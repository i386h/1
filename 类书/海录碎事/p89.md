<!-- { "loadSidebar": true } -->
　　博物志麋掘泽草而食其塲成泥名曰麋暖民随此暖种稻其收百倍
　　购三千
　　汉律捕虎一购钱三千豺一购钱百
　　兼十牛
　　郭璞象讃云象实魁伟骼巨貌诡肉兼十牛目不逾豕
　　于莬
　　音乌徒楚人谓虎为于菟【出左传】
　　一封駞
　　汉书大月氐出一封駞注脊上有一封李义山诗取酒一封駞
　　咆虎
　　咆虎响穷山鸣鹤聒空林咆虎鸣也【张景阳诗】
　　长鸣
　　骐骥长鸣伯乐昭其能卢狗悲号韩国知其才卢黒犬也【曹子建表】
　　乌龙
　　韦善俊有犬名乌龙后化为龙乗之而去
　　阿紫
　　狐媚人自称阿紫【搜神记】
　　百钱狸
　　説苑骐驎至骏也使捕鼠不如百钱之狸
　　山都
　　异物志庐陵大山之间有山都似人裸身见人便走自有男女长四五尺
　　麈尾
　　鹿之大者为麈羣鹿随之皆视麈尾所转
　　兽猭禽瞥
　　马融赋云兽不及猭禽不及瞥猭走也丑恋切瞥视也必例反
　　狼狈
　　狼狈是两物狈前足絶短毎行常驾两狼失狼则不能动故世言事乖张则称狼狈
　　纛防
　　暝乌影聫翩惊狐尾纛防【韩偓】
　　牛龙瞆
　　焦贡易林曰牛龙耳瞆盖牛耳无窍以鼻听龙亦聋者也
　　食豹似麟
　　穆天子传曰狻猊日走五百里郭璞注狮子也食虎豹又司马彪续汉书曰章和元年安息国献狮子形似麟而无角
　　駞烟
　　駞粪烟直上如狼烟也
　　乗驺虞
　　山海经云驺虞五采毕具尾长于身乗之日行千里
　　非辰属
　　陶氏云麞鹿非辰属八卦无主故道家听许为脯
　　明駞使
　　妃子私发明駞使遗禄山瑞龙脑香明駞者股下有毛夜间能明
　　子路
　　东土呼熊为子路【述异记】
　　肠寸断
　　桓温入蜀部伍得猿子其母縁岸号行百余里跳上船而絶破视腹中肠皆寸寸断
　　辟邪兄
　　汉武帝时月支贡猛兽使者云乃玃天之元王辟邪之长兄也帝以付上林苑径上虎头溺虎【出十洲记】
　　长喙叅军
　　长喙参军猪也【古今注】
　　摩斯叱
　　摩斯叱梵言弥猴也
　　一角羊
　　獬豸一角羊也性知有罪者即以角触之
　　山丈山姑
　　山魈岭南皆有一足反踵手足皆三指雄曰山丈雌曰山姑夜扣人门雄求金缯雌求脂粉
　　孙供奉
　　昭宗播迁随驾伎艺只有弄猴者其猴甚驯能随班起居昭宗赐绯袍号孙供奉罗隠下第诗云何如买取猢孙弄一笑君王便着绯是也朱梁僣号取此猴亦令于殿下随班猴望见殿上乃朱全忠径趋其所跳跃奋击遂被杀唐臣愧此猴多矣【吉凶影响録】
　　山公
　　李约有山林之致养一猿名山公
　　贵
　　猫名贵一名乌圆其目睛旦暮圆日午则细如一线洗面过耳则客至【杂俎】
　　狒狒讃
　　狒狒讃云狒狒怪萌被髪操行获人则笑唇蔽其目终亦号咷反为我戮
　　西岩答
　　沈约猿诗既欢东岭唱复伫西岩答
　　狐有三德
　　狐有三德其色中和小前大后死则丘首【出説文】
　　玉衡精
　　言是玉衡星之精【梁简文表】
　　白银麕
　　穆天子传天子赐曹奴之鹿白银之麕
　　归终知来
　　猩猩知往归终知来神兽也【淮南子】
　　挹娄貂
　　魏徒挹娄国出好貂今所谓挹娄貂是也
　　兽君
　　説文虎为山兽之君
　　寅客
　　寅客虎也亦曰寅兽
　　猳
　　博物志蜀中西髙山有物似獭猴长七八尺能人行徤走名曰猳音狩一名马花又名玃伺行道妇人有美者盗而去人莫能知其所处也
　　猿相连
　　对岭人共语饮潭猿相连【李白诗】
　　暝猿悲
　　望极落日尽秋深暝猿悲【李白诗】
　　猿啸苦
　　风悲猿啸苦木落鸿飞早【李白诗】
　　猿父
　　猿父哀吟子长啸胡昆反
　　白额侯
　　白额侯虎也
　　巴西侯
　　巴西侯猿也
　　钜鹿侯
　　钜鹿侯鹿也
　　丘校尉
　　丘校尉狐也
　　犀三角
　　山海经注犀似水牛而猪头黒色有蹄三角一在头上一在额上一在鼻上
　　舍利兽
　　舍利颬颬化为仙车注舍利兽名性吐金故名舍利【选东京赋】
　　狼头牛尾
　　麟麕身牛尾狼头一角黄色马足【何法盛晋中兴征祥记】
　　龙鲤
　　选江赋龙鲤一角山海经龙鲤陵居其状如鲤
　　犬狺狺
　　猛犬狺狺而迎吠音银【离骚】
　　封狐千里
　　封狐千里言其徤走千里也【上】
　　九尾禽
　　七命云苑戯九尾之禽囿栖三足之乌九尾狐也
　　囊狸
　　囊狸出贺州形如犬色青黄食果实其香如鹿
　　嬾妇兽
　　出象州异物志云昔有妇嬾织姑挝之死为此兽其膏以照读书绩纺则暗若宴防歌舞则明
　　独峯牛
　　独峯牛出榴州土人乗骑如马谓之角乗
　　六猿仙
　　宜州防山有六猿仙隠于此
　　九尾狐
　　文王应九尾狐东夷归周【选四子讲德论注】
　　麝食柏
　　麝食柏而香本草名医云麝香形似麞常食柏叶五月得香又夏自食虵多至寒香满入春患急痛以脚剔去置矢溺中覆之皆有常处人得之胜杀取
　　犹豫
　　説文云陇西谓犬子为犹顔师古以为人将犬行豫在人前待人不得又来迎俟如此往还至于终日斯乃豫之所以为未定也尔雅曰犹兽名鹿善登木闻人声乃豫升木如此上下故称犹豫
　　马驴门
　　汉骊
　　何承天纂文云驴一名汉骊
　　擅特驴
　　北齐南天竺国擅特山有寺以驴运食山下无人控御自知徃来
　　象龙
　　冯奉世使大宛得其名马象龙而还注马形似龙也
　　龙骑
　　轻荑承玉辇细草借龙骑荑音啼草初生也
　　倚辀
　　昔騄骥倚辀于呉坂长鸣于良乐知与不知也良乐孙阳也
　　飞燕
　　飞燕跃广途鹢首戯清沚飞燕良马鹢首舟也
　　边马
　　朔风动秋草边马有归心【王正长诗】
　　离
　　离之马注息廉反良马也【李斯书】
　　汉骊
　　何承天纂文曰驴一名汉骊其子曰
　　马如游鱼
　　刘桢鲁赋素秋二七天汉指隅日暮宴罢车骑就衢盖如飞鹤马如游鱼
　　千金骢
　　剑照七星影马鞚千金骢
　　龙之友　　龙媒
　　天马歌云今安疋龙之友又天马来龙之媒
　　青海骢
　　隋书西域传吐谷浑马放入海因生骢驹能日行千里号青海骢
　　五花乗
　　画断説宗时有泾云五花之乗
　　骥子
　　杜诗别养骥子怜神俊顔延年天马歌云降灵骥子九方是选
　　飞霞骠
　　谈賔録唐太宗外国有贡马甚骏号飞霞骠
　　欵段
　　欵迟也言其形欵迟缓马少游乘下泽车御欵段马
　　照夜白
　　上所乘马有玉花骢照夜白杜诗曽见先帝照夜白见一作貌
　　七名马
　　秦始皇七名马追风白兎跻景追电飞翮铜雀神凫
　　九花虬
　　九花虬代宗以赐郭子仪毎一鸣羣马耸耳身被九花
　　天子马
　　天子之马走千里胜人猛兽天子之狗走百里执虎豹【穆天子传】
　　渠黄乘
　　河宗柏天渠黄之乘为天子先穆天子八骏曰渠黄【穆天子传】
　　马歕玉
　　天子东游于黄泽宫乐謡曰黄之陁其马歕沙皇人威仪黄之泽其马歕玉皇人寿谷【同上】
　　银蹄
　　李贺咏马龙脊贴连钱银蹄白踏烟
　　冬珑
　　穆天子走龙媒八辔冬珑逐天囘【李贺诗】
　　参差钱
　　青衣骢马参差钱【李贺】
　　生猱
　　朔客骑白马剑弝悬兰缨俊徤如生猱肯拾蓬中萤【李贺诗】
　　惊帆
　　古今注曹真有马名惊帆言其骤如烈风举帆之疾
　　花鹰
　　世説支遁好养花鹰骏马曰我怜其神骏耳
　　蹄间三寻
　　张仪曰秦马之良探前趹后蹄间三寻
　　驹随母
　　范质言驴马驹随母月初生者在前中在旁下旬在后数验不差【玉堂闲话】
　　九逸
　　文帝在代有良马九疋号九逸如赤电鳞驹紫骝緑螭骢皆其名【西京杂记】
　　越三毡
　　秦叔寳所乗马名忽雷駮者毎月夜设三领墨毡当前跃而过【酉阳杂俎】
　　紫叱拨
　　韦生有骏马名紫叱拨抱鲍生女妓善四弦者
　　豹钱骢
　　豹钱骢子能擎举兼防连干许换无【段成式】
　　文马
　　贾逵曰宋以文马四百疋赎华元狸文也
　　西极马
　　汉武初得乌孙好马名曰天马及得宛汗血马更名乌孙马曰西极马宛马曰天马云
　　玉腕骝
　　闻説荆南马尚书玉腕骝杜诗注五陵节度使衞骢
　　秀骐
　　驷秀骐之俊骏载軨猎之輶车【文选】
　　小步马
　　乌秅国出小步马注所谓百步千迹者也【乌秅音鸦挝】
　　金埓
　　洛京地贵王济买地为马埓编钱满之时号金埓【晋书】
　　红晕冲口
　　红晕冲口紫光腾目言马之俊也
　　一形十影
　　殷文圭启二首六身英识雅符于鲁史一形十影遐程遂逸于燕山注周时燕王进马一形十影言其骏也
　　师子
　　炀帝赐李星御马一疋名师子玉篇去吉切马色也
　　飞龙秋
　　飞龙秋游上天言驾马腾骧秋秋然也【房中歌】
　　七日超母
　　孟康曰駃騠骏马也生七日而超其母
　　龙文鱼目
　　龙文鱼目之马充于黄门【西汉】
　　白鼻騧
　　银鞍白鼻騧緑地障泥锦【李白】
　　碧玉蹄
　　紫骝鸣且嘶双翻碧玉蹄
　　犂眉騧
　　朝策犂眉騧举鞭九不堪
　　飞龙马
　　勑赐飞龙二天马黄金络头白玉鞍
　　白花骆
　　醉骑白花骆西走邯郸城
　　浮云骢
　　归时日已晚蹀躞浮云骢【已上并李白诗】
　　青骊
　　飒沓青骊跃紫骝【王维诗】
　　鲍氏骢
　　鲍宣及子永孙昱俱为司校尉及其为公皆履乗骢马京师歌之曰鲍氏骢三入司再入公马虽疲行歩工又慕容焦有骏马比之鲍氏骢
　　龙种
　　甘松之南吐谷浑之地有青海周囘千里海中有小山毎冬来合后以良牡牝马置此山至来冬收之马有孕所生得驹号曰龙种
　　天马子
　　大宛国中有髙山其上有马不可得因取五色母马置其下与集生驹皆汗血因号曰天马子
　　赤耳骝
　　隋西域圗记云大宛马其骝马乌马多赤耳黄马赤马多黒耳唯耳色别自余毛色与常马不异
　　騊駼马
　　瑞应圗曰幽隠之兽也明王在位即至
　　繁鬣
　　分其繁鬣两乡被之也记周人黄马繁鬛
　　黄耳
　　魏时西卑献千里马四色而两耳黄名黄耳
　　踏雪马
　　踏雪马四蹄皆白也
　　儛马
　　宋孝武时西域献儛马
　　龙骧赤
　　齐髙帝号所乗赤者为龙骧赤
　　马称一疋
　　艺文类聚顔囘望呉门见一疋练孔子曰马也然则马之光景一疋长耳故后人号马为一疋
　　青龙疋
　　马之美者青龙之疋追风之乗
　　马郡
　　马郡宜马代君以善马奉襄子注冀之北土马所生故俗谓代郡为马郡
　　双瞳夹镜
　　双瞳夹镜两权协月【赭白马赋】
　　目成人
　　相马经目成人者行千里注视童子中人头足皆见
　　刷幽燕
