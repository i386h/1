<!-- { "loadSidebar": true } -->
　　会稽记射的山南有白鹤山此鹤为仙人取箭
　　玉酒
　　瀛洲有蕴玉石高千丈出泉如酒味甘名玉酒又名玉膏饮之长生
　　连金泥
　　鳯麟洲仙家取鳯啄麟角煎作胶名集胶或名连金泥能续弓弩断劔折亦能连之
　　种芝
　　方丈山仙家数千万耕田种芝草课计顷亩如种稻状羣仙不欲登天者皆往来其上
　　扶桑椹
　　扶桑有椹树两两同根偶生更相依倚是以名为扶桑仙人食其椹皆作金光之色飞翔虚椹色赤九千嵗始一生
　　阆风巅
　　昆仑山三角其一正北干星辰之辉曰阆风巅其一正西曰圃台其一正东名昆仑宫其一处有金台五所玉楼十二
　　广乐
　　穆天子传觞天子于盘石之上天子乃奏广乐
　　王母谣
　　王母为天子谣曰白云在天山陵自出道里悠远山川间之将子无死尚能复来天子答之曰予归东土和治诸夏万民平均吾愿见汝比及三年将复而野
　　隔两尘
　　异人丁约隐于卒伍韦子威师之丁谓韦曰郎君得道尚隔两尘问其故约曰儒谓之世释谓之劫道谓之尘
　　马郎妇
　　释氏书昔有贤女马郎妇于金沙滩上施一切人淫凡与交者永絶其淫死塟后一梵僧来云求我侣掘开乃锁子骨梵僧以杖挑起升云而去
　　碧落侍郎
　　神仙传沈羲将飞升忽拜为碧落侍郎乃仙去
　　肉马
　　我帝爱神仙烧金得紫烟廏中皆肉马不解上青天
　　蘂渊琼池
　　真诰灵妃歌曰月中生蘂渊日中有琼池
　　琼宙碧宇
　　孔纬七列曰蓬莱瀛洲琼宙碧宇
　　圎海
　　十洲记圎海水色正黒谓之防海惟飞仙能到其处
　　瑶池翠水
　　集仙録王母所居台阁阆风之苑有城千里玉楼十二左带瑶池右环翠水非飇车羽轮不可到
　　琳宫
　　众圣集琳宫【出空洞灵章经】
　　云装
　　云装烟驾【出江淹诗】
　　云腴
　　仙方有九品其四曰朱光碧云之腴
　　智琼
　　魏济北従事超夜梦神女自称上天玉女名姓公智琼下嫁従事三五夕一来能隠其形不能隠其声一旦别去
　　八景与
　　一真人曰八景龙舆可得乗之
　　金衣鹤
　　李白书云谨使金衣防鹤衔飞云锦书于孟公
　　夀鹤衣
　　衣青霞夀鹤之衣
　　桂实如橘
　　天地运度经太山北有桂树青腰玉女三千人守之实赤如橘食之仙官来迎常有九色飞鳯寳光朱雀鸣集于此
　　秀眉公
　　秀眉公饵茯苓得仙【神仙传】
　　脱空王老
　　屡于人间蝉蜕人谓之脱空王老莫知其年嵗
　　麒麟客
　　麒麟客张茂实家佣仆也自言适与厄会须佣作以偿之一日辞去乗青麟上仙掌
　　赤松子
　　顔师古汉书注云赤松子神农时为雨师服水土能入火自烧至昆山上西王母石室随风雨上下炎帝少女追之亦得仙去又黄初平亦号赤松子
　　虚辕
　　真诰朱闗内真以云车虚辕相适
　　玉巵娘子
　　玉巵娘子王母第三女崔书生遇之
　　小仙
　　张果谢王老曰小仙不敢専俟仙伯宫耳
　　承露盘
　　元鼎元年起柏梁台作承露盘高二十丈上有仙人掌以承露和玉屑以饮之云可长生
　　阿母传
　　王可交遇神仙与二栗食之絶食后卖药时言药则壶公授酒则余杭【阿母传】
　　云为衢
　　劝君跨仙竹日下云为衢
　　樊夫人
　　刘纲之妻樊夫人刘与试术事事不如临升天刘登皂荚木乃飞夫人平坐而入云中【女仙传】
　　勤力新妇
　　杨敬真适同村王清奉箕箒供农父之职甚谨夫目之为勤力新妇后得仙去【女仙传】
　　黄银
　　吕仙翁诗道成瓦砾是黄银
　　痴龙
　　洛下有洞穴有人误坠其中见宫殿人物凡九处又有大羊羊髯有珠取食以不饥张华曰此地仙九馆也大羊乃痴龙耳
　　斥仙
　　曼都为斥仙人见抱朴子
　　心拜
　　仙志曰凡脩行太一之事真人之道不得有所拜但心拜而已不形屈也
　　玉壶十二
　　王远字方平住蔡经家后去十余年七月七日来威仪如大将军持玉壶十二皆以蜡封其口【神仙传】
　　青赤丸
　　孙博以赤丸投军中须臾火起将青丸投之乃火灭
　　白羊公
　　黄卢子以法授白羊公此公常乗白羊故以为号
　　沙海
　　仙人甯封食飞鱼而死二百年后复生世呼甯先生其游沙海颂云青蕖的烁千载舒百年暂死食飞鱼
　　掷巾为桥
　　有崔生者入山遇仙女为妻久之还家得隠形符乃潜宫禁中为术士所知追捕甚急生逃还山中追者在后隔涧见其妻告之妻掷其领巾成五色虹桥生过即灭追不及矣【唐逸史】
　　太白酒星
　　成都有鬻酒家每有纱帽杖藜四人来饮爱説孙思邈因奏其事明皇问思邈对曰此太白酒星每游人间世饮酒也【唐逸史】
　　脉望
　　何佩常于古书中得一髪卷规四寸许四环无端用力絶之两端滴水投之于火亦作髪气不知何物也后与方士言之惊叹曰君不得仙命也此名脉望蠧鱼三食神仙字则化而为此夜持当天従规中望星使立降可求丹度世【酉阳杂俎】
　　纸驴
　　张果常乗一白驴日行百里夜即叠之置于箱箧中乃纸【明皇杂録】
　　赤乌公
　　赤乌公彭祖弟子服金汋而升太极
　　碧落仙
　　国言元圣家寻碧落仙
　　上汉查
　　庭养冲天鹤溪流上汉查【王维诗】
　　星中官
　　为复便作星中官为复且作人间官
　　六丁直
　　赤城开门六丁直陈陶仙人词
　　庐君
　　匡俗于此仙去其庐尚在故谓之庐山汉武封俗为大明公称为庐君
　　鹤履
　　卢耼为广州治中従事有仙术尝元会至晓不至及朝列化为白鹤回翔欲下威仪以箒拂之得只履耼乃惊还就列
　　流精阙
　　流精阙在昆仑山西王母所居
　　白银宫
　　史记三神山在海中黄金白银为宫阙
　　紫烟客
　　金华牧羊儿乃是紫烟客
　　赤玉舄
　　东留赤玉舄更上蓬山路
　　三丘
　　问三丘乎勾芒注三丘谓蓬莱方丈瀛洲也
　　不死牀
　　构不死而为牀昆仑山有不死树构以为牀
　　升龙辔
　　梁武帝游仙诗萧史暂徘徊待我升龙辔
　　五滋液
　　郭璞游仙诗呼吸五滋液妙气盈胷懐
　　老童
　　慕老童于騩山山海经騩山神耆童居之其音常如钟磬
　　不死国
　　曲论曰与螭龙并驾适不死之国
　　冠霞
　　冠霞登防阁解玉饮椒庭注冠霞冠谓従仙也解玉佩谓去位防阁椒庭皆仙居
　　丹泉术
　　始整丹泉术终觌紫芳心抱朴子黄帝南到员陇米若干之华饮丹峦之泉
　　鹤上人
　　徒霜镜中髪羞彼鹤上人
　　解带仙
　　太白真人遗带散法服白粉一刀圭即死既敛失尸所在但存余衣是为白日解带之仙
　　赤苋仙人
　　明州奉化县有赤苋山云赤苋仙人尝居于此
　　易迁童初
　　易迁童初二宫名是男女之堂馆也羣仙所居
　　不死乡
　　金庭有不死之乡在桐柏山之中
　　贯月查
　　王子年拾遗记尧时有巨查浮于西海查上有光若星月常绕四海十二年一周天名贯月查又名挂星查羽仙栖息其上
　　子胥水仙
　　子胥死使人捐于大江口勇士抱之乃有遗鄙发愤驰胜气若奔马威如万物归神大海彷佛之防音兆若在后世称述葢子胥水仙也
　　鞭烂鞍朽
　　异苑曰有人山行见洞中二老翁摴蒲以马策挂地观之俄鞭烂鞍朽与樵人烂柯事相类
　　玉京子
　　安期跨蛇以朝玉京因名玉京子【传竒】
　　三神鹤
　　三茅传中诗曰茅山连金陵江湖接下流三神为白鹤各在一山头
　　白云车
　　司马承祯天降车上有字赐承祯尸解去白云满庭号白云先生车为白云车【尚书故实】
　　紫云娘
　　鲁敢遇仙女曰常见紫云娘诵君佳句
　　青羊肆
　　老氏授闗令喜以道徳经曰汝脩行千日功成入蜀可于青羊肆中相寻至期见老子再生人家已三嵗授以玉册金书
　　鳯仙桥
　　莺仙桥在涪城县又有鳯仙桥
　　碧霞觞
　　许碏徧游名山所至题字云自寻偃子到此忽作一诗云阆苑花前是醉乡误翻王母碧霞觞羣仙拍手嫌轻薄谪向人间作酒狂后于市酒楼乗云而去【嘉话】
　　耕耘五徳
　　耕耘五徳朝种暮获注翼氏风角五徳东方甲南方丙西方庚北方壬中戊种五色禾于此而耕耘也此言仙事
　　北酆落死
　　北酆落死名南斗上生籍
　　鹤上仙
　　客有鹤上仙飞飞凌太清
　　天墉城
　　昆仑山有积金为城名天墉城面方千里上有玉楼十二也【东方朔十洲记】
　　神马绕日
　　方朔游吉云之野得神马乗以绕日三匝朝出暮入闗犹未开洞防记神异经云东极有五云之泽其国有吉庆之事则云气五色着草木屋室皆如其色
　　蘂珠宫
　　学道北海仙传书蘂珠宫
　　白玉京
　　天上白玉京十二楼五城仙人抚我顶结髪受长生【李白歌】
　　二室三花
　　二室凌青天三花含紫烟
　　金高南山
　　身骑白鼋不敢度金高南山置君顾
　　虎鼓瑟
　　虎鼔瑟兮鸾回车仙之人兮列如麻
　　天仙人
　　攀花弄秀色远赠天仙人【李白诗】
　　李腾空
　　送妻寻庐岳道士李腾空子应到碧山家水舂云碓风扫石楠花【李白诗】
　　天帝外臣
　　余素爱寳诀为三十六天帝之外臣白自谓
　　华阳馆主
　　华阳馆主陶隠居也
　　瑶笋
　　道书瑶笋千年生一芽
　　天厨
　　刘安升仙见上帝误称寡人谪守天厨【出抱朴子】
　　殊庭
　　上临渤海将臣望祀蓬莱之属防至殊庭焉注殊庭蓬莱中仙人庭也防读曰冀
　　隠玉壶
　　白头仙人隠玉壶
　　紫霞贵
　　冷然紫霞贵果得锦囊术
　　道门
　　鸿寳书
　　汉淮南王有枕中鸿寳书言神仙术
　　六戊书
　　太阳六戊之书
　　七试皆过
　　张道陵弟子赵升七试皆过乃授肘后丹经
　　大庆月
　　正月上元七月中元十月下元皆大庆六日长斋诵度人妙经福及上世身得神仙
　　三官谴
　　隂符经序云非道器抱朴纯元之士慎勿传之令子有罪为三官罢谴
　　台
　　道书太上闲居之台
　　紫桂宫
　　汉武内传王子登紫桂宫见太上丈人
　　明霞馆
　　元始天王于明霞之馆下教以授三天玉童
　　劫仞台
　　度人经云劫仞台者玉清九仞之台也彼中以劫数仞
　　崇馆
　　唐武宗立崇馆置吏铸印以处广成先生刘靖
　　神虎
　　七千神虎穷蹈借之姿九百毒龙恣贪残之害【出李商隠斋文】
　　怪牒
　　神经怪牒【汉书方术传序】
　　云珠笈
　　集仙録上元夫人勅侍女李方明出丹琼之函披云珠之笈出玉佩金铛经传司命茅君
　　南和缯
　　黄帝符圗经以南和之缯书金简之文
　　云笈
　　解云笈发琼函
　　蘂书
　　西华宫有琅简蘂书
　　虎书
　　太素三元宫有云琼九变虎书
　　玉京
　　飞升金阙游宴玉京
　　北府
　　下离北府上入南宫南宫朱也
　　日帝
　　珠囊云命与月俱年随日帝生
