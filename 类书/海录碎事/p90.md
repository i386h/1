<!-- { "loadSidebar": true } -->
　　旦刷幽燕暮秣荆越【马赋】
　　鸿惊龙翥
　　欻耸擢以鸿惊时濩畧而龙翥【马赋】
　　齿歴衰
　　齿歴维衰而艺美不忒注歴数也【马赋】
　　霜戾秋登
　　露滋月肃霜戾秋登戾至也登成也【马赋】
　　睨影髙鸣
　　睨影髙鸣将超中折【马赋】
　　修埓
　　修埓坦其平舒【马赋】
　　紫燕緑虵
　　紫燕骈衡緑虵衞毂皆马名【马赋】
　　膺门
　　膺门沫赭汗沟走血【马赋】
　　秀骐
　　尸子曰马有秀骐逢騩
　　红粟秩
　　处以黄龙之奥委以红粟之秩言马食粟【马赋】
　　精权奇
　　雄志倜傥精权奇【马赋】
　　月驷云螭
　　禀灵月驷祖云螭【马赋】
　　控絶景
　　谢晖诗侠客控絶景马名也
　　受精皎月
　　受精皎月禀虚灵渊言马也【七命】
　　沫如挥红
　　沫如挥红汗如振血【七命】
　　整兰筋
　　相马经云一筋从中出谓之兰筋中者目上陷如井字兰筋竖者千里
　　骖乗旦
　　驾则旦至故以为名【王褒颂】
　　如歴块
　　过都越国蹶如歴块言如歴一小块之间【上】
　　翠黄
　　招翠黄乗龙于沼翠黄乗黄也龙翼马身黄帝乗之而仙
　　浮骖
　　浮骖无缓辙言马飞浮而去【谢灵运】
　　月驷
　　云螭非易疋月驷本难俦【武三思马诗】
　　金络脑
　　力惫未思金络脑影寒空望锦障泥【曹唐病马诗】
　　银压胯
　　膔大宜悬银压胯力浑欺着玉衔头【秦韬玉紫骝诗】
　　望云骓
　　德宗以八马幸蜀七马道毙唯望云骓来往不顿后死天廏元稹作歌
　　胯竦三山
　　蹄悬四距脑颗方胯竦三山一人直【望云骓歌】
　　亚身
　　亚身受取白玉鞍开口衔将紫金勒【上】
　　红玉辇
　　唐天寳中大宛进汗血马一曰红叱拨二紫叱拨三青叱拨四黄叱拨五丁香叱拨六桃花叱拨明皇为制名一曰红玉辇二曰紫玉辇三瑶山辇四淩云辇五飞香辇六百花辇复命圗之平光殿改殿名为观
　　水族门
　　四腮鲈
　　松江集太湖赋四腮之鲈注云四腮者珍三腮者非
　　鱼服
　　潘安仁西征赋云彼而就之鱼服挂鱼且之密网鱼服也【古史】
　　牛鱼
　　异物志东海有牛鱼其形如牛引其皮悬之潮水至则毛起退则毛伏
　　海月
　　谢灵运诗防采石华挂席拾海月石华附石生海月如镜皆中食
　　海错
　　海物错万类陆产尚千名
　　华鳞
　　出华鳞于紫渊【七命】
　　槎头鳊
　　汉水中鳊甚美常禁人捕以槎断水因谓之槎头鳊
　　缩项鳊
　　张敬儿为刺史作六橹船置献齐髙帝曰奉槎头缩项鳊一千八百头
　　练木华【见节序门】
　　冠鳬
　　呉地志石首鱼秋至化为冠鳬头中犹有石也
　　鲢鱼
　　鱮似鲂而大头鱼之不美者故语曰黄鱼得鱮不如噉茹徐州谓之鲢鱼
　　王余鱼
　　比目鱼江东呼为王余昔越王为脍剖而未切堕半于水化为此鱼南越谓之板鱼
　　庶鱼
　　蛟龙生鲲鲠鲲鲠生建邪建邪生庶鱼
　　鱼上官
　　鳣鱼三月上官于孟夏
　　洛鲤
　　语曰洛鲤伊鲂贵于牛羊
　　赤鯶
　　唐律得鲤鱼即宜放之号赤鯶
　　鱼
　　凡诸鱼欲产鱼辄防其腹世谓众鱼之生母
　　蟹输稻
　　蟹八月腹中有芒芒真稻芒也长寸许东输海神未输不可食
　　鼊
　　上其拘反下音壁似而大其文如玳瑁可以饰器
　　鱼丁
　　尔雅鱼枕谓之丁膓谓之乙尾谓之丙注其骨形似篆书丁字乙字丙字也
　　含浆
　　蚌一名含浆【尔雅】
　　魁蛤
　　魁蛤状如海蛤圆而厚外有理纵横即今蚶也尔雅谓之魁陆
　　梁水鲂
　　尔雅注鲂一名魾江东呼为鳊辽中梁水鲂特肥而厚尤美于中国故其乡语曰居就粮梁水鲂
　　尉鱼
　　尔雅注东莱辽东人谓鲔为尉鱼或谓之仲明
　　舍鱦鱼
　　家语宓子贱治单父孔子使巫马期往观政见渔者得鱼辄舍之期问焉曰鱼之大名为鳣鲿吾大夫爱之其小者名为鱦吾大夫欲长之是以舍之
　　蟹奴
　　璅似小蜂有一小蟹在腹中时出来食故淮海之人呼为蟹奴
　　巨鼇赑屭
　　巨鼇赑屭首冠灵山上音备下许器反【呉都赋】
　　沈虎潜鹿
　　沈虎潜鹿并鱼名【选呉都赋注】
　　玉珧
　　郭璞江赋玉珧海月吐肉石华海物异名江珧柱厥甲美如珧玉韩退之诗马甲柱盖谓此而世人不用珧字盖未知耳【赵徳麟侯鲭集】
　　瓦陇
　　瓦陇一名魁陆岭表録异云瓦陇殻中有肉紫色曰天蛮防
　　天蛮防【见上】
　　水蓄
　　陶朱公曰治生有五水蓄第一谓养鱼也
　　曝腮防额
　　交州记交趾郡封谿有龙门水深百寻大鱼登此门化成龙不得过曝腮防额血流此水常如丹池有秦潜江出沤山分九十九流三百里共防一口
　　丙穴
　　嘉鱼出于丙穴在汉中沔阳县北
　　叔鲔王鳣
　　叔鲔王鳣叔小者王大者郭璞曰鲔属大者王鲔小者叔鲔
　　虎鹿鱼
　　江赋或鹿觡象鼻或虎状龙顔注今海中有虎鹿鱼头似虎鹿也
　　鱼
　　音团山海经其状如鲋而彘尾郭璞注云言团如扇之团
　　鲎似便面
　　鲎似便面雌常负雄而行失雄则不能独活【出广志】
　　蝞鱼
　　音媚似虾食之益顔色有爱媚出临海水上【出广志】
　　鹦螺
　　江赋鹦螺蜁蜗注南州异物志鹦鹉螺状如覆杯头如鸟头向其腹视似鹦鹉故以为名
　　洪蚶专车
　　江赋洪蚶专车言其大临海水土物志曰蚶径四尺有余背似瓦垄【蚶呼甘反】
　　石
　　石居叶反南越志石形似脚得春雨则生华似草华
　　蛎
　　江赋云蛎磈磥而碨防皆不平貌南越志如马蹄
　　赪蟞吐玑
　　江赋赪蟞胏跃而吐玑山海经云珠蟞之鱼其状如胏而有目六足吐珠蟞【灼灭反】
　　文魮孕璆
　　江赋文魮孕璆音毗山海经文魮之鱼其状如覆铫鸟首而翼鱼尾其声如磬是生珠玉
　　游鳞瀺灂【上仕咸反下仕角反】
　　选闲居赋游鳞瀺灂注出没之貌
　　石班鱼
　　石班鱼出九华山雪潭长寸余身被五色食之甘肥
　　石邦
　　石邦类蛙而大出九华岩山间闽越地蛤也
　　鱼瞰鸡睨
　　王褒曰鱼瞰鸡睨李善注以鱼不瞑鸡斜视
　　蛤蚧
　　蛤蚧大月三声小月两声
　　虾蛇
　　水母亦曰虾蛇亦名海月土人为鲙谓之雪鲙
　　石鲑
　　脚生石上有甲其子如粟春夏生苗如海一作水藻亦有花所谓石鲑葩其状甚异
　　桀步
　　拥劔一名桀步盖蟹之类蝤蛑是也
　　懐墨
　　南越志云乌贼懐墨而知礼
　　缆鱼
　　旧説乌有矴遇风则虬前一须下矴一名缆鱼风波稍急即以其须粘石为缆
　　燃鐡
　　旧説鼋脂得火可以燃鐡
　　蛤无脏
　　裴頠崇有论曰鸟无胃肺蛤蜃无脏
　　鲎防
　　鲎殻上有物如角常偃高七八寸毎遇风至即举扇风而行俗呼之以为鲎防旧云视鸱制柂观鲎制防
　　獭穴
　　淮南子云鹊巢知风之自獭穴知水之髙下
　　猿妇
　　束晳发记曰獭以猿为妇
　　婢妾鱼
　　緑珠传曰州大荒山上有池池中有婢妾鱼
　　鱼婢
　　江东谓青鱼为婢鱼为童子鱼为士父【古今注】
　　嬾妇鱼
　　述异记淮南有嬾妇鱼俗云昔阳氏家妇为姑所怒溺死化为鱼脂可燃烛照欢乐博奕则明照纺绩则不复明
　　无肠公子
　　无膓公子蟹也【抱朴子】
　　石蚎沙虹
　　武夷君食石蚎沙虹鲊河只脯注石蚎小蟹沙虹虾也河祗脯干鱼也【武夷记】
　　雀化
　　风土记六月东南长风海鱼化为黄雀又礼记季秋雀入大水为蛤故荀昶黄雀诗云空城旧侣絶沧海故交分乐府有空城雀
　　禁鲲鲕
　　鲁语宣公夏滥于泗渊里革断其罟而弃之曰鱼禁鲲鲕鸟翼鷇卵蕃庶物也尔雅注云凡鱼之子摠名鲲
　　蟹螯如山
　　有海贾毎见两山相对出于波各高数丈已忽不见舟人云此巨蟹螯
　　金鼇光
　　于頔在海南日一夜方三更忽晓如日初出移时复暗徧岭南悉然后有海客言其夜海中见大金鼇浮出目光照耀天地如白昼徐徐复没验其日正同方知螯光【纪闻谈】
　　河伯从事
　　世传乌贼为河伯从事以其含墨也又云乌鱼墨为字岁乆尽脱如空纸无行者取为契券【酉阳杂俎】
　　数圆
　　数圆居山岸如彭蜞取土作圆数至三百则潮至舟人以为呼为数圆【酉阳杂爼】
　　海镜
　　越絶书云海镜广人呼为膏菜盘盘殻相合以成形外圆而中甚莹洁有少肉如蚌中有红蟹子如小豆而螯足皆具海镜饥则蟹出拾食蟹饱归腹海镜亦饱【岭表异録】
　　劔鱼
　　尔雅注鮆呼为劔鱼
　　鱼仓
　　永嘉记青田谿冬水热众鱼归之曰鱼仓
　　龙鲤
　　龙鲤陵居【山海经】
　　已忧鯈
　　山海经云带山茈葫之水有鯈鱼食之已忧图賛云汨和损平莫惨于忧诗咏萱草山经则鯈
　　鮥鱼
　　鳞鬛有蛟蜃之状土人碎以为鲊出戎州
　　门
　　衣督邮
　　崔豹古今注名衣督邮
　　食飞尘
　　曹植赋食飞尘以实气
　　能言
　　洞防记元封二年外国献能言东方朔云唯承桂露饮之
　　庶
　　魭生灵灵生庶
　　火
　　火生于火中皆火鼠之类【尔雅疏】
　　六眼
　　君山上有池池中出三足鳖六眼
　　洞先生
　　洞先生也【宣室志】
　　先知君
　　又号为先知君【抱朴子】
　　居鹊尾
　　史氏曰生百岁故居鹊尾之上
　　出头
　　黄安坐一长三尺云伏羲造网罟得之此虫畏日月光二千年一出头我坐此五出头矣时谓安万岁【洞防记】
　　玉灵
　　玉灵也【出史记防传】
　　波臣
　　庄子曰我东海之波臣也山谷云吉凶更莫问波臣
　　夫
　　夫也【见韩文东野夫子诗】

　　海録碎事卷二十二上
<子部,类书类,海录碎事>
　　钦定四库全书
　　海録碎事卷二十二下　　宋　叶廷珪　撰
　　六畜门
　　长髯簿
　　崔豹羊一名长髯簿
　　六扰
　　豫州其畜宜六扰注谓之扰者人所驯养也六扰者马羊牛豕犬鸡
　　虱议所食
　　虱入豕栅议所食曰肥豕不度腊相与食其瘠者
　　乌金
　　唐洪州有人蓄猪致富因号猪为乌金【朝野佥载】
　　中禁脔
　　猪肉项上一脔谓之中禁
　　古旃
　　北虏称牛为古旃
　　犀铠
　　犀铠今之水牛通谓之犀【唐书】
　　果下牛
　　出广州以其小可行果树下今之防牛是也
　　黄耳
　　陆机葬其犬去家二百歩聚石为坟俗谓之黄耳【述异记】
　　乌龙
　　搜神记张然犬名乌龙杀其奴与妻奸者
　　黄苍
　　张彪犬名黄苍彪为劫所杀犬号呌尸侧宛转血中
　　鸡鸭门
　　藁头肥
　　山谷诗湖稻初春云子白家鸡正有藁头肥
　　狸膏
