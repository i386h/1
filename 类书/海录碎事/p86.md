<!-- { "loadSidebar": true } -->
　　夜台无晓日沽酒与何人又一本云戴老黄泉下还应酿大春夜台无李白沽酒与何人
　　吊鹤
　　李白哭王炎诗海内故人泣天涯吊鹤来
　　葬送门
　　车千乗
　　剧孟母死客送丧车千余乗
　　车万两
　　孔光葬送车万余两
　　下里物
　　茂陵富人以数千万隂积贮炭苇诸下里物昭帝大行时方上事暴起用度求办田延年奏言商贾或豫具方上不能器物欲以求利非民臣所当为请没入县官注死者归葬蒿里葬地故曰下里
　　柩车
　　輴在庭设祖奠于輴东輴柩车也
　　执披
　　輴出升车执披有执前后披执绋者引輴出
　　垩车
　　将卜葬主人乗垩车诣宅兆所
　　朱寿之器
　　梁商薨诏赐东园朱寿之器注寿器棺木也
　　空木
　　魂气散何之枯形寄空木
　　葬近要离
　　众葬梁鸿近要离墓曰要离古烈士伯鸾清高可令相近
　　晨防
　　郑子侨卒将葬公孙挥与裨灶晨防焉注防葬事焉
　　蒿里行
　　蒿里传亦曰蒿里行
　　挽柩歌
　　薤露送王公贵人蒿里送士大夫庶人挽柩者歌之亦呼为挽柩歌
　　送葬歌
　　左传齐将与呉战艾陵公孙夏使其徒歌虞殡杜预曰送葬歌也
　　堲周
　　礼记有虞氏瓦棺殷人堲周周人棺椁释文音稷治土为轨四周于棺
　　明旌
　　铭明旌也以死者为不可别已故以其旗识之
　　轻车介士
　　安世薨天子赠印绶送以轻车介士轻车战车也
　　容车介士
　　祭遵薨赐容车介士【出后汉】
　　素旃
　　何以述德表之素旃【曹植魏文帝诔】
　　珠襦玉匣
　　汉帝及侯王送死皆用珠襦玉匣【商芸小説】
　　比葬七临
　　冯素弗为宰辅及死冯跋哭之恸比葬七临之素弗跋弟也
　　輼辌车
　　杨素薨给輼辌车班劔二十人前后部羽葆鼓吹
　　温明秘器
　　裴叔业卒给东园温明秘器
　　幅巾葬
　　张奂令以幅巾葬曰奢非桓文俭非王孙
　　凝笳
　　凝笳翼高盖其声凝咽也【谢晖诗】
　　广栁
　　龙防被广栁前驱矫轻旗礼记饰棺君龙帷振容黼防防蒙也音荒在傍曰帷在上曰防皆所以饰栁也舆棺之车其盖曰栁【陆士衡挽歌】
　　四葬
　　扶南国有四葬水葬则投之江流火葬则焚为灰烬土葬则瘗埋之鸟葬则弃之山野
　　薤露诗
　　中闱且勿諠听我薤露诗死生各异伦祖载当有时【陆士衡挽歌】
　　薤行
　　薤露歌亦曰薤行
　　灵輀
　　陆士衡挽歌舍爵两楹位启殡进灵輀丧车也音而
　　骎骎
　　陆士衡挽歌翼翼飞轻轩骎骎策素骐按辔遵长簿送子长夜台
　　重榇
　　叹息重榇侧榇楚觐切棺也
　　轜轩
　　素骖伫轜轩丧车也【陆士衡】
　　魂舆
　　魂舆寂无响但见冠与带魂车也【陆士衡】
　　六绋
　　杜预要集凡挽天子六绋诸侯四大夫二士一
　　复土
　　复土汉书音义下棺讫复以穿圹土填塞故云
　　宁极
　　权相呉善注先生碑云宁极于露仙馆宁极美葬也
　　埋一枝
　　九泉大夜埋吾一枝【祭妹文】
　　万鬼隣
　　已化一棺之土将为万鬼之隣【四六集】
　　幨帷
　　幨帷丧车之帷
　　就木
　　就木入棺也左氏云又二十五年则就木矣
　　襄事
　　襄事襄成也成其葬事【左传】
　　輼车
　　輼车音温本以开阖温凉得名后遂专为丧车
　　輤车
　　輤音青丧车也殡则谓之輤车葬则谓之栁车
　　柩不入邮
　　唐法丧柩不得入邮
　　喝边箫
　　谢希逸诔锵楚挽于槐风喝边箫于梅雾注喝鸣也
　　题凑既肃
　　题凑既肃虚筮既辰注题凑梯木向内也【谢希逸诗】
　　葬乐池
　　盛姬亡穆王乃殡姬于谷丘之庙葬于乐池之南【谢希逸诔】
　　遵吉路
　　遵吉路兮凶归
　　丧事准约
　　丧事准约用过乎俭【蔡伯喈碑】
　　防葬千人
　　陈太丘死防葬千人以上
　　塜墓门
　　汲塜
　　汲魏地也冢襄王也晋太康二年汲县民不准盗发古获书皆竹简素丝素一丝
　　冥漠君
　　谢惠连祭古号之为冥漠君
　　象祁连山
　　霍去病象祁连山【本传】
　　过家上冢
　　岑彭南还津乡有诏过家上冢
　　杳冥君
　　薛稷为杳冥君铭其略云时代攸徂宁穷姓氏乆歇火风爰归地水
　　柏下人
　　诸人共游周家墓柏下诗云感彼柏下人
　　摸金校尉
　　曹操置发丘郎将摸金校尉所过隳突无骸不露
　　文
　　刘蜕文铭在梓州
　　丛乡
　　富郑公于徐州葬遗骸为一大冢曰丛有人过徐夜迷失道入一村落居民甚众问之曰此名丛乡富郑公所建乃其冢也【青琐髙议】
　　宫人斜
　　唐内人墓谓之宫人斜四仲遣使祭之见春明退朝録
　　石押衙
　　汴都之南百余里有周公墓墓前一石人能为怪人或遇之多称鲁校书或石押衙【洞防志】
　　葬玉埋香
　　玉溪编事王蜀时秦州节度使王承俭筑城获瓦棺中有石刻曰隋开皇二年渭州刺史张崇妻王氏铭文有深深葬玉郁郁埋香之语【法书苑】
　　石贤士
　　有田家母于墓前石人下以肉祭之云此石人能愈疾故来谢人皆祷之疾多愈因号石贤士【封氏见闻记】
　　宿草
　　曽子曰朋友之墓有宿草而不哭焉注宿草陈根也师心丧三年朋友期可
　　神道
　　后汉中山简王薨诏大为修冡茔开神道注云墓前开道
　　黄垆
　　选曹子建诗常惧颠沛抱罪黄垆注黄垆坟墓也
　　始宁墅
　　谢灵运有过始宁墅诗盖其祖父所葬并有故宅
　　流蔼
　　陆士衡诗悲风鼓行轨倾云结流蔼注流行蔼盖也
　　庐
　　重阜何崔嵬庐窜其间注墓也
　　万鬼隣
　　陆士衡诗昔居四民宅今托万鬼隣
　　白杨
　　荒草何芸芸白杨亦萧萧【渊明诗】
　　松铭
　　驾言出远山徘徊泣松铭【潘岳】
　　狐兔尘
　　鲍照蒿里歌声我长恨意归为狐兔尘
　　哀陇
　　梁昭明太子作虞山招直治碑云远望仙雍则髙坟萧瑟旁临齐女则哀陇苍茫
　　黄坡
　　夫差女诗云悲怨成疾没身黄坡
　　虎丘
　　阖庐所葬有金精之异故名虎丘
　　千人石
　　虎丘涧侧有平石可容千人坐谓之千人石俗传因生公讲法于此
　　埏中
　　埏音延墓道也
　　刍灵
　　刍灵草人也
　　茔垅
　　上音荥墓域也秦晋间谓为垅
　　玉凫
　　阖闾葬铜棺三重倾池六尺玉凫之流扁诸之劔存焉【出越絶书】
　　封
　　宣帝思张贺恩欲封其塜为恩德侯置守塜二百家师古曰身死追封故曰封
　　躶体黄汉
　　温韬在耀州发掘唐帝诸陵殆尽授代归阙或忧其阙乏其子曰使一躶体黄汉足了一年言得金偶人也
　　青松宅
　　鲍溶诗谓坟为青松宅
　　并枕树
　　三呉记潘章夫妇死葬木交柭号并枕树
　　福德田
　　史氏唐开元人也舍髙原之田十余顷为众人葬地名曰福德田
　　女正人
　　益州记茘枝滩东南山顶上有一冢唯生女正人郡国志云僰道县王女冢是也其县属戎州
　　万民冢
　　在番禺县郡国志云卢循袭广州民死三万循葬之共冢名之曰万民冢
　　宋玉墓
　　宋玉墓在宜城县
　　青犬冢
　　青犬冢在寳应县北十五里古老云汉时张氏好饮一日出市醉还倒卧草中野火作犬于淮水战带泥水四面展草火不能害犬力疲而死主人以家人礼葬之
　　蓬颗蔽冢
　　蓬颗蔽冢颗块也言块土上生蓬盖小冢也
　　燕衔土
　　临江闵王荣被征自杀葬蓝田燕数万衔土置上百姓怜之
　　京兆阡
　　京兆尹曹氏葬茂陵民谓其道为京兆阡原渉慕之乃买地开道立表曰南阳阡人不肯从谓之原氏阡渉父为南阳太守故云【游侠传】
　　方中
　　方中谓圹中也【出前汉】
　　铭旌志石
　　将掩圹施铭旌志石于圹门之内
　　扫墓望丧
　　后来之士立身从政纵不能为子髙门以待封岂可令母扫墓而望丧乎
　　古蒌林
　　古蒌林在下邳有大徐君墓延陵挂劔处
　　冢成鳞
　　千年松柏下稠叠冢成鳞
　　旌表石
　　葭萌县汉乐卿石羊埧有旌表无书字年号亦无
　　荒埏
　　暂啓荒埏长扃幽陇墓中道也【刘夫人墓志】
　　鱼山
　　陈思王植初豋鱼山临东阿喟然有终焉之志遂营为墓
　　生居
　　生居在海康县西北旧经云昔有人避难凿池深千丈上累为下为隧道以入全家居之
　　行楸
　　岩岩双表列列行楸行胡郎反楸墓也【懐旧赋】
　　柏森森
　　柏森森坟累累【上】
　　蔓草萦骨
　　蔓草萦骨拱木敛魂【恨赋】
　　昭丘
　　昭丘楚昭王坟也方言大者为丘
　　谥诔门
　　极其思致
　　何法盛晋中兴书顔延之为始安郡道经浔阳常饮渊明舍自晨达昏及渊明卒为诔极其思致
　　文君作诔
　　西京杂记司马相如死文君为作诔
　　作诔者四十人
　　晋郄超死贵贱操笔作诔者四十人
　　栁下惠妻作诔
　　栁下惠死妻自作诔门人不能损一字【列女传】
　　碑铭门
　　大作家
　　王缙好与人作碑志有送润毫者悮叩其兄右丞维门维曰大作家在那边【卢氏杂记】
　　丰碑
　　公室视丰碑言视者时僣天子也丰碑者斵大木为之形如石碑于椁前从四角树之穿中于间为鹿卢下棺以綷绕天子六綷四碑前后各重鹿卢也【礼】
　　十五字碑
　　唐裴敬撰李太白墓碑铭云贵尽皆然名存则难乃予重官作李翰林碑十五字而已
　　作镇石
　　秦王俊薨王府僚佐请立碑上曰欲求名一卷史书足矣何用碑为若子孙不能保家徒与人作镇石耳
　　树碑表墓
　　树碑表墓昭铭景行【蔡伯喈碑】
　　石志
　　呉均齐春秋王人曰石志不出礼典起宋文帝元嘉顔延年为王琳石志刘夫人墓志注
　　中河坠月
　　齐文献王嶷年四十九薨武帝勑王融为铭云半岳摧峯中河坠月帝流涕曰此正吾欲言也
　　不了语
　　老卒推倒退之淮西碑曰碑文有不了语谓不述李愬
　　瘗玉
　　瘗玉勒成镂金垂烈
　　忌讳门
　　洛雒
　　汉以火德王天下都洛阳以洛字旁有水水尅火遂改就佳
　　随隋
　　随以魏齐不遑宁处文帝恶之去走单书隋字
　　小小不具
　　苻生有目疾其不足不具少无缺伤残毁偏只之言皆不得道太医令程延合安胎药问人参好恶并药分多少延曰虽小小不具自可堪用生以为讥已凿延目出而后斩之
　　诅盟门
　　铜棺誓
　　长沙有铜棺山湘中记云程普闗羽分界于此共铸铜棺为誓相侵者以铜棺着之
　　明誓
　　丹青着明誓千载不相忘【阮嗣宗诗】
　　指白水
　　指白水而旌信援青松以示心【絶交论】
　　忧制门
　　承讳
　　文选杨荆州诔曰承讳忉怛注云在远闻丧曰承讳
　　缟冠素纰
　　祥而缟注云缟冠素纰也纰避支反【檀弓】
　　徙月
