<!-- { "loadSidebar": true } -->
　　于白月昼手执方珠承月中水又云白月则光黒月便暗笺云白月月半前黒月月半后
　　性火
　　如来蔵中性火真空性空真火又言性水性风性色皆如上文
　　无目
　　阿那律陁无目而见笺云唐言如意也得半头天眼观三千大千世界如观掌中庵摩罗果
　　四纒
　　则汝身中坚相为地润湿为水暖触为火动摇为风由此四纒
　　乐眠睡
　　阿那律陁常乐眠睡如来呵责为畜生类啼泣自责七日不眠失其双目笺云如来呵云咄咄胡为寐瓮螺蚌类一睡百千年佛出无由值西国记阿那律被佛呵以竹抨眼七日则失其双目
　　眼之食
　　笺云睡是眼之食既七日不眠眼则枯
　　音声轮
　　富楼那云世尊知我有大辨才以音声轮教我发我于佛前助佛转轮因师子吼成阿罗汉笺云音声如轮能碾破一切邪魔外道
　　性业遮业
　　注二百五十二条戒杀盗染大妄语是性其余俱是遮戒
　　作桥梁
　　持地菩萨言我念往昔时为比丘于一切要路津口田地险我皆平填或作桥梁时国大王延佛设斋我于尔时平地待佛毗舍如来摩顶谓我当平心地
　　月光童子
　　月光童子修习水精后得亡身与千香界诸香水海性合真空无二无别
　　百蚊蚋
　　世界内众如一器内置百蚊蚋啾啾乱鸣于分寸中鼓发狂丙
　　一人専志
　　一人専忆一人専志如是二人若逢不逢或见不见
　　倒闻机
　　大众及阿难旋汝倒闻机返闻闻自性性成无上道
　　食马麦
　　佛往昔因中毁僧言食马麦后成佛犹偿夙债夏三月安居犹食马麦
　　爱见魔
　　若大妄语成爱见魔
　　三苦海
　　三苦海三涂也
　　欲火
　　十方如来色目行淫同名欲火菩萨见欲如避火坑色目称谓也
　　贪水
　　如来色目多求同名贪水菩萨见贪如避瘴海
　　谗虎
　　如来色目怨谤同名谗虎菩萨见枉如遭霹雳
　　嚼蜡
　　我无欲心应汝行事于横陈时味如嚼蜡命终之后生越化地名乐变化天嚼蜡言无味横陈言同被也
　　寳媛
　　寳媛笺云妙装严之美女【已上并楞严经】
　　鬼神门【祠庙附】
　　竒相
　　蜀王建时大霖雨祷于竒相之祠注云古史震蒙氏之女窃黄帝珠沈江而死为此神上应镇宿旁及牛宿郭璞江赋曰竒相得道而宅神即今江渎庙是也
　　元神
　　告成大报受厘元神厘福元大也
　　灵脩
　　指九天以为正兮夫唯灵脩之故也灵神脩长言神明长久之道以喻君【骚经】
　　土伯
　　土伯九约其角觺觺约屈也【骚经】
　　雷郎
　　民家女或为神所依即呼为雷郎子曰雷子
　　鬼市
　　海边人有鬼市半夜而合鸡鸣而散人从乞多得异物
　　金天王
　　宗次华隂岳神数里迎谒上封金天王
　　媪神
　　汉书惟泰元尊媪神蕃厘经纪天地作成四时注媪地神也【斋房歌】
　　冯夷
　　冯夷汉书注河伯也
　　鬼区神塲
　　马融赋导鬼区经神塲【汉书】
　　西明公
　　夏启为东明公文王为西召公为南季札为北主四方鬼
　　氷夷
　　河伯人面乗两龙一曰冯夷一曰氷夷河圗言姓吕名夷
　　殄九婴
　　尧使羿殄九婴于凶水北狄之地有凶水九婴水怪也【淮南子】
　　含雷
　　相如大人赋曰左防而右含雷注天上造化神名
　　牛头阿旁
　　阿音遏旁步浪反皆鬼使名梁武懴言百万之众牛头阿旁是也
　　杯篿
　　香火徼福杯篿乞灵篿音専楚人谓折竹卜曰篿
　　枫子鬼
　　闻説南方事悲君重窜身山村枫子鬼江庙石郎神【司空曙送流人】
　　竹郎祠
　　韩翃送人赴辰州功成易地日应见竹郎祠
　　健儿祠
　　朱遵为晋原县功曺公孙述僭号引兵拒述战死或云遵死之后犹退立以手扪蜀郡头故俗号其庙健儿祠【圗经】
　　乌河庙
　　诸葛琮余杭人为河间太守既罢还卒见神于巫能为人求雨因此立祠亢旱祷祈必应俗云有乌云入天河必降雨故号为乌河庙
　　木居士
　　祠堂在耒阳县旧有文穿残木一截泝水而来极类人形见梦于人求立祠宇韩退之谪贬潮州过此有诗后遭火塑居士像存焉
　　佽非庙
　　明州有佽非庙本州所编九域志乃引淮南子所谓荆有佽飞不知淮南子之佽飞实飞走之飞非是非之非
　　叶圣王
　　叶圣王庙在合州旧经云蜀将张飞之庙也又有戴圣王庙亦为蜀将之庙也
　　大蚶庙
　　在泉州惠安县昔尝海溢有物尾如屋乗潮而来主人异之为立祠焉
　　尧山庙
　　尧山庙在英州旧为尧帝祠以传考之尧未尝至此宜以岧嶤得名
　　金姑声
　　或问鬼所恶荅云最恶金姑声闽人谓破竹声为金姑声
　　桃根印
　　冢上桃根为印可召鬼
　　梅姑
　　丹阳县有梅姑庙言始生时能着履行水上【法苑珠林】
　　招祗祠
　　拾遗録周昭王有二女一曰婵娟王游江汉与二女俱溺至今人思之立祠于江上号招祗之祠每嵗禊饮于祠前以时果兰叶五防沈于水中以为故事
　　锦羽儿
　　有人夜行一彩禽触马首翌日遇鬼乃庄宗时女乐笛部头云已遣锦羽儿相迎【青琐高议】
　　流桂泉
　　南中有一泉多有桂叶流出因名流桂泉后乃立屋其上为汉祖庙而祀之又有子胥庙者其像分其须谓之五须亦并有灵应也
　　六丁
　　老君六甲符圗云丁卯神司马卿丁丑神赵子壬丁亥神张文通丁酉神臧文公丁未神石叔通丁巳神崔石卿【黄庭经】
　　扶老勾栏
　　汉顾成庙设扶老勾栏【古今注】
　　姚姬
　　襄阳耆旧传云赤帝女姚姬未行而卒塟于巫山之阳故曰巫山之女
　　朝云庙
　　楚王梦神女为立庙号曰朝云【宋玉赋】
　　顾成庙
　　文帝自为庙制度卑狭若顾望而成也景帝庙号徳阳武帝庙号龙渊昭帝庙号徘徊宣帝庙号乐游元帝庙号长夀成帝庙号阳池
　　室夫人
　　秦文公作陈室祠注陈仓县有室夫人祠一嵗二嵗与叶君合叶君神来时天为之殷殷雷鸣雉为之雊
　　云中君
　　汉置祠祀官女巫其晋巫祠东君云中君族人炊之属注东君日云中君云族人炊皆古主炊母之神也炊谓饎爨
　　施糜
　　荆巫祠施糜之属注其先尝施设糜粥也
　　泰一
　　亳人缪忌奏祠泰一方曰天神贵者泰一泰一佐曰五帝
　　种祠
　　刘向曰家人尚不欲絶种祠注家人谓庶人之家也种祠继嗣所传祠
　　金马碧鸡
　　益州有金马碧鸡之神注金形似马碧形似鸡【西汉志】
　　荆鬼越机
　　吕氏春秋荆人鬼越人机
　　风马
　　灵之下若风马左苍龙右白虎【斋房歌】
　　后土富媪
　　坤为母故称媪莫富于地故称富
　　泰元尊
　　泰元尊天神也
　　骑沓沓
　　神之行旌容容骑沓沓【上并斋房歌】
　　茅旌
　　茅旌送山鬼瓦鼓迎田神【梅圣俞野田行】
　　佛家奴
　　施肩吾寺宿为五通所挠作诗云五通本是佛家奴身着青衣一足无
　　白马将军
　　白马将军祠在梓潼县旧经云厐统字士元自号白马将军
　　射乌神
　　江宁县北五十里有射乌神庙俗以为羿庙
　　盐神炭神
　　李嗣昭守上党为汴人所围城中盐炭尽嗣昭祷天地俄而地生咸取以煎盐甚美又复掘得石炭晋王自将解围躬奠其地立二庙曰盐神炭神
　　塑九子母
　　九华山旧为九子山李太白易之今有九子庙塑像九子母
　　妖幻门
　　猫鬼
　　独孤陀家事猫鬼每以子日夜祀之言子者鼠也其猫鬼每杀人者所死家财物潜移于畜猫鬼家陀常索酒其妻曰无钱可沽陀因谓婢徐阿尼曰可令猫鬼向越公家令我足钱也
　　人
　　汉书大宛以梨轩人献于汉注幻人也即今吞刀吐火植种树屠人截马之类也
　　寺宇门
　　翠尖
　　周朴资圣塔诗平潮晚影沉青底远岳危栏等翠尖
　　招提
　　高僧传天竺国有伽蓝名招提
　　高标
　　杜甫登慈恩寺塔高标跨苍天烈风无时休蜀都赋阳乌回翼乎高摽
　　廜防
　　廜防庵也音苏
　　定泉
　　李绅诗地无尘染多灵草室鉴真空有定泉
　　甘露
　　甘露李徳裕书以资穆皇之防福
　　甘露门
　　唐宝庆中节度使李徳裕建因甘露降得名
　　倒影塔
　　成都安福寺塔有倒影在寺之西院
　　喂生台
　　薛逢游废寺草荒留客院泥卧喂生台
　　寳坊
　　内典给孤长者侧布黄金造伽蓝金即寳也今寺宇悉曰寳坊
　　青莲宫
　　方城寺作怡然青莲宫永愿恣游眺
　　宫观门
　　千秋观
　　贺知章辞官入道舍宅为千秋观后改为天长观
　　碧湘宫
　　潭州有碧湘门因马氏碧湘宫得名
　　丈人观
　　在青城县青城山记云昔甯封先生栖于此岩之上黄帝筑坛拜为五岳丈人晋代置观焉
　　玉华宫
　　在南充县唐神龙元年道士郭休经兹地见黄云赤雾晃耀前后三日但闻斤斧之声暨雾散云敛于元真观废基二十步后山之上有一宫化出上闻其事赐为玉华宫属果州
　　星楠观
　　真多市有楠木其窍若七星之状李八百妺蹑其窍而上仙后立星楠观
　　许游宫
　　岝防山在余杭县上有许游宫言是许迈隠居
　　三皈观
　　广州开元寺昔外国僧伽摩来南海驻锡值郭璞南游至此地号为三皈观
　　鳷鹊观
　　李白金陵怀古诗台倾鳷鹊观宫没鳯凰楼别殿思清暑芳园罢乐游
　　上兰观
　　西都赋遂绕酆鄗歴上兰三辅黄圗上林有上兰观
　　属玉观
　　汉书宣帝纪行幸长杨宫属玉观
　　三雍
　　东都赋盛三雍之上仪汉书成帝时河间献王来朝对三雍宫应劭曰辟雝明堂灵台也
　　望仙宫
　　沈休文诗复立望仙宫注云汉武帝所造
　　迎风观
　　迎风观在邺【出地理书】
　　祈年观
　　沈休文诗既表祈年观注云秦穆公所造
　　静坛
　　在江宁县宋侍中周舍立帝问曰其坛何如对曰鹿巾黄帔其数甚多白简朱衣来者罕至
　　五仙观
　　在广州城内昔南越有五仙乗五色羊手执五穗游于城不知所往因立祠焉
　　祥源观
　　天禧二年拱圣宫真武庙有泉涌饮之愈疾诏就建观以祥源为名
　　养生门
　　茯苓赞
　　宋王防作赞云皓苓下居彤纷上荟中状鸡鳬具位蔡
　　解胪
　　抱朴子云淳于解胪而理脑
　　缓童年
　　鲍昭黄精诗土肪閟中经水芝韬内籍室饵缓童年命药驱衰歴
　　收云刮眼
　　收云刮眼沃雪回髭言能却老
　　人劳
　　养生经曰鱼劳则尾赤人劳则髭白
　　链神为寳
　　李固疏养身者以链神为寳
　　琴心三叠
　　黄庭经曰端于蘂宫十九年琴心三叠化胎仙注三叠琴心三丹田也
　　雌一
　　父曰泥九母曰雌一注云明堂中有君臣洞房有夫妇丹田中有父母雌无为故曰一【黄庭经】
　　三叟
　　应璩老诗住车问三叟何以得此夀上叟前致辞量腹节所受下叟前致词暮卧不覆首只説二叟【古乐府】
　　灭度根
　　青童大君云欲植灭度根当拔先死栽【真诰】
　　许玉斧
