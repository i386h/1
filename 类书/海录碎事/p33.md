<!-- { "loadSidebar": true } -->
　　既秉丹石心宁流素丝涕【谢晖】
　　乗长风
　　宗慤字元干叔父少文问其所志慤曰愿乗长风破万里浪
　　烈火辨玉
　　烈火辨玉疾风知草
　　池荷不湿
　　池荷不湿火玉常冷
　　建豹尾
　　晋王含谓其妻曰男儿不建豹尾不复归矣
　　鸣珂
　　李泌少为诗曰天覆吾地载吾天地生吾有意无不然絶粒升天衢不然鸣珂游帝都安能不贵复不富空作昂藏一丈夫【邺侯家传】
　　带金佩紫
　　丈夫处世当带金佩紫
　　松栢志
　　宗世林薄曹操为人不与之交后操作司空总朝政问宗曰可以交未答曰松栢之志犹存以忤防见疎位不配徳
　　背洛水
　　诸葛靓后入晋除大司马召不起以与晋室有讐常背洛水而坐
　　南靣百城
　　李谧尝曰丈夫拥书万巻何假南面百城
　　温蠖
　　又安能以皓皓之白而防世之温蠖乎【史记屈原列传】
　　微尚
　　平生有微尚欢笑自此毕【谢晖】
　　鸡争食
　　宁与黄鹄比翼乎将与鸡鹜争食乎【楚词】
　　薄云天
　　英辞润金石髙义薄云天
　　过半路
　　战国防或谓秦王曰行百里者半于九十此言末路之难也
　　养胎
　　勾践养胎以待用昭王恤病以雪仇故能以弱燕服强齐羸越灭劲吴
　　乗髙车
　　郭丹入闗而叹曰不乗使者车不复出门后奉使南阳果乗高车
　　忠义门
　　忠规
　　忠规密谟潜虑帷幕【傅季友表】
　　忠鬼
　　易雄为王敦所执曰今日即戮得作忠鬼乃所愿也遂杀之
　　望义
　　望义如归谓程婴杵臼也
　　野马黄羊
　　杜祁公诗双凫乗鴈常深愧野马黄羊亦过忧张説曰吾肉非黄羊必不畏吃血非野马必不畏刺
　　事百君
　　张岱曰古人有言一心可以事百君
　　卞忠贞
　　卞壸死苏峻之难諡忠贞公
　　丹府
　　亲仁罄丹府之爱赤心也
　　释生取义
　　故中郎西平郭脩手刃费祎勇过聂政功逾介子可谓杀身成仁释生取义者也
　　忠义为首
　　中领军桓范荐徐宣疏曰争夺之时以防略为先分定之后以忠义为首
　　俸禄门【禄养附】
　　斗食
　　百官表百石以下有斗食佐史之秩
　　廨钱
　　先是台省府寺咸置廨钱收息苏孝慈以为官民争利非兴化之道奏罢之请公卿已下给职田各有差
　　皤然就养
　　萧嵩罢中书令其子衡以主壻三品嵩皤然就养十年余衣冠荣之
　　智谋门
　　折虑
　　赵奢正疆埸秦人折北虑犹息谋也【卢子谅诗】
　　深识士
　　道逢深识士举手对吾揖【潘正叔诗】
　　时谋
　　恨我无时谋譬诸具官臣【王仲宣诗】
　　堂上竒
　　何必操干戈堂上有竒兵【张景阳诗】
　　幄中防
　　慨无幄中防徒慙素丝质【卢谌诗】
　　借前箸
　　郦食其请立六国后汉王以问张良良曰臣请借前箸以筹之
　　胷中画
　　慢世薄功业非无胷中画【李白】
　　人惎之谋
　　天啓其心人惎之谋惎教也音忌【西京赋】
　　画一竒
　　画一竒出一防
　　谋无遗谞
　　谋无遗谞举不失防筭无遗防画无失理谞思与反智也【辨亡论】
　　议论门
　　外庭末议
　　向者亦尝厠下大夫之列陪奉外庭末议【司马迁书】
　　仰首伸眉
　　仰首伸眉论列是非【上】
　　白马碧鸡
　　白马之论碧鸡之词【庄子】
　　仪表门【容止附】
　　防子
　　魏文帝诏曰孙权前后词防头尾击地此防子自知不能保尔许地也
　　跬行
　　跬行妄歩武跬举足也【谢宣逺诗】
　　咫歩
　　曷云途辽曾不咫歩【卢子谅诗】
　　屏营
　　飞鸿不我顾伫立以屏营廻行貌【石季伦诗】
　　光尘
　　兾事速讫旋侍光尘【繁休伯牋】
　　规行矩歩
　　规行无旷迹矩歩岂逮人【陆士衡】
　　琼树枝
　　愿一见顔色不异琼树枝
　　半天朱霞
　　刘訏与族兄歊各履高操族祖孝标曰訏超超越俗如半天朱霞歊矫矫出尘如云中白鹤皆俭岁之粱稷寒年之纎纩也
　　云中白鹤【见上】
　　谠朗
　　谠朗英盼斐亹髙谈
　　星彩
　　仰窥星彩光越天
　　肃拜
　　肃拜凡拜之轻者近乎揖【唐书音训】
　　荆楚仙人
　　宋龚祈辞不应辟命风姿端雅容止可观中书郎范述见之叹曰此荆楚仙人【本传】
　　范长头【见时号杂名门】
　　风流宗
　　晋王蒙美姿容与刘惔齐名时称风流举蒙惔为宗焉
　　风尘表物
　　晋王衍自然是风尘表物
　　贺雅
　　梁贺琛毎进见武帝与语移时故省中语曰上殿不下有贺雅容止闲雅故人呼之
　　霍乱秃枭
　　唐曲江令朱随侯举止轻脱张鷟目为霍乱秃枭【佥载】
　　冰棱
　　高谈敬风鉴古貎怯冰棱【段成式】
　　高酋酋
　　坛宇寛帖帖符彩高酋酋【杜牧之】
　　符彩【见上】
　　精神渊着
　　桓秉称高坐和尚精神渊着
　　文弱
　　陆士龙为人文弱可爱
　　神王
　　司马太傅府多名士一时儁异庾文康云见子嵩在其中尝自神王
　　醉傀俄
　　山涛曰叔夜之为人也岩岩若孤松之独立其醉也傀俄若玉山之将崩
　　爽朗清举
　　叔夜风姿特秀见者叹曰萧萧肃肃爽朗清举
　　朝霞举
　　海西公时诸公毎朝朝堂犹暗唯防稽王来轩轩如朝霞举
　　瓌姿伟态
　　瓌姿伟态不可胜赞【神女赋】
　　状异常人
　　蔡邕谓从弟谷曰董卓性刚难济吾且遁逃山中以待如何谷曰君状异常人每行观者盈集以此自匿不亦难乎乃止
　　风仪
　　风仪与秋月齐明音徽与春云等润
　　貎寝
　　王粲之荆州依刘表表以粲貎寝而体弱通侻不甚重也裴松之曰貎寝谓貎负实通侻者简易也
　　嵓下电
　　王戎神彩秀彻视日不裴楷目之曰烂烂如嵓下电
　　风流门
　　醖借
　　汉赞韦成孔光匡衡张禹咸以儒宗居宰相位服儒衣冠传先王语其醖借可也顔师古云谓如醖酿及荐借道其寛博重厚也
　　一槩风流
　　王谢子弟有一槩之风流陈蔡生徒须四科之选擢
　　雅流器
　　周顗于荆州败绩未得用王丞相与人书曰雅流器何可得遗
　　外司马
　　王晞为常山王司马登山临水以谈醼为事人谓之物外司马
　　才望髙雅
　　才望高雅非常流所及【陆景初】
　　人物门
　　魏家玉
　　孙兴目孔沉魏顗曰沉为孔家金顗为魏家玉
　　第一流
　　刘真长言防稽王故是第二流中人耳桓温曰第一流复是谁刘曰正是我辈耳
　　映九泉
　　殷仲堪丧后桓问仲文曰卿家仲堪定是何似人曰虽不能休明一世足以映彻九泉仲堪仲文从弟
　　肉鸭
　　旧日韩康伯捋肘无风骨说林云韩康伯似肉鸭
　　器局
　　裴尼性雅有器局
　　识度
　　裴师仁好学有识度
　　干略
　　裴鸿少恭谨有干畧
　　一至
　　刘劭人物志曰一至谓之偏材偏材小雅之质也
　　懐文抱质
　　伟长独懐文抱质恬淡寡与
　　人宗
　　北靣人宗谓为人所敬【任彦升序】
　　英姿茂绩
　　议者多非光武不以功臣任职至使英姿茂绩委而不用
　　兰薫雪白
　　顔冉龙翰鳯雏曾史兰薫雪白
　　痴傲门【疎谬褊急附】
　　长卿慢
　　虽好相如逹不同长卿慢康高士传曰长卿慢世越礼自放【谢惠连诗】
　　内机
　　张子闇内机单生蔽外象
　　无筭
　　眺实庸流行能无筭言不足数也
　　水淫
　　南史何佟之性好洁一日之中洗涤者十余过人称为水淫
　　清狂
　　汉书张敞言昌邑王清狂不苏林注云凡狂者隂阳胗尽浊今此不狂似狂者故云清狂或曰色理清徐而心不慧曰清狂犹云白痴也
　　白痴【见上】
　　老革
　　彭羕仕刘备左迁谓人曰老革荒谬注云犹言老兵也
　　狗意
　　石勒谓张賔曰王弥位重言卑恐其遂成前狗意也
　　长柄葫芦
　　二陆初入洛诣刘道真初无他言唯问东吴有长柄葫芦卿得种来否陆殊失望
　　哀家梨
　　桓南郡毎见人不快辄嗔云君得哀家梨当复不蒸食不
　　愚痴膜
　　已决一切愚痴膜
　　木强人
　　汉书赞曰周昌木强人也
　　箕踞
　　郭解出人皆避有一人独箕踞视之解问其姓名客欲杀之解曰居邑之不见敬是我徳不修
　　傲不可长【出曲礼】
　　酒囊饭袋
　　五代周行逢尝言马氏诸子恣纵奢僭文武之道未尝留意时人皆谓之酒囊饭袋【荆湘近事】
　　谢宣明面
　　宋刘穆之孙瑀为益州刺史与顔峻书朱修之三世为将一旦在荆州作谢宣明面谓谢晦三十五岁为荆州都督有自矜之色宣明晦字
　　间气布衣
　　皮日休傲诞自号间气布衣【言】
　　才疎意广
　　后汉孔文举负其高气志在靖难而才疎意广迄今无成功
　　捧手不拜
　　穆绍见尒朱荣捧手不拜荣亦矫意礼之
　　尊身忽物
　　尊身忽物是已非人李冲表奏李彪罪状云
　　握齱
　　握齱好荷礼初角反急促之貎荷与苛同
　　骂坐
　　灌夫骂坐不敬系居室注居署名也属少府后改曰保官
　　防前
　　宋武帝与沈约各数果事多少约少帝三事出谓人曰此公防前不让即羞死帝欲抵其罪徐勉固谏而止
　　直性狭中
　　嵇叔夜絶交书云吾直性狭中多所不堪
　　滑稽门
　　造化小儿
　　唐杜审言病且死宋之问武平一往问之审言曰甚被造化小儿相苦其滑稽如此
　　强口马
　　殷浩语孙盛曰卿莫作强口马我当穿卿鼻孙曰卿不见决鼻牛我当穿卿颊
　　滑稽
　　滑稽则东方朔枚乗师古曰滑稽转利之称也滑乱也稽碍也言其变乱无碍也
　　邪呼逐除
　　曹景宗腊月使人作邪呼逐除徧往人家乞酒食以为戏
　　索长安米
　　东方朔云臣言不可用罢之无令但索长安米索尽也先各反
　　一囊粟
　　臣朔长九尺余亦奉一囊粟侏儒饱欲死臣朔饥欲死
　　口谐辞给
　　东方朔口谐辞给又自公卿在位朔皆敖弄无所屈
　　三日香
　　襄阳记刘季和性爱香常如厠还辄过香炉上主簿张旦曰人名公作俗人不虚也季和曰荀令君至人家坐席三日香旦曰丑妇效颦见者必走公欲集道去耶季和大笑
　　塠
　　有人见刘道真曰此少年甚塠道真问此言佳否道真曰若佳言令汝翁塠母塠呼回反塠徒推反【小说】
　　撒园荽
　　园荽即胡荽世传布种时口诵防语则滋茂故士夫以秽谈为撒园荽【出湘山集】
　　诙谐取容
　　明节不可久安也故诙谐以取容
　　轻薄门
　　惊蛱蝶【见时号喻物门】
　　齿冷
　　南史乐预传曰此事人笑诸公至今齿冷无为救也
　　山驴王
　　梁祖言于昭宗曰赵崇是轻薄团头于鄂州坐上佯不识骆駞呼为山驴王遂阻三事之拜
　　轻薄团头【见上】
　　栗犊
　　西京杂记惠庄闻朱云折五鹿充宗之角乃叹曰栗犊乃能尔耶
　　成佛在后
