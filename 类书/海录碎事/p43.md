<!-- { "loadSidebar": true } -->
　　若遗金门歩见就此山岑【谢晖诗】
　　游衍
　　于役傥有期鄂渚同游衍注衍乐也【谢晖诗】
　　三五夕
　　与我别所期期在三五夕【谢灵运诗】
　　良觌
　　搔首访行人引领兾良觌【谢灵运诗】
　　半舟闲
　　潘游全璧散郭去半舟闲【李义山诗】
　　牀下鞵
　　迨今两擕手对茗牀下鞵【李义山诗】
　　枉道相过
　　今遣骑至邺故使枉道相过【魏文帝书】
　　宛辔
　　宛辔憇通衢屈也【陶渊明诗】
　　枉防
　　枉防过旧山【谢灵运诗】
　　枉相存
　　魏武帝乐府越陌度阡枉用相存存问也长门赋孔雀集而相存
　　品题门
　　规检祢衡
　　北齐邢子广曰卢询祖有规检祢衡卢思道无氷棱文举
　　世龙门
　　一世龙门【王衍】
　　齿牙余论
　　谢眺好奬与人才曰士子名声未立宜共奬成无惜齿牙余论
　　端委庙堂
　　晋明帝谓谢鲲曰论者以君方庾亮如何曰端委庙堂使百僚准则鲲不及亮一丘一壑自谓过之
　　驽牛
　　厐统谓陆续为驽马顾邵为驽牛曰驽马虽精所致一人耳驽牛一日行三百里所致岂一人之重哉【出蜀志】
　　痴黠半
　　顾恺之在桓温府常云恺之体中痴黠各半合而论之之正得平耳
　　三反
　　魏王肃评曰刘寔以肃方于事上而好下佞已此一反也性嗜荣贵而不茍求二反也恡惜财物而沾身不秽三反也
　　鉴悬日月
　　鉴悬日月辞富山海【出文心雕龙】
　　舌端月旦
　　舌端月旦皮里阳秋【段成式】
　　累心都尽
　　郄尚书常称谢庆绪识见虽不絶人可以累心处都尽谢敷字庆绪【本传】
　　赏裁
　　庾道季读陈东亭经酒垆下赋都不下赏裁
　　单门后进
　　单门后进必加善诱【任彦升序】
　　一面之荣
　　一面之荣郑璞逾于周寳一言之誉东陵侔于西山
　　宰相门
　　袁粲见王俭叹曰宰相之门也栝柏豫章虽小已有栋梁之器
　　栋梁器【见上】
　　标牓人物
　　廷尉卿崔光韶好标牓人物
　　次客
　　刘法夀与弟崇吉及崔道古刘賔俱归魏以法夀为上客崇吉为次客崔刘为下客
　　第一客
　　薛安都归魏其子道标道异亦以勲为第一客
　　当为黄散
　　山公启事曰郄诜才志器局当为黄散谓黄门侍郎散骑常侍也
　　胷中柴棘
　　深公云人谓庾元规名士胷中柴棘三斗许【世説】
　　尘垢囊
　　林公谓王文度为尘垢嚢【世説】
　　懐想门
　　凄其
　　钦圣若旦暮懐贤亦凄其【谢灵运诗】
　　存故
　　爱似庄念昔乆敬曽存故谢灵运诗注游子多悲触物増恋爱其似者若庄生之念畴昔乆而愈敬叹曽子之存故交庄生舄也
　　天末
　　佳人天末【陆士衡诗】
　　美无度
　　非君美无度孰为劳寸心【谢晖诗】
　　赏心晤
　　永絶赏心晤对也【谢灵运诗】
　　隔思存
　　神交疲梦寐路逺隔思存沈休文诗诗曰虽则如云匪我思存
　　不面
　　皇甫规与赵壹书云蹉跌不面企徳懐风
　　遥懐
　　兾承清诲以释遥懐【同上】
　　戏题未泯
　　南薫集序津楼壊栋纪别依然野寺頽垣戏题未泯
　　向阳翘
　　引领望天末譬彼向阳翘葵藿向日也【陆士衡诗】
　　梦容辉
　　梦想见容辉【选古诗】
　　鹤立
　　实依鹤立企伫之心【曹子建表】
　　思鼈望
　　语曰思鼈望今鼈皆隔津望卵也
　　逆旅门【行役思归附】
　　治行
　　汉武帝使郑当时视决河自请治行五日上曰吾闻郑当时千里不赍粮请治行者何也
　　祗役
　　祗役出皇邑相期憇瓯越【谢灵运诗】
　　侵星
　　侵星赴早路毕景逐前俦【鲍明逺诗】
　　夜
　　扰扰整夜肃肃戒徂两徂徃也两车也【谢晖诗】
　　税归鞅
　　行矣倦路长无由税归鞅税息也鞅驾也【谢晖诗】
　　纡鬰
　　婉娈居人思纡鬰游子情【陆士衡诗】
　　客子
　　弃置勿复陈客子常畏人【魏文帝】
　　客行士
　　眇眇客行士徭役不得归【曹子建诗】
　　连翩
　　浩荡别亲知连翩戒征轴【曹子建诗】
　　整
　　整辞秦川秣马赴楚壤【王粲诗】
　　流芳歇
　　谁谓客行人屡见流芳歇【刘休诗】
　　车殆马烦
　　日既西倾车殆马烦【曹子建洛神赋】
　　孑立
　　防防孑立形影相吊【李令伯】
　　旅翮
　　渤澥方春旅翮先谢【吴季重牋】
　　长安乐
　　桓谭新论云人闻长安乐出门向西笑人知肉味美即对屠门而嚼
　　陇头水【见地门】
　　改乘
　　马融赋云改乘回辕左传改乘辕而北之
　　孤禅
　　孤禅安逆旅警句与谁人【林逋诗】
　　回轩
　　回轩应睠睠将与岭云疎【陆士衡诗】
　　行衣
　　荷香随去棹梅香防行衣征衣也【耿纬诗】
　　初程
　　刘昭禹送人诗春光懐玉阙万里起初程
　　三五月
　　关山三五月客子忆秦川【徐陵诗】
　　水稽程
　　廻山时阻路絶水亟稽程【吴子夜诗】
　　行縢
　　方解行縢犹挥利楫谓舍陆趋舟也【李义山文】
　　镫驴
　　林逋送人无为军水次军城劔入雨余村坞镫驴看
　　擎劔
　　今朝擎劔去何日刺蛟回【李贺诗】
　　旅歌
　　客游诗旅歌屡弹铗【李贺诗】
　　客帐
　　幽眠枕劔匣客帐梦封侯【李贺诗】
　　三防角
　　李士元登单于台诗残阳三防角吹白旅人头
　　无际防
　　予本萍泛者乘流任西东茫茫无际防栖泊何时同【薛据诗】
　　滞客
　　乆为滞客其意谓何【逐贫赋】
　　虱暴
　　虱暴妨归梦虫喧彻曙更【段成式】
　　泪万双
　　京华不啻三千里客泪如今一万双【李嘉祐诗】
　　騑骖倦路
　　騑骖倦路载寝载兴【曹子建责躬诗】
　　迅足
　　逸翮思拂霄迅足羡逺游【郭景纯诗】
　　拜嘉庆
　　上堂拜嘉庆入室问何之【顔延年诗】
　　乆滞淫
　　荆蛮非我乡何为乆滞淫注淫犹留也【王仲宣诗】
　　成
　　成候良辰【谢惠连诗】
　　孤征
　　懐役不能寐中宵尚孤征【陶渊明诗】
　　轨路长
　　眇然轨路长憔悴征戍勤轨车迹也【顔延年诗】
　　江路
　　江路西南永归流东北骛【谢晖诗】
　　似客游
　　汤汤中流中有行舟随波转薄有似客游【魏文帝乐府】
　　逺行游
　　负剑逺行游【鲍明逺诗】
　　夜中饭
　　居人掩关卧行子夜中饭【鲍明逺诗】
　　客行乐
　　客行虽云乐不如早还家【李白诗】
　　戒征轴
　　连翩戒征轴【谢晖诗】
　　蜷局
　　仆夫悲余马懐兮蜷局顾而不行音拳【离骚】
　　情眷眷
　　情眷眷而懐归【登楼】
　　雨破程
　　花焼落第眼雨破到家程【王建诗】
　　外奬
　　沮漳自可美客心非外奬【王粲诗】
　　月逓梦
　　薛莹海上花留身住越月逓梦还秦
　　悲歌
　　悲歌可以当泛逺望可以当归思念故乡鬱鬱累累又云欲归家无人欲渡河无船心思不能言膓中车轮转【古乐府】
　　絮征袍
　　明朝驿使发一夜絮征袍【李白诗】
　　三成
　　郢门一为客巴月三成
　　侨撰行
　　侨撰行去国遐陟【李白文】
　　慊慊
　　慊慊思归恋故乡何为淹留寄一方苦簟切心不足貌【魏文帝】
　　故山
　　故山日已逺风流岂还时【谢灵运诗】
　　衣绣昼行
　　魏志张既为雍州刺史太祖曰还卿本州可谓衣绣昼行矣
　　马烦辔殆
　　马烦辔殆言马疲烦而辔危殆【陆士衡功臣颂】
　　良马烦
　　威迟良马烦【顔延年诗】
　　纡组
　　我行虽纡组【谢晖诗】
　　旅思摇摇
　　旅思倦摇摇【谢晖诗】
　　孤游
　　孤游昔巳屡【上】
　　薄游
　　薄游弟从告【上】
　　接淅
　　接淅而行孟子注淅渍米也不及炊乃反接之而去
　　客无膓
　　广记鬼作思家诗佳人应有梦逺客已无膓
　　苦顔
　　戍客望边邑思归多苦顔【李白诗】
　　计日归
　　胡塞尘清计日归汉家草緑遥相待【李白诗】
　　税归鞅
　　眇然一水隔何日税归鞅
　　越乡忧
　　谁令乏古节贻此越乡忧越违也【鲍明逺诗】
　　宿留
　　武帝既见大人迹及群臣言老父则大以为仙人也宿留海上注宿留有所须待也上先就反下力就反
　　治严
　　汉明帝讳庄故相袭谓办装为办严治严
　　夜猿悲
　　叠障易成响重以夜猿悲【范彦龙诗】
　　离别门【相思附】
　　夷犹
　　谢晖诗停骖我怅望辍棹子夷犹夷犹怅望貌
　　前期
　　平生少年日分手易前期及尔同衰暮非复别离时【沈休文诗】
　　清路尘
　　古诗君为清路尘妾为浊水泥
　　昧平生
　　虽有五载别相与昧平生言如不相识也【顔延年诗】
　　一别如雨
　　风流云散一别如雨王仲宣赠蔡子笃又杜诗别离同雨散
　　鹿聚
　　孔丛子高与邹文季节为友季节归鲁临别流涕子高执手而止曰人生岂当如羣鹿聚
　　仳别
　　谢惠连诗哲兄感仳别相送起林坰仳亦别也【匹婢反】
　　袂判
　　中流袂就判欲去情不忍【谢灵运诗】
　　脉脉
　　谁云相去逺脉脉阻光仪音陌不见貌【陆韩卿诗】
　　沈心曲
　　思子沈心曲长叹不能言【刘公干】
　　营魄
　　陆士衡营魄懐兹土精爽若飞沈营心俯魂魄懐于此土也
　　天末
　　借问叹何为佳人眇天末【陆士衡诗】
　　如邛愿
　　投沙理既廹如邛愿亦愆言如相如谢病归临邛也【谢惠连诗】
　　慅慅【音草】
　　懐情徒慅慅泪下空霏霏
　　非吾土
　　信美非吾土只揽懐归志潘岳自河阳迁懐县作盖有思京邑之懐
　　逺志
　　如何懐土心持此谢逺志【谢灵运诗】
　　千念
　　千念集日夜万感盈朝昏【上】
　　千里目
　　凄矣自逺风伤哉千里目【顔延年诗】
　　异县
　　他乡各异县展转不相见【古乐府】
　　防面
　　道路阻且长防面安可知
　　衣带缓
　　相思日已逺衣带日已缓【选古诗】
　　一水间
　　盈盈一水间脉脉不得语【选古诗】
　　秋蔕
　　邈若坠雨翩似秋蔕谢眺辞新安王牋逾已别王如之
　　劳结
　　虽书疏徃返未足觧其劳结【魏文帝书】
　　劳积
　　其于别逺防希犹不尽其劳积也【上】
　　容辉
　　梦想见容辉【选古诗】
　　折其荣
　　攀条折其荣将以遗所思【选古诗】
　　离旗
　　陈寳应反闽中僧惠标送以诗云送马犹临水离旗稍引风
　　数日恶
　　谢安谓羲之曰中年以来与亲友别辄作数日恶羲之曰年在桑榆自应尔
　　叠猿声
　　吴融送人赴硖州云叠猿声里独之官
　　突烟
　　郭璞诗君如秋日云妾似突中烟高下理自殊一乖雨絶天
