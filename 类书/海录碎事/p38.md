<!-- { "loadSidebar": true } -->
　　禇先从白云游旧矣禇伯玉也
　　朋松石
　　唯朋松石介于孤峯絶岭【禇伯玉】
　　山谷臣
　　顾欢被齐高帝征既至称山谷臣
　　鹿皮巾
　　梁武帝赐陶隠居鹿皮巾
　　石户农
　　高士传石戸之农与舜为友以天下让之不受
　　买印山
　　世説支道林因人就深公买印山公曰未闻巢由买山而隠
　　兰社迳
　　欲识幽人兰社迳山芳桂复丛生【庾信】
　　芝台乳管
　　圃暖芝台秀岩春乳管圆【陆蒙】
　　白云封
　　陈抟诗台殿不将金鎻闭来时自有白云封
　　黄冠草服
　　礼黄衣黄冠注野夫黄冠黄冠草服也
　　翘车
　　俊乂之薮希防翘车之招金碧之岩必辱鳯举之使
　　凿坏以遁
　　文选诗注鲁君闻顔阖贤将聘之阖凿坏以遁坏垣也海録碎事巻八下
<子部,类书类,海录碎事>
　　钦定四库全书
　　海録碎事巻九上　　　　宋　叶廷珪　撰圣贤人事部下
　　交游门【择交附】
　　诗弟子
　　悼方干几多诗弟子无限酒知闻
　　酒知闻【见上】
　　鸾不辍轭
　　郭林宗至汝南造袁奉高居车不停轨鸾不辍轭诣黄叔度乃弥日信宿
　　卿用卿法
　　王夷甫不与庾子嵩交庾卿之不置王曰君不得为尔庾曰卿自君我我自卿卿我自用我法卿自用卿法子嵩名敳
　　枉光尘
　　应休琏诗自昔枉光尘结言固终始又繁钦书云冀事速讫旋侍光尘
　　结言【见上】
　　双情交映
　　双情交映言情相照【陆士衡四言诗】
　　接余欢
　　未尝衔杯酒接殷勤之余欢【马迁书】
　　解交书
　　袁乔与禇将军解交书
　　纪羣间
　　鲁国孔融高才倨傲年在纪羣之间先与纪友后与羣交陈纪陈羣之父也
　　数面
　　谚云数面成亲旧【陶渊明诗】
　　平素
　　促席延故老挥觞道平素【上】
　　初交
　　淡美初交利乖嵗寒
　　刎颈交
　　张耳议陈余曰始吾与君为刎颈交
　　开心写意
　　原尝春陵六国持开心写意君所知【李白诗】
　　海上契
　　喜结海上契身为天外賔【李白诗】
　　季友伯兄
　　交深季作友义重伯为兄【宋之问饯薛司马】
　　雅故
　　吕氏雅故本推毂高帝就天下【西汉】
　　干谒门
　　根柢之容
　　无根柢之容言无先容也【李斯书】
　　望火马
　　嘉祐中未有谒禁士人争驰骛请托有一人号望火马又一人号日游神言日有奔竞
　　日游神【见上】
　　一叶影
　　郑太穆书于于頔云分千树一叶之影即是浓隂减四海数滴之泉便为膏泽
　　文权
　　刘得仁上从兄犹祈启金口一为动文权
　　客鸟
　　贾氏谭録顾况谢李邺侯诗云万里飞来为客鸟曽防丹鳯借枝柯
　　槐栁齐
　　卢思道欲诣和士开恐为人所见未明而行比至其门立者众矣卢驻辔望之曰彼何人斯森然与槐桞齐因鞭马疾去
　　门状
　　门状文宗朝以前无之始于李徳裕百官无以希取其意相扇具衔起居
　　十一诣
　　许度出都刘真长九日十一诣之曰卿不去使我成薄徳二千石【世説】
　　轻薄尹【见刺史门】
　　绍介
　　鲁仲连传请为绍介
　　李锥
　　后魏李世哲善事人以货赂自逹世号李锥
　　郭尖
　　后魏郭景尚善事权宠号曰郭
　　板刺
　　未有板刺无容拜谒南史谓名刺也
　　还刺
　　李元忠初谒高欢未即见之谓门者曰今公方召儁杰闻国士至不能吐飱辍洗可还吾刺勿通也
　　一株桃李
　　王冷然上裴耀卿书曰拾遗补阙寕有种乎仆不佞亦相公一株之桃李也【谈薮】
　　名纸生毛
　　刘鲁风江西投谒颇为典谒所阻因赋诗曰万巻诗书刘鲁风烟波千里谒文翁无钱乞与报知客名纸生毛不为通【杂説】
　　屈尊门下
　　今旦外白有一尉两计吏不道屈尊门下更启乃知已去兾承清诲以释遥懐【皇甫规书】
　　爵里龙门
　　一投爵里遽造龙门
　　金刚杵
　　薛保逊好杀巨编自号金刚杵【摭言】
　　谒如鬼
　　苏秦曰楚国之食贵于玉薪贵于桂谒者难见如鬼王难得见如天帝今令臣食玉炊桂因鬼见帝
　　朱门局影
　　裁尺牍以函诚欵朱门而局影注局蹙踖也【殷文圭启】
　　刺字漫灭
　　祢衡来游许下隂懐一刺既无所适于是刺字漫灭
　　诣前
　　祁侯与杨王孙书曰王孙苦疾仆迫从上祠雍未得诣前【西汉】
　　枉高驾
　　多君枉高驾赠我以徽言【李白诗】
　　忽来仪
　　李侯忽来仪把袂苦不早【李白诗】
　　枉清眄
　　君子枉清眄不知东走迷【李白诗】
　　临况
　　将军廼肯幸临况魏其请语魏其具将军旦日蚤临【灌夫传】
　　送赠门
　　报百缣
　　李元忠曽贡文襄王蒲桃一盘文襄报以百缣【北史】
　　麤粝之质【见贫穷门】
　　苞苴礼
　　毛诗木注孔子曰吾于木见苞苴之礼行
　　流黄素
　　选何以报之流黄素环济要畧曰间色有五绀红紫缥流黄也
　　赠芳花
　　遵大路兮揽子祛赠以芳花辞甚玅【好色赋】
　　嘉贶
　　是用感嘉贶赐也【张茂先诗】
　　税人
　　未仕者不敢税人如税人则以父兄之命注谓以物遗人也始鋭反【礼记】
　　金错刀
　　美人赠我金错刀何以报之英琼瑶古者佩刀以金错镂其环【张平子诗】
　　英琼瑶【见上美玉也】
　　青琅玕
　　美人赠我青琅玕何以报之防玉盘以餙琴也【张平子】
　　锦绣叚
　　美人赠我锦绣叚何以报之青玉案【张平子】
　　青玉案【见上】
　　书问门【音信附】
　　归风响
　　愿记归风响寄言遗所钦【陆士衡】
　　字不灭
　　置书懐防中三嵗字不灭【选古诗】
　　书札
　　客从逺方来遗我一书札【选古诗】
　　幽缄
　　盈箧自余手幽缄俟君开【谢惠连诗】
　　双飞鷰
　　防中有短书愿寄双飞鷰
　　重荅书
　　刘孝标有重荅刘秣陵沼书沼为秣陵郡太守重荅非一其后沼作书未出而死有自其家得以示孝标乃作此荅之故曰重荅
　　致书邮
　　殷洪乔不能为置书邮【晋书】
　　十部从事
　　得刘公一纸书贤于十部从事刘宏也【晋书】
　　整两春
　　低折沧洲簿无书整两春【林逋诗】
　　鸟封
　　王瑳长相思云鸟封归飞防鲤素还流絶
　　鲤素【见上】
　　论白髪
　　逺寄一纸书数字论白髪【贾岛诗】
　　空中书
　　几嵗寄我空中书注恐是鴈书
　　千里面目
　　江南谚云尺牍书疏千里面目
　　信鸽
　　又送新罗僧诗欲整扶桑棹先教信鸽廻
　　善尺牍
　　习凿齿善尺牍又杜诗尺牍倒陈遵
　　三十六鳞
　　叚成式送云蓝纸与温庭筠诗曰三十六鳞充使时数畨犹得裹相思
　　不荅小纸
　　何曽为丞相有以小纸为书勑记室勿荅
　　别纸
　　唐卢光启受知于租庸使张濬每致书凡一事别为一纸朝士效之盖重叠别纸自光启始也
　　陇西李稹
　　李稹酒泉公义琰之后门戸第一而有清名常谓爵位族望官至司封郎中懐州刺史与人书惟云陇西李稹【国史补】
　　翰驿
　　坐驰之际翰驿复来【叚成式】
　　鹅毛襞素
　　鹅毛襞素鸟迹裁书【温庭筠】
　　代面
　　片牍代面尺书布懐【叚成式】
　　飞走之惧
　　捧读増藏去之荣执持有飞走之惧言得人书尺
　　孔融书
　　孔融与诸卿书曰多惠胡桃深知笃意
　　结素鱼
　　李季兰有结素鱼赠友人诗云尺素如残雪结为双鲤鱼欲知心里事看取腹中书
　　托毫素
　　向秀甘淡薄深心托毫素
　　来讯
　　写诚酬来讯曹植与吴季重书曰得所来讯
　　书土风
　　牵缀书土风辞单意未已
　　诵读反覆
　　诵读反覆虽讽雅颂不复过此
　　成诵
　　成诵在心借书于手
　　损辱嘉问
　　损辱嘉问蔚矣其文【杨徳祖牋】
　　阙然
　　阙然乆不报幸勿为过【马迁书】
　　劳结
　　虽书疏徃返未足解其劳结【魏文帝书】
　　当自白书
　　当自白书恐传言未审是以令舍弟子建因荀仲茂特从容喻鄙防【魏文帝与钟大理书】
　　奉所惠贶
　　信到奉所惠贶发函伸纸是何文采之巨丽而文教之绸缪乎【吴季重荅东阿王】
　　申咏
　　申咏反覆旷若复面【曹子建书】
　　复面【见上】
　　适欲遣书
　　适欲遣书防承来命【应休琏与曹长思书】
　　不喜作书
　　性不便书不喜作书而人间多事堆案盈几不相酬答则犯敎伤义欲自勉强则不能乆四不堪也【嵇康书】
　　八行书
　　后汉马融与窦伯向书曰孟陵奴来赐书见手迹欢喜何量次放靣也书虽多纸纸八行行七字窦章字伯向见本传注
　　西飞鸿
　　寄书西飞鸿赠尔慰离析【李白诗】
　　一鴈书
　　莫惜一鴈书音尘坐胡越【李白诗】
　　桃竹书筒
　　桃竹书筒绮绣文【李白诗】
　　云锦字
　　有鸟海上来今朝发何处口衔云锦字与我忽飞去一作云锦书【李白诗】
　　云锦书【见上】
　　书附鹤
　　阆苑有书多附鹤女牀无树不栖鸾【李义山诗】
　　洁斋俟
　　洁斋俟兮惠音声【宋玉赋】
　　鹊声喜
　　梁萧纪咏鹊今朝听声喜家信必应归
　　三清鸟
　　层城自有三清鸟不要辽东双鲤鱼【叚成式诗】
　　三鸟
　　懐素缕之双针愿因之于三鸟也【萧子范七诱】
　　言谈门【游説附】
　　众难
　　诸葛表云群疑满腹众难塞胷言议论不一也
　　兵子
　　刘巴不与张飞语诸葛亮问之巴曰大丈夫处世当交四海英雄如何与兵子共语
　　进熟
　　汉使徃外国既多其少从率进熟天子注谓进成熟之言也
　　光诵
　　奉承光诵来伏思托后旌【沈休文诗】
　　芳讯
　　绸缪结风徽絪緼吐芳讯注芳言也【谢宣逺诗】
　　执慎将军
　　来敏数以言语不节贬削以其耆宿废而复起后以为执慎将军欲令以官重自警戒【蜀志】
　　覼缕
　　罗缕岂阙辞注罗或作覼【魏太子诗】
　　机警有锋
　　谢安谓顾和珪璋特逹机警有锋
　　笑防言鲭
　　笑防言鲭足添腹笥
　　春蛙秋蝉
　　物理论曰虚无之谈其华藻此犹春蛙秋蝉聒耳而已
　　老胡
　　有过卢思道见一胡人在坐问何等荅曰从兄浩反语卢浩为老胡【唐宋逸史】
　　缓颊
　　汉王谓郦食其曰缓颊徃説魏王豹注徐言引譬谕也【西汉】
　　説客
　　食其从沛公常为説客【西汉】
　　有口辨
　　陆贾以客从高祖定天下名有口辨【西汉】
　　辨口快耳
　　辨口快耳其实未可从
　　隽永
　　蒯通论战国时説士权变亦自序其説号曰隽永师古曰隽字兖反肥肉也永长也言所论甘美而味深长也【西汉】
　　攘袂
　　攘袂而正议者独大王耳【西汉】
　　口语籍籍
　　国中口语籍籍甚无复至江都言王建淫乱也【西汉】
