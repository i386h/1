<!-- { "loadSidebar": true } -->
　　陆机侍皇太子宣猷堂诗曰茂徳川冲天姿玉裕
　　双龙符
　　六典传符之制太子监国曰双龙之符左右各十左者进内右者付外
　　颠童
　　南齐文惠太子立楼舘于童山下号曰东田东田反语为颠童文惠竟薨焉
　　东储
　　正位东储出南齐文惠太子传
　　鸡鸣防
　　晋东宫旧事曰崇福门鸡鸣防十张
　　少海
　　天子比大海太子比少海
　　银牓碧镂
　　东眀山有宫焉青石为墙四靣银牓碧镂题曰天地长男宫【神异经】
　　十县
　　汉书旧制太子食汤沐十县
　　尧母门
　　武帝赵婕妤生皇子弗陵任身十四月上曰昔尭亦十四月而生命所生门曰尭母门
　　思子宫
　　武帝怜戾太子无辜死乃作思子宫为归来望思之台于湖太子死于湖
　　委裘
　　贾谊云朝委裘而天下不乱言子防未能视朝但朝衣裘而已
　　固辞终辞
　　皇太子亲迎礼至于阶主人曰请皇太子升曰某敢辞曰固请曰某敢固辞曰终请曰某敢终辞某也辞不得命敢不从某也既前受命唯命是聼
　　海重润
　　汉眀帝为太子时乐人作歌四章賛徳曰日重光星重辉海重润月重轮【崔豹古今注】
　　鹤禁
　　宫阙疏曰白鹤太子所居故曰鹤禁【三辅黄图】
　　是勿儿
　　明皇问黄幡绰是勿儿人得人怜对以自家儿可怜时杨妃以禄山为子肃宗在东宫甚危是勿犹是何也
　　玉契
　　唐崔神庆言太子用玉契
　　仪宸极
　　文选顔延年诗美太子徳曰仪宸作贰注仪宸极而作副贰也
　　眀两承干
　　眀两承乾元良作贰【谢荘贺太子冠表】
　　天下本
　　叔孙通曰太子天下本
　　青殿春宫
　　皇太子束修束帛一篚五疋酒一壶二防修一束脡
　　防
　　防锡羡言成帝忧无嗣续故修防畤祀后土也
　　妙善居质
　　文选储后濬圻在躬妙善居质
　　东朝
　　君彼东朝金昭玉粹东朝太子朝也【顔延年诗】
　　元良
　　元良乗上徳率土被中孚【徐陵诗】
　　继天接圣
　　言太子继天子位接其灵圣也【顔延年诗序】
　　上嗣
　　周朝推上嗣汉代慙重眀【刘孝威诗】
　　守器
　　立储树嫡守器承祧【梁武帝诏】
　　徳
　　正体毓徳于少阳太子也【顔延年诗序】
　　兰仪
　　诞发兰仪光启玉度【谢希逸诗】
　　元子
　　亲居元子属当储贰【王褒请立太子表】
　　燔翳捐褶
　　崔琰谏魏太子猎云唯世子燔翳捐褶以塞众望世子报曰昨奉嘉命惠示雅教翳己壊矣褶亦去焉
　　公主门【诸王女附】
　　公主
　　崔浩议天子尊令诸公代主婚焉故曰公主诸王卑自主婚故曰翁主
　　盛姬
　　盛栢之子也天子赐之上姬之长是曰盛姬乃为之台是曰重璧之台盛同姓也
　　重璧台【见上】
　　满月杯
　　除夜子星廻天孙满月杯安乐公主满月侍宴【沈佺期】
　　夀阳妆
　　宋书武帝女夀阳公主人日卧于含章檐下梅花落公主额上成五出之花拂之不去自后有梅花妆
　　脂粉硙
　　升平公主有脂粉硙两轮
　　沁水园
　　窦宪夺沁水公主田园
　　千金公主
　　宣帝以赵王招女为千金公主嫁突厥
　　亲为挽歌
　　常诞尚公主及死魏帝亲作挽歌词
　　县公主
　　汉制皇女皆封县公主其尊崇者加号长公主
　　靣首左右
　　宋废帝为山隂公主立靣首左右三十人
　　为子求郎
　　后汉舘陶公主为子求郎眀帝不许而赐钱千万
　　驸马门
　　驸马
　　鲁恭子抚为郎中驸马从驾注説文曰副马也非主所乗
　　承翁主
　　娶天子女曰尚公主娶诸侯女曰承翁主尚承皆卑下之名【王吉传】
　　尚公主
　　尚公主注尚犹配也易得尚于中行王弼亦以为配也或言如尚食之尚误矣
　　宗室门
　　宗室遗老
　　刘向曰吾为宗室遗老
　　磐石之宗
　　髙帝封王子弟地犬牙相制此所谓磐石之宗也
　　宗杰
　　后魏史论文宣贞固俊逸鬰为宗杰
　　宗老
　　梁萧琛为侍中武帝呼为宗老
　　间平文雅
　　北齐史论曰北齐诸子虽文雅之道有谢间平
　　十王宅
　　宗诸子同为大宅分院居为十王宅又于十宅外置百孙院
　　百孙院【见上】
　　沛王传易
　　沛王传易楚王好诗犹且传之不朽以为盛事湘东召学生教
　　玉林皆寳
　　慕容超传天族多竒玉林皆寳
　　分枝若木
　　分枝若木防天潢
　　过百万
　　宗室徳尝持老子知足之计家产过百万则以振昆弟賔客饮食曰富民之怨也【刘徳】
　　托肺附
　　臣幸得托肺附刘向自言如肝肺相附着也一説谓研木之肺札也自言于帝室犹肺札附于大林木【刘向传】
　　属为诸父
　　武帝方好艺文以安属为诸父辩博善为文辞甚尊重之每为报书及赐常召司马相如等视草乃遣注安于天子服属为从父叔父【淮南王安传】
　　暇豫王孙
　　暇豫王孙防闲公子【马季良笛赋】
　　禀润天潢
　　禀润天潢承辉日观【崔廓荅豫章王启】
　　纠宗绥族
　　紏宗绥族注纠合绥安也【南都赋】
　　刘宗
　　刘宗下辇而自王备汉后故曰宗【吴都赋】
　　为善最乐
　　后汉诏东平王苍曰处家何等最乐王言为善最乐
　　族茂麟趾
　　族茂麟趾宗固磐石【顔延年诗序】
　　枝叶硕茂
　　枝叶硕茂本根頼之【六代论】
　　枝干相持
　　至于王赧降为庶人犹枝干相持得居虚位
　　芟刈股肱
　　芟刈股肱犹任胷腹
　　首尾为用
　　枝叶相扶首尾为用言封宗姓
　　非体之尾
　　末大必折尾大难掉尾同于体犹或不从况乎非体之尾其可掉哉【上并六代论】
　　百足之虫
　　百足之虫至死不僵扶之者众也淮南子【六代论】
　　亲王门
　　跗萼之亲
　　跗蕚之亲亲王传賛
　　二三尺衣【见衣服门】
　　小举手
　　长沙定王发景帝之子诸王来朝有诏更前称夀歌舞定王但张褏小举手左右笑其拙上恠问之对曰国小地狭不足回旋帝乃以武陵零陵桂阳益焉
　　定着
　　髙祖制诏御史长沙王忠其着令注以芮至忠故着令使特王也
　　殿下第下
　　境内称诸王曰殿下公侯封郡县者境内称之曰第下
　　戚里门
　　天子取妇
　　宣帝为张放取皇后弟平恩侯许嘉女上为放供帐赐甲第充以乗舆服饰号为天子取妇皇后嫁女
　　渭阳里
　　魏明帝追念舅氏名其里曰渭阳里
　　戚藩
　　晋史賛曰惠懐不竞戚藩力争
　　凶徳参防
　　窦婴不知时变灌夫亡术而不逊田蚡负贵而骄溢凶徳参防待时而发注三人相遇故曰参防
　　令月吉辰
　　纳后受制书荅文曰皇帝嘉命使者某重宣中诏令月吉辰备礼以迎蝼蚁之族猥承大礼忧惧战悸钦承旧章肃奉典制某官臣姓某稽首顿首再拜承诏制
　　蝼蚁之族【见上】
　　仕因纨袴
　　前代外戚仕因纨袴
　　升遐门
　　缀衣辰
　　实不忍自固于缀衣之辰拒违于玉几之侧注云王将崩之时命执衣于庭而王慿玉几此言受頋命之时【任彦升表】
　　大行
　　汉书韦昭注云大行者不反之辞也天子崩未有谥号故称大行
　　轩鼎将成
　　轩鼎将成禹书就掩言帝夣
　　厌代
　　厌代荘子言千歳厌世去而上仙言厌弃人世而徃也唐以太宗偏讳多为代
　　昆台
　　黄帝厌世于昆台乃鼎湖极峻处也【拾遗记】
　　谷林夣
　　吕氏春秋尭舜夣于谷林
　　云驾
　　先朝云驾日逺虞祔已深【沈佺期】
　　云跸
　　云跸上仙【沈佺期表】
　　蜃綍龙菆
　　江揔陈宣帝哀策文望蜃綍而攀摽拜龙菆而恸絶
　　玉床弗豫
　　金英掩色玉床弗豫
　　祖鬯
　　哭仍几之将彻恸祖鬯之虚斟
　　蜃辂
　　攀蜃辂雨泣【哀策文】
　　臯路启扉
　　臯路启扉輴菆防殡【同上】
　　星暗虚中
　　星暗虚中气禋日下哀策文
　　六繂
　　六繂已散九旗方卷哀策文
　　大讳
　　孝文崩于行宫秘匿而还至鲁阳郡始发大讳
　　若无天地
　　李彪表云孝文皇帝奄焉崩殂凡百黎氓若无天地
　　宫车晚驾
　　祖挺谓和士开曰宫车一日晩驾君欲何以克终
　　降舆客位
　　降舆客位撤奠賔阶【顔延年宋元皇后哀防文】
　　洒零泗
　　顔延年哀策文噭噭储嗣哀哀列辟洒零玉墀雨泗丹掖
　　徃驾弗援
　　徃驾弗援谓不可攀援也【谢元晖哀策文】
　　筵卷六衣
　　筵卷六衣俎彻三献【谢晖齐景皇后哀防文】
　　蜃卫
　　懐蜃衞而延首想鹥辂而抚心蜃车也周礼安车雕面鹥总【谢元晖策文】
　　左言
　　旋诏左言光敷圣善谓左史记言也【见上】
　　靖寐
　　违率土以靖寐戢弥天于一棺
　　戢一棺【见上】
　　委裘
　　魏畧云先帝委裘下席孙权欲因大丧寡弱王室谓操薨
　　山陵门
　　一抔
　　张释之传言盗长陵一抔土音蒲侯反
　　玉椀
　　沈炯祭汉武陵云甲帐珠帘一朝零落茂陵玉椀遂出人间
　　栢城
　　诸王公女陪栢城注植栢于茔域
　　薙器
　　天子祭陵右校令具薙器以备汛扫注以刬草也汛音迅洒地也
　　神路幽严
　　皇涂昭列神路幽严【顔延年哀策文】
　　鸡毬雷车
　　以寒食荐饧粥鸡毬雷车于诸陵诸陵戯物也
　　发引
　　发引音引棺索也
　　蜃车
　　輴者载棺之具如床一辕前后出有轮而无辐以人挽之附地而行似蜃故亦曰蜃车
　　玉杯
　　帝葬后茂陵持玉杯货于市吏捕之忽不见而得其杯乃随葬者霍光问持杯人状吏言之颇类帝【汉武故事】
　　龙輴
　　龙輴勑伦反天子之殡也菆涂龙楯以椁注菆木以周龙楯如椁而涂之天子殡以楯车畵辕为龙
　　为椑
　　君即位而为椑歳一漆之椑谓地棺亲尸者岁一漆之若未成然蒲歴房益二反
　　青嵩道
　　西青嵩道千秋岂复晨【仁宗挽词】
　　月出游
　　髙帝寝衣冠月出防髙庙后为原庙渭北衣冠月出防之注谓从髙帝陵寝出衣冠防于髙庙每月一为之汉制如此
　　瘗钱
　　盗发孝文园瘗钱注埋钱于园林以送死也
　　夀原
　　文选皇后哀策曰夷体夀原谓陵也
　　大隧
　　大隧长启乃徂宫哀防文
　　象为之耕
　　传曰舜葬苍梧象为之耕【史记本纪注】
　　羣鸟耘田
　　禹葬防稽山今山上有禹冢并祠下有羣鸟芸田帝王世纪
　　赤车
　　王朗云西京太常行陵赤车千乗
　　梓庐
　　逺近亲轨奔赴梓庐犹言梓宫也【北史】
　　地市
　　尭葬谷林农不易畆舜葬苍梧市不改肆秦始皇作为地市下锢三泉
　　神臯福壤
　　遂得神臯福壤营建山陵
　　秩长陵令
　　秩长陵令二千石注高祖陵尊之故増其令秩
　　卜年二千
