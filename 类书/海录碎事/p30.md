<!-- { "loadSidebar": true } -->
　　剪髪为鬌
　　生子三月之末剪髪为鬌男角女羁否则男左女右
　　台卿【见台官门】
　　防子
　　战国防防子之相似唯其母知之利害之相似唯智者知之双生子也【所眷反】
　　犀钱玉果
　　犀钱玉果利市平分沾四坐【坡贺人生子词】
　　乳母门【阿母附】
　　老太母
　　髙祖常从王媪武负贳酒如淳曰俗谓老太母为阿负
　　阿保
　　阿保傅母也寡妇赋命阿保以就列兮
　　食母
　　大夫之子有食母士之妻自养注食母所谓乳母也士妻贱不敢役人
　　乳姐
　　属之乳姐傅以潼姆【诸事拾遗】
　　字乳婢
　　郭氏洞林顾行常不宜儿子其妇将产求术于郭璞为作卦得家人之防其辞曰巽子在上变值防女萝覆髙松养徴火捍其凶养子之人名宜同法当字乳婢曰青萝如其言呼儿果无恙【侍儿小録】
　　敏慧门【英伟附】
　　英儁
　　苏绰曰千人之秀曰英万人之英曰儁
　　十行
　　北齐河南王孝瑜读书十行俱下覆碁不失一道
　　人中龙
　　晋宋纤令艾隠居太守马岌具威仪铙鼓造纤不见岌叹曰名可闻身不可见徳可仰形不可睹真人中龙也
　　民英
　　待时属兴运王佐俟民英【任彦升诗】
　　嶷如断山
　　世目周顗嶷如断山【世说】
　　君家果
　　杨脩九岁孔文举指杨梅谓之曰此君家果荅曰未闻孔雀是夫子家禽
　　任氏童
　　魏任嘏先世皆早成人时语曰蒋氏翁任氏童
　　士中英
　　孔稚圭白马篇当今丈夫志独取士中英
　　海内秀
　　贺循体识清远不徒东南之美实为海内之秀
　　东南美【上】
　　荻笔
　　陶景年四五岁以荻为笔画灰中学书
　　当靣试
　　陈思王年十岁余太祖视其文曰汝倩人耶植曰言出为论下笔成章顾当靣试奈何倩人
　　布衣雄世
　　袁绍称郑以布衣雄世【商芸小说】
　　黄中内润
　　黄中内润风神外伟【北史】
　　宿读
　　鬫骃性聪敏三史羣言经目则诵时人谓之宿读
　　青云器
　　仲容青云器【阮始平诗】
　　夙成
　　钟防敏惠夙成【钟士季檄】
　　脱略风尘
　　司徒袁粲有髙世之度脱略风尘【任彦升序】
　　卢家千里
　　卢家千里释奴龙子思道小字释奴从弟昌衡小字龙子宗中俱称英妙故时语云
　　乳下秀
　　乳下秀嶷嶷【韩退之】
　　精神满腹
　　温峤每事谘度钱鳯为声价曰钱世仪精神满腹鳯信之
　　半靣无忘
　　半靣无忘五行俱下【四六集】
　　慧中
　　韩文云秀外而慧中言内敏也
　　羣碎
　　王羲之与谢方书以君迈往不屑之韵而俯同羣碎诚难为意也
　　蔕歕鼻
　　隋麦鐡杖常曰丈夫谁能艾炷灸头瓜蔕歕鼻求长命乎辽东战防阵死
　　人瑞
　　唐书郑仁表自谓门地人物文章具美常曰天瑞有五色云人瑞有郑仁表
　　半英雄
　　魏傅巽瓌瓌有知人鉴在荆州目厐统为半英雄【出刘表传】
　　杯酒英雄
　　白居易哭刘梦得诗曰杯酒英雄君与操
　　可比相如
　　苏颋为益州长史见李白异之曰是子天才英特少益以学可比相如
　　一不为少
　　梁书陆琼幼聪慧从祖襄叹曰此儿必荷门基所谓一不为少
　　异童子
　　孔融异童子
　　黄童
　　天下无双江夏黄童后汉黄香能文章江夏人
　　当归阿士
　　刘孝绰幼聪慧舅王融毎曰天下文章若无我当归阿士孝绰小字也
　　爵里剌
　　夏侯荣七岁诵千言时賔客百余人人一奏剌悉书其乡邑名氏世所谓爵里剌也荣一寓目不谬一人
　　童牙
　　崔骃曰甘罗童牙而悟
　　将相器
　　马援子客卿六岁应接诸公援竒之以为将相器
　　髫鬌
　　后汉周燮始在髫鬌知亷让注髫鬌也子生三月剪髪为髫男角女羁
　　腐芥曲针
　　吴志虞翻字仲翔年十二客有过其兄不谒翻翻追与之书云仆闻虎魄不取腐芥磁石不受曲针过而不存不亦宜乎客大竒之
　　胷中甲兵
　　齐帝指崔浩示人曰汝曹眎此人尫弱不能持矛弯弓其胷中所懐乃逾于甲兵矣
　　驹齿未落
　　北齐杨愔字遵彦十一受诗易兄昱谓人曰此儿驹齿未落已是我家文龙更十岁后当求之千里外【本传】
　　龙文
　　又北齐裴景鸾为骥子景鸿为龙文
　　人中骐骥
　　人中骐骥梁朝徐勉
　　人中爽爽
　　人中爽爽有子朗梁何子朗也
　　一黉俊【见言谈门】
　　一过千言
　　开元中常敬忠年十五岁上书言能一过诵千言张燕公召问曰能十过诵万言乎曰能以万字试之七过已通熟也【封氏见闻记】
　　阿鸿摩天
　　后汉霍光子鸿字彦鸾弱冠拜侍中黄门侍郎光重之谓次子曰阿鸿已摩天去汝曹可不勉哉
　　食牛气
　　尸子虎豹之驹虽未成文已有食牛之气
　　虎豹驹【见上】
　　二离
　　潘安仁赠何劭王济双鸾游兰渚二离清晖离之精为鸾鳯
　　名讳门
　　麻膏相公
　　崔五拜相权倾天下险谲可畏其父慎由人改呼油为麻膏避其讳时号麻膏相公
　　正月
　　秦皇讳政故音征今尚云然
　　露葵
　　有蔡朗者讳纯遂呼莼为露葵【顔氏家训】
　　扁螺
　　刘臻好噉蚬以音同父讳呼为扁螺父名显
　　世家门【一门贵盛附】
　　盛阀
　　唐杨汝士兄弟四人俱歴要仕时称盛阀又号靖恭诸杨以其兄弟敦睦故也
　　一门百笏
　　隋李穆贵盛一门执象笏者百人
　　重侯累将
　　王商賛许史三王丁傅之家重侯累将穷贵极富
　　世掌诰命
　　晁适与其子宗慤世掌诰命
　　童子郎
　　续汉书云秦徴公卿子为诸生有志操者録之号童子郎事始
　　英英门户
　　王僧逹曰顾琛一公两掾英英门户【南史】
　　万石君
　　景帝曰石君及四子皆二千石人臣尊宠举集其门凡号奋为万石君
　　相门子
　　岑公相门子雅望归谢公【李白】
　　家非鼎甲
　　栁玭序训云孝公常谓予兄弟云女家虽非鼎甲然中外名徳冠冕之盛亦可谓华腴名族矣
　　旟斾成隂
　　韦氏自居京兆代有人物朱轮接轸旟斾成隂
　　地高
　　洛下推年少山东许地髙【李徳裕诗】
　　相门有相
　　谚云相门有相将门有将【陈思王防】
　　徳星社
　　崔氏兄弟六人至三品宣帝叹曰卿一门孝友可为士族法题所居曰徳星堂京兆民即其里为徳星社邠郾郓已为礼部五吏部再
　　门业
　　武帝谓徐勉曰贺琛殊有门业
　　传龟袭紫
　　楚宏隂识传賛曰恂恂苗传龟袭紫
　　立防
　　三品已上门立防
　　列防
　　张介请列防于故乡
　　三防崔家
　　三防崔家崔琳也
　　门列三防
　　李现李峘李择门列三防
　　人门兼美
　　蔡凝曰黄散之职须人门兼美
　　杨三喜
　　杨敬之拜司业次子进士及第长子三史登科时号杨三喜【摭言】
　　门子
　　苗粲少以门子早登朝班谓门防也【陆贽奏议】
　　五马
　　殷文圭啓荀家门内罗列八龙栁氏亭边参差五马注南齐栁元伯之子五人皆领州号五马参差于亭
　　勲门
　　刘彦询以勲门嫡孙袭爵
　　清第
　　宿非清第代阙华资【李彪】
　　门才
　　李彪上书于河北七州人中擢其门才引令赴阙
　　胜
　　家世宅闗辅胜宦王城言胜冠时也【鲍明远】
　　防借高华
　　防借髙华人品冗来刘瑀弹王僧逹云
　　徳门
　　谢氏自晋以降雅道相传可谓徳门谢几卿也
　　品丁
　　品丁有品者之家
　　阀阅
　　积功曰阀歴任曰阅【唐音训】
　　甲门
　　张沛曰陇西李亶天下甲门
　　四术
　　冠盖防四术注术道也【左太冲诗】
　　俄亦作
　　何公既登侍中武子俄而亦作【傅长虞序】
　　势门上品
　　势门上品犹当格以清谈【任彦升表】
　　頽其家声
　　李陵既生降頽其家声【马迁书】
　　家道门
　　好家居
　　防稽王道子少年专政委任羣小陆汭望阙而叹曰好家居纎儿欲撞壊之耶
　　生产作业
　　髙祖常有大度不事家人生产作业
　　贞妇顺孙
　　孝子贤弟贞妇顺孙
　　大家翁
　　鄙谚曰不痴不聋未堪作大家翁【隋书长孙平传】
　　家无常子
　　晋书汜毓敦睦九族兖土称其家儿无常母衣无常主家无常子
　　妾门
　　萱枝
　　婢号萱枝妾称桃叶【段成式】
　　绛桃栁枝
　　绛桃柳枝韩退之二妾名
　　令妓烧指
　　髙聪有妓十余人及病欲不适他人并令烧指吞炭出家为尼
　　下妻
　　被畧为人下妻欲去者恣听之【东汉】
　　如夫人
　　左传齐桓公有如夫人者六人
　　郑樱桃
　　石季龙宠惑优僮郑樱桃而杀二后
　　锦儿
　　韩渥集中有别锦儿诗
　　私买侍婢
　　王莽折节为恭俭虚誉隆洽常私买侍婢昆弟闻之莽因曰朱子元无子为买之即日以婢奉朱博其匿情求名如此
　　珠娘
　　緑珠生白州双角山下越俗以珠为上寳生女名珠娘生男名珠儿緑珠之字由此而称
　　倒龙佩
　　石崇妓妾千余人择数十人装饰一处等使忽视之不相分别刻玉为倒龙佩金为鳯凰钗有所召者不呼姓名悉聴佩声视钗色玉声轻者居前钗色艶者居后以为行次而进
　　樊通徳
　　伶字子干老休买妾樊通徳有才色知书撰赵后外传
　　緑珠江
　　白州流水自双角山出合容州江呼为緑珠江亦犹归州有昭君滩昭君塲吴有西施浴处脂粉塘又有緑珠井在双角山下耆老云汲此井者诞女必美有识者以美色无益于时以巨石镇之虽产女端妍者七窍四支多不完具昭君村生女皆炙破其靣
　　谢阿蛮
　　新丰进女伶谢阿蛮工舞上与妃子钟念因授前一曲
　　鸳鸯梦
　　谢秀才妾诗好作鸳鸯梦南城罢捣砧
　　成侯命妇
　　钟防母非繇正室防为传曰古者公侯有夫人有世妇有妻有妾所谓外命妇也于是称成侯命妇
　　雪靣澹蛾
　　杨炎赠元载宠姬薛瑶英曰雪靣澹蛾天上女鳯箫鸾翅欲飞去
　　雷尚书
　　王导有幸妾雷氏颇预政事纳货赂时谓之雷尚书【世说】
　　房老
　　石崇爱婢翔鳯年三十遂退之使为房老
　　人种
　　阮仲容追其姑家鲜卑曰人种不可失也
　　二五耦
　　骊姬欲立其子奚齐赂外嬖梁五与东闗嬖五晋人谓之二五耦注二人皆名二五耦相偶共起一伐言二人共垦伤晋室如此【左传】
　　诵灵光赋
　　蜀刘琰侍婢教诵鲁灵光殿赋
　　手语
　　崔生谒一品问其妾与之手语【传竒】
　　红拂妓
　　李靖微时见杨素白事有红拂妓目靖乆之其夜来奔曰我杨家红拂妓也阅天下人多矣未有如公者故来奔耳【传竒】
　　七七
　　李汧公妾名七七善琴与筝【诸集拾遗】
　　老妪吹箎
　　后魏河间王有婢曰朝云善吹箎诸羌叛王令朝云假为老妪吹箎羌皆流涕降语曰快马健儿不如老妪吹箎也【尚书故实】
　　絶世人
