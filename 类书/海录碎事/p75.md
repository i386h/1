<!-- { "loadSidebar": true } -->
　　翔贵
　　谷价翔贵注犹鸟之回翔言不离于贵也若暴贵称腾踊之类【汉食货志】
　　农鳸春
　　秦皇但求蓬岛药岂思农鳸春【李白诗】
　　耘耔
　　耘除草耔附根也因耨陇草溃其土以附根
　　熂山封水
　　熂山封水保为家利许气反
　　草马
　　杜畿为河东教民畜牸牛草马
　　始为牛耕
　　赵过始为牛耕实胜耒耜之利【齐民要术】
　　作耧犁
　　皇甫隆为炖煌教民作耧犁所省庸力过半得谷加倍
　　机春
　　机舂潺湲力吹簸飃防精【韩退之诗】
　　农节
　　连隂盛农节耕时也【谢晖诗】
　　击壤歌
　　逸士传尧时老人击壤歌曰日出而作日入而息凿井而饮耕田而食帝何力于我哉
　　田奴
　　俗谚云耕则问田奴绢则问织婢
　　五谷门【薯芋附】
　　黄独
　　杜诗黄独无苖山雪盛本草赭魁江东名土芋江西名土卵食之如芋魁
　　天河生
　　康巢县令塲毕膳夫经以芋头为天河生【出谈助】
　　芋墙
　　阁皂山僧勤种植收芋甚多杵之如泥造堑为墙后遇饥数十口俱活
　　四种
　　兖州谷宜四种注黍稷稻麦也
　　自然谷
　　扶海洲上有草名蒒其实食之如大麦名曰自然谷亦曰禹粮【山海经】
　　稻孙
　　稻经获再生者名稻孙【番禺杂记】
　　五获谷
　　管子云恒山五谷之所蕃熟四种五获焉
　　粟奴
　　折粟米法取简粟米一石加粟奴五升舂之粟奴能令馨香
　　济阳九
　　狥蹲鸱之沃则以为世济阳九言可以救饥也【吴都赋】
　　禾稻门【黍粟附】
　　育育
　　彼黍离离彼稷育育注生长貌【刘越石诗】
　　芊芊
　　稻防肃芊芊黍苖长离离皆长茂貌【潘安仁诗】
　　时苖
　　长啸归东山拥耒耨时苗【潘安仁诗】
　　蝉鸣稻
　　广志有蝉鸣稻七月熟
　　青芊稻
　　广志有青芊稻六月熟
　　重思
　　杂爼酆都稻名重思其米如石榴子粒稍大味如菱亦以上献仙官杜琼作重思赋曰霏霏春暮翠矣重思灵气交被嘉谷应时
　　黏稻
　　字林云穤黏稻也秔稻不黏者説文稌稻即穤也
　　雨稻
　　述异记夏禹时天雨稻古诗云安得天雨稻饲我天下民
　　食心螟
　　尔雅食苗心螟食节贼食叶食根蟊
　　重秬香秔
　　华芗重秬滍臯香秔【吴都赋】
　　木禾
　　西膜之所谓木禾注粟之类长五寻大五尺围【山海经】
　　并根穗【见寓情门】
　　丹泉粟【见歌舞门】
　　五梁禾
　　王莽种五梁禾于殿中先鬻鹤髓毒冒犀玉二十余物渍种此黄帝谷仙之术也注五梁禾即五色禾谷永所谓耕耘五徳也
　　箭子稻
　　箭子稻岁供京师
　　熟稻
　　乡贡再熟之稻国税八蚕之緜【魏都赋】
　　苗生欲孤
　　吕氏春秋苗其弱也欲孤其长也欲相与俱其熟也欲相扶
　　杏实禾善
　　师旷占术杏多实不虫者来年秋禾善五木者五谷之先欲知五谷先视五木择其木盛者来年多种之万不失一也
　　九熟
　　抱朴子曰南海有九熟之稻
　　豆麦门
　　麦含含
　　梁鸿诗麦含含兮方秃
　　防麰
　　説文云大麦防也小麦麰也
　　得时菽
　　吕氏春秋云得时之菽长茎而短足其荚二七以为族
　　豆神
　　春秋佐助期云豆神为灵植长七尺大目通于时节
　　宿麦
　　章帝诏比再得时雨宿麦润泽宿旧也麦经岁始熟
　　无麦
　　建初五年诏书云春秋书无麦苗重之也庄公七年秋大水无麦苗何休注曰不书谷至麦苗独书人食最重也
　　成麦
　　后汉诏书云重以蝗虫滋生害及成麦
　　燕麦
　　燕麦一名雀麦本草云生故墟野林下苗似小麦而弱实似穬麦而大
　　天麦毒
　　显徳中齐有人病狂每歌曰踏阳春人间二月雨和尘阳春踏尽秋风起肠断人间白髪人又歌曰五云华盖晓玲珑天府由来汝腹中惆怅此情言不尽一丸萝卜火吾宫后遇一道士作法治之乃云每梦中见一红衣少女引入宫殿皆红多召紫州小姑令歌道士曰此正犯天麦毒女即心神小姑即脾神也按医经萝卜治面毒故曰火吾宫即以药兼萝卜食其疾遂愈【出洞防志】
　　祈麦实
　　三月祈麦实麦者五谷之先见者故急祈而祀之也夏小正
　　戎菽
　　戎菽大豆也一名荏菽诗云艺之荏菽是也
　　蚕织门
　　嬾妇惊
　　古语促织鸣嬾妇惊
　　八茧蚕
　　将餧吴王八茧蚕【李贺诗】
　　网车
　　竹里缲丝挑网车【李贺诗】
　　蚕蠕蠕
　　越妇未织作吴蚕始蠕蠕【李贺诗】
　　烟素素
　　嬴女机中烟素素【李贺诗】
　　冷水丝
　　食柘之蚕其丝以冷水缲之谓之冷水丝可为琴瑟弦盖檿丝之类【零陵总记】
　　金蚕银茧
　　南齐时有盗发桓温女冡有金蚕银茧
　　枯桑
　　枯桑知天风海水知天寒
　　马头娘
　　蜀中寺观多塑女人披马皮谓之马头娘以祈蚕
　　流黄机
　　顾野王阳春歌蒯门寒未歇为断流黄机又云银鞍侠客至柘弹婉童归
　　再眠蚕
　　再眠蚕言将老也
　　哑轧
　　机丝弄哑轧【杜诗】
　　帝女桑
　　未染仙人杏偏柔帝女桑【王禹玉皇后阁春帖】
　　女儿蚕
　　搜神记人家女思其父语所养马若得父吾将嫁汝马迎得父后见女辄怒父怪之女语其故父杀马曝皮于庖中一日皮忽卷女飞去桑树间俱为蚕其茧厚大今世谓蚕为女儿古之遗语也
　　诸暨三如
　　图经诸暨出三如如绵之桑言檿桑文如绵可作碁局如拳之栗如丝之苎
　　耕劳织扰
　　淮南子曰耕之为事也劳织之为事也扰扰劳之事而民不舍者知其可以衣食也
　　劝农桑门
　　春鳸耕稼
　　昔在金天勤于民事命春鳸以耕稼召夏鳸以芸锄秋鳸所以收敛冬鳸于焉盖藏
　　杏花葛叶
　　杏花葛叶耕获不愆月令云杏花生种百谷吕氏春秋云葛始生于是耕也【王元长策秀才文】
　　美农台
　　九域图兴元有美农台汉中记云汉太守桓宣每登以劝农
　　农扈春
　　宋之问吾君不事瑶池乐时雨来看农扈春
　　田畴门
　　绿畴
　　言归望绿畴国语注一井为畴【谢晖诗】
　　清甽
　　田中为陇广尺深尺停水润田甽古犬反【王元长防文】
　　斥卤
　　薄地也音赤【王元长防文】
　　潮田
　　以潮水溉田曰潮田【番禺杂记】
　　一棱田
　　陆蒙诗我本曾无一棱田生涯惟有空渔船
　　十万歩
　　陆防自叙有田竒十万歩
　　手实
　　自占其一产之实而里籍之
　　髙仰田
　　倪寛请穿凿六辅渠以益溉郑国之傍髙仰之田
　　縁山滨水
　　缘山滨水以广田畜
　　疁田
　　洞庭霜橘疁田粟岁计犹堪比彻侯疁力周切田不耕烧种也
　　三熟
　　荆州记城南六里有温泉其下流数千畆常十二月下种明年三月新谷登一年三熟
　　田一廛
　　扬氏处岷山之胜有田一廛有宅一区扬雄之先也
　　防田
　　果州合州等处无平田农人于山陇起伏间为防潴雨水用植稉稬稻谓之防田俗名雷鸣田盖言待雷而后有水也戎州亦有之
　　雷鸣田【见上】
　　稼芒芒
　　芒芒其稼参参其穑
　　穑参参【见上】
　　无晩岁
　　良田无晚岁言早得获也
　　区田
　　二畆十斛谓之良田不知区可百余斛汜胜之田农书曰上农区田大区方深各六寸相去七寸一畆三千七百区丁男女治十畆至秋收三斗粟畆得百斛也区乌侯反一曰谓区陇而种非漫田也
　　屯田门
　　宜禾都尉
　　宜禾都尉后汉明帝置屯田伊吾庐城
　　田曹郎
　　屯田太康中谓之田曹郎
　　农部郎
　　魏有农部郎亦屯田之事
　　丰年门
　　黄云覆车【见云门】
　　玉烛
　　尸子曰四时之气和谓之玉烛
　　岁豆
　　晓澌犹未破岁豆已知丰【王禹玉喜雨诗】
　　登岁
　　登岁之功既不可希颇为老农而值年灾【陶渊明诗】
　　余粮栖畆
　　余粮栖畆而不收言鸟之栖宿也
　　赈济门
　　失稔
　　隂阳愆九谷失稔
　　年灾【见丰年门】
　　道殣
　　马融传米谷踊贵道殣相望音觐饥饿死为殣
　　饥荒门
　　养赡官
　　王莽末嵗饥荒流民入闗者数十万人置养赡官以禀之
　　嗟来之食
　　齐大饥黔敖为食于路以待饿者而食之有饿者防辑屦贸贸然来黔敖左奉食右执饮曰嗟来食扬目而视之曰予惟不食嗟来之食以至于斯也【礼记】
　　半菽
　　今岁饥民贫卒食半菽军无见粮臣瓉注谓士卒食蔬菜以菽杂半之菽豆也【汉书】
　　鸟面鹄形
　　侯景之乱所在荒饥其絶粒乆者鸟面鹄形

　　海録碎事卷十七
　　钦定四库全书
　　海録碎事卷十八　　　　宋　叶廷珪　撰文学部上
　　经门
　　韦编铁防
　　北堂书抄孔子晚喜易韦编三絶铁防三折
　　跌宕
　　江文通赋脱畧公卿跌宕文史注放逸也坡诗云图书跌宕悲身老
　　防书
　　司马迁为太史令防书史记石室金匮之书注防谓缀集之音胄
　　语典诣
　　房景先作五经疑问百余篇其语典诣
　　中五经
　　刘向校中五经秘书注言中者以别于外也
　　三五六经
　　三五六经载籍之传三皇五帝也【相如封禅文】
　　袭六为七
　　犹兼正列其义祓筛厥文作春秋一艺将袭旧六为七摅之无穷六六经也【封禅文】
　　旧三为一
　　宜命贤哲作帝典一篇旧三为一袭以示来人摛之罔极【扬雄剧秦美新论】
　　绿字经
　　检经求绿字慿酒借红顔【李徳裕诗】
　　脱简间编
　　经或脱简传或间编注间差也【刘子骏书】
　　八象
　　结绳阐化八象成文八象八卦也【潘安仁诗】
　　五典
　　五典为笙簧三坟为珠玉【抱朴子】
　　葳防
　　既景焕于图书方葳防于史牒
　　史门
　　竹素传
　　不羡山河赏惟希竹素传【王胄诗】
　　丹册
　　俱啓丹册并图青史【任彦升表】
　　史匠
　　能雕琢文书者谓之史匠【王子年拾遗记】
　　瓠史
　　梁有僧南渡赍一胡芦有汉书班固真本宣城太守萧琛得之谓之瓠史
　　墨丘渎
　　孙樵为史书曰墨丘渎【博物志】
　　美随日落
　　李彪乞脩史表云东观中圮册勲有阙美随日落善因月稀故曰一日不书百事荒芜
　　一日不书【见上】
　　笔削
　　有司请定法削则削笔则笔救时务也注削谓有所删去以刀削简牍也笔谓有所增益以笔就而书也【汉志】
　　着脚唐史
　　栁彦谟举进士精通国书时人推重谓之着脚唐史
　　赍藁
　　张説检校并州长史脩国史勑赍藁即军中论撰
　　乗车
　　梼杌乗车擅一家之称乗车晋记事之书也
　　古史考
　　谯周作古史考二十五篇以紏司马迁之谬谈
　　儒学门
　　朴儒
　　鸣玉岂朴儒慿轼皆俊民【乐府】
　　寒乡士
　　仆本寒乡士出身防汉恩【鲍明逺诗】
