<!-- { "loadSidebar": true } -->
　　政事堂
　　旧制宰相常于门下省议事谓之政事堂唐永淳二年中书令裴炎以中书执政事笔其政事堂合在中书遂移在中书省
　　尚书省门
　　两省
　　唐时谓尚书省为南省门下中书为北省亦谓门下省为左省中书为右省或通谓之两省
　　尚书台
　　尚书总谓之尚书台亦曰中台
　　省主
　　尚书令若阙则左仆射为省主
　　门外下车
　　宋志曰今朝士诣三公尚书丞诣令仆射尚书丞郎并门外下车脱履度门阈乃纳履也
　　都堂
　　唐尚书省亦谓之南省都堂居中左右分司都堂之东有吏部户部礼部三行每行四司左司统之西有兵部刑部工部三行每行四司右司统之凡二十四司分曹共理而天下之事尽矣
　　文昌天府
　　文昌天府众务渊薮内外所折衷逺近所禀仰故李固云陛下之有尚书犹天之有北斗
　　领尚书
　　西京霍光张安世并领尚书事章帝以赵喜牟融録尚书事尚书有録名自此始
　　録尚书【见上】
　　仆射
　　仆射秦官汉因之自侍中尚书博士郎皆有之古者重武官有主射以督课仆主也或云言其仆役于射也军屯吏则曰军屯仆射永巷则曰永巷仆射
　　百官本
　　萧望之言尚书百官本国家枢机
　　黄白案
　　白案则右丞上署左丞次署黄案则左丞上署右丞次署齐朝如此
　　契刀囊
　　凡尚书文诣中书省者密事皆以契刀囊盛之封以丞相印
　　内台【见台省门】
　　中书省门
　　执政事笔【见门下省政事堂】
　　置勑行文
　　唐太宗谓侍臣曰中书门下机要之司诏勑如有不便皆须执论若唯置勑行文而巳人谁不堪何须简择以相委付自今诏勑疑有不穏必须执之
　　西台
　　后魏谓中书省为西台宣武帝谓中书监崔光曰卿是朕西台大臣
　　紫防省
　　开元元年改中书省为紫防省
　　鳯阁
　　唐光宅元年改中书省为鳯阁凡中书官随署名改
　　紫防令
　　开元元年改中书令为紫防令
　　政本
　　中书政本宜以贤眀之选更置士人【萧望之传】
　　难比肩
　　王蒙为中书郎四年无人对以蒙难比肩也
　　西垣清禁
　　坡词中书省谓之西掖刘植诗谁谓柏去逺隔此西掖垣拘此清切禁中情无由宣
　　清切禁【见上】
　　行中书
　　大令小令【并见时号】
　　翰苑门
　　香案吏【见地理门】
　　占得翰林
　　唐裴敬撰李白墓碑云太白以诗著名召入翰林世称才名占得翰林他人不复争先
　　翰林伯
　　王屋山人魏万酬翰林谪仙子诗雪上天台山春逢翰林伯【李白】
　　金门诏
　　晨趋紫禁中夕待金门诏【李白】
　　先鸣翰林
　　白也不敏先鸣翰林【李白】
　　银台三昧
　　李肇翰林志每下直出门谓之小三昧出银台门乗马谓之大三昧如释氏之去纒缚而自在也
　　茘枝来
　　茘枝来自逺卢橘赐仍新先朝初南方曽献茘枝亦防颁赐自后以逺罢献李徳裕诗时为学士
　　卢橘赐【见上】
　　银花牓
　　银花悬院牓谓学士院也【李徳裕】
　　银杏叶
　　借骑银杏叶学士初入院例借飞龙马【李徳裕】
　　承圣防
　　代予言不易承防偏劳翰林承圣防【李徳裕】
　　菱纸
　　侵红书诏皆用菱汁持纸【李徳裕】
　　引铃绦
　　神撼引铃绦学士院有急命即铃索自揺习以为异【李徳裕】
　　寺遨
　　分阻杯盘防闲期寺观遨学士无过从聚防之例时时相期于寺观闲行而已【李徳裕】
　　内相
　　唐徳宗时外有宰相主大议而陆贽常居中叅裁可否时号内相
　　一条冰【见文贵门】
　　青钱
　　张鷟文词犹青铜钱万选万中时号青钱学士
　　八塼学士
　　唐李程为翰林学士初学士入院常视日影为程性懒日过八塼乃至时号八塼学士
　　金鸾坡
　　唐徳宗朝学士常召对于浴堂门又移院于金鸾坡
　　视草【见台省门】
　　私人
　　肃宗朝皆云学士是天子私人侵乱纲纪
　　掌中抽草
　　伪蜀幸寅逊梦掌中抽草占者曰君必迁翰林学士未几出召为学士
　　草头木脚【见时号杂名门】
　　金莲烛【见文贵门】
　　给事中门
　　名儒国亲
　　给事中侍从左右位次侍中或名儒或国亲【后汉志】
　　东台舍人
　　唐龙朔中改给事中为东台舍人
　　黄扉
　　唐郭承嘏为给事中文宗曰承嘏乆在黄扉
　　青拜
　　罗隠累徴给事中不起罗衮赠诗曰向夕便思青琐拜近年曽伴赤松游汉旧仪黄门郎属黄门令每日暮入对责门拜名曰夕郎亦谓之夕拜今给事中是也
　　夕郎【见上】
　　给事中
　　给事中以有事殿中故名
　　给事郎
　　隋时吏部置给事郎炀帝移为门下之职
　　涂归【见诏命门】
　　中书舍人门
　　言皆破的【见言谈门】
　　一佛出世
　　谈苑文宗尤重内外制之任尝谓近臣曰词臣之选古令尤重朕闻朝廷除一舍人六亲相贺谚以为一佛出世岂容易哉
　　使子草诏
　　荀朂为中书监使子组草诏傅祗为监病风又使子畅为啓华廙为监时戎事多不泄廙啓武帝召授子荟草诏前后相承以子弟管之自此始也廙余力切
　　四户
　　齐永平初中书舍人四员各住一省时谓之四户权倾天下
　　纶闱
　　卢槚久次纶闱【五代史】
　　佳舎人
　　文襄尝曰裴仕礼佳舍人也
　　辜负字
　　冯玉为中书舎人非代言之才所得词防多托殷鹏为之尝问姑息字人以辜负字示之玉亦信之【五代史】
　　斵窻舍人
　　唐阳滔为中书舍人时促命草制而吏持门钥他适无旧本检视乃斵窻取之时号斵窻舍人【朝野佥载】
　　纶省
　　除中舍人李乂为学士词云纶省推髙
　　起居舍人门【起居郎附】
　　螭头
　　文宗朝诏左右省起居赍帋螭头记事记言故开成事最详
　　言为尚书
　　古者左史记言右史记事事为春秋言为尚书帝王靡不同之
　　左侍极
　　桺玭为左史其着序训自称左侍极
　　螭坳
　　左右史分立殿下直第二螭首和墨濡笔皆即坳处
　　第二螭【见上】
　　时政记
　　旧制起居舍人及起居郎唯得对仗承防仗下之后谋议不得闻武太后时文昌右丞姚璹以为帝王谟训不可无纪若不宣自宰相史官无从而知表请仗下所言军国政要则宰相一人撰録每月封送史舘谓之时政记自璹始也
　　起居舎人
　　隋帝于内史省置起居舍人二员次内史舍人下
　　内史舎人【见上】
　　起居郎
　　唐贞观二年省起居舍人移其职于门下置起居郎二人
　　左右史
　　龙朔二年改为左右史郎为左史舍人为右史
　　墨笔
　　墨笔执牍伺君之过书之
　　珥笔
　　优游省闼珥笔华轩珥执也【陆士衡四言诗】
　　六尚书门
　　掌喉唇
　　献替惟扆实掌喉唇出纳言词也【沈休文碑】
　　文昌天府【见尚书省门】
　　八座尚书
　　魏世事统台阁重内轻外故八座尚书即古六卿之任也
　　古六卿【见上】
　　百官本【见尚书省门】
　　曳革履
　　郑崇为尚书仆射数谏争毎见曳革履上笑曰我识郑尚书履声
　　古称司防
　　尚书古称司防实管王言【任彦升啓】
　　吏部门
　　金背镜
　　髙季辅为吏部侍郎凡有迁叙时称允当太宗尝赐金背镜以表清鍳
　　麟之口
　　唐裴光庭为吏部尚书以门下主事阎麟之为心腹毎麟之裁定光庭随而下笔时语曰麟之口光庭手
　　伏猎侍郎
　　萧炅读伏腊为伏猎号伏猎侍郎
　　吏部品髙
　　歴代吏部侍郎尚书品秩悉髙于诸曹
　　题目
　　山涛为吏部尚书用人皆先密启然后公奏凡所题目终始如其言唯用陆亮寻以贿败
　　法不如
　　毛玠为吏部尚书无敢好衣美食者魏武叹曰孤之法不如毛尚书
　　署纸尾
　　宋时徴豫章太守蔡廓为吏部尚书廓谓左丞傅隆曰选皆由我乎隆言之执政徐羡之曰黄门以下专以相委过此则与众参之廓曰我不能为徐羡之署纸尾遂不就选案黄纸録事尚书与吏部尚书连名故云署纸尾
　　举扇一挥
　　梁萧子显为吏部尚书性凝简负才气见九流賔客不与交言但举扇一挥而已衣冠切恨之
　　文部
　　天寳改吏部为文部掌文官选举
　　太常伯
　　龙朔二年改吏部尚书为司列太常伯侍郎为司列少常伯
　　少常伯【见上】
　　设斋自庆
　　崔元晖为吏部侍郎介然自守絶于请谒转文昌左丞选司令史乃设斋自庆武后闻之复拜天官侍郎
　　衣冠倾属
　　王泰为都官尚书能接人士皆愿其居选官顷之为吏部尚书衣冠倾属
　　功论郎
　　汉光武改尚书三公曹主岁书考课课诸州郡魏尚书有考功定课二曹宋元嘉中又置功论郎
　　主爵
　　北齐有主爵乃今之司封
　　谈风月
　　徐勉为吏部尚书常与门人夜集客有求詹事五官勉正色曰今夕止可谈风月不宜及公事
　　门庭萧索
　　褚在选部门庭萧索賔客罕至
　　省眼
　　旧説吏部为省眼【职林】
　　铨综亷平
　　晋李为吏部郎铨综廉平
　　佳吏部
　　褚亮属桓彛觅一佳吏部彛曰舆县宰徐宁海岱清士遂用之
　　怨响
　　袁聿脩为吏部尚书素品孤官颇有怨响
　　素品孤官【见上】
　　户部门
　　户部二妙
　　韦虚心善剖判宋之问工诗时言户部有二妙
　　版使
　　韦燠辞判户部归谓甥侄曰已让版使矣
　　民曹
　　前汉尚书五人其一为仆射四人分为四曹有常侍曹二千石曹民曹客曹
　　司度
　　龙朔改度支为司度
　　司珍
　　龙朔改金部为司珍天寳改为司金
　　司金【见上】
　　司庾
　　龙朔改仓部为司庾
　　司储
　　天寳改仓部为司储
　　民部
　　后周有民部隋改度支为民部唐改户部避太宗讳
　　司元
　　龙朔二年改度支尚书为司元太常伯
　　左右民曹
　　晋有左右民宋齐以下或为左民或为左户
　　人部人曹
　　北齐分户部为左户右尸魏又为左民右民后又为人部人曹皆户部也
　　礼部门
　　南省舍人
　　唐制礼部为南省舎人
　　为宰相
　　礼部侍郎虽为宰相除还为陛下为宰相
　　司禋
　　司禋大夫祠部郎中也龙朔年改
　　职祠
　　开元改祠部为职祠
　　冰防
　　因话録唐号祠部为冰防言其清且冷也
　　墙东膳部
　　唐制郎官前行为要后行为闲王上客自侍御史除膳部或戏之曰有意嫌兵部专心取考功谁知脚蹭蹬却落省墙东膳部在省东
　　兵部门
　　兵署
　　白居易和李相公任兵部日移四松诗右相歴兵署四松皆手栽
　　弥尚简率
　　李懐逺除兵部尚书虽久居荣位而弥尚简率园林宅室无所改作
　　无不召见
　　韦澳迁兵部侍郎与同僚萧防深为宣宗所遇每二人同直无不召见询访时事
　　公务修整
　　裴光庭转兵部郎中在职公务修整
　　古今难疋
