<!-- { "loadSidebar": true } -->
　　曹植鬬鸡诗愿狸膏助常得擅此塲
　　长鸣鸡
　　西京杂记成帝时交趾献长鸣鸡下漏验之晷刻不差长鸣一食时不絶
　　鸡知旦
　　淮南子鸡知旦鹤知夜半言鹤知之早也坡诗独鹤不须惊夜旦
　　潮鸡
　　舆地志移风县有潮鸣鸡长旦清如吹角毎潮至则鸣一名村鸡
　　鱼瞰鸡睨【见水族门】
　　呼羣德
　　呉均曰鸡有呼羣之德鹿有食呼之美
　　五时鸡
　　有鸡夜鸣随鼓节一更为一声号五时鸡
　　失旦鸡
　　诸葛瑾曰失旦之鸡复思一鸣
　　鸡翘卫锦
　　鸡翘卫锦岂胜鲜华鸡翘冠也【温庭筠】
　　介鸡羽
　　季氏介鸡羽郈氏金距【左传】
　　凿墙栖
　　诗鸡栖于埘注云凿墙而栖曰埘
　　芥粉
　　周王褒鬭鸡诗妬敌金芒起猜羣芥粉生梁孝威诗翅中含芥粉距外曜金芒
　　专栖之雄
　　抱朴子诗鸡有专栖之雄蚁有兼弱之智蜂有攻寡之计
　　呼喌喌
　　遗却白鸡呼喌喌【音祝施肩吾诗】
　　翰音跖
　　翰音之跖是也
　　伺晨鸟
　　譬彼伺晨鸟声当及旦【陆士衡】
　　百日鹅
　　子鹅百日外子鸭六七十日佳过此肉硬矣
　　升蕖鸭
　　都有鸭丹毛而轻升于芙蕖唼露而食曰升蕖鸭【洞防记】
　　鵞警鬼
　　氏云鵞警鬼防防厌人孔雀辟恶
　　杂虫门
　　齐女
　　董仲舒云齐王之后怨恚而死尸化为蝉登树而鸣故蝉名齐女
　　含风蝉
　　萧瑟含风蝉寥戾度云鴈【谢惠连诗】
　　肥遗
　　伪蜀王衍时自五月不雨至九月肥遗见红楼注云肥遗虵名上有火见则大旱出山海经外传华山亦有此虵王氏开国记以肥遗旱见非也红楼蜀端门楼也
　　食尘
　　山海经异水南有虵曰食尘蔡邕云蚓食尘饮泉
　　蜂十围
　　丹虵逾百尺蜂盈十围【鲍明逺诗】
　　吹蛊
　　含沙射流影吹蛊病行晖南方蓄蛊杀行人置饮食中人不觉其家遂灭则飞游妄逐行客中皆病死吹蛊飞蛊也【鲍明逺诗】
　　防白
　　食苗实硕鼠防白信苍蝇言能变白为黒也【鲍明逺】
　　蓼虫
　　蓼虫避葵堇习苦不言非言小人不知旷士之懐如蓼虫不知葵堇之美也【鲍明逺】
　　黑蜧
　　黑蜧跃重渊商羊舞野庭音戾虵也皆欲雨之候【张景阳诗】
　　寒螀
　　肃肃莎鸡羽烈烈寒螀啼莎鸡促织也螀蝉也
　　数蝶
　　花丛乱数蝶风帘入飞燕【谢晖诗】
　　网虫
　　网虫垂户织夕鸟傍檐飞【沈休文诗】
　　丹鸟
　　夏小正曰丹鸟羞白鸟丹鸟萤火也
　　景天
　　萤一名景天一名夜光【崔豹注】
　　凤车
　　蝶一名凤子一名鬼车一名凤车搜神记朽苇为萤麦为蛱蝶
　　稷螽
　　説苑螽者人之所攻鼠者人之所薰未尝见稷螽见攻社鼠见熏
　　率然虵
　　孙子兵法曰常山之虵名曰率然一身而两头击其一头则一头至撃其中则两头俱至【张华博物志】
　　欢喜虫
　　杂俎欢喜虫能见众梦
　　叩头虫
　　小鸟闻批颊防虫弄叩头
　　越王约法
　　尔雅注两头虵江东呼越王约髪言其所变也
　　五技鼠
　　尔雅释文鼫五技鼠也音石蔡邕劝学篇五技者能飞不能上屋能縁不能穷木能泅不能渡渎能走不能絶人能藏不能覆身
　　朐防
　　朐防蚯蚓也防州多此虫故以为地名
　　露珊【见露门】
　　如丝气
　　杜诗崔十九太平寺泉眼云青白二小虵幽姿可时覩如丝气或上烂漫为云雨
　　蜜房羽客
　　蜜房羽客类芳心冶叶倡条徧相识【李义山】
　　昆虫
　　昆明也百虫待明而动故曰昆虫
　　土鸭
　　陶隠居本草注蛙大而青脊者俗名土鸭其鸣甚大
　　丹书八字
　　抱朴子蟾蜍寿三千岁者头上有角颔下有丹书八字中记云食之寿千歳
　　虾蟇懐土
　　俗説虾蟇懐土虽取置逺郊一夕复还其所
　　投机
　　古今注促织一名投机莎鸡一名络纬
　　蜂无雌
　　古今注鼈之类无雄蜂蝶之类无雌
　　蛾眉
　　蛾似黄蝶而小其眉勾曲如画诗言蛾眉
　　慕光　　萤载火
　　飞蛾拂灯火夜飞一名慕光传曰萤载火而寒一名挟火一名夜光一名宵烛
　　宵烛【见上】
　　虵腹窜
　　造化权舆云虵腹窜蛴螬背行
　　洁饥
　　抱朴子云蝉洁饥不羡蜣蜋秽饱
　　商距
　　庄子使蚊负山商距驰河蝍蛆一名商距
　　蜂台蚁楼
　　古语盖蜂窠叠搆如台蚁垤似楼
　　喜母　　络新妇
　　郭璞云今小蜘蛛长股者俗呼喜子垂丝着人衣当有亲客至荆州河内之人谓之喜母又名络新妇
　　疎蝉
　　耿纬集髙树多凉吹疎蝉足防声
　　歌女
　　江东人谓蚯蚓为歌女或曰鸣砌
　　野蛾
　　蝶一名野蛾
　　弄圆
　　蜣蜋一名弄圆一名转圆
　　立针
　　虾蟇一名立针
　　黍民
　　河内人见有人马数千万皆如黍米以火烧之人成蚊蚋马成大蚁故呼蚊蚋为黍民蚁为驹
　　驹【见上】
　　怪虫
　　小説汉武幸甘泉道中有虫赤色以问东方朔对曰此虫名为怪虫昔时拘系无辜咸仰首曰怪哉怪哉上天愤所生也必秦狱地按之果然又曰凡愁者得解以酒灌之随散
　　龙亲家【见水旱门】
　　司城主簿
　　李知防宿都省夜闻呼驰道都尉司城主簿者见数小人入古槐下一穴明日发视乃鼠耳
　　酿蜜蜂
　　树宿含樱鸟花留酿蜜蜂含樱鸟莺也【庾信】
　　蚁载粒
　　符子东海有鼇冠蓬莱而浮游羣蚁相谓曰彼之冠山何异我之载粒逍遥封壤之巅伏乎窟穴之下
　　衔窭薮
　　杨恽曰鼠不容穴衔窭薮也
　　青弁使者
　　青弁使者蜻蜓也【古今注】
　　虫缉丝
　　八月词傍檐虫缉丝向壁灯垂花【李贺】
　　水虫卸弩
　　广记云水弩之虫常自四月一日上弩至八月卸之见人影则射
　　蝉罅生
　　尔雅注蝉属皆剖坼毋背以为孔罅而生
　　歩屈
　　尺蠖一名步屈
　　鸣砌
　　蚓谓之鸣砌亦谓之歌女【古今注】
　　朱浚元
　　有人得朱虵放之后来致谢称进士朱浚元【幽怪録】
　　仙鼠
　　蝙蝠谓之仙鼠【古今注】
　　蝇豹
　　蝇虎谓之蝇豹【古今注】
　　蚁城
　　有冉端者因营塟掘地遇蚁城方丈城垒皆具若雕刻中有街径楼阁二大蚁居楼阁中一紫色足翅皆如金【酉阳杂俎】
　　蜉蝣王
　　徐之夜读书见人物如粟数百皆具甲胄拥一紫衣者行案上传呼曰蜉蝣王欲观于紫石潭见鱼数十砚中皆获小鱼之大骇以书册覆之照看皆无
　　鸣虵
　　山海经鲜水多鸣虵其状如虵其音如磬四翼见则其邑大旱
　　駮虾
　　南都赋駮虾蜲蛇駮大也尔雅注虾大者长一二丈
　　飞生
　　鼯鼠一名飞生【上林赋注】
　　黄要
　　郭璞云豰似鼬而大要以后黄一名黄要食猕猴
　　熠燿
　　秋兴赋熠燿粲于阶闼蟋蟀鸣乎轩屏注熠燿萤也
　　蜲蜲蜿蜿
　　啸赋蜲蜲蜿蜿龙虵之貌
　　赤蚁若象
　　赤蚁若象蜂若壶【离骚】
　　黄犊舍
　　蜗牛螺虫之有俗或呼为黄犊舍
　　唐公鼠
　　唐君字公房白日升天鸡鸣天上犬吠云间唯以鼠恶留之鼠乃感激自出其肠胃时人谓之唐公鼠
　　巨斧
　　兖豫间螗螂为巨斧【出方言】
　　笛师
　　蜂燕赵间曰蠓螉音翁其小者谓之蠮螉小而蜜者谓之壶蜂注云穿竹木作孔有蜜者又谓之笛师
　　夜游女子
　　夜游女子萤火也此伏尸之精烧香辟之若入人家其色青者吉红者有祸殃【玉箱杂记】
　　飞军粮
　　飞军粮蜂子
　　伏翼
　　伏翼蝙蝠也
　　地螾
　　黄帝得土徳黄龙地螾见注丘蚓也【音引汉志】
　　短狐
　　汉五行志云蜮生南越又云短狐即蜮也在水旁能射人南方名短狐注射工也亦名水弩
　　青唳蝉
　　白若白鹭鲜清若清唳蝉【李白】
　　豹文鼠
　　豹文鼠终军以尔雅辨其名而受赐
　　虾蟇
　　墨子曰禽子问曰多言有益乎曰虾蟇日夜鸣口干而人不听之
　　蛇医
　　蛇医方言蝘蜓也
　　曹氏子
　　齐人曹氏子乃蛴螬【出宣室志】
　　日两衙【见方技门】
　　龙门
　　云螭
　　虽欲腾丹谿云螭非我驾注云螭龙也【郭景纯诗】
　　瀺灂
　　鱼龙瀺灂山鸟羣飞上士咸下助切鱼龙游水声【嵇叔夜】
　　龙有五种
　　龙有五种一象形二虵形三马形四鱼形五虾蟇形
　　三种过患
　　龙有三种过患一热沙堕其头二以虵形行欲三有金翅乌畏又有一苦以风吹寳衣露身生苦
　　不能变形
　　四分律文中説诸龙初生时睡时瞠时行欲时不能变形余时皆能变形
　　多舌龙
　　徳又迦龙王旧云多舌龙由多言故此是第六般若波罗蜜门善説多法故云多舌托此龙位寄显法故
　　射猎门
　　双鸧
　　列子蒲子之弋连双鸧于青云之际
　　飞土逐肉
　　古人弹歌曰断竹续竹飞土逐肉
　　彀者
　　汉书发似飞彀者注谓能张弩者
　　忘归
　　左繁弱右接忘归繁若弓名忘归矢名【嵇叔夜】
　　罻罗
　　寄言罻罗者寥廓已髙翔罻音尉所以张捕【谢晖】
　　驰驰
　　驰驰未能半双过我前【曹子建】
　　接飞鸢
　　余巧未及展仰手接飞鸢【曹子建诗】
　　轻缴
　　髙鸟未挂于轻缴注缴矰射也【曹子建表】
　　飞罗修罠
　　音旻网也布飞罗施修罠【七命】
　　毛林丹薄
　　薮为毛林隰为丹薄言田猎杀多也【七命】
　　解劳
　　韩偓出猎归诗红袖拥门持烛炬解劳今夜宴华堂
　　赞获
　　赞获一声连朔漠贺柸环骑无优倡【韩偓】
　　射雉翳
　　扫掠走马路整顿射雉翳【平声李义山诗】
　　走狗塘
　　走狗塘鹤陂墟豨巷皆呉王田猎之地【平江圗经】
　　鹤陂墟【见上】
　　双鹘
　　射诗双鹘摧孔雀一矢殒贪狼
　　九规
　　射诗百步望云立九规看月张叙神尧皇帝之射
　　龙臂
　　龙臂胜猿臂星芒起箭芒
　　银镝
　　薛逢猎诗金鞍俯鞚尘开处银镝离中瑟声
　　打围
　　山谷谢獐肉果然口腹为灾怪梦去呼鹰雪打围
　　素支
　　赭白马赋歴素支而氷烈注云射的也
　　宁不食
　　后魏咸阳王坦好田猎曰吾宁三日不食不能一日不猎
　　闻虚坠
　　折翮翻飞随转蓬闻虚坠下霜空【李白】
　　行围
　　江沙横猎骑山火绕行围【李白】
　　五茸
　　陆鲁望诗三茆凉波鱼蕝动五茸春草雉媒娇注陆士衡对晋武帝三茆冬温夏凉五茸呉王猎所
　　射雉塲
　　东昏置射雉场二百九十六处翳中帷帐及步障皆祫以緑红金银镂弩牙瑇瑁帖箭
　　获车
　　田猎收所得禽以实获车
　　获旗
　　田猎建获旗
　　射侯制
　　射侯制上广下狭取象于人也张臂八尺张足下六尺
　　梁邹
　　制同乎梁邹义合乎灵囿东都赋天子田猎地名也毛诗传曰古有梁邹者天子之田也
