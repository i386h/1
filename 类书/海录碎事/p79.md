<!-- { "loadSidebar": true } -->
　　顾恺之字长康好吟咏自谓得先贤风制或请其作洛生咏答曰何至作老婢声
　　龙梭
　　曹松赠方干诗后軰难为措机杼先生识字得龙梭
　　白云吟
　　同游芳草寺见示白云吟【刘得仁诗】
　　诗道
　　诗道揣量疑可进
　　孤律
　　方丁此时能秉孤律称人能诗【四六集】
　　宫体
　　梁简文七岁有诗癖长而不倦然帝大伤于轻靡时号宫体
　　细评
　　剑在慵闲拂诗难忆细评【林逋诗】
　　诗妖
　　君炕阳而暴虐臣畏刑而钳口则怨谤之气发于謌謡故有诗妖【汉志】
　　鸡林求市
　　白乐天诗鸡林贾人求市颇切自云本国宰相每以千金换一篇其伪者宰相輙能辨别之
　　两牛腰
　　书秃千兎毫诗裁两牛腰【李白诗】
　　援笔三呌
　　闻黄山胡公有双白鹇盖是家鸡所伏自小驯狎胡公辍赠于我惟求一诗闻之欣然援笔三呌文不加防以赠之
　　重阳作
　　遥羡重阳作应过戏马台【李白诗】
　　谢公作
　　我家敬亭下輙继谢公作【李白诗】
　　黄花句
　　张翰黄花句风流五百年【李白诗】
　　诗人秀
　　郑公诗人秀【李白诗】
　　诗祖
　　李洞目贾阆仙为诗祖
　　姑熟咏
　　白有姑熟十咏姑熟溪丹阳湖凌歊台慈姥竹望夫山谢公宅桓公井牛渚矶
　　题拒阳
　　柳公权续文宗人皆苦炎热之句上命题于内殿拒阳上字方圆五寸
　　还他第一
　　沈佺期工诗张说曰沈三兄直须还他第一【隋唐嘉话】
　　非车音
　　傅杂言诗雷隐隐感妾心倾耳静听非车音
　　蚓投鱼
　　陈使傅縡聘齐以薛道衡接对之縡赠诗五十韵道衡和之南北称美魏收曰傅縡所谓以蚓投鱼耳
　　诗称国手
　　诗称国手徒为尔命压人头不奈何
　　例能诗
　　刘禹锡寄乐天云苏州太守例能诗
　　卷波澜
　　东坡诗文章曹植今堪笑卷却波澜入小诗杜甫云文章曹植波澜濶
　　杼中情
　　楚辞杼中情而属诗食与切舒也
　　华林集
　　应吉甫有晋武华林园集诗
　　长謡
　　览物奏长謡卢谌诗曰引领长謡
　　光诵
　　奉承光诵末言建平王首唱为光诵而继其末【江文通】
　　新诗文
　　望慕结不解贻尔新诗文
　　从军诗
　　王仲宣有从军诗五首时汉相曹操征张鲁粲作诗以美其事
　　微吟
　　魏武帝燕歌行云短歌防吟不能长
　　染了丝
　　每到山中闲闷时开牋却读沈家诗欲求瑕纇无求处尽是中郎染了丝
　　苦澁诗
　　杜荀鹤下第况是孤寒士兼行苦澁诗
　　背律体
　　严武诗卧向巴山月落时两乡千里梦相思可但步兵偏爱酒也知光禄最能诗第三句合用平韵乃用仄韵与律诗背矣故云
　　近体诗
　　唐以来沈宋軰律诗尤为精切故老杜集中律诗皆称近体诗
　　三水部
　　王禹偁序孟宾于诗曰古之诗人有三水部何逊张籍与孟也
　　诗弟子
　　锦江诗弟子时寄五花牋【王建诗】
　　中和乐职
　　中和乐职宣布之诗益州刺史之所作三篇诗王褒传
　　游山九吟
　　集林李康字箫逺性介立不能和俗着游山九吟起家为寻阳长
　　算博士【见算门】
　　赋门
　　大山小山
　　淮南王安好士八公之徒咸慕其徳各竭材智著述篇章分其辞以类相次或称大山小山犹诗有小雅大雅招隐士者小山之徒所作也
　　读赋千首
　　或问雄为赋雄曰读赋千首乃能为之【西京杂记】
　　五经鼓吹
　　世说孙兴公云三都二京五经之鼓吹
　　黄衣翁
　　西京杂记司马相如将献赋未知所为梦黄衣翁谓人曰可为大人赋言神仙事以献之锡锦四疋
　　赋托相如
　　长安有度虬之亦善赋尝为清思赋时人未之贵也托以相如所作遂见重于世
　　月露之形
　　隋开皇中李谔议曰魏之三祖忽人君之大道好雕虫之小技连篇累牍不出月露之形积案盈箱尽是风云之状
　　诗赋生气
　　宋袁嘏少有文才尝谓人曰我诗赋尝有生气须急捉取不尔便飞去也【谈薮】
　　腹笥
　　吴子华赋一夕成于腹笥【摭言】
　　臼头花钿
　　蒋凝应宏词为赋止四韵遂出顷刻传播时谓臼头花钿满面不若徐妃半妆【摭言】
　　八赋
　　梅妃有萧兰梨园梅花凤笛玻璃杯剪刀绮八赋
　　东楼赋
　　梅妃为太真忌迁于上阳宫以千金祷髙力士求人拟长门赋力士畏太真势不果乃作东楼赋有嫉色慵慵妬色忡忡夺我之爱去斥我乎幽宫之语
　　黒蝶赋
　　沈麟士制黒蝶赋以寄意
　　苍蝇赋
　　元顺性蹇谔疾元徽间之遂为苍蝇赋
　　述躬赋
　　邢昕为光禄大夫时言其冒窃官级为中尉所劾免官乃作述躬赋
　　孤蓬赋
　　邢产字神寳少时为孤蓬赋为时所称
　　槐赋
　　魏文帝典论如王粲之初征登楼槐赋征思干之猿漏巵团扇橘赋张蔡不过也
　　浏亮
　　赋体物而浏亮音溜清明之称也【文赋】
　　后宫诵读
　　王褒字子渊为洞箫赋元帝为太子嘉褒所为令后宫贵人皆诵读之
　　遗荣赋
　　遗荣赋钟防作
　　笔门
　　天笔
　　孔稚珪表圣照览断自天笔
　　笔一床
　　捜神记南朝呼笔四管为一床
　　绿沉管
　　笔谱人有以绿沉漆管笔遗王逸少
　　文翰将军
　　文翰将军笔也
　　笔仙
　　汝颍有髙士每夜作笔十管付其室十笔尽虽势要官府督之无报也后数十年见者顔色如故时谓笔仙
　　麟笔
　　吴融诗偶持麟笔侍金闺
　　牙管
　　羲之笔经昔人以琉璃象牙为笔管丽饰则有之然笔须轻便重则踬矣
　　泚笔
　　疑当作涉笔也
　　寳跗
　　西京杂记汉制天子笔以错寳为跗以秋兎毫为之
　　狡兎翰
　　陈思王乐府墨出青松烟笔出狡兎翰
　　赵国毫
　　唐志汉诸郡献兎毫书鸿门题唯赵国毫中用
　　笔偈
　　笔偈云圆如锥捺如凿只得入不得却言笔要一毛出即不堪用也
　　柔翰
　　弱冠弄柔翰卓荦观羣书注云柔翰笔也【左太冲诗】
　　虎仆
　　博物志有兽绿文似豹名虎仆毛可为笔
　　三寸弱翰
　　子云答刘歆书曰天子上计孝防防者雄尝提三寸弱翰笔以问其异语
　　麟角笔【见纸门】
　　鼠须笔【见上己门】
　　墨门
　　二螺
　　陆云与兄机书云一日上三台曹公藏石墨数十万斤今徃二螺兄颇见之否
　　给香墨
　　东宫故事皇太子初拜给香墨四丸
　　上党松心
　　上党郡松心作墨
　　渝糜墨
　　汉官云尚书令仆丞郎月赐渝糜大墨一枚小墨一枚
　　金壶汁
　　拾遗记浮提国献神通善书二人出金壶四寸中有墨汁如淳漆洒地及石皆成篆佐老子撰道徳经十万言及金壶汁尽二人刳心血以代墨焉
　　芦阜松烟【见纸门】
　　碧松烟
　　古诗云上党碧松烟夷陵丹砂末兰麝凝珍墨精光乃堪拨
　　犀纹
　　李庭珪父超易水人造墨尤妙其坚如玉其纹如犀
　　九子墨
　　古有九子之墨祝婚者多子【文房四谱】
　　墨一丸
　　防稽太守王朗之子肃随在郡东斋宿夜有女子自地中出称是越王女临别赠墨一丸肃方注周易多有滞思至用此墨便觉才思通畅
　　纸门
　　银沫冷
　　御牋银沫冷长簟凤窠斜【李贺诗】
　　十色牋
　　成都出十色牋九种竹
　　蠲纸
　　出普州任土所贵
　　侧理纸
　　王子年拾遗张华撰博物志武帝赐于阗青钱砚辽西麟角笔南越所献侧理纸南人以苔为纸其理纵横故名
　　蚕茧纸
　　兰亭防者四十一人羲之制序用蚕茧纸防须笔遒劲絶代
　　云蓝纸
　　段成式与温庭筠诗序云予在九江造云蓝纸輙送五十枚诗云三十六麟充使时数番犹得裹相思
　　乌丝拦
　　宋亳间纸有织成界道谓之乌丝纸【国史补】
　　东阳鱼卵
　　纸取东阳鱼卵墨取庐阜松烟【书诀】
　　纸为良田
　　刘氏小说蔡洪赴洛人问吴中旧业曰纸为良田笔为锄耒墨为稼穑义理为丰年【文房四谱】
　　赫蹏书
　　赫蹏书注薄小纸也
　　白萍文
　　鱼子曰白萍陆鱼牋诗向日乍惊新茧色临风时辨白萍文好将花下承金粉堪送天邉咏碧云
　　砚门
　　玉蟾砚滴
　　西京杂记广川王得玉蟾蜍大如拳以盛书滴
　　结邻
　　唐李卫公置数百砚其妙絶者有结邻之号言与结緑为邻也
　　蜯砚
　　晋袁赠庾冀蜯砚唐询续砚録
　　紫石潭
　　紫石潭砚也徐之夜读书见人物如粟粒数百皆具甲胄一赤帻紫衣者行案上传呼曰蚍蜉王欲观鱼于紫石潭顾左右取渔具入砚中获小鱼数十
　　真材本性
　　砚当用铜此真材本性也以瓦为研如以铁为镜耳
　　岩石砚
　　端溪所出有四岩石为甲石屋次之西坑次之后歴为劣岩石又分上下焉
　　活眼死眼
　　端石又有活眼死眼之别圆光相晕黄黒相间黳精在内晶莹可爱谓之活眼四旁浸渍不甚鲜明谓之泪眼形体略具内外皆白殊无光彩谓之死眼活眼胜泪眼泪眼胜死眼死眼胜无眼【砚録】
　　石虚中
　　文嵩石虚中传云石虚中字居防器度方圆中心坦然若汪万顷之量封即墨侯与宣城毛元鋭燕人易光华隂楮知白皆同出处
　　墨花春
　　纱帷昼暖墨花春轻沤漂沬松麝薫【李贺石砚歌】
　　金铁池
　　傅砚赋探隂山之潜璞简众才之攸宜节方圆以定形鍜金铁以为池设上下之剖判配法象乎二仪木贵其能软石美其润坚加采漆之胶固含冲徳之清
　　玉砚酒滴
　　西京杂记天子以玉为砚以酒为滴取其不冻
　　郎官様
　　繁钦砚赞云腰半微入谓之郎官様
　　墨海
　　黄帝得玉一纽治为墨海其上篆文曰帝鸿氏之砚【文房四谱】
　　青铁砚【见纸门】
　　书札门
　　短札
　　属美谢繁翰遥懐具短札
　　竹素园
　　游思竹素园寄辞翰墨林竹素古人所用书之物【张景阳诗】
　　翰墨林【见上】
　　秦篆
　　李斯所作小篆亦曰秦篆出书断
　　乌焉
　　古语云字经三写乌焉成马
　　摹印
　　八书四曰摹印施于印玺也亦名缪篆
　　刀笔书
　　后汉注古者记事书于简册谬误者以刀削而除之故云刀笔书
　　金剪刀
　　司马承祯字子微善篆逈为一体号曰金剪刀
　　鸾鹊起
　　鸾鹊起之工言书之妙也
　　八体书
　　八体书篆籕八分章草也草也飞白也行也
　　书
　　程邈幽系云阳狱中覃思十年益小篆方圆而为三千字奏之始皇用为御史以为人佐书故曰书
　　草书
　　蔡邕云秦时诸侯争长羽檄相传驰烽走驿以篆不能救急遂作赴急之书盖今之草书也
　　捶胷呕血
　　羊欣笔阵圗云钟繇字元常问伯喈笔法于韦诞诞惜不与之乃自捶胷呕血太祖以五灵丹救之得活诞死令人盗掘其墓得之由是繇笔更妙
　　入木
　　王羲之书祭北郊文工人削之入木三分【墨薮】
　　天台丈人
