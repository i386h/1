<!-- { "loadSidebar": true } -->
　　吞鸟卵
　　简狄吞生契为商之始女脩吞生大业秦之先也
　　英星
　　英星垂将校神岳诞忠良
　　黄河清
　　运命论云黄河清而圣人生里社鸣而圣人出易干凿度曰圣人受命瑞应先见于河河水先青青变白白变赤赤变黑黑变黄各三日
　　里社鸣
　　春秋潜潭巴曰里社鸣此里有圣人出其呴百姓归天辟云宋均曰里社之君鸣则教令行呴圣人之怒者圣人怒则天辟亡矣汤放桀盖此祥明鸣通用
　　岳吐符
　　峨峨崇岳吐符降神陈太丘铭言生贤也
　　玉筐
　　选是开金运祚始玉筐注有娀氏女取玉筐以覆燕少选遗卵而去有娀氏女取而吞之于是生契
　　父子门【教子爱子附】
　　私敬
　　杨感与父素俱为柱国朝防则齐列隋文帝命感降一等谢曰不意陛下宠臣之甚许以公庭展私敬
　　分子
　　彭羕与诸葛亮云从布衣之中擢为国士盗切茂才分子之厚谁复过此注云言分儿子厚恩施之于已也
　　阿多
　　廻鹘谓父曰阿多出唐防要
　　在三之节【见师授门】
　　君家尊
　　谢安问献之曰君书何如君家尊答曰故当不同
　　七业
　　晋刘殷字长盛有子七人各授一经一门之内七业俱成
　　左酒右浆
　　北堂书钞云子弟职曰左酒右浆
　　昭穆
　　决疑要録曰父南面故曰昭明也子北面故曰穆顺也晋以文帝名昭故读曰韶后人因而不改
　　介子
　　介子次子也
　　石上葛
　　李贺诗子孙绵如石上葛
　　世及
　　父子相继曰世兄弟相传曰及
　　优龙劣虎
　　南齐王僧防戒子书曰王氏门中优者如龙鳯劣者如虎豹
　　得父膏腴
　　南齐世祖问当今谁能为五言诗俭对曰谢朏得父膏腴朏谢庄子
　　靖恭杨
　　杨汝士父子并为公卿居静恭里号靖恭杨家
　　防犊之爱
　　杨彪子脩为曹操所杀公后见彪曰何痩之甚曰愧无日防先见之明犹懐老牛防犊之爱曹操为之改容【本传】
　　五龙
　　汝南周燕少卿之五子号曰五龙并以儒素为业
　　公沙五龙
　　公沙穆之五子并有令名号公沙五龙
　　食以铜盘
　　魏杨愔字遵彦少时其父于竹林中置别馆处之食以铜盘以别于诸子
　　风气日上
　　王平子与人书称其儿风气日上足散人懐澄之第四子防别传云防迈上有父风
　　鳯毛
　　王劭字敬伦风姿似父桓公望之曰大奴固自有鳯毛
　　百果宗
　　张敷小名樝父邵小名梨宋文帝尝戏之曰樝何如梨敷曰梨是百果之宗樝何敢比也
　　清白
　　阮孝绪十余岁随父为湘州行事不书官纸以成亲之清白
　　家母
　　陈思称其父为家父称其母曰家母侯覇子孙称其祖曰家公潘尼称其祖曰家祖【顔氏家训】
　　鲁公拜后
　　帝王世纪成王亲政以周公为太师封伯禽于鲁父子并命周公拜于前鲁公拜于后
　　积习名教
　　栁公绰之子仲郢有父风牛僧孺曰非积习名教何以致此
　　爪髪为信
　　刘休賔妻及子文毕俱入魏尝通使文毕哭泣以爪髪为信休賔执爪髪而泣
　　龙文
　　裴宣明二子景鸾景鸿并有逸才河东呼景鸾为骥子景鸿为龙文
　　子姓
　　窦婴巳为大将军方盛田蚡为诸曹郎未贵往来侍酒婴所跪起如子姓
　　亲父为虎
　　语曰虽有亲父安知不为虎虽有亲兄安知不为狼【西汉韩安国传】
　　恶子
　　尹赏修治长安狱为虎穴捕少年恶子以次内虎穴中覆以大石数日尽死注不承父母教命者
　　苏防无父
　　苏威子防杨素甚竒之每戯威曰杨素无儿苏无父
　　门子
　　嫡子代父当门户也【补亡诗注】
　　克父析薪
　　克父析薪名绍堂构【孔璋檄】
　　桥者父道
　　伯禽康叔朝于成王见于周公三见而三笞之二子有骇色乃问于商子曰吾二子见于周公三见而三笞何也商子曰南山之阳有木名桥南山之隂有木名梓二子何不往观也于是二子往观之见桥木髙而仰见梓木实而俯二子还告商子商子曰桥者父道也梓者子道也
　　祖孙门
　　鼻祖
　　始祖也山谷诗鼻祖以来传父兄
　　大父
　　娄敬说髙帝以长公主妻冒顿曰冒顿死则外孙为单于岂闻外孙敢与大父抗礼者哉【本传】
　　大小郑君【见刺史门】
　　一不为少【见敏慧门】
　　颊似
　　谢公谓殷顗曰阿巢故颊似镇西阿巢殷顗小字镇西其外祖也
　　公才公望
　　王俭作宰相賔客盈门见其孙暕年数岁而风神耸拔曰公才公望复在此乎
　　诸孙之龙
　　王慧龙防聪慧其祖愉以为诸孙之龙故以名之
　　南祖
　　李氏世居栢仁后李义南徙故累世谓之南祖
　　耳孙
　　耳孙曽孙也言去其曽高益逺但耳闻之
　　末孙
　　虽有禹汤之徳不能训末孙之桀纣
　　大母
　　李太后梁平王之大母也注祖母也
　　离孙
　　序训云晋江韩滉乃余五代祖之离孙兄弟十人皆我出必是外孙也
　　掷镜镊
　　齐高帝令左右防白欝林王年五岁戯牀前帝问之曰儿言我谁耶曰太翁帝笑谓左右曰岂有为人作曽祖而防白髪者乎
　　母子门
　　堂室
　　感物恋堂室离思一何深堂谓母室谓妻【陆士衡诗】
　　母师
　　鲁九子之寡母穆公赐号母师【列女传】
　　倚门望
　　王孙贾年十五母曰汝朝出晩来倚门望暮出未归倚庐望
　　围
　　列女传魏芒慈母前妻之子犯令当死母忧戚围减尺
　　宣文母【见时号杂名门】
　　绛纱幔
　　晋韦逞母宋氏年八十余隔绛纱幔授生员周官音义
　　民母
　　卫青少时民母之子皆奴畜之不以为兄弟数服防曰民母嫡母也
　　万石严媪【见时号数称门】
　　一斫头
　　高颎初为仆射其母诫之曰汝富贵己极但欠一斫头耳
　　板舆
　　太夫人乃御板舆升轻轩【潘岳赋】
　　兄弟门【内外兄弟附】
　　马磨
　　许靖与从弟劭俱知名而私情不协劭为郡功曹排摈靖不得齿以马磨自给
　　白眉
　　马良字季常襄阳人兄弟五人并有才名乡里为之谚曰马氏五常白眉最良良眉中有白毛故称之
　　分形同气
　　分形同气曹子建与文帝兄弟故云
　　大弟
　　聊与大弟陈其苦懐耳【应休琏书】
　　令弟
　　末路值令弟开言披心胷【灵运荅惠连诗】
　　连枝树
　　况我连枝树与子同一身言兄弟也
　　昆山
　　昆山陆机兄弟所生时人比之昆岗出玉故以名云
　　阿子
　　晋书吐谷浑慕容瘣之兄也因争马而别鲜卑谓兄为阿子瘣追思之作阿子之歌
　　三笔六诗
　　刘孝绰兄弟相朂以学并工属文孝绰尝云三笔六诗三即第三弟孝仪六即第六弟孝威
　　两骥
　　刘正兄弟二人时号两骥
　　何氏三髙【见隠逸门】
　　双珠
　　孟昶与弟顗并美风姿时人谓之双珠
　　不咸
　　咸和也左氏云吊二叔之不咸
　　外昆弟
　　唐人两姨之子相谓为外昆弟
　　五王帐【见帐门】
　　龙跃云津
　　晋张华见禇陶谓陆机曰君兄弟龙跃云津
　　小鴈
　　送小季之庐山云小鴈过庐峰影落楚水下【李贺】
　　靖恭诸阳【见世家门】
　　大小冯君【并见刺史门】
　　大小东阳
　　大小秦君
　　唐书秦景通并弟暐皆精汉书号大小秦君
　　玉昆金友
　　南史琳子铨弟铨虽学不及锡而孝行齐焉时人以锡铨二王可谓玉昆金友矣
　　文龙
　　北齐梁愔为从兄昱所重曰是儿我家文龙
　　两鳯连飞
　　北齐崔陵与弟仲文同日受拜时云两鳯连飞
　　二黄
　　黄穆为山阳太守有徳政弟英守武陵贪秽无行武陵人谚曰天有冬夏人有二黄言不同也【出襄阳耆旧传】
　　王氏三英
　　王氏三英玉藩兄弟
　　三列宿
　　唐韦叔谐与弟叔谦兄季武为郎中同时在省时号三列宿【韦溱传】
　　韦氏三君【见时号数称门】
　　韦三义
　　韦号之有三子兄弟孝友号韦三义
　　蜡鳯
　　王僧绰年数岁与诸子戏僧逹下地戏作虎僧绰独正坐采蜡烛珠为鳯皇伯父曰此子终为长者
　　花蕚集
　　唐李义山兄弟并有文才同一集共二十巻号花蕚集
　　桃伤李仆
　　乐府鸡鸣篇言桃伤李仆喻兄弟相为表里
　　上留田行
　　旧说上留田地名此地人有不字其孤弟者隣人为作悲歌以讽
　　洛中雅雅
　　洛中雅雅有三嘏刘粹字纯嘏先字终嘏汉字冲嘏是亲兄弟
　　阿兄
　　张绪从弟融敬绪如亲兄绪死赍酒于灵前恸哭曰阿兄风流顿尽
　　腰减半
　　南史何其兄求死菜食不饮讫于三年衣带减半
　　三陆
　　南史陆僚陆佐陆倕并有美名时人谓之三陆
　　同胞共气
　　同胞共气谓兄弟也
　　三虎
　　陆寛兄弟并有才品议者称为三虎
　　一钱尺帛
　　崔孝伟奉其兄孝芬尽恭顺之礼一钱尺帛不入私房
　　有义有礼
　　房景伯兄弟友顺乡里为之语曰有义有礼房氏兄弟
　　同体同气
　　同体同气分忧均戚言父子兄弟如此
　　邀时投隙
　　贺抜允昆弟并邀时投隙展効立功
　　昆弟语
　　淮南王安衡山王赐相责望礼节间不相能后过淮南淮南王乃昆弟语除前隙约束反具注为相亲爱之语也
　　具尔
　　怨具尔之多丧诗云戚戚兄弟莫远具尔【叹逝赋】
　　自同匪他
　　自同匪他言如兄弟诗曰岂伊异人兄弟匪他
　　徳星社【原阙】
　　饱蓬蓬
　　淮南鸿烈觧叙一尺缯好童童一升粟饱蓬蓬兄弟二人不相容
　　叔侄门【子弟附】
　　还归葱肆
　　梁吕僧珍其先以贩葱为业及僧珍贵其兄子弃业求官不许曰汝等自有常分岂可妄求但当还归防肆耳
　　佳子弟
　　王羲之为从伯敦导所器敦尝谓曰汝是吾家佳子弟当不减阮主簿阮裕也有重名
　　终身让路
　　终身让路不枉百歩终身让畔不失一叚朱仁轨诲子弟之言
　　庭诰
　　顔延之平居无事为庭诰之文以训子弟
　　当家寳
　　刘彦询卒其叔豹伤惜以为丧当家之寳
　　膏粱儿弟
　　李冲曰未审上古以来置官列位为欲为膏粱儿弟为欲益政賛机
　　露板引咎
　　子弟有坐宜令父兄露板引咎
　　人定钟
　　柳公绰每日与子弟论文或讲求莅官治家之要至人定钟始归寝
　　诸下
　　李华与外孙崔氏书云予小时起居尊行三时侍食今者诸下日出髙眠何尝有此
　　宗亲门
　　华宗
　　谢宣远答灵运华宗诞吾秀之子绍前
　　内兄
　　陆厥韩卿有答内兄顾盻希叔诗
　　宻亲
　　总辔登长路呜咽辞宻亲言近亲也【陆士衡诗】
　　三族
　　父母兄弟妻子也说者或谓父族母族妻族者非也汉诛英布而不及吴芮可知矣布芮婿
　　舅姑门【子妇附】
　　大人公
　　北间风俗妇呼舅为大人公
　　先舅先姑
　　没则曰先舅先姑【礼记】
　　不传
　　舅姑之衣衾簟蓆枕几不传传移也【礼记】
　　妇初来
　　家训载俗谚云教妇初来教儿婴孩
