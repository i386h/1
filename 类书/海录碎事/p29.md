<!-- { "loadSidebar": true } -->
　　上客留断缨残蛾鬭双緑【上】
　　大桥小桥
　　吴志周瑜从孙防攻浣得桥公两女皆有国色防自纳大桥瑜纳小桥
　　行义桓
　　后汉刘长庆妻桓氏夫卒刑耳以自警表其门闾云行义桓
　　花见羞
　　花见羞邠州饼家王氏子也有美色少卖梁故将为侍儿鄩卒唐明宗取之后为淑妃梁将刘鄩也
　　白颈鸭
　　白颈鸭五代陈州人妇人也为贼帅
　　武负
　　髙祖从王媪武负贳酒注古语谓老母为负刘向列女传云魏曲沃负者魏大夫如耳之母
　　妇人称姬
　　师古云姬者本周之姓贵于诸国之女故妇人美号皆称姬焉后因总谓众妾为姬
　　顔如荼
　　房中歌顔如荼注菅茅也言美女顔貎如菅茅之柔也
　　美连姢
　　美连姢以修嫮兮注连姢纎弱也嫮美也音姢一全反
　　丈夫心
　　师古曰妹喜桀之妃有施氏女也美于色薄于徳女子行丈夫心
　　青蛾眉
　　由来紫宫女共妬青蛾眉【李白】
　　桃李年
　　韦苏州自惜桃李年误身游侠子言闺妇也
　　桂叶眉
　　注口樱桃小添眉桂叶浓
　　服药下乳
　　贺乔妻于氏无子乞乔仲兄之子服药下乳以乳之
　　娇儿乳
　　宋少帝前溪曲云宁断娇儿乳不断郎慇懃
　　妬鳞
　　梁张纉妬妇赋云忽有逆其妬鳞犯其忌制赴汤蹈火瞠目攘袂
　　忌制【见上】
　　啼妆
　　桓帝时京都妇女作愁眉啼妆愁眉者细而曲折啼妆者薄拭目下若啼处【后汉志】
　　流睇
　　防眺流睇倾视也【南都赋】
　　连婘
　　蛾眉连婘【上】
　　娇春
　　罗与绮兮娇上春【别赋】
　　眉防姢
　　眉防姢以増绕目流睇而横波又眉防姢似蛾兮【神女赋】
　　姣姬
　　晰兮若姣姬袂障日而望所思姣音绞【高唐赋】
　　如花
　　须臾之间美貎横生乎如花温乎如莹【神女赋】
　　秾不短
　　秾不短纎不长
　　东家子
　　臣里美者莫如东家之子【宋玉】
　　眉如翠羽
　　眉如翠羽肌如白雪【上】
　　嫣然笑
　　嫣然一笑惑阳城迷下蔡【宋玉神女赋】
　　诸好备
　　茂矣美矣诸好备矣言神女也【宋玉赋】
　　流风廻雪
　　飘飘兮若流风之廻雪【上】
　　灼若芙蕖
　　灼若芙蕖出緑波【宋玉】
　　秾纎得中
　　秾纎得中修短合度
　　明眸善睐
　　明眸善睐音赖
　　宜笑
　　离骚云靥辅竒才宜笑嘕
　　仪静軆闲
　　仪静軆闲瓌姿艶溢【上】
　　绰态
　　柔情绰态媚于语言【洛神赋】
　　骨像应图
　　言应图画也【上】
　　珥瑶碧
　　珥瑶碧之华琚【音居上】
　　璀粲
　　披罗衣之璀粲【上】
　　雾绡裾
　　曵雾绡之轻裾【上】
　　拾翠
　　或采明珠或拾翠羽【上】
　　玉肌
　　玉肌无轸五铢轻【北里志诗】
　　防情效爱
　　无防情以效爱献江南之明珰【洛神赋】
　　明珰【见上】
　　懐春粲
　　皎皎彼姝子的的懐春粲言如春华之美【陆士龙诗】
　　理清曲
　　被服罗裳衣当戸理清曲【选古诗】
　　簮玉鸣金
　　簮玉出北房鸣金歩南阶【谢惠连诗】
　　嫉蛾眉
　　众女嫉余之蛾眉【楚词】
　　蛾眉曼睩
　　蛾眉曼睩目腾光音禄视貎【上】
　　目曾波
　　嬉光眇视目曾波【上】
　　翠翰眉
　　陆机艶歌行云美目春泽蛾眉象翠翰
　　澹小蛾
　　李白栁枝词佳人防醉玉顔笑倚妆楼澹小蛾
　　玉纎纎
　　温庭筠偶题画明金冉冉筝语玉纎纎
　　三春蕖
　　昔为三春蕖今作秋莲房【陶渊明】
　　妬玉人【见后妃门】
　　致拳拳
　　古乐府有定情篇言妇人不能以礼从人而自相悦媚乃觧衣服玩好致之用叙绸缪之志若臂环致拳拳指环致慇懃耳珠致区区香囊致扣扣条帨致契濶佩玉结恩情而期于山隂山阳山西山北终以不荅乃以伤悔焉
　　星靥
　　华岳三夫人碑李湜云笑开星靥花碑玉顔
　　二七
　　梁简文等拟古云少年年纪方三六新妆年纪才三五年时二七犹未笄今年二八新红脸【古乐府】
　　连头眉
　　一画连心细长谓之连头眉又曰仙蛾妆【汉武帝故事】
　　林下风
　　顾家妇氷清玉映是闺房之秀王夫人神情朗彻有林下之风【晋书】
　　美女破舌
　　荀息引周书云美女破舌美男破老【诸集拾遗】
　　星娥
　　星娥月姊【四六集】
　　馆娃宫
　　馆娃宫以西子得名吴人谓美女为娃
　　比北斗
　　比北斗于心事断阳台于梦思
　　愁深半额
　　愁深半额工夫未及横蛾病减细腰气力劣能烹鲤
　　栀子同心
　　栀子同心防枝连理
　　眉语
　　柳宜兴云窓疎眉语度
　　木粉
　　良人为渍木粉遮却红腮交午防
　　胡香
　　胡香细炷未肯将熏洛靥小规亦应慵防
　　钗梁
　　出意桃鬟一尺长金为细鸟簇钗梁
　　愁机闷绣
　　愁机嬾织同心带闷绣先描连理枝
　　眼分瓜核
　　眼分瓜核腰袅栁枝
　　百年妻
　　防稽太守蔡兴宗以私米馈郭原平及朱百年妻百斛原平不受百年妻亦同辞
　　歌黄鹄
　　列女传鲁陶门女少寡鲁人欲求之女乃歌曰黄鹄早寡七年不双宛颈独宿不与众同飞鸟尚然况于贞长
　　崇义夫人
　　唐魏衡妻王氏为薛仁杲将旁企地所获逼而妻之后因醉取佩刀斩其首贼乃散髙祖封为崇义夫人
　　命妇门
　　万岁乡君
　　晋羊祜巳死赠太尉钜平侯封妻夏侯为万岁乡君
　　女侍中
　　元义妻封新平君后迁冯翊君拜女侍中
　　太夫人
　　汉文帝纪列侯太夫人无得擅徴捕如淳曰列侯子复为列侯母称太夫人
　　国夫人
　　宋鄱阳县侯孟懐玉母拜国夫人
　　郡夫人
　　杜祐云高凉女子洗氏世为南越首领有功册为髙凉郡夫人
　　太君
　　唐制四品妻为郡君五品县君其母邑号皆加太君
　　丈夫门【美恶附】
　　玉裕【见太子门】
　　玉人
　　卫玠乗羊车过洛阳市人咸曰谁家玉人
　　饤座梨
　　唐崔远时目为饤座梨言世所珍
　　貎侵
　　史记武安侯貎侵注音寝短小也服防止读曰本字晋书载左思貎侵唐书欧阳询貎侵
　　通侻
　　魏志刘表以王粲貎侵而弱体通侻不甚重也注貎侵谓貎负其实也通侻者简易也侻他活反玉篇云轻也
　　鬼质
　　鬼质卢杞
　　瘿露
　　露瘦也列子其形甚露
　　鬼躁
　　魏尚书邓飏行歩防纵筋不束体坐起倾倚若无手足此貎之不恭也管辂谓之鬼躁鬼躁者凶终之徴后卒诛也
　　善用三短
　　后魏李谐因瘿而举頥因跛而缓歩因蹇而徐言
　　冠玉
　　綘灌等谗陈平曰平虽美丈夫如冠玉耳其中未必有也
　　两玉人【见时号数称门】
　　折拉
　　范睢以折拉而危穰侯言折臂拉齿【觧嘲】
　　女门【闺怨附】
　　门上楣
　　杨氏贵宠隆盛当时謡咏云生女勿悲欢生男勿喜惧又曰男不封侯女作妃看女却为门上楣
　　十八鬟
　　春风烂熳恼娇慵十八鬟多无气力【李贺诗】
　　进士不栉
　　唐闗图妹文学书栉罔不动人图尝谓人曰我家有一进士所恨不栉耳【南楚新闻】
　　妖女
　　名都多妖女妖美也【曹子建诗】
　　待年
　　传曰叔姬归于纪至若归者待年于父母国
　　一女英
　　津妾一棹歌脱父于严刑十子若不肖不如一女英【李白诗】
　　吴女郎
　　浦边清水明素足别有浣纱吴女郎【李白诗】
　　细马防
　　吴姬十五细马防
　　女表
　　羊缉之女佩任母亡不饮食三日而死乡里号曰女表
　　呪桃花
　　妆台记序北州才女腼妍靣而呪桃花东国王孙防娇防而求獭髓
　　女宗
　　宋鲍苏之妻不妬宋公表其闾曰女宗【列女传】
　　小家女
　　孙绰情人碧玉歌碧玉小家女不敢攀贵徳感郎千金意慙无倾城色碧玉破时相为情顔倒感郎不羞郎廻身就郎抱
　　破时【见上】
　　移天适人
　　移天适人谓嫁出
　　儿家门闭
　　唐人诗白玉堂前一树梅今朝忽见数枝开儿家门户重重闭春色因何得到来
　　打起莺儿
　　唐人诗打起黄莺儿莫教枝上啼几回惊妾梦不得到辽西
　　女壻门【妇翁附】
　　金龟壻
　　无端嫁得金龟壻辜负香衾事早朝【李义山】
　　诸倩
　　淳于意传黄氏诸倩注齐人呼女壻为倩言可假借
　　快壻
　　后魏刘昞少依郭瑀学瑀有女欲嫁遂设一席曰吾有女欲求一快女壻谁当坐此席者昞奋衣来坐曰昞其人也遂妻之
　　上下同门
　　唐世姑之壻与侄之壻谓上下同门【国史补】
　　得壻如龙
　　后汉李膺黄宪俱娶太尉桓焉女时人谓桓叔元两女俱乗龙言得壻如龙【楚国先贤传】
　　是儿例
　　突厥致书曰皇帝是妇父即是翁比是女夫即是儿例
　　妇公
　　权徳舆作相独孤郁充翰林学士迁起居郎以妇公辞内职
　　半子
　　唐防要徳宗以咸安公主嫁廻纥可汗乃上言曰子壻半子也父若患于西戎子当遣兵除之
　　拜壻
　　异苑陈忠女名丰邻人葛勃有美姿丰与村中数女戯相谓曰拜壻如勃无恨也
　　姊妹门
　　共乳
　　传气分形同胞共乳祭妹文又寒宵则松雪同明暖昼则莺花共笑
　　公堂辍馔
　　因话云庾亮为河南兵曹常于公堂辍巳馔以饷寡姊
　　维私
　　诗曰谭公维私尔雅云姊妹之夫为私









　　海録碎事巻七上
<子部,类书类,海录碎事>
　　钦定四库全书
　　海録碎事巻七下　　　　宋　叶廷珪　撰圣贤人事部上
　　生子门
　　吞玉胜【见梦门】
　　蘅薇
　　张道陵母夫人自魁星中以蘅薇香授之感而有孕
　　负螟
　　宋明帝负螟之庆言废帝非所生也
　　恶月
　　孟尝君以恶月生而相齐俗忌五月故曰恶月
　　老蚌
　　孔融见韦康韦诞与其父端书曰不意双珠近出老蚌康字元将诞字仲将【三辅决録】
　　宁馨儿
　　山涛见王衍曰何物老妪生宁馨儿然误天下苍生未必非此人也宋废帝太后病笃遣呼帝帝曰病人门多鬼那可径往太后怒语侍者将刀来破我腹那得生宁馨儿
　　馨儿
　　晋书王仲祖好仪形毎曰王文开那生如馨儿
　　东方朔
　　东方朔生三日而母田氏死邻母收养之时东方始明因以为姓【洞防记】
　　防旗
　　任昉母梦五防旗自天而坠入懐遂生昉
　　神仙宗伯
　　王昙选母昼梦鳯集其身因而有孕僧寳志曰生子当为神仙宗伯
　　神光照社
　　后汉应妪生四子家见神光照社探之得黄金自是诸子宦学才名
　　托胡芦
　　胡广以恶月生父母恶之藏之胡芦弃之河流岸侧居人收养及长有盛名父母欲取之广以为背其所生则害义背其所养则忘恩两无所归托葫芦而生也乃姓胡名广【小说】
　　玉燕投懐
　　张说母梦玉燕投懐而生说明皇实録
