<!-- { "loadSidebar": true } -->
　　献文诏宣武曰吾百年之后听彭城王勰辞蝉舍冕遂其冲挹之性也
　　告老诗
　　高允乞骸骨不许乃着告老诗
　　三骥轺车
　　赵芬字士茂拜尚书右仆射以老病出为蒲州刺史上表乞骸骨征还京师赐以三骥轺车鸠杖被褥归于家
　　脱绣
　　公为柱下史脱绣归田园侍御事也【李白诗】
　　听致仕
　　唐制诸职事官七十听致仕五品以上上表六品以下申省奏闻
　　三分故禄
　　汉制年老致仕者三分故禄以一与之以终其身
　　归骸故里
　　刘文云昼漏方尽大耋已嗟退反初服归骸故里翫文史以怡神阅鱼鸟以散虑
　　前园后圃
　　前园后圃従容丘壑之情左琴右书萧散山林之外【四六集】
　　请老私门
　　请老私门庾季才之言
　　闭闗却扫
　　闭闗却扫塞门不仕【恨赋】
　　投簪
　　聊欲投吾簪【左太冲招隠】
　　挥金
　　张景阳咏二疏云挥金乐当年嵗暮不留储注挥散也
　　养余日
　　従容养余日取乐于桑榆【张茂先诗】
　　投冠
　　投冠旋旧墟不为好爵萦【陶渊明诗】
　　投绂
　　忽投绂以高劢【秋兴赋】
　　无事明时
　　乃眷北顾辞禄延喜余亦偃息无事明时【潘安仁诔】
　　悬车告老
　　遂隠丘山悬车告老【蔡伯喈碑】
　　逃相第
　　虽非逃相第乃是故侯园【李徳裕诗】
　　奉使门
　　一介
　　子员曰君有楚命亦不使一介行李告于寡君注一介独使行李行人也
　　一乗
　　广武君曰不如发一乗之使
　　丁年
　　李陵书丁年奉使皓首而归注壮年也
　　輶轩
　　风俗通曰周秦帝以嵗八月遣輶轩之使采异代方言还奏蔵秘室
　　使星
　　后汉遣使者二人入蜀李郃曰有二使星入蜀分野
　　衣绣持节
　　上乃使范昆张徳等衣绣持节虎符发兵以击斩首至万余级
　　直指使
　　是时暴胜之为直指使
　　绣衣御史
　　王贺为绣衣御史逐捕魏郡羣盗多縦舍以奉使不称免叹曰活千人子孙必封吾活万人后世其兴乎
　　使牡
　　甚宠无如使牡行【王禹玉诗】
　　中郎使
　　匈奴传论曰驰中郎之使葢汉武时匈奴使来遣中郎将报命
　　客使
　　晋文伯曰弊邑以刑政之不脩盗贼充斥是以令吏完客所馆髙其闬闳厚其垣墙以无忧客使
　　间人
　　信使间人窥知其不用【韩信传】
　　单车之使
　　汉诏求才可使絶域
　　使君
　　王防谓绣衣御史暴胜之曰使君专生杀之柄注为使者故谓之使君
　　赤车使
　　何当赤车使再往召相如又汉家天子驰驷马赤车蜀道遇相如【李白诗】
　　流星贵使
　　流星为贵使星大者使大星小者使小
　　轻使
　　光武数驰轻使致遗四方珍羞以赐窦融
　　国命全
　　简才备行李圗令国命全言使蔺相如使秦【卢子谅诗】
　　单车使
　　足下昔以单车之使适万乗之虏【李陵书】
　　埋畅毂
　　王元长诗序畅毂埋辚辚之辙畅长也用张纲埋轮事
　　贡献门
　　航琛【见珍异门】
　　符拔
　　肃宗时月氐献符拔师子注似麟无角
　　瑞龙脑
　　唐天寳末交趾贡如蝉蚕形老龙脑树
　　万年蛤
　　真腊夷献万年蛤不夜珠光彩皆若月照人亡妍丑絶美艳帝以蛤赐赵后珠赐倢伃
　　太官献丞
　　张勃举太官献丞陈汤茂材注献丞主贡献物色
　　似古贤
　　晋刘滔母答呉国书胡桃本生西羌外刚朴内柔甘质似古贤欲以奉贡
　　赤乌女
　　穆天子传赤乌之人甚好献二女于天子以为嬖人赤乌美人之地
　　染赤雀
　　文宣受禅日尧难宗染赤雀以献帝寻知之亦弗责也
　　宴接之
　　西蕃诸胡朝贡诏裴矩宴接之
　　壤奠
　　蕃国王入朝奉贽曰某国蕃臣某敢献壤奠注言壤地所出之物以为贽献
　　纨牛露犬
　　纨牛露犬之玩乗黄兹白之驷周书曰卜卢国献纨牛纨牛小牛也又云渠搜贡鼩犬鼩犬露犬也【王元长序】
　　兹白【见上】
　　南金北毳
　　南金北毳来悉方艚素缣丹珀至皆兼两两车艚徂刀反【恩幸论】
　　对见门
　　对西厢
　　严凝又许对西厢谓赐对也【王禹玉诗】
　　蛾眉班
　　笔谈唐制两省供奉官东西厢对立谓之蛾眉班
　　仪适
　　窦融归朝先遣从事问会见仪适
　　秋请
　　呉王称疾不朝使人为秋请注律春曰朝秋曰请
　　朝觐门
　　三昧马
　　江文蔚漏催三昧马香惹九天衣
　　介圭
　　韩侯入觐以其介圭入觐于王
　　庭燎
　　庭燎之光君子至止鸾声锵锵
　　驻车待漏
　　东观汉记樊梵字文高每当直事常晨驻车待漏
　　政理门【徳政附】
　　鱼大由徳
　　客有贡大鱼于太守王龚龚曰汝南乃有此大鱼乎曰鱼大由明府之徳
　　米盐
　　臧宣为内史其治米盐事小大皆闗其手注米盐细杂也
　　民谨事约
　　何武建言古者民谨事约
　　防维
　　振厥防维
　　去烦蠲苛
　　去烦蠲苛以绥百姓
　　乱绳
　　渤海郡盗贼帝问龚遂曰何以息之对曰理乱人犹理乱绳不可急也
　　去子
　　郑恽所至重去子之法所育男女多以郑为姓
　　歌谣门
　　邑中黔
　　宋筑城讴曰泽门之晳实兴我役皇国父也邑中之黔实慰我心子罕也
　　公出游
　　段文昌帅荆州民歌曰旱不苦祷而雨雨不愁公出游
　　枣下纂纂
　　笙赋咏园桃之夭夭歌枣下之纂纂歌曰枣下纂纂朱实离离菀其落矣化为枯枝人生不行乐死何以虚谥为
　　两穗谣
　　后汉张堪为渔阳太守人歌曰桑无附枝麦穗两岐
　　大冠若箕
　　田单攻狄三月不克齐小儿谣曰大冠若箕脩劔拄颐攻狄不能下垒枯骨成丘
　　脩劔拄颐【见上】
　　萧娘
　　萧宏与吕僧珍督诸军侵魏畏懦不敢进魏人遗以巾帼北军歌曰不畏萧娘与吕姥但畏合肥有韦武谓韦睿也
　　老禾
　　老禾不早杀余种秽良田和干子年老任赵州百姓为之谣云
　　舆人咏
　　选诗敢饰舆人咏方慙绿水荐晋侯聴舆人之诵
　　邑颂
　　邑颂被丹经毗谣响玉律
　　涂歌里咏
　　涂歌里咏老安少懐
　　良吏门
　　官烛【见灯烛门】
　　万人吏
　　鬻子民至卑而使之取吏必取所爱十人爱之十人之吏万人爱之万人之吏故万人之吏撰卿相
　　悃愊
　　汉诏安静之吏悃愊无华注至诚也
　　诟租吏
　　县省司刑官户乏诟租吏【李贺诗】
　　负租
　　倪寛为左内史以负租课殿当免民闻恐失之大家牛车小家担负输租繈属不絶课更以最
　　良民吏
　　孝宣皇帝爱其良民吏有章劾事留中会赦乃一解注良民吏善治百姓也
　　治民吏
　　汉兴言治民吏以黄霸为称首
　　诚长者
　　张欧为吏未尝言按人専以诚长者处官官属亦不敢大欺
　　最众赋
　　倪寛课殿黜终乃最众赋【卢子谅诗】
　　奸吏门
　　把其罪
　　王温舒迁广平都尉择郡中豪敢往吏为爪牙皆把其隂重罪而縦使督盗贼快其意所欲得此人虽有百罪弗法即有避回夷之亦灭宗
　　百罪弗法【见上】
　　奸如山
　　温舒多谄事有势者无势视之如奴有势家虽有奸如山弗犯
　　舞文巧请
　　舞文巧请下户之猾以动大豪【上】
　　微文深诋
　　薛宣治淮南狱所以微文深诋杀者甚众注诋诬也
　　曲文
　　延年其治务在摧折豪强扶助贫弱弱虽陷法曲文以出之其豪杰小民者以文内之众人所谓当死者一朝出之所谓当生者诡杀之
　　越法縦舍
　　张敞见恶辄取时时越法縦舍
　　清白门
　　玉壶冰
　　鲍明远白头吟直如朱丝绳清如玉壶冰
　　投三钱
　　三辅决録安陵清者有项仲山饮马渭水每投三钱
　　清郎清卿
　　袁聿脩为尚书郎十年未曽受斗酒之遗后为太常少卿邢劭送白防为信不受劭曰弟昔为清郎今为清卿矣【出北史】
　　妇无裤
　　韩豫章遗范宣绢百疋不受减之至一疋终不受同载就车中裂二丈与范云人宁可使妇无裤耶宣笑受之【世説】
　　不书官纸【见父子门】
　　十分受一
　　马枢自营茅茨而居每以王公馈饷辞不获己者率十分受一
　　食一口
　　北齐彭城王浟自沧州召还父老相率具馔曰殿下唯饮此乡水未食百姓食聊献疎薄浟为食一口
　　金蝉质绢
　　李忠为侍中卒以金蝉质绢乃得敛焉【北齐】
　　公防乌梅
　　萧仿为岭南节度尝服药左右于公防取乌梅仿知止之
　　不改衡门
　　王罴安于贫素不营生业后虽贵显犹居旧宅不改衡门
　　器食
　　郑当时廉洁不治产仰奉赐给诸公然其馈遗人不过具器食注犹今一盘食也仰牛向反
　　安敢言清
　　炀帝谓樊子葢曰人道公清是否对曰臣安敢言清止是小心不敢纳贿耳
　　卖田自给
　　和洽为太常清贫守约至卖田宅以自给
　　饷一奁
　　张盘为庐江太守浔阳令饷黄甘一奁盘悉以付外
　　行赂吾子
　　吏以两黄甘与其子张盘鞭之曰何故行赂于吾子
　　西陵石　　　　　　郁林石
　　食呉水　　　　　　折辕车【并见刺史门】操守门
　　闭影
　　陶为诸王侍读虽在朱门而闭影不交外物
　　有属
　　高武侯傅喜虽与故定陶太后有属终不顺指従邪介然守节
　　秉防尚
　　伊予秉防尚【谢灵运诗】
　　并介
　　昔吾读书得并介之人并谓兼利介谓自守【叔夜书】
　　砥砺清节
　　砥砺清节博学好古【陈孔璋檄】
　　慎无为善
　　淮南子曰人有教其子曰慎无为善曰不为善将为不善耶应之曰善且犹不可为况不善乎
　　贪汚门
　　墨败
　　左氏贪以败官为墨
　　捋须钱
　　唐宋遗史张崇帅庐州好不法士庶苦之尝入觐江都人幸其改任曰渠伊必不复来矣崇归计口率伊渠钱明年再入觐道路相目捋须为庆又率捋须钱尝令人假人死当作水族隂府判官云焦湖百里一任作獭崇因大慙
　　赋黄鱼
　　呉薛综传交州刺史朱符侵虐百姓强赋于民黄鱼一枚收稻一斛
　　铜山大贼
　　李义府相高宗为杨行欵白其赃诏司刑刘祥道与三司杂讯除名流隽州或作河间道元帅刘祥道破铜山大贼李义府露布牓于衢【本传】
　　蝗腹梵字
　　蝗腹有梵字云自西天来世传蝗食由吏贪残所召农语曰身黒头赤者武官头黒身赤者文官【酉阳杂俎】
　　赐麻
　　唐滕王婴蒋王晖皆贪汚帝闻之每赐诸王钱物二王独以麻数车云令充为钱索【朝野佥载】
　　一郡钱
　　五官掾张辅贪汚不轨一郡之钱尽入辅家然适足以矣
　　鱼贪饵
　　孔丛子衞人钓于河得鳏其大盈车曰吾下一鲂之饵过而不顾又以豚之半则吞矣子思曰噫鱼贪以饵死士贪以禄死
　　贿门
　　若无耻惧更启贿门言受人馈饷也【陆防奏议】
　　没公廉
　　高允谓崔浩私欲没其公亷爱憎蔽其直理
　　聚纳响
