<!-- { "loadSidebar": true } -->
　　脾长章丹田下神名桃康
　　黄野
　　灵台章脾曰黄野
　　三关
　　三关章口为天关手为人关脚为地关
　　寸田
　　三丹田各方一寸故曰寸田
　　五牙
　　常念章在潄五牙不饥渇五牙者五行之气配五藏也【已上并黄庭经】
　　七慢岳
　　若令七慢之岳未摧五俗之谷未填慧阳之日未照无明之云未晴永防之风未息夜游之明未返【明集】
　　五俗谷【见上】
　　觉元
　　觉元脑神名【酉阳杂俎】
　　半面
　　应奉字世叔尝诣相袁贺贺出造车匠开门扇出半面视奉
　　灵监
　　灵监目神名【酉阳杂俎】
　　始梁
　　始梁舌神名【酉阳杂俎】
　　六臣不邪
　　心王若正则六臣不邪
　　頫听
　　伏櫺槛而颠頫听注頫低头也古音府字【西京杂记】
　　作劳耳鸣
　　石勒防时力耕每闻鞞环之音毋曰作劳耳鸣非不祥也
　　报恩珠
　　李白赠义士樊介诗心为杀人剑泪是报恩珠
　　果然
　　果然有髥髥黒其手亦黒好理其髥
　　禄仕门【士不遇吏隠附】
　　年官
　　蒋琬为尚书令中军师杨仪自谓年官先琬才能逾之于是怨愤【蜀志】
　　蝉腹肠
　　宋史檀桂托王僧防求禄不得与书云蝉腹肠为日已乆饥虎能吓人遽与肉饿麟不噬谁为落毛王乃用为安城郡丞
　　南服
　　守臣及南服言仕于南方也【谢宣源】
　　彯华缨
　　仕子彯华缨游客竦轻辔韵畧音飘彯彯长组貌【鲍明逺诗】
　　窘然
　　吏道何其迫窘然坐自拘【张茂先诗】
　　缨緌徽纆
　　缨緌为徽纆文宪焉可逾【张茂先诗】
　　牵丝
　　牵丝及元兴解在景平谢灵运初去永嘉郡诗牵丝谓牵王如丝之言而仕也解谓解去所佩印也元兴晋安年号景平宋少帝年号
　　倦游客
　　余本倦游客豪彦多旧亲【陆士衡诗】
　　要路津
　　何不防高足先据要路津【选古诗】
　　圏牢物
　　此徒圏牢之养物言虚受禄养无益于时【曹子建表】
　　琴歌
　　琴歌既防酒赋难续北山移文言出仕无复乐此也
　　轩冕年
　　江揔诗十五诗书日六十轩冕年
　　麞头鼠目
　　李揆轻元载地寒谓苗晋卿曰龙章鳯姿士不见用麞头鼠目子乃求官耶
　　三互
　　汉书有三互法谓婚姻之家及两州不得交互为官
　　印牀
　　唐李庆余送主簿诗僧来茶灶动吏去印牀闲
　　日秩
　　礼云八十日有秩言常给膳
　　宦牒
　　粗霑文科遂污宦牒
　　穷猿投林
　　晋李充家贫求外任乃除剧县或问之荅曰穷猿奔林岂暇择木
　　戸限上
　　南史刘瑀为右将军图侍中不得谓所亲曰人仕宦不出当入不入当出安能长居戸限上因求益州
　　名宦海
　　仙传拾遗顔真卿举进士甲科有道士谒曰子有青简之名可以度世上补仙官不宜自沉于名宦之海
　　职分田
　　通典隋开皇中公卿已下内外官职分田一品至五品有差诸司各有公廨钱以供用也
　　四时仕宦
　　傅游艺起一嵗赐袍自青及紫人谓四时仕宦然嵗中亦败
　　戚草
　　因懐京洛间游宦何戚草【杜牧诗】
　　官衔
　　近代选曹补授先具书官次书拟官新旧相衔故曰官衔亦曰头衔如马之有衔以制其首【语林】
　　乏使
　　幸因乏使簮组升朝荐防过恩文学入侍
　　剧职烦官
　　裴汉少有宿疾剧职烦官非其好也
　　素流
　　袁聿脩素流之中最为规检
　　卑节下意
　　未尝卑节下意以求仕也【西汉】
　　减仲产
　　张释之乆宦减仲产不遂欲免归【本传】
　　巧善宦
　　司马安巧善宦四至九卿
　　就新官
　　凡言除者除故官就新官也
　　简书忌
　　畏此简书忌【潘安仁诗】
　　寄芳荃
　　忘归属兰社懐禄寄芳荃【沈休文诗】
　　三登令尹
　　子文无欲卿相而三登令尹【嵇康书】
　　一行作吏
　　一行作吏此事便废【康书】
　　登王涂
　　若趣欲共登王涂天子阶陛也
　　牒诉倥偬
　　牒诉倥偬装其懐敲扑喧嚣犯其虑倥音孔偬音摠【北山移文】
　　左宦
　　故园双阙下左宦十年归
　　瞻乌靡托
　　蹐地无归瞻乌靡托【陆佐公石阙铭】
　　爵同下士
　　爵同下士禄等上农
　　一城莫赏
　　士不遇赋寓形百年而瞬息巳尽立行之难而一城莫赏
　　钓鳌客
　　王严光有才不逹自号钓鳌客巡游郡邑求麻鐡之资云造钓具有不应者辄録姓名至箧中曰钓鳌时取此等蒙汉为饵其言类如此【异闻集】
　　枯鱼赋
　　卞彬为齐摈废不得仕进乃拟赵壹穷鸟为枯鱼赋
　　劳歌
　　古乐府也伍縃之二首言抱关士居身危苦穷年不遇之意
　　尉尨眉
　　尉尨眉而郎潜兮逮三叶而遘武尨苍也此是顔驷事【思赋】
　　鸾翮铩
　　鸾翮有时铩龙性谁能驯所拜切残也【杜诗】
　　为官拓落
　　为官拓落言不谐也【雄赋序】
　　给事黄门
　　位不过侍郎擢才给事黄门【扬雄觧嘲】
　　鸿渐翼
　　公孙卜式儿寛皆以鸿渐之翼困于燕雀
　　逺迹
　　逺迹羊豕之间
　　避世金门
　　东方朔酒酣据地歌曰陆沉于俗避世金马门
　　抗脏
　　后汉赵壹赋云伊优北堂下抗脏倚门边注抗脏高亢幸直之貌【音】
　　不及妻子
　　周堪仕郡县俸禄不及妻子皆以供賔客
　　后门之士
　　离谗放逐之臣穷途后门之士道轗轲而未遇志鬱抑而不申
　　首公
　　修身洁已砥节首公师古云首向也【王尊传】
　　大为路岐
　　前史称沈约昧于荣利有台司元稹大为路岐经营相位【国史补】
　　食输
　　北齐以后功臣多食郡县输若高徳正封蓝田公食渤海郡输
　　轩裳契
　　吾将元夫子异姓为天伦本无轩裳契素以烟霞亲【李白诗】
　　权势门【失势专权附】
　　冷语如冰
　　伪蜀潘在寜以财贿交结权贵永典枢要常谓所亲曰权势之家未皆仗其为援但不欲其冷语冰人耳【外史梼杌】
　　势门上品
　　势门上品犹当格以清谈【任彦升表】
　　舆金辇璧
　　舆金辇璧输货权门【陈琳檄】
　　什一在内
　　魏成子食禄千钟什九在外什一在内是以东得卜子夏田子方段干木君皆师之【史记】
　　猪卑狗险
　　卞彬为禽兽録目云羊性淫而狠猪性卑而率鵞性顽而傲狗性险而拙以指斥贵势
　　蛤鱼
　　卞彬虾蟆赋云纡青拖紫名为蛤鱼以比令仆也
　　鹰头蝇
　　抱朴子云清论不能复制绳墨不能复用遂成鹰头之蝇庙垣之鼠
　　安繁恋剧
　　隋书或譛高颎于文帝曰颎兼领五职安繁恋剧无进贤之志
　　熏轑
　　杜业言翟方进专作威福欲以熏轑天下注熏言熏之轑读曰燎假用字
　　负贵
　　天下皆言王勇顾但负贵安能勇
　　纸为铜落
　　纸为铜落笔为利染故门同王署客号金穴言权贵如此
　　五将
　　五将世权谓王氏五大司马鳯音商根莾也
　　倚旧故
　　丞相贺以旧故乗高势以为邪谓公孙贺【西汉】
　　乘高势【见上】
　　门车接毂
　　萭章字子夏与中书令石显相善亦得显权力门车尝接毂
　　平交人
　　府县尽为门下客王侯皆是平交人【李白诗】
　　雀目鼠歩
　　杨球为司权门股栗皆雀目鼠歩
　　闭眼诺
　　宋明帝时中书舍人胡毋灏专权奏无不可时人语曰禾绢闭眼诺胡毋大张橐禾绢谓上也
　　爵赏由心
　　爵赏由心刑戮在口【陈琳檄】
　　光五宗
　　所爱光五宗所恶灭三族五宗谓上至高祖下孙【陈琳檄】
　　充员品
　　尚书记朝防公卿充员品而已言曹操专政【同上】
　　迷夺时明
　　迷夺时明杜絶言路【同上】
　　旦握权
　　旦握权则为卿相夕失势则为匹夫【雄解嘲】
　　势过宠盛
　　身危由于势过而不知去势以求安祸积由于宠盛而不知辞宠以招福【陆士衡诗】
　　封已养高
　　封已养高势动人主【运命论】
　　名一钱
　　邓通一簮不得着身长公主乃令假衣食竟不得名一钱
　　垂头搨翼
　　垂头搨翼莫所冯恃【陈琳檄】
　　一跌【跌觌结反】
　　客徒欲朱丹吾毂不知一跌将赤吾族【扬雄解嘲】
　　名誉门【徳望附】
　　快士
　　司马宣王与诸葛亮书曰黄公衡快士也每坐起叹述足下不去口公衡黄权字也【蜀志】
　　公慙卿
　　陈寔为太丘长子纪为司农孙羣为司马世有重名语曰公慙卿卿慙长
　　葱蒨
　　文物共威蕤声名且葱蒨皆盛貌【谢晖诗】
　　令图
　　平生仰令图于嗟命不淑【曹子建诗】
　　滥吹
　　滥吹乖名实使南郭处士吹竽事【卢谌书】
　　宿名
　　华谭自负宿名怏怏不得志
　　无对日下【见甥舅门】
　　雅歩南台
　　雅歩南台驰声东省
　　卖声儿
　　李谧诗周孔重儒教庄老贵无为二途虽加异一是卖声儿
　　名士
　　王孝伯言名士不必竒才但使常得无事痛饮酒熟读离骚便可称名士
　　好名【见致仕门】
　　南金东箭
　　晋顾众虞潭賛曰顾实南金虞惟东箭
　　南州望士
　　晋书顾荣字彦先为南州之望士
　　声尘
　　李昉寄孟賔子诗昔日声尘喧洛下近来诗价满江南华严经有色尘声尘香尘触尘法尘
　　擅八区
　　英名擅八区【左太冲诗】
　　养声
　　养声利三川河洛伊也【鲍明逺诗】
　　事絶称言
　　事絶称言谓无得而言也【任彦升启】
　　众议归高
　　此众议所以归高逺近所以同声也【吴季重牋】
　　有大名
　　孝章要为有天下大名【孔文举书】
　　遗显号
　　遗显号于后世传土地于子孙【司马长卿檄】
　　秀出高峙
　　秀出高峙著名海内【陈孔璋檄】
　　香名
　　清政过前哲香名逹至尊【李嘉祐送王全诗】
　　名下士
　　稚子亦知名下士乐人争唱卷中诗【韩魏赠郑贠外诗】
　　延君誉
　　国语曰使张老延君誉于四方
　　防防风威【鲁葛反】
　　防防风威棱棱霜气【芜城赋】
　　足我知
　　张畅与魏尚书李孝伯语孝伯曰君何姓曰姓张孝伯曰张长史畅曰君何得见识孝伯曰君声名逺闻足使我知
　　声名繮锁
　　班嗣荅桓君山书今吾子关仁义之羇绊系声名之繮锁
　　共推安石
　　王右军语刘尹故当共推安石刘尹曰若安石东山志立当与天下共推之
　　卜兴亡
　　殷浩在墓所几十年朝野以拟管葛起不起以卜江左兴亡
　　流名誉
　　淮南王安亦欲以行隂徳拊循百姓流名誉
　　待士门
　　躧履
　　嘉惠承帝子躧履奉王孙躧步也所绮切【陆韩卿诗】
　　三顾
　　诸葛亮表先帝不以臣卑鄙自枉屈三顾臣于草庐之中
　　东閤三馆
