<!-- { "loadSidebar": true } -->
　　严祠初辍汉墀班珠灯照幄宽【王禹玉祠太乙】
　　规地
　　班趋规地来常晚诗入笼沙思未休【用青规事禹玉】
　　承明庭
　　成帝时客有荐雄文似相如者召雄待诏承明之庭注承明殿在未央宫【甘泉赋序】
　　玉戸金铺
　　排玉户而飏金铺注金铺门首也【甘泉赋】
　　珎台间馆
　　珎台间馆间读曰闲【甘泉赋】
　　景阳钟
　　南史齐裴皇后传齐武帝以内深隐不闻端门鼓漏声置钟于景阳楼上应五鼓及三鼔宫人闻钟声早起装饰
　　謻门
　　歴代宫室中有謻门盖取张衡赋謻门曲榭也謻别也非有定处
　　龙跃宫
　　武德六年以奏义监为龙跃宫
　　璧门
　　璧门未央宫正门曰璧门【三辅黄图】
　　金戺玉阶
　　金戺玉阶明光殿如此【上】
　　长信宫
　　平帝祖母称长信宫帝母称长乐宫
　　铃绦
　　铃绦无响闭珠宫【郑畋诗序】
　　浴殿
　　浴殿晴秋倘中谢残英犹可醉琼杯【郑畋紫薇花诗】
　　歩元庑
　　孝文指堂东曰歩元庑西曰游凯庑谓李冲曰此坐虽无唐虞之君卿等当无愧于元凯【北史】
　　游凯庑【见上】
　　阊阖
　　既辟承华再建阊阖阊阖天门也承华太子门名
　　明庭
　　黄帝就青灵台十二日烧乃治明庭甘泉也【西汉郊祀志】
　　商庭
　　建章宫其西则商中注商中商庭也商金也于序在秋故谓西方之庭为商庭【西汉郊祀志】
　　落成
　　落成斯干宣王考室也注考成也宣王筑宫庙羣寝既成而衅之歌斯干之诗以落之故谓之成
　　斋房
　　元封二年芝草生甘泉斋房中
　　明光宫
　　王维燕支行汉家大将才且雄来时谒帝明光宫明光宫乃汉太初四年置
　　玉寿殿
　　东昏为徐妃起神仙永寿玉寿三殿皆匝饰以金璧
　　丑陛
　　唐制正月读时令设文官解剑席于丑陛之左武官于卯陛之右设举麾位于堂上寅陛之南若二月则丑陛者寅陛卯陛者辰陛寅陛者卯陛
　　褉堂
　　陆机云天泉池南石沟引御沟水池西积石爲褉堂跨水流杯饮酒
　　甘泉宫
　　汉宫阙疏甘泉林光宫秦二代造
　　端闱
　　立金人于端闱注宫中门谓之闱【西都赋】
　　清凉殿
　　三辅黄图曰未央宫有清凉殿宣室殿中温宫殿太玉堂殿中白虎殿麒麟殿金华殿
　　麒麟殿
　　金华殿【并见上】
　　长年殿
　　神仙长年温室清凉皆殿名
　　鸳鸾殿
　　鸳鸾殿文选注在长安
　　骀荡【骀音殆】
　　西都赋经骀荡而出馺娑闗中记建章宫有馺娑骀荡枍诣承光四殿
　　甬道
　　金沟朝防浐甬道入鸳鸾起土为道也【徐敬业诗】
　　飞廉馆
　　汉书武帝纪长安作飞廉馆
　　皇衢
　　乃动大辂遵皇衢【东都赋】
　　丹墀
　　典职曰丹漆地故称丹墀
　　九齿阶
　　西京赋注天子殿髙九尺阶九齿各为九级
　　储胥
　　汉书武帝因秦林光宫元封二年增通天迎风储胥露寒
　　香栢
　　汉武故事建章宫以香栢为之香闻数十里
　　驩馆
　　歴掖庭适驩馆【西京赋】
　　阿房
　　秦二世建在山之阿故曰阿房
　　胪传句
　　大行设九賔胪句传注上传语告下为胪下告上为句也
　　金铺玉题
　　金铺交映玉题相辉注金铺门上饰以金为之玉题椽上饰以玉为之【蜀都赋】
　　倾宫
　　晏子春秋桀作璇室纣作倾宫
　　蠖濩中
　　天子穆然珍台间馆璇题玉英蟺蜎蠖濩之中上乌郭下胡郭殿宇深貎也【甘泉赋】
　　岩廊
　　岩廊殿下小屋【汉书注】
　　开天制殿
　　列汉构仙宫开天制寳殿
　　含霜
　　温房则冬服絺绤清室则中夏含霜【七啓】
　　曲台
　　秦倚曲台之宫三辅黄图未央有曲台殿
　　星宫月殿
　　武三思春日幸龙门应制星宫含雨色月殿抱春晖
　　四防道
　　陆机洛阳记铜駞二牧皆宫之南四防道头
　　端明殿
　　明道二年改承明殿为端明殿
　　观文殿
　　庆厯八年诏以延恩殿为观文殿
　　文徳殿
　　干徳二年文明殿成雍熈元年改为文徳殿
　　鸿宫
　　淮南子曰昆仑山上有鸿宫
　　金华殿
　　汉成帝时郑寛中张禹朝夕説尚书论语于金华殿在未央宫
　　大庆殿
　　明道二年改大安殿为大庆殿
　　却非殿
　　建武元年诏幸南宫却非殿遂定都焉
　　鱼藻宫
　　唐天寳元年观竞渡于鱼藻宫
　　大明宫
　　大明宫唐置在禁苑东南
　　扶荔宫
　　汉武帝伐南越起扶荔宫以植南方龙眼荔枝之属
　　资善堂
　　祥符九年诏皇子就学新堂宜以资善为名
　　继照堂
　　帝圣尹京于开封府剙射堂祥符中临幸因名曰继照堂
　　玉堂
　　李寻久汚玉堂之署玉堂殿在未央宫
　　三间四表
　　三间四表八维九隅注室每三间则有四表四角四方为八维兼中央为九【灵光殿赋】
　　宫苑门【御沟苑附】
　　暴室
　　暴室师古云取晒暴之意掖庭主织作染陈之署也【宣帝纪】
　　青蒲
　　服虔曰青縁蒲席也应劭曰以青规地曰青蒲自非皇后不得至此师古云应説是
　　潘妃市令
　　东昏于苑中立店肆以潘妃为市令自为市吏録事将鬬者就潘妃罚之帝小有得失潘则与杖乃勅武贲不得进大荆子阁内不得进实中荻
　　露索
　　露索秦宫井风汉殿筝【李商隐】
　　杨沟
　　马缟中华古今注长安御沟谓之杨沟植髙杨于上又曰羊沟羊善触垣故为沟隔之
　　鸭头香
　　李贺御沟水诗绕堤龙骨冷拂岸鸭头香
　　毕圭苑
　　汉灵帝造毕圭灵琨苑
　　禁闼门
　　清切禁
　　拘限清切禁中情无由宣【刘公干】
　　青闼
　　摄宫青闼遥望鳯凰池【范云赠中书监王融云为通直郎】
　　紫闼
　　注心皇极结情紫闼皆天子所居也【曹子建表】
　　铃索
　　韩偓禁中诗坐久忽闻铃索动玉堂西畔响丁东注禁署严宻非本院人虽有公事亦先铃索
　　金门石阁
　　金门石阁知卿有豹骨鸡香早晚含
　　鳯阍龙阁
　　趋鳯阍者雾集呌龙阁者雨骤【出对记坛碑】
　　药栏
　　今园亭中有云药栏者栏与药是一事非也药之栏花按宣帝诏曰禁籞有未幸者假与贫民苏林注云以竹绳连绵为禁籞使人不得徃还【资暇集】
　　禁庐
　　五云迎晓禁庐开【王禹玉龙图阁曝诗】
　　鹄籥
　　北史禁门籥曰鹄籥
　　鸡鸣防
　　张敞晋东宫詹事曰崇福门鸡鸣防十张
　　锁闱
　　星斗横纶阁天河度鎻闱
　　应门八袭
　　应门八袭旋台九重袭重也【七命】
　　黄闼
　　凡禁门黄闼故号黄门
　　赤璧青
　　出汉书注以青画户邉镂中王逸楚辞注文如连鎻
　　云龙门
　　班固永平十七年与贾逵等共诣云龙门
　　鱼钥
　　鱼钥通翔鳯龙舆出建章【王维十五日应制诗】
　　观阙门
　　百常观
　　既洒百常观复集九成台七命曰表以百常之阙观阙也【谢晖诗】
　　虎豹九闗
　　虎豹九闗啄害下人言天门九重皆使猛虎守其闗钥【宋玉】
　　仁兽阙
　　天监七年诏作神龙仁兽阙于端门大司马门外
　　神龙阙【见上】
　　白门
　　宣阳门谓之白门
　　午陛
　　南方之陛
　　萧墙
　　萧墙屏树也谓之萧者言人臣至此肃然起敬也
　　龙尾道
　　李徳裕献替録朝官退朝后从龙尾道出
　　止车门
　　刘贡父春雪早朝出户万家横雪里止车防阙秀云中注汉宫有止车门
　　甬道
　　始皇作甘泉前殿筑甬道自咸阳属之注曰筑垣墙如街巷也
　　一观
　　周室大壊诸侯恣行设两观乗大辂注观阙二门畔两观也礼诸侯一观
　　窒皇
　　楚子闻宋杀使人申丹投袂而起履及于窒皇剑及于寝门之外车及于蒲胥之市遂伐宋注窒皇寝门阙
　　铜鳯凰
　　三辅故事建章宫鳯门上有铜鳯凰
　　百常阙
　　百常阙万雉墉【七命】
　　中天阙
　　树中天之华阙丰冠山之朱堂
　　鳯阙
　　汉书建章宫其东则鳯阙髙二十余丈其南有璧门之属
　　造天
　　圜阙竦以造天造至也
　　南端
　　啓南端之特闱注南端门户也【东京赋】
　　天阙
　　晋中宗即位王导为司空时议欲立石阙于宫门未定后导从驾出宣阳门乃遥指牛头山为天阙帝从之
　　鐡鳯凰
　　西京赋贝阙上有鐡鳯凰
　　色法上圆
　　色法上圆制模下矩石阙铭言象天地也
　　门户门【牖附】
　　鼎门
　　驱车鼎门外思见昭丘阳鼎门丹徒郡门【谢晖诗】
　　鸡
　　兖州刺史宋处宗买得一长鸣鸡笼着间忽作人语与处宗谈
　　绮疏
　　绮疏碧疏皆也【陆士衡】
　　回轩
　　重栾承游极回轩啓曲阿注栾拱也回轩长也【陆士衡】
　　旧荜
　　寂寞旧荜谓柴门也
　　北户
　　唐段文昌之孙段公路有北户杂録三卷音训云南夷在日之南故户北向为暖
　　朱白门
　　胡僧祐攻侯景之荆峡临行谓其子曰汝可开两门吉则由朱门凶则由白门
　　鱼钥
　　钥者必鱼取其不瞑目守夜之义【芝田録】
　　隔凡门
　　林屋洞在太湖中有一石门名隔凡门至此不容人入【郡国志】
　　破楚门
　　苏州阊门一名破楚门子胥伐楚出此【郡国志】
　　蛇门
　　苏州门在已地故名【郡国志】
　　盘门
　　古作蟠吴尝刻木为蟠龙之状以厌胜越在平江
　　谯门
　　陈胜攻陈守令皆不在独守丞与战谯门中注谯门谓门上为髙楼以望耳楼一名谯故谓美丽之楼爲丽谯谯亦呼为巢所谓巢车者亦于兵车之上为楼以望敌也谯巢声相近本一物也【本传】
　　丽谯见上
　　青绮门
　　何处可为别长安青绮门胡姬招素手延客醉金樽【李白诗】
　　门二八
　　吴都赋郛郭周匝重城结隅通门二八水道陆衢刘禹锡诗二八城门通道路五千兵马引旌旗
　　湿青红
　　子瞻曲知君为我新作窓户湿青红
　　十二通门
　　西都赋防三条之广路立十二之通门
　　期门
　　尔乃期门佽飞列刃攒鍭注汉书武帝与良家子相期于殿门故曰期门【西都赋】
　　二九门
　　辟二九之通门元鼎三年立成都十八门【蜀都赋】
　　曲櫺
　　曲櫺激鲜颷櫺间孔也
　　楼台门
　　书台
　　沈昭裔入蜀见岷峨之秀乃叹曰卿云黼黻河汉实英灵所钟也修文翁石室武侯书台出家财建学馆刋九经
　　一柱台
　　博物志江陵有一台惟一柱众梁并皆共之
　　中天台
　　魏襄王欲筑中天之台言半天也
　　烛台【见美人门】
　　井干楼
　　繐帷飘井干樽酒若平生干音寒铜雀台一名井干楼
　　三休
　　楚王夸客以章华之台登之三休乃至其上
　　飞观
　　飞观百余尺临牖仰櫺轩观楼也【蜀都赋】
　　虹云冠
　　飞阁缨虹层台冒云冠【陆士衡诗】
　　天居
