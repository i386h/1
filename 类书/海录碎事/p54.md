<!-- { "loadSidebar": true } -->
　　献皇后崩隋文帝令萧吉卜择葬所吉至一处具图上之曰卜年二千卜世二百后谓人曰吾前绐曰卜年二千者是三十字也卜世二百者取世二运也
　　锢南山
　　使其中有可欲虽锢南山犹有隙言厚葬也【张释之】
　　龙攅
　　龙攅将启蜃辂将驾帝王葬也
　　园县
　　园县极方望园陵之邑也
　　山庭寝日
　　山庭寝日隧路抽隂【顔延年哀防文】
　　龙輁
　　龙輁纚綍容翟结骖輁音巨恭反凶餙也容翟吉制也纚音离【同上】
　　祖馈
　　祖馈皇帝亲临祖馈躬瞻霄载白虎通曰始载于庭轜车辞祖也
　　霄载【见上】
　　黼筵
　　悲黼筵之移御痛翚防之重晦【并同上】
　　夀陵夀原
　　景帝作寿陵起邑汉书音义天子未死曰寿原
　　附禺
　　陋苍梧之下从遵附禺以同壤山海经大荒之中附禺之山帝颛顼与九嫔葬焉
　　帝王讳门
　　代宗
　　代宗唐讳世故曰代
　　晋陵
　　毗陵因晋元帝讳改曰章陵
　　野鸡
　　野鸡雉也汉避吕后讳
　　茂才
　　旧言秀才避光武讳改称茂才










　　海録碎事卷十下
　　钦定四库全书
　　海録碎事卷十一上　　　宋　叶庭珪　撰臣职部上
　　官制门
　　右内史
　　周官有内史秦因之掌理京师汉景帝分置左右内史武帝更左内史为京兆尹右内史为冯翊都尉曰扶风
　　洗马
　　洗马秦官也汉亦曰洗马前驱也国语句践为夫差洗马或作先
　　改奉常
　　魏黄初元年改奉常为太常
　　亚三司
　　汉文帝始用宋昌为衞将军位亚三司
　　同三司
　　章帝始使车骑将军马防班同三司同三司之名自此始
　　仪同
　　殇帝延平元年邓隲为车骑将军仪同三司仪同之名自此始
　　开府
　　魏以黄权为车骑将军开府仪同三司开府之名自此始
　　如同三司
　　晋羊祐为车骑将军加开府如同三司之仪又自祜始
　　特进
　　汉制诸侯功徳优盛朝廷所敬异赐位特进在三公下故成都侯王商以特进领城门兵置幕得举吏如将军是也隋唐以为文散官
　　光禄大夫
　　秦时光禄勲属官有中大夫汉武帝更名光禄大夫
　　金紫光禄
　　魏晋以来以光禄大夫皆银章青绶其重者诏加金章紫绶则谓之金紫光禄大夫而谓本光禄为银青光禄大夫
　　银青光禄【见上】
　　正议通议
　　正议大夫通议大夫皆隋置散官取秦大夫掌议论之义
　　中散大夫
　　中散大夫王莽所置后汉因之
　　太中大夫
　　太中大夫中大夫皆秦官汉因之武帝改中大夫为光禄大夫
　　朝议大夫
　　朝议大夫隋置散官取汉诸大夫得上奉朝议为名
　　朝请大夫
　　朝请大夫隋置散官取汉将军公卿年徳髙重者以列侯就第特进奉朝请之义
　　通直郎
　　通直郎隋置盖采晋宋以来诸官皆有通直谓官髙下而通为宿直者也
　　宣义郎
　　隋置游骑尉为散官唐改为宣义郎取梁宣义将军之名
　　承务郎
　　承务郎唐置盖因隋尚书省二十四司承务郎之名也
　　儒林郎
　　儒林郎取儒林传之义隋置
　　文林郎
　　文林郎隋置取北齐文林馆之义
　　戊巳校尉
　　汉元帝初元元年置甲乙丙丁庚辛壬癸皆有正位唯戊巳寄治所置校尉亦无常居故名
　　计相
　　汉书张苍为计相注云专主计籍
　　儒林校尉
　　蜀先主署周羣为儒校尉
　　凫鸭名官
　　后魏道武名官皆拟逺古云鸟之义诸曹走使谓之凫鸭取其飞之迅速伺察宫禁谓之白鹭取其延颈逺眎
　　禄制门
　　斗食
　　汉制百石而下有斗食佐史之秩注云计日而食一斗二升也
　　职分田
　　隋开皇中内外官给职分田又给公廨田以供用
　　宰相门
　　端右【见章奏门】
　　三不开【见时号数称门】
　　灭贼手
　　眀皇见除目肃宗擢房琯为相谓裴士淹曰亦不是灭贼手
　　仍世宰相
　　谢琨仍世宰相一门两封
　　佩马
　　李贺沙路曲栁隂半眠丞相树佩马玎玲踏沙路
　　通明相
　　汉书翟方进为相以儒雅縁饰法律号为通眀相
　　真汉相
　　王商真汉相
　　鹤相
　　丁晋公自称化鹤之裔为印记时谓鹤相【湘山集】
　　退思岩
　　鲁宗道为执政营一小室畵山水退朝独坐谓之退思岩虽妻子不得入【国老闲谈】
　　堂老
　　宰相相呼故曰堂老【国史补】
　　削寒温
　　李徳裕在相位不以顔色假人南迁或作诗嘲之目视巨僚亡匕箸气吞同列削寒温【杂记】
　　瘿相
　　国史王钦若项有小疣人目为瘿相
　　持国秉
　　许负言周亚夫侯八岁为将相持国秉彼命反
　　颛为丞相
　　初周勃为右丞相位第一陈平为左丞相位第二后勃谢免相而平颛为丞相
　　金瓯命相
　　眀皇命相先以八分书书姓名金瓯覆之【眀皇十七事】
　　相车
　　林馆经春瑞气浮当时曽约相车游【白乐天】
　　宰廷
　　宜进躐于贤序以延登于宰廷
　　公槐
　　沈佺期和户部尚书叅迹枢揆御栁垂仙掖宫槐覆礼闱
　　代天理物
　　宗以张守珪破可突千有功将与宰相张九龄曰宰相代天理物不可以赏功遂止
　　是非相半
　　冯道常问熟客曰道在政事堂有何説曰是非相半
　　上相乡
　　冯道为相勑改所居乡曰上相乡里曰中台里
　　上宰
　　上宰英宰名宰时宰【职林】
　　冢司
　　再升台座三入冢司【宋璟表】
　　债帅
　　韦公作相债帅鲜矣言韦处厚当轴帅臣不用纳赂
　　唐宣宗探丸命相【商芸小説】
　　汤左相
　　位髙汤左相权摠汉诸侯【韩翃送王相公】
　　烟霄失路
　　刘邺罢平章事授州大都督长史内殿谢不及笏记自叙十句语云霖雨无功深愧代天之用烟霄失路未知归骨之期僖宗为之恻然
　　相兼二八
　　相兼二八将猛四七【魏都赋】
　　洪钧
　　洪钧陶万类【张茂先】
　　大钧坱北
　　大钧播物坱北无垠【鵩鸟赋】
　　英衮
　　英衮畅人谋谓宰相也【谢晖】
　　宗衮
　　阽危赖宗衮谓王导谢朓和王融故云宗衮
　　含一之徳
　　以含一之徳据上台之位含一咸有一徳也含咸也【阮嗣宗奏记】
　　廊庙宰
　　亲戚贪佞之党悉为廊庙宰【李陵书】
　　元宰
　　元宰比肩于尚父中铉继踵乎周南【王元长诗序】
　　秉钧当轴
　　秉钧当轴之士身兼官以十数【晋纪总论】
　　登翼王室
　　登翼王室寅亮圣皇【班孟坚铭】
　　槐庭
　　賛道槐庭【王仲寳碑】
　　补山龙
　　王建诗旱岁天教作霖雨明时帝用补山龙谓补衮也
　　一言寤意
　　一言寤意旬月取宰相田千秋
　　居位自称
　　居位自称逾于前后数公言田千秋为相称职也
　　车丞相
　　田千秋老年朝见得乗小车至宫殿因号车丞相
　　吏扶夹
　　蔡义为宰相年八十余貌似老妪行歩俛偻常两吏扶夹乃能行
　　黄阁
　　宋志曰三公黄阁前史无其义按礼记士跸与天子同公侯大夫则异郑注云士贱与君同不嫌也天子朱门洞啓当阳之正色也三公之与天子礼秩相亚故黄阁以示嫌疑是汉制也
　　门无阗
　　凡丞相府门无阗不设铃鼓言其大开无节限也
　　大丞相
　　魏定制置大丞相第一品
　　为丞相起
　　皇帝见丞相起谒者賛称曰皇帝为丞相起起立乃坐皇帝在道丞相某迎谒者称曰皇帝为丞相下舆下立乃升车也
　　上相
　　陆贾谓陈平曰足下位为上相
　　丞相
　　秦悼武王始置丞相官以樗里疾甘茂为左右丞相
　　相国
　　始皇立尊吕不韦为相国
　　丞天子
　　丞相金印紫绶掌丞天子助理万几
　　俸钱六万
　　汉丞相月俸钱六万
　　三日醒【见时号杂名门】
　　文昌相
　　武后改二仆射为文昌左右相
　　左右丞相
　　开元元年改为左右丞相
　　上署
　　黄案左仆射上署右仆射次之齐朝如此
　　睡相
　　蜀孟昶相徐光溥遇事辄发李昊等嫉之后有议论光溥熟睡而已时号睡相
　　魁柄
　　汉书授以魁柄注云魁柄以斗为喻也
　　黒头公
　　王导谓诸葛恢曰明府当为黒头公
　　执政门
　　左右肃机
　　唐龙朔二年改左右丞左右肃机
　　上阶
　　北齐左丞为上阶右丞为下阶
　　小门下
　　通典魏晋以来给事黄门侍郎亦知诏诰呼为小门下
　　大臣门
　　名载箓圗
　　名载箓圗事应天人【运命论】
　　纡佩金紫
　　纡佩金紫光国垂勲【蔡伯喈碑】
　　五府
　　大将军太尉司徒司空及太傅此东汉之五府也
　　皇佐
　　边让章华台赋曰建皇佐之高勲
　　国老门
　　年耆即世
　　先帝武臣宿兵年耆即世【曹子建表】
　　典刑未灭
　　典刑未灭故老犹存【辨亡论】
　　三老五更
　　所司先奏定三师三公致仕者用其徳行及年髙者一人为三老更一人为五更
　　宿齿
　　帝诏曰苏威先皇旧臣朝之宿齿
　　三公门
　　黒头三公
　　崔光见王彧谓人曰黒头三公当此人也【后魏】
　　黄阁鸱尾
　　南史陈旧制三公黄阁防事置鸱尾
　　台室
　　増华台室彩轩宫注台室三公位【月赋】
　　助鼎和味
　　汉官仪太尉司空司徒长史号为毗佐三台助鼎和味
　　上公
　　后汉置太傅一人谓之上公
　　三公万石
　　汉置三公号称万石风俗通曰三公一岁共食万石
　　中
　　大啓南康爰登中铉言褚渊为司徒也
　　銮躅
　　出陪銮躅入奉帷殿
　　班剑
　　褚渊以侍中司徒録尚书给班剑三十人晋公卿礼秩曰诸公给虎贲二十人持剑
　　上宰朝
　　潘安仁诗云再升上宰朝谓司空太尉府也
　　鼎司
　　位厠鼎司言三公也【刘越石表】
　　儁老
　　华歆为司徒诏曰司徒国之儁老
　　侍中门
　　二离
　　晋何劭王济皆侍中傅咸赠诗曰双鸾游兰渚二离清辉
　　绮襦纨袴
　　侍中旧用儒者然贵子弟荣其观好至乃襁抱坐受宠位具脂粉绮襦纨袴鵕防冠
　　貂拂帝手
　　宋文帝朝王华等每与帝接膝貂拂帝手拔貂置案上语毕复手挿之蕐时为侍中
　　髦头
　　晋武帝时彭权为侍中帝问髦头之义权曰秦纪云秦国有怪兽触山截波无不崩溃唯畏髦头故使持之以卫至尊也
　　佩水苍玉
　　侍中武冠綘朝服佩水苍玉
　　侍中寺
　　门下省后汉谓之侍中寺
　　含香【见文贵门】
　　执虎子
　　魏畧曰旧仪侍中亲省起居故俗谓之执虎子
　　管喉唇
　　刘湛王华王昙首殷景仁四人俱为侍中同管喉唇
　　小宰相
　　魏孝昌中政归门下时谓侍中黄门为小宰相
　　门下省门
　　东台
　　唐龙朔二年改门下省为东台
　　鸾台
　　武后改门下省为銮台
　　黄门省
　　开元元年改门下省为黄门省
