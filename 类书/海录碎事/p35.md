<!-- { "loadSidebar": true } -->
　　贞观中黎景逸居空青山有鹊巢其庭每以余饲之久甚驯熟后景逸出仕被诬下狱一日有鹊于狱屋气楼中下视景逸喜噪久之已而闻赦又云赦将下有一衣素衿人先说乃悟其鹊【朝野佥载】
　　吞蛭
　　音质水虫也楚惠王食寒葅得蛭恐左右见则食监当诛乃吞之令尹贺曰王有仁徳天之所辅也是夜呕而蛭出旧疾皆愈【贾谊新书】
　　断蛇
　　孙叔敖为儿时见两头蛇恐后人复见必致祸乃斩之其母曰汝有隂徳必有阳报
　　投金濑
　　今颍阳江上伍胥尝乞食遇妇人餔之后欲报恩求之不获乃投百金于此濑【唐书音训】
　　背惠忘初
　　背惠忘初楚辞曰不敢忘初之厚徳
　　报鱼
　　所谓咸池酬于北里夜光报于鱼目北里纣乐也
　　犹耳鸣
　　李士谦竭家财以赈贫乏或曰子多隂徳答曰隂徳犹耳鸣已独闻之人无知者今吾所作吾子皆知何隂徳之有
　　活千人
　　活千人者子孙必封吾所活者万余人后世其兴乎【前汉王翁孺传】
　　润草涂原
　　自顶至踵功归造化润草涂原岂获自己【任昉】
　　万感恩
　　方干家贫告急于越帅刘公遗钱十万绢五束先生复书不能他辞唯言千感恩万感恩
　　嫉怨门【猜疑附】
　　口语
　　错父谓错曰口语多怨公
　　昆弟语
　　衡山王赐过淮南淮南王安乃昆弟语除前隙
　　刺求防密
　　刺求微密更相盻伺毛牦过失无不暴陈【西汉】
　　觖望
　　上欲王卢绾为羣臣觖望注觖谓相缺也望怨望也
　　除怨
　　凡祸乱之所生生于怨咎怨咎之所生在于非理故曰闲祸在除怨【管子】
　　首鼠
　　灌夫与长孺共秃翁何为首防两端秃翁言无官位版授也
　　余耳之隙
　　张耳陈余为刎颈之交后有隙
　　人睚眦
　　未平人睚眦谁惧鬼揶揄李伸诗余尝以人打挿为鬼揶揄对用刘禹锡事似胜此也
　　摇之笔瑞
　　如何吝嫉摇之笔端
　　报怨门【雠隙雪寃附】
　　三难
　　尸子曰龙门鱼之难太行牛之难以徳报怨人之难
　　落度
　　杨仪怨愤语费祎曰往者丞相亡殁之际吾若举军以就魏氏处世宁当落度如此耶
　　折齿
　　范睢折胁折齿卒为应侯
　　鹄亭鬼
　　梧丘之魂不愧于沉首鹄亭之鬼无恨于灰骨注齐景田于梧丘夜梦五大夫称无罪晏子曰先君灵公田五大夫惊兽皆杀之五首同穴公出而厚葬之交州刺史周敞宿鹄亭夜有妇人诉曰妾夫亡还乡至此为亭长所杀埋竹之傍掘之果得其尸【李斯书】
　　梧丘鬼【见上】
　　仇胔
　　至奸人仇胔以逞谓斵棺也【唐书】
　　鵶挽铃
　　温璋为京兆尹有鵶三挽铃璋曰必诉寃也使人随之果有探雏者【言】
　　天雠
　　邵陵王纶与湘东王书今大敌犹强天雠未雪谓侯景也
　　解剑拜仇
　　后汉许荆兄子世尝杀人其仇操兵将杀世荆乃跪曰今愿杀我以代世死仇者曰许掾郡中称贤君何敢相侵遂解剑而去
　　寛恕门
　　杖不着
　　桓温在荆州耻以威刑肃物令吏受杖止从朱衣上过桓歆年少外来云向见令吏受杖上捐云根下拂地足讥其不着公曰我犹患其重
　　韬世量
　　任子咸者有韬世之量
　　多可少怪
　　足下傍通多可而少怪谓山涛也【康书】
　　长才广度
　　长才广度无所不淹【康书】
　　除苛解娆
　　除苛解娆寛大爱人注娆如绍反烦绕也【西汉】
　　苇杖
　　南阳苇杖用刘寛蒲鞭事韩诗外传曰老蒲为苇也

　　海録碎事巻八上
<子部,类书类,海录碎事>
　　钦定四库全书
　　海録碎事巻八下　　　　宋　叶廷珪　撰
　　仁义门
　　放麑
　　孟孙猎麑使秦西巴持归烹之其母随而啼巴不忍生之孟孙怒逐秦西巴居一年取为子傅曰夫麑犹不忍况人乎【淮南子】
　　亲为国寳
　　郑伯请成陈侯不许五父谏曰亲仁善邻国之寳也【左传】
　　义薄轻罗
　　义薄轻罗恩轻毛羽【雄逐贫赋】
　　礼门
　　绵蕞
　　叔孙通与弟子百余人共起朝仪为绵蕞野外注谓以茅剪树地为尊卑之次也春秋传曰置茅蕝蕞与蕝同并即悦反
　　过差
　　诗守礼终不过差
　　虫质
　　谯子法训云人而无礼者其猕猴乎虽人象而虫质
　　规游矩歩
　　雄覈灵赋云天子规游矩歩
　　应规投矩
　　苏子曰行务应规歩虑投矩
　　礼法所防
　　至为礼法之士所防疾之如仇幸頼大将军保之耳【嵇康书】
　　俗中人
　　裴令公曰阮籍方外人故不崇礼制我軰俗中人故轨仪自居
　　智门
　　炙輠
　　淳于髠智如炙輠輠者车之盛膏器也炙之膏流无穷言如髠之智也
　　智囊
　　错为太子家令以其辩得幸太子家号曰智囊
　　囊底智
　　慕容垂欲征慕容永曰吾计决矣且吾投老扣囊底智足以尅之不复留逆贼以累子孙也【晋书载记】
　　智无双
　　华阳国志曰任文公闻武担石折曰噫西方智者死吾其应之遂卒益部为之谣曰任文公智无双
　　钩距
　　赵广汉善为钩距以得事情钩距者设欲知马价则先问狗巳问羊又问牛然后及马参伍其价以类相凖则知马之贵贱不失实矣
　　信门
　　成言
　　初既与余成言兮后悔遯而有佗
　　黄金百
　　楚人谚曰得黄金百不如季布诺
　　已然诺
　　灌夫喜任侠已然诺已必也
　　一然诺
　　感激一然诺纵横两无疑
　　中孚爻
　　虽抱中孚爻犹劳贝锦诗中孚卦九五爻有孚挛如孚信也【谢灵运诗】
　　防防重耳
　　区区晋国防防重耳欲用其民先示以信
　　一小快耳
　　桓公欲无与鲁地而杀曹沫管仲曰夫初许之而倍信杀之愈一小快耳而弃信于诸侯不可
　　孝门
　　三足乌
　　家语曽子至孝三足乌栖其冠
　　白粲
　　晋何子平居防稽事母至孝辟州从事月俸得白米辄货市粟麦人曰所利无几何足为烦荅曰尊老在东不办常得米何心独飨白粲
　　孝着
　　冯唐以孝着为郎
　　七年粟
　　晋刘殷梦人谓曰西篱下有粟寤而掘得之铭曰七年粟百石以赐孝子刘殷自是食之七载方尽
　　江巨孝
　　后汉江革乡里称之曰江巨孝
　　吴儿
　　晋夏统防稽人以母病诣洛市药防三月上巳洛中王公以下并至车乘来者如云统曝药不之顾贾充与语曰此吴儿木人石心也
　　孝悌王
　　兖州曲阜人蔺公孝行有真人降其室自称孝悌王云日中为仙王月中为明王斗中为孝悌王【出十二真君传】
　　坐卧易处
　　杜延年为御史大夫居父官府不敢当旧位坐卧皆易其处父杜周
　　白鸠郎
　　防稽典録徐宪在防致哀白鸠巢戸侧临淮太守郑宏举为孝防朝廷称为白鸠郎
　　纯孝里
　　潘丝吴兴乌程人遇贼以死救父并免有司奏改其里为纯孝里
　　泪冰如筯
　　萧睿明母病下泪为冰如筯额上叩头血亦冰不溜
　　旅松
　　沙弥晋司空冰六世孙母死所坐荐泪霑为之烂墓忽生旅松百许株有异常松
　　废蓼莪
　　顾欢早孤读诗至哀哀父母辄执书恸哭由是受业者废蓼莪篇不讲
　　生人葠
　　阮孝绪母病湏得生人葠合药旧传钟山所出孝绪躬歴幽险忽一鹿前行随至一所得之
　　罢社
　　魏志王脩七嵗社日母亡来嵗邻里社脩念母悲哀遂为之罢社
　　作孝
　　崔子约丧母哀毁骨立人云崔九作孝风吹即倒
　　直门【质朴附】
　　木强
　　周勃为人木强敦厚注木谓质朴强其两反
　　椎少文
　　周勃其椎少文如此注谓朴钝如椎也
　　直项
　　左将军公孙禄司皆外有直项之名内实騃不晓政事
　　关东觥觥
　　关东觥觥郭子横觥觥刚直貌子横名宪【后汉方术】
　　使酒
　　灌夫为人刚直使酒不好面谀权贵士以此多归之
　　心怦怦
　　心怦怦兮谅直普萌切心不足貌
　　刚膓疾恶
　　刚膓疾恶此甚不可二也【嵇康书】
　　高情胜气
　　梁昭明太子谓陆倕高情胜气贲然直上
　　游侠门
　　游侠儿
　　借问谁家子幽并游侠儿【曹子建诗】
　　渔食
　　阳翟轻侠赵季李欵以气力渔食闾里
　　轻客
　　伯升素结轻客
　　武防
　　豪党之徒以武防乡曲注擅行威罚也防丁唤反
　　借客
　　朱云少时通轻侠借客报仇注借助也
　　探圆为弹
　　永始元延间长安中奸猾浸多闾里少年群辈杀吏受赇报仇相与探圆为弹得赤圆者斫武吏得黒者斫文吏白者主治丧
　　赤白圆【见上】
　　走马长楸
　　周王褒游侠篇曰京洛出名讴豪侠竞交游河南朝四姓关西谒五侯鬬鸡横大道走马出长楸桑隂从将夕槐路转淹留
　　侠魁
　　后汉游侠传云闾里之侠原渉为魁
　　慕原尝
　　西都赋乡曲豪举游侠之雄节慕原尝名亚春陵注四公子也
　　豪举
　　史记魏公子无忌曰平原君之逰徒豪举耳
　　名驰上国
　　杨缙侠客诗游侠英名驰上国人马意气俱相得
　　庆卿
　　荆轲卫人谓之庆卿燕人谓之荆卿
　　侠骨香
　　纵死侠骨香不慙世上英【李白诗】
　　扶风惊坐
　　梁元帝诗任侠有刘生然诺重西京扶风好惊坐长安恒借名
　　热鐡心
　　老侠词一言感着热鐡心为人劔下偷青娥【施肩吾】
　　侠窟
　　戴暠京洛篇由来称侠窟
　　否泰门【屯蹇附】
　　恩充
　　涂泰命屯恩充报屈【顔延年诗】
　　百六
　　后汉賛百六有防前汉音义曰四千五百嵗为一元一元之中有九厄阳厄五隂厄四阳为旱隂为水初入元百六嵗有阳厄故云百六防
　　卖浆
　　六帖姜子牙卖浆值天凉屠牛贩肉值天热而肉败
　　明玉
　　明玉黜于楚岫章甫穷于越人
　　卖浆贩麦
　　卖浆贩麦利辄失时铸木镂冰初无成日
　　铸木镂冰【见上】
　　数竒命薄
　　数竒命薄端相遭逢冯敬通诉妻妬【出敬通集】
　　言成否泰
　　言成否泰气作温凉【陆机七徴】
　　命竒薄
　　何遭命之竒薄【寡妇赋】
　　运蒙则正
　　运蒙则正时屯必亨王弼曰蒙所利乃利正也
　　不偶世
　　中散不偶世【顔延年诗】
　　潜颖
　　潜頴怨青阳陵苕哀素秋一生潜隠之处而日不照一生高陵之上而霜先被【郭景纯游仙诗】
　　害气
　　害气将究矣言厄运将尽也【前汉】
　　汉厄三七
　　路温舒从祖父受歴数天文以为汉厄三七之间注二百一十嵗也平帝崩二百十一年
　　李广数竒
　　大将军隂受上指以为李广数竒毋令当单于注竒不偶也数士角反竒居宜反
　　王略中否
　　王略中否国祸荐臻
　　高洁门
　　恶木隂
　　渇不饮盗泉水热不息恶木隂【陆士衡诗】
　　素辞
　　徐干少无宦情故仕多素辞
　　扶摇翰
　　思乘扶摇翰卓然陵风矫【江淹诗】
　　陵风翰
　　安得陵风翰聊恣山泉赏【谢晖】
　　双飞翰
　　思驾归鸿羽比翼双飞翰【陆士衡】
　　防筌
