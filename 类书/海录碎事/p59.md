<!-- { "loadSidebar": true } -->
　　钱塘辕终古斩东粤狥北将军封语儿侯注语儿越中地也【西汉】
　　朝侯
　　列侯有功徳天子命为诸侯者谓之朝侯
　　侍祠侯
　　侍祠侯者但侍祠而无朝位
　　关内侯
　　关内侯者言有侯号而居京畿无国邑也
　　四姓小侯
　　汉眀帝为四姓小侯开立学校置五经师外戚樊氏郭氏隂氏马氏
　　受茅土
　　诸王封者受茅土归以立社
　　第下
　　境内称诸王曰殿下公侯封郡县者境内称之曰第下
　　名号侯
　　曹操置名号侯至五大夫与旧列侯关内侯凡六等以赏军功
　　亭侯亭伯
　　魏初制封王之庶子为乡公嗣王之庶子为亭侯公之庶子为亭伯
　　归命侯
　　孙皓降晋封为归命侯
　　东第
　　位为东侯处列东第【相如喻巴蜀檄】
　　预班通彻
　　预班通彻言为通侯也【沈休文弹文】
　　曲逆侯
　　曲逆侯陈平也上区句反下音遇
　　史通子
　　王莽求司马迁后封为史通子
　　门防门
　　父任
　　汲黯以父任孝景时为太子洗马以严见惮
　　门资
　　杜佑通典表臣早以门资初登官序
　　防补
　　唐李徳裕以防补校书郎后为翰林学士凡号令大典皆出其手后为名宰相
　　旌表门
　　立防
　　隋书三品以上门皆立防五代冯道官一品给门防十六枝中书侍郎平章事桑维翰李崧给十二枝
　　凌霄花
　　唐冯慈眀劝李密归国密囚之死神龙中勑旌其门为忠臣门令大其标题见者莫不叹美慈眀号为凌霄花出御史台记
　　辞让门
　　热官
　　王晞辞侍中不受曰非不爱作热官人主私恩何由可保一旦披猖求退无地【北史】
　　所防
　　臣虽小人敢縁所防念存斯义【羊祜表】
　　让吏部
　　南史宋谢朓拜吏部郎上表三让时以朓官未及让沈约曰宋元嘉中范让吏部朱脩之让黄门孙兴公孔顗并让记室防让之美本出人情岂关官之大小耶
　　囘身二阶
　　卢琇为都水使者其弟同啓求回身二阶以授琇遂除安州刺史如今之回授也
　　不緤组
　　临组乍不緤封珪宁肯分【谢灵运】
　　妨贤路
　　潘安仁诗在疚妨贤路疚病也虞丘子谓楚荘王曰臣为令尹处士不升坊众贤路
　　谬恩
　　乞回谬恩以光清举【阮嗣宗奏记】
　　赐寝严命
　　赐寝严命任彦升为萧太傅固辞夺礼
　　铭功门
　　烝彛
　　昨日更闻褒诏下别刋名姓入烝彛【王禹送路公诗】
　　勒崇垂鸿
　　勒崇垂鸿发祥隤祉
　　封燕然
　　封燕然山铭班孟坚作窦宪为车骑将军大破单于登燕然山刻石勒功
　　撰徳
　　敢撰徳于旂旒庶圗芳于钟万【谢希逸诔】
　　钟万【见上】
　　衞鼎晋钟
　　思衞鼎之垂文想晋钟之遗则【王仲寳碑】
　　南宫云台
　　显宗追感前世功臣乃圗画二十八将于南宫云台其后又有王常李通卓茂窦融合三十二人
　　着景钟
　　功铭着于景钟名绩垂于竹帛【曹子建表】
　　铭勲彛器
　　铭勲彛器歴世弥光【东京赋】
　　勒洪伐
　　生必辉华名于玉牒没则勒洪伐于金册【七啓】

　　海録碎事卷十一下
<子部,类书类,海录碎事>
　　钦定四库全书
　　海録碎事卷十二　　　　宋　叶庭珪　撰臣职部下
　　臣不称职门
　　三秽【见御史门】
　　鹈翼兴讥
　　鹈翼兴讥狐裘献诮言不称也
　　唯唯
　　敞惊惧不知所言汗出洽背唯唯而已音弋癸反
　　嵎夷废职
　　嵎夷废职昧谷亏方谓羲和失职也
　　躁进门
　　耳冷
　　唐孟征对宣帝曰陛下何以不知有臣不以文字召用帝怒曰朕耳冷不知有卿翌日谕辅臣曰此人躁妄欲求内相黜之【朝野佥载】
　　齿録
　　沈佺期作回波词云姓名虽蒙齿録袍笏未赐牙绯帝大笑遂赐之
　　行卖
　　武帝征天下举方正贤良文学材力之士四方士多上书自衒鬻者以千数注衒行卖也
　　偷荣昧进
　　偷荣昧进日尔一日【庾元规表】
　　恬退门
　　荣心日頽
　　荣进之心日頽任实之情日笃【康书】
　　机务纒心
　　心不耐烦而官事鞅掌机务纒其心世故繁其虑七不堪也【康书】
　　少日
　　彭泽去家百里公田之利足以为酒故便求之及少日眷然有归欤之情【归去来词】
　　惨酷门
　　肉鼓吹
　　外史梼杌伪蜀李匡远为少府监严刻常闻捶楚之声谓人曰此吾一部肉鼓吹
　　束湿薪
　　汉书甯成为汉中尉严酷时人语曰谨上严下如束湿薪
　　斥虎
　　马融云暴斥虎狱熊苍颉篇云斥大也狂也吉曳切
　　虎而冠
　　大臣议欲立齐王皆曰母家驷钧恶戾虎而冠者也【五王传】
　　次骨
　　杜周内深次骨注其用法深刻至骨
　　五虎入市
　　临贺王萧宏谋弑逆其子正徳同侯景陷台城百姓至闻临贺郡名亦不欲道童谣云宁逢五虎入市不欲见临贺父子
　　天狗下
　　毕祉好慕刑名颇为深文所经之处人号天狗下
　　狼摰虎攫
　　狼摰虎攫懐残秉贼言酷吏也
　　刑酷然炭
　　刑酷然炭暴逾膏柱
　　见被以罪
　　王莽诛不附己者乐昌侯王安见被以罪自杀注被加也
　　狼牧羊
　　甯成为济南都尉其治如狼牧羊
　　重足一迹
　　义縦迁南阳太守吏民重足一迹
　　不寒而栗
　　縦徙为定襄太守郡中不寒而栗
　　鹰击毛挚
　　縦以鹰击毛挚为治注言如鹰隼之击奋毛羽执取飞鸟也
　　猜祸吏
　　路温舒为中尉召猜祸吏为従事
　　股弁
　　严延年论杀赵掾吏皆股弁注股战若弁弁谓抚手也
　　胁息
　　延年迁河南太守豪强胁息注胁敛也屛气而息
　　狱文
　　延年尤巧为狱文善史书所欲诛杀奏成于手中时号屠伯
　　屠伯【见上】
　　韩卢取兔
　　张敞与延年善闻其用刑刻急以书谕之曰昔韩卢之取兔也上观下获不甚多杀愿次卿少缓诛罚思行此术注言良犬之取兔仰观人之意而获之
　　虎傅翼
　　周书曰无为虎傅翼将飞入邑择人而食也
　　细政苛惨
　　细政苛惨科防互设
　　枭雄
　　専为枭雄【并陈琳檄】
　　桀虏
　　身处三公之位而行桀虏之态【上】
　　毒施人鬼
　　汚国虐民毒施人鬼【上】
　　莠盛苗秽
　　莠盛苗秽何可不耝也【严延年传】
　　虎穴
　　尹赏修治长安狱为虎穴捕少年恶子以次纳虎穴中覆以大石数日尽死
　　膝拳于顶
　　郭霸自刺而唱快万国俊披遮遽亡崔献可临终膝拳于顶李敬仁将死舌至于脐此四人武后时酷吏
　　一钱弃市
　　隋文帝尚惨急定盗一钱弃市法
　　着即承
　　来俊臣作大枷有十号一定百脉二喘不得三突地吼四着即承五失防胆六实同反七反是实八死猪愁九来即死十求破家
　　僭拟门
　　车画龙虎
　　萧望之奏韩延夀在东都兵车画龙虎朱雀延夀衣黄纨方领
　　翔鳯砚葢
　　梁天监四年有司奏呉令唐庸铸盘龙火罏翔鳯砚葢诏禁锢终身
　　谏诤门
　　恳至
　　诸葛亮欲南征王连谏以为一国之望不宜冒险而行言辄恳至故停留者久之
　　青规
　　日伏青规罕能切直注蒲天子内庭也以青规之而谏者伏其上
　　万有一危
　　司马长卿谏猎云轻万乘之重不以为安而乐出万有一危之涂臣窃不取也
　　十半
　　枚乘谏呉王今大王还兵疾归尚得十半言十中有五免祸
　　千人诺
　　千人之诺诺不如一士之谔谔【史记】
　　八为律
　　主父偃所言九事其八事为律令一事谏伐匈奴
　　白马生
　　汉光武见张湛辄言曰白马生且复谏矣
　　寒蝉
　　后汉杜宻曰刘胜隠情惜己自同寒蝉
　　立仗马
　　李林甫谓谏官曰今明主在上羣臣将顺之不暇何以言为君不见立仗马乎终日无声而食三品料及其一鸣则黜之后虽欲不鸣得乎
　　人中屈轶
　　唐赞云灵草指佞谏臣匡失唯袁与薛人中屈轶谓袁髙薛存诚
　　直言旗
　　朱云犹掉直言旗【杜牧之】
　　摩切
　　数进不用难聴之语以摩切左右【王生与葢寛饶书】
　　乍贤乍佞
　　一尊之身三期之间乍贤乍佞【王尊传】
　　卓诡切至
　　此其言必有卓诡切至当圣心者【辛庆忌等讼刘辅书】
　　狐体卑
　　狐体卑而雉信之子胥谏夫差之言
　　握笔草状
　　刘寛夫为左补阙因论陈岵进注维摩经得濠州敬宗怒命宰相须推排首来寛夫奏曰昨论陈岵之时不记发言前后唯握笔草状即是防臣若寻究推排恐伤事体帝嘉其引过
　　谏曹
　　权徳舆云臣职在谏曹合采羣议
　　遗补相惜
　　谏院以章疏之故忧患略同台中则务糺弹省中多士防趣不同故言遗补相惜御史相憎郎官相轻【出职林】
　　谏纸
　　白居易与元书云身是谏官日请谏纸
　　献鬭羊
　　宗欲讨吐蕃张説因获隽州鬭羊上表献之以伸讽谕
　　良言
　　路温舒上书曰诽谤之罪不诛而后良言进
　　偘然忠谠
　　偘然忠谠有谏臣体【孔戡】
　　真谏议
　　萧钧真谏议
　　撼大木
　　上谓赵绰曰撼大木不动者当退曰臣望感天心何论动木【隋书】
　　啜热羮
　　上又曰啜热羮则置之天子之威欲相挫耶绰拜而益前【隋书】
　　一把菜
　　陈蕃谏灵帝曰昔明帝公主为子求郎赐钱千万今陛下除拜郎吏无有休己以一郎比一把菜耳
　　两祛高蹶
　　子胥谏呉王伐齐不聴两祛髙蹶而出于庭曰呉朝必荆棘矣注两手举衣而高蹈以出也
　　竒觚
　　竒觚率尔操讽谏欣然纳【李徳裕】
　　孤论难持
　　孤论难持独欲难成众怨难积疑似难分【杜恕上疏云】
　　公规宻谏
　　临菑侯植有宠桓阶数陈文帝徳优齿长宜为储副公规宻谏前后恳至
　　面折庭争
　　陈平谓王陵曰面折廷争我不如君安刘氏宗庙君不如我
　　灵台
　　管子曰黄帝立明堂之议舜有告善之旌汤有总街之匡武王有灵台之
　　章奏门
　　练达事体
　　后汉胡广练达事体明解朝章
　　露劾
　　露章明劾之
　　宻如蚕
　　太行青草上白衫匣中章奏宻如蚕【李贺】
　　反支日
　　公车以反支日不受章奏汉明帝罢之注反支日用月朔为正戌亥朔一日反支申酉朔二日反支午未朔三日反支辰巳朔四日反支寅卯朔五日反支子丑朔六日反支【出王符潜夫论】
　　皂囊
　　汉灵帝以妖异数见特诏问蔡邕以皂囊封上注凡章表言宻事用皂囊
　　章表
　　汉制有章奏表驳四等
　　匦函
　　唐会要武后置匦函
　　赐上闻爵
　　樊哙破李由军赐上闻爵注得径上闻也吕氏春秋曰魏文侯胜齐于长城天子赏文侯以上闻
　　白奏
　　不以时白奏行罚而阿谀曲従【王尊传】
　　报闻
　　上书言便宜高者诣丞相御史次者中二千石试事满嵗以状闻下者报闻或罢归田里【萧望之传】
　　需头
