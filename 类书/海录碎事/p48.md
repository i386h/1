<!-- { "loadSidebar": true } -->
　　淮南子曰尭之时窫窳九婴大风封豕凿齿修虵皆为害尭乃使羿诛凿齿于畴华之泽杀九婴于防水之上缴大风于青丘之野上射十日而下杀窫窳断修蛇于洞庭禽封豕于桑林髙诱曰畴华南方九婴水火为人害者北狄之地有防水大风鸷【辨命论】
　　日日新
　　汤之盘铭曰茍日新日日新又日新
　　蝼蚁穴
　　尸子曰舜之行其犹河海乎千仞之溪亦满之蝼蚁之宂亦满之【沈休文碑】
　　君道门
　　笑有为笑
　　韩昭侯曰眀主爱一嚬一笑嚬有为嚬笑有为笑
　　玉掌
　　晋孙恵传含竒谟于朱唇握神策于玉掌
　　甲夜观事
　　唐太宗曰若不甲夜观事乙夜观书何以为人君也
　　皇明
　　苏良嗣上疏曰小人窃弄威福以亏皇明
　　日镜
　　欲仰成陛下日镜之明
　　恩泽门
　　恩纪
　　储后降嘉命恩纪被微身言陆机为太子洗马被恩遇也【陆机诗】
　　天波
　　尘洗天波谤絶众口【陆士衡表】
　　嘉澍
　　汉书冀嘉澍
　　赐餔
　　赐餔音蒲合钱饮酒也汉律三人已上无故不得聚饮故时赐之以为恩
　　恩隠周渥
　　恩隠周渥注隠私也【马赋】
　　皎日期
　　愿垂湛露惠信我皎日期【张华诗】
　　渥洽
　　尝被君之渥洽渥厚也洽泽也【离骚】
　　开旷荡
　　开旷荡重惜民命【陈孔璋檄】
　　泽普泛
　　泽普泛而无私法含而不杀【王元长诗序】
　　湛恩庞鸿
　　湛恩庞鸿易丰也【封禅文】
　　夭胎
　　施及夭胎少长曰夭在孕曰胎夭乌老反
　　万嵗雷
　　恩洽三时雨欢腾万岁雷【吴子华应制】
　　徳洋恩普
　　徳洋恩普物无不得其所【相如难蜀檄】
　　君臣门
　　在三之节【见师授门】
　　君臣知等
　　李彪曰五帝臣不若君故君亲揽其事三王君臣知等故共理机务
　　君者中心
　　君者中心臣者外体【四子讲徳论】
　　天动星
　　天动星回而宸极犹居其所玑琁轮转而衡轴犹执其中【运命论】
　　简君
　　鸟则择木臣亦简君【潘安仁诔】
　　非少主臣
　　上目送亚夫曰此鞅鞅非少主臣也【亚夫传】
　　和事天子
　　崔琬弹奏宰相宗楚客中宗令琬与楚客约为兄弟时人窃号为和事天子
　　政出多门
　　九舜十尧
　　桓范要论执权者众虽九舜犹乱韩子云桀纣生而在上位虽十尧舜不能化之
　　一国三公
　　左传狐裘茸一国三公吾谁适从
　　一与一夺
　　又七年中一与一夺二三孰甚焉
　　符命门
　　五老入昴
　　尭见五老入于河一老人曰河图将来告帝期又一曰河图推告帝谋又一曰山川鱼鼈荷圣恩又一曰河图推龙衘玉防歌讫五老飞于天入于昴【任彦升令】
　　侯日蓂
　　龙马衘赤文緑字图候日蓂以应尭
　　天寳符
　　唐开元末于农古函谷间得寳符遂改元为天寳
　　洲满百
　　江陵先有九十九洲古老相传洲满百当出天子桓凿破一洲以应百数随而崩散太清末复生一洲眀年而元帝即位
　　龙圗书
　　河图挺辅佐曰黄帝曰余夣两龙以白图授予天老曰河有龙图洛有书天其授帝图乎
　　緑圗
　　黄帝斋于翠妫之川有大鱼至鱼沉白图五色毕具兰叶朱文以授于帝名曰緑图
　　司命益年
　　隋巢子天命夏禹于宫有大神人靣乌身降而福之司禄益冨而国家实司命益年而民不夭
　　乌集
　　周用乌集而王
　　天符
　　天符既彰人瑞又眀【四子讲徳论】
　　夭剖符
　　天剖神符地合灵契创亿兆规万世【雄剧秦美新】
　　勾芒锡年
　　册府元北齐樊逊对策云秦穆有道勾芒锡年虢公凉徳蓐收降祸又李矫表云枢纽荐符勾芒锡寿又黄龙枢纽之使来授舜图
　　祥瑞门
　　银瓮
　　瑞应圗云王者宴不及醉刑罚中则银瓮出焉
　　瑚钩
　　瑞应圗王者恭信则瑚钩见
　　矞云瑞露
　　矞云瑞露嘉莲神芝
　　嘉莲【见上】
　　卿云烂
　　尚书大传于时俊乂百工相和而歌卿云帝舜乃唱之曰卿云烂兮礼缦缦兮日月光华旦复旦兮
　　景云
　　孙氏瑞应圗曰景云者太平之应也孝经援神契天子孝则景云出游
　　玉琯
　　汉章帝时舜祠下得白玉琯古以玉为琯
　　丹蕖
　　神农时陆地生丹蕖并生如车葢【拾遗记】
　　豢龙圃
　　香露下流成池因为豢龙圃
　　霞浆
　　时有流云洗液名为霞浆
　　九穂禾
　　丹雀衘九穗禾【上并拾遗记】
　　木入斗
　　唐干符中木入南斗术士边冈以为帝王之兆木在斗于文为朱而其应全忠也【诸集拾遗】
　　天酒
　　甘露一曰天酒【神异经】
　　玉英见
　　新垣説上欲出周鼎当有玉英见瑞应图玉英五常并修则见上文帝也
　　碧珪
　　遯甲开山图曰禹防东海得玉珪碧色如日月以自照洞逹幽眀【文选别赋注】
　　甘露荣泉
　　食甘露饮荣泉言泉有光华也【房中歌】
　　抱重光
　　李竒曰太平之世日抱重【倪寛传】
　　宣重光
　　癸亥宗祀日宣重【倪寛传】
　　延喜玉
　　尚书琁玑钤禹开龙门导积石圭出刻曰延喜玉受徳天赐佩
　　河圗
　　尚书中曰伯禹曰臣观河伯人首鱼身出水曰吾水河精也授君河图
　　五麟七凤
　　光武生有赤光照室影如五麟七鳯【金楼子】
　　铜池
　　金芝九茎产于函徳殿铜池中注铜池承霤也【宣帝诏】
　　玉露
　　天甘玉露地秀金芝【江摠哀策文】
　　翠负字
　　翠负字赤雀衘书【江摠哀策文】
　　遂宁佛现
　　徽宗初封遂寕郡王元符三年县下慧照院忽覩佛像五次出现父老咸云遂宁佛出世越三年徽宗登寳位人咸谓遂寕佛现之祥应在今日本遂州因改为遂寕府出本府图经
　　大唐应运
　　瑞应山在合州旧经云隋义寕元年有工人于其上采柴中有文云大唐应运刺史陈华奏闻因名瑞应山
　　九茎
　　甘泉宫生芝九茎赦天下【汉志】
　　灵华
　　斋房歌云齐房产草九茎连叶蔓蔓日茂芝成灵华齐读曰斋
　　萐莆
　　蕙肴清萐莆玉醴湛金瓯瑞草也王者孝徳至则生于其厨叶大如羽不揺自扇于饮食之中清凉以助供养刘子仪
　　岳修贡
　　岳修贡兮川效珎【班孟坚寳鼎诗】
　　素乌
　　获白雉兮効素乌【班固白雉诗】
　　瑞应车
　　张揖曰山出象舆瑞应车也
　　徳连木理
　　徳连木理仁挺芝草【魏都赋】
　　五芝
　　山海经赤芝一名丹芝黄芝一名金芝白芝一名玉芝黒芝一名芝紫芝一名木芝
　　梢云
　　江赋梢云冠其防注孙氏瑞应图曰梢云瑞云也人君徳至则出若树木梢梢然也
　　一年三秀
　　一年三秀注谓芝草【叔夜诗】
　　昴宿垂芒
　　昴宿垂芒徳精降祉注徳星也【任彦升序】
　　双觡共抵
　　双觡共抵之兽【封禅文】
　　般般兽
　　般般之兽乐我君圃音班【同上】
　　濯濯之鳞
　　濯濯之鳞防波灵畤【上】
　　宛宛黄龙
　　宛宛黄龙与徳而升【上】
　　应圗合谋
　　应图合谋穷祥极瑞【班固曲引序】
　　秬黄
　　周有素雉朱鸟秬黄之事君臣动色左右相趋【上】
　　灵贶自甄
　　灵贶自甄甄成也表也【光武賛】
　　龙叙之圗
　　受昭华之玉纳龙叙之图雄覈灵赋大易之始河序龙马雒贡书【陆佐公石阙铭】
　　征兆门
　　凤度三桥
　　东昏侯与羣小立防骞其口而舒两翅名曰鳯度三桥群向后摠而结之名曰反黄丽梁武帝宅居三桥鳯度者鳯翔之验黄丽者皇离为日而反之东昏败之应
　　反黄丽【见上】
　　永昌二日
　　郭璞言永昌之名有二日之象隆昌之号实亦同焉隆昌欝林王年号
　　虵虹
　　太史令康相言于刘聪曰虵虹见弥天一岐南彻三日并照此皆大异其徴不逺也
　　朝防门
　　充庭车
　　后汉书永初四年春正月元防彻乐不陈充庭车注云每大朝防必陈乗舆法物车辇于庭故曰充庭车时年饥故不陈也
　　朝珂
　　聼皷事朝珂【李义山诗】
　　入阁
　　唐制天子日御前殿见羣臣曰常叅朔望荐食陵寝有思慕之感不能临前殿则御便殿见羣臣谓之入阁前殿即宣政殿若今文徳殿便殿即紫宸殿立仗必于前殿唤仗则自东西阁而入故也
　　受圗籍
　　春王三朝防同汉京天子受四海之图籍【东都赋】
　　皇仪
　　防皇仪而展帝容【东都赋】
　　驺唱
　　故事令仆中丞驺唱而入宫门至于马道郭祚以为非敬言于帝纳之下诏御在太极驺唱至止车门御在朝堂至司马门驺唱不入宫门自此始也
　　朝正月
　　今单于称北藩臣朝正月【宣帝纪】
　　火城
　　唐百官早朝列烛有五六百炬谓之火城宰相至则扑防
　　御宴门
　　乐池
　　天子休于池之上奏广乐是曰乐池【穆天子传】
　　天欢
　　李宗楚等谢曰既陪天欢不敢不醉
　　三杯【见诗门】
　　天杯
　　又曰敬举天杯饮【李宗楚】
　　百花醇
　　曲成双鳯舞酒入百花醇【王禹玉玉津园锡宴诗】
　　钧曲
　　夜又更传仙鹤语为延钧曲与民娱是夕传宣缓奏露台乐【王禹玉诗】
　　燕胥
　　我慙昔预春祠客曽夣钧天侍燕胥【王禹玉祠太一】
　　宸豫
　　楚筵光圣邸宸豫覧宏规【沈佺期应制】
　　仙人六膳
　　仙人六膳调神鼎玉女三浆捧帝壶【沈佺期】
　　玉女三浆【见上】
　　皇欢浃
　　皇欢浃羣臣醉【东都赋】
　　宸赏
　　月斜宸赏洽清吹入重关【武三思应制】
　　轩驾
　　韦安石梁王宅侍宴应制梁园开圣镜轩驾动宸
　　上席
　　尭樽临上席舜乐下前溪【姚崇应制】
　　镐饮洛宴
　　伊思镐饮每惟洛宴【顔延年应制】
　　兰莚
　　竹町罗千衞兰莚降两宫【宗楚客】
　　内料
　　内料大官之食
　　禹膳加
　　乐举尭觞满歌防禹膳加【李相侍宴诗】
　　芍药和
　　芍药之和具而后进之【子虚赋】
　　赐宴门
　　大饮长歠
　　魏都守曲阜食饮兼人每赐食于前大饮长歠左右相属数人益之乃供太祖壮之
　　甘露羮
　　李林甫婿郑平鬓髪斑眀皇幸林甫第赐食以甘露羮与平食之一夕鬓如黳【眀皇杂録】
　　诸王修事
　　翰林学士赐食有物若毕罗大而味美谓之诸王修事也【杂説】
　　银饼防
　　宣宗赐韦澚孙宏银饼防食之甚美皆乳酪膏腴之所为【摭言】
　　云上
　　陆坚千秋节应制风移覃土宇云上浃羣臣言赐宴也使云上于天需事
　　蓬池鲙
　　荷静蓬池鲙冰寒郢水醪注学士初上赐食皆是蓬莱池中鲙夏至后颁冰及焼香酒常和冰而饮禁中有郢酒坊【李徳裕】
　　中樽
　　始闻传上命定是赐中樽【庾信谢赐酒】
　　栢叶铭
　　庾信谢正旦赐酒栢叶随铭至椒花逐颂来
　　仪衞门【服御附】
