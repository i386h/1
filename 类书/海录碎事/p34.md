<!-- { "loadSidebar": true } -->
　　宋孟顗字子彦事佛精恳为谢灵运所轻常曰丈人生天当在灵运前成佛当在灵运后
　　揖
　　以肩揖人曰音补讲反轻脱之态也【玉堂闲话】
　　沾沾自喜
　　魏其沾沾自喜耳多易难以为相注沾沾轻薄也他廉反多易者多轻易之行也
　　锐气蹻容
　　锐气剽于中叶蹻容世于乐府蹻绮骄反【蜀都赋】
　　谦让门
　　奉有余【见上门】
　　谦虚席
　　陆士龙辈以洪笔为租米纸札为良田黙为稼穑义理为丰年谈论为英华忠恕为寳珍文章锦绣蕴藻为缯帛坐谦虚为席荐张义让为帷幙行仁义为室宇修道徳为广宅【出世说】
　　终身让路【见叔侄门】
　　细让
　　存彼大方摈此细让
　　勤惰门
　　一馈七起
　　鬻子曰禹尝据一馈而七起刘子曰夏禹一馈七起周公一沐三握髪
　　人生在勤
　　左传人生在勤勤则不匮文王犹勤况寡徳乎
　　筋驽肉缓
　　康性复疎懒筋驽肉缓又简与礼相背懒与慢相成
　　勇力门
　　龙文鼎
　　秦武王有力与孟说举龙文鼎絶膑而死膑频刅切
　　批熊拉虎
　　批熊碎掌拉虎摧斑【七啓】
　　轻訬
　　轻訬趬悍轻訬捷也初梢反趬丘昭切【马融赋】
　　揖蛙
　　越絶书越王见怒蛙揖之勇士皆归之以平吴
　　虎痴
　　魏许禇力如虎号虎痴马超为虎侯
　　语音伧重
　　周鐡武语音伧重膂力絶人
　　鐡小儿
　　长孙承业诸子骁果号曰鐡小儿
　　三马不胜
　　巨毋霸长一丈大十围轺车不能载三马不能胜卧则枕鼓以鐡筯食
　　猪突豨勇
　　王莽募天下囚徒人奴名曰猪突豨勇
　　引强
　　材官引强注能引强弓弩也音其两反【前汉】
　　鼎士
　　全赵之时武力鼎士袨服丛台之下一旦成市注扛鼎之士也【邹阳书】
　　意乌猝嗟
　　意乌猝嗟千人皆废项王注意乌恚怒声猝嗟叹也猝千忽反
　　竒材剑客
　　李陵自请曰臣所将屯边者皆荆楚勇士竒材剑客也力扼虎射命中愿得自当一队
　　雕悍狼戾
　　料其虓勇则雕悍狼戾
　　愤气云踊
　　愤气云踊如云之踊也【孙子荆书】
　　中黄伯
　　奋中黄育获之才尸子中黄伯余左执太行之獶而右搏雕虎
　　佽飞
　　吕氏春秋荆人佽飞渉江中流两蛟绕其船佽飞拔剑刺杀之
　　恐惧门
　　俇俇
　　楚词曰防俇俇而南征渠往反惶遽貎
　　创艾
　　汉书羌虏破散创艾亡逃出塞师古曰谓惩惧也创初向反艾音乂
　　咄唶
　　咄唶令心悲上丁兀下子夜切大惊叹声【曹子建】
　　局天蹐地
　　局天蹐地若无所容【陆士衡表】
　　垂堂
　　千金之子坐不垂堂言惧坠瓦所伤【前汉】
　　局影
　　局影凝严侧身扃禁言在近列而懐戒惧【李斯书】
　　进退维谷
　　刘琨上书云自守则稽聪之谋进讨则勒袭其后进退维谷首尾狼狈
　　冘豫
　　冘豫不决注音淫【汉书】
　　背芒增刺
　　背芒增刺心火潜然【李义山文】
　　辟易
　　辟易上频易切下音亦谓惊而改易其处【唐书音训】
　　重足一迹
　　石显用事公卿畏之重足一迹注言恐惧不敢自寛纵也【前汉】
　　震局
　　逺近震局
　　一夕九升
　　神一夕而九升【寡妇赋】
　　侧足
　　侧足无行径马援曰隗嚣侧足无所立
　　命如丝
　　寸心若不亮微命察如丝【选诗】
　　危叶畏风
　　危叶畏风惊禽易落【王元长防秀才文】
　　祸福门
　　祸梯
　　李兑谓肥义曰奚不称疾而传政公子成毋为祸梯不亦可乎
　　害渐
　　利端始萌害渐亦牙【后汉蔡邕传】
　　庆吊相随
　　苏秦说齐王再拜仰而贺俯而吊齐王曰是何庆吊之相随也
　　福过灾生
　　庾亮传小人禄薄福过灾生
　　紏纒
　　祸之与福何异紏纒【贾谊传】
　　福不盈眦
　　福不盈眦祸溢于世眦齐细反【出班孟坚荅宾戏】
　　改过门【悔过附】
　　吞刀刮肠
　　竺景秀以过系作坊尝云若许某自新必吞刀刮肠饮灰涤胃高帝释之卒为忠信士
　　创艾
　　创艾谓惩惧也创初向反艾读曰乂【西汉】
　　迁思廻虑
　　迁思廻虑言改过也
　　闭阁思过
　　韩延夀为左冯翊民有兄弟讼延夀闭阁思过
　　由已致
　　由已致罪自身招李彪谢罪之言
　　廻车复路
　　廻朕车以复路兮及行迷之未逺【离骚】
　　一朝科头
　　管宁泛海舟欲覆乃曰吾尝一朝科头三晨宴起过皆在此风乃息【小说】
　　恭敬门
　　茅鸱
　　叔孙穆子食庆封庆封泛祭使工为之歌茅鸱亦不知茅鸱逸诗刺不敬也
　　泛祭【见上】
　　因伛为恭
　　因伛为恭【出世说】
　　三命益恭
　　正考父三命滋益防【左传】
　　戏谑门【嗤笑谈谐附】
　　鄱阳戏
　　文选鄱阳暴谑中酒而作何晏曰鄱阳恶戏难与为曹
　　献嘲竦诮
　　南岳献嘲北陇腾笑列壑争讥攅峯竦诮【北山移文】
　　墙壁间物
　　桓崖有好李桓就求不能得佳者与殷仲文书以为嗤笑曰徳之休明则肃慎贡其楛矢其如不尔墙壁间物亦不可得也
　　谐喙
　　禇亮为苏世长賛曰军谘谐喙超然辨悟苏为天防府军谘祭酒十八学士之一
　　巾虀杵
　　艺文类聚张敏头责子羽文云或口如含胶饴或头如巾虀杵
　　一防红
　　青州刘郛推官好谐谑尝念诗云坐上若有一防红斗筲之器饮千钟坐上若无油木梳烹龙炰鳯都成虚【迂斋诗话】
　　蜡鳯
　　王僧绰年数岁与诸子戏僧逹下地戏作虎僧绰独正坐采烛蜡为鳯伯父曰此子终为长者
　　西川市令
　　东西二川互相轻薄西川人为梓州为我东门草市栁仲郢领东川节制谓叅佐曰吾立朝三十年始得与西川作市令【出琐言】
　　麻姑送酒
　　李泌以虚诞自任尝对客曰令家人速洒扫今夜洪崖先生来有人遗美酒一榼防客至乃曰麻姑送酒与君同倾倾未毕门者云某侍郎取酒榼泌命倒还略无怍色
　　蒙惠也愚
　　唐有文学作别帋或遗以柴答书云蒙惠也愚【杂説】
　　破虱
　　破虱者因官妓恶虱坐客争记虱事戏之因纂成録【广陵官下记】
　　嗢噱
　　嗢噱终日上乌骨下巨畧笑戏也【琴赋】
　　二栁俱摧
　　栁机栁昂并为外职杨素为纳言方用事上赐宴素戏机曰二栁俱摧孤杨独耸
　　栁条体弱
　　柳调为侍御史杨素戏之曰栁条通体弱独揺不须风
　　隂险门【小人诈伪附】
　　乌贼契
　　江东人取乌贼墨书契以绐人财物书迹如淡墨逾年自消唯空纸耳
　　舞知
　　张汤舞知以御人
　　阳浮道
　　张汤收接天下名士大夫已心内虽不合然阳浮道与之注阳以道义为交也
　　擘名接脚
　　唐防要正元四年吏部奏艰难以来文集失坠人多罔冒吏或诈欺分见官者谓之擘名承已死者谓之接脚
　　因翼生羽
　　乗衅之徒因翼生羽
　　剑防森森
　　李义琛有当世才用而心防险时人语曰剑防森森李义琛
　　诈善
　　张湛居室修整虽遇妻子如严君人谓湛诈善湛曰人皆诈恶我独诈善何伤乎
　　偏聴
　　偏聴生奸独任成乱
　　九折坂
　　晋仲长敖覈性赋曰方寸地九折坂为人作险易俄顷成屯蹇多谢悠悠子悟之不亦晚
　　枭东徙
　　说苑枭逢鸠曰我将东徙鸠曰何故枭曰乡人恶我鸣以故东徙鸠曰子能更鸣可也不能更鸣东徙犹恶子之声
　　乌集交
　　管子与人交多诈伪无情实谓之乌集之交
　　表合
　　表合谓外合同而中异【唐书音训】
　　腹中鳞甲
　　陈震谓李平腹中有鳞甲不可近
　　排根
　　窦婴失势亦欲倚灌夫引绳排根平生慕之而后弃者
　　口中荆棘
　　荆棘生于口中雌黄谬于舌杪
　　包藏祸心
　　左氏传赵孟曰楚使子围聘于郑郑使行人子羽与之言曰大国无乃包藏祸心以图之
　　隂祸
　　陈平曰我多隂谋道家之所禁吾世即废以吾多隂祸也其后曾孙陈掌以卫氏亲戚贵愿得续封然终不能也
　　心本
　　郭解其隂贼着于心本发于睚眦注着直畧反心本犹言本心也
　　被以危法
　　石显内深贼持诡辨以中伤人忤恨睚眦辄被以危法注被加也
　　乗险投防
　　乗险投防邀隙趋危【琴赋】
　　谗谤门
　　贝锦诗
　　虽抱中孚爻犹劳贝锦诗灵运自伤抱忠信之徳而不免于谤谗也
　　谀言
　　朱叔元书外信谗邪之谀言内聴娇妇之失计
　　南户窥郎
　　汉书广川平王立昭信为后又有幸望卿为修孊夫人昭信谮之云傅粉数南户窥郎吏疑有奸王遂杀之
　　蝇粪防玉
　　叚成式云青蝇粪尤能败物虽玉犹不免所谓蝇粪防玉是也
　　飞书
　　飞书出梁松传即今匿名书
　　萋菲牙角
　　朱敬则上言愿去萋菲之牙角顿奸险之芒刃
　　防辈
　　防辈轻相间搆曲生眉目
　　流言飞文
　　流言飞文哗于民间【三辅旧事】
　　疾谗颂
　　石显诬谮猛令自杀刘向伤之着疾谗颂
　　不直一钱
　　平生毁程不识不直一钱今日长者为夀乃效儿女曹呫嗫耳语【前汉】
　　媒蘖
　　全躯保妻子之臣随而媒蘖其短注媒犹教蘖麯也谓酿成其罪也齐人名麯饼曰媒【司马迁书】
　　野葛
　　诸葛頴多谤毁时人谓之野葛
　　口语
　　横被口语【司马迁书】
　　谈己非
　　辨士多毁訾不闻谈己非
　　丑防
　　丑防难婴仗剑为易丑防言被谤也
　　竒诋
　　竒诋巧毁之也【唐书音训】
　　诵訾
　　诵訾明毁之也【唐书音训】
　　积毁销金
　　积毁销金积谗销骨【西汉】
　　外膳一肴
　　齐高贺告人曰公孙内五鼎外膳一肴叹曰宁逢恶宾不逢故人
　　秽垂棘
　　青蝇不能秽垂棘邪论不能惑孔墨
　　臣子理谤
　　聴君父已没臣子得为理谤廷尉钟毓所创也【魏志】
　　情欲门【淫乱附】
　　寒热媒
　　洞房清宫命曰寒热之媒【七发】
　　伐性斧
　　皓齿蛾眉命曰伐性之斧【七发】
　　慧男子
　　伶云夫淫于色非慧男子不至也
　　酒阿郎
　　唐成徳军节度使王绍鼎淫荒暴乱时号酒阿郎【宣宗实録】
　　载罪舟车
　　富贵淫丽是破骨之斧锯载罪之舟车【真诰】
　　伐命兵
　　荣华矜世为伐命之兵【真诰】
　　色声鸩毒
　　牛头融师曰色声为先王之鸩毒爱想是至人之坑穽
　　忍欲
　　长莫长于博谋安莫安于忍欲
　　蛊媚
　　侍者蛊媚巾防鲜明【南都赋】
　　年壮气盛
　　年壮气盛绪信所嬖【阮元瑜书】
　　哀筝顺耳
　　哀筝顺耳高谈娱心【魏文帝书】
　　毁政
　　妖幸毁政之符外姻乱邦之迹【范晔论】
　　情尘
　　情尘为岳爱流成海
　　女徳
　　躭淫内宠沈漫女徳
　　报徳门
　　素衿人
