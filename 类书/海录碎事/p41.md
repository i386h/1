<!-- { "loadSidebar": true } -->
　　公孙为相开东閤延士分三馆一曰钦贤馆有徳任毗赞佐理隂阳者处之二曰翘材馆有材堪九列任二千石者处之三曰接士馆有一介之善一方之艺者处之
　　劳士若哺
　　君王一举手劳四座士若哺梁肉【淮南子】
　　改席
　　羊欣见谢琨琨常易衣改席欣由此知名于时
　　倾衿
　　与上下交结倾衿待遇不逆细防
　　平津邸
　　出入平津邸一见孟尝尊【陆韩卿诗】
　　倾筐倒箧
　　王家见二谢倾筐倒箧见汝辈来平平耳【世説】
　　三捉髪
　　周公戒伯禽曰我一沐三捉髪一饭三吐哺
　　为冠首
　　淮南王安招致英儁以百数伍被为冠首
　　恩施
　　韩延夀接待下吏恩施甚厚
　　二安
　　梁建安安成二王尤好人物世以二安重士方之四豪
　　无留门
　　郑当时为大司农戒门下客至无贵贱无留门者
　　荐举门【徳芘附】
　　金山
　　明山賔表荐朱异云金山万丈縁陟未登玉海千寻窥映不测
　　群萃
　　皇泽广被擢自群萃言拔于众中
　　四门启籥
　　晋陵王移书太常荐同郡张瞻曰方今太清辟宇四门启籥
　　州望
　　天监七年诏于州郡县置州望郡宗乡豪各一人专掌搜荐
　　郡宗【见上】
　　乆而益信
　　荀彧为尚书令荐荀攸可以代已攸亦推贤进士魏武曰二荀令之论人乆而益信没世不忘
　　挽弓自射
　　郄诜为左丞推奏吏部尚书崔洪洪曰我举郄丞而还奏我此所谓挽弓自射也
　　庇宇下
　　庾太尉言王眉子曰庇其宇下使人忘寒暑
　　因云洒润
　　因云洒润则芬泽易流乘风载响则音徽自逹【陆机演连珠】
　　覆露重隂
　　余以顽蔽覆露重隂国语张老谓赵文子曰先王覆露子也露润也【潘安仁】
　　有轶才
　　王襄为益州刺史奏王褒有轶才
　　庆云光覆
　　承庆云之光覆荷君子之惠渥【寡妇赋】
　　辟召门
　　祗召
　　祗召于北京【谢宣逺赋】
　　本州役
　　岂谓乡曲誉谬充本州役卢谌涿人为幽州从事故云【卢子谅诗】
　　嘉招
　　防身轻蝉翼弱冠忝嘉招潘岳尝被辟为太祖掾
　　得防接事
　　因縁幸防得防接事常就其辟也【卢子谅诗】
　　收迹府朝
　　收迹府朝遂去左右言辞职而去也【同上】
　　握中璧
　　握中有璧本自荆山璆刘越石赠卢谌刘为并州刺史常辟之
　　从军乐
　　从军有苦乐借问所从谁【王仲宣诗】
　　叅时明政
　　外叅时明政内不废家私【上】
　　赴召门
　　齿召
　　不图圣诏猥垂齿召【曹子建应诏诗表】
　　诏沈曦
　　一朝金鳯庭前下当是虚皇诏沈曦【王建诗】
　　办钱
　　后汉钟离意上书荐刘平等赐办钱
　　待诏公车
　　注公车令属卫尉上书者所诣也【东方朔传】
　　比喻门
　　鹊起登
　　鹊起登吴山鳯翔陵楚甸登孙权城作庄子曰得时则义行失时鹊起登【谢晖诗】
　　屈毂瓠
　　鑚屈毂之瓠解疏属之拘齐有田仲屈毂徃见之曰毂有大瓠坚如石厚而无窍愿效之田仲曰坚如石不可剖也厚而无窍不可以受浆吾无用此也猰窳国人杀君黄帝加以桎梏致于疏属山中【七命】
　　轻蚊翼
　　小言赋景差曰载雰埃乘剽尘体轻蚊翼形防蚤鳞经由鍼孔出入罗巾飘妙翩绵乍见乍泯
　　糠舆
　　唐勒曰折飞糠以为舆剖粃糟以为舟慿蜽眦以顾眄附蠛蠓以遨游【小言赋】
　　虱胫虮肝
　　又曰馆于蝇鬓宴于毫端烹虱胫切虮肝防九族而同哜犹委余而不殚【上】
　　一月光
　　文子曰百星之明不如一月之光十牖毕开不如一户之明
　　一拳宫
　　化书云蝼蚁之有君也一拳之宫与众处之一粒之食与众畜之一罪无疑与众戮之
　　胶柱
　　蔺相如曰王以名使赵括如胶柱而鼓瑟耳【史记】
　　鸟鸣似语
　　鸟鸣似语防叶成字【文心雕龙】
　　蚊知足
　　齐桓公忧蚊因开翠纱之帱进蚊子焉其蚊有知礼者不食公之肉而退其蚊有知足者吮咀公之肉而退其蚊有不知足者吸而食之其饱也膓腹为之溃破【出金楼子】
　　水失鱼
　　尸子曰孔子曰商汝知君之为君乎子夏曰鱼失水则死水失鱼犹为水也子曰商汝知之矣
　　补狐裘
　　慕容钟见公孙五楼专朝政谓人曰黄犬之皮恐终当补狐裘也
　　班马迷
　　殷文圭启迷同班马寒甚蛰虫注子书云老马色班迷于道路
　　鹿独
　　蝉聫兵难鹿独江臯注言如鹿之独行【上】
　　蜂虿致蠚
　　猛虎之犹豫不如蜂虿之致蠚孟贲之狐疑不如重子之必至蠚毒也呼各反【西汉】
　　丛轻折轴
　　众口铄金积毁消骨丛轻折轴羽翻飞肉【西汉邹阳】
　　搏牛蝱
　　搏牛之蝱不可以破虱言方于击秦不可尽力破章邯也【高祖纪】
　　痿不忘起
　　韩王信与柴将军书曰仆之思归如痿人不忘起盲者不忘视势不可耳
　　佸糠及米
　　语有之曰佸糠及米古字用舌食也以喻犬耳【高五王传】
　　土扶成墙
　　土扶可成墙积徳为厚地【李白诗】
　　嬾北飞
　　我似鹧鸪鸟南迁嬾北飞
　　一水鱼
　　昔作一水鱼今成两枝鸟
　　覆水
　　覆水不可收行云难再寻【李白诗】
　　井底桃
　　妾如井底桃开花向谁笑【上】
　　鸡栖鹤笼
　　鸡栖鹤笼窘束鸾鳯【李白】
　　百里贩樵
　　俗谚曰百里不贩樵千里不贩籴居之一嵗种之以谷十嵗树之以木一生脩之以徳
　　系蹄
　　系蹄在足则猛虎絶其蹯蝮在手则壮士防其节【陈孔璋檄】
　　雨絶于天
　　雨絶于天言雨下之地无还云之期【同上】
　　隆车之隧
　　欲以螳蜋之斧御隆车之隧【同上】
　　走千羊
　　一狼走千羊【汉武诏书云】
　　惜草芳
　　惜草芳者伤禾稼惠盗贼者伤良人【盐鐡论】
　　夀民
　　譬之若良医病万变药亦万变病变而药不变向之夀民今为殇子矣
　　磨莹益明
　　或短高颎于上皆被疎黜因谓颎曰独孤君犹镜也毎被磨莹皎然益明颎父赐姓独孤氏【隋书】
　　水间墙
　　元谐常白高祖曰公无党援譬如水间一堵墙大危矣及受禅上顾谐曰水间墙竟何如也【隋书】
　　槛中猿
　　昔如韝上鹰今似槛中猿【鲍明逺诗】
　　借翰
　　借翰于晨风假足于六驭【陈孔璋檄】
　　乘鴈双凫
　　乘鴈集不为之多双凫飞不为之少【乗去声四鴈也解嘲】
　　空柯无刃
　　空柯无刃公输不能以防但悬曼矰蒲苴不能以射【四子讲徳论】
　　冲蒙渉田
　　冲蒙渉田而致逺不若遵途之易也膺腾撇波而济水不如乘舟之逸也【同上】
　　不畜狸
　　养鸡者不畜狸牧兽者不育豺树木者忧其蠧保人者除其赋也【同上】
　　形过镜
　　形过镜则照穷物胜权而衡殆【演连珠】
　　天损
　　足于性者天损不能入足于性者松柏天损者雪霜【上】
　　时藿向阳
　　时藿向阳蘘荷依隂【闲居赋】
　　秋蔕
　　邈若坠雨翻似秋蔕【谢晖牋】
　　黒子着面
　　淮阳之北大诸侯廑如黒子之着面
　　奢豪门
　　树颊胲
　　蒋济曰樊子昭臿齿牙树颊胲吐唇脗自非许文休之敌也【蜀志】
　　骈胁骖乘
　　赵良谓商鞅曰君之出也后车数千从车数百多力而骈胁者骖乘
　　蜡炊
　　世説石季伦以蜡烛炊饭李义山诗云蜡烛辰炊竟未休
　　铜沓砌
　　赵昭仪居昭阳舍砌皆铜沓冐而黄金涂注云砌门限也
　　壁带
　　昭阳舍壁带为黄金缸注壁带壁之横衣露出如带者也
　　壮士籍
　　名在壮士籍不得中顾私【曹子建诗】
　　私名
　　列子危氏有子曰子华善飬私名使其侠客以鄙相攻
　　谢康乐
　　谢灵运袭爵康乐公性奢豪世共宗之称谢康乐
　　倚黄金
　　少年行上马等闲销白日出门轻薄倚黄金【禇载诗】
　　夸诩
　　夸诩音许自光大也春秋传曰防同主诩杨雄云夸诩众庶是也
　　薄御膳
　　武帝初何曽薄太官御膳自取私食子邵又过之而王恺又过邵王恺羊琇之俦盛致声色穷珍极丽至元康中夸恣成俗转相高尚石崇之侈遂兼王何而俪人主矣崇既诛死天下寻亦沦丧僣逾之咎也【晋书】
　　骆駞负函
　　虞孝仁性奢华伐辽之后授都水丞充使监运以骆駞负函盛水养鱼以自给
　　锦歩障
　　石崇与王恺羊琇之徒以奢靡相尚恺作紫丝布歩障四十里崇作锦歩障五十里
　　一钩丝
　　张昌仪恃易之兄弟所居奢溢有题其门云一钩丝能得几时络昌仪书其下一日即足未几败【嘉话】
　　烛十围
　　淮南杨渥燃十围之烛以击毬
　　金莲花盆
　　段文昌富贵后打金莲花盆盛水而濯足徐相商致书而规之邹平曰人生几何要酬平生不足也【北夣言】
　　侠骨香
　　寳玦谁家子长闻侠骨香堆金买骏骨将送楚襄王
　　木妖
　　唐天寳后中官节将竞起亭馆第舍力穷乃止时人谓之木妖
　　麝壁
　　东昏侯涂壁皆以麝香
　　锦维舟
　　吴志甘寜以锦维舟或割弃以示奢侈
　　链炭【见薪炭门】
　　钱甃花径
　　王元寳以锦石为柱以钱甃花径【明皇杂録】
　　北路鱼
　　梁徐君倩盛服玩与襄阳鱼同时人语曰北路鱼南路徐
　　俭约门
　　三桮
　　朱博食不重味案上不过三桮【汉书】
　　宣巨公
　　宣秉字巨公布被蔬食帝幸其府舍叹曰楚国之二龚不如云阳宣巨公
　　既孅
　　周人既孅孅者俭啬也而师吏尤甚【説苑】
　　薄笨车
　　宋书刘凝之居俭苦夫妻共乘薄笨车出市卖易周身之外悉以施人
　　老悭
　　刘秀之俭宋武帝目之为老悭
　　頫拾卬取
　　鲁人俗俭啬而丙氏尤甚以鐡冶起富至钜万然家自父子兄弟约頫有拾卬有取注頫古俯字俯卬必有所取拾无巨细好恶也【西汉货殖传】
　　爱惜费
　　愚者爱惜费但为后世嗤【选古诗】
　　费半菽
　　莫肯费其半菽罕有落其一毛【广絶交论】
　　鱼菽祭
　　灌畦鬻蔬为供鱼菽之祭织絇纬綉以充粮粒之费言渊明也絇音衢齐大夫陈乞曰常之毋有鱼菽之祭祭用鱼豆示俭也
　　谷布巾
　　张秀孝不好浮华常冠糓布巾执栟榈皮麈尾
　　斧木
　　刘善明质素不好声色所居茅斋斧木而已言只用斧斫木不空也【南史】
　　年甲门【夀天附】
　　茂年
　　茂年薨殒犹言盛年也
　　几甲子
　　数人不知几甲子昨来犹带冰霜顔【李白诗】
　　初冠带
　　年华初冠带文体旧弓裘【李嘉祐送王裕诗】
　　游洛嵗
　　盖同王子洛濵之嵗实惟辟彊内侍之年王子晋初游洛濵年十五张辟彊为侍中年十五【沈休文碑】
　　损年
　　损年以求早成非志所为也司马朗之言损年者盖减嵗数也
　　不禄
　　人死夀考曰卒短折曰不禄【尔雅云】
　　冨于年
　　太子方富于年犹言富于春秋【七发】
　　年涯
