<!-- { "loadSidebar": true } -->
　　中山孺子妾特以色见珍虽不如延年妹亦是当时絶世人【李白】
　　千黄金
　　一笑双白璧再歌千黄金【上】
　　双骑
　　余有两少妾双骑骏马行【李白自谓也】
　　二桃李
　　送侄良携二妓赴防稽携妓东山去春光半道催遥看二桃李双入镜中开【李白诗】
　　双鸦鬟
　　双鸦鬟锦囊养之懐袖间【上】
　　手椎
　　语林刘道真求婢不从乃下地叩头婢惧而从之明日语人曰手椎固是神物一下而婢伏淫
　　短因縁
　　鲍生妾诗风飐荷珠虽暂圆多生信有短因縁
　　防酥娘
　　东坡赠王定国侍人宴娘词云谁羡人间琢玉郎天应乞与防酥娘
　　媚侧室
　　南史诗云张睦染白髭将以媚侧室青青不解久星星还复出
　　小蛮
　　小蛮有二义若杨栁小蛮腰即白公侍姬若晚春酒熟寻梦得云还携小蛮去试覔老刘看此酒榼名小蛮也
　　杜仲阳
　　漳王养母杜仲阳即杜牧所谓杜秋娘者也
　　张静婉
　　南史羊侃舞人张静婉腰围一尺六寸能掌上舞唐人杨栁枝词云认得杨家静婉腰
　　团扇【见扇门】
　　懊恼歌【见歌行门】
　　香儿
　　元载妓薛琼英幼以香屑亲饮啖之长而肌香故名香儿【出丽情】
　　奴婢门
　　酒家保
　　彭越为家人时穷困卖佣于齐为酒保【英布传】
　　常住奴
　　常住奴出杂爼童行也
　　十里鼻
　　契丹骂汉儿作十里鼻犹言奴婢也【燕北杂记】
　　黠奴
　　黠奴人之所患唯力间收使之逐鱼盐商贾之利终得其力起富至数千万
　　狂奴态
　　严子陵传云此狂奴故态也又张祐诗喜作狂奴态羞为老婢声
　　老婢声
　　顾恺之字长康好吟咏自谓得先贤风制或请其作洛生咏荅曰何至作老婢声
　　平头奴子【见妇人门】
　　执衣
　　执衣白直皆皂之类
　　户奴
　　户奴阍人主户止谁何者也
　　臧获
　　臧获奴婢也风俗通云其或因赃入罪或逃亡见获故云臧获
　　石祭酒
　　李抱玉主课青衣冒名奏授祭酒【干子】
　　内记室
　　唐潞州节度使薛嵩青衣红线通经史掌牋表号内记室【甘泽謡】
　　僮约
　　王褒作买奴劵文也云王子渊从成都女子杨惠买夫时髯奴便了决卖万五千奴从百役使不得有二言但当饮水不得嗜酒欲饮美酒唯得染唇渍口不得倾盂覆斗事讫欲休当舂一石夜半无事浣衣当白奴不聴教当笞一百读劵文遍奴两手自搏目泪下落鼻涕长一尺如王大夫言不如早归黄土陌蚯蚓鑚额【古文苑】
　　染唇渍口
　　蚯蚓鑚额【并见上】
　　银鹿
　　顔岘家僮名银鹿事鲁公终其身【国史补】
　　小青
　　施肩吾诗锄药顾老叟焚香呼小青
　　画无俚
　　西汉婢妾贱人感慨而自杀非能勇也其画无俚之至耳注方言曰俚聊也许慎曰赖也为其计画无所聊赖至于自杀耳
　　平头奴子
　　平头奴子揺大扇五日不热疑清秋【李白诗】
　　银盌觧飞
　　栁公权有银杯盂数为主藏竖海鸥所窃一日鸥白公言不测其失之由公曰银盌应解飞不复更言【栁氏序训】
　　苍头
　　彭宠为苍头所杀注云秦呼人为黔首谓奴为苍头者以别于良人【本传】
　　仆从门
　　大谁卒
　　门卒主问何人何者汉有大谁卒
　　冗从
　　冗从散从人也
　　驺骑
　　驺本廐之驭者从人令为骑因谓之驺骑也
　　走卒
　　常夜从走卒行徼邯郸中【西汉赵王彭祖】
　　厮养
　　赵有厮养卒注厮取薪者也养养人者也【陈余传】
　　厮役
　　其賔客厮役皆天下豪俊【上】
　　驺奴
　　昌邑王贺与驺奴宰人游戏饮食
　　哄导
　　王承宗伏盗京师刺度哄导皆骇独驺王义持贼大呼【裴度传】
　　驺哄
　　驺哄胡贡切喝声也
　　当闗
　　嵇康书云昼卧喜晩起当闗呼之不置注汉有当闗职暁至门呼
　　干僮
　　沈濵之传先是省中有官所给干僮不得杂役
　　庐儿
　　何仲翁出入从苍头庐儿注皆官府之给贱役者
　　族望门【姓氏附】
　　冈头卢
　　冈头卢泽底李土门崔皆为显族【出国史补】
　　去天尺五
　　韦曲杜鄠近长安谚云韦曲杜鄠去天尺五
　　钑镂王家
　　四姓荥阳郑冈头卢泽底李土门崔皆为鼎甲太原王亦四姓之匹而呼为钑镂王家喻银质而金饰也【国史】补
　　门望
　　韩显宗上书夫门望者是其父祖之遗烈亦何益于皇家
　　王氏
　　王氏其先姓田秦始皇灭齐田氏称王家子孙因以为氏
　　尒朱氏
　　其先居尒朱川因为氏焉
　　人姓木边
　　桓伊诣王遵遵谓左右曰门何为通桓氏我闻人姓木边者便欲杀之况诸桓乎
　　豕韦
　　肃肃我祖国自豕韦氏之始也【韦孟康谏诗】
　　豆卢
　　豆卢宁本姓慕容归义赐姓北人谓归义为豆卢焉
　　宇文
　　炎帝之后曰普廻始居朔野鲜卑奉以为主得玉玺以为天授其俗谓天曰宇君曰文因号宇文国并以为氏
　　官簿
　　陈咸萧育官簿皆在方进之右注簿谓伐阅也音主簿之簿
　　继嗣门【庶孽附】
　　支子
　　髙皇帝与诸公并起非有仄室之势以豫席之也注礼卿大夫之支子为侧室
　　三庶孽
　　髙帝封三庶孽分天下半谓孽子悼惠王庶弟元王兄子吴王也【吴王濞传】
　　防子
　　杜荀鹤杜牧之防子也牧之妾有妊嫁杜筠生之
　　畧不识字
　　邢子才孽子大徳大道畧不识字
　　黄鸡生卵
　　晋贺乔妻于氏论养子为后议曰鄙谚有云黄鸡生卵乌鸡伏之但知为乌鸡之子不知为黄鸡之儿
　　馁魂
　　刘禹锡谓张曲江燕翼无似终为馁魂
　　无外家
　　王符安定人安定俗鄙庶孽而符无外家为乡人所贱
　　八子
　　诸侯王以令置八子秩比六百所以广嗣重祖也八子妾号也【高帝五王传】
　　成侯命妇【见妾门】
　　姓字门
　　泉明
　　防踀东篱下泉明不足羣渊明一字泉明李白诗多用之
　　不得二名
　　王莽秉政奏令中国不得有二名亦使人讽单于从之故名囊知牙斯更名曰知
　　字乔年
　　唐十八学士图皆当时墨迹云房元龄字乔年
　　贺孚
　　贺知章为秘书监乞归召见问所欲知章曰臣有男未名幸赐以为荣帝曰人无信不立孚者信也可名孚知章既归乃寤曰帝戏我耶我实吴人孚者子也【开元传信记】
　　性情门
　　无宿物
　　谢仁祖云庾赤玉胷中无宿物赤玉庾统字也【世说】
　　意远
　　嵇意逺而疎吕心旷而放其后各以事见法【向子期思旧赋】
　　性行
　　山涛语颍川太守山嵚曰嵇康性行不堪职任
　　性深阻
　　性深阻如城府司马宣王也
　　五情
　　形影相吊五情赧服注五情喜怒哀乐怨也
　　龙性
　　鸾翮有时铩龙性谁能驯【嵇中散诗】
　　孝弟之性
　　夏侯湛作周诗成示潘安仁安仁曰此非徒温雅乃见孝弟之性【世説】
　　胎性暴
　　上元夫人谓汉武帝曰汝胎性胎性淫胎性奢胎性酷胎性贼【武帝内传】
　　情条行叶
　　蔼蔼情条漪漪行叶【四六集】
　　才能门
　　多多许
　　简文称王懐祖才既不长于荣利又不淡直以真率少许便是对人多多许
　　才足十人
　　齐栁恽为吴兴太守齐帝曰吾闻君子不求备至如浑才艺可足千人
　　仆遫
　　诸曹以下仆遫不足数凡短之貎也【西汉息夫躬传】
　　天下选已
　　今执事之臣皆天下之选已注已语终辞【西汉】
　　在下中
　　李广与从弟李蔡俱为郎蔡后代公孙为丞相蔡为人在下中者名声出广下逺甚注在下辈之中也【李广传】
　　长才广度
　　长才广度无所不淹【嵇康书】
　　促鳞短羽
　　促鳞之游汀泞短羽之栖翳荟泞音宁【七命】
　　阿奴鹿鹿
　　周伯仁母曰伯仁志大才短嵩性狼犺唯阿奴鹿鹿常在阿母目下耳
　　陶犬瓦鸡
　　陶犬无守夜之警瓦鸡无司晨之益【洞防记】
　　龌龊近歩
　　龌龊近歩遵常守故
　　栋处屋
　　房彦谦曰夫贤材者譬栋之处屋如骨之在身所谓栋梁骨鲠之材也
　　殊人之技
　　孝文曰茍有殊人之技不患不知
　　佣中佼佼
　　光武谓谢禄曰卿所谓铁中铮铮佣中佼佼者也铮初耕反言微有刚利也
　　四才
　　身言书判谓之四才徳行才用劳効谓之三实
　　三实【见上】
　　王孙林甫
　　王孙林甫言李林甫本宗室子无才术也
　　林下
　　二千石多林下不任职【西汉】
　　恶人身
　　齐文襄以王昕非济世才尝骂之曰好门户恶人身下诏削夺官爵
　　可居中第
　　孝文谓韩显宗曰校卿才能可居中第犹言中等也
　　当世才具
　　崔季舒长于尺牍有当世才具
　　小夫愞臣
　　小夫愞臣之徒愦眊不知所为【息夫躬传】
　　无他才技
　　朱朴腐儒木强无他才技笔札议论动为笑端
　　索衣食
　　方朔绐驺侏儒云上以若曹无益于用徒索衣食注索尽也先各反
　　无所比
　　行能无所比容貌不及众【蔡义】
　　惛惛不辩
　　温舒为人少文居止惛惛不辩
　　瓦釜雷鸣
　　黄钟毁弃瓦釜雷鸣【楚辞】
　　尺有所短
　　尺有所短寸有所长【上】
　　小器易盈
　　小器易盈先取沈顿醒寤之后不知所言言量小也【吴季重牋】
　　海内无双
　　自以为智能海内无双【东方朔】
　　造国手
　　陈觉曰嗣主言宋齐丘本造国手
　　孝义门【孝亷附】
　　孝亷船【见舟门】
　　乌鹊通巢
　　郭隽七世同居犬豕同乳乌鹊通巢
　　孝亷郎
　　师丹举孝廉为郎
　　兴廉举孝
　　汉武元朔元年诏曰兴廉举孝庶几成风
　　徳行门
　　盛徳人
　　庾亮曰孟嘉故是盛徳人
　　仁徳正号
　　孔融立郑公乡云昔太史公廷尉吴公谒者邓公四皓嵇公是则公者仁徳之正号不以三事大夫也
　　徳行堂堂
　　徳行堂堂邢子昂邢颙也
　　三费
　　韩诗外传子夏过曽子曰入食子夏曰不为公费乎曽子曰有三费饮食不在其中子夏曰何谓三费曰少而学长而忘之一费也事君有功轻而负之二费也久友交而中絶三费也
　　得二
　　任彦升序践得二之机韩康伯曰在理则昧造形则悟顔子之分也失之于几故有不善得之于二不远而复故知之未常复行也
　　自将
　　倪寛为人温良有廉知自将注将卫也以智自卫
　　殊行
　　蔡兴宗表郭原平有殊行举为太常博士
　　当世用
　　孝文曰君子之门假使无当世之用要自徳行纯笃是以用之
　　被金石
　　被金石而徳广流管弦而日新【文赋】
　　亚黄中
　　张子房道亚黄中易曰黄中通理
　　圭端泉正
　　圭端泉正镜定衡平【四六集】
　　忠孝门
　　退家进官
　　张敞上言曰臣闻忠孝之道退家则尽心于亲进官则竭力于君
　　孝张里
　　张敷以毁死孝武改所居为孝张里
　　二极
