<!-- { "loadSidebar": true } -->
　　道风素论坐镇雅俗【任彦升牋】
　　凭轼贵
　　主人凭轼贵谓作守【李嘉祐诗】
　　决禁中
　　李徳裕饯萧润州序内外阙官多委元辅惟割竹分寄决在禁中
　　千里印【见印绶门】
　　别驾门
　　别乗
　　庾亮与郭游书云别驾旧与刺史别乘同流王化任居刺史之半
　　去屛星
　　孔恂巨卿为别驾従事刺史恕欲去别驾车前屛星毁国旧制乃投传去刺史追谢恂恂乃止
　　题舆
　　周景为豫州辟陈蕃为别驾不就景题别驾舆曰陈仲举坐
　　纲佐
　　晋琅琊王镇广陵高选纲佐以阮孚为长史
　　展骥
　　厐统字士元刘备以为耒阳令鲁肃曰士元非百里才也使处治中别驾之任始当展其骥足耳先主与谈大器之以为治中従事
　　赞治　郡丞
　　帝罢长史司马置赞治一人后又改赞治为郡丞
　　持版答拜
　　刺史六条曰州别驾治中部见刺史持版拜刺史答拜
　　长史
　　秦置郡丞其郡当边戍者丞为长史掌兵马
　　司马
　　魏晋以后刺史带将军开府者则置府寮司马为府之官理军事
　　治中
　　隋罢司马而有治中焉治中旧州职也
　　通守
　　隋帝置通守每郡各一人位次太守而京兆河南谓之内史
　　守令门
　　勤恤民隠
　　勤恤民隠而除其眚眚病也
　　承宣
　　董仲舒传守令承流宣化
　　往圗
　　笼张赵于往圗架卓鲁于前箓
　　前箓【见上】
　　賔幕门
　　府之望
　　世説王东亭为宣武主簿有美誉为一府之望焉
　　幙中画
　　婉婉幙中画【谢晖诗】
　　上佐
　　晋明帝为中郎将妙选上佐以王舒为司马
　　孟尝尊
　　出入平津邸一见孟尝尊葢指所事之人【陆韩卿诗】
　　莲花幕
　　莲花幕下风流客【韩渥诗】
　　芙蓉幕
　　营开杨柳幕展芙蓉【四六集】
　　莫府
　　李牧以便宜置吏市租皆输入莫府【史记】
　　十离诗
　　元稹在浙东薛书记者预賔府因醉争令以酒器击伤防之遂出幕作十离诗犬离家笔离手马离廏鹦鹉离笼燕离巢珠离掌鱼离池鹰离鞲竹离亭鉴离台【摭言】
　　数旬客
　　沛王府长史皇甫公义引韦思谦为仓曺防军谓曰公非池中物屈公为数旬客以重吾府
　　异席
　　许鸣谦为李栖筠判官有学识栖筠常异席事多咨之
　　府望
　　王昕字元景汝南王悦辟为骑兵防军左右言其诞慢悦曰府望在此贤不可责也
　　书记翩翩
　　书记翩翩称阮瑀【陆韩卿诗】
　　县令门
　　神宰
　　唐张楚金歴虞卿令略无留事号为神宰
　　令长
　　前汉志凡县万戸以上为令万户以下为长
　　治县法
　　南齐傅翽问刘明治县法曰作县日食一饭而不饮酒
　　一丘
　　宋丘仲孚为山隂令百姓谣曰二傅沈刘不如一丘时傅琰父子及沈宪刘明相继宰山隂皆有政绩
　　单车就路
　　后汉孔奋清洁为姑臧长及还无资单车就路
　　理文墨
　　刘梁曰吾虽小宰犹有社稷若赴期会理文墨岂本志乎【后汉】
　　谕蒙篇
　　冯伉为醴泉令着谕蒙十四篇大略指明忠孝仁义劝学务农每乡给一卷俾其传习
　　黒黄白黄
　　国朝为余杭令有黄衷黄颉相继为政尤循良时人以黒黄白黄别之葢衷面黒而颉白晳也
　　慈父
　　房彦谦为长葛县令甚有惠化人号为慈父
　　敢往
　　义縦初补上党郡中令治敢往少醖借
　　歌宰
　　寄谢歌宰【李白诗】
　　滥觞百里
　　滥觞百里涵量八溟【当涂令】
　　宰尹
　　县邑之长曰尹曰宰曰公曰大夫齐谓之大夫阿大夫即墨大夫是也鲁衞谓之宰孔子为中都宰是也
　　公大夫【见上】
　　舍鱦鱼见水族【门】
　　报以大郡
　　晋制大县令有治绩官报以大郡
　　入为台郎
　　晋制不经宰县不得入为台郎
　　上辖
　　大唐县有令而置七司一如郡制丞为副贰主簿上辖尉分理诸曺录事省受符歴佐史行其簿书
　　河阳一县花
　　潘岳为河阳令种桃李花人号曰河阳一县花
　　盘根错节
　　邓隲以虞诩为朝歌长时贼数千人攻杀长吏故旧相吊诩笑曰不遇盘根错节何以别利器乎
　　茂宰
　　吏曺难茂宰又题诗招茂宰【李嘉祐】
　　天才
　　沈宪为山隂令政声大着孔珪谓人曰沈令料事特有天才
　　曺掾门
　　念珠防
　　京兆士曺判案至百八道故谓之念珠防
　　板法曺
　　通典令仆子起家为秘书郎亦为板法曺亦为板行防军
　　三语掾
　　阮千里见太尉王君问老庄同异曰将无同王善之辟为掾
　　仁恕掾
　　鲁恭为中牟令袁安使仁恕掾往廉之注汉百官志有察狱仁恕三人属河南尹
　　不署曺
　　张汤为廷尉尽用文史法律之吏倪寛以儒生在其间见谓不习事不署曺注不署为列曺
　　奏谳掾
　　张汤以倪寛为奏谳掾以古法义决疑狱汤甚重之
　　纪纲掾
　　纪纲掾録事是
　　理曺
　　魏置理曺掾法曺也
　　承迎恭
　　前汉杨莽字翁君为蜀郡功曺刺史王遵初至移书诸郡不得远迎莽辄迎之遵怒莽前曰使君不使奉迎谦也莽之承迎恭也上下之节不可废也遵释之
　　河中三絶
　　徐伯彦转蒲州司兵工文词与司户韦暠司士李亘时谓河中三絶
　　百适
　　陈遵为公府掾史日出醉归曺事数废西曺以故事适之遵曰满百乃相闻故事有百适者斥满百西曺自请斥大司徒马宫重遵谓西曺此人大度士奈何以小文斥之乃举能治三辅剧县补郁夷令
　　决曺
　　两汉有决曺贼曺主刑法即司法防军也或谓之墨曺
　　墨曺【见上】
　　千里之姿
　　韦康成字元将年十五身长八尺为郡主簿郡尹杨彪竒之曰韦主簿昻昻千里驹【三辅决録】
　　邑佐门
　　髯须职
　　外史梼杌王建僭蜀以上封事李景为眉山主簿其制畧曰旌其忠荩之心委以髯须之职注云崔豹古今注羊一名髯须主簿
　　重聼
　　长史许丞聋督邮白欲逐之黄霸曰许丞廉吏虽老尚能拜起重聼何伤
　　司符印
　　司符印主簿书主簿之职也
　　县正
　　隋大业三年改县尉为县正【职林】
　　春秋甫尔
　　刘延祜弱冠为渭南尉刀笔吏能冠于畿邑司空李勣谓曰君春秋甫尔便擅大名
　　捕贼掾
　　汉书捕贼掾注主捕贼者也尉亦谓之贼曺
　　佐鸣琴
　　梅生亦何事来作南昌尉清风佐鸣琴寂寞道为贵
　　一尉居
　　一尉居倐忽梅生有仙骨【李白诗】
　　东南一尉
　　东南一尉西北一注皆官也【扬雄解嘲】
　　簿书门【休假附】
　　簿责
　　使八辈簿责汤注谓以文簿一一责之【张汤传】
　　金布令甲
　　萧望之傅云金布令甲注金布者令篇名也其上有府库金钱布币之事令甲其篇甲乙之次
　　黄籍
　　公家取信黄籍今州县板籍也
　　公验
　　隋文帝勑舍客无公验者坐
　　取急
　　刘彦询卒其叔豹取急亲送柩还乡如今请急难假之类
　　无间
　　李斯谓赵高曰上居深宫欲见无间赵高曰请上间语君于是待二世方燕乐告丞相可奏事二世怒吾常多间日丞相不来吾方燕私丞相辄来
　　陈疾
　　南史谢防卿多陈疾不视台事言每以病请告居家也
　　草底检
　　凡公文中书谓之草枢宻谓之底三司谓之检秘府有梁朝宣底三巻即正明中崇政院之书也
　　五日沐
　　张安世休沐未常出如淳云五日得下一沐
　　文奏
　　文奏方盈前怀人去心赏注文奏簿书也【谢晖诗】
　　当早归
　　古云伏日当早归况今着令许休假【富郑公诗】
　　休沐游集
　　汉律五日一赐休沐得以归休沐出谒世説车武子为侍中每休沐与东亭诸人期共游集
　　簿领书
　　沈迷簿领书回回自昏乱【刘公干诗】
　　官僚门【同官故吏附】
　　王寮
　　猥荷公叔举远陪厠王寮注言为王臣也【潘安仁诗】
　　平除
　　南齐丘巨源为江夏王掌书记平除奉朝请
　　同班司
　　在昔同班司言曽连官也【何敬祖】
　　畨休递上
　　羣臣百寮畨休递上【曺子建表】
　　具官臣
　　恨我无时谋譬诸具官臣【选诗】
　　养望
　　实刻骨以当官敢搔头而养望【四六集】
　　凶官
　　居之多死故曰凶官
　　英僚
　　英僚满四坐粲若琼林敷【李白诗】
　　同寮寀
　　自昔同寮寀于今比园庐【叔夜诗】
　　奉遵科教
　　奉遵科教班明令【呉季重牋】
　　均茵
　　汲黯司马安与周由俱在二千石列同车未常敢均茵
　　鸿仪鹭序
　　寀寮雝雝鸿仪鹭序言有行列百官缙绅象之
　　交承门
　　猥承君后
　　任尚代班超为都防谓超曰猥承君后宜有以诲之
　　初至承前
　　呉季重牋云即以五日到官初至承前未知深浅
　　合符　　袁公政【并见刺史门】
　　致仕门【归私第附】
　　漏尽
　　田豫曰年过七十而居位譬犹钟鸣漏尽夜行不休息葢罪人也
　　香山社
　　乐天致仕与香山僧如满结香山社肩舆往还白衣鸠杖自称香山居士
　　悬舆
　　衰疾近殆辱庶防并悬舆言悬车致政也【何敬祖诗】
　　不待年
　　辞满岂多秩谢病不待年谢灵运还旧园作
　　纳録
　　前属沈疴将期纳録【四六集】
　　归事
　　归事犹言谢事请老也
　　婆娑事
　　晋王述上疏乞骸骨曰臣曽祖父昶白牋于魏文皇帝云昔与南阳宗世林共为东宫官属世林少得好名州里瞻敬及其年老汲汲自励恐见废弃时人咸共笑之若天假其夀致仕之年不为此公婆娑之事
　　蜘蛛隠
　　龚舍初仕楚王非其欲见飞虫触蜘蛛网而死叹曰仕宦亦人之网罗也遂挂冠而退时号蜘蛛隠
　　上病
　　张霸为颍川太守谓掾史曰太守起自孤生致位郡守老氏有言知足不辱遂上病
　　以事还
　　张生一仕曽以事还顾我不能高谢人间张长公【渊明】
　　角巾
　　羊祜与弟琇书曰既定边事当角巾东洛归故里为容棺之墟
　　龙种来归
　　厐涣去官还乡里中人曰我家池里龙种来归
　　营莬裘
　　鲁公曰吾为允少故摄今允长矣吾方营莬裘而老焉
　　告年
　　陪幄方圗政安车遂告年【王禹玉诗】
　　山资
　　王秀之为晋平太守朞年求还或问其故答曰吾山资已足岂可久留以妨贤路
　　乞身
　　后汉三公年老以疾乞身
　　保御太和
　　保御太和以究遐福晋赐致仕诏
　　卧振高风
　　萧徳言为秘书监以年老请致仕太宗诏曰所冀才徳犹茂卧振高风使济南伏生重在于兹日闗西孔子故显于当今
　　年至
　　汉书诏曰古者有司年至则致仕
　　啸咏穷年
　　萧俛既致仕逍遥山野啸咏穷年
　　告归
　　书曰伊尹将告归注云告老归邑也
　　角巾东洛
　　薛革除左散骑常侍年至而无疾请告角巾东洛时甚高之
　　辞蝉舍冕
