<!-- { "loadSidebar": true } -->
　　七国相王言従横者继踵而占天文者因时务论书传故其占验鳞杂米盐亡可録者【汉志】
　　时风不至
　　魏太和中散骑常侍高堂隆奏时风不至必有休废之气必有司不勤职事以失天常也【魏志】
　　择日门
　　便时
　　后汉鲁丕传赵王尝欲避疾便时移住学宫丕不聴言便利吉时也
　　灵辰
　　歴吉日协灵辰歴选灵善也【甘泉赋】
　　简元辰
　　简元辰而俶装元善也【思赋】
　　差时择日
　　差时择日差亦择也
　　司分简日
　　司分主厯官简择吉日也

　　海録碎事卷十四
　　钦定四库全书
　　海録碎事卷十五　　　　宋　叶廷珪　撰商贾货财部
　　商贾门
　　干没
　　裴松之云谓冒险趋利不计干燥沉没也
　　摧直
　　摧直退减其价
　　子钱
　　子钱利钱也【见前汉货殖传】
　　与钱通
　　汤客田甲虽贾人有贤操始汤为小吏与钱通及为大吏而甲所责汤行义有烈士之风【张汤传】
　　重装富贾
　　重装富贾周流天下【淮南王传】
　　互郎
　　牙郎当作互郎主互市事也唐人书互作牙转为牙耳【温公诗话】
　　倍称之息
　　取倍称之息谓取一偿二也称举也今俗所谓举钱也
　　奇赢
　　商贾大者积贮倍息小者坐列贩卖操其奇赢日游都市注有余财而蓄聚奇异之物也一説谓残余物也音居宜反【食货志】
　　乗坚策肥
　　乗坚策肥履丝曳缟谓富商如此【食货志】
　　万金贾
　　万乗之国必有万金之贾千乗之国必有千金之贾者利有所并也【食货志】
　　市井子孙
　　市井子孙不得为官吏汉兴如此盖困辱之也【食货志】
　　败水
　　市舶録云舶船放洋之时或飘入他国及溺曰败水
　　计然
　　句践用范蠡计然注一号计硏故賔戏云硏桑心计于无垠吴越春秋作计倪
　　计研
　　计倪【并见上】
　　防货
　　市舶録云盖海南诸国防货所凑
　　盬盐
　　猗顿用盬盐起注盬盐池也于盬造盐故曰盬盐音古【西汉食货志】
　　女懐清台
　　巴寡妇清其先得丹穴而擅其利用财自衞人不敢犯始皇以为贞妇而客之为筑女懐清台【同上】
　　倚市门
　　谚曰以贫求富农不如工工不如商刺绣文不如倚市门此言末业贫者之资也
　　治钱
　　罗衰贾京师为平陵石氏治钱数年间致千余万
　　游闲公子
　　孔氏南阳大鼔铸规陂田连骑游诸侯有游闲公子之名然其赢得过当瘉于啬者故南阳行贾尽法孔氏之雍容注瘉胜也与纎同【货殖传】
　　卬贵
　　卬贵注言价起也【货殖传】
　　贱行
　　行贾丈夫贱行也而雍乐成以饶【货殖传】
　　豪夺
　　大贾富家不得豪夺吾民【食货志】
　　鸿商
　　鸿商富贾舞女成羣【裴子野宋畧】
　　畜五牸
　　陶朱公曰欲速富蓄五牸
　　商商贾固
　　白虎通商之言商也商其远近通四方之物以聚之也贾固也固物以待民来求其利也
　　鸜鹆令
　　货至貊戎市呼传鸜鹆令
　　水畜
　　陶朱公飬鱼经曰威王聘朱公问之曰公家累亿金何术乎朱公曰夫为生之法五水畜第一所谓水畜者鱼池也以六亩地为池池中有九洲即求懐子鲤鱼以二月上旬庚日内池中飬鲤者鲤不相食易长又贵也
　　货财门
　　奥府
　　焦贡易林曰江河淮海天之奥府众利所聚可以饶有
　　契刀错刀
　　王莽造契刀错刀契刀其镮如大钱身形如刀长二寸文曰契刀直五百错刀以黄金错其文曰错刀直五千
　　货四品
　　货四品元公侯子
　　珎宝门
　　航琛
　　航琛越海辇赆逾嶂【顔延年诗】
　　金珰
　　金珰缀惠文金珰耳珠也【傅长虞诗】
　　结緑悬黎
　　佩则结緑悬黎注宋之宝【七啓】
　　雍伯玉
　　捜神记阳雍伯汲水作义浆有一人就饮以石遗之雍种之遂生白璧其地一顷名玉田
　　蠲忿犀
　　同昌公主有此犀带之令人蠲去忿怒
　　金如意
　　席阐文献梁武帝银装刀帝报以金如意【南史】
　　三珠树
　　三珠树生赤水其树如柏叶皆为珠【山海经】
　　火玉
　　唐东夷所贡火玉置之室中不复挟纩
　　金树银花
　　和词条国尝作金树银花银树金花供养佛
　　照夜玑
　　明皇赐虢国照夜玑盖希代之宝也【明皇杂録】
　　玉臂支
　　妃子谓阿蛮曰尔贫无可献师长待我与尔为命红桃娘取红粟玉臂支赐谢阿蛮【杨妃外传】
　　红玉支
　　宗曰我祖破高丽获紫金带红玉支二宝朕以岐王初进龙池篇赐紫金带以红玉支赐妃子妃子后以赐阿蛮【明皇杂録】
　　夜明帘【见帘门】
　　舂山珤
　　天子至于昆仑之丘以观舂山之珤海经舂作钟【穆天子传】
　　万金珤
　　天子之珤万金诸侯之珤千金大夫百金士五十金庶人十金【穆天子传】
　　影犀
　　洞防记吠勒国献犀角表里有光因名明犀暗中有影亦曰影犀织以为簟如锦绮之文
　　龙髯拂
　　龙髯拂元载有之
　　千岁氷
　　颇黎千岁氷所化【酉阳杂爼】
　　鬼血
　　码碯鬼血所化
　　自然灰
　　流离马脑先以自然灰埋之令软乃可雕刻灰出南海【酉阳杂爼】
　　枫脂
　　枫脂入地为琥珀世説又以为桃沈所化
　　软玉鞭
　　天宝中异国献软玉鞭屈之首尾相就舒之则劲直如防乃以联蝉綉为袋碧蚕丝为鞘碧蚕丝弥罗国所贡自然碧色纵之一尺引之一丈【杜阳杂编】
　　玻瓈魄
　　摭言有干死明月魂无复玻瓈魄【李白诗】
　　烛银玉果
　　穆天子至昆仑丘观宝器有烛银玉果烛银银有光如烛玉果者石也皆似良玉【穆天子传】
　　宝苗
　　山上有葱下必有银有薤下必有金有姜下必有铜锡有玉者木傍枝下垂谓之宝苗【酉阳杂爼】
　　流离
　　魏畧云大秦国出赤白黒黄青緑缥绀红紫十种流离汉书出罽賔国顔师古云此盖自然之物采泽光润异于众玉今俗所用皆销冶石汁加以众药灌而为之尤虚脆不贞实非真物
　　琥珀
　　广志博平有琥珀生地中其上及旁不生草深者八九尺大者如斛削去外皮中成琥珀如升初如桃胶凝坚成也又琥珀一名江珠
　　璧马犀
　　甘泉宫汉武植玉树以碧玉为叶又以璧为马及犀牛【甘泉赋注】
　　文玉树
　　山海经昆仑之墟北有珠树文玉树玕琪树
　　珠玉门
　　耳珠
　　古诗云何以致区区耳中防明珠何以致叩叩香囊悬肘后
　　昭华玉
　　舜时西王母献昭华之玉
　　郢握随掌
　　和氏之璧焉能独曜于郢握夜光之珠何得专玩于随掌
　　琼防
　　陆机诗玉顔侔琼防
　　木难
　　明珠交玉体瑚间木难碧色珠也【曹子建诗】
　　和氏场
　　予非荆山璞谬登和氏场【枣道彦诗】
　　水碧
　　郭璞傲睨摘木芝陵波采水碧注水玉也
　　龙
　　音史龙属也明月之珠藏于蚌中龙伏之【广博物志】
　　照车
　　魏惠王曰寡人有径寸之珠照车前后各十二乗者十枚
　　招凉珠
　　黒蚌珠能却暑燕昭王得之暑月懐珠体自轻凉号消暑招凉之珠【拾遗记】
　　清水珠
　　严生得一珠胡人曰此清水珠浊流则涣然清彻也【宣室志】
　　磥砢珠
　　珠一寸以上谓之大珠次曰走珠次曰磥砢珠也
　　玉荣
　　山海经黄帝取密山之玉荣注玉华也
　　延喜玉
　　天锡禹元圭曰延喜玉【文选曲水序注】
　　水玉
　　堂庭之山多水玉注水精也【山海经】
　　苕华之玉
　　纪年曰桀伐岷山得二女曰琬曰琰斵其名于苕华之玉苕是琬华是琰也
　　委然
　　白泽图玉之精名曰委然状如美女青衣
　　蜯病
　　径寸之珠非不宝也而蜯之所病
　　玫瑰
　　韵集曰玫瑰火齐珠也
　　青珠黄镮
　　青珠黄镮出蜀郡
　　璿瑰
　　山海经西王母之山有璿瑰焉注璿瑰赤玉也
　　翕赩
　　瑶瑾翕赩许力反光色也【嵇叔夜琴赋】
　　截肪蒸栗
　　窃见玉书称玉白如截肪黑譬纯漆赤拟鸡冠黄侔蒸栗【魏文帝书】
　　朱鼈吐珠
　　南越志海中多朱鼈状如胏有四眼六脚而吐珠
　　文魮生玉
　　南越志海中有文魮鸟鸣似磬而生玉
　　金门
　　百链刚
　　何意百链刚化为绕指柔【刘越石诗】
　　仲理金
　　神仙传仲理居无终山中自合神丹作黄金五十斤救百民
　　辱金
　　金曾在丘冢及为钗钏溲器陶隠居谓之辱金不可合炼
　　金以溢名
　　秦兼天下币为二等黄金以溢为名上币注二十两为溢改周一斤之制汉兴复以斤名金二等钱为下币【食货志】
　　赤金
　　金有三等黄金为上白金为中赤金为下注白金银也赤金丹阳铜也
　　朱提银
　　朱提银重八两为一流直一千八百五十它银一流直千是为银货二品注朱提县名属犍为出善银诸葛书云汉嘉金朱提银采之不足以自食【食货志】
　　黄冶变化
　　黄冶变化注云铸黄金也【刘向传】
　　锦门
　　重锦
　　重锦三十两注锦之熟细者两疋也【左传】
　　锦十防
　　十疋也以二丈防行故曰防亦曰两【唐书】
　　铜门【五金附】
　　铜奴锡婢
　　铜之精为奴锡之精为婢
　　牡铜
　　链铜时一童一女俱以水灌铜铜当分为两段凸起者牡铜凹防者牝铜【杂爼】
　　银锡白金
　　武帝时造银锡白金三品其一圜之其文龙名白撰直三千二方之其文马直五百三椭之其文直三百注杂银锡为白金椭圜而长他果反
　　耶谿铤
　　耶谿之铤赤山之精铤徒鼎反
　　赤山精
　　赤山精赤山产鐡处【同上】
　　多铜山
　　县官往往即多铜山而铸钱【食货志】
　　黄鐡
　　黄鐡铜也尚书吕刑正义
　　钱门
　　无名钱
　　诏都内别藏张氏无名钱以百万数注安世以还官官不簿也【本传】
　　闭通钱
　　谭賔録钱有文如甲迹者因文德皇后也武德中废五铢钱行开元通宝钱此四字及书皆欧阳询所为也初进様后掐一甲迹因是有之
　　钱气
　　地镜图曰钱铜之气望之如青云
　　当千钱
　　孙权赤乌元年铸当千大钱
　　永安钱
　　自魏末用永安钱皆轻滥齐文宣铸新钱文曰常平五铢
　　常平五铢【见上】
　　永通万国
　　宣帝铸永通万国钱以一当千
　　钱愚
　　梁临川王宏积钱三亿万豫章王综为钱愚论以讥宏贪吝
　　缗镪
　　缗镪専用上音旻下举两反钱防也【汉书】
　　榆荚钱
　　汉患秦钱重更铸榆荚钱
　　赤仄钱
　　赤仄钱以赤铜为棱【西汉食货志】
　　子钱
　　山谷诗恼乱邻翁谒子钱
　　扑满子
　　齐已有诗祗知满我腹宁知满害身到头湏扑破却散与他人钱藏也
　　铜官
　　民坐挟铜炭没入铜官注云主铸钱之官也【汉书】
　　子母钱
　　相逢多是醉醺然应有嚢中子母钱【禇载诗】
　　足陌钱
