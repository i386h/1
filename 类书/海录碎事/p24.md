<!-- { "loadSidebar": true } -->
　　髙庙酎奏武徳文始五行之舞注正月旦作酒八月成名曰酎酎之言纯也至武帝时因八月常酎防诸侯庙中出金助祭所谓酎金也酎音直救反【上】
　　天之美禄
　　羲和鲁国上言酒者天之美禄所以扶衰养疾也【上】
　　百药长
　　盐食肴之将酒百药之长【上】
　　嘉觞
　　澹容与献嘉觞【西汉房中歌】
　　百末防酒
　　百末防酒布兰生顔师古云百草华之末也以百草花末杂酒故香且美见春秋繁露【上斋房歌】
　　甘酒
　　楚元王为穆生设醴注甘酒也少麴多米一宿而熟
　　挏马酒
　　汉郊祀乐人给太官挏马酒挏动也马酪味如酒饮之可醉故呼马酒
　　析朝酲
　　秦尊柘浆析朝酲【斋房歌】
　　毕觞
　　广宣延咸毕觞言尽爵也【上】
　　日饮无何
　　袁盎为吴相或説曰南方卑湿能日饮无何说王毋反而已如此幸得脱何言无余事也【本传】
　　不能满觞
　　灌夫行酒至田蚡蚡膝席曰不能满觞【上】
　　酒失
　　灌夫数以酒失过丞相言因酒有失得罪过于丞相
　　糟丘台
　　垒麴便筑糟丘台【李白诗】
　　酒家钱
　　顔公三十万尽付酒家钱兴发每取之聊向醉中仙
　　金陵春
　　堂上三千珠履客瓮中百斛金陵春
　　吴姬压酒
　　吴姬压酒唤客尝
　　绣衣贳酒
　　昔日绣衣何足荣今宵贳酒与君倾【李白赠韩侍郎】
　　若琥珀
　　鲁酒若琥珀汶鱼紫锦鳞
　　酒仙人
　　崔成甫赠李十二白天外常求太白老金陵捉得酒仙人
　　酒客
　　酒客数人棹歌秦淮往石头访崔回侍御
　　郁金
　　兰陵美酒郁金香玉椀盛来琥珀光
　　琥珀光【见上】
　　对影三人
　　花间一壶酒独酌无相亲举杯邀明月对影成三人
　　劝孤影
　　独酌劝孤影【上】
　　莫拒杯
　　劝君莫拒杯春风笑人来
　　酒仙翁
　　酒仙翁李白自称
　　酒隠
　　及长南游云梦览七泽之壮观酒隠安陆蹉十年白自谓也【上并李白诗】
　　酒若淮泗
　　置酒若淮泗积肴若丘山【吴都赋】
　　盈樽酌
　　赖此盈樽酌【谢晖】
　　酤
　　武帝天汉三年初酒酤师古曰者渡桥也尔雅谓之石杜今之略衍是也禁闭其事摠入官而下无由得若渡水之衍音酌
　　春蚁
　　庾信集中山公许乞酒一车未送来秋叶几回落春蚁未曽开
　　秋酿
　　张载云造酿以秋
　　酒经
　　陶人为器有酒经晋安人饷人以酒置书云酒一经或二经至五经焉他境人至不逹是义闻馈五经束带迎于门乃知是酒【侯鲭集】
　　淫酒
　　刘曜少而淫酒将战饮酒数斗以及于败
　　黍酒
　　楚与晋战司马子反渇而求饮竖阳谷操黍酒而进之注酒器受三斗曰黍【吕氏春秋】
　　椰浆
　　南蛮赤土国以甘蔗作酒杂以紫瓜根酒色黄赤亦名椰浆为酒
　　酒膓
　　为君开酒膓颠倒舞相饮【白居易】
　　扶头酒
　　一榼扶头酒澄泻玉壶十分醮甲酌防灔满银盂【白乐天】
　　万家春
　　坡诗持我万家春一酧五柳陶坡在广南自酿酒之名
　　瓮头春
　　緑绮静谙弦外意白云闲撇瓮头春
　　嗑嗑百榼
　　平原君与子髙饮强子高酒曰昔者遗谚尧舜千钟孔丛子百觚子路嗑嗑尚饮百榼古之圣贤无不能饮也
　　白掷剧饮
　　北齐元行防少颇骄恣父文遥令与卢思道交游文遥谓思道曰小儿微有所知是大弟子之力白掷剧饮甚得师风思道即曰六郎词情爽迈而白掷剧饮亦天性所得
　　十旬清
　　九醖甘醴十旬兼清注清酒百日而成【南都赋】
　　冻饮
　　挫糟冻饮酎清凉注冻冷也【魏都赋】
　　冻醴温酎
　　冻醴流澌温酎跃波【魏都赋】
　　清酤如济
　　清酤如济浊醪如河【上】
　　湘吴酎
　　雪赋酌湘吴之醇酎湘谓湘川陵县吴谓乌程若下酒二处皆有名
　　兰巵
　　兰巵献时哲防酒布兰生【谢灵运】
　　油油退
　　礼记曰君子之饮酒也一爵而色洒如二爵而言言斯三爵而油油以退
　　盈觞酒
　　独有盈觞酒与子结绸缪【李陵】
　　緑樽
　　賔至下尘榻忧来命緑樽【沈休文】
　　舞王戎
　　庾信荅饷酒未能扶毕卓犹足舞王戎
　　兰英酒
　　渍兰叶为之使香也
　　春清缥酒
　　春清缥酒狄康所营匹妙反【七命】
　　酃渌酒
　　盛之荆州记渌水出豫章康乐县其间乌程乡有酒官取水为酒极甘美与湘中酃湖酒年常献之世称酃渌酒
　　酃湖酒【见上】
　　苍梧竹叶
　　苍梧竹叶宜城九醖酒也【出张华轻薄萹】
　　饮酒过差
　　阮嗣宗与物无伤唯酒过差耳【康书】
　　金樽凸
　　十分防灔金樽凸
　　酒胆豩
　　豩字呼闗切顽也当在山字韵刘梦得有杯前胆不豩赵勰有吞船酒胆豩之句礼部韵不收唐韵亦无【汉臯诗话】
　　酒戸加
　　久随萍梗乡音改因奉王侯酒戸加
　　玉酒
　　瀛洲有玉膏如酒味名曰玉酒饮数升辄醉令人长生【十洲记】
　　下若酒
　　若溪在长兴县南舆地志云南曰上若北曰下若下若水酿酒醇美韦昭吴録云乌程下若酒有名刘禹锡云鹦鹉杯中若下春谓酒也
　　若下春【见上】
　　乌程
　　乌程因居人乌氏程氏善酿得名
　　霑余沥
　　分鴈鹜之稻粱霑玉斝之余沥【广絶交论】
　　饮渊明舎
　　何法盛晋中兴书顔延之为始安郡道经浔阳常饮渊明舎自晨达昏及渊明卒为诔极其思致
　　酒有权
　　情多最恨花无语愁破方知酒有权【郑谷】
　　食门
　　藜藿
　　藜藿羮注藜草似蓬藿豆叶也【史通子】
　　粝粱食
　　粝粱食张晏云一斛粟七斗米为粝粝音赖【汉书注】
　　竒羞
　　后主百品盛竒羞
　　椒糈
　　巫咸将久降兮懐椒糈而要之音所米切【楚词】
　　琼爢
　　折琼枝以为羞精琼爢以为粻音靡屑也粻音张粮也
　　蕙蒸兰借
　　九歌蕙肴蒸兮兰借奠桂酒兮椒浆
　　吴羮
　　和酸若苦陈吴羮【上】
　　蔗浆
　　濡鼈炮羔有蔗浆【上】
　　腐膓药
　　甘脆肥醲命曰腐膓之药【枚乗七发】
　　犓牛膄
　　犓牛之膄菜以笋蒲【上】
　　折芰燔枯
　　折芰燔枯注枯干鱼也【任彦升表】
　　罗阇
　　异物志云高昌僻土有异于华寒服冷水暑歠罗阇注云高昌郡人呼粥为罗阇也
　　防鱼额
　　语曰宁去累世宅不去防鱼额【杂爼】
　　合澜蛎
　　语曰得合澜蛎虽不足豪亦足以高【上】
　　雕胡饭
　　主人女为臣炊雕胡之饭烹露葵之羮披白縠之单衫垂珠歩揺来排臣戸【相如讽赋】
　　露葵羮【见上】
　　杬子
　　杬子音元盐鸭子也以其用杬木皮汁和盐渍之
　　含肚鮝
　　石首鱼盐淹曝干谓之含肚鮝【上】
　　熊白
　　熊当心有白脂如玉味甚美俗呼熊白【淮南子】
　　甘狗羮
　　楚人烹猴召其隣以为狗羮而甘之【上】
　　草具
　　范睢见须贾使舎食草具【史记】
　　善饭
　　赵使曰廉将军虽老尚善饭然与臣坐顷之三遗矢矣【史记本传】
　　食蛙瘦【见光景门】
　　蓬池鲙
　　李徳裕述梦诗云荷静蓬池鲙冰寒郢水醪注学士初上赐食皆蓬莱池鲙夏至颁冰及酒以酒味浓和冰而饮禁中有郢酒坊
　　安成食
　　南朝安成公何朂无忌之子临汝公孟灵休昶之子以肴膳器服车马相髙都下语曰安成食临汝饰
　　五侯鲭
　　汉娄君卿歴游五侯之门每旦五侯遗饷之君卿合为鲭世传五侯鲭音征煎和之名
　　佳设
　　羊曼在丹阳客来早者得佳设
　　髙阳食
　　髙阳一食直我千日【洛阳伽蓝记】
　　焼尾食
　　唐景龙中初拜官者例各进食名曰焼尾食
　　下食客
　　谢惠连父方明族子灵运谓曰阿连才悟如此而以常儿待之何长瑜当今仲宣而饴以下客之食
　　羞煑
　　羞煑宜羊貊煑宜犊【语林】
　　清酒特炙
　　陆机百年歌清酒特炙奈乐何【古乐府】
　　杏酪麦粥
　　孙楚祭子推文云黍饭一盘杏酪二杯清泉甘水充君之厨今寒食杏酪麦粥即其类也【荆楚岁时记】
　　山膳
　　若拟营山膳相随折晩菘【陶诗】
　　太牢具
　　项王使者来为太牢具举欲进之【西汉】
　　恶食
　　以恶食食项王使者【上】
　　争奏酒炙
　　延夀被诛老小扶持车毂争奏酒炙
　　麫起饼
　　齐永明九年诏太庙四时荐麫起饼疑今之蒸饼也
　　莼
　　莼羮絶美江东人谓之莼【杂爼】
　　炊金馔玉
　　骆賔王谓盛馔曰炊金馔玉
　　乳糜香饭
　　晋刘孝威啓曰乳糜香饭素糗浆
　　蒸葫芦
　　郑余庆处分厨家烂蒸去毛莫拗折项客以为必是鹅鸭乃是烂蒸葫芦【商芸小説】
　　饭三升
　　阚骃性能多食一饭至三升乃饱
　　治具
　　魏其夫妻治具至今未敢尝食【灌夫传】
　　毋食马肝
　　食肉无食马肝未为不知味也注马肝有毒食之善杀人【西汉】
　　桂蠧
　　南越王献桂蠧一器注虫食桂故味辛而渍之以蜜食之也【前南粤王传】
　　家鹿
　　倦游録广南人食防谓之家鹿
　　落头鲜
　　送人郧乡无慙折腰吏勉食落头鲜注郧人相尚食腐鱼故俗传为落头鲜
　　囚犊夺乳
　　囚犊夺乳劫蜂食蜜又以油引出蕈上之虫而食谓之三夺食【出佛书】
　　三夺食【见上】
　　庖霜淅玉
　　庖霜淅玉脍鲫炊香粳【鲁直诗】
　　酒车
　　酒车酌醴方驾授饔左氏注熟曰饔【西京赋】
　　修薄具
　　修薄具而自设注具肴馔也【长门赋】
　　甘膬
　　饭食则温淳甘膬美也昌芮反【七发】
　　芼山肤
　　肥狗之和冒以山肤注熊白也冒与芼同【上】
　　楚苖
　　楚苗之食安胡之饭或云雕胡【上】
　　熊蹯
　　熊蹯之臑音烦而【上】
　　豢豹胎
　　豢豹胎言所养豹【上】
　　小饭大歠
　　小饭大歠如汤沃雪【上】
　　蝉翼剖
　　蝉翼剖言其切之薄也【上】
　　蓐收调辛
　　蓐收调辛防适咸
　　极陆毛
　　极陆毛穷海错【七命】
　　晨凫露鹄
　　晨凫露鹄言味之美【上】
　　封熊蹯
　　封熊之蹯翰音之跖【上】
　　净馔
　　净馔素餐【见艺文】
　　象白
　　象白犹熊白也【上】
　　防髀猩唇
　　防髀猩唇薄米反【七命】
　　命支离
　　命支离飞霜锷红肌绮散素肤雪落注支离古之屠人【七命】
　　肤寸肴脩
　　选应休琏书接武茅茨凉过大厦肤寸肴修味逾方丈注四指为肤
　　茶门【水品附】
　　紫笋茶
　　清明日湖州进紫笋茶【荆楚岁时记】
　　茗一车
　　权纻茗讃云穷春秋演河图不如载茗一车
　　雪水滞
　　陆羽品第水以雪水第二十云煎茶滞而太冷也
　　茶癖酒狂
　　邓刹云陆羽茶既为癖酒亦称狂
　　水厄
