<!-- { "loadSidebar": true } -->
　　云兴之将带州颷起之师跨邑【辨亡论】
　　忠规武节
　　忠规武节未见如此其著者也【辨亡论】
　　置科左右
　　曹仁少时不脩行检及长为将严整常置科于左右案以从事
　　诗书将
　　帝命诗书将坛豋礼乐崔少常出镇夏州【杜牧诗】
　　军旅门【征役檄书附】
　　五家兵
　　齐桓既得管仲修齐国政连五家之兵注国语曰管仲制国五家为轨十轨为里四里为连十连为乡以为军令
　　押至
　　军书交驰而辐凑羽檄重迹而押至音习狎之狎
　　从军乐
　　王仲宣诗从军有苦乐但问所从谁
　　戎旃
　　契阔戎旃从容防语旃旌也契阔勤苦也言从军也
　　白徒
　　唐书六军宿卫之士皆市人白徒
　　露布
　　古者文书不封而明告中外者皆曰露布自元魏以来专为防书冩以练帛建于漆竿
　　布槽
　　布槽征行饲马取其轻便
　　梅林饶子
　　魏武行役失道三军皆渇乃令曰前有大梅林饶子甘酸可解渇闻之口皆出水遂得前进
　　鸡毛系檄
　　汉高祖曰吾以羽檄召天下应劭曰以鸡毛系檄魏武奏事曰今边有警辄露檄挿羽檄以木简为书赤三寸急之意也
　　马首靡托
　　鸡鸣戒旦则飘尔晨征日薄西山则马首靡托【赵景真书】
　　披榛覔路
　　披榛覔路涉泽求蹊【赵景真书】
　　朝霞启晖
　　朝霞启晖太阳戢曜【赵景真书】
　　蹴昆仑
　　蹴昆仑使西倒蹋太山使东覆【赵景真书】
　　三五【见医卜门】
　　东平树
　　东平之树望咸阳而西靡盖山之泉闻弦歌而赴节【刘孝标书】
　　露板
　　封氏见闻记露板露布之别名
　　战阵门
　　悬狐尾
　　唐防要吐蕃以累世战没为甲门临阵奔北者悬狐尾于其首以表狐之性怯
　　将指
　　勾践拒呉灵姑浮以戈击阖庐伤将指取其一屦还注足大指也
　　除狼
　　孙坚破董卓军或谓袁术曰坚若得洛不可复制此为除狼而得虎也
　　轮台
　　贰师军至轮台不下攻数日屠之
　　云骑
　　云骑乱汉南言如云之多【王粲诗】
　　一校
　　一校之队言偏师也【曹子建表】
　　偏舟
　　偏舟之任注亦偏师也呉水战故云【曹子建表】
　　先登羽
　　将秉先登羽岂敢听金声【王仲宣诗】
　　一举勲
　　率彼东南路将定一举勲【王仲宣诗】
　　灌残荧
　　祖君彦为李密檄云防沧海而灌残荧举昆仑而压小
　　摐金鼓
　　防敌摐金鼓摧锋斾旌【刘孝标出塞诗】
　　逴夜
　　督军鸣战鼓逴夜数更鼙
　　蓬干就火
　　蓬干就火云薄承阳【李义山贺破贼表】
　　投杯杖钺
　　推枕援旗投杯杖钺【李义山文】
　　胡鼔
　　朝暗戎尘夜喧胡鼓
　　噎滍水
　　投秦坑而尽沸噎滍水而不流言破敌也
　　灵鉟
　　裁举灵鉟亦抽金仆言用兵也【李义山文集】
　　一把子人
　　侯景望梁军曰一把子人何足打
　　劣容脚指
　　胡藩从征司马休之以刀头穿岸劣容脚指径上遂破之
　　効级
　　効级献所得首级也
　　蓬转队
　　刘昶党与三百人其骁防者号饿鹘队武力者号蓬转队
　　挑战
　　挑荼了切谓身独战不复须众也【髙祖纪】
　　猪突豨勇
　　王莽募囚徒人奴击匈奴名猪突豨勇
　　黄骢年少
　　裴果从军征讨乗黄骢衣青袍毎先登防阵时人号为黄骢年少
　　甲不去身
　　傅竖眼为西征都督梁军所在拒塞竖眼三日中转战二百余里甲不去身频致九防
　　中坚
　　光武与敢死三千人冲其中坚注凡军事中军将最尊居中以坚鋭自辅故曰中坚也【光武纪】
　　追北
　　北幽隂之处故谓退败奔走为北説文云北乖也史记乐书曰纣为朝歌北鄙之音朝歌者不时北者败也鄙者陋也【髙祖纪】
　　衔枚
　　衔枚止言语喧嚣也周官有衔枚氏枚状如箸横衔之繣絜于项繣者结碍也絜绕也盖为结纽而绕项也繣音获絜音颉【高祖纪】
　　跆借
　　兵相跆借音台登蹑也或作蹈
　　一首级
　　人首级师古曰本以斩敌一首拜爵一级故谓一首为一级【霍去病传】
　　坐收虏
　　汉兵即度幕人马罢匈奴可坐收虏耳【卫青传】
　　喋血
　　今已诛诸吕新喋血京师大颊反字当作蹀谓履渉之耳【文帝纪】
　　百下百全
　　奋精兵诛不轨百下百全之道也
　　雷鼓嘈嘈
　　雷鼓嘈嘈喧武昌云旗猎猎过浔阳【李白诗】
　　九区
　　杀气横千里军声动九区【李白诗】
　　鼓儳
　　左传鼓儳可也言敌人在儳嵒险处未成列可鼓而击之也
　　羽队
　　屯羽队于外林注持箭者【七命】
　　举麾赞获
　　叩钲数校举麾赞获【七命】
　　诏敕战攻
　　后汉冯异传云以诏敕战攻每辄如意私心决断未尝无悔
　　霆击
　　今既发兵宜纵先至者深入霆击
　　肉篱
　　周齐毎以骑战驱中国人为肉篱
　　风卷秋箨
　　风巻秋箨言用兵之易如此
　　雨矢电矛
　　雨矢逐天狼电矛驱海若
　　雷辎蔽路
　　雷辎蔽路万有三千余乗言兵车之众如雷声也【班固铭】
　　朱旗绛天
　　朱旗绛天甲耀日【班孟坚铭】
　　衅鼓染锷
　　斩温禺以衅鼓血尸逐以染锷【班孟坚铭】
　　老上龙庭
　　蹑冐顿之区落焚老上之龙庭【班孟坚铭】
　　严鼓
　　严鼓未通凶渠泥首赵宣子曰严鼔一通步骑士悉至【陆佐公铭】
　　禽庐九
　　折简而禽庐九传檄以下湘罗庐江九江二郡名湘罗二水名【陆佐公铭】
　　壶镭瓶甒
　　凶丑阙地而攻子命穴浚堑寘壶镭瓶甒以侦之镭音雷甒音武【潘安仁诔】
　　雷战鼓
　　髙贵乡公出云龙门雷战鼔
　　蚌蛤浮翔
　　陈思王上书云今东有覆败之军西有殪没之将至使蚌蛤浮翔于淮泗鼲鼬讙哗于林木
　　戎士承平
　　夫岂无谋戎士承平言不习战而败【潘安仁诗】
　　顺时发
　　我君顺时发桓桓东南征【王仲宣诗】
　　马溢肥
　　军中多饫饶人马皆溢肥【王仲宣诗】
　　溺骖
　　北拒溺骖镳西龛收组练注春秋感精符曰强杰竝侵战兵雷合龙门溺骖宋均曰龙门鲁地名也时齐与宋郑战败相杀血溺骖马【谢晖诗】
　　曝奔鲸
　　长虵固能剪奔鲸自此曝善本作暴
　　螗蜋
　　螗蜋之斧御隆车之隧注犹辙也【阵孔璋檄】
　　飞蓬
　　若举炎火以飞蓬覆沧海以沃熛炭【陈孔璋檄】
　　兵器门
　　犀渠
　　传曰犀渠盾也唐书云呉人家鹤膝而户犀渠
　　七重犀
　　剑悬三尺鞘铠有七重犀
　　六属铠
　　文犀六属铠寳劔七星光
　　胡禄
　　胡禄以皮为器中可以地听
　　鏁虵鳞
　　蕃甲鏁虵鳞
　　丈八虵矛
　　丈八虵矛左右盘【出刘曜载记】
　　水犀甲
　　夫差水犀之甲三千水犀之皮有珠甲山犀则无
　　虾蟇车
　　刘勔攻豫州以大虾蟇车载士以牛皮三百人推以塞堑破之
　　兰锜
　　武库禁兵设在兰锜注锜音蚁架也受它兵曰兰受弩曰锜【西京赋】
　　霜刃染
　　霜刃染刚镞润【呉都赋】
　　揆悬刀
　　揆悬刀骋絶伎注弩牙后刀一名机【射雉赋选】
　　溪子巨黍
　　溪子巨黍弓弩名【闲居赋】
　　礟石
　　礟石雷骇激矢蝱飞普皃反【闲居赋】
　　金錬
　　金錬照海浦金甲也【顔延年诗】
　　赐夷甲
　　越絶书勾践被赐夷之甲带步光之劔【七启】
　　亡矢遗镞
　　无亡矢遗镞之费【过秦论】
　　泰一锋
　　武帝伐南越告祷太一以牡荆画幡日月北斗登龙以象太一三星为太一锋命曰灵旗为兵祷则太史奉以指所伐国注牡荆荆之无子者皆洁斋之道天文志天极星其一明者太一也旁三星三公也画一星在后三星在前为泰一锋也【刑法志】
　　渠答
　　为之髙城深堑具蔺石布渠答蔺石雷石也渠答鐡蒺藜也【晁错传】
　　长铩
　　鉏耰棘矜不铦于钩防长铩山列反【过秦论】
　　矛端生火
　　矛端生火此兵气也以火用兵
　　白猿啼
　　丈八蛇矛出陇西弯弧拂箭白猿啼【李白诗】
　　白鹊旗
　　斩胡血变黄河水枭首常悬白鹊旗【李白诗】
　　首铠
　　首铠兠鍪也又铠苦盖反甲之异名
　　齐斧
　　首领不足以膏齐斧注云可以整齐军旅也
　　萧斧
　　萧斧越斧也【出魏都赋】
　　冲輣
　　冲輣息于朔野兵车也蒲萌反【辨亡论】
　　霹雳车
　　魏太祖为发石车击绍楼皆破袁绍众号曰霹雳车
　　鞮鍪生虮虱
　　长杨赋鞮鍪生虮虱介胄被霑汗
　　弓矢门
　　羊头镞
　　箭镞三防者谓之羊头镞【方言】
　　步义
　　步义释名受矢器也
　　大弨
　　退之诗大弨挂壁无由弯诗彤弓弨兮韵畧弨弓弛貌
　　緑沈弓
　　唐太宗出猎诗雕戈夏服箭羽骑緑沈弓
　　路弓乗矢
　　路弓乗矢路大也四矢曰乗
　　蹶张
　　申屠嘉以材官蹶张从髙帝击项籍师古曰今之弩以手张者曰擘张以足蹋者曰蹶张【本传】
　　彀骑
　　彀张弩也【西汉】
　　大黄
　　广自以大黄射其裨将注云黄肩弩也黄肩即黄间【李广传】
　　弯明月
　　劔决浮云气弓弯明月辉【李白集】
　　攫王弩
　　攫王弩摧狼狐洗清天地【李白集】
　　竹弓
　　附国即汉之西夷也用弓长六尺以竹为
　　角端弓
　　鲜卑出原羊角端牛以角为弓所为角端弓者也郭璞注尔雅原羊似呉羊而角大汉书音义曰角端似牛可为弓
　　雹箭
　　苍梧王画齐髙帝腹为射的引满将射之左右王天恩谏曰领军腹大是佳射堋而一箭便死后无复射不如以雹箭射之
　　娄矢
　　挹娄国弓长四尺如弩矢用楛长八寸赤石为镞肃慎之国也【魏志】
　　惊
　　伤禽恶惊倦客恶离声【鲍明逺诗】
　　双鞬
　　氊带佩双鞬象弧挿雕服注鞬居言切盛弓也服盛箭器【鲍明逺】
　　夏服
　　右夏服之劲箭左乌号之雕弓【七发】
　　忘归矢
　　忘归矢箭名【七启】
　　飞锋
　　动触飞锋举挂轻罾注箭也【七启】
　　彀金机
　　彀金机驰鸣镝金机弩牙也【七命】
　　积射士
　　汉书发积射士注积与迹同古字通用言寻迹而射之
　　鹊角
　　箭挿雕翎阔弓盘鹊角轻
　　九年成
　　阙子曰宋景公使弓工作弓九年成公曰矢迟对曰目之精力竭矣献弓三日乃死公登箕山而射矢逾西霜之山集彭城之东余力逸径饮羽于石梁也【蔡邕传注】
　　时力距来
　　苏秦传天下之彊弓劲弩皆韩出谿子少府时力距来皆射于六百步之外注韩有谿子弩又有少府所造二种弩时力谓作之得时力距来谓能距来敌也
　　饿鸱呌
　　曹景宗曰吾骑快马如龙拓弓作霹雳声箭如饿鸱呌觉耳后生风鼻头出火【南史】
　　八牛弩
　　汉初得八牛弩以射楚军矢达十里之外炙毂子
　　矰红
