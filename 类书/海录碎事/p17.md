<!-- { "loadSidebar": true } -->
　　层阁肃天居驰道直如髪【鲍明逺诗】
　　网丝
　　阑径少行迹玉台坐网丝【张华诗】
　　苏台
　　传称吴王阖庐旦食防山昼游苏台射于鸥陂驰于游台兴乐石城走犬长洲
　　响廊
　　旧传岘山上有琴台有响廊或曰鸣屐廊以楩楠借其地西子行则有声故以名云
　　翠旌楼
　　有兴欲沽红曲酒无人同上翠旌楼【唐禇载诗】
　　北顾
　　梁武帝幸京口城北固楼改名北顾大同十年也
　　楼腰
　　雪诗瓦沟如粉叠楼腰【林逋】
　　半月台
　　单父有半月台诗云陶公有逸兴不与常人俱筑台象半月迥出髙城隅
　　归云宅
　　迢迢百尺楼分明望四荒暮作归云宅朝为飞鸟堂
　　飞鸟堂【见上】
　　鳯楼十二
　　鳯楼十二重【鲍明逺诗】
　　读书台
　　段文昌字墨卿有别业在广都县龙华山尝杜门力学于此郭震有题龙华山诗云昔年曾到此山来百鸟声中酒一杯最好寺邉开眼处段文昌有读书台
　　子午台
　　燕昭王起灵台穷极珎巧子时起工午时毕故谓之子午台【拾遗记】
　　冰楼
　　建章宫北积冰为楼【三辅黄图】
　　璧台
　　王为盛姬筑台砌之以玉【穆天子传】
　　银台
　　银台南畔路始是到人间【白乐天诗】
　　怪浮台
　　勾践起怪浮台以灼又仰观天时以观夭怪今山其地也亦曰怪山徃石一夜飞来民怪之故名【越絶书】
　　握日台
　　燕昭王好神仙仙人甘宙与王登握日之台
　　谢公楼
　　在永嘉州北本北亭也灵运有北亭与吏民别诗
　　蜕仙台
　　碧落洞在英州其絶险处徃徃有人骨谓之蜕仙台【郡国志】
　　呼鹰台
　　在襄阳刘表所筑每登台鼔琴作野鹰来曲因名呼鹰台郡【国志】
　　刘伶台
　　在山阳县东北青塾村
　　楼居
　　公孙卿言神仙好楼居于是长安作飞廉桂舘甘泉作益寿延寿馆使卿持节设具神人【西汉志】
　　通天台
　　作通天台将招徕神仙之属【上】
　　泉亭
　　王莽改钱塘为泉亭
　　凌歊台
　　置酒凌歊台欢娱未曾歇【凌歊台在黄山】
　　隐乡楼
　　海云迷驿道江月隐乡楼【李白诗】
　　鳯凰楼
　　金陵懐古台倾鳷鹊观宫没鳯凰楼别殿思清暑芳园罢乐游【李白诗】
　　青楼
　　瑶台有黄鹤为报青楼人【李白诗】
　　翡翠楼
　　翡翠为楼金作梯谁人独宿倚门啼【上】
　　三台
　　三台列峙而峥嵘魏都赋注铜雀台冰井台金鳯台
　　兴光楼
　　齐武帝兴光楼上施青漆世人谓之青楼东昏曰武帝不巧何不纯用瑠璃【南史】
　　燕子楼
　　张建封镇武宁盻盻乃徐府竒色公纳之为剙燕子楼以安盼盼公薨不食而卒
　　颢天台
　　置酒于颢天之台【上林赋】
　　富阳楼
　　盛之荆州记富阳县城楼王仲宣登之而作赋
　　飞阁
　　严霜依玉除清风飘飞阁【曹子建诗】
　　指中天
　　层台指中天【谢灵运诗】
　　层台累榭
　　层台累榭临髙山【屈平渔父】
　　璇台九重
　　璇台九重璇曲也【七命】
　　芙蓉楼
　　京口城西北楼名芙蓉【图经】
　　万嵗楼
　　京口记州城上西楼名万嵗晋刺史王恭所创今月台是
　　荔枝楼
　　在忠州白乐天置
　　鳯凰台
　　在金陵李白有诗
　　叠障楼
　　在宣城唐咸通中建刺史独孤霖为之记
　　柏梁台
　　汉武帝元鼎二年作以香柏为之
　　金虎台
　　金虎台曹操十八年作于邺
　　陵云台
　　魏文帝黄初二年筑
　　九华楼
　　池州城东门楼也
　　屋宅门
　　夹宅清漳
　　南史刘绘与张融周颙雅有风则时人为之语曰三人共宅夹清漳张南周北刘中央
　　蜗牛庐
　　魏志髙士传焦先字孝然作蜗牛庐呻吟其中俗呼黄犊庐
　　先筑
　　曩基即先筑故池不更穿【谢恵连】
　　邃宇
　　邃宇列绮兰室接罗幕【陆士衡诗】
　　东轩
　　啸傲东轩下聊复得此生【渊明杂诗】
　　穾夏
　　冬有穾夏夏室寒穾夏重屋也乌吊胡雅反【宋玉】
　　第宅
　　宅亦曰第言有甲乙之次第也汉书列侯食邑赐大第室二千石赐小第室
　　甲诸第
　　田蚡为宰相治宅甲诸第田园极膏腴
　　买邻
　　梁宋季雅市宅居吕僧珍宅侧僧珍问其宅直一千一百万怪其贵曰一千万买隣一百万买宅
　　门容长防
　　晋书王濬起宅门前广数十歩曰吾欲使容长防幡旗
　　廉泉让水
　　南齐范柏年谒宋明帝言及广州贪泉因谓曰卿州复有此否答曰梁州唯有文川武乡廉泉让水曰卿宅何在曰在廉让之间
　　瑞室
　　梁何隐居若耶山时洪水皆被漂溺惟所居岿然独存文帝命钟嵘作瑞室颂以旌之
　　玉杯宅
　　唐师号李林甫安邑宅为玉杯牛僧孺新昌宅为金盏玉杯一破不复全金盏或伤庶可重制
　　先巢
　　翩翩新来燕防防入我庐先巢故尚在相将还旧居
　　宽怗怗【见仪来门】
　　廊腰
　　廊腰缦廻檐牙髙啄【阿房赋】
　　檐牙【见上】
　　北第第一
　　髙后徳夏侯婴之脱孝惠鲁元于下邑间也赐婴北第第一近我以尊异之注近北阙之第文选曰北阙甲第当道直启【西汉】
　　宅一区
　　氏处岷山之阳曰郫有田一廛有宅一区世世以农桑为业自李至雄五世而传一子故雄无他宅于蜀
　　万瓦鳞
　　气动千峰翠光浮万瓦鳞【王禹王春晴】
　　羲之宅
　　在蕺山今戒珠寺是也在山隂县
　　三十歩
　　裴佗清白任真不事家业宅不过三十歩又无田园也
　　堂下周屋
　　堂下周屋谓廊也
　　甲舍
　　盖主上书告胡建侵辱长公主射甲舍门如甲第也
　　万古宅
　　我有万古宅嵩阳玉女峰长留一片月挂在东溪松【李白诗】
　　宅近青山
　　宅近青山同谢眺门垂碧栁似陶潜【李白诗】
　　如舍
　　平恩许伯入第盖寛饶贺之酒酣仰屋而叹曰美哉富贵无常忽则易人此如传舍所阅多矣惟谨慎为能久
　　居大第
　　后汉窦融传拥富赀居大第
　　防华欀
　　并坐防华欀【王仲宣诗】
　　云屋
　　云屋晧旰言髙如云也
　　东第
　　位为通侯处列东第李善曰甲第也居帝城之东故曰东第
　　瞰髙明
　　髙明之家鬼瞰其室【雄解嘲】
　　阻长隄
　　其制宅也却阻长隄前临清渠柏木几于万株流水周于舍下此石崇金谷居也【石季伦思归引序】
　　家林
　　汲流旧巘葺宇家林
　　方丈
　　髙诱曰堵长一丈髙一丈靣环一堵为方丈故曰环堵之室言其小也
　　崇岫为宅
　　应与程文侯书曰故求逺田在闗之西南临洛水北据邙山托崇岫以为宅因茂林以为防
　　鱼鳞屋
　　楚辞鱼鳞屋兮龙堂注河伯以鱼鳞盖屋
　　言偃宅
　　在常熟县西宅中有大井又有言偃桥【郡国志】
　　防堂门【房屋附】
　　绿野堂
　　裴晋公留守东都于集贤里之第起凉台暑馆名曰緑野堂日与诗人白居易刘禹锡酣晏其中
　　芸辉堂
　　唐元载造芸辉堂于私第芸辉香草出于阗国
　　绿莎防
　　绿莎防在河中府
　　凝闲堂
　　孝文作凝闲堂取天子闲居又于台后作茅茨堂以为不可纵奢以忘俭
　　茅茨堂【见上】
　　旟旟
　　李翔新堂铭乃作斯堂髙岩旟旟
　　学业堂
　　在襄阳县诸葛孔明之地亮家在南阳之邓乡曰隆中先主三顾于此【图经】
　　璇房瑶室
　　皮日休罗浮山红翠数声瑶室响注红翠鸟名也罗浮有璇房瑶室七十二所
　　郁金堂
　　郁金堂北画楼东【李义山诗】
　　万金堂
　　灵帝出自侯门居贫即位常曰桓帝不能作家曾无私蓄故于西园造万金堂以为私藏
　　兰堂
　　宴于兰堂汉书曰祓兰堂
　　妓堂
　　京口东南有谢公妓堂遗迹
　　宗书堂
　　唐宗在藩邸时居之即位后为伽蓝今开元院是
　　华屋洞房
　　曜华屋而憘洞房言朱火之光照也【舞赋】
　　皇堂
　　后汉胡建为军正斩监察御史于皇堂上注堂无壁曰皇
　　濬房
　　髙台多妖丽濬房出清顔【陆士衡乐府】
　　冠山堂
　　班氏西都赋树中天之华阙丰冠山之朱堂
　　歌堂
　　虞世南歌堂靣绿水舞馆接金塘
　　碑防
　　皓然户晓来新画轴碑防絶防尘
　　亭阁门【斋馆附】
　　精思亭
　　李德裕私第有起草院院有精思亭每草诏令制置军事即处其中
　　半隐亭
　　唐王字大年于永逵里深僻防创书斋吟咲其中号半隐亭
　　丈亭
　　在慈溪县地志云是老尉廨筑方丈室故云丈亭其北有老尉浦
　　鲒﨑亭
　　汉书志云鄞有鲒﨑亭顔师古云鲒音结蚌也长一寸广三分﨑曲防也
　　孝义亭
　　在丽水县因孝妇陶氏得名【图经】
　　鹄奔亭
　　昔亭长杀二妇人取其物何敞为交趾刺史宿此亭二鬼告寃敞收亭长表诛之方掘其尸时有二鹄来奔其亭故名鹄奔谢承汉书云鹄巢亭【图经】
　　冠盖亭
　　在襄阳县南二十里冠盖山下后汉灵帝末天下大乱尝有去官及居职见四郡守七都尉二卿两侍中一黄门二侍郎三尚书六刺史二十长史刘表以其豪盛乃即其山道口亭刋石铭之曰峨峨南岳烈烈离明实繁俊乂君子以生惟此君子作汉之英德为龙光声比鹤鸣此碑永嘉中为人毁壊【图经】
　　隐君亭
　　在泉州南安县为秦系作吕夏卿撰记【图经】
　　劳劳亭
　　在江宁县南十五里古送别之所李白有劳劳亭歌云金陵劳劳送客堂【图经】
　　旗亭
　　旗亭五里俯察百隧注市楼也
　　嵩牛亭
　　冨公在綘州作【图经】
　　庚名甲号
　　二癸亭诗笑浦庚作名嫌石甲为号【李华诗】
　　延阁
　　结阳成之延阁飞观榭乎云中【蜀都赋】
　　行月
　　绣甍结飞霞璇题纳行月【鲍明逺诗】
　　银牓
　　曲江翠幕排银牓东方朔神异经东明山有宫门有银牓张正昆诗银牓映仙宫
　　飞阁
　　置酒坐飞阁逍遥临华池【江文通古离别】
　　岧亭
　　台榭争岧亭西京赋状亭亭以岧岧
　　中宿
　　歩阎周流长途中宿言台阁髙逺中道而宿方至其上【上林赋】
　　宛虹
　　宛虹蜺于楯轩注屈曲之虹也【上林赋】
　　菌阁
　　谢晖诗随山望菌阁芝阁也楚词菌阁兮蕙楼
　　缘云
　　华阁缘云【七启】
　　梦谢亭
　　施肩吾有登灵隐山梦谢亭诗【见选】
　　谢公亭
　　在宣城太守谢晖置范云为零陵内史谢送别于此故有新亭送别诗在选中
　　玉光亭
　　在玉山县防王荆公章郇公皆有诗章尝为令
　　临无地
　　飞阁流丹下临无地
　　弄水亭
　　在池州谯门外今昔诗咏多及之【图经】
　　半霄亭
　　在九华北城寺中途【图经】
　　草亭
　　雄宅后置寳园寺今为官亭有墨池在焉【成都记】
　　浣花亭
