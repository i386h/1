<!-- { "loadSidebar": true } -->
　　吏部尚书一人吏部侍郎二人分为三铨尚书中铨两侍郎分为东西两铨
　　流内
　　通典曰隋制九品自太师始焉为之流内
　　四才三实
　　具员故事吏部择人以四才三实四才谓身言书判三实谓德行财用劬劳
　　百家谱
　　南史御史中丞王僧孺改定百家谱后王刘湛并好其书日对千客不闻其犯一人讳湛为选曹始撰百家谱以助铨序
　　斜封
　　唐中宗朝安乐太平诸公主用事东西置两铨恣行请托或有斜封受官预用来秋阙
　　甲午制
　　晋书王戎领吏部初为甲午制
　　卖官门
　　卖官
　　防革鬻爵卖官三代无有起于秦汉之权利
　　以赀为郎
　　张释之与兄仲同居以赀为骑郎如淳曰汉注赀五百万得为常侍郎【本传】
　　行钱
　　豪富郎或行钱得善部【杨恽传】
　　散侯
　　后魏明帝输粟八千石赏散侯六千石散伯四千石散子三千石散男
　　冗官门
　　堂厨食利人
　　先是两省以江淮富人给文牒周游天下称堂厨食利人诸道公燕居大将之上李徳裕罢之【献替録】
　　灶下养
　　更始所授官爵或有膳夫庖人时语曰灶下养中郎将烂羊胃骑都尉烂羊头关内侯公羊传曰炊烹为养
　　赦宥门
　　霈宥有三
　　国朝之制凡霈宥三曰大赦曰曲赦曰德音宋元宪云徳音非可名制书乃臣下奉行制书之名天子自为德音非也唐常衮集赦令一门谓之德音
　　牛车散载
　　留台奏请收李彪孝文明无此事遣左右慰勉之听以牛车散载送之洛阳防赦得免
　　德号
　　出德号省刑罚如言德音也【上林赋】
　　回霜收电
　　重陛下恺悌之宥回霜收电【陆士衡表】
　　起偃为竖
　　起偃为竖化尸为人言减刑之恩如此
　　籥动
　　王充论衡赦令将至则系室籥动
　　削丹书
　　茍削丹书得夷平民丹书罪籍也【陆士衡表】
　　贡士门
　　白袍子
　　或有朝士讥宋济曰近日白袍子何太纷纷济曰为朱袍紫袍纷纷耳【国史补】
　　充秀州闾
　　刘瓛举秀才与其父书曰此岁贤人充秀州闾可谓得人
　　署行议年
　　兴廉举孝岁时于外府署行议年日夕于中甸
　　计考
　　诏曰今之计考古之贡士也
　　赋租门
　　奉公吏
　　何武弟显家有市籍租常不入市啬夫来商捕辱显家显怒欲以吏事中商武曰以吾家租赋不为众先奉公吏不亦宜乎
　　廪假
　　后汉入税租助郡国廪假注廪给假货者也
　　诟租吏
　　县省司刑官户乏诟租吏
　　呌租吏
　　呌租吏李贺诗
　　马口钱
　　汉元鳯年诏令民无出马口钱
　　口钱
　　宣帝行幸河东减天下口钱
　　橘柚税
　　越多橘柚有税谓之橙橘户
　　户口门
　　游户
　　诸葛亮曰荆州着籍者少凡有游户皆使自实
　　隐丁脱卒
　　上作通天台未有人王仲舒为中尉脱卒得数百万注隐漏未为卒也
　　左户右户
　　北齐分户部为左户右户左户主天下计户口右户主天下公私田宅课
　　朱出墨入
　　后周苏绰始制文案程式朱出墨入及计帐户籍之法
　　刑法门
　　攟摭
　　萧何攟摭法令宜于今者作律九章乃着令
　　三尺法
　　客谓杜周曰君为天下决平不循三尺法注以三尺竹简书法律也【本传】
　　次骨
　　杜周为中丞少言重迟而内深次骨注云其用法刻深至骨【本传】
　　秋荼
　　伤秋荼之宻网注荼叶繁宻刑苛如之【王元长】
　　诛始
　　幽执囹圄当为诛始【陆士衡表】
　　佴之
　　李陵既頺其家声仆又佴之蚕室音二次也【司马迁】
　　科律
　　刘劭定科律作新令十八篇
　　防区之法
　　左传楚文王作防区之法
　　正经三百
　　正经三百孔父创其威仪大法三千萧何设其条贯
　　城旦舂
　　前汉音义髠钳为城旦舂城旦者昼日伺役夜暮筑长城舂者妇人犯罪不任军役之事故但令舂以食徙者
　　熏胥
　　蔡邕云下获熏胥之辜前书云史迁薰胥以刑音义云相熏蒸得罪也
　　文致
　　以文饰咁致人于罪
　　一切之法
　　一切之法刀切物不容舒缩也
　　纲目不踈
　　刘公干以失敬罹罪魏文帝问曰卿何以不谨于文宪祯答曰臣诚庸短亦由陛下纲目不踈
　　小加润
　　贾充初定律令与羊祜共咨太傅郑冲冲曰臯陶严明之防非仆闇懦所探羊曰上意欲令小加润耳冲乃粗下意
　　长流
　　世俗呼治狱防军为长流葢帝王世纪云帝少昊崩其神降于长流之山于祀主秋秋官司防主刑罚长流之职故取秋帝所居为嘉名焉出家训流一作留
　　鹤头杻
　　隋书刑法志有鹤头杻
　　法防
　　法防繁多则茍免之行兴杜林之言
　　万病丸
　　律有不应为法家易为附丽谓之万病丸御史台试补一吏令断案引法乃为不应为从重问之乃曰中丞要重则上下添杂端要重则旁邉注幕府燕闲録
　　枷有三脱
　　王忱为厔镇将军士犯令杖而枷之百日乃脱未百日脱者有三我死则脱尔死则脱天子之命则脱由是后无犯者【国史补】
　　孟青
　　侯思止谓决囚大棒为孟青【朝野佥载】
　　鬼薪白粲
　　取薪给宗庙为鬼薪坐择米使正白为白粲皆三岁刑也【西汉】
　　五筭
　　惠帝六年令女子年十五以上至三十不嫁五筭注汉律人出一筭二百二十钱唯贾人与奴婢倍筭今使五筭罪谪之也
　　欲腐
　　景帝中四年赦徒作阳陵者死罪欲腐者许之注宫刑也丈夫割势不能复生子如腐木不生实
　　釱左趾
　　敢私铸鐡器鬻盐者釱左趾注釱足钳也徒计反鬻古煑字
　　骫正法
　　皇帝骫天下正法而许大王甚厚骫古委字曲也
　　金选品
　　甫刑云罚小过赦薄罪赎金选音刷锾也其十一铢即一十五分
　　大辟
　　尚书正义辟罪也死是罪之大者故谓死刑为大辟
　　倍差
　　尚书正义其罚倍差者倍之又有差则不啻一倍也
　　犯槐刑
　　齐景公有所爱槐令曰犯槐者刑伤槐者死有醉而伤槐者且加刑焉出晏子春秋
　　令式局人
　　令式局人不可以成官政出河间王传
　　具五刑
　　汉兴大辟有夷三族之令当三族者皆先黥劓打左右趾笞杀之枭其首菹其骨肉于市谓之具五刑韩信彭越皆受此诛
　　笞臋
　　景帝时当笞臋无得更人
　　藁草
　　楚懐王使屈平造宪令藁草未定上官大夫见而欲夺之不与因谗曰平为令众莫不知王怒踈平【史记】
　　李法
　　黄帝李法曰壁垒已定穿窬不由路者杀注李者法官之号也总主征伐刑戮之事故称其书曰李法天文志左角李右角将
　　汉罪秦
　　言秦汉迁流罪人于南方以御魑魅
　　金科玉条
　　金科玉条言法令也
　　洿潴刑
　　洿潴鬱没之刑寝焚瘗悬沈之礼备
　　负羖羊
　　后魏法巫蛊者负羖抱犬沈诸泉
　　麟趾格
　　后魏有麟趾格葢律令格
　　权令
　　北齐定律令其不可为定法者别制权令二卷与之并行
　　大律
　　后周司宪大夫拓拔迪奏新律谓之大律
　　赎刑
　　书曰金作赎刑谓误而入刑出黄金以赎
　　三居
　　书五流有宅五宅三居谓有三等之居大罪四裔次九州之外次千里之外也
　　门房
　　后魏有门房之诛谓其族属
　　疻痏
　　传曰遇人不以义而见疻者与疻人之罪钧恶不直也以杖手殴击人破其皮肿起青黑而无创瘢者律谓之疻痏疻音移痏音鲔
　　玉科金书
　　玉科重轻金关墨绶全书去取更由丹笔谓刑法轻重在手也
　　桎梏
　　拲者两手共一木桎梏两手各一木在手曰梏在足曰桎中罪不拲手足各一木下罪又去梏也
　　黑索
　　缧黑索絏挛系也古人有罪用黒索挛系之
　　民在鼎矣
　　赵鞅铸刑鼎着范宣子所为书仲尼曰民在鼎矣何以尊法谓弃礼征书也
　　十鼠同穴
　　三官驳鲍勋罪依律罚金二片帝大怒曰勋无活分而汝等敢纵之收三官以下付刺奸当十鼠同穴
　　里端之籍
　　无假里端之籍而恶子咸诛歌录鴈门太守行云外行猛政内懐慈仁移恶子姓偏着里端谓以法令着于里闾也恶子贼也
　　两端
　　卢毓上论古今科律法宜一正不宜两端使奸吏得容情伪【魏志】
　　诛戮门
　　悬首于木
　　悬首于木曰枭【汉书注】
　　显诛隠戮
　　羣谈者受显诛腹议者隠戮【陈孔璋檄】
　　改磔
　　景帝改磔曰弃市勿复磔注磔张其尸也弃市杀之于市取刑人于市与众弃之也
　　斩首穴胷
　　今日斩首穴胷何知程李【灌夫传】
　　鱼肉之
　　令我百岁后皆鱼肉之乎言食噉之【灌夫传】
　　系颈蛮邸
　　罹身与嗣竟罹齐斧【桓温赞】
　　乗露车
　　陈制死罪将决乗露车着三械加拲手至市脱三械及拲手焉
　　白刃加颈
　　羌叛和帝问段颖颖曰狼子难以恩结唯当白刃加颈耳
　　狱讼门
　　挥鞞
　　王元长策秀才文或旌求士或设簴待贤注禹治天下以五声为铭于簴曰教我以道者击鼓以义击钟以事振铎语以忧击磬语以狱挥鞞
　　棘林
　　棘林多夜哭之鬼春秋元命包云树棘槐听讼其下【王元长防秀才文】
　　歌鸡鸣
　　歌鸡鸣于阙下称仁汉牍【王元长防秀才文】
　　吏讯
　　卒从吏讯言下狱也【邹阳书】
　　婴金鐡
　　其次剔毛髪婴金鐡受辱【司马子长书】
　　圆门
　　抱痛圆门合愤狱户【李斯书】
　　闗三木
　　魏其大将也衣赭关三木【司马子长书】
　　请室
　　绛侯囚请室七净切【司马子长书】
　　安南象
　　佥载安南有象能辨曲直有鬭讼者象之有理者即过无理以鼻卷之掷空中数丈以牙接之
　　夏台
　　风俗通云狱曰夏台殷曰羑里周曰囹圄賔王狱中诗曰端忧夏台
　　杓虚
　　汉书勾圜十星杓曰贱人之牢牢中星实则囚多虚则开出
　　若卢狱
　　前汉若卢狱属少府后汉和帝置若卢狱官汉旧仪云主鞠将相大臣也
　　牢户
　　狱闭也后汉书云终塡牢尸
　　锒铛
　　后汉董卓收崔烈付郿狱锢之锒铛鐡锁説文云锒铛鎻也前书人犯铸钱以鐡鎻锒铛其颈锒音郎铛音当
　　饮章
　　蔡邕被告下狱自陈曰臣为楚毒所迫促以饮章注饮谓隠也谓隠其告人姓名以问也章则表也
　　胥靡
　　楚王戊与呉通谋申公白生谏不听胥靡之注胥相靡随也联系使相随而服役之犹今之役囚徒以鎻聫缀之【楚元王传】
　　事白
　　张敖事白得出白明也
　　深探其狱
　　公孙疑淮南有畔逆计深探其狱注谓穷其根原也【淮南王传】
　　请室
　　白冠厘缨盘水加劔造请室而请罪耳注请罪之室【司马迁】
　　证左
　　三长史使吏捕案张汤左田信等注左证左也谓之左者言除罪人正身之外又取其左右者考问之也
　　书狱
　　张汤为儿鼠盗肉汤取鼠具狱磔堂下父观文辞如老狱吏遂使书狱
　　造狱
