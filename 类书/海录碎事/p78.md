<!-- { "loadSidebar": true } -->
　　鲁故二十五篇注故者通其指义也今流俗毛诗改故训传为诂字失真耳
　　韩故
　　又有韩故齐氏故毛诗故训等篇
　　雅琴篇
　　雅琴赵氏七篇雅琴师氏八篇龙氏九十九篇
　　左氏微
　　左氏微二篇释其微指也又有铎氏微张氏微虞氏微
　　汉着记
　　汉着记注若今之起居注也
　　灵台秘苑
　　灵台秘苑周武帝诏庾季才撰一百二十卷
　　笑苑
　　词林集太子勇令魏澹撰
　　中兴书
　　羊绘为中兴书事不伦序髙祖诏魏澹别成魏史
　　灵异记
　　炀帝勑许善心与崔祖濬撰灵异记十卷
　　旌异记
　　侯曰着旌异记十五卷
　　坐忘论
　　司马子微隠居天台之赤城自号赤城居士着坐忘论八篇
　　兰台作烬
　　兰台作烬竹殿成灰言书籍散亡
　　隽永
　　蒯通论战国时说士权变亦自序其说凡八十一首号曰隽永注隽肥肉也字兖反永长也言其所论甘美而义深长也
　　山栖志
　　刘孝标游东阳宫紫岩山为山栖志其文甚美
　　翰林志
　　翰林志苏易简献诏藏史馆
　　演连珠
　　演连珠陆机作五十首兴于汉章之世班固贾逵等为之
　　物祖
　　刘懋字仲华撰诸器物造作之始十五卷名曰物祖
　　收书门
　　书仓
　　曹曾积石为仓以藏书名曹氏书仓【拾遗记】
　　四部书
　　薛稷知集库马懐素知经库沈佺期知史库武平一知子库通云四部书
　　墨庄
　　刘式死其妻聚书千余卷指示诸子曰此汝父尝谓此为墨庄今贻汝軰为学植之具胡先生作传云
　　善书
　　河间献王徳从民得善书必为好写与之留其真本金帛赐以招之
　　三本书
　　柳氏序训云余家升平里西堂藏书经史子集皆有三本一本纸墨籖束元华丽者镇库一本次者长将随行披览又一本次者后生子孙为业
　　绀琉璃
　　隋帝藏书上品红琉璃轴中绀琉璃轴下漆轴
　　三十乗
　　张华徙居载书三十乗秘监挚虞撰定官书皆资华本以取正
　　数车
　　唐李袭誉罢州书数车
　　借书门
　　借书可嗤
　　杜预书告儿古诗有书借人为可嗤借书送还亦可嗤【商芸小说】
　　辑裭刋正
　　陆借人书篇帙舛壊必为辑裭刋正
　　祈借
　　南史刘峻人有异书必徃祈借
　　讲解门
　　倚席不讲
　　后汉安帝薄于艺文博士倚席不讲学舍頽敝鞠为园蔬牧儿刍竖致于薪刈顺帝感翟酺之言乃更修黉宇
　　儒林先生
　　常爽不事王侯独守闲静讲肄经典二十余年时号儒林先生
　　业终
　　讲尚书业终赐执经亲授者各有差【三国志】
　　作守门童
　　辰州有人射猪逐入石室见老翁问射猪对以猪伤禾翁即呼一童子责之曰何不谨门令猪入射者问何人童子曰此河上翁帝使为诸仙讲易我即王弼爱子易未通罚守门耳
　　师授门
　　尤着弟子
　　尤着弟子髙业门人【余知古书】
　　宿舂重蠒
　　不俟宿舂无难重蠒【同上】
　　礼乐皆东
　　郑学于马融业成辞归融有礼乐皆东之叹
　　就为列肆
　　汉武帝时太学生徒动至数万郡国黉舍悉皆充满其学于山泽者或就而为列肆焉【儒林传序】
　　十经
　　周续之诣范甯受业数年通五经五纬号曰十经
　　人师
　　魏帝诏崔诞曰经师易求人师难得
　　蓝谢青
　　北史李谧字永和事孔璠数年之后璠还就谧请业同门生为之语曰青成蓝蓝谢青师何常在明经
　　在三之节
　　在三之节谓父生之师教之君食之【桓温表】
　　横经拜手
　　后汉董春字纪阳学者常数百人每升堂鸣鼓三通横经拜手请问者百人
　　易始师
　　儒林传丁寛易家之始师
　　一字师
　　郑谷改齐已梅诗昨夜数枝开改为一枝齐遽起拜时以为一字之师
　　舌耕
　　贾逵来学者不逺万里广有赠献积粟盈仓或云贾逵非力耕所得乃诵经不倦舌耕也
　　乡射门
　　罚丰
　　射礼置罚丰于西阶下音训古丰国之君以酒亡国故以为罚爵之名圗其人形于下
　　五物
　　乡大夫献贤能之书于王退而以乡射之礼五物询众庶一曰和二曰容三曰主皮四曰和容五曰兴舞【周礼】
　　讹谬门
　　相府莲
　　于司空以乐曲有想夫怜其名不雅将易之客曰南朝相府因瑞莲制曲号相府莲语转讹之如此【国史补】
　　下马陵
　　董仲舒墓门人过必下马以故号下马陵而语讹为虾蟇陵【国史补】
　　铁勒
　　铁勒本勑勒言讹也【唐书】

　　海録碎事卷十八
<子部,类书类,海录碎事>
　　钦定四库全书
　　海録碎事卷十九　　　　宋　叶廷珪　撰文学部下
　　诗门
　　诗伯
　　杜诗才大今诗伯张植谓机云文章藻丽语友人曰二陆乃今之诗伯也
　　杂连
　　段成式与客连句或押恶韵或煎茗一椀为八韵诗谓之杂连若志于不朽则汰拣韵谓之苦连
　　苦连【见上】
　　覔句
　　杜诗覔句新知律绍新解覔句稍知音律
　　鹘翻云
　　钟嵘曰鲍叅军诗如野鹘翻云良马走堤俊逸奔放
　　诗律
　　王仲宣流落荆南多有名士日问诗律故杜诗云诗律羣公问
　　题东壁
　　王融见柳恽诗嗟赏因题东壁【南史】
　　几畨【去声】
　　滕白诗几畨髙吟对水流
　　觉口臭
　　谈薮梁髙祖重谢朓诗曰不读谢朓诗三日觉口臭
　　二百年来无此诗
　　宋谢朓能五言诗沈约尝云二百年来无此诗
　　诗魔
　　白居易与元稹书曰知我者以为诗仙不知我者以为诗魔
　　诗豪
　　白居易以诗自名者常推刘禹锡为诗豪
　　诗史
　　杜子美时号诗史
　　压强韵
　　王筠为文能压强韵
　　小巫
　　张纮见陈綝武库赋叹曰可谓小巫见大巫神气殚矣
　　诗人命蹇
　　白居易书云诗人命蹇如陈子昻杜甫各授一拾遗而屯剥至死
　　芙蓉集
　　卢承丘作落韵诗号芙蓉集
　　琢玉工
　　陈充集圣宋九僧诗序云姚合集羣公之作为射雕手今以九上人为琢玉工
　　诗社
　　董京逍遥吟咏尝宿白社中
　　诗权
　　林逋诗个句法逓去权应合封囘债已还注诗权出薛许昌诗债出贾司仓
　　诗债
　　白乐天走笔还诗债
　　风骚将
　　命代风骚将谁登李杜坛【杜牧诗】
　　诗坛
　　永叔答圣俞诗云诗坛推子将
　　诗仙
　　大中皇帝吊白居易云谁教冥路作诗仙退之云为有诗仙凤沼来
　　诗星
　　卢延让吊孟浩然云髙据襄阳播盛名问人人道是诗星
　　诗精
　　贾岛句圗韩子赞之云句妖诗精
　　诗天子
　　王昌龄集云王维诗天子杜甫诗宰相
　　诗宰相
　　王禹偁云杜甫且为诗宰相
　　诗僻
　　石曼卿云几为物象添诗僻梅圣俞有诗僻一篇
　　诗战
　　孙何有诗战篇云物华如阵笔如锋沈谢曹刘是七雄
　　诗飞去
　　杨松年谈薮载陈郡袁嘏曰我诗有生气须为收置不尔便飞去
　　诗窖子
　　髙若拙后史补云王仁裕着诗一万首朝中谓之诗窖子
　　诗世界
　　丁晋公云子美集开诗世界
　　鬼才
　　世传杜甫诗天才也李白诗仙才也李贺诗鬼才也【迀斋诗话】
　　北三友
　　白乐天以诗琴酒为北三友诗云三友逓相引循环无己时
　　连句
　　古乐府起汉武帝柏梁宴作人为一句连以成文本七言诗盖始于此
　　离合诗
　　起汉孔融合其字以成文
　　西京杂记
　　庾信作诗用西京杂记事旋自追改曰此吴均语不足用
　　丰壶
　　梁简文帝卦名诗丰壶要上客鹄鼎命嘉宾
　　懐秋作
　　任昉报刘孝绰诗彼美洛阳子投我懐秋作
　　诗囿
　　情理同致摠归诗囿
　　诗擅
　　唐人燕集必赋诗推一人擅郭暧尚升平公主盛集李端擅送王相镇幽朔韩纮擅送刘相廵江淮钱起擅【国史补】
　　葱粲
　　陆机尝置酒云三益既葳防四始方葱粲【古乐府】
　　调脂弄粉
　　徐仲雅李臯俱善诗徐诗富艶李多用事李谓徐曰公诗如女子喜调脂弄粉徐曰鬻明器者但垜叠死人耳
　　三杯
　　宴白鹿观御诗序云人题四韵后罚三杯
　　鹅腿
　　有举子以诗投汴帅王智兴曰莫有鹅腿子否谓鹤膝之句也【杜阳编】
　　红儿诗
　　罗虬词藻富赡善诗与宗人隠邺齐名时号三罗避乱徃鄜州依李孝着有官妓红儿善歌虬为絶句诗百篇令歌之号比红儿诗以百物比拟红儿而作是诗也
　　无尘防
　　崔鲁才清丽而近荡有无机集三百篇若莲花诗曰何人解把无尘防拂取残香尽日怜【摭言】
　　属意蜂蝶
　　李贺作歌诗属意花草蜂蝶间竟不逺大【赵璘因话録】
　　黄竹诗
　　王游黄台之丘猎于平泽大寒雪冻乃作黄竹诗三章以哀曰我徂黄竹【穆天子传】
　　句梦诗【见梦寐门】
　　麦秀诗
　　箕子过故殷墟乃作麦秀之诗
　　折官职
　　白乐天赠杨给事不用更教诗句好折君官职是声名王禹玉和石昌言雪诗云官职声名君自有何妨更絶郢中吟
　　骚苖裔
　　杜牧之序李贺文云骚之苖裔
　　泣鬼神
　　贺知章见李白乌栖曲曰此诗可泣鬼神矣
　　诗人首出
　　宗见席豫禹和圣制幸温泉诗手制褒羙之曰诗人之首出作者之冠冕
　　齿宿意新
　　李百药以宗正卿致仕太宗制帝京篇命同作上叹其工诏曰卿何身之老而才之壮齿之宿而意之新乎
　　诗传畵
　　中散诗传畵将军扇卖书【司空曙诗】
　　塞上翁书
　　髙允作塞上翁书有混欣戚遗得防之致
　　能赋诗
　　裴让为屯田主客郎中省中语曰能赋诗裴让之
　　五七赤矛
　　张防钊父简尝以孟郊诗令读之防钊曰五七言诗何如五七赤矛后为山南节度使
　　欢喜诗
　　杜审言免官后则天召见将加擢用曰卿欢喜否令作欢喜诗
　　百一诗
　　应璩休琏作以刺在位意者以为百分有一补于时政
　　幽愤诗
　　嵇叔夜收系狱中作此诗
　　愁霖唱
　　谢瞻答灵运愁霖诗忽获愁霖唱懐劳奏所诚
　　献康乐
　　谢惠连有西陵遇风献康乐诗灵运兄也尊之故云献
　　共和
　　共和谢灵运登临海峤初发彊中作与从弟惠连可见羊何共和之一首注临海郡名峤山顶也羊羊璿何何长瑜也
　　济江篇
　　谢灵运答惠连西陵阻风诗云倾想迟嘉音果枉济江篇
　　瑶华音
　　惠而能好我问以瑶华音言遗我玉音谓诗也【谢晖】
　　四愁诗
　　张平子不得志为四愁诗依屈原以美人为君子以珍寳为仁义以水深雪雰为小人
　　魏制晋造
　　江文通杂体诗序楚謡汉风既非一骨魏制晋造固亦二体
　　感骚
　　后汉党事起应奉乃慨然以疾退追闵屈原因以自伤着感骚三十篇
　　诗圆美
　　王筠为诗能用强韵谢朓常见语曰筠诗圆美流转如弹丸近见其数首方知此言之为实
　　洛生
　　谢安石能为洛下书生咏
　　老婢声
