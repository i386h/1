<!-- { "loadSidebar": true } -->
　　南州
　　陈洪进时刺史董思安以父名章改漳州为南州
　　临汀郡
　　开元二十四年开福抚二州山洞置汀州天寳元年改为临汀郡
　　仙游县
　　本晋清源县后改为仙游云因姓何人九兄弟白日上升勅改今名
　　三水镇
　　三水镇在肇庆府以府有西江流经前与广英二州水三流合流故名
　　桂林
　　山海经云桂林八柱在贲禺东注贲禺即番禺也八桂成柱言其盛大也
　　武当郡
　　均州武当郡州以均水得名郡以武当山得名
　　桐庐
　　桐庐昔有桐君结庐于此因以名县【已上并图经】
　　吴台
　　李嘉祐送人尉吴县人向吴台逺莺飞汉苑多
　　四面水
　　王建诗宣州四靣水茫茫草盖江城竹夹墙
　　菰城
　　乌程县乃古菰城楚以封春申君今俗呼下菰城而旧经谓之五菰城
　　什方侯城
　　什方侯城注汉初县属合州汉封雍齿为什方侯于此遗址存焉【图经】
　　南州
　　南州实炎徳桂树陵寒山楚词云嘉南州之炎徳
　　梅根冶
　　池州铜陵县齐梁之代为梅根冶烹炼铜鐡庾子山谓东南以梅根作冶者也
　　佳丽城
　　六代帝王国三吴佳丽城谓金陵也【李白诗】
　　风俗门【方言附】
　　冉厖
　　地里方吴会人风似冉厖司马相如檄云朝冉从駹盖二国名也【陆诗】
　　伧父
　　伧仕衡反广韵云楚人别种也晋阳秋云吴人谓中国人为伧皮日休诗云古来伧父爱吴乡
　　侍男
　　唐会要女国贵女贱男女子贵者则多有侍男子男子贵不得有侍女
　　冰纨绮緌
　　前汉地理志齐俗弥侈织作冰纨绮緌号冠带衣履天下
　　齐俗缓
　　齐俗吏人养名舒缓朱博为郡怒曰齐人欲以俗邪
　　诸伧
　　周玘有隂谋事泄忧愤而死谓子缌曰杀我者诸伧子能复之乃吾子曰吴人谓中州人曰伧故云耳
　　諈诿
　　楚人曰諈秦人曰诿以事相累属曰諈诿【尔雅】
　　三众
　　史记索隐大宛传云按外国传云天下有三众中国人众大秦寳众月氏马众
　　风浮浴鬼
　　惟是南楚风浮浴鬼户为胥徒家有欀梗【栁子厚】
　　方言
　　雄撰方言其序云方言之作出乎輶轩之使所以廵游万国采览异言
　　媌
　　秦晋之间凡好而轻者谓之娥闗东河济谓之媌莫交反或谓之姣音狡赵魏燕代曰姝音殊或曰姅言姅容也音半【方言】
　　鬭牛戏
　　李冰与江神鬬俱化为白牛故春冬间蜀人设鬭牛戯【成都记】
　　蛮语
　　世説王仲祖闻蛮语不解曰若使介葛卢来故当不昩此语
　　牛马湩
　　湩乳也音冻今江南亦呼乳为湩【穆天子传】
　　橙橘户
　　越人多橘税谓之橙橘户【述异记】
　　曲江拾菜
　　二月一日曲江拾菜士民游观其间者尤甚
　　扇市
　　端午前二日东市谓之扇市车马特盛
　　物名不同
　　蔡邕以反舌为虾蟇淮南子以蛩为蠛蠓诗疏义以蟊为蝼蛄高诱以干鹊为蟋蟀【酉阳杂爼】
　　特介
　　物无偶曰特兽无偶曰介传曰泽有介麋雄方言
　　雷耕
　　投荒録雷州隂晦之夕土人谓之雷耕田田必有开垦之迹
　　珥门户
　　盐鐡论南越以孔雀珥门户
　　美心为窈
　　美心为窈美状为窕秦晋之间方言也
　　接手饮
　　乌耗国民接手饮
　　鴈户
　　隋志犍为越嶲居防不定俗谓之鴈户取其随阳之义
　　打簇戯
　　魏氏旧俗以正月十五日夜为打簇戯能中者赏帛
　　若翁
　　髙祖谓项羽曰吾翁即若翁也雄方言云周秦晋陇谓父曰翁
　　壤子
　　壤子王梁代注言文帝二子也雄方言梁益之间所爱谓其肥盛曰壤【西汉诸王传】
　　沙塞顔
　　俗变胡语人多沙塞顔时禄山乱李白作
　　刻蔗
　　栁氏训序云刻蔗姥之东有一肆焉注曰蜀风刻蔗于路隅救渴求售故以名焉
　　巷无杼首
　　巷无杼首里罕耆耋言吴蜀人不寿也【选赋】
　　白民之国
　　建木之下日中无影呼而无响盖天地之中也注白民之国在海外【吕氏春秋】
　　两版垣
　　郢人以两版垣也吴起变之而见恶注吴起卫人也变其两版教之用四楚习俗久故怨也【上】
　　糊口
　　方言寓食为糊传糊口四方是也
　　狮儿
　　曹公闻孙策平江东曰狮儿难与争锋【魏志】
　　根格
　　顔师古曰今吴楚俗谓索引前却为根格
　　灙水河
　　旧经云泽州之人尚奢好乐每至上春游于灙水河间士女毕集
　　分龙节
　　池州俗以正月二十九三十日为分龙节雨则多大水
　　天穿
　　池阳以正月二十日为天穿以红缕系饼饵掷之屋上谓之补天
　　穷九
　　池阳风俗以正月二十九日为穷九扫除屋室尘秽投之水中谓之送穷
　　罢休
　　吴王谓孙武曰将军罢休就舍寡人不愿下观
　　阿那邉
　　万户垂杨里君家阿那邉【李白诗】
　　夷狄门
　　老夫臣
　　尉陀于汉自称蛮夷长老夫臣故俚人呼其所尊为倒老语讹为都老【前南粤传】
　　都老【见上】
　　大鸟羽
　　辰韩人以大鸟羽送死其意欲使死者飞
　　名国为邦
　　名国为邦弓为贼为冦行酒为行觞相呼皆为徒此辰韩风俗也
　　百济
　　百济初以百家济海故号百济后汉末夫余王尉合之后也
　　鞬吉支
　　百济王自号于罗瑕百姓呼为鞬吉支夏言并王也鞬音干
　　于陆
　　百济王妻号于陆夏言妃也
　　军尼
　　倭国有军尼百二十人军尼犹中国牧宰也八十戸置一仍尼翌如中国里长
　　日出天子
　　倭国王致书隋文帝云日出处天子致书日没处天子无恙云帝览之不悦谓鸿胪卿曰蛮夷书有无礼者勿复以闻
　　旁行书
　　安息国皆旁行为书记注云今西方胡书皆横行不直下
　　首戴书
　　于阗国人得书先戴于首然后开封
　　角端弓
　　鲜卑出原羊角端牛以角为弓代所谓角端弓者也郭璞注尔雅原羊似吴羊而角大汉书音义曰角端似牛可为弓
　　质馆
　　邓太后令筑南北两部质馆注筑馆以受降质
　　慕容氏
　　东胡之后有莫防防爱燕代歩揺冠乃敛髪袭冠诸部因呼之为歩揺其后谚讹遂为慕容焉或云慕二仪之徳继三光之容遂以慕容为氏
　　拓防氏
　　拓防氏东胡之后或云黄帝之苖以黄帝土徳谓土为拓谓后为防故以为氏
　　突厥
　　突厥匃奴之别种姓阿史那氏代居金山城状如兜鍪俗呼兜鍪为突厥因以为号其先狼种也旗纛之上施金狼头侍卫之士谓之附蓠夏言亦狼也盖本狼生志不忘旧谓之狼种也
　　狼种【见上】
　　贺可敦
　　突厥号其妻曰贺可敦犹古之阏氏也
　　贺兰
　　突厥谓马为贺兰
　　哥利
　　突厥谓老为哥利
　　索葛
　　突厥谓发为索葛
　　匐你热汗
　　突厥谓酒为匐你热汗
　　安禅
　　突厥谓肉为安禅
　　两儿孝顺
　　突厥强盛周齐争结婚姻地鉢可汗益骄曰使我在南两儿孝顺何患贫也
　　天置
　　沙鉢略上表隋文帝云突厥自天置以来五十余载
　　穹庐
　　穹庐为洿单于为醢
　　康干石
　　板野古鐡勒之别部东北千余里曰康干河有松木入水二年乃化为石其色青国人谓之康干石其松为石以后仍似松文焉
　　熟羊胛
　　骨利干居瀚海之北昼长夜短日没后天色正曛煮一羊胛才熟而东方已曙盖近日入出之所【唐志】
　　千口一被
　　结骨国在廻鹘西男女杂处每一姓或千口五百口共一屋一牀一被
　　迦沙
　　结骨国天每雨鐡收而用之号曰迦沙以为刀劔甚利
　　人挽犂
　　駮马国其地近北海以土产马色并駮故以为名俗以马及人挽犂种谷
　　胡牀炙
　　东汉魏晋乐则胡笛箜篌御则胡牀食则炙貊炙器则蛮盘祭则胡天晋末五胡迭居中夏岂无天道亦人事使然
　　荒陬
　　一朝承觊泽万里别荒陬【后主诗】
　　苏涂
　　马韩之人立苏涂建大木悬铃鼓事鬼神苏涂如浮涂也
　　魁头露髻
　　马韩之人皆魁头露髻魁头犹科头也
　　隼质难羁
　　隼质难羁狼心自野
　　黄吻
　　石勒子宏为大单于石季龙怒曰大单于之望实在于我而授黄吻婢儿每一忆此令人不复能寝【载记】
　　快牛
　　石季龙性残忍勒欲杀之勒母王每曰快牛为犊子时多能破车汝当小忍之【载记】
　　鲜卑
　　本有熊氏之苖裔邑于紫防之野号曰东胡秦汉之间为匈奴所败保于鲜卑山因以为号
　　纯灰洗腹
　　石季龙杀其世子宣曰吾欲以纯灰三斛洗吾腹肠故生凶子儿年二十余便欲杀公【载记】
　　白虏
　　秦人呼鲜卑为白虏【上】
　　白駞奏事
　　唐天寳初哥舒翰镇青海龙驹岛路既遥逺乗白駞奏事
　　可老羊
　　琉球国人呼其王曰可老羊妻曰多枝茶
　　委我弟
　　倭王以天为兄以日为弟天未明时出听政跏跌坐日出便停理务曰委我弟
　　河伯外孙
　　髙丽之先夫余王得河伯女闭于室内为日光照之感而孕生一大卵有男女破殻而出名曰朱蒙后建国号髙句丽以髙为氏朱防曰我河伯外孙日之子也
　　白狼夷
　　在汉寿西界明帝时作诗三章颂徳益州刺史朱辅驿传奏之
　　虞我国
　　虞我国窥我利器【选赋】
　　月竁
　　月竁来宾日际奉土竁窟也充芮切又杜子春周礼注今南阳人呼穿土为竁【顔延年诗】
　　月【音窟】
　　西压月东震日城【甘泉赋】
　　戎州
　　戎州昔乱华谓戎狄据中原【选诗】
　　左言入侍
　　左言入侍侮食来王二者蛮夷国也
　　离身反踵
　　离身反踵之君髻首贯胸之长
　　乌浒夷
　　乌浒夷南蛮之别国巢居鼻饮射翠取羽剖蚌求珠为业
　　惊邉机士
　　惊邉机士屡犯刍荛机动也
　　左沸唇
　　左夷狄之服沸唇夷狄之语
　　笼城
　　单于五月大会笼城祭其先人笼音龙
　　廻鹘
　　唐会要廻鹘既壻咸安公主请改纥为鹘盖欲夸国俗俊防如鹘也徳宗从之
　　戎狄异气
　　鲁恭疏云戎狄者四方之异气蹲夷踞肆与乌兽无异
　　月支
　　控破左的右发权月支注左的月支皆射帖以予观之非也西域有月氏国氏音支疑此是也【曹子建】
　　赤土阪
　　苦热行赤坂横西阻火山赫南威西域有赤土身热之阪火山常出火为南方之威【鲍明逺诗】
　　祝髪
　　昔我资章甫聊以适诸越行行入幽荒瓯骆从祝发祝断也【张景阳诗】
　　野韭
　　杨公谈苑曰刘经者为辽政事舍人来奉使自云北中有可食味絶佳诗云野韭犹长嫩沙泉浅更清
　　冒耏
　　汉书沙漠之北冒耏之类注耏多颁貎音而言颁多防冒其面也
　　言兠离
　　蔡琰诗云言兠离兮状窈停注匃奴言语貎
　　接九梯
　　挹娄古肃慎之国防山林之间土气极寒常为穴居以深为贵大家至接九梯
　　外臣
　　史记朝鲜保塞为外臣
　　横门
