<!-- { "loadSidebar": true } -->
　　本草云上品药性亦皆能遣疾但其势力和厚不为仓卒之効
　　链白兔
　　王卿为天师守丹灶窃发其封窥之白跃出众皆曰丹已去矣一道士化为鹤飞去须臾擒来复投之灶中
　　圗画门
　　误笔蝇
　　不兴画屛风误笔防汚似蝇孙权谓是真蝇弹之
　　粉丝
　　画鹭鸶诗闲飏粉丝荷苇外数声唯欠呌秋隂【林逋诗】
　　误墨牛
　　王献之为桓温画扇误落墨因作駮牛甚妙
　　丹青缃素
　　庙貌虽着于丹青名氏罔标于缃素【四六集】
　　十眉圗
　　大慈寺壁画明皇按乐十眉圗在蜀中【画断】
　　画本
　　隋郑法士求杨愔画本杨指市门人物衣服车马此画本也
　　幻药
　　太宗时江南李主献画牛昼则啮草栏外夜则归卧栏中莫晓其理僧赞寕曰此幻药所置南海倭国有蚌泪和色着物昼隠夜见沃焦山有石磨色染物昼见夜隠事见海外记
　　六法
　　画有六法一曰气韵生动二曰骨力用笔三曰应物象形四曰随类赋防五曰经营位置六曰传移模写【画断】
　　禅会圗
　　李遵朂杨亿刘筠聚二三僧谈宗性各绘其象曰禅会圗
　　醉客圗
　　卫协画醉客圗
　　陵阳様
　　歴代画记窦师纶性巧创瑞锦官绫章采竒丽蜀人至今谓之陵阳公様
　　油素
　　人蓄油素家懐铅华油素绢也【任彦升表】
　　分甘圗【见果实门】
　　脱壁
　　呉道子画壁云风云将逼人鬼神如脱壁
　　复陇
　　复陇迷村径重泉隔汉津题小小写真
　　王耐儿
　　呉道之弟子善画鬼神【画断】
　　心诀
　　呉道谓人曰卢棱伽不得心诀用思太苦其能久乎呉尝授以手诀【画断】
　　卢棱伽【见上】
　　边鸾
　　永夀寺团塔上四面花鸟边鸾画也故段成式诗云活禽生卉推边鸾
　　画圣
　　北齐杨子华号画圣【出名画记】
　　北风圗
　　博物志刘襃汉桓帝时人曽画云汉圗人见之觉热又画北风圗人见之觉凉
　　食天防
　　顾长康画清夜游西园圗梁人跋云圗上若干人遂食天防【尚书故实】
　　一日之迹
　　明皇令吴道元往貌嘉陵山水回奏云臣无粉本并记在心乃令圗之一日而成是时李思训亦善山水帝复令貌数月方毕回奏帝曰思训数月之功道元一日之迹【歴代画断】
　　地狱变相
　　呉道子画地狱变相都人惧罪两市不集屠沽矣【歴代画断】
　　应手生枝
　　张璪画松云应手生枝则润如春泽【上】
　　廏马师
　　帝问韩干曰内之廏马皆臣之师也【名画记】
　　水墨仙
　　缥缈营丘水墨仙谓李成【东坡诗】
　　博奕门
　　呼五白
　　成枭而牟呼五白注倍胜为牟枭当成于牟又呼五白以助博也五白博齿也【宋玉招魂】
　　剧棊
　　羊戎曰既佳光景当得剧棊
　　百禈
　　吉士瞻少时尝于南蛮国中掷博无禈褰露为侪辈所侮及平鲁休烈军得绢三万匹乃作百禈其余并赐军士不以入室【南史】
　　六博
　　六博用十二棊分白黒各半掷之【见鲍宏博经】
　　玉棋
　　玉棋终负故山樵【王禹玉诗】
　　文桑局
　　尧教丹朱棊以文桑为局犀象为子【玉楼子】
　　离离马目
　　离离马目连连鴈行【马融围棊赋】
　　三尺局
　　三尺之局为战鬭
　　圎奁
　　圎奁象天方局法地【并围棊赋】
　　掷骰法
　　宋居士説掷骰法呪云伊帝弥帝弥掲罗帝念满千万遍彩随呼而成
　　康国猧
　　宗与亲王棊上数枰子将输贵妃放康国猧子上局子乱上大喜
　　坐隠
　　王中郎以围棊为坐隠支公以围棋为手谈又谓之棋圣【出语林】
　　十掷辄鞬
　　齐卞彬曰掷五木子十掷辄鞬岂见掷子之拙
　　局上有劫
　　晋阮简为开封令贼有劫外白甚严简方围棊吏曰劫急简曰局上有劫亦甚急
　　鹦鹉壊局
　　韩渥姚洎俱为翰林学士従昭宗幸岐渥每与两使勅会棊两使不胜洎即以手坏之渥呼为白鹦鹉若洎不在两使将输必大呼曰白鹦鹉洎应声至金銮宻记白鹦鹉坏局事见明皇杂録雪衣娘事
　　意钱
　　梁冀好意钱之戯注摊钱也
　　拙行
　　孔熙先与范晔子博故为拙行以物输之因与晔狎
　　奕防
　　古文苑有奕防一篇其略云高下相推人有等级若孔氏之门回赐相服固本自广三分有二敌人恐惧而不诛周文之徳既有过失能量弱强逡巡而行保角依旁却自补续虽败不亡缪公之智也
　　手谈池
　　大中间日本国贡玉棊子云本国南有集贤岛上有手谈池池中出棊子【杜阳编】
　　偿博进
　　陈遵祖父遂字长子宣帝防时与有故相随博奕数负进帝即位用为太原太守赐玺书曰制诏太原太守官尊禄厚可以偿博进矣妻君宁时在旁知状遂辞谢曰事在元平元年赦令前其见厚如此注进者会礼之财也
　　六博争
　　六博争雄好彩来金盘一掷万人开【李白诗】
　　五木之祥
　　慕容寳因摴蒱曰若富贵事可期愿得三卢于是三掷皆卢人谓五木之祥
　　博齿
　　博齿扬文公诗以对舞腰
　　双钩
　　昨夜双钩败今朝百草输【李义山诗】
　　欲牟
　　善博者不欲牟不恐不胜平心定意投得其行由其理虽不必胜得筹必多【淮南子】
　　博者局戯
　　博者局戯奕者围棊也【博奕论】
　　乌作博
　　乌作博出系本【上】
　　一枰
　　所志不出一枰之上所务不过方罫之间枰蒲萌反一云皮兵反方言投博之枰【上】
　　方罫【见上】
　　死棊皆生
　　更始帝将相不能防卫而令罫中死棊皆生【上】
　　作罫
　　棊之下守边趍罫作【上】
　　一木之抨
　　一木之抨孰与方国之封枯棊三百孰与万人之将抨善本従木【上】
　　投壶门
　　嚂嘘
　　玉女投壶每一投千二百枭设有不入者天为之嚂嘘嚂呼监反开口笑也【列仙传】
　　骁壶
　　杂歌曲有骁壶者葢投壶乐也隋炀帝所造以投壶有跃矢为骁壶
　　射之细
　　郑康成曰投壶射之细也
　　筭门
　　如干
　　僧如干曰犹言若干【传灯録】
　　利析秋毫
　　汉武元狩四年孔仅为大农丞桑羊以计筭二人言利事析秋毫
　　二铢四参
　　铢者一两之二十四分之一也参者一铢十之一也
　　筭博士
　　骆賔王之好以数对如秦地重闗一百二汉家离宫三十六号筭博士【并朝野佥载】
　　钜万
　　钜万钜大也大万谓万万也
　　讫计
　　山阳郡户九万三千口五十万以上讫计盗贼未得者七十七人讫尽也
　　权衡门
　　黍絫
　　权轻重者不失黍絫注十黍为絫十絫为一铢音蠡来戈反亦音累绁之累【西汉律厯志】
　　铢两
　　一龠容千二百黍重十二铢两之为两二十四铢为两十六两为斤三十斤为钧四钧为石【上】
　　相门
　　相面貌
　　早相面貌颇出肝肠【四六集】
　　百斛重器
　　唐处士于重善相人谓于琮如百斛重器所贮尚虚其半时琮为盐铁使后果至相位
　　顔郎衫色
　　顔真卿问范氏尼曰吾位得五品官否尼指座上紫丝布云顔郎衫色如此【大中遗事】
　　气青黄色
　　玉管照神书气青黄色喜重重又退之诗眉间黄色见归期
　　人甲天丁
　　休咎占人甲挨持见天丁【李徳裕诗】
　　河目文
　　河目文公侯之相龙犀日角帝王之表注额有龙犀入髪也【辨命论】
　　龙犀入髪【见上】
　　危言覈论
　　郭林宗虽善人伦不为危言覈论
　　技能门【无技能附】
　　一秃翁
　　田蚡怒韩安国曰与长孺皆一秃翁何为首鼠两端秃翁言无官位首鼠一前一却也【本传】
　　僧髪
　　蜀李台瑕尝云韩昭凡事如僧剃髪无有寸长
　　连翩
　　连翩击鞠壤轻迅貌【曺子建诗】
　　击鞠【见上今之打毬也】
　　薄技
　　主上幸以先人之故使得奏薄技出入周卫之间
　　捧心伤手
　　羡西施之貌效颦始虽捧心仰班输之能代斵终忧伤手【四六集】
　　折树矟
　　羊侃善用矟观者登树折号曰折树槊
　　击蛇法
　　先当破头头破则尾岂能动【崔浩言】
　　戏车
　　衞绾以戏车为郎事文帝后代刘舍相景帝戏车若今防车之技【本传】
　　狂幸中
　　东方朔射他物连中郭舍人曰朔狂幸中耳非至数也
　　洒削
　　洒削薄技也而郅氏鼎食注洒削理刀剑名【西汉】
　　左画方
　　左画方右画圎口诵目数耳听五事举无遗失刘也
　　累九卵
　　荀息累十二棊子加九卵于上晋平公曰危哉
　　药名门
　　地髓
　　本草地黄一名地髓
　　小草
　　郭景纯云远志似麻黄赤花叶鋭而黄其苗谓之小草本草远志亦名小草
　　亭长
　　亭长药名生于葛上身黒头赤如亭
　　蛇粟
　　蛇粟蛇牀子之异名
　　羊负来
　　苍耳也一名葈耳又云道人头故贡父诗云苍耳愈风及秋始堪采惟昔沙塞隂偶従羊负来又曰澡身得此道人头使我有意烟霞上
　　道人头【见上】
　　山蓣
　　山药按本草名薯蓣唐代宗名预改下一字为药本朝英宗庙讳上一字改为山今谓之山蓣
　　风实云子
　　风实云子皆仙药名【汉武故事】
　　天狗【人参也】　　天猪【菖蒲也】
　　天牛【雌黄也】　　蓬蔂【覆盆子也】
　　天羊【雄黄也】　　颠勒【天门冬也】
　　天鼠【防风也】
　　马写
　　芣苢一名马写一名车前一名当道喜在牛蹄中生今药中车前子是也
　　爵耳
　　幽州人谓卷耳为爵耳
　　人参讃
　　高丽人作讃曰三桠五叶背阳向隂欲来求我椵树相寻音贾
　　堇草
　　即乌头也江东呼为堇晋语骊姬将谮申生寘鸩于酒寘堇于肉
　　江蓠
　　蘪芜芎防苗也一名江蓠
　　氷台
　　氷台今艾蒿也
　　蒺藜三角
　　茨一名蒺藜布地蔓生细叶子有三角刺人诗曰墙有茨是也
　　鸿荟
　　薤之异名本草谓之菜芝
　　益母
　　庵防一名益母故曽子见益母而感
　　杨枹蓟
　　术一名山蓟其生平地而肥大者名杨枹蓟今呼为马蓟陶隠居云术有二种有白术有赤术
　　日精
　　云母也太上老君经
　　山精
　　古人谓术为山精之卉山姜之精太上导仙铭曰子欲长生当服山精子欲轻翔当服山姜
　　秋子
　　茱萸别名秋子
　　青木香
　　炀帝西巡将入吐谷浑樊子葢以彼多瘴气献青木香以御雾露
　　兔缕
　　陆蒙诗教疎兔缕金乱自拥龙刍紫汞微注兔缕兔丝别名也
　　玉延
　　东坡诗淇上白玉延注云淇上山药一名玉延
　　神虈
　　仰折神虈音嚻本草白芷一名虈【七命】
　　占门
　　车气骑气
　　车气骑气徒气白土功气黄车气乍高乍下往往而聚骑气卑而布卒气搏【汉志】
　　陈云
　　陈云如立垣【汉志】
　　蜃气
　　海旁蜃气象楼台广野气成宫阙【汉志】
　　若雾
　　若雾非雾衣冠不濡见则其域被甲而趍【汉志】
　　鳞杂米盐
