<!-- { "loadSidebar": true } -->
　　耳学
　　沈庆之曰众人不如下官耳学
　　才笔士
　　晋中兴书云于时才笔之士孙绰为之冠
　　老学
　　师旷对晋平公云少而学者如日之阳长而学者如日之央老而学者如秉烛之光【说苑】
　　书楼
　　唐李该聚书至万卷手不释卷世号李书楼
　　白面书生
　　沈庆之谏宋文帝北侵曰为国譬如为家耕当问奴织当问婢今伐国而与白面书生谋之事何济
　　鸡跖
　　吕氏春秋曰善学者若齐王之食鸡也必食其跖数千而后足
　　弃觚
　　西京杂记傅介子尝弃觚而叹曰大丈夫当立功异域何能坐事散儒
　　儒林丈人
　　髙贵乡公尝与司马望王沉裴秀钟防讲宴东堂名秀为儒林丈人沉为文籍先生望防亦有名号时独望在外特给追锋东堂每有集防奔驰而至【魏志】
　　文籍先生【见上】
　　经神学海
　　郑康成为经神何休为学海【拾遗记】
　　白士
　　羊祜与弟书曰既定边事当角巾东洛归故里为容棺之墟以白士而受重位何能不以盛满受责乎
　　宿士
　　宜求宿士有志业者【南史】
　　劝学从事
　　诸葛亮为益州牧命谯周为劝学从事后徙曲学从事【蜀志】
　　经学为家
　　孔臧集序云臧仲尼之后迁御史大夫辞曰臣代以经学为家乞为太常专修家业汉武遂用之
　　蓝之染素
　　魏鱼豢曰学之资于人也犹蓝之染于素乎
　　道徳平林
　　御六艺之珍驾游道徳之平林【思赋】
　　典籍罟
　　结典籍以为罟驱儒墨而为禽【思赋】
　　操觚
　　操觚木也古人用之以为笔【文赋】
　　散帙
　　散帙开书帙也杜诗云散帙壁鱼干
　　章句之徒
　　章句之徒坐而守之亦无所患【觧嘲】
　　家稷契
　　家家自以为稷契人人自以为臯夔【解嘲】
　　术艺塲
　　婆娑术艺之塲休息篇章之囿【宾戯】
　　耆儒硕老
　　耆儒硕老抱其书而逺遯礼官博士卷其舌而不谈言秦时也【剧秦美新】
　　通方士
　　小物按逺图宁知通方士【李白诗】
　　青溪学
　　南史齐刘瓛字子珪学徒不敢指斥呼为青溪学
　　忍饥面
　　秦韬玉公子行云却笑儒生把书卷学得顔囘忍饥面
　　仁经义纬
　　敦穆于闱庭言以仁义为经纬【王仲宣碑】
　　博学门
　　是正
　　来敏精于仓雅训诂好是正文字
　　麟角
　　北史文苑传云学者如牛毛成者如麟角
　　三余
　　冬者岁之余夜者日之余隂雨者月之余【任彦升防】
　　集萤映雪
　　集萤映雪车孙康【任彦升表】
　　编蒲缉柳
　　温舒少贫牧羊泽中截蒲写书孙敬贫居太学编柳简以为经【任彦升表注】
　　忍饥诵经
　　我几年来忍饥诵经岂不知屠沽儿有酒食耶
　　半袁豹
　　谢灵运尝云若殷仲文读书半袁豹则文才不减班固言其见书少也
　　理窟
　　张慿勃窣为理窟
　　缣蒲
　　搜研鈆素招摭缣蒲【繁休伯牋】
　　五总
　　説苑云千岁能与人言似取此意然此事本出顔真卿所撰殷践猷墓碑云顔元孙韦述贺知章陆象先与践猷凡五人相聚故云五总此史氏已失于略也
　　佣作借书
　　匡衡好学邑有富民家多书与之佣作而不取直曰愿借主人书读耳遂博览羣书
　　贾长头【见时号杂名门】
　　五经无双
　　五经无双许叔重后汉许慎
　　五经纵横
　　五经纵横周宣光后汉周举
　　五经纷纶
　　五经纷纶井大春后汉井丹也
　　五经后兴
　　五经后兴鲁叔睦后汉鲁丕也
　　五经笥
　　梁任昉字彦升
　　五经库
　　隋房晖逺
　　九经库
　　唐谷那律
　　经史笥
　　梁许
　　石经
　　北齐陆义
　　人物志
　　唐书李守素通姓氏号肉谱任天防府仓曹叅军或谓虞世南仓曹此名岂雅目耶世南曰今以仓曹为人物志可乎
　　肉谱【见上】
　　卖饼家
　　魏书司钟繇不好公羊而好左氏谓左氏为太官公羊为卖饼家
　　易圣
　　唐卫大经防于易人谓之易圣又耳目记云唐昭宗时有董贺者精卜筮人谓之易圣
　　注记柱壁
　　任耒学无常师河洛秘奥非正典籍所载皆注记于柱壁及园林树木慕学者来趋冩之时谓任氏为经苑
　　经苑【见上】
　　书痴
　　唐书窦威诸兄诋为书痴
　　书厨
　　陆澄南齐人欲撰宋书不成读易三年不解意义王俭戯云书厨
　　幕府书厨
　　十国纪年朱遵度避耶律徳光之召挈妻孥携书杂商贾奔楚王待之甚薄杜门却扫诸学士每为文章先问古今首末于遵度时人号为幕府书厨
　　书窟
　　孟景翌字辅明嗜学行輙载书随所坐之处不过容膝四面卷轴盈满时人谓之书窟
　　书库
　　公孙景茂隋时人
　　书簏
　　晋左丞傅廸广读书而不解其义唐李徳淹贯古今不能属辞皆号书簏
　　宿读
　　后魏阚骃二史羣言经目则诵时人谓之宿读
　　宿儒
　　五代后蜀刘暠王昭图年徳俱长时号宿儒
　　不如写书
　　张叅为国子司业手写九经每言读书不如写书
　　书仓
　　书仓已耗墨守不坚【叚成式书】
　　书嵓防塜
　　贯穿防塜穷综书嵓【段成式书】
　　牖中窥日
　　支道林言北人防书如显处视月南人学问如牖中窥日注学广则难周而识闇学寡则易覈而智明
　　天阁寳秘
　　何宪博渉该通羣籍毕览天阁寳秘人间散逸无遗漏焉
　　柳箧子
　　柳璨迁左拾遗时以其博奥目为柳箧子
　　肘后楚辞
　　李贺赠陈商诗云楞伽堆案前楚辞系肘后
　　杜武库
　　杜预人号为武库言无所不有
　　渉猎
　　贾山渉猎书记不能为醇儒生渉如渉水猎如猎兽言歴览之不精专
　　学镜千古
　　学镜千古智周万殊【李白文】
　　汉圣
　　刘臻精于两汉书时人称为汉圣
　　佃渔六学
　　佃渔六学网罗百氏
　　胷耕掌録
　　胷耕无补掌録徒勤注古人云胷耕舌耕而趋进又无纸以掌记事
　　枕经籍书
　　枕经籍书纡体衡门【班孟坚宾戏】
　　勤学门【惰附】
　　书淫
　　刘峻好学时谓之书淫
　　百遍
　　敏摠五行勤逾百遍【叚成式书】
　　勤逾抱犬
　　勤逾抱犬博拟食鸡【余知古书】
　　燃松节
　　顾欢少贫夕则燃松节读书或燃糠自照
　　燃糠【见上】
　　学三冬
　　方朔自言年十三学三冬文史足用注贫子冬日乃得学
　　横经籍书
　　横经籍书制作不倦【李白文】
　　钞书不辍
　　柳公绰自举进士至方面尝钞书不辍九经三史一钞南北史再钞
　　中宵钟
　　南史丘仲孚少好学读书尝以中宵钟鸣为限
　　黄嬭
　　黄嬭言书卷怡神如嬭媪有人读书把卷即睡梁人因呼书卷为黄嬭
　　行尸走肉
　　后汉任耒每言不学者虽存谓之行尸走肉耳【拾遗记】
　　类俳倡
　　枚臯不通经术谈笑类俳倡
　　文章门
　　质防
　　楚辞云何文肆而质防下介切侠也
　　一囊钱
　　后汉赵壹诗云文籍虽满腹不如一囊钱
　　髙藻
　　蔚彼髙藻如玉如兰注藻文也
　　嘉藻
　　谢宣逺答诗云轻率酬嘉藻长揖媿吾生
　　庶子春华
　　陆厥诗春华与秋实庶子及家臣邢颙为平原侯植家丞防闲以礼与植不合庶子刘桢有才华而植重之人问之以为采庶子之春华忘家丞之秋实家丞亦家臣也
　　经竒
　　刘桢卓荦之人而文最有气所得颇经竒
　　笔如椽
　　王珣梦人以大笔如椽与之觉而语人曰此当有大手笔俄而孝武帝崩哀册谥议皆珣所草
　　文章林府
　　文赋游文章之林府
　　漱芳润
　　文赋漱六艺之芳润
　　沈辞浮藻
　　沈辞弗悦浮藻聫翩
　　思风言泉
　　思风发于胷臆言泉流于唇齿【文赋】
　　游睢涣
　　过髙唐者效王豹之讴游睢涣者学藻缋之防
　　宫体
　　徐摛为晋安王纲侍读属文好为新变春坊尽效之宫体之号自兹而起矣
　　蕙楼
　　齐王融啓摛藻蕙楼畅艺兰苑
　　白地文
　　风神已负青云噐艺业兼携白地文
　　风流座
　　红牋色夺风流座白纻辞倾翰墨塲【耿纬诗】
　　砚焚笔阁
　　构思而君苖砚焚酒翰而元常笔阁【四六集】
　　世諴玉轴
　　世諴玉轴子云鈆椠【四六集】
　　不枯之岸
　　处无价之场率然占玉立不枯之岸粗尔论珠序人文章而云【四六集】
　　卖赋取金
　　卖赋取金著书求米【四六集】
　　我軰语
　　孙兴公示天台赋范荣期每至佳句輙云应是我軰语
　　深而芜
　　孙兴公云潘文浅而净陆文深而芜
　　无裁制
　　孙兴公道曹辅佐才如白地明光锦裁为负贩袴非无文采酷无裁制
　　遗后出
　　或问顾长康君筝赋何如嵇康琴赋顾曰不赏者作后出相遗深识者亦以髙竒见赏
　　季绪诋诃
　　季绪诋诃子建润色【四六集】
　　丹碑翠碣
　　丹碑翠碣【四六集】
　　劔阁之铭
　　劔阁之铭刀州之梦
　　纸墨为贵
　　谢庄作殷淑妃哀防文宋文帝卧览读处坐流涕曰不谓当今复见此才都下传写纸笔为之贵
　　倚待
　　荆州信云倚待谢脁执笔便成文无加防倚待如立俟也
　　防偈
　　防偈飞箱答新诗倚杖论
　　根柢
　　潘安仁文章瑰玮友人谓潘词林繁茂根柢衍宻不然何妙秀美发如斯
　　后軰推
　　髙凤词华后軰倾推杜诗云词华倾后軰
　　驴鸣狗吠
　　朝野佥载梁庾信初至北方文士多轻之将枯树赋示之自后无敢言时温子升作韩陵山寺碑信读而写其本曰唯有韩陵一片石可共语薛道衡卢思道少解把笔自余驴鸣狗吠聒耳而已
　　兰摧玉折
　　毛伯成负才气尝称宁为兰摧玉折不作萧敷艾荣
　　萧敷艾荣【见上】
　　洪笔
　　陆士龙軰以洪笔为耝耒纸札为良田墨为稼穑义理为缯帛以谦虚为席荐张义让为帷幙行仁义为室宇修道徳为广宅
　　卖文
　　丁隠君歌前度相逢正卖文一钱不直虚云云今来利作采山斧可以抛身麛鹿羣
　　锦绣堆
　　唐谢延皓诗赋著名与徐寅不相上下时号锦绣堆【本传】
　　文章宿老
　　李峤前与王勃杨盈川接中与崔融苏味道齐名晚诸人没而为文章宿老
　　文章司命
　　李白上韩荆州书曰今天下以君侯为文章司命
　　文阵雄帅
　　文阵雄帅苏廷硕
　　文元帅
　　文元帅张九龄
　　海内文宗
　　陈子昻为感遇诗三十八章王适曰是必海内文宗
　　章句小儒
　　夏侯建师事从父胜胜非之曰建所谓章句小儒破碎大道
　　五版
　　世说桓温领三州二刺一国于时五处皆来五版入贺温在防事版至则答文辞灿然不相杂揉
　　文思奥府
　　山林臯壤实文思奥府屈平所以洞风骚之情抑亦江山之助
　　笔之妙
　　吴沈友善属文有口辨兼好武事时咸言其笔之妙舌之妙力之妙
　　天才絶
　　唐人以李白为天才絶白乐天人才絶李贺鬼才絶
