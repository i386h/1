<!-- { "loadSidebar": true } -->
　　升平末俗间忽作亷歌有扈谦者闻之曰亷者临也歌云白门亷宫庭亷内外悉临国家其大讳乎少时而穆帝宴驾
　　不满斗
　　哀帝隆和初童謡曰升平不满斗隆和那得乆升平五年而穆帝崩不满斗升平不至十年也
　　紫游缰
　　太和中百姓歌曰青青御路杨白马紫逰缰
　　鱼羊田斗
　　符坚初童謡曰鱼羊田斗当防秦识者以为鱼羊鲜也田斗卑也坚自号秦言防之者鲜卑也其群臣諌坚令尽诛鲜卑坚不从及淮南败还初为慕容冲所攻又为姚苌所杀身死国灭
　　耕御路
　　太和末童謡云犁牛耕御路白门种小麦及海西公被废百姓耕其门以种小麦遂如謡言
　　今成龙子
　　海西公初生皇子百姓歌云鳯凰生一雏天下莫不喜本言是马驹今定成龙子其歌甚美其防甚微海西公不男使左右向龙与内侍接生子以为己子
　　拉飒栖
　　孝武帝太元末京口謡曰黄雌鸡莫作雄父啼一旦去毛衣衣被拉飒栖寻而王恭起兵诛王国寳旋为刘牢之所败故言拉飒
　　三公锄
　　孙休永安二年将守质子群聚嬉戯有异小儿忽来言曰三公锄司马如又曰我非人荧惑星也言毕上升仰视若曵一匹练有顷没干寳曰后四年而蜀亡六年而魏废二十一年而吴平于是九服归晋魏与吴蜀并战国三公锄司马如之谓也
　　鼓咙胡
　　桓帝初謡曰小麦青青大麦枯谁其获者妇与姑文夫何在西撃胡吏买马君具车请为诸君皷咙胡是时羗叛征役作皷咙胡者不敢正言私咽语也
　　金版
　　金版出地告龙逢之怨论语隂嬉防曰庚子之旦金版刻书出地庭中曰臣族虐王禽龙逢同姓【任彦升版】
　　玉马骏奔
　　玉马骏奔表微子之去论语比考防曰殷惑妲己玉马走【任彦升版】
　　啄皇孙
　　汉成帝时謡曰鷰鷰尾涎涎飞鷰来啄皇孙皇孙死鷰啄矢涎涎光泽貎后赵飞燕害皇子应之也
　　肥去肉
　　裴晋公讨吴元济至境上发地得石刻有鸡去肥酒未熟之语解之曰鸡去肥无肉也肥去肉为己酒未熟无水也酒去水为酉破贼之期其在己酉乎后果以是日入城【宣室志】
　　皇太后门
　　东朝
　　惠帝为东朝长乐宫注朝太后于长乐宫
　　菰庐
　　东晋安帝庶母李太后崩于西堂设菰庐
　　后妃门【宫女附】
　　女中王
　　魏文帝郭皇后少而父竒之曰此吾女中王也遂以女王为字
　　元妃
　　元妃嫡夫人也晋献升戎女为元妃
　　王明君
　　王眀君者本为王昭君以触晋文帝讳改之
　　西京七族
　　西京七族皆后党吕窦衞上官霍许王【庾亮表】
　　东京六姓
　　东京六姓亦后党邓马窦阎梁何是为六姓【庾亮表】
　　夜明苔
　　晋太始中外国献金苔宫人有幸者赐之照耀满室名曰夜眀苔
　　坤极
　　汉书有司奏请立长秋宫以梁贵人宜配天祚正位坤极帝从之
　　瑶斋
　　张华晋武皇后哀策云瑶斋元主长去蒸尝
　　脂泽田
　　晋氏要事安帝九年右丞张项元议琅邪及湖熟界有皇后脂泽田四十顷请以借贫人
　　万年春
　　唐髙宗太子纳妃诗云方期六合泰共享万年春
　　万年蛤
　　真腊夷献万年蛤不夜珠光彩皆若月照人亡妍丑絶美艳帝以蛤赐赵后珠赐媫妤
　　不夜珠【见上并出赵后外传】
　　沉香浴壶
　　赵后报媫妤以云锦五成帐沉水香浴壶【赵后外传】
　　淑肩沙麓
　　淑肩沙麓徳驾河洲皆皇后事
　　椒涂
　　沦羙椒涂掩华兰掖皇后薨
　　椒阃
　　椒阃后宫也
　　温柔乡
　　帝谓合徳为温柔郷曰吾老是郷矣不能效武帝求白云乡也【赵后外传】
　　配徳
　　配徳早终长秋虚位
　　益八字
　　宋文帝袁皇后薨诏永嘉太守顔延之为哀策文甚丽及奏上自益抚存悼亡感今懐昔八字以致意焉
　　羊车
　　宋文帝好乗羊车经诸房潘淑妃宻令左右以咸水洒地帝每至户羊輙防地不去帝曰羊乃为汝徘徊况于人乎
　　翚珩褕组
　　翚珩照品褕组在饰【江淹庆皇后正位章】
　　飞燕
　　赵后飞燕名宣主纎便轻细举止翩然人谓之飞燕【赵后外传】
　　肌滑
　　赵飞燕妹昭仪名合徳肌滑出浴不濡姊弟皆出世色也
　　淖夫人
　　帝召合徳宣帝时披香愽士淖方成白发教授宫中号淖夫人在帝后唾曰此祸水也灭火必矣
　　唾褏
　　后与昭仪坐误唾昭仪褏昭仪曰姊唾染人绀褏正似石上华故令尚方为之未必能如此衣之以为石华
　　拥背
　　昭仪泣拜曰姊忘共被夜长苦寒不成使合徳拥姊背耶【上并赵后外传】
　　落妃池
　　杨贵妃生于蜀尝误坠池中后又呼为落妃池池在蜀州导江县前【杨妃外传】
　　得寳子
　　上得贵妃喜甚谓宫人曰朕得杨氏女如得至寳也乃制曲曰得寳子又曰得鞛子方孔反
　　五麓之车
　　五麓之车即沙麓也元后所生之地【谢元晖哀防文】
　　玉衣
　　魏志注甄后少时家中髣髴见有人持玉衣覆其上常共恠之
　　求故剑
　　汉宣帝诏求防时故劔于是大臣请许婕妤为后【谢元晖哀防文】
　　赐衣抚镜
　　慕方纒于赐衣哀日隆于抚镜注东观汉记云上赐东平王苍书曰今以光烈皇后假结帛巾各一衣一箧遗王可时视瞻以慰凯风寒泉之思西京杂记云汉宣帝被系时犹有史良娣毒国镜一枚及即位每持此镜感咽移辰【谢晖哀防文】
　　琵琶弟子【见琵琶门】
　　玉镮
　　杨妃小字玉镮
　　楼东赋【见赋门】
　　轸粟
　　飞燕善行气术防时通隣羽林射雕儿雪夜露立闭息顺气体温舒亡轸粟射雕者异之以为神仙飞燕外传
　　榴房多子
　　北齐安徳王新纳妃母宋氏荐二石榴于帝前帝莫知其意魏収曰石榴房中多子欲子孙众多也
　　金银镮
　　毛诗注后妃羣妾以礼御于君所女史书其日月御者以镮授之以进退之生子月辰则以金镮退之当御者以银镮进之着于右手既御着于左手
　　中大人
　　后汉邓后临制时宦夫出入多能有所毁誉其中耆宿皆称中大人
　　续命
　　北齐后主冯淑妃名小怜穆后爱衰以五月五日进之号曰续命
　　武媚
　　则天太宗朝为才人帝赐号武媚
　　月中聚雪
　　蜀先主置甘后于白绡帐中望之如月中聚雪时河南献玉人长三尺夕则拥后而玩玉人嬖宠者非唯嫉甘后亦妬玉人也
　　太主
　　栾大传云自太主将相以下皆为献之徐广曰武帝之姑窦太后女也
　　璿宫
　　后宫曰璿宫【拾遗记】
　　椒风
　　哀帝时董贤女弟为昭仪所居殿名椒风【三辅黄图】
　　女相如
　　炀帝以合欢水果赐吴绛仙以红牋小简进诗谢帝曰绛仙才调女相如也【南部烟花记】
　　来梦儿
　　隋炀帝沉湎失度每睡须摇动劳顿方就一睡侍儿韩俊儿尤得意每就枕必令振耸支节常得美睡乃呼为来夣儿【南部烟花记】
　　梅妃
　　梅妃姓江氏名采苹髙力士使闽粤选归侍眀皇性喜梅所居植梅上榜曰梅亭梅开赋赏花下夜分不去以其好戯名曰梅妃
　　铸金人
　　北史后妃传序魏故事皇后将立必令手铸金人以成者为吉否则不得立也
　　曽沙
　　谢晖齐敬皇后策文曰曽沙庆注春秋时沙麓山崩晋史占之曰后六百四十五年宜有圣女兴汉元后之宅正居其地年数后与之相符曽髙也
　　芝童桂女
　　捧药芝童下焚香桂女流【崔温应制诗】
　　眉缺
　　鲜家妇生一女姿色殊异后入宫上问曰何以眉缺对曰寳劔宁无缺眀珠尚有瑕命之曰鲜明珠
　　练行尼
　　孝文废皇后冯氏真谨有节操遂号练行尼
　　然马屎
　　郑太妃防时为神武然马屎作靴郑神武妃也
　　八妾
　　御禀夫人八妾所舂米之臧以奉宗庙者也顔师古曰诸侯一娶九女正嫡一人余皆妾也
　　昭仪
　　元帝传婕妤更号曰昭仪在婕妤上昭其仪尊之也
　　对食
　　官婢道房与中宫史曹宫对食应劭云宫人自相为夫妇名对食甚相妬忌也
　　颛房燕
　　霍后立上亦宠之颛房燕
　　婕妤娙娥
　　武帝制婕妤娙娥傛华充依各有爵位媫妤音接予娙五经反傛音容
　　钩弋子
　　拳夫人赵媫妤居钩弋宫生昭帝号钩弋子
　　挛挛
　　上所以挛挛顾我者乃以平生容貎也音力全反又读曰恋
　　彤史
　　彤史二人正六品唐制
　　四妃
　　帝防有四妃以象后妃四星其一眀者为正妃余三小者为次妃
　　三妃
　　舜不告而娶不立正妃但三妃而已谓之夫人
　　十家
　　津阳门诗云十家三国争光辉内人得幸者谓之十家
　　月华月光
　　刘聪纳靳凖二女为左右贵嫔大曰月光小曰月华皆絶色也
　　海棠睡
　　太真外传上皇登沉香亭诏妃子时卯酒未醒命侍儿扶掖而至妃子醉韵残妆鬓乱钗横不能再拜上皇笑曰是岂妃子醉直海棠睡未足耳
　　乗茵歩辇
　　乗茵歩辇惟所息宴西都赋注汉旧仪皇后婕妤乗辇皆以四人舆以行
　　爱所丁
　　盛衰无常惟爱所丁丁当也言后宫所宠也【西京赋】
　　充下陈
　　饰后宫充下陈陈列也子曰有二女愿得入身于下陈也【李斯书】
　　宻坐
　　前日虽因常调得为宻坐曹大家欹器论曰侍君王之宻坐【曹子建书】
　　正位宫闱
　　正位宫闱同体天王言皇后也【范蔚宗皇后纪论】
　　述宣隂化
　　述宣隂化修成内则后妃事【范蔚宗皇后纪论】
　　掖庭三千
　　自武元之后世増滛费至乃掖庭三千増级十四谓汉武帝元帝也【范蔚宗皇后纪论】
　　临朝六后
　　东京权归女主临朝者六后谓邓太后阎太后窦太后章徳窦太后梁太后何太后【同上】
　　定策帷帟
　　定策帷帟委事父兄贪孩童以乆其政抑眀贤以专其威言女主擅朝也
　　宫卿
　　宫卿大长秋也【范蔚宗宦者论】
　　花蘂夫人
　　费氏蜀之青城人以才色入蜀宫后主嬖之号花蘂夫人效王建宫词百首许彦周诗话
　　女史箴
　　张华惧后妃之盛作女史箴
　　望月方娥
　　望月方娥瞻星比婺【谢希逸诗】
　　姒幄
　　翼训姒幄賛轨尭门【同上】
　　聨跗齐頴
　　聮跗齐頴接蕚均芳【上】
　　世覆冲华
　　世覆冲华国虚渊令言妃亡如此【同上】
　　率礼蹈和
　　率礼蹈和称诗纳顺【顔延年哀防文】
　　壸政
　　壸政穆宣房乐韶理【同上】
　　房乐
　　仪礼有房中乐后夫人讽诵以事君子【同上】
　　野狐落
　　杂记宋次道为西都诗以野狐落对五鳯楼言野狐落唐人名宫中所聚也
　　亲门
　　棘墙
　　天子诸侯必有公桑蚕室筑宫仞有三尺棘墙而外闭之
　　桑三条
　　北齐皇后躬桑三条鞠衣者采五条展衣緑衣九条以授蚕母
　　三防
　　后周皇后率六宫三妃二防祭奠先西陵氏神防音弋妇官名
　　劳酒
　　开元皇后亲桑还宫之眀日内外命妇设防于正殿如元防义曰劳酒
　　茧馆
　　宫阙防云蚕所曰茧舘【三辅黄图】
　　储嗣门
　　玉裕
