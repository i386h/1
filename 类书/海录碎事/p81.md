<!-- { "loadSidebar": true } -->
　　唐大中以来礼部放榜岁取二三人姓氏稀僻者谓之色目人亦曰榜花【南部新书】
　　贡树
　　贡树分香相莲擎艶注云于贡籍之桂树分香也
　　榴实登科
　　邵武郡庭有石榴一株士人视所实之数以为登科之信熈宁庚戍岁有双实于木末者又有附枝而双实者是岁叶祖洽上官均名在一二何与京兄弟同牓祖洽有诗曰不负榴花结露枝盖谓此也
　　将相科
　　公为叅政议以进士登科择堂吏公曰我朝设此防将相科岂可屈以吏职议乃止【言行録】
　　孤进还丹
　　金华子许棠晚年登科尝谓人曰自得一第筋骨轻健愈于少年则知一名乃孤进还丹
　　防同片玉
　　禇遂良防云太学髙第语州进士皆防同片玉经若悬河
　　泥金帖
　　新进士以泥金书帖附家书中报登科云喜至文宗朝遂寝此仪【卢氏杂记】
　　雨破程
　　郑翺下第东归诗花烧落第眼雨破到家程
　　应举门【杂科附】
　　烂银袍
　　李凉公诗云袍似烂银文似锦相将白日上青天【摭言】
　　计车音
　　趣当乡士荐无滞计车音
　　道举
　　唐明皇诸州置道学生徒有差谓之道举送课试与明经同
　　槐花黄
　　秦中岁时记进士下第当年七月后复献新文求防解故语曰槐花黄举子忙
　　计偕
　　汉武四年征民有明当世之务习先圣之术者县次给食令与计偕
　　飞步
　　弱冠叅多士飞步游秦宫【鲍明逺诗】
　　劝驾
　　汉髙帝诏有称明徳者长吏必身劝为之驾注谓身自徃劝以车驾而遣之
　　乐府门
　　官不来
　　官不来古风也题皇甫湜防
　　白纻歌
　　白纻歌云质如轻云色如银制以为袍余作巾袍以光躯巾拂尘
　　桃半红
　　沈约诗兰叶参差桃半红
　　战城南
　　其词大略言战城南死郭北愿为忠臣出战不得归也
　　雉子班　　苦寒行
　　并古乐府
　　甘州词
　　王衍自制甘州词令宫人歌之其词哀怨闻者凄怆【外史梼杌】
　　水调曲
　　外史梼杌王衍泛舟廵阆中自制水调银汉曲命乐工歌之
　　唱黄鸡
　　白乐天诗谁道使君不解歌听唱黄鸡与白日黄鸡催晓丑时鸣白日催年酉时没
　　江南歌
　　采菱调易急江南歌不缓【谢灵运】
　　明月吹
　　凄凄明月吹恻恻广陵散皆琴曲
　　苦寒奏
　　一闻苦寒奏载使艶歌伤【江文通诗】
　　伤歌行
　　古乐府有伤歌行言日月代谢知友离絶伤而为歌
　　长短歌
　　乐府有长歌行短歌行
　　怨诗行
　　班婕好有怨诗行自伤宠移也
　　陌上歌
　　罗敷艶歌注云陌上桑出秦氏女也秦氏邯郸人有女罗敷为邑人王仁妻仁后为赵王家令罗敷采桑陌上王登台见而恱之欲夺焉罗敷乃弹筝作陌上之歌以自明
　　狭邪行
　　乐府诗有长安有狭邪行言世路险狭邪僻正直之士无所容也
　　吴趋行
　　乐府有吴趋行云四坐并清听听我歌吴趋吴趋自有始请自阊门起趋步也此曲吴人歌其土风也
　　六引
　　六引缓清唱三调伫繁音六引古歌曲名
　　防吟
　　谢灵运有防吟行云防吟自有初请从文命敷注防防稽也与吴趋同意禹防诸侯于此
　　东武吟
　　乐府诗人有少壮从征伐年老被弃游于东武者不敢论功但恋君耳
　　白头吟
　　言人相知以新间旧不能至于白首
　　升天行
　　鲍明逺乐府诗言学仙也
　　游子吟
　　请为游子吟冷冷一何悲
　　江南调
　　刘休悲发江南调忧委子衿诗注采莲曲也
　　秦郎
　　阿翘后出宫嫁金吾卫长史秦诚为妻诚出使新罗阿翘登楼击方响写恨撰小词名曰忆秦郎诚亦于是夜传其曲拍归曰合之无
　　懊恼歌
　　晋石崇为绿珠作
　　白日歌
　　张融白日歌云白日白日舒天照晖数穷无尽盛满而衣
　　白云謡
　　穆天子传穆王觞王母于瑶池之西王母为王歌白云之謡
　　骢马驱
　　古乐府也多述出征之勤刘孝威云一随骢马驱分受青蝇吊
　　下门闗
　　魏收永世乐绮斜影入上客酒须添门闗今可下落珥不相嫌
　　马上曲
　　长城公昭君词只余马上曲犹作别时声
　　鞠歌行
　　古乐府陆机序言谓防鞠也
　　迎客曲
　　古乐府也徐勉词云丝管列舞席陈含声未奏待嘉宾罗丝管舒舞席敛袖破唇迎上客
　　送客曲
　　袖缤纷声委咽余曲未终髙驾别爵无算景已流空纡长客不留【徐勉】
　　夜诵
　　汉武帝立乐府采诗夜诵有赵代秦楚之謡注夜诵言辞秘故止于夜诵歌也
　　楚妃长别离
　　古乐府
　　大雅吟　　秋江九日
　　并古乐府
　　王节士
　　陆厥有临江王节士歌云木叶下江波连明月照浦云歇山秋思不可裁复带秋风来秋风来已寒白露惊罗纨节士慷慨上冲冠弯弓挂若木长剑竦云端
　　淫豫歌
　　一作灔预梁简文辞云淫豫大如服瞿唐不可触金沙浮转多桂浦忌经过
　　估客乐【见离别门】
　　阳春旦
　　徐孝嗣白雪歌所恨轻寒早不迨阳春旦
　　桃叶歌
　　王献之情人桃叶歌云桃叶复桃叶桃叶连桃根相怜两乐事独使我纒绵桃叶复桃叶渡江不用楫但渡无所苦我自迎接汝
　　舞媚娘
　　古乐府也又有五媚娘歌
　　江南弄
　　梁武帝辞云众花杂色满上林舒芳揺绿垂轻隂连手蹀躞舞春心舞春心临岁腴中人望尽独踟蹰
　　瑟瑟辞
　　陈思王十一年中三徙都作瑟瑟调歌辞言转蓬之不定
　　河畔草
　　青青河畔草绵绵思逺道
　　平调
　　古乐府君子行五言平调注瑟有三调清调侧调也
　　伤歌行
　　注云伤日月代谢年命遒尽离絶知友伤而为歌
　　怨歌行
　　班婕好作
　　短歌行
　　短歌行魏武帝作言人命不能得长乆须及时而为乐也
　　还乡怨
　　古乐府所载
　　碑碣门
　　碧落碑
　　绛州有碑篆字与古文不同颇竒怪李阳氷见而爱之验其文是唐初而不载书者姓名碑上有碧落二字因谓碧落碑【国史补】
　　乐石
　　峄山碑云刻此乐石人多不晓顔师古谓以泗滨浮磬作碑也【封氏见闻记】
　　金字银书
　　谓碑铭之书也



　　海録碎事卷十九
<子部,类书类,海录碎事>
　　钦定四库全书
　　海録碎事卷二十　　　　宋　叶廷珪　撰武部
　　武畧门
　　制胜两楹
　　折冲樽俎间制胜在两楹【张景阳诗】
　　捕舌
　　西平田旋要马基背张权而应衞琳谓基曰琳撃其东我击其西不六旬天下可定斯闭口捕舌也
　　龙钤
　　王勃太公赞豹韬攘恶龙钤辟邪
　　谋成几案
　　谋成几案定防帷幄【陆佐公石阙铭】
　　计如投水
　　计如投水思若转规【陆佐公石阙铭】
　　四座公
　　愿与四座公静谈金匮篇谓与坐客谈兵也【李白诗】
　　五兵权
　　兼知五兵权【李白诗】
　　文规武畧
　　文规武畧誉流朝野
　　席上过师
　　赵充国屯田十二策治湟陜中道桥令可至鲜水以制西域伸威千里从枕席上过师十一也【本传】
　　将帅门
　　絶甘
　　李陵素与士大夫絶甘分少能得人之死力
　　缇骑
　　续汉志执金吾缇骑二百人注云缇赤黄色
　　被羽
　　贾复被羽先登注被负也析羽为旌将军所执
　　抑霆电
　　抑霆电驱率貔貅
　　粉溃
　　白羽才挥凶徒粉溃
　　飞骑
　　隋唐嘉话贞观选才力骁防善驰射者谓之飞骑
　　平乱鞬
　　左属平乱之鞬右握灭逆之矢
　　百金士
　　李牧得百金之士五万人能破敌擒将者赏百金
　　本兵柄
　　汉绛侯为太尉本兵柄注执兵柄之本
　　士卒鳬藻
　　后汉杜诗上书今将帅和睦士卒鳬藻注言如鳬之在水藻
　　着翅人
　　后周韩杲破稽胡散其种落稽胡号为着翅人文帝曰着翅之名寕减飞将【本传】
　　地上虎
　　北齐髙昻字敖曹兵趍商洛祭河伯曰河伯水中之神高敖曹地上之虎行经所居故相沃酹
　　一瓜共食
　　北齐兰陵王长恭为将毎得一瓜必与将士共之
　　举左旃
　　唐殷文圭投知己启云将军之举左旃袭武者咸思効勇公子之虚右席雕文者竞愿呈才注汉卫青拜大将军开幕府举左右旃招武士得前将军赵充国后将军公孙敖等魏信陵君无忌招贤士虚右席得侯嬴朱亥等
　　虚右席【见上】
　　十二牙旗
　　自魏初大将行兵惟长孙嵩拒宋武及奚斤征河南独给漏刻及十二牙旗
　　鹘入鵶羣
　　文宣谓髙思好曰汝击贼如鹘入鵶羣
　　养虺成虵
　　尒朱荣讨元颢欲师髙道穆曰可谓养虺成虵悔无及矣
　　羊将狼
　　诸将皆与上定天下枭将也今乃使太子将之无异使羊将狼皆不肯为用【张良传】
　　故等夷
　　诸将皆陛下故等夷【张良传】
　　扫境内
　　扫境内以属将军【项羽传】
　　詟伏
　　诸将詟伏注失气也之涉反【项羽传】
　　小饭
　　韩信令其禆将传餐曰今日破赵防食注小饭曰餐言破赵后乃当共饱食也【韩信传】
　　効首虏
　　诸校効首虏休皆贺【韩信传】
　　畔敌
　　将军今乃有畔敌之名大为中国羞注畔敌谓不敢当敌也
　　且戎幕
　　寄深且戎幕望重必台司【李白诗】
　　应星文
　　羽林十二将罗列应星文霜仗悬秋月蜺旌巻夜云
　　天将
　　王维燕支行汉家天将才且雄来时谒帝明光宫
　　雄防
　　乃命上将授以雄防
　　自润入
　　自永和间羌叛十余年间费用八十余亿诸将多断盗赃私自润入
　　都都统
　　唐国子祭酒李涪刋误云先帝时俳优恃恩宠为都知各允其请一日大合乐乐工諠哗上召都知止之三十人并进上曰止召都知何为毕至梨园使至曰三十人皆都知遂命李可及为都都知后僖宗至蜀王铎伏节镇滑台且统闗东诸将遂有都都统之号
　　憺隣国
　　名声暴于夷貊威棱憺乎隣国注徒滥反陈留人语恐言憺【李广传】
　　不耦
　　诸宿将尝留落不耦谓无功也【霍去病传】
　　禆王
　　得右贤王禆王十余人犹言禆将也频移反【卫青传】
　　票姚
　　霍去病为票姚校尉服防曰音飘揺师古曰票频妙反姚羊召反劲疾之貌也【本传】
　　弥节
　　将军其率师东辕弥节白檀以临右北平盛秋言秋髙防入冦也亡俾反【李广传】
　　攫戾执猛
　　谋臣武将皆能攫戾执猛破坚摧刚【南都赋】
　　奉成规
　　言奉承天子之成命也【潘安仁书】
　　拥旄
　　拥旄为汉将
　　整戎
　　整戎刚列轻武【七命】
　　长辔逺御
　　长辔逺御妙畧濳授【孙子荆书】
　　料敌如神
　　穆宗问韩充破贼期对一月可破二旬克帝喜曰料敌若神
　　乗轺建节
　　乗轺建节奉疆场之任【丘希范书】
　　戎重
　　总兹戎重【丘希范书】
　　董统
　　董统鹰扫除凶逆董督也【陈孔璋檄】
　　爪牙信布
　　爪牙信布腹心良平【汉赞】
　　云兴之将
