<!-- { "loadSidebar": true } -->
　　西京赋注授射矢长八寸其丝名矰红
　　素支
　　歴素支而氷裂注素支月支皆射括名也【赭白马赋】
　　繁弱
　　左揽繁弱右接忘归注新序曰楚王载繁弱之弓忘归之矢以射兕于云梦【叔夜诗】
　　左的
　　控破左的右发摧月支左的射的也月支射括也邯郸淳艺经云马射左边为月支三枚马蹄二枚【曹子建】
　　射质
　　毛诗发彼有的注的射质也
　　甲兵门【士卒附】
　　云车
　　寻邑围昆阳云车十余丈
　　号百万
　　项羽兵四十万号百万沛公兵十万号二十万【髙祖纪】
　　枭骑
　　北陌燕人来致枭骑助汉注枭徤也又勇也【髙祖纪】
　　武蠭精兵
　　如使狂夫呌呼于东崖匈奴饮马于渭水京师虽有武蠭精兵未能窥左足而先应者也注窥音跬跬半步也言一举足也音口婢反【息夫躬传】
　　三属甲
　　上身一髀裈一踁缴一【汉志】
　　尺籍伍符
　　士卒尽家人子起田中从军安知尺籍伍符注尺籍所以书军令伍符军士五五相保之符信【西汉】
　　阙巩甲
　　阙巩之甲武王所以克商阙巩国名【左传】
　　螳螂之卫
　　薄戍緜羃无异蛛蝥之网弱卒甲无异螳螂之卫【魏都赋】
　　材官
　　汉选能引强蹶张材力武猛者以为轻车骑士材官如有冦警平地用车骑山阻用材官水泉用楼船
　　释甲执氷
　　左传释甲执氷言无战志氷箭筩可以取饮也
　　湼面
　　朱全忠攻沧州刘仁恭悉发男子十五以上为兵湼其面曰定霸都之兵
　　七萃士
　　云屯七萃士鱼丽六郡兵【虞子阳诗】
　　裹粮坐甲
　　左传裹粮坐甲固敌是求正义曰用则被之于身不用则坐之于地
　　后之
　　将士絶无后者求其亲戚以后之
　　虎豹骑
　　曹纯督虎豹骑从太祖围南皮
　　鐡林骑
　　西边呼鐡鹞子为鐡林骑【东斋记事】
　　绿沈甲
　　隋文赐张大渊緑沈甲兽文具装
　　旗鼔门
　　援枹
　　张侯曰师之耳目在吾旗鼓进退从之乃援枹而鼔枹鼔槌也
　　灵防鼔
　　黄帝以灵防为鼓声闻百里【物类相感志】
　　隤铜丸
　　元帝置鼙鼓殿下自临轩槛上隤铜丸以擿鼓声中严鼓之节注隤下也擿投也【史丹传】
　　严鼓
　　李奇曰庄严之鼓节也晋灼曰疾击之鼓也师古取李【史丹传】
　　潭潭村鼓
　　潭潭村鼔隔溪闻【永叔诗】
　　逢逢
　　不踏晓鼓朝安眠听逢逢【退之诗】
　　灵鼍鼔
　　灵鼍鼓徒河反【上林赋】
　　营垒门
　　髙俎
　　项王为髙俎置太公其上李奇曰军中果橹方面人谓之俎也【髙祖纪】
　　辕门
　　军行以车为陈辕相向为门故曰辕门【髙祖纪】
　　戯下
　　诸侯罢戯下各就国注谓军之旌麾也许宜反亦读曰麾汉书通以戯为麾见窦田传【髙祖纪】
　　君子营
　　石勒防冀州其衣冠人物集为君子营
　　刁斗
　　李广将兵行无部曲行阵不击刁斗自卫注刁斗以铜作鐎受一斗昼炊饭夜击持行名曰刁斗鐎音谯
　　鼓一通
　　凡军行日出日没时挝鼓千槌三百三十三槌为一通鼓音止角音动吹十二声为一叠角音止鼓音动如此三角三鼔为昬明毕之挝陟反
　　角一叠【见上】
　　地听
　　凡备敌令人枕空胡禄卧有人马行三十里之外东西南北皆响见于胡禄中名曰地听
　　骠骑幕
　　贺若弼为呉州总管遗寿州总管源雄诗曰交河骠骑幕合浦伏波营勿使麒麟上无我二人名
　　棊跱
　　别营棊跱【潘安仁诗】
　　栁市
　　周亚夫为将军次细栁注在昆明池南今有栁市是也一宿曰宿再宿曰信过信曰次【本传】
　　盗贼门
　　封狶
　　呉为封狶长蛇楚人谓猪为狶【呉都赋】
　　奸囘内赑
　　奸囘内赑兵纒紫防音备【魏都赋】
　　假气游防
　　假气游防迄于四纪言呉蜀僣位逋诛也【孙子荆书】
　　鱼游沸鼎
　　鱼游沸鼎之中燕巢飞幕之上【丘希范书】
　　脱耒为兵
　　脱耒为兵裂裳为旗【晋纪论】
　　钳子
　　汉成帝鸿嘉三年天水冀南山大石鸣声隆隆如雷民俗名曰石鼓石鼓鸣有兵是歳广汉钳子刼畧吏民自号曰山君注钳徒也
　　为之囊橐
　　为之囊橐注言容止盗贼若囊橐之盛物也
　　空道
　　楼兰姑师小国当空道攻刼汉使注空即孔也江南野史周世宗下江北不能安抚百姓相与起义处处保聚谓之白甲子以御周师
　　大羣盗
　　武帝以法制御下好尊用酷吏郡国二千石为治者大抵多暴酷吏民益轻犯法东方盗贼滋起大羣攻城邑小羣掠乡里
　　榆贼
　　河间邢杲反众至十万先是河南人笑河北人好食榆叶故齐人号之为榆贼
　　歴山飞
　　炀帝时贼帅魏刁儿自称歴山飞众十余万
　　无端儿
　　唐髙祖以十二人破草贼号无端儿数万
　　游艇子
　　隋既平陈南海有五六百家居水为亡命号曰游艇子【杨素传】
　　虎子狼孙
　　旧唐书王廷凑赞曰鸺鹠为怪必取其昏人君失政为盗启门牙旗金钺虎子狼孙茫茫黔首于何呌阍
　　飞燕
　　黒山贼张燕剽悍防速过人故军中号曰飞燕
　　鼓楼
　　鼓楼起于北史李崇牧兖州州多盗贼崇乃村置一楼悬鼓其上以擒盗贼
　　兵法门
　　建瓴
　　汉书秦形胜之国其以下兵于诸侯犹髙屋建瓴水也
　　前马
　　减灶驱前马衔枚进后兵
　　合拳
　　兵法有合拳之喻出陆贽奏论言兵势贵合也
　　兵春秋
　　兵春秋三篇【艺文志】
　　先见败征
　　宋义论武信君必败数日果败军未战先见败征可谓知兵矣【项羽传】
　　羊很狼贪
　　宋义令军中曰猛如虎很如羊贪如狼强不可令者斩为项羽请救赵故【项羽传】
　　军兴制
　　今闻其乃发军兴制谓以军法从事【司马长卿】
　　浮囊
　　行兵遇大水无舟梁以浑脱羊皮吹气令满系其孔束腋下浮度曰浮囊
　　天钺
　　城中气出东方其色黄名天钺不可攻
　　走不逐飞
　　虞诩説任尚罢郡兵令出钱数千二十人共市一马以讨羌其言曰兵法弱不攻强走不逐飞今虏皆马骑日行数百里来如风去如絶以步兵追之势不能及
　　韩云
　　韩云如布赵牛楚日宋车鲁马卫犬周轮秦行人魏鼠齐缝衣越龙蜀囷兵书也
　　卒逃归
　　兵法卒逃归斩之一日家人不捕执及不言于吏尽与同罪
　　玉钤篇
　　兵法有玉钤篇
　　军粮门
　　发軵
　　徃者数不料敌而师至于折伤再三发軵则旷日烦费威武矣注軵摧也淮南子曰内郡軵车而饷音而垅反
　　取给蠃蒲
　　魏武之初九州云扰攻城畧地保此懐民军旅之资权时调给于时袁绍军人皆资椹枣袁术战士取给蠃蒲
　　半菽
　　士卒饥馁半菽不充
　　水战门
　　金翅舰
　　陈世祖使华皎造大舰金翅等三百许艘为水战之具
　　防盖海
　　苏定方讨百济自成山海至熊津江口防盖海相续而至贼遂败绩
　　木客
　　勾践使楼船卒二千伐松栢为桴曰木客
　　巴虵卒
　　杨素伐陈遣巴虵卒数千乗五牙四艘以樯竿碎贼十余舰遂大破之
　　楼船将军
　　南越反杨仆为楼船将军有功
　　黄头郎
　　邓通以擢船为黄头郎师古曰擢能持擢行船也音直孝切土胜水其色黄故刺船之郎皆着黄防因号曰黄头郎
　　黄龙舰
　　杨素造大舰名曰五牙上起楼五层髙百余尺容战士八百人次曰黄龙置兵百人自余平乗舴艋等各有差
　　木狗
　　髙颎讨尉迟逈为桥于沁水贼于上流纵大栰颎预为木狗以御之
　　龙舟凤艒
　　隋炀帝遣陆士澄徃江南采木造龙舟凤艒黄龙赤舰楼船等数万艘艒防船也音曰宿
　　飞灵舰
　　孙权乗飞灵大船【呉都赋注】
　　舟盖长川
　　泛舟盖长川陈卒被隰坰【王仲宣诗】
　　临江塞要
　　若恃水战临江塞要
　　大小翼
　　越絶书伍子胥水战兵法内经曰大翼一艘广一丈五尺二寸长十丈中翼一艘广一丈三尺五寸长九丈六尺小翼一艘广一丈二尺长九丈
　　御龙舟
　　魏文帝黄初五年为水军亲御龙舟循蔡颍浮淮幸寿春
　　受降门
　　和欺
　　青州刺史桓和绐东昏出战因降梁武帝先是俗语谓宻相欺变者为和欺于是梅虫儿茹法珎等曰今日败于桓和可谓和欺矣
　　阪上走丸
　　必相率而降犹如阪上走丸也【蒯通传】
　　质馆
　　邓太后令筑南北两部质馆注筑馆以受降质
　　如受敌
　　耿秉击车师受降如受敌
　　禽虏
　　王朗为防稽太守兵败降孙策使人诘责朗自称禽虏对使者云云又言申脰就鞅蹴足入绊
　　申脰就鞅【见上】
　　犒军门
　　牢赏
　　应劭言多其牢赏注牢廪食也
　　中酒
　　项羽既飨军士中酒师古曰饮酒之中也
　　守御门
　　徼循
　　秦有中尉掌徼循京师如淳云所谓游徼循禁偹盗贼也徼工钓反
　　结草之固
　　方岳无钧石之镇闗门无结草之固【晋纪总论】
　　胜负门
　　以一为十
　　国渊子尼破贼以一为十太祖问之曰夫讨外冦多斩之数欲大武功也
　　觭轮
　　孟明之败匹马觭轮无反者
　　伤败踵系
　　伤败踵系羽书日闻
　　吉语
　　陈汤曰不过五日有吉语闻
　　载路
　　降俘载路牛羊满山
　　白骨交衢
　　肝脑涂地白骨交衢【潘安仁诗】
　　卫兵门
　　羽林骑
　　汉武初置建章营骑后更名羽林骑言为国羽翼如林之盛顔注如羽之疾如林之多
　　熊骑
　　帝所领军士名熊骑光宅年改鹰骑
　　鹰骑【见上】
　　岩郎
　　羽林郎一名岩郎言御侮岩除下也
　　缇骑
　　汉改中尉为执金吾缇骑二百人同僚之中斯最壮矣

　　海録碎事卷二十
<子部,类书类,海录碎事>
　　钦定四库全书
　　海録碎事巻二十一　　　宋　叶廷珪　撰政事礼仪部
　　官政门
　　霜涝
　　陈君宾为邓州刺史时丧乱之后诸州并遇霜涝唯君宾一境独免
　　虎犹民
　　郭文能驯暴虎曰抚我则后虎犹民也虐我则讐民犹虎也【神仙传】
　　乗驿问政
　　后汉显宗器重北海王兴毎有异政辄乗驿问之
　　政犹张琴瑟
　　新序曰臧孙行猛政子贡非之曰夫政犹张琴瑟也大急则小絶矣是以位尊者德不可以薄官大者治不可以小地广者制不可以狭民众者政不可以苛
　　左建外易
　　史记赵良谓商君曰教之化民也深于命民之効上也防于令今君又左建外易非所以为教也
　　霹雳手
　　裴琰之为同州司户防军时刺史李崇义初轻之先是州中之旧案百余道崇义促琰之命书吏数人连纸进笔顷刻而就词翰甚美崇义大惊曰公何忍藏锋以成鄙夫之过由是知名号为霹雳手【唐史】
　　吏安则人自静
　　朱浮上书汉明帝云事乆则吏自重吏安则人自静
　　铨选门
　　三铨
