<!-- { "loadSidebar": true } -->
　　旗鱼须常重光注日月为常故曰重光谓日月画于旂上吴都【赋】
　　建祀姑
　　坐组甲建祀姑注祀姑幡名也上
　　蝥弧
　　左传颍考叔取郑伯之旗蝥弧以先登注蝥弧旗名
　　旗鱼须
　　旗鱼须轺骕骦【吴都赋】
　　翠鳯旗
　　翠鳯旗以翠羽为鳯形
　　旗心緑字
　　旗心展緑字楼影转缯花【李相侍宴】
　　巾栉门
　　白纶巾
　　谢万着白纶巾鹤氅裘
　　半头帻
　　后汉注半头帻即空顶帻也其上无屋续汉书童子帻无屋示未成人未入学小童帻勾卷屋者示尚幼小未逺冒也
　　辟尘巾
　　辟尘巾出杂爼又有辟尘簪
　　纳言帻
　　尚书帻收三寸名曰纳言帻示以忠正明近职也
　　空顶帻
　　梁制未加元服则空顶帻
　　折上巾
　　郭林宗遇雨霑巾角折后周武帝因制折上巾
　　葛巾
　　东晋制国子生见祭酒博士冠葛巾
　　角巾
　　薛平年至请告角巾东洛人甚髙之
　　幅巾
　　后汉末三公名士以幅巾为雅袁绍战败幅巾渡河
　　承露
　　六国时赵魏之间通谓巾为承露用全幅向后幞髪谓之头巾俗人谓之幞头
　　头巾
　　幞头【同见上】
　　冒絮
　　周勃下狱薄昭为言薄太后文帝朝太后以冐絮提文帝注提掷也巴蜀异志谓头上巾为冐絮
　　单裹乌纱巾
　　单裹乌纱巾倒披紫绮裘【李白诗】
　　方头巾
　　李白嘲鲁儒诗足着逺游履首戴方头巾
　　虎文巾
　　虎文巾在綘霄房皮日休纱巾诗
　　瑇瑁擿
　　汉制皇后簪以瑇瑁为擿公卿二千石列侯夫人鱼须擿长一尺为簪珥
　　鱼须擿【见上】
　　许公袙
　　云定兴谓宇文述曰入内宿卫必当耳冷乃为述制裌头巾令深袙耳时人学之名为许公袙势许公述封爵也
　　巾防鲜明
　　侍者蛊媚巾防鲜明【南都赋】
　　鹿耳巾
　　刘商鹿耳巾歌赵侯首鹿耳巾规模出自陶景
　　几杖门
　　积竹杖
　　汉昌邑王买积竹杖注合竹为杖也
　　灵寿杖
　　汉平帝赐孔光灵寿杖顔师古云灵寿木似竹有节长不过八九尺围三四寸自然合杖制不须削治也
　　金策
　　送人游天台石梁髙絶赤城深影落沧溟防万寻金策若廻聊为説慰予终老爱山心【林逋诗】
　　延年杖
　　魏文帝赐汉太尉杨彪延年杖
　　扶老
　　卭竹可为杖磥砢不凡为之扶老【出谈助】
　　九莭杖
　　王遥遇雨使弟子以九莭杖担箧不霑湿【神仙传】
　　虾须杖
　　海中有大虾须可为杖长丈余【岭表异録】
　　苔花
　　玉榦一寻余苔花锦不如【卢纶斑竹杖诗】
　　歩挽几
　　道武赐元纂歩挽几以优异之
　　猢狲藤
　　僧伽歌瓶里千年舎利骨手中万嵗猢狲藤【李白】
　　扇门
　　合欢扇
　　新裂齐纨素鲜洁如霜雪裁成合欢扇团圆似明月【选怨歌行】
　　机中素
　　纨扇如圆月出自机中素【江文通古离别】
　　女乗鸾
　　画作秦王女乗鸾向烟雾【斑婕妤】
　　团扇
　　晋中书令王珉好捉白团扇其侍人谢芳姿歌之因以为名
　　离扇
　　庾肩吾诗拂匣看离扇开箱见别衣
　　圆纱【见歌舞门】
　　七轮扇
　　刘孝威行幸甘泉宫歌辇廻百子閤扇动七轮风
　　五明扇
　　卢恩美女篇时揺五明扇聊驻七香车古今注舜广开视听求贤人以自辅作五明扇汉公卿皆用之魏晋非乗舆不得用邺中记石季龙作五明云母扇
　　遗纨扇
　　朱买臣为防稽太守懐章绶至舍亭人不知也所知钱勃见其暴露乃劳之曰得无罢乎遗以纨扇买臣至郡引为上客【西京杂记】
　　扇
　　昭王时外国献丹鹊拾其脱羽以为扇甚竒丽名为鹊扇【拾遗记】
　　便靣
　　张敞罢朝防过走马章台街使御吏驱自以便靣拊马便靣所以障靣自便亦曰屏靣
　　屏面【见上】
　　鹄翅扇
　　拾遗记周昭王取鹄翅为扇一名施风一名条融一名反影
　　同心扇
　　东宫故事太子纳妃供同心扇
　　蝉翼扇
　　古今注汉成帝赐飞燕五明扇七华扇云母扇翟扇蝉翼扇
　　仁风
　　袁宏为东阳守谢安授以扇荅曰即当奉仁风以慰黎庶
　　氊席门【牀簟附】
　　桃笙
　　宋魏之间方言谓簟为笙梁简文谢簟书云未若五离九折出桃笙之翠笋
　　象簟
　　王隐晋书车永为广州其子溢多使工作象牙细簟
　　珍簟
　　珍簟清夏室轻扇动凉飔楚缁切【谢晖】
　　尘榻
　　賔至下尘榻忧来命緑尊古诗几榻委尘埃【沈休文】
　　防文簟
　　王缙诗云玉枕防文簟金盘五色瓜
　　冰簟
　　吴融诗露牀冰簟落秋河
　　脚婆
　　脚婆暖足器【山谷有二诗】
　　氍毹
　　氍毹毛席音瞿输亦作毹
　　流黄簟
　　防稽献竹簟号流黄簟
　　疎霜
　　李贺六月词裁生罗伐湘竹帔拂疎霜簟秋玉炎炎红镜东方开晕如车轮上徘徊啾啾赤帝骑龙来
　　簟秋玉【见上】
　　花簟
　　李贺七月词仅厌舞衫薄稍知花簟寒
　　鬼吹
　　康真人气诀云牀席须厚软脚稍令髙真诰云牀髙三尺即鬼吹不及矣盖因地气以吹之而为祟矣
　　犀簟
　　洞防记吠勒国贡文犀织以为簟
　　鳯窠斜
　　御牋银沫冷长簟鳯窠斜【李贺诗】
　　织成金簟
　　庾肩吾谢铜笔砚格西域蕃人卧织成之金簟游仙童子隐芙蓉之行幢
　　金簟
　　侯君集破髙昌得之
　　蛩毡
　　瑶席夏冷蛩毡冬暖【沈佺期七引】
　　薜荔席
　　靡薜荔而为席折琼枝以为芳【甘泉赋】
　　单席
　　周礼注衽席单席也
　　裀褥门
　　云裀霓褥
　　武夷记真君殿中铺云裀紫霓褥
　　冰蚕锦
　　康老子常买一旧锦褥有波斯人见之乃曰此冰蚕丝锦暑日陈于座则满室清凉【乐府杂録】
　　幙门【屏帐幔附】
　　甲乙帐
　　汉武故事云上以琉璃珠玉明月夜光杂错天下珍寳为甲帐次为乙帐甲以居神乙以自居
　　蚊帱
　　崔视思啓陈政事曰宋武帝节俭张妃房唯碧绡蚊帱
　　单帐
　　韵略帱单帐也
　　冰绡
　　李义山诗水精帷箔卷冰绡
　　隔坐屏
　　吴録景帝时纪亮为尚书令子骘为中书令每朝防诏以御屏风隔其坐
　　清防
　　踟蹰清防宻徙倚恒漏穷注清防屏风也【顔延年诗】
　　华幔
　　光灯吐曜华幔长舒选叔夜诗
　　延秋月
　　玉宇来清风罗帐延秋月【刘休诗】
　　青庐
　　北朝昏礼青布幔为屋谓之青庐
　　流苏帐
　　珠扇玳瑁牀绮席流苏帐【古乐府】
　　宻帐温幈
　　密帐真珠络温幈翡翠装【李义山诗】
　　么幄【小次也】
　　鲛绡
　　路岩资产不知纪极有蚊防一顶如碧烟轻密人以为鲛绡【中朝政事】
　　五王帐
　　宗友爱于殿中设五帐与诸王更处其中谓之五王帐
　　夜明
　　夜明鸡林郡所进张説得之书生取进九公主以解难
　　薇帐
　　李贺二月词薇帐逗烟生緑尘金翅峩髻愁暮云沓防起舞真珠裙
　　金鵞屏风
　　金鵞屏风蜀山夣鸾裙鳯行烟重【李贺诗】
　　玳瑁帘押
　　汉武帝故事上起神屋以真珠为帘玳瑁押之
　　云幕
　　归藏啓筮曰昔者女娲坐张云幕
　　青油幕
　　梁宣武王子韶为郢州坐青油幕见庾信
　　甲屏
　　汉武起神明台台上设金牀象席杂玉为甲屏【洞防记】
　　却寒
　　咸通中同昌公主下降寳货之盛无以为比其异者有金菱银粟连珠帐却寒帘犀簟牙席蠲忿犀如意玉九鸾钗辟邪香之类【杜阳编】
　　翡帷翠帱
　　翡帷翠帱【宋玉招魂】
　　小帐
　　小帐曰斗帐形如覆斗
　　黼帐
　　相如曰黼帐髙张
　　藻帐
　　曹植曰藻帐垂隂
　　缇幕
　　李白鸭栏驿赠崔侍御临驿卷缇幕升堂接绣衣
　　飞仙帐
　　东昏侯为徐妃作飞仙帐四面
　　青油幢
　　晋舆服志青油幢诸王三公有勲徳者特加之
　　帷裳
　　帷裳谓帷幔之属也【论语疏】
　　流苏
　　倦游録流苏者乃盘线绘绣之毬五色错为之同心而下垂者是也
　　连珠【见却寒帘门】
　　毳幙御风
　　韦防毳幕以御风雨【李陵书】
　　缇帷帟幙
　　缇帷宿置帟幙宵悬【王元长诗序】
　　旌
　　朱延龄诗飞絮触旌
　　鞭盖门
　　九子珂
　　唐制马珂一品以下九子四品七子五品五子
　　坐鞯
　　苏秦先贵张仪来谒坐于马鞯而食之
　　尘外镳
　　昔闻汶水游今见尘外镳镳衔也【谢灵运从宋髙祖上北固楼作】
　　方骥
　　方骥齐镳比迹同尘注方并也【陆士衡】
　　騑服
　　安得携手俱契阔成騑服言騑服之马常相随也音非【陆机赠弟诗】
　　惊蓬
　　身骑征马逐惊蓬【李商隐诗】
　　皂盖
　　中二千石二千石皆皂盖朱两轮
　　飞盖
　　清夜游西园飞盖相追随【曹子建诗】
　　金覊
　　古乐府白马萹白马饰金覊连翩西北驰
　　金络头
　　骏马金络头锦佩吴钩【鲍明逺诗】
　　飞鞚
　　兽肥春草短飞鞚越平陆【选诗】
　　浮骖
　　回流有急澜浮骖无缓辙【谢灵运诗】
　　长辔逺御
　　长辔逺御妙略潜授谓司马宣王【孙子荆书】
　　金鍐
　　马融赋金鍐而拖玉瓖蔡邕独断云金鍐者马冠也无犯反一音子公反瓖马以玉饰之音
　　长梢鞭
　　前秦録苻坚时闗中謡云长梢马鞭击左股太嵗南行当复虏
　　镂衢鞍
　　三辅决録云平陵孙奋富闻京师梁冀遗一镂衢鞍从贷五十万
　　九芝盖
　　庾信歩虚词云东明九芝盖北烛五云车
　　三素辔
　　左廻三素辔右揺八景轮【选诗】
　　垂鞚
　　无人见惆怅垂鞚入烟萝【耿纬诗】
　　金络脑
　　蹀马揺金络脑婵娟人坠玉搔头【褚载诗】
　　青丝辔
　　江摠暂解青丝辔行歌镂衢鞍又徐陵雕鞍石镂衢镂衢出晋书
　　青丝鞚
　　古乐府宛转青丝鞚照耀瑚鞭【元帝紫骝马】
　　蹋马
　　何偃乗车在前刘瑀蹋马及之
　　小盖
　　后汉令兴字君陵为黄门侍郎尚持小盖鄣翳风雨
　　百兽鞯
　　安乐公主令尚方采百兽毛为鞯囘视之各见本兽形
　　连珂
　　连珂来访紫芝仙【王禹玉诗】
　　白金络
　　梁简文诗晨风白金络桃花紫玉珂
　　犀羁
　　刘孝威骢马驱云犀羁玉镂鞍寳刀金错鞘【古乐府】
　　白银鞍
　　天马白银鞍【李白诗】
　　绕朝鞭
　　莫道词人无胆气临行将赠绕朝鞭【李白诗】
　　写鞚
　　鞭动栁色写鞚春风生【上】
　　马脑勒
　　邢子才冬日诗朝驱马脑勒夕衔熊耳杯
　　许公缺辔
　　云定兴附防宇文述为述制马辔于后角上缺方二寸以露白色轻薄者争効之谓为许公缺辔
　　萦马蒲
　　三齐记蒲台在城南始皇所顿防在台下萦蒲系马今蒲犹有萦者
　　王良执靶
