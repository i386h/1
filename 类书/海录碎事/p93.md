<!-- { "loadSidebar": true } -->
　　酉阳杂俎人有折博陵君豹山园桐枝者公曰何为伤我凤条
　　端正树
　　宗发马嵬至扶风道上有石楠树团团爱翫云呼为端正树盖有所思也
　　嘉林
　　传曰有神在江南嘉林中嘉林者兽无虎狼鸟无鸱枭草无毒螫野火不及斧斤不至是为嘉林
　　守门闾
　　松柏为百木长而守门闾
　　五大夫
　　始皇上太山立石封祠祀下风雨暴至休于树下因封其树为五大夫
　　麯尘丝
　　江边杨栁麯尘丝
　　松籁
　　但将松籁延佳客常带岚霏认逺村【林逋诗】
　　暗黄
　　正月乐词上楼迎春新春归暗黄着栁宫漏迟薄薄淡霭弄野姿【李贺诗】
　　秋香
　　画栏桂树悬秋香三十六宫土花碧【李贺】
　　古香
　　山头老桂吹古香
　　五衢枝
　　山海经少室之山上有木焉名曰帝休其枝五衢注枝五出如路
　　黄夹林
　　白乐天诗黄夹襭林寒有叶碧琉璃水浄无风
　　栁一涡
　　太平州作欧靓支栁一涡
　　负霜柏
　　负霜柏一作宜霜柏
　　鼠梓
　　鼠梓其树叶木理如楸也
　　摄摄
　　説文云枫木厚叶弱枝善揺一名摄摄
　　守宫槐
　　郭云槐叶昼日聂合而夜炕布者名守宫槐
　　梓实桐皮
　　陆机云梓实桐皮为椅
　　女桑
　　郭云今俗呼桑树小而条长者为女桑诗云猗彼女桑是也
　　松叶柏身
　　尔雅曰枞松叶柏身桧柏叶松身
　　左人精
　　柏木也
　　右人精
　　松木也
　　鬼老
　　槐木也
　　舞儿腰
　　榆穿菜子眼栁断舞儿腰
　　枫子桐孙
　　庾信咏树诗枫子留为式桐孙待作琴
　　一霜两霜
　　一霜两霜犹可当五晨六旦飒已黄梁豫章王综悲落叶诗
　　百木长
　　史记松柏为百木长也而守宫阙
　　姑榆郎榆
　　广志有姑榆郎榆郎榆无荚
　　济南榆
　　应璩与厐惠恭书曰频见所上利民之术植济南之榆栽汉中之漆
　　朝菌
　　朝菌谓之朝华亦谓之木槿亦谓之白及亦曰舜华
　　帝梧
　　张正见凤栖梧诗云丹山下威凤来集帝梧中
　　天上树
　　李绅诗序新昌宅书堂前有药树一株今已盈拱则长庆中于翰林院西轩药树下移得才长一寸仆夫封一泥圆以归植今则长成名之曰天上树诗云白榆星底开红甲珠树宫中长紫霄
　　鬼庭
　　柏者鬼之庭也注言鬼神尚幽暗以松柏为庭府
　　千千万万
　　千千石楠树万万女贞林
　　荣柯
　　众鸟集荣柯
　　郁金枝
　　燕赵青青游子悲河堤弱栁郁金枝
　　情深树
　　题情深树寄象公诗云膓断枝上猿泪添山下樽
　　引东枝
　　汉阳江上栁望客引东枝
　　桂子落
　　还闻天竺寺梦想还东越毎年海树秋桂子落秋月
　　攅丛
　　黄山过石柱巘防上攅丛
　　緑玉树
　　李白赠王屋山人魏万诗君来几何时仙台应有期东窓緑玉树定长三五枝
　　森柯
　　积雪照空谷悲风鸣森柯
　　緜幕
　　南轩有孤松柏叶自緜幕
　　君迁树
　　陆寄南海同年诗庭中必有君迁树莫向空台望汉朝交州记有君迁树有朝台尉他望汉所筑也
　　丛条叠颖
　　丛条瞠胆叠颖怒魄
　　椰叶无防
　　椰叶无防防榔无柯
　　丰茸
　　雪后朝寒犹凛洌栁梢春意已丰茸
　　栁丝丝
　　张盖欲判江灔灔回头更望栁丝丝
　　白甲苍髯
　　双龙对起白甲苍髯烟雨里【东坡咏松】
　　霜下杰
　　渊明芳菊开林耀青松冠岩列懐此贞秀姿卓为霜下杰
　　厄闰年
　　东坡诗黄杨厄闰年自注俗説黄杨歳长一寸遇闰退三寸
　　女儿腰
　　子美诗隔户垂杨弱嫋嫋恰如十五女儿腰
　　甘木
　　西都赋竹林果园芳草甘木
　　栟榈
　　栟榈上林赋注曰椶也其皮可为索
　　女贞木
　　女贞木叶冬不落【上林赋】
　　连抱
　　长千仭大连抱言木之大也【上林赋】
　　落落长松
　　防落落之长松【天台赋】
　　桐乳
　　空门来风桐乳致巢注桐子似乳着其叶而生鸟喜巢其中也
　　椅梧
　　椅梧桐也【琴赋】
　　木
　　木冬荣【高唐赋】
　　密防防
　　密防防其清闲言木之密叶防防然幽邃【琴赋】
　　林蔼蔼
　　瞻彼崇丘其林蔼蔼【补亡诗】
　　兰林
　　结风伫兰林【陆士衡】
　　摩苍天
　　脩条摩苍天【魏文帝芙蓉池诗】
　　叶卷
　　攀林摘叶卷叶初生未展【谢灵运】
　　暧阡阡
　　逺树暧阡阡美貌【谢晖】
　　树扶疎
　　绕屋树扶疎【陶潜诗】
　　故薮
　　孤兽思故薮离鸟悲旧林【陆士衡】
　　不死木
　　不死木食之令人长寿【出栁州】
　　百籁吟
　　百籁坐自吟【张景阳】
　　造天
　　松柏豫章条上造天【七发】
　　藤轮
　　李徳裕诗松盖低春雪藤轮倚暮山
　　带瘿松
　　吾看有花树不及带瘿松
　　赤烧
　　独鸟青林暮惊麏赤烧残【温庭筠】
　　突波罗树
　　突波罗树出梧州安折县壅肿盘结堪以为器
　　豫章似
　　譬之豫章七年然后可觉耳延叔坚曰豫章与木相似须七年乃可别音尤
　　千仭无枝
　　鲁连子曰东山有松千仭无枝
　　神王一丘
　　符子云防百丈之松萧萧然神王一丘
　　十里香
　　述异记千年松香闻十里外一名十里香
　　香林
　　其土唯松桧柽柏毎风拂脩林则香闻数里傍有古僧塔人疑其异因号香林石塔
　　玉女幢
　　木叶细长自根而上皆成层级故名玉女幢
　　飞仙盖
　　木高无枝其末下垂如盖【出九华】
　　仙掌扇
　　其木叶如扇两相合如掌
　　櫰槐
　　櫰槐上古囘反又户乖反槐之别名下户灰户乖二切尔雅云槐叶大而黒为櫰又守宫槐叶昼日聂合而夜布
　　冬殒木
　　五岭无冬殒之木【嵇叔夜养生论】
　　杂花门
　　薝卜花
　　薝卜花即今山栀子花也佛説譬如入薝卜林中唯薝卜不闻余香禅月诗云白薝卜花露滴滴山谷云染栀子花六出虽香不浓郁山栀子花八出一株可香一园
　　蕣荣
　　蕣荣下终朝蜉蝣岂见夕注蕣槿花也朝荣暮落诗顔如蕣华【郭景纯诗】
　　丹荣
　　曲池扬素波列树敷丹荣谓花也【王仲宣】
　　蘂蘂
　　槭槭芳叶零蘂蘂芬花落垂落貌【卢子谅诗】
　　归华
　　归华先委露别叶早辞风【鲍明逺】
　　琼蘂
　　上山采琼蘂穷谷饶芳兰玉英也
　　木蕖
　　木蕖芙蓉也山谷诗红装满院木蕖秋
　　具多
　　嵩山记汉世有道士从外国将具多子来于嵩髙西脚上种有四树与众木异一年三花白色香美
　　巴苴
　　汉书注巴苴一名芭蕉
　　优昙花【同上见佛僧门】
　　好行市
　　石竹花诗莫管金钱好行市寂寥相对是山家陆鲁望诗如今莫共金钱鬭买断秋光是此花
　　后庭花
　　苏黄门咏鸡冠花诗云后庭花草盛怜汝繋兴亡注或言矮鸡冠即玉树后庭花
　　菖蒲花
　　菖蒲花可怜闻名不相识
　　蘂气
　　艳歌行云楣桂成户飞栋杏为梁斜窓通蘂气细隙引尘光
　　小蒨
　　壍蔓坠长茸鸟花垂小蒨
　　摘索
　　隂沈天气连翩醉摘索花枝料峭寒【林逋诗】
　　红髲
　　栏药日髙红髲【反声李义山】
　　酴醿
　　酴醿本作稌糜后又加酉
　　嫣香
　　李贺南园诗可怜日暮嫣香落嫁与春风不用媒
　　造红兰
　　蓐收既断翠栁青帝又造红兰【一作栏李贺】
　　四照花
　　山海经招揺山有木状如谷而黒理其花四照
　　紫冠黄钿
　　紫冠黄钿网丝窠蝶绕蜂围奈晚何注紫冠鸡冠黄钿黄菊【山谷诗】
　　花精
　　呉越钱仁杰忠懿王之从兄酷好种花人号花精【越史】
　　御衣黄
　　刘贡父芍药品为絶品第一髙广六七寸淡黄色叶端防碧细叶上耸蘂散出间叶贩花刘氏得此种于北方其次黄楼子黄冠子金线髻子鲍黄玉逍遥皆絶品
　　防三英
　　防三英下品色紫或红多叶而二头上品三色红
　　落红滋
　　懐君芳歳歇庭树落红滋【李白】
　　破顔花
　　池开照胆镜林吐破顔花【李白】
　　百两金
　　本草牡丹一名百两金又曰鼠姑
　　红梨花
　　峡州署中有千叶红梨花无人赏者知郡朱郎中始加栏槛命坐客赋之
　　儿女花
　　种菊诗云种花莫种儿女花老大谁能逐年少
　　鹿葱
　　风土记云鹿葱宜男草也宜懐妊妇人佩之必生男含赋序云荆楚之士号鹿葱
　　艶中闲
　　榴诗繁中能薄艶中闲【杜牧之】
　　三春荑
　　心契九秋榦目翫三春荑【谢灵运诗】
　　芙蓉媒
　　楚辞因芙蓉而为媒
　　罢花
　　堦蕙渐翻叶池莲稍罢花【何选诗】
　　山琵琶
　　骆谷中有毒树曰山琵琶其花明艶与杜鹃花相似樵者曰早花杀人李绅诗云涧底红花夺火然揺风有毒愁行客
　　露英
　　饮若木之露英注花之含露英【甘泉赋】
　　春翘
　　翫春翘而有思注翘英也【思旧赋】
　　晨葩
　　晨葩朝华也【补亡诗】
　　日及花
　　但看日及花唯是朝可怜槿花也【施肩吾诗】
　　緑叶紫褁
　　緑叶紫褁朱茎白蔕裹去声实皮也【髙唐赋】
　　绛趺朱萼
　　白华朱萼被于幽薄白华绛趺在陵之陬【补亡诗】
　　狗脊花
　　施肩吾春日赠临平湖主人云池塘已长鸡头叶篱落初开狗脊花
　　金歩揺
　　金步揺丛生其花四出皆偶对无风常揺盖干弱而枝繁也
　　玉缨络
　　其花圆洁如真珠散缀柯条
　　南大竹
　　木虚中疎节如竹春青夏碧秋丹冬紫
　　鉢囊花
　　其花生叶之上
　　樱欲然
　　野棠开未落山樱发欲然【沈休文诗】
　　花匝树
　　开花已匝树流莺复满枝【上】
　　菊有芳
　　兰有秀兮菊有芳【秋风词】
　　桃李酣酣
　　遥想故园陌桃李正酣酣【李义山】
　　菊门
　　时菊
　　常恐鹰隼撃时菊委秋霜
　　落英
　　憩石挹飞泉扳林搴落英搴居偃反【沈休文】
　　散金
　　青条若总翠黄花如散金
　　东篱
　　采菊东篱下悠然见南山【陶诗】
　　紫冠黄钿【见杂花门】
　　菊未莎
　　杞菊赋云尔杞未刺尔菊未莎其如予何
　　制頽龄
　　酒能祛百虑菊为制頽龄【陶诗】
　　苦薏
　　陶隠居云菊有两种一种茎紫气香而味甘叶可羮食者为真一种茎青而大作蒿艾气味苦不堪食名苦薏非真也【出补注本草】
　　隂威
　　隂威本草菊名
　　泛寒荣
　　搴菊泛寒荣【李白】
　　莲门
　　芬陁利
　　梵语芬陁利此言白莲花也湼槃经云如来之身非胎所汚如芬陁利花本身清净故也
　　并目莲
　　青阳乐府云青荷盖緑水芙蕖发红鲜下有并根藕上生并目莲
　　水花
　　李贺水花晚色净庶足充淹留古今注芙蕖亦名水花
　　双南
