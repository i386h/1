<!-- { "loadSidebar": true } -->
<子部,类书类,海录碎事>
　　钦定四库全书
　　海録碎事卷十四　　　　宋　叶庭珪　撰百工医技部
　　百工门
　　马排
　　魏韩暨传云旧时冶作马排蒲拜反为排以吹炭
　　督墨
　　离子督墨离娄也墨谓绳也【琴赋】
　　隠屛
　　今令细人操造币之势各隠屛而铸作【前汉志】
　　决银
　　南楚新闻薛昭纬经巢贼乱流离道涂忽遇一旧识银工邀昭纬食甚丰昭纬以诗谢之曰一楪氊根数十皴盘中犹更有红鳞早知文字多辛苦悔不当初学冶银
　　学藻缋
　　游睢涣者学藻缋之饰睢涣水名其处人能织锦绮【选陈孔璋书】
　　呉宫三絶
　　呉王赵夫人巧妙无比宫中谓呉宫三絶机絶针絶丝絶【拾遗记】
　　方技门
　　黄卢氏
　　黄卢氏姓葛名越能入水中召龙行雨【神仙传】
　　呑琅玕
　　呑琅玕之华而方营丘墓者衍门子高丘子洪崖先生是也三人者皆有墓在世间而实尸解【神仙传】
　　北海术
　　拟悼亡诗我慙北海术尔无帝女灵注北海营陵县有道人能令与死者相见同郡人丧妇经年乃令见之语如平生
　　鷰奴
　　白挍书有神术尝于两腕出五色弹子两枚化为双鷰而飞呼曰鷰奴复化为二小劒长五寸余飞舞不已【洞】防【志】
　　指端浮圗
　　休胥国道人尸罗于指端出浮圗十层高三尺人长五六分各执幢葢绕塔而行【拾遗记】
　　稠桑老人
　　李行修丧妻偶得稠桑老人以术见其妻如平生【异闻集】
　　削竹致雨
　　汉马均能削竹为人致雨【玉箱杂记】
　　赤铃珠
　　有以茱萸令郭璞射之璞曰子如赤铃珠案文言是茱萸【出洞林】
　　日两衙
　　丁文果覆射蜂曰蘤蘤华华山中采花虽无官职一日两衙
　　械自解
　　后汉许兴复鸿郤陂百姓得其便太守听豪右之谮收下狱而械辄自解【方术】
　　巧发竒中
　　李少君资好方善为巧发竒中
　　搤掔
　　五利将军栾大见数月佩六印贵震天下而海上燕齐之间莫不搤掔而自言有禁方能神仙矣搤音厄掔古手腕之字
　　诅匈奴
　　丁夫人以方祠诅匈奴大宛【郊祀志】
　　迎年
　　方士言黄帝时为五城十二楼以神人名曰迎年注若云祈年也【郊祀志】
　　传着星厯
　　辩士见一端或妄以意传着星厯着治略反【息夫躬传】
　　善为星
　　贲丽善为星贲姓丽名也
　　怕八井
　　邠州有马生者非卜筮而前知栁公绰尝问云马曰仆射只怕八井后果于并州遇疾
　　唾盘成獭
　　刘纲唾盘成鲤其妻樊夫人唾盘成獭食之【列仙传】
　　缩地脉
　　费长房能缩地脉千里聚在目前【列仙传】
　　梯云挈月【见中秋门】
　　黄车使者
　　汉书虞初周説九百四十三篇初河南人武帝时以方士侍郎乗马衣黄衣号黄车使者
　　东海黄公
　　西京杂记注东海黄公少时能幻术制蛇御虎
　　刀劔门
　　赫雷
　　外史梼杌王建召山南节度王宗侃责之曰汝今又狂率岂不畏赫雷乎赫雷建刀名也
　　纯钧
　　勾践五寳劔其一名纯钧
　　两钱锥
　　干将补履不如两钱之锥【六帖】
　　火精劔
　　徳宗幸奉天防火精劔出于殿内遂以劔斫槛铁狻猊应手而碎
　　得劔以王
　　林邑国王死奴文篡立文常放牛于山涧得鳢鱼二化为铁因以铸剑剑成向石誓曰若斫石破者我当王因斫石如断刍藁
　　三劔
　　庄子臣有三劔天子诸侯庶人劒也
　　金错刀【见赠送门】
　　丰隆椎
　　丰隆奋椎飞廉扇炭铸劔如此【七启】
　　氷刃
　　霜锷水凝氷刃露洁【上】
　　文犀翠緑
　　饰以文犀雕以翠緑【上】
　　龙渊
　　有龙渊之利然后可以议于断割注寳劔也【曺子建书】
　　孟劳
　　谷梁传孟劳古之寳刀也
　　上市
　　上市寳剑也秦有太阿上市
　　豪曺
　　寳劔越有豪曺鱼膓【七命】
　　青犊
　　崔豹古今注呉大帝有寳刀三一百链二青犊三漏景
　　脱光刀
　　梁简文谢赉善胜刀启云名均素质神号脱光河圗书有脱光刀
　　半臿刀
　　续汉书光武买半臿佩刀懐之见李通
　　倚天长劔
　　宋玉大言赋方地为车圎天为葢长剑倚天外
　　属镂
　　龙珠切剑名吴夫差赐子胥属镂之剑【史记】
　　辟闾
　　孙卿子曰干将莫邪辟闾皆古之良剑也
　　步光剑
　　子贡传越王奉鈌屈卢之矛步光之剑以贺呉王大悦
　　切玉
　　大业记寳剑出自昆吾溪照人如照水切玉如切泥
　　横刀
　　男儿何不带横刀【李贺诗】
　　辞乡剑
　　我有辞乡剑玉锋堪截云【上】
　　剑花
　　朝嫌剑光静暮嫌剑花冷【上】
　　三尺水
　　李贺剑歌先辈匣中三尺水曽入呉潭斩龙子
　　兰缨
　　朔客骑白马剑弝悬兰缨俊健如生猱肯舍蓬中萤【李贺诗】
　　蛇化铜剑
　　武胜公常于滩口见雷公逐一黄蛇或以石投之铿然有雷声雷公飞去得一剑有文云许旌阳斩蛟第三剑也
　　善胜
　　陶真有二刀一名善胜一名寳胜往往飞腾如二青蛇【芝田録】
　　飞景
　　魏文典论曰选兹良金命彼国工精而链之至于百辟淬以清漳光似流星名曰飞景
　　葛党刀
　　唐诗多用呉钩者刀名也刀弯今南蛮名之曰葛党刀【玉堂闲话】
　　横腰剑
　　岂无横腰剑屈彼淮隂人【李白诗】
　　莲花剑
　　起舞莲花剑行歌明月弓送人従军【李白诗】
　　长剑拄颐
　　严陵高揖汉天子何必长剑拄颐事玉阶【上】
　　千牛刀
　　谢淖宋拾遗有千牛刀即人君防身刀也其义取庖丁日解千牛而刀刃若新发硎之义
　　带长铗
　　带长铗之陆离【离骚】
　　隙月
　　隙月斜明刮露寒练带平铺吹不起【李贺诗】
　　胶漆门
　　蚁絮漆
　　呉録居风县有蚁絮漆人视土中知有蚁因垦发以木皮挿其上则蚁出縁而生漆
　　呵胶
　　呵胶出辽中可以羽箭又宜妇人贴花钿呵嘘随融故谓之呵胶刘贡父有和陆子履诗云此胶出従辽水鱼白羽补缀随呵嘘
　　螯胶
　　洞防记善苑国尝贡一蟹煑其殻为胶谓之螯胶胜于鳯喙之胶
　　医卜门【巫隂阳家附】
　　大横
　　汉文帝为代王汉遣陈平迎之筮得兆云大横庚庚予为天王
　　巫阳
　　宋玉招魂云帝告巫阳曰有人在下我欲辅之魂魄离散汝筮与之乃下招曰魂兮归来阳巫名
　　三五
　　抱朴子军术曰大将军当明案九宫视年在何宫常就三居五五为死三为生能知三五可以横行天下【又见军旅门】
　　钱自至
　　严君平曰今我以卜为业不下牀而钱自至尚余数百尘埃厚寸不知所用前宿子家人定而役未息昼夜汲汲未尝有足奈何欲以不足奉有余
　　水医
　　岭表杀牛治病名毛药每热病作以水自首淋之名曰水医
　　高手医
　　谢疾诏遣高手医一人
　　三折肱
　　左传云三折肱为良医
　　灵保
　　诏灵保召方相注灵保神巫也【马融赋】
　　三钱舞
　　王庭凑尝诏五明道士卜掷卦三钱皆舞【见耳目记】
　　竒艾神火
　　竒艾神火良药妙针【孔璠之艾赋】
　　灵丛艾
　　神仙次药有灵丛艾【汉武内传】
　　火烧疮
　　火烧疮醋泥傅之甚妙【琐言】
　　马头易卜
　　临孝恭撰孔子马头易卜书一巻【北史】
　　瞻星揆日
　　隋文帝迁都诏今之宫室近代权宜又非谋筮従瞻星揆日
　　禄命书
　　杨伯丑着禄命书二十巻
　　神明墓
　　东北神明之舍西方神明之墓【西汉郊祀志】
　　鸡卜
　　武帝命粤巫立粤祝祠而以鸡卜粤祠鸡卜自是始用注持鸡骨卜如鼠卜
　　鼠卜【见上】
　　本草待诏
　　汉匡衡奏罢本草待诏七十余人
　　占古语
　　古之人君谋事必就祖发政占古语【韩安国传】
　　五繇
　　既感羣后之谠辞又悉五繇之硕虑注五繇卜辞也音宙【班固典引】
　　日者
　　史记有日者传注云墨子曰墨子北之齐遇日者葢占卜筮之通称
　　智骨
　　郭璞传圎策与智骨谓蓍也
　　占鼎无足
　　孔子使子贡出久之不返占得鼎卦无足弟子辈皆以为不来矣顔回曰鼎无足其乗舟来耶果然【商芸小説】
　　筮氏
　　惧筮氏之短长鑚东以观祯【思赋】
　　灵氛
　　索琼茅以筳篿命灵氛为余占之注灵氛古之善占者【离骚】
　　龙穴砭鍼
　　江陵府圗经龙穴里出砭鍼
　　王彦伯医
　　王彦伯自言医道将行列四五釜煑药于庭老幼塞门彦伯各曰热者饮此寒者饮此翌日各持金帛来谢云无不效者【国史补】
　　黄中君
　　窦庭芝与卜者胡卢生相善一日谓庭芝曰君家祸将至非遇黄中君鬼谷子不可救教庭芝以物色求之得李邺侯泌倾家结之未防朱泚之乱庭芝陷贼事平徳宗命诛之泌以前事上闻特贷其死徳宗云所言黄中君葢指朕谓卿为鬼谷子何也【剧谈録】
　　对脉
　　唐宫中以诊脉为对脉【大中遗事】
　　鸿术
　　郭璞巫咸山赋序巫咸者实以鸿术为帝尧医
　　一马田
　　一马之田介山之志愈厉管子曰卜者卜吉凶利害也民之能此者皆一马之田一金之衣
　　厉鍼砥石
　　扁鹊使弟子厉鍼砥石【史记】
　　八颂扃和
　　八颂扃和六祈辍渗注用周礼占人以八筮占八颂太祝掌六祈事
　　药饵门【丹石附】
　　五石
　　安期链五石丹砂雄黄白矾曽青磁石
　　行药
　　鲍明远行药至城东桥诗注因疾服药行而宣导之也
　　五药
　　淹留访五药顾步伫三芝五药草木石虫谷也三芝石芝灵芝肉芝也【沈休文】
　　三芝【见上】
　　金膏
　　金膏灭明光水碧缀流温金膏仙药也
　　水碧【见上】
　　九籥
　　鲍明远诗五圗发金记九籥隠丹经采芝法有五故云五圗出太清金匮记仙经有九转金液丹法
　　噉野葛
　　张华博物志魏祖习噉野葛至一尺亦能少饮鸩酒
　　六一泥
　　寄李山人鹍鹏懒击三千水龙虎闲封六一泥
　　太一炉
　　褚载诗唯教鹤探丹丘信不遣人窥太一炉
　　燎丹
　　燎丹音了金石药伏火者
　　药石
　　古之砭刺用石故云药石
　　参同契
　　肘后经【并见道仙门】
　　九华丹
　　小白山中仙人赵广信多来都下市丹砂作九华丹
　　水银银
　　夏侯嘉正太宗时为正言喜丹灶尝曰使我得水银银一两知制诰一日平生足矣俱不遂卒
　　竹节盛丹
　　庾信老子庙诗盛丹须竹节量药用刀圭
　　药有君臣佐使
　　本草云按用药如立人之制若多君少臣多臣少佐见气力不周也
　　决命大散
　　贺兰隆有气疾或劝其服决命大散
　　万金良药
　　灌夫身中大创十余适有万金良药故得不死
　　九丹
　　伏炼九丹成方随五云去【李白诗】
　　药所悮
　　服食求神仙多为药所悮【选古诗】
　　金液还丹
　　金液还丹太上所服
　　遣疾
