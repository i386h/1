<!-- { "loadSidebar": true } -->
　　蔡邕独断曰凡羣臣上书于天子者四一曰章二曰奏三曰表四曰驳议章者需头称稽首上书谢恩陈事诣阙通者也奏者亦需头表者不需头蔡君谟诗禁林京尹荷恩光三上需头乞郡章
　　驳议
　　若台阁有正处而独执异者曰驳议曰某官某甲议以为若是下言臣愚戅议异其非驳议不言议异
　　议异【见上】
　　忠勤门【不忠附】
　　宻勿
　　宻勿军国心力俱尽注宻勿黾勉也【傅季友表】
　　不忠首
　　翟方进奏张放罪言放为臣不忠首注不忠之罪放为首
　　持百心
　　持百心而事于王欲求取信不亦难乎【任忠赞】
　　墨笔操牍
　　周舍谓赵简子曰愿为谔谔之臣墨笔操牍司君之过而书之
　　无它膓
　　上以绾为廉忠无它膓注膓内无它恶也【衞绾传】
　　欵欵忠
　　吾宁悃悃欵欵朴以忠乎【离骚】
　　累茧
　　累茧救宋重胝存楚淮南子曰申也胥累茧重胝七日七夜至于秦以乞师救楚
　　毕志
　　使夫廉高之士毕志于衡轭之内【六代论】
　　京尹门
　　黄圗
　　白简尝持宪黄圗复尹京李尚书挽诗【蒋涣】
　　不拘科制
　　太祖令夏侯惇尹河南以便宜従事不拘科制
　　轻薄尹
　　许度停都下一月刘尹无日不往乃叹曰卿复少时不住使我成轻薄京尹【世説】
　　息誉京邑
　　晋袁甫曰人各有能有不能黄霸驰名于州郡而息誉于京邑
　　大小京兆
　　大京兆京兆尹也小京兆少尹也亦谓之亚尹
　　京兆
　　絶髙曰京十亿曰兆大众所聚故曰京兆【登瀛秘録】
　　留守门
　　守管籥
　　萧何以信谨守籥言高祖出何尝居守也
　　卧镇
　　唐文宗授裴度北都留守度辞以疾帝曰卿虽多病为朕卧镇北门可也
　　勇夫重闭【见刺史门】
　　留后
　　节度使朝觐则置留后
　　留守
　　汉和帝南巡祠园庙张禹以太尉兼衞留守
　　留台
　　晋张方劫惠帝幸长安仆射荀藩等与其遗官在洛阳为留台承制行事号东西台
　　置留台
　　安帝时刘裕置留台具百官
　　刺史门
　　皂葢【见鞭葢门】
　　朱轓
　　汉景帝诏令长吏二千石车朱两轓千石至六百石朱左轓
　　白鹿侠毂
　　郑为淮隂太守有白鹿侠毂而行主簿黄国贺曰三公车轓画作鹿明府必为宰相
　　奋髯
　　汉朱博子元为琅琊太守怒吏奋髯抵案
　　元僚
　　北史柳虬为秦州刺史独孤信长史虽处元僚不综府事唯在信左右谈论而已
　　人之爹
　　萧憺为荆州刺史惠及百姓征还朝人歌曰始兴王人之爹赴人急如水火何时来哺乳我爹徒我反荆土方言谓父为爹始兴憺封也梁宗室
　　铛脚刺史
　　薛大鼎为沧州刺史与瀛州贾敦頥洛州郑徳本俱有美政号铛脚刺史
　　瓠壶
　　张裔为益州太守耆率雍闿趦趄不賔假鬼教曰张府君如瓠壶外虽泽而内实粗不足杀令缚与呉于是送裔于孙权【出蜀志】
　　分虎
　　分虎出守谓虎符也【任彦升表】
　　衣绣昼行【见逆旅荣归门】
　　黄堂
　　郡国志平江太守所居即春申君之子为假君之殿也因数失火涂以雌黄故曰黄堂
　　西陵石
　　江革自武陵王长史除都官尚书将还所给一舸舸艚偏欹不得安卧乃于西陵岸取石数片以实之其清贫如此
　　风月主人
　　伪蜀欧阳彬守嘉州曰青山绿水中为二千石作诗饮酒是为风月主人岂不佳哉
　　独立使君
　　文帝命裴侠别立谓诸牧守曰侠清慎奉公众中有如侠者可与俱立众黙然时号独立使君
　　郁林石
　　陆绩为郁林太守罢归无装舟轻不可越海取巨石为重至姑苏置其门
　　食呉水
　　邓攸为呉郡太守载米之任俸禄无所受唯食呉水而已
　　封使君
　　汉宣城太守封邵忽化为虎食郡民民呼曰封使君因去不复来时语曰无作封使君生不治民死食民
　　薄徳二千石
　　许度出都刘真长九日十一诣之曰卿不去使我为薄徳二千石【世説】
　　大小冯君
　　汉冯野王与其弟立相继为上郡太守人歌之曰大冯君小冯君兄弟继踵相因循政如鲁衞徳化均
　　大小郑君
　　后魏郑述祖为兖州祖父道昭亦尝守兖百姓歌曰大郑君小郑君相去五十载风教犹尚同
　　大小东阳
　　不至朱异门者惟大小王东阳耳谓王承及其弟幼俱为东阳守【南史】
　　合符
　　后汉傅燮为汉阳太守初范津举燮孝廉及为汉阳与燮交代合符而去
　　袁公政
　　袁滋为华州刺史召拜左金吾耆耋鳏寡遮道不得进杨于陵代之宣言曰于陵不敢易袁公之政然后罗拜而诀
　　郡将
　　郡将太守也出马援传前汉酷吏传注谓郡守为郡将者以其兼綂武事
　　拜州
　　拜州之日志清奸恶【后汉】
　　狗生牦
　　后汉岑熙为魏郡太守人歌曰狗吠不惊足下生牦
　　随使戸
　　五代呉越儇镇永嘉百姓悦慕及移姑苏温人有携家属以従谓之随使戸
　　佩苏印
　　白乐天诗序云予去年脱杭印今年佩苏印
　　牵羊坛
　　南雍州记云襄阳有坛号牵羊坛刺史初至必牵一羊诣坛令绕之以其遭数验临州之年晋文帝为刺史羊行六遭不止强止之果八年而迁【襄阳耆旧传】
　　呼鹰台
　　刘表任荆州刺史筑台名呼鹰仍作野鹰来曲【上】
　　手重五斤
　　陆余庆为洛州刺史善论事而谬于判事时嘲之曰説事则喙长三尺判事则手重五斤【朝野佥载】
　　赵家闗
　　赵贺知汉州吏不敢欺号赵家闗言如闗防不可越
　　先防徐穉
　　陈蕃为豫章太守至便问徐孺子所在欲先防之
　　会稽鸡
　　贺邵作呉郡初不出门呉中诸强族轻之乃题府门曰会稽鸡不能啼贺闻故出门反顾索笔足之曰不可啼杀呉儿于是至诸屯邸检校得罪者甚众
　　满嵗为真
　　赵广汉为京兆尹满嵗为真
　　为郡表帅
　　幸得备位为郡表帅【韩延夀】
　　安官乐职
　　汉文帝时吏居官者或长子孙其二千石长吏亦安官乐职莫有茍且之意
　　雅意本朝
　　望之自谏大夫为平原太守雅意在本朝远为郡守内不自得
　　治民考功
　　望之自少府为左冯翊左迁恐有不合意移病宣帝遣成都侯金安上谕意曰所用皆更治民以考功君前为平原太守日浅故复试之三辅非有所闻也
　　学宫
　　何武为州刺史行部必先即学宫见诸生注学宫学舍也
　　装钱
　　后汉张辅为东郡太守赐装钱三十万以之官
　　宰郡
　　晋书范甯为豫章太守大设庠序学台王凝之上言诏曰若甯果如凝之所表岂可复宰郡乎
　　强起班春
　　崔篆以王莽时为建新大尹到官称疾不视事三年不行县门下掾倪敞谏篆乃强起班春
　　防事酒
　　晋刘为荆州刺史先是酒室中有斋中酒防事酒猥酒同麴蘖酒而优为三品下教不得分别
　　三品酒【见上】
　　洗足失
　　梁隂子春为梁秦二州刺史子春虽无他才术临人以廉洁称闺门混杂而身服垢汚脚数年一洗言每洗则失财败事云在梁州以洗足致梁州败
　　东方千骑
　　欲识东方千骑归蔼蔼日暮风尘起【徐伯阳诗】
　　留胡牀
　　魏略裴为兖州刺史尝作一胡牀去留以挂柱
　　猎酒
　　五代汉韦思守上党未尝与賔佐宴会有従事求见思怒曰必是来猎酒也命典客饮而遣之【孔平仲续世説】
　　惠养为本
　　柳仲郢曰辇毂之下弹压为先郡邑之治惠养为本
　　折辕车
　　樊显对光武曰渔阳守张堪昔在蜀仁以惠下威能讨奸前公孙述破时珎寳山积卷握之物足富十世而堪去职之日乗折辕车囊布被而已
　　一言处分
　　权怀恩守宋州时杨徳干为汴州刺史以严肃齐名怀恩路由汴见新桥中途立木以禁过者谓徳干曰一言处分便得何用此徳干大慙
　　尺兵戢
　　黄昌为蜀郡太守人谣曰两日出尺兵戢
　　再为郡
　　魏相再为河南陶侃再为荆州黄霸冦恂并再为颍川郭伋再为并州
　　辇车骊驾
　　冦恂为河内守以辇车骊驾转输注辇车人挽行也骊驾并驾也
　　皮鞭
　　北史崔伯谦为济北太守改鞭用皮为之不忍见血示耻而已
　　门夜开
　　樊智迁为蜀郡太守秩满既归民歌之曰太守来门夜开持节去忧惶惧【出本郡圗经】
　　亡重罪囚
　　狱或八年亡重罪囚诏美黄霸治颍川
　　今有饭
　　史兼恕为果州刺史百姓歌之曰史君来何晩昔日无储今有饭
　　五羊负谷
　　呉滕脩为刺史未至州有五人骑五色羊负五谷而来今州防梁上画五色羊以为瑞
　　汉猎夫
　　河北郡旧有汉猎夫三十人以供郡守裴侠为守罢之曰以口腹役人吾所不为也
　　置律坐傍
　　韩麒麟为齐州刺史性恭慎常置律令于坐傍
　　有称绩
　　杨懿为广平太守有称绩
　　本部
　　本部人情所欲乃赠邢峦瀛州刺史
　　东生散
　　乙弗郎为岐州刺史患积冷周文帝赐三石东生散令郎如法服之
　　蛮左
　　贺拔胜为荆州刺史抚慰蛮左翕然降附
　　卧治
　　上以黯为淮阳太守曰吾徒得君重卧而治之
　　百太守
　　陈咸所居调发属县所出食物以自奉养然操持掾史皆令闭门自敛公移勑书曰即各欲求索自快是一郡百太守也何得然哉
　　善吏
　　王鳯连昏杨肜为琅琊太守其郡有灾害十四以上商部属按问鳯以晓商曰灾异天事非人力所为肜素善吏宜以为后
　　勇夫重闭
　　樊子葢留守东都帝谓曰公宜持重戈甲五百人而后出此亦勇夫重闭之善也【炀帝纪】
　　以身试法
　　王尊守安定出教告属县曰明慎所职毋以身试法
　　部刺史
　　汉武帝置部刺史掌奉诏六条察州凡十二州焉
　　行县
　　汉制郡守常以春行所主县
　　更名太守
　　汉景帝中元二年更名郡守为太守
　　无害吏
　　汉制太守秋冬遣无害吏按讯诸囚平其罪法按律有无害都吏言如公平吏汉书萧何以文无害为沛主吏掾
　　三尺阶
　　东观奏记于延陵授建州刺史宣宗问云建去京师远近对曰八千里上曰朕左右前后多建人卿若洁己奉公纠缉凋瘵则常若在朕前或挠法度使远人无聊则三尺阶前便是万里
　　东家犬
　　谢承汉书后汉李夀长为青州刺史其所经歴他州县察视牧守治政优劣上言曰夫东家有犬不忍见西家之有鼠臣之所见敢不以闻
　　外台
　　谢夷吾为刺史第五伦荐之曰寻功简能为外台之表又晋书刺史国之外台
　　戴帽饧
　　梁彦光为相州刺史欲以静镇之邺都杂俗人多变诈为之作歌呼为戴帽饧竟坐免后复请为相州下车发摘奸隠有若神明合境大惊
　　罗刹政
　　厍狄士文为贝州刺史韦焜为司马赵达为清河令三人并苛刻唯长史有惠政时语曰刺史罗刹政司马蝮虵嗔长史含笑判清河生吃人
　　卧淮阳
　　谢晖在郡卧病诗云淮阳股肱郡高卧犹在兹
　　诤辞
　　高阁常昼掩荒阶少诤辞谓词讼也谢晖时为郡
　　明牧
　　防管寄明牧【谢晖】
　　坐镇雅俗
