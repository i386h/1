<!-- { "loadSidebar": true } -->
　　大同元年诏自今可通用足陌钱
　　四柱钱
　　梁敬帝太平二年铸四柱钱一当二十后改一当十
　　短钱
　　晋平王休祐为荆州以短钱一百赋人田登求白米一斛
　　蚨母
　　开贯防蚨母买氷防夏蝇【李贺诗】
　　王清本
　　元和初洛阳百姓王清佣力得钱五百买枯栗树将为薪以求利隣人夜偷斫忽见黒蛇举首如臂曰我王清本也其人失斤而走明日王清薪之复掘其根得二瓮散钱因致富遂甃钱成龙形号王清本也
　　钱龙
　　马仆射燧旣立勲业颇自矜伐常有陶侃之意故为钱龙至今义士非之【杂爼】
　　五分钱
　　五分钱所谓荚钱者【汉纪】
　　函方
　　钱圜函方谓外圜而内孔方也【食货志】
　　臧繦
　　万室之邑必有万钟之臧臧繦千万千室之邑必有千钟之臧臧繦百万注六斛四斗为钟繦钱贯管子凶岁籴釜十繦【食货志】
　　子绀钱
　　赤仄钱一当五以赤铜为其郭所谓子绀钱也【上】
　　真工大奸
　　上林三官铸钱而民之铸钱益少计其费不能相当唯真工大奸廼为之【上】
　　幼钱壮钱
　　莽作钱货六品小钱径六分重一铢文曰小钱直一次七分三铢曰么钱一十次八分五铢曰幼钱二十次九分七铢曰中钱三十次一寸九铢曰壮钱四十并前大钱五十为六品
　　王老
　　西京记唐王元宝富厚以钱文如其名因谓钱为王老
　　沈郎钱
　　呉兴沈充铸小钱谓之沈郎钱
　　紫标黄榜
　　齐临川王宏恣意聚敛库室垂有百间性爱钱百万一聚黄榜标之千万一库悬以紫标如此三十余间
　　二铢钱
　　宋废帝景和元年铸二铢钱
　　钱精
　　青凫一名钱精取母杀取血涂钱防入龙脑香少许置柜中焚香一炉祷之其钱并归防上
　　银门
　　银一流
　　银八两为一流【集韵】
　　银山
　　神异经曰西南有银山焉长五十余里
　　银气
　　地镜图曰银之气夜正白流散在地拨之随手散复合此是也山有葱下有银光隠隠正白山有磁石下有铜若金
　　市廛门
　　朝盈夕虚
　　鲁连子曰请以市论市朝则盈夕则虚非朝爱而夕则憎之势使然也
　　摠摠
　　摠摠都邑人扰扰俗化讹【潘安仁诗】
　　区中縁
　　想像昆山姿邈区中縁【谢灵运诗】
　　人境
　　结庐在人境而无车马喧问君何能尔心逺地自偏【渊明诗】
　　黄鹂巷
　　在苏州白公诗黄鹂巷口鸎欲语乌鹊桥邉水未消
　　是非波
　　潘阆诗红尘三尺险中有是非波
　　星货铺
　　市肆以筐筥等鳞次其物以鬻者星货铺言罗列如星繁密今铺呼为星火铺非也【资暇集】
　　九市
　　九市开塲货别隧分【西都赋】
　　司市师
　　汉书王莽于五都立五均官更名长安东西市令及雒阳邯郸临淄宛成都市长皆为五均司市师
　　万商渊
　　市鄽所会万商之渊【蜀都赋】
　　巨千
　　罗肆巨千如钜万也【上】
　　橘市
　　鱼鰕集橘市【李德裕诗】
　　獠市
　　夷人通商于邕州石溪口至今谓之獠市【岭表録】
　　子午会
　　池州俗喜为问而市井无交易聚落至有期日虚集处谓之子午会
　　齅金
　　异物志狼防之民夜为市以鼻齅金知好恶
　　金市
　　西征记洛阳旧有二市一曰金市
　　二市
　　相期百戏傍去来二市侧【何逊】
　　九市
　　长安有九市其六市在道西三市在道东【西都赋】
　　梅市
　　在会稽县下梅福为吴市门卒【会稽记】
　　易市肆
　　农不易市商不肆【吕氏春秋】
　　星居
　　星居者勒为聚落令熙治汴州如此
　　绮罗门【绫绢帛绵等附】
　　织素
　　古诗新人工织缣故人工织素织缣日一匹织素五丈余持缣将比素新人不如故
　　鹤文绫
　　客从远方来遗我鹤文绫【谢惠连诗】
　　轻容
　　轻容无花薄纱也【唐书音训】
　　衣履天下
　　地理志齐俗侈作氷纨绮绣号冠衣履天下
　　冰纨
　　冰纨言鲜洁如冰也【汉书】
　　郑绵络
　　秦篝齐缕郑绵络【宋玉招魂】
　　纯绵丽密
　　荷旃被毳者难与道纯绵之丽密旃氊也纯绵缯帛也【王褒颂】
　　流黄素
　　张载四愁诗佳人遗我筒中布何以报之流黄素
　　筒中布【见上】
　　布门
　　春芜布
　　洞记波岐国产荃薕草亦曰春芜草其皮如丝可以为布所谓春芜布亦曰香荃布
　　香荃布【见上】
　　邓缌
　　凡布细而疏者谓之缌邓氏造有名缌者谓之邓缌【出三礼图】
　　筒中纻
　　交趾緅絺筒中之纻
　　橦花布
　　布有橦花蜀都赋注云有树名橦其花柔可织布
　　曳阿锡
　　曳阿锡注阿细缯锡细布【房中歌】
　　火浣布
　　火浣布出火山国绩木皮为之【夷狄传】
　　白疉布
　　高昌国有草实如茧其中丝如细纑名为白疉子国人取以为布
　　白越
　　白越细布也【出越絶书】
　　荃葛
　　汉书江都王建遣使通越闽王遗建荃葛注云细布也一作絟
　　葛越
　　皆细布吴都赋所谓焦葛升越弱于罗纨者也
　　五两
　　缯布葛越皆五两为束注古之帛屈其两端故五两为束今帛合两为疋亦疋偶义【唐音训】
　　一尺天
　　罗浮山父与葛篇欲剪箱中一尺天吴娥莫道吴刀涩【李贺诗】
　　黄润布
　　黄润比筒籯金所过注黄润细布也盛于筒中其价过一籯之金【蜀都赋】






　　海録碎事卷十五
<子部,类书类,海录碎事>
　　钦定四库全书
　　海録碎事卷十六　　　　宋　叶廷珪　撰音乐部
　　乐门【舞附】
　　广乐
　　金枝中树广乐四陈金枝灯也广乐天子乐也又钧天广乐【孔文举表】
　　皇眄
　　礼登伫睿情乐阕延皇眄【顔延之诗】
　　天上乐
　　响犀槌其槌响犀也云檀香为架上令奏凉州音韵清越上谓曰天上乐【杜阳编】
　　钧吹
　　通宵客梦闻钧吹几日朝衣御香【王禹玉考制科诗】
　　采薋
　　行以肆夏趋以采荠刘德曰歌乐在逸诗师古曰荠才私反礼经或作薋又作茨音并同【西汉礼乐志】
　　武德舞
　　武德舞高帝作以象已行武除乱也
　　五行舞
　　本周舞秦始皇更曰五行
　　文始舞
　　本舜招舞高帝更曰文始
　　四时舞
　　汉文作以示天下之安和也【并礼乐志】
　　金支
　　房中歌注金支秀华庶旄翠旌注乐上众饰有流遡羽葆以黄金为支其首敷散若草木之秀也
　　宴娭
　　神来宴娭庶几是聼娭戏也许其反言庶几神来宴戏聼此乐也【礼乐志房中歌】
　　梅吹
　　塞北曲柏墙飞五将梅吹动三军【沈佺期】
　　咸英不坠
　　祖徴强记洽闻以防襄任已终使咸英不坠韶濩惟新
　　天宇地庐
　　天宇骇地庐惊言乐作如此
　　咸池
　　咸池黄帝作
　　六茎
　　六茎颛顼作言及根茎也
　　五英
　　帝喾作英茂也
　　大章
　　大章尧作乐名【并礼乐志】
　　吟青黄
　　吟青黄四时之乐吟谓歌诵
　　幼眇声
　　今臣心结日久每闻幼之声不知涕泣之横集也幼一笑反眇音妙言乐声之精防也【汉中山王传】
　　留好音乐
　　汉元帝留好音乐注留意于音乐
　　归昌
　　采奇律于归昌注归昌鳯鸣也【七命】
　　水乐
　　元结有水乐説曰元子于山中所耽爱者有水乐县水淙淙然于耳犹便
　　鼓吹
　　唐制一品卤簿有防鼓大鼓
　　寿阳乐
　　寿阳乐南平穆王所作
　　藏钩乐　七夕乐　相逢乐　万岁乐
　　玉女行觞
　　皆隋帝所造
　　西京乐
　　西京乐起苻氏之末魏代至隋咸重之遂谓之国伎
　　国伎【见上】
　　泰容吟
　　钦泰容之高吟注泰容者黄帝乐师思赋曰太容吟曰念哉
　　理乐
　　汉书注令乐家五日一习乐为理乐
　　调露
　　寜足以继想南风克谐调露乐动声仪曰四时之节动静各有分职不得相越谓调露之乐也宋均曰谓和致甘露也【任彦升启】
　　大予乐
　　大予协乐东观汉记孝明诏曰正大乐官曰大予乐官
　　韶濩
　　舜作大韶汤作大濩
　　宋世寜
　　宋世寜舞曲也
　　齐代昌
　　齐代昌齐朝舞曲也
　　晋代寜
　　晋代寜晋舞曲也
　　鞞舞
　　鞞舞汉以燕享
　　铎舞
　　铎舞汉舞曲也
　　鼓舞伎
　　晋有鞞舞歌五篇铎舞歌一篇幡舞一篇鼓舞伎六曲并陈于元会
　　幡舞【见上】
　　鞞扇舞
　　鞞扇舞梁舞曲【已上舞曲名并出通典】
　　小部音乐
　　六月一日上幸清宫是贵妃生日上命小部音乐小部者梨园法部所置凢三十人皆十五歳以下于长生殿奏新曲未名防南海进荔支因名荔枝香【明皇日録】
　　乐制门
　　曲悬
　　轩辕三靣其形曲故春秋传曰请曲悬繁缨以朝又轩悬去其南靣也
　　四悬
　　汉乐歌云髙张四悬神来燕享谓宫悬也
　　朱干玉戚
　　通典文舞持翠武舞持朱干玉戚戚斧也干楯也
　　夷乐门
　　持钺舞
　　东夷之乐持矛舞助时养也西夷之乐持钺舞助时杀也北夷之乐持干舞助时藏也
　　咏韎任
　　韎任蛮夷乐也
　　賨旅
　　之则賨旅翫之则渝舞汉高帝募賨人以定三秦
　　卷桃皮
　　黄夷有卷桃皮似筚篥也
　　乐器门
　　鸣防
　　文选鸣防泛兰汜防笛也【陆士衡】
　　鸣簧
　　鸣簧发丹唇朱弦绕素腕簧笙也【陆士龙】
　　丝竹生尘
　　刘琨荅卢谌诗澄觞覆醪丝竹生尘
　　张女弹
　　齐僮梁甫吟秦娥张女弹【陆士衡】
　　沈何翘
　　杜阳编宫人沈何翘本吴元济女进白玉方响云是元济所与光明莹洁
　　乐句
　　牛僧孺谓拍板为乐句
　　鼓颡
　　盛之荆州始兴郡山有橡木秦时伐为鼔颡
　　箜篌
　　箜篌释名师延所作靡靡之乐盖空国之侯所作也
　　秦声
　　风俗通云筝秦声也古筝诗秦声犹可怜
　　秦筝
　　沈约筝诗秦筝吐絶调
　　撮
　　萧放诗吹箎先弄曲调筝更撮弦
　　鹍
　　钱铿诗妙曲动鹍言用鹍鸡筋为弦也
　　善平防
　　申胡子觱篥歌序朔客大喜称善平防于是以弊辞配声与子为夀【李贺】
　　芦中声
　　顔熟感君酒含嚼芦中声花娘篸绥妥休睡芙蓉屏
　　太平管
　　谁截太平管列防排空星直贯开花风天上驱云行【并李贺诗】
　　开花风【见上】
　　云林璈
　　汉武内传上元夫人自弹云林之璈
　　鹭鼔凫钟
　　鹭鼔凫钟出唐乐章
　　八
　　李搔字徳沉有才艺曾采诸声别造一器号曰八弦时人称有思理【北史】
　　筝语
　　温庭筠偶题书明金冉冉筝语玉纎纎
　　秦筝齐瑟
　　秦筝何慷慨齐瑟自和柔
　　击筑
　　筑音竹似琴而大头安弦以竹击之故名曰筑史记髙渐离击筑
　　坎侯
