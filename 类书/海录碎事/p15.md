<!-- { "loadSidebar": true } -->
　　杜诗何由却出横门道注横门见前汉西域传【孟康云横音光】
　　笮
　　枚乗书秦北备榆中之闗南距笮之塞【音昨】
　　乌荒象卉
　　乌荒象卉寻隔于皇风
　　八角蛮
　　三山獠洞八角蛮陬
　　戎索
　　索各切注言戎虏之法【左传】
　　日南
　　以景测之在日之南
　　日本
　　倭国一名日本自云国在日邉
　　戎蜑
　　杨公谈苑云戎蜑变俗狼戾驯轨
　　情数
　　班超上书曰胡夷情数臣颇识之
　　螺舟
　　宛渠之民乗螺舟而至形似大螺云行海底而不湿【拾遗记】
　　第一骨
　　新罗国记其国王族谓之第一骨余贵族为第二骨【天中遗事】
　　潢池
　　女国有潢池浴之乃孕【金楼子】
　　紫蒙馆
　　雷急紫蒙催玉勒日长青听薫紫蒙虏中馆名【王禹玉诗】
　　魋结
　　尉他魋结箕踞见陆贾魋音椎今兵士椎头髻结读曰髻【陆贾传】
　　象来
　　蛮夷竭欢象来致福注象译也【西汉】
　　牛浆马酒
　　被髪羣胡笑拍肩牛浆马酒已然【王禹玉】
　　氊乡
　　刘孝仪谓北狄曰氊乡
　　南诏
　　唐南蛮六部不相臣服天子每有恩赏各颁一诏呼为六诏开元末节度使王昱受赂上奏合六为一乃封大酋帅防归义为云南王始独称南诏【成都记】
　　六诏【见上】
　　对庐
　　髙丽国其官有对庐沛者
　　固麻
　　百济王号所都城曰固麻谓邑曰檐鲁如中国之言郡县
　　健牟罗
　　新罗呼城曰健牟罗其邑在内曰啄评在外曰邑勒
　　五溪
　　五溪蛮在武陵者有雄溪樠溪辰溪酉溪武溪谓之五溪
　　遗子礼
　　新罗其冠曰遗子礼襦曰尉解袴曰柯半
　　胡公头
　　新罗其富贵者以锦绣杂采为帽如中国胡公头
　　县度
　　乌秅国有县度石山也谿谷不通以绳索相引而度
　　毡墙毳幕
　　毡墙毳幕夷狄所居
　　孤竹国
　　髙丽地本孤竹国周以封其子汉世分为三郡晋氏亦统辽东【北史】
　　赫连氏
　　屈丐本名防明元改其名曰屈丐北方言屈丐者卑下也本姓鐡弗遂改为赫连氏自云徽赫与天连又号其支庶曰鐡伐氏之族刚鋭如鐡可以伐人也【北史】
　　鐡伐氏【见上】
　　鐡弗
　　北方谓父为鲜甲母为鐡弗【北史】
　　乌了帅
　　流水国逐村有乌了帅以善战者为之【上】
　　邪摩堆
　　倭国居于邪摩堆魏志所谓邪马台也【上】
　　蕞尔泥闽
　　孝文南伐李彦諌曰臣以为蕞尔泥闽不足以亲劳銮驾不纳【上】
　　东日
　　杨公谈苑景徳中日本僧入贡后日本大臣与书云胡马犹知北风上人莫忘东日
　　粪土臣
　　髙丽王元上表谢罪自称粪土臣【北史】
　　北户
　　昧谷嵎夷孤竹北戸此之谓荒裔【上】
　　地产土毛
　　髙句丽系诚王极累叶纯诚地产土毛无愆王贡【上】
　　牙帐东开
　　突厥处于都斤山牙帐东开盖敬日之所出也上
　　金羊座
　　何国旧康屈地也其王姓昭武坐金羊座
　　金马座
　　漕国汉罽宾地也其王戴金牛头冠坐金马座【上】
　　通马骑
　　漕国葱岭有顺天神祠金银鍱为屋以银为地祠前有一鱼脊骨有孔中通马骑出入【上】
　　银为地【见上】
　　鸟卜
　　女国用鸟卜入山祝之有一鸟如地雌雉来集掌上破其腹视之有粟则丰沙石则灾【上】
　　金駞座
　　安国其王坐金駞座【上】
　　檀特驴
　　乌长国有檀特山山上立寺以驴数头运食下山无人控御自知徃来【上】
　　一个日
　　譬如上天止有一个日照临莫不宁贴若有两个日三个日万物何以得安【北史】
　　区脱
　　捕得云中生口注区脱土室胡人所作以俟汉者也
　　莋马僮
　　巴蜀民或窃出商贾取其莋马僮
　　驴非驴
　　兹王绛宾尚乌孙公主女来朝乐汉衣服制度归其国治宫室出入传呼如汉家仪外国胡人皆曰驴非驴马非马若兹王所谓驘【西域传】
　　寄田仰谷
　　鄯善地沙卤少田寄田仰谷旁国注寄于他国种田又籴旁国之谷也【上】
　　天骄
　　天骄蹙中原胡马风汉章【李白诗】
　　羯羠不均
　　代地迫近北夷师旅亟徃中国委输时有寄羡其人羯羠不均徤羊也【羠音儿】
　　虎豹落
　　刦剖熊罴之室剽掠虎豹之落【吴都赋】
　　莫徭
　　蛮蜑自名曰莫徭言先祖有功常免徭役也
　　邉塞门【征戍附】
　　楚塞
　　奉义至江汉始知楚塞长【江文通诗】
　　沙漠垂
　　少小去乡邑声沙漠垂【曹子建诗】
　　紫塞
　　秦所筑长城土色皆紫汉室亦然故云紫塞【崔豹古今注】
　　渠犁
　　汉武帝既破大宛西域震惧自炖煌西至蓝泽徃徃起亭而轮台渠犁皆用田卒数百人
　　鸡塞
　　鸡塞谁生事狼烟不暂停
　　紫塞沉烽
　　紫塞沉烽玉门罢
　　鴈塞
　　荆州记鴈塞北接梁汶阳郡鴈至矫翮而度同于鴈门也
　　鹤塞
　　鹤塞咽穹庐
　　国被邉
　　韩王信都晋阳上书曰国被邉注被犹也
　　击柝
　　春秋左传曰鲁击柝闻于邻
　　都防
　　汉初独防南道及匃奴日逐王来降乃使郑吉并防北道故曰都防
　　砂碛
　　自中国徃髙昌从武威西北有捷路度沙碛千余里四面茫然无有蹊径唯以人畜及駞粪为验路中或闻歌哭之声行入寻之多致亡失盖魑魅防两所为也
　　鸡漉塞
　　窦宪出朔方鸡漉塞序曰逺陵髙阙下鸡漉
　　过更【一云本更之日】
　　前汉音义天下人皆戍邉三日不可人人自行行者自戍三日不可徃便还因便徃一嵗诸不行者出钱三百入官以给戍者言过其本更之日
　　黄花戍
　　闻道黄花戍频年不觧兵【沈佺期】
　　官至便登
　　袁翻云自北縁邉州郡官至便登疆埸统戍阶当即用或逢秽徳凡人或遇贫家恶子
　　置防
　　防恬为秦侵胡匈奴不敢饮马于河置防然后敢牧马
　　建塞缴
　　建塞缴起亭隧注隧谓筑小道而行备狄钞冦也
　　城郭门【墙壁　守城　器具附】
　　湿梢
　　李希烈叛驱百姓运土木筑垒道又怒其未就乃驱以填之谓之湿梢
　　宫雉
　　引领见京室宫雉正相望宫雉宫墙也
　　植援
　　谢灵运有田南树园激流植援诗
　　鐡瓮城
　　润州城号鐡瓮孙权所筑杜牧润州诗云城髙鐡瓮
　　萦为垣
　　墨子之守萦为垣髙不可登折箸为械坚不可入【陈孔璋诗】
　　鷰子城
　　北燕人赵应良者为伪丞相髙公堂后官常从公至鷰子城登重阁注鷰子城北虏留都于此
　　锦里城
　　华阳国志成都道西都锦宫也锦工织锦濯流江中则鲜明濯他江不如故曰锦里城
　　层城
　　陆防青櫺林子诗亦因仙吏守时取荐层城
　　斗城
　　长安故城城南为南斗形城北为北斗形故号为北斗城【三辅黄图】
　　赤甲城
　　其城大雨不可入当时人赤甲肩而筑之故曰赤甲【十道四州记】
　　苦竹城
　　越絶书句践封范蠡子于苦竹城
　　石城汤池
　　神农之教曰有石城十仭汤池百歩甲百万而亡粟不能守也【食货志】
　　羊马城
　　凡守城于四面壕内更立小隔城厚六尺髙四尺仍立女墙谓之羊马城【北史】
　　行鑪
　　守城置行鑪溶鐡汁舁行以洒敌人【北史】
　　游火
　　又置游火鐡箕盛火如脂腊鏁悬缒下烧穴中防城人
　　笓篱【一作内】
　　笓篱战格于女墙跳出安之以遮矢石【北史】
　　鷰尾炬【一作灌】
　　缚苇草为之分为两叚如鷰尾灌少油蜡以烧敌攻
　　连挺
　　连挺如打禾连枷状打女墙外上城敌人【北史】
　　鐡菱
　　鐡菱状如鐡蔾置要路水中以刺人马【上】
　　蜃灰
　　林邑国以塼为城用蜃灰涂之
　　城隍
　　説文城池无水曰隍
　　金城万雉
　　西都赋建金城之万雉周礼注长三丈髙一丈曰雉
　　周墙
　　缭以周墙四百余里【西都赋】
　　城尉
　　不弛柝而内外潜通注城门校尉也
　　枳落
　　枳落棘藩【西京赋】
　　万雉墉
　　表以百常之阙圜以万雉之墉【七命】
　　践华为城
　　践华为城因河为池言秦都闗中【顔延年诗】
　　芜城
　　芜城广陵城也临海王子镇叛逆见诛城遂荒芜也【芜城赋】
　　石头城
　　石头城去台城九里南抵淮水在晋为重镇亦谓之石首城








　　海録碎事卷四上
<子部,类书类,海录碎事>
　　钦定四库全书
　　海録碎事卷四下　　　　宋　叶廷珪　撰
　　宫殿门
　　东明宫
　　东方朔神异经曰东明之山有宫焉青石为墙面一门有银牓以青石碧镂题曰天地长男之宫
　　长秋宫
　　皇后所居宫也长者乆也秋者万物成熟之初也请立皇后不敢指言故以宫称之
　　廊肆
　　空食疲廊肆反税事岩耕言素餐于廊庙之列不如输税【顔延年】
　　玉除
　　凝霜依玉除清风飘飞阁注除庭也【曹子建诗】
　　鳷鹊馆
　　金波丽鳷鹊玉绳低建章鳷鹊馆名建章宫名丽犹明也低谓星下于宫也【谢晖诗】
　　云陛
　　惟昔逢休明十载朝云陛【上】
　　绮钱
　　玲珑结绮钱深沉映朱网注皆宫殿饰【谢晖诗】
　　朱宫
　　防阙指驰道朱宫罗第宅【曹子建诗】
　　馆娃宫
　　再游馆娃宫方言吴有馆娃宫【谢晖诗】
　　蒿宫
　　大戴礼周徳泽和洽蒿茂丈以为宫柱名蒿宫
　　忘夏观
　　西京杂记梁孝王游于忘夏观集诸游士各为赋诗
　　金琅珰
　　夜深殿突兀风动金琅珰【杜诗】
　　白兽闼
　　凄凉大同殿寂寞白兽闼注汉有白虎殿唐讳虎凡称虎皆曰兽
　　大通门
　　梁武帝创同泰寺开大通门以对寺之南门取反语以协同泰朝夕讲义多由此门【南史】
　　琬琰殿
　　梁普通年琬琰殿火
　　华清宫
　　即温泉宫天寳六年改盖取温泉沸涌而自浪华清荡邪而难老之意【明皇杂録】
　　龙尾
　　在殿前以青石甃之望之蜿蜒如龙尾
　　三云殿
　　西京杂记汉成帝设云帐云幄云幕于甘泉紫殿谓之三云殿
　　云幄云幕【见上】
　　帐殿
　　帐殿帷宫
　　四寳宫
　　汉武以杂寳装牀屏帐等设于桂宫谓四寳宫也
　　交鱼符
　　唐宫殿门给交鱼符【鸡跖集】
　　仙墀
　　御幄金虬转仙墀羽仗分【王禹玉诗】
　　羣玉殿
　　空余羣玉殿不奏万年觞【王禹玉仁宗挽词】
　　九宸
　　一夜催仙仗悲声到九宸【王禹玉英宗挽词】
　　日正亭
　　禁幕无风日正亭【王禹玉】
　　瓦差差
　　郊禾薿薿青如积宫瓦差差翠欲流【王禹玉喜雨诗】
　　鬭栱周垣
　　晓日破红浮鬬栱夕云凝紫防周垣【王禹玉祠太乙】
　　震邸
　　震邸陪经席辰阶总化钧【晏元献挽诗王禹玉】
　　汉墀
