<!-- { "loadSidebar": true } -->
　　任昉为御史中丞弹景宗表云谨奉白简以闻
　　乌台
　　卢溵送崔侍御乌台上客紫髯公共捧天书静镜中
　　南奔
　　谢几卿自尚书三公郎为治书侍御史旧郎官转此职世谓之南奔几卿颇失忘多陈疾台事略不复理
　　谏官门
　　保氏大夫
　　保氏大夫后周置掌规谏盖今谏议大夫【通典】
　　左掖臣
　　李嘉祐送王谏议东都留守判官衰栁寒关道髙车左掖臣
　　上坡
　　李氏谈録云先公尝言故左省崔坡颂事于宗谔因问坡义荅曰唐谏议大夫虽在给舍之上时谏议岁满方迁给事自给事迁舍人时有自郎署拜谏议者骤立在给舍上朝中谓曰饶君斗上坡去亦须斗下坡来盖言其却为给舍序班在下也后遂为故事
　　刑寺门
　　廷尉
　　秦有廷尉汉因之掌刑辟景帝更名大理师古曰廷平也
　　决平
　　客説杜周曰君为天下决平
　　左平【见九卿门】
　　臣子理谤
　　钟毓为廷尉聼君父亡没臣子得为理谤士及为侯其妻不复改嫁毓所制也【魏志】
　　廷尉正
　　廷尉正今大理正
　　廷尉三官
　　魏晋谓正监平为廷尉三官
　　详刑大夫
　　龙朔改正为详刑大夫
　　大理丞
　　晋咸宁中曹志上表请廷尉置丞宋齐梁并因之
　　句检官
　　炀帝改丞为句检官
　　司
　　后魏永安二年置司廷尉位在正监上不治曹事唯覆理御史检劾事
　　评事
　　汉宣帝初于廷尉置左右平炀帝始置评事
　　内臣门
　　鹰头蝇
　　君侧之人众所畏惧犹鹰头之蝇社中之防也【唐书】
　　左囘天
　　后汉宦者左悺贝瑗徐璜唐衡并封侯贵宠天下为之语曰左回天贝独坐徐卧虎唐两堕谓随意所为不定也今人谓持两端而任意为两堕
　　内侍五局
　　唐制内侍省有五局掖庭局掌宫人簿籍宫闱局掌宫内门禁等奚官局掌宫人疾病死丧内仆局掌宫中舆辇导从内府局掌宫中供帐灯烛五局有令丞内官为之
　　宦吏
　　宦吏如淳曰奄人为吏也【西汉注】
　　定策国老
　　杨复恭自谓定策国老谓帝为负心门生天子【唐书】
　　二兄
　　肃宗呼髙力士为二兄
　　巷职
　　宦者传賛况乃巷职逺叅天机诗曰寺人巷伯作为此诗巷职乃寺人之职一曰永巷也
　　宫卿
　　和帝幼冲阉宦遂享分土之封超登宫卿之位注宫卿谓大长秋也
　　大长秋
　　秦时宦者有将作衞尉少府各一人法并皇后卿汉景帝改将作为大长秋
　　皇后卿【见上】
　　司宫台
　　唐谓内侍省为内侍监亦曰司宫台
　　立顺建桓
　　孙程定立顺之功曹腾叅建桓之策二人俱宦宫【范蔚宗论】
　　叅夷五宗
　　阿防曲求则光宠三族直情忤意则叅夷五宗言宦者之权盛如此夷灭也五宗五服内亲也
　　五尚
　　旧有五尚尚食尚冠尚衣尚帐尚席主天子物曰尚主文书曰尚书又有尚符玺郎
　　帷裳之制
　　牵于帷裳之制言其为左右侍帷裳臣妾所制
　　金马门
　　史记金马门宦者署也门傍有铜马故名
　　巷伯
　　巷伯宫中阉官也
　　中书【见杂官门】
　　阉尹
　　月令仲冬命阉尹审门闾谨房室注阉官也
　　宦者四星
　　宦者四星在帝座傍【范蔚宗论】
　　银铛左貂
　　汉承秦制置中常侍官然皆引用士人以参其选皆银铛左貂给事殿省
　　手握王爵
　　手握王爵口含天宪谓宦官【范蔚宗论】
　　腐身熏子
　　腐身熏子以自衒达言宦者
　　恩以狎生
　　恩以狎生信由恩着言宦官【沈休文恩幸论】
　　供奉门
　　仪鸾司
　　江隣几杂志云陈执中馆伴虏使问随行仪鸾司縁何得名执中不能对或云隋大业中鸾集于供帐库屋遂有此名【侯鲭集】
　　文思院
　　文思使者或云量铭云时文思索或曰殿名聚巧工于其侧因名文思使院【侯鲭集】
　　杂官门
　　五营校尉
　　汉官仪大驾卤簿五营校尉在前
　　外兵郎
　　晋冯文宠为外兵郎
　　辇郎
　　刘向以父徳任为辇郎
　　中涓
　　髙祖以石奋为中涓受书谒注中涓官名主居中而涓洁者
　　前煇光
　　王莽分三辅置前煇光后承烈以楼护为前煇光
　　附城
　　王莽封楼护为楼旧里附城注莽为此爵效古之附庸也
　　农都尉
　　冯叅为上河农都尉上河在西河
　　剼胡子
　　郭钦兵至焉耆杀其老弱王莽封为剼胡子师古子小反絶也字本作劋邓展元音衫
　　三闾
　　屈平为三闾大夫三闾之职掌王族三姓曰昭屈景序其谱属率其贤良以厉国士平楚同姓
　　城门郎
　　汉有城门校尉城门隋炀帝改校尉为城门郎
　　城门【见上】
　　尚书
　　尚书少府遣吏四人在殿中主发书故谓之尚书尚犹主也
　　中书
　　汉武游宴后庭始用宦者典事尚书谓之中书谒者置令仆射中书名始此
　　大舟卿
　　梁武帝以都水使者为大舟卿
　　大予
　　后汉永平三年改太乐令为大予乐令卢植礼注云大予令如古之大胥也
　　承华令
　　汉承华令典黄门鼓吹
　　光禄勲
　　汉武帝改郎中令为光禄勲如淳曰勲之言阍也光禄主宫门故也
　　甘丞
　　后汉少府属官有甘丞主膳具
　　饧官果官
　　晋太官令有饧官果官吏各二人
　　良醖署
　　良醖署令丞各一人【隋官制】
　　汤官丞
　　汤官丞主酒后【汉官制】
　　清漳令丞
　　清漳令丞主酒北齐官也
　　司寂司
　　后周置司寂掌法门之教司掌道门之教
　　仙人博士
　　后魏仙人博士掌煑錬百药
　　羽林郎
　　汉置羽林郎武帝时击匃奴父死子代并飬于羽林
　　虎贲中郎将
　　后汉百官志初置期门平帝更名虎贲中郎将
　　中甄官
　　汉有前后中甄官掌营塼石瓷瓦
　　河堤谒者
　　河堤谒者汉哀帝置
　　司津监
　　龙朔改都水监为司津监
　　詹事
　　詹事秦官应劭曰詹省也给也
　　司州
　　初以司校尉官属置制如州仪而俗称之曰司州及魏晋乃以京辅所部定名置司州以司校尉统之
　　橘官
　　黄甘守吏
　　猎郎【并见果实门】
　　荣显门
　　一马
　　杜周始为廷史有一马及久任事列三公而两子夹河为郡守家赀累巨万矣
　　大至
　　殷冲曰张永名器方显终当大至
　　大伸
　　孝武用张岱为新安王子鸾别驾谓曰无谓小屈终当大伸也
　　抟扶
　　散财仍葺厦弱羽遽抟扶【沈佺期】
　　四登三事
　　刘宠四登三事八居九列
　　印累累
　　石显与中书仆射牢梁少府五鹿充宗结为党友诸附倚者皆得宠位民歌之曰牢耶石耶五鹿客耶印何累累绶若若耶若若长貌
　　三入
　　三入承眀庐应璩初为侍郎又为常侍又为侍中
　　青云浮洛
　　青云浮洛荣光塞河【江文通书】
　　佩紫懐黄
　　佩紫懐黄金印也【丘希范书】
　　纡青拖紫
　　纡青拖紫朱丹其毂
　　歴金门
　　歴金门上玉堂【解嘲】
　　百人缓
　　唐语云一人在朝百人缓一人贵而亲友皆荣之也
　　宠遇门
　　纳顾
　　昔侯生纳顾于夷门毛公受眷于逆旅
　　七寳装严
　　隋文帝欲俟平陈以七寳装严李徳林【唐音训】
　　迎阁握手
　　朱浮对汉光武曰王倚彭宠为北道主人宠谓至当迎阁握手并坐
　　文舆
　　选三良诗出则陪文舆入必侍丹帷
　　侍丹帷【见上】
　　紫花墩
　　曾陪蘂珠殿独赐紫花墩
　　虚尊加之
　　宣帝拜霍禹为大司马罢其右将军屯兵以虚尊加之而实夺其众
　　昼接三
　　荆公诗干龙己应天飞五晋马徐观昼接三
　　朱门列防
　　隋文帝谓杨素曰薛道衡老矣宜使朱门列防
　　生贵
　　田蚡为人貌侵生贵盛注侵短小也言其尊髙示贵宠也
　　紫霄顾
　　入侍瑶池燕出陪玉辇行但奉紫霄顾非邀青史名
　　宦皇帝
　　及宦皇帝而知名者如淳曰早事帝特为所知
　　取求不疵
　　楚文王谓申侯曰唯余知汝余取余求不汝瑕疵
　　赏赐门
　　九锡
　　车马衣服乐器朱户纳陛虎贲斧钺弓矢秬鬯
　　班剑
　　宋齐以下大臣皆给班剑注无刃假作剑形以文故云
　　圣皁
　　妙简帝心用锡圣皁言马自天子廐而赐焉【文选马赋】
　　勲官
　　勲官出于周齐交战之际本以酬战士其后渐及朝流阶爵之外更为节级
　　银乌
　　王赐重之民银乌一只一云重【穆天子传】
　　豪牛
　　又赐文山之民豪牛豪马【穆天子传】
　　赐上闻爵【见章奏门】
　　普加泛级
　　武成皇帝即位立妃胡氏为后子纬为皇太子大赦内外百官普加泛级
　　赐金策
　　文眀太后称制于烈与元丕李冲陆叡各赐金策许不死
　　金银鉢
　　隋文帝以杨素为左仆射献皇后崩山陵制度多出于素诏赐素金鉢一实以金银鉢一实以珠
　　赐金
　　师古曰诸赐言黄金者皆与之金不言黄者一金与万钱也
　　隆天重地
　　赏赐入邑隆天重地死无以塞责【东方朔传】
　　国辅大臣
　　国辅大臣未褒而昌邑小辇先迁注挽辇小臣也此张敞諌昌邑王书
　　丰报显赏
　　丰报显赏隆于今日【孙子荆书】
　　万钉寳【见绅帯门】
　　封爵门
　　镌羌侯
　　光武封隗恂为镌羌侯注谓琢凿之故以名下有镌胡侯亦此类
　　食郡县输
　　北齐已后功臣多食郡县输若髙徳政封蓝田公食渤海郡输
　　重封
　　樊哙以却敌斩首赐重封师古曰加二号也
　　千社封
　　鲁昭公辟季氏难奔齐齐欲以千社封之贾逵曰二十五家为一社千社二万五千家也
　　真井
　　胙以爰田之户陪之真井之封王禹玉宰相麻
　　万户公
　　隋文帝购陈叔寳位上柱国万户公
　　济公
　　樊子盖进爵为济公言其功济天下特为立名无此郡国也
　　平国君
　　侯公説项羽归太公封为平国君
　　通侯
　　通侯旧曰彻侯避武帝讳曰通侯言其功徳通于王室也后改为列侯列者见序列也
　　奉春君
　　娄敬説上都长安拜奉春君言敬发事之始也
　　大第室
　　为列侯食邑者皆佩赐之印赐大第室吏二千石徙之长安受小第室【西汉髙纪】
　　餐钱
　　列侯得赐餐钱奉邑注防膳钱也奉邑食邑也【汉纪】
　　关内侯
　　列侯出关就国关内侯但爵耳其有加异者与之关内之邑食其租税【汉纪】
　　武功爵
　　茂陵中书有武功爵一级曰造士二级曰闲舆衞三级曰良士四级曰元戎士五级曰官首六级曰秉铎七级曰千夫八级曰乐卿九级曰执戎十级曰政戾庶长十一级曰军衞此武帝所制以宠军功【汉志】
　　采地
　　注采官也因官食地故曰采地説者不晓采地之义因谓菜地云以种菜非也【汉志注】
　　宜春氏
　　王防为宜春侯以侯邑称【本传】
　　语儿侯
