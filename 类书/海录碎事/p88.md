<!-- { "loadSidebar": true } -->
　　薄天游
　　琴赋翩翩道薄天游注薄迫也
　　思妇
　　思妇鸟名也
　　田鹤沙鸨
　　田鹤逺相呌沙鸨忽争飞【谢晖诗】
　　蒿下飞
　　青鸟海上游鸒斯蒿下飞【阮歩兵诗】
　　排空
　　淮南子云鸟排空而飞
　　佩善芳
　　王元长诗序云佩善芳善芳头若雄鸡佩之令人不寐注远国异鸟名
　　独足鸟
　　梧州新宁县所出喙脚皆赤藻缛相辉
　　金足鸟
　　出梧州广宁县羽翰如玉喙脚如金其鸟自呼商羊
　　自呼商羊【见上】
　　音声子
　　鸟名出兴州百舌之类也
　　锦駞鸟
　　锦駞鸟出秋浦如吐绶鸡见李白诗
　　惜春鸟
　　惜春鸟大不逾燕其声曰莫摘花果人谓之护山鸟
　　捣药鸟
　　不见其形但闻其声如杵臼磕人谓之葛仙翁捣药鸟
　　云韶部
　　云韶部有二种亦谓之音声鸟
　　音声鸟【见上】
　　波鸿
　　波鸿水鸟也
　　鸥鹭门
　　鹭出鼓中
　　呉王夫差时有双白鹭飞出鼓中而入云也【古今乐録】
　　随潮鸥
　　南越志涨海有鸥鸟随潮上下
　　昆明鹭
　　乐府王僧孺咏鹭诗愿识昆明鹭乗流饮复栖
　　鹭目成
　　变化论曰鹭目成而受胎鹤影接而懐卵鸳鸯交颈野鹊传枝
　　丝禽
　　鲤锦冲风掷丝禽掠浪飞陆防诗丝禽鹭也
　　丝禽
　　丝禽白鹭也
　　葭下食
　　苏子卿咏鹭云非贪葭下食懐恩自远归
　　舂锄
　　鹭一名舂锄步于浅水好自低昻故曰舂锄亦谓之独舂
　　燕门
　　呉宫燕
　　呉宫燕宫人留爪以记更来
　　西飞燕
　　东飞伯劳西飞燕黄姑阿母时相见
　　僵燕
　　涸鱼思雨润僵燕望雷苏【李绅诗】
　　差差燕
　　灼灼海棠谁复折差差燕子又还飞【王禹玉诗】
　　燕妬
　　范质云有二燕巢舍下其雌为猫所抟其雄别偶一燕哺食如故数宵诸雏堕地死剖之则有蒺藜盈于嗉中盖为继燕所害凡有血气者未尝无憎爱嫉妬之心也
　　鸷鸟
　　燕一名天女一名神女一名鸷鸟
　　莺门
　　黄袍
　　黄莺一名黄袍
　　闵女歌
　　莺唱闵女歌瀑悬楚练帔
　　蛮蛮
　　山海经崇丘山有鸟状如凫一翼一目相得乃飞名曰蛮蛮郭景纯云此比翼鸟也尔雅谓之鹣鹣
　　黄鹂留
　　尔雅释云离黄仓庚也鸣则蚕生毛诗草木疏云黄丽留或谓之黄栗留幽州人谓之黄莺一名商庚一名鵹黄一名楚雀齐人谓之黍闗西谓之黄鸟方言云自关而东谓之仓庚关西谓之黄鹂留也
　　莺簧
　　清浮酒蚁醅初拨暖入莺簧舌渐调
　　鸿鴈门
　　防防鸿
　　江湖今日还劳结目送归飞防防鸿【林逋】
　　旅鴈
　　旅鴈同洲宿寒凫夹岸飞【张正见诗】
　　舒鴈
　　鹅一名舒鴈江东呼为
　　客鴈
　　芦洲客鴈报春来【李义山】
　　鴈噰噰
　　鴈噰噰而南游【离骚】
　　鴈子
　　太液池中凫雏鴈子布满充积
　　单泛
　　羣浮动轻浪单泛逐孤光【沈休文诗】
　　足蹼踵企
　　尔雅凫鴈丑其足蹼其踵企足蹼谓相聫属也
　　朱鸟
　　燕一名鸟鴈一名朱鸟
　　客南淮
　　往春翔北土今冬客南淮言鴈如此【应徳琏诗】
　　鹊门
　　乌鹊南飞
　　月明星稀乌鹊南飞绕树三匝无枝可依【魏武帝】
　　灵匹
　　云汉有灵匹弥年阙相从【谢惠连诗】
　　干鹊
　　干鹊知来猩猩知往【淮南子】
　　向天一
　　淮南子云蛰虫鹊巢皆向天一
　　鹊制猬
　　猬能制虎见鹊便仰腹受啄中其矢辄烂淮南子云鹊矢中猬
　　鳷鹊
　　后汉章帝条支国贡异鸟名鳷鹊髙七尺解人语国太平则羣翔鸣焉
　　神女
　　鹊一名神女七月填河成桥
　　刍尼
　　作七夕诗押潘尼字众人竟和亢成诗者仆时不曽赋后因读藏经呼喜鹊为刍尼【许彦周诗话】
　　凤门
　　凤十子
　　昜林云凤有十子同巢共懽以相保
　　凤花台鸟
　　幽怪録栁归舜泛舟巴陵风飘至一处有鹦鹉数千相呼姓字有名武游郎者有名阿苏儿有名武仙郎者有名自在先生者有名踏莲露者有名凤花台者有名戴蝉儿者有名多花子者又云吾乃凤花台鸟也
　　凤靡鸾吪
　　凤靡鸾吪百鸟瘗之注云凤死曰靡鸾死曰吪禽鸟啄土以瘗藏之【尔雅疏】
　　玉池津
　　朝食琅玕实夕饮玉池津言凤也【嵇叔夜诗】
　　瑞鶠
　　师旷禽经凤亦曰瑞鶠盖瑞应鸟也
　　瑞鸟
　　又曰鸾瑞鸟注云鸾者凤鸟之亚始生类凤乆则五彩变易故字从变
　　鸡趣
　　鸾一曰鸡趣王者有德则见【尔雅疏】
　　锦凤
　　轩渠国有九色鸟青口緑颈紫翼红膺丹足绀顶碧毛缃背尾名曰锦凤其青多红少谓之綉鸾常从弱水西来或云是西王母之禽也
　　綉鸾【见上】
　　双彩凤
　　遥裔双彩凤婉娈三青禽以欢秦娥意复得王母心【李白诗】
　　凤圆
　　流沙之西丹山之南有凤之圆圆古卵字
　　和鸾
　　鸾雌曰和雄曰鸾【禽经】
　　白凤雏
　　有燕巢长数尺忽羣鸟翔集因毁巢有白雏飞出羣从去又有燕巢中有赤光毁之一赤龙子长尺许鳞甲皆具少顷故腾跃而去【金华子】
　　凤凰子
　　王献之诗客从北方来言欲到交趾远行无他赆唯有凤凰子百金我不欲千金难为市
　　乌门
　　穷乌
　　何逊作穷乌赋云望絶侣于霞端听翔羣于日晚
　　三足乌
　　家语曽子至孝三足乌栖其冠
　　乌头白
　　燕丹质秦求归秦王不听曰乌头白乃可归丹仰天叹乌乃头白遂得归
　　雅乌
　　尔雅云小而腹下白不及哺者谓之雅乌説文字林皆云楚乌是也
　　集庭树
　　虞博为鄱阳令白乌羣集其树【晋本传】
　　闻惊
　　太宗乌诗近日毛虽暖闻心已惊
　　乌性寿
　　旧説乌性至寿三鹿死后能倒一松三松死后能倒一乌
　　尾毕逋
　　汉桓帝时謡云城上乌尾毕逋
　　丽城
　　杨师道诗朝飞丽城上唐太宗咏乌凌晨丽城去
　　孝乌
　　许慎説文乌孝鸟也
　　哀乌
　　哀乌吟夜注云乌失雌雄则夜啼
　　巢门
　　呉顺至孝养母有赤乌巢门【华阳国志】
　　雀门
　　寒鸟嚾
　　不覩白日景但闻寒鸟嚾【音欢】
　　雀化【见水族门】
　　义雀行
　　贾岛贺朱评云鸟夕不归哓哓遗众雏双雀抱仁义哺食劳劬劬禽贤虽自彰幸得主人书
　　嘉賔
　　黄雀一名嘉賔【古今注】
　　鹤门
　　丹歌
　　赵自然诗丹歌时引舞来去跨云鸾丹歌鹤也
　　江陵鹤
　　刘义庆世説羊祜镇荆州于江陵泽中得鹤教其舞动以乐賔友
　　鹤乗轩
　　狄人伐衞懿公好鹤有乗轩者国人受甲者皆曰使鹤鹤实有禄位余焉能战遂为狄灭
　　鹤知夜半
　　繁露曰鹤知夜半鹤水鸟也夜半水位感其生气则喜而鸣也
　　还丹使
　　茅君传云鹤者是九转还丹使
　　子孙鹤
　　池栖子孙鹤堂宿弟兄仙【陆寄茅山何道士诗】
　　独足鹤
　　汉武时有献独足鹤东方朔曰此山海经所谓毕鸾
　　珠树鹤
　　李白贺监借问欲栖珠树鹤何年却向帝城飞
　　鹤怨鸡嗔
　　禽经曰鹤以怨望鸱以贪顾鸡以嗔睨鸭以恕雀以猜瞿燕以狂防视也鸎以喜啭乌以悲啼鸢以饥鸣鹤以洁唳枭以凶呌鸱以愁啸鸣也
　　兵爪
　　鹤左右脚里第一指名曰兵爪【酉阳杂爼】
　　落子毛
　　鹤二年落子毛【鹤经】
　　藻质明心
　　钟浮旷之藻质抱清迥之明心【舞鹤赋】
　　灵祀
　　积灵祀而方多鹤寿故云
　　翔紫盖
　　衡山有三峯一名紫盖天明辄有一双白鹤回翔其上清响亮彻【荆州记】
　　养青田
　　沐溪野云青田九里有双鹤年年生伏子长大便去只余父母一双精白可爱多云神所养【永嘉郡记】
　　九皋介乌
　　九皋介乌介大也谓鹤也【思赋】
　　鹦鹉门
　　言鸟
　　汉异域志献言鸟注云鹦鹉
　　莺防
　　莺防説文云能言鸟也张昭云鸟有莺防请觅莺父
　　南越鸟
　　张祐莺鹉诗栖栖南越鸟
　　鹦鹉冢
　　广南进白鹦鹉洞晓言词呼为雪衣女一日为鹰所毙遂瘗苑中为鹦鹉冢【见开元天寳遗事】
　　鸳鸯门
　　匹鸟
　　文选注鸳鸯一名匹鸟也
　　孤鸳鸯
　　中有孤鸳鸯哀鸣求匹偶
　　河曲鸟
　　思为河曲鸟鸳鸯也【陆士衡诗】
　　鸱枭门
　　愁鸱
　　茅栋啸愁鸱平冈走寒【沈休文诗】
　　枭反噬
　　北山録曰乌反哺枭反噬
　　枭镜
　　古者祠黄帝用一枭破镜以枭食母破镜食父破镜如防
　　土枭
　　释鸟枭鸱土枭也释氏书云如土枭等附块为儿
　　鸦门
　　昏鸦
　　何逊诗城隂度堑黒昏鸦接翅飞老杜使此事云无人竭浮蚁有待至昏鸦
　　仁鸟
　　晋文公焚林求介子推有白鸦绕烟而噪呼曰仁鸟俗谓乌白臆者为慈乌亦其类也
　　金背
　　鱼冲骇浪雪鳞徤鸦闪夕阳金背光
　　燕乌
　　尔雅云鵶白项而羣飞者谓之燕乌白脰乌是也
　　凫鹜门
　　晨凫
　　晨凫露鹄【七命】
　　月汀星沼
　　呉融凫诗不在龙栏夜仍好月汀星沼剰徘徊
　　□衣
　　野凫诗三三两两自相随檀颈遥防衣
　　家鹜
　　尔雅曰舒凫鹜释云鹜鸭也一名舒凫李巡曰野曰凫家曰鹜
　　露华鹜
　　露华鹜以秋冬生卵【出广志】
　　鹰鹞门
　　鞲上鹰
　　昔如鞲上鹰今如槛中猿古候反【鲍明远诗】
　　晨风
　　晨风懐苦心注鹰鹞属【选古诗】
　　青骹
　　青骹系于笼中何以効其撮东郭于鞲下也
　　百中
　　耿纬进秋隼诗应随明主意百中有光辉
　　鹰将军
　　萧毂野田黄雀行云宁死明珠弹且避鹰将军
　　撩风翎
　　鹞两翅各有复翎右名撩风左名掠草
　　鹰弭角
　　禽经曰鹭啄则丝弭鹰捕则角弭藏杀机也
　　白鹘将军
　　朝野佥载太宗养白鹘号将军取乌常驱至殿前故名落鴈殿常令送书从京至中都与魏王仍取报日往返亦陆机黄耳之类也
　　孔雀门
　　珠毛
　　孔雀尾端一寸名曰珠毛
　　因雷孕
　　释氏书言孔雀因雷声而孕【酉阳杂俎】
　　孔家禽
　　珠繁杨氏果翠耀孔家禽【林逋诗】
　　子规门
　　怨鸟
　　杜鹃一名怨鸟夜啼达旦血渍草木
　　谢豹
　　江介曰子规啼苦则倒悬于树自呼谢豹也
　　催归
　　退之诗唤起窓全曙催归日未西无心花里鸟更与有情啼催归子规也唤起声如络丝员转清亮偏于春晚鸣江南云春唤山谷云
　　子雉
　　音规子雉鸟也【尔雅疏】
　　巂周
　　巂周尔雅注今之子规也
　　走兽门
　　猴无脾
　　猴无脾以行消食
　　鹿无魂
　　道书中言麞鹿无魂故可食
　　李耳
　　方言陈魏宋楚之间谓虎为李父江淮南楚谓虎为李耳注云虎食物值耳而止以触其讳故止【神虎记】
　　麋暖
