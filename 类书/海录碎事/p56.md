<!-- { "loadSidebar": true } -->
　　魏徴表荐杜正伦以古今难疋遂擢授兵部员外郎
　　刑部门
　　宪曹郎
　　炀帝改吏部为选部郎礼部为仪部郎兵部为兵曹郎刑部为宪曹郎工部为起曹郎
　　白云司
　　黄帝以云纪事秋官为白云类要刑部曰白云司职人命是悬孙逖行裴敦复刑部侍郎制云俾践白云之司
　　覆狱歔欷
　　刘祥道迁刑部尚书每覆大狱必歔欷累叹
　　庭无留事
　　李适之拜刑部尚书适之雅好賔友饮酒一斗不乱夜则宴赏昼决公务庭无留事
　　比盘
　　比部得廊下食以饭从者号比盘
　　工部门
　　起部尚书
　　晋宋以来有起部尚书每营宗庙宫室则权置之事毕则省
　　司平
　　龙朔改工部尚书为司平太常伯
　　农部郎
　　魏有农部郎今之屯田也
　　田曹
　　太康中谓屯田为田曹
　　司虞
　　龙朔改虞部为司虞
　　九卿门
　　清郎清卿【见清白门】
　　奉常
　　叔孙通既定朝仪帝拜为奉常注解在百官公卿表后改为太常也
　　掌故
　　晁错以文学为太常掌故注六百石吏主故事也
　　尚书里行
　　太常卿在六曹尚书之下与尚书丞郎同幕次谓之尚书里行【谈録】
　　臣卿乃少
　　后魏孙绍为太府少卿髙帝问卿何年老曰臣虽年老臣卿乃少遂迁正卿
　　礼乐卿
　　帝命诗书将坛登礼乐卿杜牧送崔少常出镇夏州
　　司卫
　　龙朔间改卫尉为司卫
　　位居九列
　　太仆正卿位居九列【出唐书】
　　九卿首
　　汉官解詀曰太常事重职尊故在九卿之首
　　上卿
　　耆旧传赵典为太常虽身处上卿而布被瓦器也
　　平亭
　　张汤请博士弟子治尚书春秋补廷尉史平亭注亭亦平也
　　司宗司属
　　司宗司属宗正卿之异名【唐书】
　　司属籍
　　宗正设官实司属籍
　　鸿胪
　　周有大行人秦有典客汉改为鸿胪应劭注鸿声胪传也所以传声賛导也
　　大农令
　　秦有理粟内史景帝更名大农令武帝改为大司农
　　调度
　　后汉边郡诸官请调度者大司农皆为给报损益多寡取相给足
　　外府
　　龙朔改太府为外府
　　司府
　　光宅改太府为司府
　　奉常
　　太常汉初曰大常欲令国家盛大常存惠帝更名奉常
　　左平
　　后汉志注前汉廷尉有左右平世祖省右而犹曰左平
　　五监门
　　第一官
　　髙祖除刘孝绰秘书丞谓周舍曰第一官当用第一人
　　朋字未正
　　刘宴十歳为正字宗问正得几字对曰余字皆正唯朋字未正
　　麟台正字
　　陈子昻为麟台正字
　　体中何如
　　江左多任贵游而梁世尤甚时谚曰上车不落有著作体中何如则秘书言其不用才也
　　三阁
　　晋令曰秘书郎掌中外三阁经籍覆校残缺正定脱误
　　天下清官
　　梁武帝曰秘书丞天下清官
　　铅粉笔
　　殷文圭启云铅笔才刋于鲁籍注云魏曹褒为秘书郎铅粉之笔刋正鲁籍即孔圣六籍之书也
　　鲁籍【见上】
　　秘书监
　　桓帝延熈二年始置秘书监
　　秘书丞
　　魏武始置令丞
　　司津监【见杂官门】
　　兰台大夫
　　唐龙朔改秘书丞为兰台大夫
　　十日迁
　　宋齐秘书郎四员尤为美职皆为甲族起家之选其居职例十日便迁
　　兰台郎
　　龙朔改秘书郎为兰台郎
　　正书
　　齐集书有正书北齐秘书省有正字
　　秘文
　　启发篇章校理秘文【西都赋】
　　公曽中经
　　荀朂字公曽为秘书监与张华依刘向别録整治书籍乱者以为中经
　　祭酒
　　胡广曰凡官名祭酒皆一位之元长古者賔得主人馔则老者一人举酒以祭地故以祭酒为称汉之侍中魏之常侍皆有祭酒吴王濞为刘氏祭酒亦此义
　　营缮监
　　龙朔改将作监为营缮监光宅中复改为缮工监
　　国子寺
　　齐孝昭帝诏国子寺备立官属依旧置生讲习经典岁时考课
　　书驴劵
　　北齐邺下谚曰博士买驴书劵三纸未有驴字
　　露门学士
　　后周置露门文学博士王褒庾信等并焉
　　鲁诗宗
　　博士江公世为鲁诗宗注云为鲁诗者所宗仰也【西汉】
　　儒重之官
　　凡祭酒司业皆儒重之官非其人不居【职林】
　　东宫官门
　　舅得詹事
　　张説女嫁卢氏常为舅卢公求官説但指支牀示之归告夫曰舅得詹事矣【出传载】
　　前名惶恐
　　唐太宗撰太子接三师之仪与三师书前名惶恐后名惶恐再拜
　　洗马
　　洗马秦官也汉亦曰先马如淳曰前驱也
　　门大夫
　　诏以错为太子舎人门大夫注初为舎人又为门大夫【晁错】
　　升采储闱
　　升采储闱谓为东宫官也
　　储
　　顔延年诗云三妨储五尘朝黻注云三任东宫官五任朝官也
　　詹事
　　詹事应劭云詹省也给也
　　立草
　　太子太傅立草少傅书真傅畅晋公卿礼秩
　　卧傅
　　髙祖谓张良曰子房虽疾强卧傅太子
　　近朱赤
　　傅立为太子太传箴曰近朱赤近墨黒声和则响髙传胡亥秦氏以亡傅臣司训敢告君王
　　学直
　　裴耀卿辅相王府典籖与掾丘悦文学革利器更直府中以备顾问称为学直
　　宫卿
　　唐令则身任宫卿时为左庶子也
　　端尹
　　唐龙朔改詹事为端尹少詹事为少尹
　　宫尹
　　唐垂拱年改詹事为宫尹
　　宫端
　　江摠为宫端
　　春坊
　　隋罢詹事置门下坊典书坊唐改门下坊为左春坊典书坊为右春坊
　　针毡
　　杜锡为太子中舍屡谏愍懐患之置针于锡所常坐毡中刺之流血
　　宫臣
　　矫近厠宫臣陆机为太子洗马故云
　　奉龙潜
　　臣早奉龙潜【任彦升啓】

　　海録碎事卷十一上
<子部,类书类,海录碎事>
　　钦定四库全书
　　海録碎事卷十一下　　　宋　叶庭珪　撰
　　秘监门
　　文墨职
　　谬蒙圣主私托身文墨职【刘桢诗】
　　白虎观
　　章帝建初四年诏诸儒防白虎观讲五经同异
　　差薄诏除
　　马融滞东观十年不得调因兄子丧自劾归太后怒谓融羞薄诏除遂禁锢之
　　金门步
　　好忆金门步成名自有期【耿纬】
　　集雅馆
　　梁天监五年置集雅馆以招逺学
　　曲台
　　曲台在未央宫后苍于此集礼故以为记礼名
　　书防
　　旧蠧畨书防羣讹正説铃【王禹玉校经东观】
　　摠明观
　　王谌领东观祭酒即齐眀帝所置摠眀观也
　　殚见洽闻
　　又有承眀金马著作之庭大雅宏达于兹为羣元元本本殚见洽闻注元其元本其本【西都赋】
　　蠧书
　　蠧书于羽陵注暴书中蠧虫因云蠧书【穆天子传】
　　七入书府
　　唐徐坚多识典故前后修撰国史凡七入书府
　　老氏藏书
　　后汉学者称东观为老氏藏室道家蓬莱山
　　阅书观
　　三国遗録魏文帝为阅书观读书千卷者登此观者六人而已
　　延阁
　　刘歆七略曰外则有太常太史博士之藏内则有延阁广内秘室之府
　　秘室【见上】
　　置对
　　诸儒博士或不肯置对谓不肯与议论相对【刘子骏书】
　　十八文星
　　唐褚亮傅太宗为天策将军防难既平乃作学舘収聘贤才于是下教以杜如晦房龄等十八人及薛収卒复以刘孝标补之命图其像使褚亮为之賛题名字爵里号十八学士分为三畨逓宿于阁下悉给珍膳天下倾慕谓之登瀛洲
　　昭文馆
　　修文舘后改为文神龙改为昭文
　　修文馆【见上】
　　馆主
　　贞观初褚亮检校修文馆务学士号为馆主馆中有四部书
　　四部书【见上】
　　文林馆
　　北齐有文林馆学士后周有麟趾殿学士皆掌著述
　　麟趾殿【见上】
　　集贤书院
　　开元中置集贤殿书院
　　汉氏圗籍
　　汉氏圗籍所在有石渠石室延阁广内贮之于外府又有御史中丞居殿中掌兰台秘书及麒麟天禄二阁藏之于内禁【职林】
　　延阁广内【见上】
　　石渠阁
　　三辅故事石渠阁在大秘殿北以阁秘书
　　大秘殿【见上】
　　秘阁
　　秘阁端拱元年置
　　兰台
　　龙朔二年改秘书省曰兰台
　　麟台
　　垂拱二年名兰台曰麟台
　　司文局
　　唐武徳四年改著作曹曰局龙朔二年曰司文
　　东观
　　后汉藏书于东观和帝十三年幸东观覧书林阅篇籍
　　四门助教
　　按礼记天子设四学郑注四郊之虞庠也以其辽逺故置于四门起自后魏【刘芳表】
　　台省门
　　金华省
　　君登金华省我入银台门幸遇圣眀主俱承云雨恩朝下过虞郎中【李白】
　　华省贵
　　多惭华省贵不以逐臣疎赠史郎中【李白】
　　鸡省
　　魏志黄初初改秘省为中书以刘放为监孙资为令领军夏侯献屯骑校尉曹肇心内不平殿中有鸡栖树二人相谓此亦乆矣其复能几指谓放资
　　病坊
　　唐朝多尚台省不乐九卿列目秘书监为宰相病坊少监为给舍病坊【谈録】
　　内台
　　尚书省亦谓之内台【通典】
　　视草
　　汉武帝以淮南王安属为诸父辩博善为文词甚尊重之每为报书及赐常召司马相如等视草乃遣
　　遗补相惜【见谏诤门】
　　丹屏墀
　　汉官典仪曰省阁下大屏称曰丹屏墀尚书郎含鸡舌香伏其下奏事
　　外台内阁
　　薛夏曰兰台为外台秘书为内阁【魏书】
　　文贵门
　　七入书府【见馆阁门】
　　清途
　　平日朝廷重老儒何人奕叶在清途【王禹玉】
　　三夀客
　　簮缨三夀客笔削两朝书王禹玉和吴相公史院开局
　　彯缨缀组
　　彯缨天阁既谢廊庙之华缀组云台终愧衣冠之秀
　　廊庙华【见上】
　　十要银艾
　　后汉张英曰吾前后仕进十要银艾注银印緑绶也以艾草染之故曰艾
　　金莲烛
　　唐令狐绹夜对禁中烛尽帝以乗舆金莲花炬送还院吏望见以为天子来绹至皆惊时绹为翰林学士
　　一时荣贵
　　李光弼与弟光进在京师双旌在门甲第并开极一时之荣贵
　　覩白署空
　　宋代王敬身居端右未尝省牒风流相尚其流遂逺覩白署空是称清贵
　　第三清
　　眀亮为常侍加武勇将军进曰臣本官常侍是第三清今授武勇其号至浊
　　蓄丝竹
　　天寳七年九月勅五品以上正员清官诸道节度使及太守等并聼当蓄丝竹以展懽娱行乐盛时式覃中外
　　金闺籍
　　既通金闺籍复酌琼筵醴【谢晖诗】
　　昔时沈公
　　庆之既通贵郷里老旧素轻之者后见皆膝行而前庆之叹曰故是昔时沈公
　　狗尾续
　　赵王伦簒位厮役亦加爵位貂蝉盈坐时谓曰貂不足狗尾续又金银冶铸不给于印故有白版之侯
　　白版侯【见上】
　　含香
　　汉官仪云侍中年老口臭上赐鸡舌香令含之
　　鳯凰曹
　　君当尭舜日官接鳯凰曹【李徳裕诗】
　　顾
　　顾垂金钮鸾飞曳锦袍【李徳裕诗】
　　华光侍讲
　　杨赐灵帝初三公举赐乃侍讲华光殿中
