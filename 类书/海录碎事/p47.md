<!-- { "loadSidebar": true } -->
　　大令小令【见中书令门】
　　行中书
　　唐杨虞卿日见賔客于第世号行中书
　　青杨萧
　　后周何安住白杨巷萧眘住青杨巷时人语世有两儁白杨何安青阳萧眘
　　漫郎
　　元结天寳中避乱商山称元子或称浪士渔者呼为聱叟酒徒呼为漫叟及为官呼为漫郎
　　伏不鬭
　　后汉伏湛清浄无竞东州人号曰伏不鬭
　　香尉
　　述异记汉雍仲子进南海香拜涪阳尉时人号曰香尉
　　雷尚书
　　王导有幸妾雷氏颇预政事纳货赂时谓之雷尚书
　　潘将军
　　后汉杨大眼妻潘氏善骑射夫称之为潘将军
　　千秋观主
　　贺知章弃官诏于防稽置千秋观命贺主之【翰林志】
　　东州逸党
　　范讽放肆不拘检所与游者多慕其为人时号东州逸党山东顔太初作逸党诗以刺之讽常权三司使
　　草头木脚
　　苏绅与梁适同时在两禁人谓之草头木脚
　　眼中钉
　　丁谓既逐冦准京师为之语曰欲得天下寕当拔眼中钉欲得天下好莫如召冦老
　　和鼓
　　曹利用长枢府慿宠自恣而张士逊居其间未常有是非之言时号为和鼓
　　陈惊坐【见豪迈门】
　　圣府君【见怪异门】
　　三日醖
　　周顗过江积年但饮酒三日时谓之三日醖
　　枯松太保
　　王建平东川诸将争功王宗裕立枯树下未尝自伐时号枯松太保

　　海録碎事卷九下
<子部,类书类,海录碎事>
　　钦定四库全书
　　海録碎事卷十上　　　　宋　叶庭珪　撰帝王部
　　帝王门
　　罄天
　　亘地称皇罄天作主【顔延年诗】
　　秉箓握枢
　　秉箓御天握枢临极箓符也天子执之以御制天下者也枢北斗第一星握此以临八极以取万物所仰而知四时之不失也【王元长策秀才文】
　　儋耳龙
　　明皇幸蜀徳宗年十五有父老曰有儋耳龙在宁缩缩畏贼乎【邺侯家传】
　　宅家
　　唐人呼天子为宅家
　　萝圗
　　淮南子览冥篇説女娲云功烈上际九天下契黄垆乗雷车服应龙骖青蛇援絶瑞席萝圗黄云络前白螭后奔
　　大奴
　　宗临崩常翫一紫玉笛语侍宦曰将此笛遗大奴大奴代宗小字
　　春皇
　　伏羲氏以木徳称王故曰春皇大昊氏居东方叶于木徳故曰木皇【拾遗记】
　　商殷
　　汤伐桀金生水故为水徳天下号曰商后曰殷者以契封商汤居殷受命故二号
　　三皇歩
　　白虎通曰三皇歩五帝骤三王驰五霸骛
　　题期立象
　　汉书注舜题五徳之期立将起之象
　　简圣
　　干廻厯数简圣授贤
　　握干圗
　　握干圗之休徴应五百之显期曹植论光武
　　上仪
　　皇代之遐迹帝王之上仪罔不毕举【蔡邕】
　　相者导仪
　　魏文帝论周成王体上圣之休气禀贤妣之诒谋周召为保傅吕尚为太师口能言则行人称辞足能履则相者导仪目厌威容之美耳饱仁义之声所谓沉浸流而沐浴清风者矣【蔡邕】
　　金符帝箓
　　尚书璇玑钤汤受金符帝箓白狼衘钩入殷朝
　　金天氏
　　少昊号金天氏【帝王世纪】
　　黄轩
　　晋牵秀黄帝颂曰邈矣黄轩
　　问政青丘
　　庾信黄帝见广成画賛治身紫府问政青丘
　　帝晖临幄
　　顔延年曲水序曰帝晖临幄百司就列
　　都君
　　都君舜字也【帝王世纪】
　　大巢氏
　　顔竣始学篇曰上古穴处有圣人教之巢居号大巢氏
　　日兄月姊
　　春秋感精符曰人主兄日姊月
　　大螾
　　吕氏春秋黄帝时见大螾言以土徳王
　　握天镜
　　握天镜而授河圗执玉衡而运乾象【徐陵文】
　　泰表戴干
　　干凿度曰泰表戴干郑注云表者人形体之彰识也干盾也泰人之表戴干王劭言隋文帝有龙顔戴干之表指示羣臣
　　万叶
　　韩显宗上书曰愚谓代京宜建畿置尹一如故事崇本重旧以光万叶
　　握干符
　　西都赋握干符阐坤珍言光武也
　　坤珍【见上】
　　铺鸿藻
　　铺鸿藻申景铄【东都赋】
　　景铄【见上】
　　膺箓受圗
　　膺箓受圗顺天行诛言汉髙祖【东都赋】
　　宅中圗大
　　彼偏据而规小岂如宅中而圗大【上】
　　膺箓受符
　　箓受符五徳更运【晋武帝华林园诗】
　　规亿载
　　规亿载恢帝业【长杨赋】
　　洪圣
　　三正迭绍洪圣启运【陆士衡诗】
　　纂隆
　　皇上纂隆【陆士衡诗】
　　宅中拓字
　　奄受敷宅中拓宇【顔延年诗】
　　羲皇齐泰
　　踵羲皇而齐泰【七启】
　　宸厯
　　宸厯御宇注宸厯天子厯数也【沈休文弹奏】
　　肇基景命
　　肇基景命髙祖宣皇帝
　　廓帝纮
　　廓帝纮恢皇纲【班孟坚賔戯】
　　函之如海
　　函之如海养之如春【上】
　　参天地
　　参天地而施化【同上】
　　宅天衷
　　宅天衷立民极衷心也极本也【顔延年诗序】
　　拓世垂统
　　拓世垂统固万叶而为量晋诏桓曰蕃衞王家垂固万叶【同上】
　　握机创厯
　　握机创厯诞命建家【王元长诗序】
　　弹压山川
　　弹压山川牢笼天地【同上】
　　揆景纬
　　揆景纬以裁基求中和而经处【同上】
　　放唐
　　展放唐之眀文言尭也【班固典引序】
　　纂修洪业
　　及孝宣承统纂修洪业【公孙賛】
　　内外禅
　　尭舜内禅汉魏外禅内禅不举兵戈外禅不用残杀【晋纪论】
　　正位居体
　　正天子之位得中正之体【晋纪总论】
　　故业
　　蒙故业因遗策【过秦论】
　　囊括四海
　　囊括四海并吞八荒【同上】
　　日角
　　郑尚书中候注日角谓庭中骨起状如日光武隆凖日角
　　钜公
　　羣臣有言见一老父牵狗云吾欲见钜公注天子为天下父故曰钜公钜大也
　　三漏耳【见炳灵门】
　　英姿四照
　　仰英姿之四照覩神艺之一发言眀皇射弓获兎
　　鼎玉符
　　干戈揖让取之也殊途鼎玉符成之也一致
　　仪干
　　仪干开宝厯御极转金轮宗楚客应制
　　奕世载徳
　　奕世载徳至于汤武而有天下【王命论】
　　降佐昊穹
　　大人基命不擢才于后土眀主聿兴不降佐于昊穹【陆机演速珠】
　　天人啓惎
　　晷纬合天人启惎巨吏切谋也【陆佐公石阙铭】
　　干顾
　　髙皇赫矣仰干顾【沈休文碑】
　　厘阙典
　　厘三才之阙典启天地之禁闱【陆士衡吊魏武帝文】
　　帝徳门【帝业附】
　　皇流
　　帝迹悬衡皇流共贯【顔延年】
　　桂海氷天
　　文轸薄桂海声教烛氷天桂海南极氷天北极也【袁淑诗】
　　廻霜收电
　　回霜収电使不陨越【陆士衡表】
　　禁生类药
　　天监十六年勑太医不得以生类为药
　　断织鸟兽
　　天监中勑公家织官纹锦并断仙人鸟兽之形以为防衣裁剪有伤仁恕
　　三服官
　　汉书诏罢三服官注齐有三服官春献冠夏轻绡冬纨素
　　统揖羣元
　　陛下躬发圣徳统揖羣元注揖与辑集三者皆同字【出倪寛传】
　　民得四生
　　圣人在上民得四生一谓诸侯不私相攻民不私门二谓衣食足无冻馁三谓刑罚废无夭遏之诛四谓民无疠疾【出贾谊书】
　　一靣驱禽
　　一靣驱禽三方解网庾信汤解网賛
　　圣猷王度
　　翘懐圣猷思仰王度【南郊赋】
　　童牛童马
　　周书文王语太子发曰吾厚徳而广惠不为骄侈不为泰靡童牛不服童马不驰万物不失其性
　　粲而不殊
　　骨肉之亲有罪粲而不殊注粲眀也殊絶也【宣帝纪】
　　三条带
　　钱俶进寳犀带太祖曰朕有三条带与此不同俶请宣示太祖笑曰汴河一条惠民河一条五丈河一条俶大愧服【东斋记】
　　扇暍
　　帝王世説武王见暍人拥而扇之
　　重明叠圣
　　重眀叠圣元首康哉【李彪表】
　　六瘼
　　顷者亢旱逾时人懐望岁陛下爰发眀诏广求六瘼同禹汤之罪已六瘼六事也
　　皇明
　　西都赋天人合应以发皇眀
　　皇基
　　图皇基于亿载【西都赋】
　　四三皇
　　四三皇而六五帝曽何周夏之足言【景福殿赋】
　　武创元基
　　武创元基文集大命【上】
　　载祀二三
　　载祀二三言即位六年也【上】
　　武义
　　武义粤其肃陈文教迄已优洽【白马赋】
　　黈益
　　若然六噐者犹以二皇圣哲黈益注黈他斗反増也演也【长笛赋】
　　万流仰镜
　　庶士倾风万流仰镜仰之以为鍳戒【顔延年释奠诗】
　　恵浸萌生
　　惠浸萌生信及翔泳注萌生万物也【顔延年诗】
　　纒民思
　　息肩纒民思注言结民心也【谢宣逺诗】
　　休明
　　接景事休眀注王孙满曰徳之休眀【任彦升诗】
　　王度清夷
　　但愿隆美王度日清夷【傅长虞诗】
　　皇道燠炳
　　皇道燠炳帝载缉熈【七启】
　　允当天人
　　受兹介福允当天人【阮嗣宗牋】
　　伊周奉辔
　　伊周奉辔桓文扶毂【任彦升牋】
　　千载一逢
　　千载一逢再造难荅【任彦升表】
　　三天二地
　　驰骛乎兼容并包勤思乎三天二地言贤君如此【司马相如难蜀檄】
　　禔百福
　　上万寿下禔百福禔氏移反【顔延年诗序】
　　汪汪轨度
　　汪汪轨度恂恂徳心【袁彦伯序】
　　十五王
　　十五王而文始平之十六王而武始居之十七王而康克安之【晋纪摠论】
　　沈机先物
　　沈机先物深略纬文【光武賛】
　　明明庙谋
　　眀眀庙谋纠纠雄断【光武賛】
　　因利乗便
　　因利乗便宰割天下言秦也【过秦论】
　　干奥坤区
　　包干之奥括坤之区【海赋】
　　右贤左戚
　　文帝诏先王望祀不祈其福右贤左戚先民后已今祠官祝厘皆归福于朕躬朕甚愧之厘福也音僖
　　官奴婢
　　文帝赦天下免官奴婢为庻人
　　过行
　　朕既不敏尝畏过行以羞先帝之遗徳注行有过失也【西汉诏】
　　沬风雨
　　髙皇帝蒙霜露沬风雨注沬亦字胡内反沬洗靣也
　　白日晒光
　　白日晒光幽隠皆照眀月耀夜蟁蝱霄见晒暴也舒也音山豉反
　　湛恩汪秽
　　湛恩汪秽威武纷纭湛音沈【相如难蜀檄】
　　逺抚长驾
　　逺抚长驾愽恩广施【同上】
　　咸五登三
　　上咸五下登三言上可咸五帝之美下可登三王之上也【同上】
　　镕钧庶品
　　镕钧庻品罔不和悦
　　蕃祉
　　荅三灵之蕃祉音烦多祉也【封禅文】
　　逢吉丁辰
　　逢吉丁辰景命也【同上】
　　睿才
　　已知圣泽深无限更喜年芳入睿才【李憕兴庆宫诗】
　　睿想
　　睿想入希夷真游到具茨【钱起】
　　缴大风
