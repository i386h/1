<!-- { "loadSidebar": true } -->
　　一致二极谓君亲也一致谓忠孝同于一也
　　代父死罪
　　石奢相楚行县有杀人者追之乃其父也纵父而自拘曰以父立政不孝也废法纵罪非忠也遂自刎而死【史记】
　　富贵门
　　不数头
　　晋书麴允金城人与游氏世为豪族西州语曰麴与游牛羊不数头南同朱门北望青楼
　　望青楼【见上】
　　黄金横带
　　田单攻狄不克鲁仲连曰今将军东有掖邑之奉西有淄上之娱黄金横带而骋乎淄渑之间有生之乐无死之心所以不胜也【史记】
　　与地侔赀
　　富既与地平侔赀贵正与天子比崇【甘泉赋】
　　谷量牛马
　　乌氏赢畜牧谷量牛马【汉货殖传】
　　足羊蹏马
　　泽中千足彘二百五十头也马二百蹏音啼五十疋也
　　千石鱼
　　水居千石鱼波注波读曰陂言大陂养鱼岁收千石
　　千树橘
　　安邑千树枣燕秦千树栗蜀汉江陵千树橘
　　千亩竹
　　陈夏千亩漆齐鲁千亩桑麻渭川千亩竹
　　千章萩
　　山居千章之萩注大材曰章萩即楸字
　　千亩巵茜
　　千亩巵茜千畦姜韭此其人皆与千户侯等茜千见反
　　岁千酿
　　通都大邑酤岁千酿注千瓮以酿酒
　　酿酱千
　　醯酱千浆千儋长颈甖胡琼反儋丁滥反
　　船千丈【见舟门】
　　吴楚兵之起长安中列侯封君行从军旅赍贷子钱家子钱家以为闗东成败未决莫肯与唯无盐氏出捐千金贷三月吴楚平息十倍【已上并史记货殖列传】
　　金张馆
　　秋坐金张馆繁隂昼不开【李白】
　　万金产
　　劳生徒聚万金产【李白】
　　卑下之
　　凡编户之人富相什则卑下之伯则畏惮之千则役万则仆【西汉志】
　　富贵来逼
　　杨素为诏书下笔立成周武帝谓曰善自勉之勿忧不富贵素荅曰臣但恐富贵来逼臣臣无心求富贵
　　贳患交娱
　　陶诗驷马无贳患贫贱有交娱【赠羊长史】
　　膏粱士
　　美哉膏粱士营生奥且博【陆士衡诗】
　　素封
　　史记富者无禄秩之奉而与之比者命曰素封
　　五香
　　张正见刘生诗金门四姓聚绣毂五香来
　　东路徐
　　梁朝徐君倩及襄阳鱼并以豪盛称侍妾数百皆佩金翠曵罗绮时号北路鱼东路徐
　　夜日昼星
　　郭况家富悬明珠于四壁昼视如星夜视如日人语曰洛阳多钱郭氏室夜日昼星世无匹东京谓之琼厨玉亢
　　侈侈
　　隆富侈侈注侈侈盛貎【南都赋】
　　高门鼎贵
　　吴都赋高门鼎贵始也贾捐之传石显方鼎贵
　　许史庐
　　朝集金张馆暮入许史庐【左太冲诗】
　　鸣笳啓路
　　从者鸣笳以啓路文学托乗于后车【魏文帝书】
　　托乗后车【见上】
　　不雨雷
　　郭况以黄金为器工冶之声震于都鄙时以郭氏之室不雨而雷
　　尘台
　　石季伦舂杂寳异香使人于楼上吹散之名为尘台
　　庄武慙家
　　庄武慙家金张媿胄【四六集】
　　富将陶白
　　富将陶白赀巨程罗山擅铜陵家藏金穴【广絶交论】
　　擅铜陵【见上】
　　贫素门
　　十盗
　　六韬贫者十盗谓收种不时娶妇无能养女太多之类
　　白社
　　董京字威辇宿洛阳白社中时乞于市
　　樵采
　　买臣困樵采伉俪不安宅【左太冲】
　　落落
　　落落穷巷士注云疎寂貎【左太冲】
　　酒家保【见奴婢门】
　　身沟壑
　　张景阳诗虽荣田方赠慙为沟壑名子思贫居田子方赠狐白裘不受曰吾与人物随而忘之如弃耳子思曰吾闻忘施犹弃物沟壑虽贫不忍以身为沟壑
　　蒿没人
　　张仲蔚隠身不仕所居蓬蒿没人
　　孤兴
　　对穷迹而孤兴【选赋】
　　素门
　　素门凡流【任彦升表】
　　牛马走
　　司马迁书自称太史公牛马走言已为太史公牛马之仆也
　　家无绮缟
　　梁伯鸾家无绮缟张仲蔚门有蓬蒿【四六集】
　　赤贫
　　古人谓空尽无物曰赤如赤地千里南史称其家赤贫者是也赤族言尽杀无类也汉书注以为流血丹其族大谬【唐音训】
　　蒯缑
　　冯驩甚贫有一劔耳又蒯缑蒯苦怪反茅之类可为防缑音侯把剑之处言劔无物装用茅防缠之【史记】
　　鬼笑
　　南朝刘伯龙贫甚尝召左右将营什一之利忽见一鬼在旁大笑伯龙曰贫困固有命乃为鬼所笑
　　素家
　　江淹仕梁封醴陵侯谓子弟曰吾本素家不求富贵
　　营一饱
　　倾身营一饱少许便有余【陶诗】
　　家乏
　　弱年逢家乏老至更长饥【上】
　　单门
　　后汉赵壹赋云法禁屈挠于势族恩泽不逮于单门
　　天録
　　郦炎诗富贵有人借贫贱无天録注谓如萧曹名见于图书
　　有官宅
　　原宪桑枢不易有官之宅
　　落魄
　　郦食其家贫落魄无衣食业注魄音薄失业无次也
　　假贷服具
　　朱建母死贫未有以发丧方假贷服具贷土待反
　　都养
　　倪寛受业孔安国贫无资用尝为弟子都养注士给烹炊者也养弋向反
　　攻苦食啖
　　吕后与陛下攻苦食啖师古曰啖当作淡其可背哉
　　排草入
　　葛洪贫无僮仆篱头颓破常披榛出门排草入堂【抱朴子】
　　阽于死亡
　　穷困之人或阽于死亡音反坫之坫又音檐【汉诏】
　　罗缕自陈
　　余遭家之轗轲膺六极之困屯无原宪之厚徳有斯人之下贫愁郁烦而难处且罗缕而自陈【束晳贫家赋】
　　绳枢子
　　过秦论云陈渉瓮牖绳枢之子又选广絶交论云绳枢之子陋巷之宾
　　居约
　　陈余张耳始居约时相然信死岂顾问哉【本传賛】
　　哀王孙
　　漂母曰大丈夫不能自食吾哀王孙而进食岂望报乎【西汉】
　　麤粝之费
　　严仲子曰窃闻足下义甚高故进百金者将用为大人麤粝之费得以交足下之驩【史记】
　　窭人子
　　嫪毐曰窭人子何敢乃与我亢【史记注】
　　生事如蓬
　　归来无产业生事如转蓬【李白诗】
　　无酒钱
　　欲要击筑悲歌去正值倾家无酒钱【李白诗】
　　挂胡牀
　　去时无一物东壁挂胡牀【上】
　　用贫求富
　　用贫求富农不如工工不如商刺绣文不如倚市门此言末作贫者之资也【西汉货殖传】
　　力胜贫
　　古语力能胜贫谨能胜祸
　　穷游约
　　穷游约处屡絶箪瓢晩生早孤不闻诗礼
　　归穷委命
　　言以穷自归而委命于天也【鵩鸟赋】
　　衡闱
　　何独顾衡闱衡门也【范彦龙诗】
　　衡宇
　　文选云乃瞻衡宇
　　肉食资
　　无以肉食资取笑葵与藿【陆士衡乐府】
　　贱老相寻
　　荣与壮俱去贱与老相寻【张季膺诗】
　　立锥
　　史记孙叔敖为楚相及死其子无立锥之地
　　门无结驷
　　徳非陈平门无结驷之迹学非雄堂有好事之客【应休琏书】
　　饮水
　　周党每过闵仲叔共饮水而已
　　置酒
　　家贫孟公无置酒之乐
　　苫盖
　　选广絶交论断金由于湫隘刎颈起于苫盖又春秋左氏传曰乃祖吾离被苫盖言贫贱也
　　织絇纬萧
　　灌畦鬻蔬为供鱼菽之祭织絇纬萧以充粮粒之费絇音瞿【陶渊明】
　　号寒啼饥
　　韩文公进学觧曰冬暖而儿号寒年登而妻啼饥


　　海録碎事巻七下
<子部,类书类,海录碎事>
　　钦定四库全书
　　海録碎事巻八上　　　　宋　叶廷珪　撰圣贤人事部中
　　老稚门
　　頽龄
　　沈休文诗若防西山药頽龄傥能度注魏文帝诗曰西山一何高何高殊未极上有两仙童不饮亦不食与我一圆药光耀生五色服之四五日身体生羽翼
　　乡耋
　　徳辉灼邦懋芳风被乡耋【顔延年诗】
　　夙龄
　　夙龄爱远壑晚涖见竒山夙龄早岁也晚涖谓暮年临职【沈休文诗】
　　旧齿
　　亲友多零落旧齿皆凋丧谓耆老也【陆士衡诗】
　　末涂
　　末涂幸休明【徐干诗】
　　黄髪期
　　愿以黄髪期养生念将老又王其爱玉体俱享黄髪期【曹子建诗】
　　齿臷
　　时迈齿臷徒结切大也言年齿渐老大也【陈孔璋诗】
　　华颠
　　蔡邕传曰华颠胡老注云颠顶也谓白首也新序齐王对闾丘印曰士亦华髪堕颠而后不用耳
　　西夕年
　　李崖拜太保谓其子曰不可以西夕之年取笑于来今也
　　长年人
　　临风杪秋树对酒长年人【白乐天诗】
　　老朽
　　骆賔王与乡友书云耆耋者化为异物少壮者皆为老朽
　　侲子
　　侲子童子也音真出汉书
　　翻日车
　　后汉李尤九曲诗云年岁晚暮时已斜安得力士翻日车
　　急景頽年
　　急景倐云暮頽年寖已衰【李义山诗】
　　黄小中丁
　　男女始生为黄四岁为小十六为中二十一为丁六十为老【出隋书】
　　眉梨
　　眉梨耋耉老也东齐曰眉言秀眉也燕代之北曰梨言靣色似冻梨也宋卫兖豫曰耋秦晋之郊陈兖之防曰耉【出方言】
　　麋梨
　　文曰麋梨老也注麋犹眉也【方言】
　　大人
　　汉苏纯三辅号为大人注长老之称【出苏章传】
　　纤儿
　　防稽王道子少年专政委任羣小陆汭望阙而叹曰好家居纤儿欲撞壊之耶
　　老陈陈
　　谁觉老陈陈【牧之诗】
　　方瞳老叟
　　老聃居山有父老五人方瞳玉靣握青筠杖共谈天地乃五方五行之精【拾遗记】
　　方小
　　季康子之母死公输若方小言年尚幼也
　　八百钱马
　　襄阳耆旧传南阳太守张忠曰吾年往志尽譬如八百钱马生死同价
　　疾侵耄及
　　疾侵耄及愒隂将尽常恐卒填沟壑【虞竒书】
　　华颠童牙
　　裴骃曰唐睢华颠以悟秦罗童牙以报赵
　　岁贬顔
　　王僧孺诗未应岁贬顔直以忧残髪
　　忧残髪【见上】
　　前路
　　前路渐欲少不觉生涕洟
　　黄颔小儿
　　黄颔小儿崔陵指言文襄谓其幼小
　　年渉危境
　　诏曰昔高允年渉危境而家贫养薄言老境也【北史】
　　镊白
　　长呼望青云镊白坐相欢秋顔入晓镜壮髪凋危冠【李白诗】
　　髪先秋
　　朱顔君未老白髪我先秋【上】
　　青岁歇
　　红顔悲旧国青岁歇芳洲【上】
　　朱顔子
　　昨朝朱顔子今日白髪催【上】
　　少童
　　洛阳少童邯郸女【江淹】
　　年逮耉
　　岁月其徂年其逮耉
　　年力
　　年力頽侵【选诗】
　　未暮
　　幼壮困孤介未暮谢幽贞注谓衰老之时【选诗】
　　大耋
　　大耋嗟落晖大老也周易大耋之嗟防
　　老冉冉
　　老冉冉其将至【骚经】
　　年长大
　　年行已长大所懐空万端【魏文帝诗】
　　已成老翁
　　已成老翁但未白头耳【上】
　　齿危髪秃
　　齿危髪秃之老【任彦升序】
　　不二老
　　朝寡纯徳之士乡乏不二之老
　　鸠车竹马
　　王元长曰小儿五岁曰鸠车之戏七岁曰竹马之游
　　志节门【全节附】
　　老兵
　　闗公闻黄忠为后将军怒曰大丈夫终不与老兵同列
　　丹石心
