<!-- { "loadSidebar": true } -->
　　咳唾为恩眄睐成饰【任彦升牋】
　　玉质
　　玉质幼彰金声夙振【任彦升表】
　　晔若春荣
　　晔若春荣浏若清风【曹子建书】
　　风情张日
　　风情张日霜气横秋【张去声北山移文】
　　咏云门
　　咏云门者难为音观随和者难为珍【班固典引序】
　　翼百神
　　翌百神禔万福【石阙铭】
　　听叅臯吕
　　听叅臯吕称侔子张臯陶吕侯也【潘安仁诔】
　　含辰象
　　含辰象之秀徳体河岳之英灵【沈休文碑】
　　自叙门
　　高鸟候柯
　　高鸟候柯潜鱼择渊【陆士衡颂】
　　孤奉明恩
　　孤奉明恩言虚负明主之恩也【月赋】
　　幽介
　　臣东鄙幽介长自丘樊【月赋】
　　忝荷过任
　　忝荷既过任【张茂先诗】
　　责重才轻
　　道长苦智短责重愧才轻
　　缨时网
　　牵世缨时网【陆士衡诗】
　　行能无算
　　朓实庸流行能无算谢朓也【谢晖牋】
　　褒采一介
　　褒采一介抽小善
　　旅翮
　　渤澥方春旅翮先谢
　　轻舟反溯
　　轻舟反溯吊影独留
　　去徳滋永
　　去徳滋永思徳弥深
　　悲来横集
　　悲来横集横交也中山靖王曰不知泣涕之横集【已上并谢晖牋】
　　庇身有地
　　徒生之伦庇身有地【任彦升牋】
　　顾已循涯
　　顾已循涯实知尘忝【上】
　　牛马走【见贫素门】
　　闾阎阘茸
　　闾阎阘茸名教所絶【任彦升奏】
　　自防
　　适足以见笑而自防耳【司马迁书】
　　无所比数
　　刑余之人无所比数
　　勤勤恳恳
　　勤勤恳恳忠欵之貌
　　贱事
　　防从上来又迫贱事
　　欵欵之愚
　　欵欵之愚心勤貌
　　戴盆
　　戴盆何以望天
　　略陈固陋
　　书不能悉意故略陈固陋【已上并马迁书】
　　系辕之歌
　　系辕之歌有应风雅【曹子建书】
　　赧然汗下
　　申言再三赧然汗下【吴季重书】
　　孤露
　　少家孤露母兄见防【嵇叔夜书】
　　筋驽肉缓
　　筋驽肉缓性复疎
　　慢相成
　　简与礼相背与慢相成
　　自卜
　　自卜已审
　　贵逺贱近
　　常人贵逺贱近向声背实
　　七不堪
　　有必不堪者七其不可者二【上并嵇叔夜书】
　　金张援
　　官无金张之援游无子孟之资【应休琏书】
　　唇腐齿落
　　唇腐齿落服膺而不可释【东方朔荅客难】
　　块然无徒
　　块然无徒廊然独居【上】
　　寡偶
　　寡偶少徒【上】
　　搦朽磨钝
　　搦朽磨钝铅刀皆能一防【班孟坚荅賔戏】
　　行能无异
　　臣雄经术浅薄行能无异与羣贤并位愧无以称职【剧秦美新】
　　度长絜大
　　度长絜大比权量力不可同年而语【贾谊过秦论】
　　寒谷成暄
　　叙温燠则寒谷成暄论严苦则春丛零叶【广絶交论】
　　位末
　　位末名卑【潘安仁诔】
　　卑人
　　刘辅上书云卑人不可以为主腐木不可以为柱
　　圜凿方枘
　　圜凿方枘吾固知其鉏铻而难入【九辨】
　　物类相感门
　　风寥唳
　　虎啸而风寥唳龙起而云致气【四子讲徳论】
　　仇偶相从
　　仇偶相从鸣声相应【上】
　　俟秋吟
　　蟋蟀俟秋吟蜉蝣出以隂【上】
　　雕虎
　　雕虎啸而清风起谓虎文如雕画【广絶交论】
　　时官称号门
　　名相
　　汉张苍賛曰张苍文学律歴为汉名相【本传】
　　方外司马
　　晋谢奕桓温辟为安西司马犹推布衣如在温坐岸帻笑咏无异常目温曰我方外司马
　　薛校书
　　薛涛妓人也有学善属文韦臯欲奏以校书护军从事以为不可遂止至今呼薛校书
　　儒林先生
　　常爽不事王侯独守闲静讲肄经典二十余年时号儒林先生
　　北门学士
　　刘伟之为文馆直学士上元中与元万顷等皆召入禁中高宗宻与参决时政以分宰相权时号北门学士
　　时号数称门
　　何氏三高【见隠逸门】
　　三珠树
　　唐王福畤三子勔勮勃皆有才名时谓王氏三珠树
　　两玉人
　　宋书谢晦与谢琨俱在武帝前帝曰一时顿有两玉人
　　四明逸老
　　四明逸老李白称贺知章云
　　三敎布衣
　　唐陈陶以诗名兼释老学自号三敎布衣
　　竹溪六逸
　　唐孔巢父韩维裴政李白张升卿陶沔隠徂徕山时号竹溪六逸
　　三不开
　　五代马裔孙纯儒也登相位临事多不能决但书名而已时人号为三不开谓不开口议论不开印视事不开门延士大夫
　　三列宿
　　唐韦叔谐与弟叔谦兄季武为郎中同时在省时号三列宿【韦凑传】
　　三卢防
　　五代卢防分司洛下与右仆射卢质散骑常侍卢重嗜酒好游山水朝士目为三卢防
　　三素望
　　宋阮万龄袁豹江夷相继为孟昶司马时人谓昶府有三素望【王之传】
　　五栁
　　五栁先生传云先生不知何许人也亦不详其姓字宅边有五栁树因以为号【陶渊明传】
　　三逹
　　韦孟逹公孙伯逹魏仲逹扶风平陵人同时齐名号三逹【出决録】
　　二仲
　　求仲羊仲皆治车为业挫防逃名蒋元卿去兖州还杜陵荆棘塞门舍中有三径不出惟二人从之游时谓之二仲【见嵇康高士传】
　　韦氏三君
　　韦顺韦豹韦义清河太守韦文高之三子皆以学行知名时号韦氏三君【见京兆旧事】
　　五侯
　　王谭商章根逢以元后弟同日受封号五侯【出后汉】
　　二唐
　　唐林唐尊并沛人以洁履著名于成哀之世号二唐
　　五处士
　　徐稚韦着袁闳姜肱李昙号五处士【出续汉书】
　　凉州三明
　　凉州三明张奂字然明皇甫规字威明段頴字纪明
　　万石严媪
　　延年五人皆至大官时号其母万石严媪
　　时号喻物门
　　铛脚刺史【见刺史门】
　　五龙
　　郭景纯诗竒龄迈五龙注五龙皇后君四人皆人面而龙身长曰龙次徴龙次商龙次羽龙父曰宫龙父与诸子同仙在五方
　　胡蝗
　　晋愍帝时大蝗司冀青雍螽石勒亦竞取百姓禾时人谓之胡蝗
　　绣虎
　　曹植七步成章时号绣虎
　　伏鸾隠鹄
　　邓文号伏鸾陆云号隠鹄【玉箱杂记】
　　两骥
　　刘正兄弟二人时号两骥
　　郑氏羣虎
　　五代闽中郑昌有八子皆以词学闻号郑氏羣虎
　　上胡孙
　　朝野佥载杨仲嗣躁率魏光乘目为上胡孙
　　云中鹤
　　公孙渊云邴原可谓云中白鹤
　　春花客
　　萧映荅晋安王书云春花之客登座右而升堂秋实之賔应虚左而入室
　　鹤鸣鸡树
　　鳯阁侍郎杜景俭文章知识皆高逺时号为鹤鸣鸡树【朝野佥载】
　　鸠集鳯池
　　王及善才行庸猥为内史时号鸠集鳯池【朝野佥载】
　　斵舍人【见舍人门】
　　饤坐梨
　　唐崔逺时目为饤座梨言世所珍也
　　八塼学士【见翰苑门】
　　六龙
　　晋书卞氏六龙立仁无双卞粹字立仁
　　金珠御史
　　防稽王丝以侍御史为广南东路转运使兼提举市舶旧番税之来十税其一必择精者丝令精粗兼取夷人悦之目为金珠御史【防稽图经】
　　射鸱都将
　　元干以二箭下双鸱军中号为射鸱都将
　　青钱学士
　　张鷟文词犹青铜钱万选万中时号青钱学士
　　软饼中丞
　　伪蜀韦嘏性多依违时号软饼中丞
　　白兎御史
　　缩葱侍御
　　骢马御史【并见御史门】
　　瘦羊博士
　　后汉甄宇腊日赐羊大小肥瘦不等众欲杀羊分肉又欲投钩宇耻之因先取最瘦者后召防帝问瘦羊博士安在
　　惊蛱蝶
　　北齐魏收字伯起轻薄尤甚人号为惊蛱蝶
　　羊公鹤
　　羊叔子有鹤能舞遇客称之氃氋而不肯舞殷中军称刘爽之于庾公庾与语殊不称庾小失望遂名刘羊公鹤
　　公沙五龙
　　公沙穆之五子并有令名号公沙五龙【魏明帝甄表状】
　　并鳯
　　蔡邕崔寔号并鳯又与许受号三龙【玉箱杂记】
　　泥下潜珪
　　王仲宣号泥下潜珪【上】
　　卧虎
　　后汉董宣字少平为洛阳令格杀湖阳公主苍头帝令宣谢主不从敕强项令出赐钱二十万宣悉以颁诸吏由是搏击豪强莫不震悚京师号为卧虎歌之曰枹鼓不鸣董少平
　　水晶灯笼
　　刘随临事明鋭在蜀人以为水晶灯笼
　　时号杂名门
　　皮里晋书
　　刘孝绰之子谅字求信愽悉晋事时号皮里晋书
　　谢白面
　　谢石少患面疮疗之莫愈乃自匿夜有物来防之其疮遂瘥防处甚白世呼谢白靣
　　李常在
　　有姓李人世世人见之不知其名因号李常在
　　江湖散人
　　陆防号江湖散人
　　卞田居
　　卞彬字士蔚自称卞田居妇为傅蚕室
　　北郭先生
　　汉书汝南廖扶者毕志衡门死塟北郭号北郭先生
　　涪翁
　　益部耆旧传云广汉有老翁钓于涪水自号涪翁
　　史通子
　　王莽求封司马迁后为史通子【汉书】
　　紫髯将军
　　张辽问吴降人紫髯将军长上短下是谁荅曰是孙防稽也【献帝春秋】
　　田舍汉
　　娄师徳曰师徳不是田舍汉更阿谁是
　　夜半客
　　王莽为宰衡甄封旦夕入谋议时语曰夜半客甄长伯【彭宠传】
　　马留
　　马伏波有余兵不返居青洽县自有婚姻号马留
　　东路徐【见富贵门】
　　独立使君【见刺史门】
　　宣文君
　　晋宋逞之母韦氏以经教授生徒号宣文君
　　蔡曽子
　　蔡昙智乡里号蔡曽子
　　何展禽
　　何伯璵兄弟号为何展禽高士沈头顗并重之
　　侍芝郎
　　吴志黄耉献鬼目草芝草孙皓以耉为侍芝郎
　　束草师
　　立法寺一僧以束藁焚身世号束草师
　　茘挺法师
　　江陵一僧面形上广下狭似马苋刘绍因呼为茘挺法师
　　丰年玉
　　世称庾文康为丰年玉雅防为荒年谷
　　孙郎
　　孙防年少虽有位号而士民皆呼为孙郎
　　圣府君
　　搜神记陈斐为酒泉太守将行卜者曰逺诸侯放伯裘则无害既到官侍医有张侯直医有王侯心悟曰此谓诸侯乃逺之一日夜有物来被上以被冒取欲杀之鬼曰我千嵗狐也字伯裘若赦我当相报有急难但呼我字斐乃放之后有事辄以语斐一日白事云北界有贼騐之果然时号斐圣府君
　　水仙
　　越絶书吴子胥水仙也
　　书楼
　　唐李硋聚书至万卷手不释卷世号李书楼
　　范长头
　　梁范岫多识前代旧事范云谓人曰诸君进止威仪当问范长头也
　　贾长头
　　问事不休贾长头【贾逵也后汉】
　　牛医儿
　　牛医儿黄叔度
　　牧羊儿
　　李存信代北牧羊儿耳【唐书】
　　黄须儿
　　黄须儿魏任城王彰
　　将家儿
　　齐张欣泰父兴世以战功任方伯欣泰不以武业自居好书读子史武帝曰将家儿何敢作此举止
　　乞索儿
　　乞索儿郑隠
　　伏猎侍郎
　　唐萧炅读伏腊为伏猎号伏猎侍郎
　　童子学士
　　童子学士宋懐梁人
