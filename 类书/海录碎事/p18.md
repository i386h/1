<!-- { "loadSidebar": true } -->
　　临大江鼈灵槛地【成都记】
　　萧斋
　　唐书梁武帝令萧子云飞白大书一萧字李约自江淮竭产买归洛中匾于小亭号曰萧斋
　　啇飇馆
　　先是立啇飇馆于孙陵世呼为九日台
　　虚馆
　　沈休文诗虚馆清隂满又谢灵运斋中诗虚馆絶诤讼
　　迎风馆
　　闲夜命懽友置酒迎风馆【陆士衡诗】
　　道路门【街巷附】
　　廻阡
　　廻阡被陆阙髙台眺飞霞注阡道也【谢叔源诗】
　　曲陌直阡
　　廻渠绕曲陌通波扶直阡东西为陌南北为阡【陆士衡诗】
　　脩畛
　　与子别山阿含酸赴脩畛脩长也畛田间陌也【谢灵运诗】
　　鸟路
　　风烟有鸟路江汉恨无梁【谢晖诗】
　　夹巷
　　长衢罗夹巷王侯多第宅小巷也【选古诗】
　　道周
　　桑榆防道周注周曲也【谢晖诗】
　　路阻脩
　　我所思兮在营州欲徃从之路阻脩
　　涂路虽局
　　涂路虽局官守有限局近也
　　路盘盘
　　羸骖驱野岸山逺路盘盘
　　兎陌
　　顾野王长安道章台京兆马兎陌富平车
　　天子路
　　武进县有一道相传云天子路或谓秦皇所游或云孙氏旧迹
　　三条广路
　　西都赋披三条之广路立十二之通门
　　千闾阎
　　西都赋内则街衢洞达闾阎且千
　　廻陌
　　严车临廻陌
　　庄馗
　　馆宅充里士女满庄馗音仇尔雅六逵谓之庄薛君曰馗九交之道也【王仲宣诗】
　　九交道【见上】
　　砥路
　　砥路方南絶重岩始北征用诗中周道如砥事苖晋卿太行山应制
　　长铗巷
　　一名弹铗巷在吴县巷内有冯暖宅
　　张巷
　　不遣游张巷岂故窥宋邻
　　庄苑门
　　桂道兰街
　　刘义恭飞流界桂道深林冒兰街
　　七陌九阡
　　曹植诗东西经七陌南北越九阡
　　金水涧
　　石崇有别庐在河南金水涧涧中有金水自太白原
　　平泉石
　　李衞公平泉诗序曰后世有一石一花一竹移于他人非李氏子孙
　　蕙圃兰堂
　　蹂蕙圃践兰堂注言陂塘也
　　昌华苑
　　荔支洲在番禺县刘氏于其上剙昌华苑【图经】
　　驿置门【賔馆附】
　　主亭吏
　　顔师古曰秦法十里一亭亭长者主亭之吏也亭谓停留行旅宿食之馆
　　传舍
　　前人已去后人复来转相传也一音张恋反谓传置之舍也
　　善谑驿
　　在宜城县北十五里淳于髠墓在其后以此得名
　　草上烟
　　河东马铺有驿驿善行者铺卒名为草上烟有势力使命尝数程打过好事者作诗云过此惟寻草上烟数程打过苦尤偏【出迂斋诗话】
　　长短亭
　　十里五里长亭短亭言十里一长亭五里一短亭
　　筕篖
　　皮日休诗云防渔人服筕篖旅店玉篇云筕篖竹笪也
　　置传
　　汉律四马髙足为置传四马中足为驰传四马下足为乗传一马二马为轺传急者乗一乗传顔师古曰传者若今之驿古者以车谓之传车其后人单置马谓之驿骑
　　传瑞
　　范云赠张徐州轻盖照墟落传瑞生光辉传驿马也瑞节信也
　　授馆
　　饯宾于郊致馆于宾谓授馆也
　　发驿
　　唐志给事中日发驿遣使
　　樟亭
　　今杭州城中驿号樟亭李白观涛诗挥手杭越间樟亭
　　乗驿
　　驲遽传左氏曰楚子乗驲
　　除舍
　　每相二千石至赵王彭祖自行迎除舍注初所至之舍也
　　廏置
　　田横至尸乡廏置乃自到注廐置谓置马以传驿者
　　乗疾置
　　戾太子发兵上避暑在甘泉宫丞相长史乗疾置以闻【西汉刘屈传】
　　水驿
　　帆借天风水驿不缓棹【李白诗】
　　广成传
　　广成传直恋反秦之客馆也【魏都赋】
　　藁街邸
　　蛮夷之馆汉时所立【同上】
　　四方馆
　　帝于建国门外置四方馆以待四方使者鸿胪寺
　　驿将
　　唐制三十里置一驿驿舍有将以州里富强之家主之以待行李自至徳之后民贫不堪命遂以官司掌焉
　　十里置
　　汉永元中交州进荔枝龙眼十里一置五里一奔腾死亡罹猛兽之害无数于时唐字伯游为临武长上书言状和帝罢之
　　阳城驿
　　文粹商州阳城驿唐元稹有诗以谓与阳道州同名其略曰祠曹讳羊祜此驿何不侔我愿避公讳名为避贤邮
　　郊野门
　　渔墅
　　雪诗寒连水石明渔墅【林逋诗】
　　墟曲
　　时复墟曲中披草共来徃【陶渊明诗】
　　麦陇
　　麦陇多秀色杨园流好音【顔延年诗】
　　阡眠
　　山泽纷纡余林薄杳阡眠原野之邑也【陆士衡诗】
　　辽索
　　下泉激烈清旷野増辽索言辽逺踈索也【卢子谅诗】
　　威纡
　　威纡距遥甸长曲貎【谢晖诗】
　　泱漭之野
　　入乎泱漭之野广大也【七啓】
　　金郊
　　临金郊而讲师言就西郊田猎也【七命】
　　郊岐
　　郊岐浮人若云
　　莽防之野
　　防防翋腾跃乎莽防之野防七南反翋力荅反徒荅反相随众也上谋谤反下音浪广大貎【吴都赋】
　　昩莫之坰
　　相与聊浪乎昩莫之坰【吴都赋】
　　百里郊
　　周礼注王国百里为郊
　　原隰龙鳞
　　沟堘刻镂原隰龙鳞【西都赋】
　　祁祁士女
　　芒芒原隰祁祁士女【曹子建应诏诗】
　　兰甸
　　幙帷兰甸言张帷幙于兰甸谓野田有兰者【顔延年诗】
　　神坰
　　衿绕神坰京国之野
　　绿野
　　春晚绿野秀岩髙白云屯
　　庐庐相距
　　庐庐相距田田相挈豫州箴今伊洛也
　　廨署门
　　魇防
　　刑察防谓之魇防言寝于此多魇也
　　茶瓶防
　　兵察主茶故谓之茶缾防【并因话録】
　　仓廪门【库藏附】
　　王委
　　稸我王委充我民食委积也【束晳书】
　　常平仓
　　耿寿昌白令邉郡皆筑仓以糓贱时增其价而籴糓贵时减其价而粜名曰常平仓
　　囷京
　　管子曰今者夷吾过市有新成囷京者二曰大囷曰京
　　白藏库
　　在西城下有屋一百七十四间曰白藏
　　梁柱门【栋楹栱桷附】
　　方花古础
　　方花古础排九楹【李贺诗】
　　九楹【见上】
　　飞柱
　　洛阳开阳门宿昔有一柱飞来琅琊开阳县上言县城门一柱飞去光武遂名其门为开阳【后汉志】
　　万栱
　　雷作百山动神扶万栱倾【瓦官寺题】
　　琼檐
　　鸟拂琼檐度霞连绣栱张【登西灵塔】
　　绣栱【见上】
　　前檐
　　好鸟迎春歌后院飞花送酒舞前檐
　　栾栌
　　栾栌叠施音卢斗也栾曲柝也【魏都赋】
　　枌橑
　　枌橑复结枌栋也橑椽也【魏都赋】
　　丹梁朱桷
　　丹梁朱桷虹升森布【魏都赋】
　　桂栋兰橑
　　桂栋兰橑以木兰为橑【顔延年诗】
　　重栾
　　重栾承游极回轩啓曲阿注栾栱也
　　秋棱
　　林逋采石山诗秋棱瘦出无多寺古翠浓连一半云
　　云楣
　　古乐府歌行云楣桂成户飞栋杏为梁斜通蘂气细隙引尘光
　　藻井
　　屋栋之间为井形而加水藻之饰所以厌火灾也故灵光殿赋圆渊方井反植荷渠也
　　八桂成柱
　　山海经云桂林八柱在贲禺注云即番禺也八桂成柱言其盛大也
　　屋翌
　　礼记荣屋翌也
　　文穰
　　文穰华梁【七发】
　　银铺
　　青银铺是为闺闼注铺门饰以银【景福殿赋】
　　云梁
　　焕若云梁承天言梁髙如云也【景福殿赋】
　　阳马
　　承以阳马注屋四角引出以承短椽者【景福殿赋】
　　万楹
　　万楹丛倚【灵光殿赋】
　　碧珰
　　碧珰以璧饰掾者也上林赋
　　浮柱飞欀
　　杭浮柱之飞欀【甘泉赋】
　　鳯骞翥
　　鳯骞翥于甍标之庶及
　　镂槛文防
　　镂槛文防屋连绵也婢祗反【西京赋】
　　玉磶
　　雕楹玉磶磶礩也【西都赋】
　　棱
　　应劭曰八有隅者也
　　雕栾镂楶
　　雕栾镂楶栾栱也
　　方疏圆井
　　方疏含秀圆井吐葩【张景阳七命】
　　和表
　　木名桓表今谓之和表和桓声相近即华表也
　　侏儒柱
　　论语疏藻棁者画梁上侏儒柱为藻文也
　　薄卢
　　山楶者刻薄卢为山也【论语疏】
　　玉甃琼梁
　　东坡词平时十月幸莲汤玉甃琼梁明皇杂録上于华清新广一汤泉禄山以玉为鱼龙凫鴈石梁石莲花以献上解衣将入汤而鱼龙凫鴈奋鳞举翼状若飞动
　　绮井
　　屋上以板为井形而丹青饰之【七命】
　　藻栋
　　藻栋临流啓凉飇荡暑廻【王禹玉诗】
　　四荣
　　四荣摩鹳鹤百栱属风飇【沈佺期登南楼诗】

　　海録碎事卷四下
<子部,类书类,海录碎事>
　　钦定四库全书
　　海録碎事卷五　　　　　宋　叶廷珪　撰衣冠服用部
　　衣服门
　　龙具
　　汉书王章病卧牛衣中注云牛衣编乱麻为之今呼为龙具
　　下裳
　　古诗缃绮为下裳紫绮为上襦
　　重茧
　　楚使防子冯为令尹遂以疾辞重茧衣裘鲜食而寝注茧绵衣【左传】
　　淳制
　　周官壹其淳制淳广狭也制长短也
　　促衿
　　谢灵运西射堂诗抚镜华缁鬓揽缓促衿言老瘦缓其促衿
　　丽服
　　康赠秀才入军诗良马既闲丽服有晖注丽服军戎之服
　　衣化缁
　　京洛多风尘素衣化为缁言尘染衣黑也【陆士衡诗】
　　轻襟
　　凉飇自逺集轻襟随风吹【潘安仁诗】
　　衡门衣
　　舍我衡门衣【张景阳诗】
　　振衣
　　平明振衣坐重门犹未开【谢晖诗】
　　衵服
　　王宏遣吏科检妇人衵服女秩反盖近身衣也
　　端委
　　端委汉书注礼衣也
　　石榴裙
　　金钿正舞石榴裙【耿纬诗】
　　弊貂裘
　　史记苏秦説秦不用黑貂之裘弊
　　鹔鹴裘
　　司马相如与文君还成都以所服鹔鹴裘就市贳酒【西京杂记】
　　冰练
　　大妇裁雾縠中妇叠冰练【古乐府】
　　翠云裘
　　讽赋主人之女翳承日之华披翠云之裘被白縠之单衫垂珠歩揺来排臣户
　　白縠衫【见上】
　　腰衱
　　衱居业反裙也珠压腰衱稳称身【杜诗】
　　池饰
　　池饰邉缘饰也左思云衣被皆垂重池盖因其形如池沼四周以名之
　　衣一称
　　衣一称尺证反衣裳单复相副曰称
　　吉光裘
　　汉武时西国献之入水不沉入火不燋【西京杂记】
　　真珠裙
　　李贺二月词薇帐逗烟生绿尘金翅峨髻愁暮云沓防起舞真珠裙
　　万通衣
　　裴之髙每誓云我得州刺史必作万通衣后在颍川而遂其半
　　浮光裘
　　唐寳厯中南昌国献浮光裘即紫海水所染以五色彩蹙成龙鳯观者目【杜阳杂编】
　　一袭
　　后汉大臣赐衣一袭注单复具曰袭
　　龙绡衣
　　龙绡衣一袭无一二两元载以宠姬薛瑶英不胜重衣故求之外国
　　三禇衣
　　三褚衣汉文帝遗尉佗上褚二十衣中褚三十衣下褚五十衣注以緜装衣曰褚上中下厚薄之差
