<!-- { "loadSidebar": true } -->
　　或曰黄帝使素女鼓五十弦瑟悲帝禁不止故破其瑟为二十五弦于是祷祠太一后土始用乐舞益召歌儿作二十五弦及坎侯瑟自此始注作空侯与瑟
　　霜丝
　　胡人叶玉笛越女弹霜丝【李白诗】
　　暴辛为埙
　　庖牺作琴神农造瑟女娲制簧暴辛公作埙乐也女娲制簧【见上注笙也并马季长笛赋】
　　击
　　说文曰瓦器也所以盛酒浆秦人鼓之以节歌也尔雅曰盎谓之注盆也
　　埙嘂
　　埙嘂尔雅曰埙之小如鸡子大者嘂音呌
　　两枝鼔
　　羯鼔亦谓之两枝鼔
　　义觜笛
　　横笛加觜谓之义觜笛
　　悲篥
　　筚篥本名悲篥出于胡中其声悲
　　擘箜篌
　　胡乐有竖箜篌汉灵帝好之体曲而长二十三竖抱于懐中用两手齐奏谓擘箜篌
　　都昙鼓
　　都昙鼓似腰鼓而小
　　鸡楼鼓
　　鸡楼鼓正圆而首尾可击之处平可数寸
　　荅臈鼓
　　荅臈鼓制广如羯鼓而短以指揩之其声甚震俗谓之揩鼔
　　揩鼓【见上】
　　鼗鼓
　　鼗鼓小鼔有柄音桃
　　代抃
　　拍板长阔如手重十余枚以掌连之击以代抃
　　减瑟足琴
　　自古圣贤名习乐者如伏羲减瑟文王足琴
　　哀匏冽唱
　　哀匏冽唱蹙缺景凝余晶
　　琴瑟门
　　单鹄寡凫
　　刘道强善琴每为单鹄寡凫之弄听者皆悲【西京杂记】
　　梁山操
　　曾子耕太山下雨雪不得归思父母作梁山操
　　北三友【见诗门】
　　上
　　知我故来意取琴为我弹上惊别鹤下操孤鸾【渊明诗】
　　泛清瑟
　　褰朱帏而正坐泛清瑟以自欣【闲情赋】
　　瑟道
　　桓谭善鼓琴着琴道一篇未成肃宗使班固续成之东观记琴道未毕但有发首一章
　　静瑟
　　员山有林风振地而林不动以为静瑟名曰静瑟【拾遗记】
　　双璅
　　南齐栁世隆善弹琴时称栁公双璅【南史】
　　风中琴
　　已有池上酌复此风中琴注置琴于风中令琴自鸣也【谢晖诗】
　　危柱
　　殷勤诉危柱慷慨命促管【谢灵运诗】
　　三调
　　古乐府君子行注瑟有三调平调清调侧调也
　　懦响
　　急无懦响亮节难为音【陆士衡诗】
　　蜀琴
　　蜀琴抽白雪郢曲绕阳春【鲍明逺诗】
　　绿绮琴
　　佳人遗我绿绮琴何以赠之双南金【张孟阳诗】
　　偏
　　譬偏之独张含清唱而靡应【陆士衡诗】
　　雅琴
　　嵇叔夜琴赋乃斵孙枝制为雅琴
　　浮弹
　　轻行浮弹留而不滞注谓浮上而弹之【同上】
　　九寡
　　孤子之钩以为隐九寡之珥以为防丁亦反隠防皆琴上饰【七发】
　　寒山桐
　　寒山之桐出自太冥含黄钟以吐榦据苍岑而孤生
　　危促柱
　　抚促柱则酸鼻挥危则涕流琴如此感人【七命】
　　新弄
　　戴颙受琴于父逵父没所传之声不忍复奏更造新弄王绥造之曰闻卿善琴试欲听不答
　　号钟
　　齐桓公有琴名号钟
　　绕梁
　　楚庄有琴名绕梁
　　鳯凰琴
　　虞世南怨歌行香销翠羽帐弦断凤凰琴
　　七弦琴【见舟门】
　　焦梧桐
　　愿倾肠肺事尽入焦梧桐【贾岛诗】
　　鱓鱼听
　　传曰伯牙鼓琴鱓鱼出听
　　凤凰柱
　　赵瑟初停凤凰柱蜀琴欲奏鸳鸯弦【李白诗】
　　一挥手
　　蜀僧抱緑绮西下蛾眉峯为我一挥手如听万壑松【李白诗】
　　三峡流泉
　　防拂白云开素琴弹为三峡流泉音
　　悲风调
　　忽闻悲风调宛若寒松吟【月夜听琴】
　　陌上桑
　　含情弄柔瑟弹作陌上桑
　　紫琼琴
　　遗我緑玉杯兼之紫琼琴
　　弄云和
　　遥知玉牕里纎手弄云和【上并李白诗】
　　畅操
　　风俗通凡琴曲和乐而作谓之畅因忧愁而作谓之操
　　琴徳
　　众器之中琴徳最优【嵇叔夜琴赋序】
　　九弄
　　琴调蔡邕五弄楚调四弄谓之九弄
　　箕子操
　　箕子被髪佯狂为奴遂隠而鼓琴以自悲故传之曰箕子操
　　瑶徽
　　为君中夕促瑶徽【王禹玉诗】
　　上琴难
　　刘孝先诗笙冷调簧数弦脆上琴难梁时人
　　琴笺
　　崔遵常着琴笺以天地自然有十三声徽非月数也
　　红丝瑟
　　湘妓红丝瑟秦郎白玉箫【郑畋诗】
　　籥
　　弹琴籥奴牒切一乌牒切与擪同【南都赋】
　　丝桐练响
　　丝桐练响练择也【月赋】
　　歴山盘
　　琴操曰归耕者曾子所作也曾子事孔子十有余年念二亲年衰养之不备于是援琴鼓之曰歔欷归耕来兮安祈耕歴山盘兮
　　归耕操【见上】
　　奏愁思
　　援雅琴以变调奏愁思之不可长言奏愁思之曲
　　横玉柱
　　横玉柱而霑轼【别赋】
　　絙瑟
　　絙瑟促柱古邓反急也【长笛赋】
　　聑柱
　　瓠巴聑柱磬襄弛聑丁挟切止也【同上】
　　龙唇凤足
　　琴有龙唇凤足【琴赋】
　　钟山玉
　　以园客之丝徽以钟山之玉【同上】
　　进南荆
　　进南荆发西秦绍陵阳度巴人五臣注荆南西秦陵阳巴人皆琴曲【同上】
　　张急
　　张急故声清气和故响逸【同上】
　　间声
　　或间声错杂状若诡赴【琴赋】
　　不只弹
　　西终双击东琴不只弹【卢子谅诗】
　　东讴
　　秦筝发西气齐瑟扬东讴【曹子建诗】
　　髙徽
　　长歌赴促节哀响逐髙徽【陆士衡诗】
　　泛瑟
　　泛瑟卧遥帷泛抚也【谢琨诗】
　　听三乐
　　尤宜听三乐安慰白头翁【白乐天诗】
　　琴心
　　参以酒徳间以琴心【列仙传涓子作琴心三篇】
　　乐分龙赵
　　乐分龙赵诗析齐韩注雅琴龙氏有九十九篇赵氏七篇
　　笙箫门
　　鹿角爪
　　羊侃有弹筝人陆太喜着鹿角爪长七寸
　　吹鸣籁
　　吹鸣籁箫也
　　似君子
　　澎濞慷慨一何壮士优柔温润又似君子【王子渊赋】
　　武声
　　其武声则若雷霆輘輷佚豫以沸渭其仁声则若凯风纷披容与而施【同上】
　　悲怆怳
　　悲怆怳以恻惐【同上】
　　终诗卒曲
　　终诗卒曲尚余音兮【同上】
　　如郑何
　　王曰其如郑何言如郑卫之音也【傅武仲舞赋】
　　列管匏
　　中施簧管端郭璞言笙如此
　　曲沃悬匏
　　河汾之寳有曲沃之悬匏焉注可以为笙底【笙赋】
　　管攅罗
　　管攅罗而表列音要妙而含清【笙赋】
　　写皇翼
　　写皇翼以挿羽摹鸾音以厉声【同上】
　　众清林
　　惟笙也能摠众清之林【同上】
　　吹参差
　　客从南楚来为我吹参差注云箫也【魏文帝诗】
　　熟簧
　　笙赋生簳裁熟簧注云簧以熟铜为之力结反
　　参差竹
　　脞説笙象翼亦名参差竹
　　银簧
　　山谷诗傅粉未归啼玉筯吹笙无伴涩银簧
　　九灵箫
　　九灵箫仙人吹以自娱声闻四十里
　　天上春
　　凤女吹玉箫吟弄天上春【李白诗】
　　凤女箫【见上】
　　洞箫
　　洞箫言其无底上下通洞也
　　巢笙
　　巢笙传曲沃撡鼓发渔阳【子仪】
　　银甲
　　十二学弹筝银甲不曾卸【李义山诗】
　　秦女
　　杜诗遂有冯夷来击鼓始知秦女善吹箫
　　鼓笛门
　　疉鼓
　　凝笳翼髙盖疉鼓送华辀【谢晖诗】
　　柯亭笛
　　桓伊有蔡邕柯亭笛
　　缥玉笛
　　武游郎者言昔见汉武帝乗蔚金檝泛积翠池自吹缥玉笛【幽怪録】
　　上清吟
　　陆鲁望潺湲洞何人乗月弄应作上清吟
　　咚咚鼓
　　马周上言令金吾每街隅悬鼓夜击以止其行李以备窃盗时人遂呼为咚咚鼓也有道人裴脩戏为词曰遮莫咚咚鼓须倾满满杯金吾若相问报道玉山頽【出雍洛灵异小録】
　　猿臂笛
　　有人以猿臂骨为笛吹之声清圆絶胜竹【酉阳杂爼】
　　银字管
　　尉迟雅善吹觱篥取银字管吹于般渉调【羯鼔録】
　　许云封
　　李中吹笛诗不见樽前吹一曲令人重忆许云封注开元时人善吹笛
　　龙调管
　　雅曲龙调管芳罇蚁泛萍【宋之问应制】
　　未遽央
　　髙爽题鼔诗曰面皮如许大受打未遽央【南史】
　　秋引
　　聆皇禽之夕闻听朔管之秋引注商声也【月赋】
　　能吹笛
　　马融字季长能鼔琴吹笛
　　清云呌
　　胡牀紫玉笛郄坐清云呌【李白诗】
　　呌玉笛
　　胡人呌玉笛越女弹霜丝【李白诗】
　　琵琶门
　　双鹄繁弦
　　嫌离鸿之细筦爱双鹄之繁弦谓琵琶
　　虬首腹
　　様悬虬首腹工非熊据龙旋言琵琶也
　　有天际想
　　桓大司马曰谢仁祖企脚北下弹琵琶故自有天际真人想
　　玉鼻琵琶
　　玉鼻琵琶五色丝夜弹胡曲舞胡儿【卢纶诗】
　　琵琶
　　昔公主嫁乌孙令琵琶马上作乐以慰其道路之思其送明妃亦尔也其新造曲多哀怨之声【石季伦诗】
　　挥危
　　挥危抚促柱【七命】
　　子
　　张祐琵琶诗金屑檀槽玉腕明子轻撚为多情
　　金捍拨
　　金捍拨在琵琶面上当或以金涂为饰所以捍防其拨也
　　緑水蚕丝
　　妃子琵琶其水温润如玉光耀可鉴有金缕红纹蹙成双凤乃木诃弥国所献绿水蚕丝也【外传】
　　琵琶弟子
　　诸王郡主妃之姊妹皆师妃为琵琶弟子每一曲彻广有献遗【外传】
　　枨枨
　　龙头泻酒邀酒星金槽琵琶夜枨枨【李贺诗】
　　春风恨
　　弯头见小怜请上琵琶弦破得春风恨今朝值几钱【李贺诗】
　　逻逤檀槽
　　开元中有中人自蜀囬得琵琶其槽以逻逤檀为之温润如玉妃子尝奏之
　　弄鸣丝
　　歌鼓燕赵儿魏姝弄鸣丝【李白诗】
　　搊琵琶
　　贞观中始有手弹之法今已废所谓搊琵琶是也
　　曲项琵琶
　　曲项琵琶竖箜篌皆西戎
　　歌舞门
　　追清哇
　　追清哇赴严节【七命】
　　髙唐善讴
　　髙唐齐邑善讴者緜驹居此【陈孔璋书注】
　　河激
　　河激献赵讴注女涓者津吏之女赵简子渡河于中流奏河激之歌【顔延年】
　　竒舞
　　北里多竒舞【阮嗣宗诗】
　　雅舞
　　西城善雅舞总章饶清弹【选诗】
　　櫂歌
　　櫂歌发中流鸣鞞响沓嶂鞞小鼓沓嶂重山【丘希范诗】
　　防吟
　　援琴鸣弦发清商短歌防吟不能长【魏文帝】
　　名讴
　　阳阿奏竒舞京洛出名讴【曹子建诗】
　　七盘
　　丹唇含九秋妍迹陵七盘九秋曲名七盘楚舞【罗敷艳歌】
　　阿那
　　俯仰纷阿那顾歩咸可懽注阿那柔弱貌【同上】
　　歌梁
　　舞馆识余基歌梁想遗啭【鲍明逺诗】
　　哀哇动
　　哀哇动梁尘滛声也【王粲】
　　余哇
　　余哇彻清昊【曹植诗】
　　防娟
　　舞赋眉防娟以增绕目流睇而横波
　　吴歈蔡讴
　　吴歈蔡讴奏大吕言使吴人歌謡蔡人吟讴【宋玉招魂】
　　余弄
