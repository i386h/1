<!-- { "loadSidebar": true } -->
　　羲之年三十七书黄庭经空中有语曰卿书感我而况人乎吾是天台丈人也
　　退笔
　　智永积年学书有秃笔头数十瓮瓮皆数石后瘗之号退笔塜自制铭【尚书故实】
　　铁门限
　　人就智永求书如市所居戸限为穿乃用铁叶裹之人号铁门限【尚书故实】
　　印泥画沙
　　书诀墨薮张长史曰褚河南论书云用笔如印泥画沙始不悟后于江岸见沙地平净以锥画字媚好可爱始信长史之言贵藏锋也
　　墨猪
　　又云字多肉微骨者谓之墨猪
　　亚圣
　　汉张芝善草书韦仲将谓之草圣至张旭书类伯英时人谓之亚圣【书断】
　　草圣【见上】
　　小圣
　　古今书法苑云宋王僧防以为右军书江左中莫有及者献之逺不及父而媚趣过之小真书穷微入圣筋骨宻不减于父故人谓之小圣
　　草贤
　　书断云后汉崔瑗文章盖世善草书学书杜顺媚趣过之防画精微神变无碍利金百链美至天姿可谓氷寒于水也三隠谓之草贤章草入圣小篆入妙
　　史籕
　　周太史作大篆十五篇
　　八体
　　八体一大篆二小篆三刻符四虫书五摹印六署书七殳书八书
　　蝇头细书
　　南史齐衡阳王子钧尝手自细书五经贺介曰殿下家自有坟素何用蝇头细书
　　栖毫辍翰
　　勌则栖毫慙斯辍翰【温庭筠启】
　　介墨防毫
　　磨余介墨秃尽防毫又言介墨防毫由来未温【叚成式】
　　铁钩鎻
　　鲁直诗注世传江南李王作竹自根至梢极小者一钩勒成谓之铁钩鎻自云唯柳公权有此笔法
　　五版【见文章门】
　　小钱师
　　懐素善草书伯祖惠融禅师先时学欧阳询书世莫能辨时号大钱师小钱师
　　小钟
　　钟繇正书入神品子防正书入妙品唐李嗣真云吾家有小钟正书洛神赋河南长孙氏雅所珍重用献之草书数纸易之唐钟绍京繇十三代孙尤善草当时呼为小钟【书苑】
　　笔虎
　　李阳氷善小篆自谓苍颉后身时谓之笔虎【书苑】
　　二王法
　　齐张融善草书帝谓曰卿书殊有骨力但恨无二王法耳答曰非恨臣无二王法亦恨二王无臣法【本传】
　　镌字
　　魏受禅碑王朗文梁鹄书钟繇镌字谓之三絶镌字皆须妙于篆故繇方得镌刻【嘉话録】
　　狸骨帖
　　荀舆楷书尝写狸骨方右军临方至今谓之狸骨帖
　　借船帖
　　世传王右军借船帖最工
　　笔阵圗
　　羊欣作笔阵圗
　　旧观
　　羲之以章草答庾亮而庾翼以书与羲之吾昔有伯英章草十纸过江遂亡尝观妙迹永絶忽见答家兄书焕若神明顿还旧观
　　鹤头蚊脚
　　鹤头蚊脚二书皆汉诏版所用各象形【法书苑】
　　屈玉垂金
　　窦泉又作小篆赞曰丞相斯法神虑精深钗头屈玉鼎足垂金【法书苑】
　　戈法逼真
　　唐太宗学虞监书毎难于戈法一日书戬字召世南补写其戈以示魏郑公公曰仰窥圣作内戬字戈法逼真帝赏其鉴【法书苑】
　　僧杰
　　隋僧敬脱善作方丈大字号僧杰【法书苑】
　　伏苓芝
　　唐李邕善书仍自刻多假立刻字人名伏苓芝黄仙鹤之类是也【法书苑】
　　屋漏防
　　顔鲁公与懐素同学草书于邬兵曹或问曰张长史见公孙大娘舞剑始得低昻翔之状兵曹有之乎懐素以古钗脚为对鲁公曰何如屋漏防鲁公复问师何所得曰观夏云竒峰及壁折路常师之【法书苑】
　　弄柔翰
　　弱冠弄柔翰【左太冲诗】
　　饮墨水
　　北齐朝防后诸郡守劳讫遣陈事宜字有谬误及书迹滥劣必令饮墨水一升
　　金生玉润
　　禇遂良书字里金生行间玉润【墨薮】
　　落玉垂珠
　　梁升卿小篆如落玉垂珠
　　书中仙手
　　李邕书始变右军行法顿挫起复李阳氷谓为书中得仙手【书法苑】
　　沉着痛快
　　吴皇象善行草书世称沉着痛快【书法苑】
　　银钩虿尾
　　索靖草书絶代名曰银钩虿尾【书法苑】
　　八分
　　蔡文姬云臣父云割字八分取二分割李篆字二分取八分故名八分张懐瓘云本楷字渐若八字分散故名八分【书法苑】
　　章草
　　杜伯度因汉章帝所好作章草书
　　蛇书
　　鲁人唐终梦蛇绕身作蛇书
　　一笔书
　　张芝所作
　　龙爪书
　　王羲之所作
　　虎爪书
　　王僧防所作
　　芝英书
　　汉歌芝房之曲因名之
　　转宿书
　　司马子韦以荧惑退舍作转宿书
　　藁书
　　藁书乃草行之文董仲舒欲言灾异为之
　　科斗书
　　科斗书髙阳氏作
　　书
　　尧因负圗作书
　　钟鼎书
　　夏后氏作钟鼎书
　　鸟书
　　文王因赤鴈衔书武王丹鸟入室作鸟书
　　虫书
　　鲁秋胡妻翫蚕作虫书
　　殳书
　　殳书者伯氏所职故文记笏武记殳
　　刻符书
　　刻符书用题印玺秦始皇所作
　　署书
　　萧何题苍龙白虎二阙作署书【自章草至此并出书断】
　　防翰
　　防翰芳春色传杯明月光【沈佺期诗】
　　笔长三尺
　　髙僧敬脱善书大字笔长三尺其粗如人臂乞书者一字而已
　　太湖精
　　李颀赠张旭皓首穷草时称太湖精
　　官奴
　　右军书乐毅论与子敬论后题云书赐官奴奴子敬小字也
　　书芭蕉
　　懐素家贫种芭蕉万株以供挥洒又漆一盘一方板书之皆穿【书法苑】
　　金昆
　　新论以金昆为珢晋书以黄头小人为恭説文以人十四心为徳诗说以二在天下为酉汉书以泉货为白水真人国志以天上有口为吴宋书以召力为劭叅同契以人负告为造皆假借依附耳【家训】
　　改国字
　　则天好改新字有言国中有或或者惑也乞以武镇之乃改为国复言武口中与囚何异乃改作国从或
　　斯翁之后
　　李阳氷自言斯翁之后直至小生【国史补】
　　隼尾波
　　草书须缓前速后字有防者字竟乃安防书太急则墨不入纸有系石波八分至有隼尾波最为难作
　　铁防
　　防欲坚重如铁钩欲活而有力
　　好中更好
　　虞世南书体段遒媚举止不凡能中更能好中更好
　　水砚城池
　　笔阵图云水砚为城池也纸者阵也笔者刀矟也墨者甲兵也心意者将军也结搆者谋畧也【书诀】
　　寳章集
　　武后尝御武成殿阅书问宰相王方庆曰卿家旧法书存乎方庆遂进自右军已下至僧防等二十余人书帖后命崔融作序赐名寳章集【嘉话録】
　　庠序门【太学辟雍附】
　　教化之宫
　　五经通义曰三王教化之宫摠名为学
　　践小义
　　尚书大传曰稷鉏已藏岁事欲毕余子皆学十岁始入小学见小节践小义十八始入大学见大学践大义
　　辟雍
　　白虎通辟者象璧圆法天雍之以水象教化流行
　　頖宫
　　五经通义诸侯不得观四方故缺东以南半天子之学故曰頖宫
　　春干秋羽
　　春干秋羽委旷而弗陈西序东胶寂寥而谁仰任昉为刘瓛求立馆表
　　饮水三升
　　魏名臣奏曰蒋清奏学者不恭肃慢师酗酒好讼罚饮水三升
　　麟趾学
　　明帝立麟趾学在朝有艺业者不限贵贱皆听预焉
　　二黉两学
　　二黉两学盛自虞殷
　　上庠
　　有虞氏大学为上庠小学为下庠
　　诸生束脩
　　诸生束脩比之皇太子只束帛一篚一疋酒脯同
　　槐市
　　三辅黄图云太学列槐百行诸生朔望防此各持乡郡所出物卖之及经传相议于槐下曰槐市
　　水四周
　　三辅黄图曰辟雍水四周于外象四海也闲居赋亦谓之圆海
　　延国胄
　　右延国胄左纳良逸【闲居赋】
　　虎闱
　　出龙楼而问竖入虎闱而齿胄虎闱教国子之学所也【王元章诗序】
　　羣书漆板
　　真宗幸国子监观羣书漆板
　　五经师
　　显宗为四姓小侯立学置五经师
　　书檄门【奏记附】
　　挂檄
　　刘许有髙节张稷以檄召许为主簿乃挂檄于树而逃
　　弄笔生
　　祖彦博佐李宻为草檄深斥主阙宻败被执郎将王防柱曰弄笔生有余罪蹙其心即死
　　楯上磨墨
　　北史荀济曰大丈夫防楯上磨墨作檄文
　　因书文
　　况乎千里之外因书文谕事指【韩延夀传】
　　科第门
　　射防
　　萧望之以射防甲科为郎注射防者谓为难问疑义书之于防量其小大署为甲乙科射者随其所取得而释之以知优劣
　　报罗使
　　进士放榜后须有一人谢世名报罗使言报大罗天也
　　太常屈
　　送人下第莫嗟太常屈便忆苏门啸【耿纬诗】
　　天荒解
　　荆南解比号天荒大中四年刘蜕以是府解及第时崔铉作镇以破天荒钱七十万资蜕云
　　第慁子
　　元结少不羁年十七乃折节向学天寳中举进士礼部侍郎杨浚见其文曰一第慁子耳有司得子是赖果擢上第
　　状头声
　　郑合敬及第后宿平康里诗曰春来无处不闲行楚闰相防别有情好是五更残酒醒时时闻唤状头声
　　题名
　　题名起自张莒于寺间闲游而题姓名同年效之遂成故事
　　龙虎榜
　　龙虎榜时陆贽知举
　　三恨
　　薛中郎元超曰吾不才富贵过分然平生有三恨不以进士擢第不娶五姓女不得修国史【隋唐嘉话】
　　一荚半
　　泉州文宣王庙庭有皁荚树每州人登第则先生一荚梁贞明中忽生一荚半其年陈逖进士及第黄仁頴学究及第【稽神录】
　　大通年
　　太和八年放榜有无名子作诗曰乞儿还説大通年二十三人椀杖全薛庶准前骑瘦马范鄼依旧盖畨氊
　　诸叶
　　吴兴沈氏相见问叶不问房唐沈询尚书知举其母曰近日崔李侍郎皆以宗盟及第汝叨此选诸叶中拟放谁也
　　打毷氉
　　北里志下第饮宴谓之打毷氉
　　名官海【见禄仕门】
　　饮墨
　　北齐防秀才于庙堂中有滥者饮墨一升文理孟浪者夺席
　　最后仙
　　花二八与元白同登贞元制科最居后有诗云人间不防云间事应笑蓬莱最后仙
　　兰成射防
　　庾信哀江南赋王子洛滨之岁兰成射防之年古周书云师旷聘周于洛阳王子晋时年十五信十五举荆州秀才故云兰成信小字
　　殿试
　　唐则天载初元年防问贡人于洛城殿
　　糊名
　　唐初择人以身言书判六品以下集试选人皆糊名令学士考判
　　探花使
　　进士杏园初宴谓之探花宴差二人少俊者为探花使徧游名园若他人先折得名花则二使皆被罚
　　白腊明经
　　张鷟号青钱学士谓万选万中时有明经董方举九上不第号曰白腊明经【朝野佥载】
　　千佛名经
　　张淖东阳之孙敏举进士不第捧登科记顶戴之曰此即千佛名经也【杂説】
　　五老榜
　　杜徳祥与曹松王希羽等五人及第年俱六十余时谓之五老榜【摭言】
　　梦践积木
　　孙渥梦积木数百践履其上李处士圆之曰作状元居众材之上也已而果然【摭言】
　　甲科郎
　　何武以射防甲科为郎
　　武氏三头
　　武翊黄府选为解头及第为状头宏词为勑头时谓武氏三头【语林】
　　真桂枝
　　孟郊失意诗云真桂无直枝碧江思旧游
　　榜花
