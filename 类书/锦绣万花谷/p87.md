<!-- { "loadSidebar": true } -->
　　三十六洞天一霍僮山名霍林之天在福州长溪县二东岳泰山名蓬太空之天在兖州奉符县三南岳衡山名朱陵太虚之天在湖南衡州衡山县四西岳华山名太极总仙之天在华州华隂县五北岳常山名太乙总之天在定州常山县六中岳嵩山名上帝司真之天在洛京王屋县七娥眉山名虚灵太妙之天在嘉州娥眉县八庐山名仙灵咏真之天在江州浔阳县九四明山名赤水之天在明州山有四面产异木十阳明山又云防稽山名极之天十一太白山名真徳之天祠庙见在长安十二西山名天宝极真之天在洪州南昌县十三大潙山在舒州懐宁县一云小潙山名好生上之天在潭州澧陵县十四潜山洞髙一千一十丈十五鬼谷山名太司真之天在信州贵溪县十六武夷山名升真元化之天在建宁府崇安县十七玉笥山名太秀法乐之天在临安军新淦县十八华葢山名容城太王之天在温州永嘉县十九葢竹山名长耀寳元之天在台州黄岩县二十都峤山名实之天在容州普宁县二十一白石山名琼秀长真之天在容州二十二勾漏山玉寳圭之天在容州北流县二十三九嶷山朝真太虚之天在道州延康县二十四洞阳山名洞阳隠观之天在潭州长沙县二十五幕阜山名洞真太之天在鄂州平江县二十六大酉山名大酉华妙之天在辰州七十里二十七金庭山名金庭崇妙之天在越州平郯县二十八麻姑山名丹霞之天在建昌军南城县二十九九仙都山名都祈仙之天在处州缙云县三十青田山名青田大鹤之天在处州青田县三十一钟山名宋日太生之天在升州上元县三十二良常山名良常方防之天在润州句容县茅山北三十四天目山名太极葢之天在临安府余杭县三十五桃源山名马娘光之天在鼎州武陵县三十六金华山名金华洞元之天在婺州金华县
　　莲花峰王仲欲登莲花峰约寺僧到峰头当起烟为信翌日持火而登僧候之数日果有烟起留二旬乃下僧问之云峰头有池菡萏盛开可爱其中又有破铁舟存焉【出三水小牍】
　　九向九背衡山近望如阵云沿湘千里望之九向九背【出湘中记】
　　地胏终南山一名地胏可避洪水俗人云上有神人乗船行追之不可及【出三秦记】
　　金银宫阙燕昭王使人求蓬莱方丈瀛洲此三山黄金白银为宫阙【出史记】
　　管仙宫云县有君山大风雨后闻弦管声其山谓之仙宫【山南康记】
　　青丘山海经云青丘之山其阳多玉其隂多青艧圆峤渤海之东有壑其中山曰圆峤【出列子】
　　五百歳一开五百岁天下名山一开开时金玉之精涌出【出内】
　　诗灵山蕴丽名秀出写蓬瀛香炉带烟上紫葢入霞生雾卷莲峰出岩开石镜明定知丘壑里并伫白云情鼇岫含烟耸莲崕照日开松门夹细叶石磴染新苔【出僧恵标】雪山峙千仞蔽日且嵯峨紫葢云隂逺香炉烟气多【出刘碔】层云霾峻岭絶涧倒危峰刻削临千仞嵯峨起百重【出庾肩吾】独迈青莲岭超奇紫葢峰挂流遥似鹤插石近如龙沙崩闻韵鼓霜落似鸣钟石蒲今尚有采摘更相逢【出萧防】大帝仙乡列圣曹蓬山分命镇波涛瑶台影蘸天心冷贝阙光浮海面髙五色灵霜浮玉籁九清明月射金鼇东方曼倩曽来此偷折林中数颗桃【方泽】
　　石
　　土精气核土精爲石石气之核也【出物理论】
　　落星湾昔有星坠水化为石当彭蠡湾中俗呼为落星湾【出图经】
　　地骨地以石爲之骨【出博物志】
　　仙人镜月林国西南有怪石方数百里光明澄澈可鉴人五脏六腑谓之仙人镜其国人有疾皆輙照之其形遂知【出六帖】
　　鹊化金印常山张颢为梁相天新雨后有鸟如山雀飞翔入市人掷之堕地化爲一圆石颢椎破得一金印文曰忠孝侯印【出搜神记】
　　望夫石武昌北山上有望夫石状若人云昔有贞妇其夫从役逺赴国难携子饯送此山立望夫而化为石因以名焉【出神异记】
　　帝棋桃林在农湖城县休马之山有石焉名曰帝台之棋五色而文状如鸡卵【出博物志】
　　诗依峰形似镜搆岭势如莲有迈东明上来游皆习仙【出萧推】天潢支机罢仙岭博棊余零陵旧是燕昆池本学鱼云移莲势出苔駮锦文疎还当谷城下别月解兵书【出隂铿】
　　海
　　天地脉天有五亿五万五千五百五十里地亦如之各以四海为脉【出□令内】
　　扶桑扶桑在碧海中树长数十丈一千余围两榦同枝更相依倚是以名扶桑【出十洲记】
　　琼田不死草祖洲在东海中地方五百里上有不死草生琼田中草似菰苗长三尺许人已死者以草覆之皆活【出十洲记】
　　寃禽衔石赤帝之女溺于东海化为寃禽名曰精卫衔西山木石以填东海【出山海经】
　　天池南溟者天池也【出庄子】
　　百谷王江海所以能为百谷王者其善下也【出老子】甘棠港王审知招蛮夷商贾海上波涛为阻一夕风雨雷电震击开以为港闽人以为审知徳政所致号甘棠港【出六帖】
　　东市塔影倒谘议朱景见鲍容説陈司徒在州时东市塔影忽倒老人言海影翻则如此【出酉阳杂俎】
　　诗逺水飜如岸遥山到似云方知小姑射谁复语临汾【出炀帝】披襟眺沧海凭轼翫春芳积流横地纪疏派引天潢仙气凝三岭和风扇八荒拂潮云布色穿浪日舒光照岸花分彩迷云雁断行洪涛经变野翠岛屡成桑之罘思汉帝碣石想秦王霓裳非本意端拱是图王【出太宗】登髙临巨壑不知十万里云岛相接连风涛无极已时看逺鸿度阻见惊鸥起不假送将归自然伤客子【出祖孝微】古来海寒多天风白波连山倒蓬壶长鲸喷涌不可涉抚心茫茫泪如珠【出李白】
　　江
　　鹊尾渚左昭公十六年冬楚子伐吴人败之于鹊岸西京记曰今居巢江南水有鹊尾渚者是也
　　黄金浦江水东至长沙下携县又东之有岸有城陵山山有故城东接征落山江之南畔名黄金濑濑东有黄金浦【出水经】
　　江水出火吴杨渭濬东塘之杨林江水出火可以燃物【出九国志】
　　二女解佩昔郑交甫遇女解佩之处今府西大堤襄人呼为解佩江【出碎事】
　　三怃泉经嬀水入东海厘降二女于潙汭岂其是乎江里有上中下三怃言二女降时潙地髙险回曲使者至险輙怃然住叹故曰三怃防稽【出图经】
　　萍实楚昭王渡江江有物大如斗圆而赤直触王舟舟人取之王大怪使之鲁问孔子孔子曰此萍实也可割而食之吉祥唯霸者欲获之使反王遽食之甚美【出家语】诗浩荡浸云根烟岚没逺村鸟归沙有迹帆过浪无痕【出贾岛】古渡悬鱼网空林露鸟巢雪晴山见脊沙浅浪痕交【出李嘉祐】枫林连楚塞水驿到盆城岸草知春晩沙禽好夜惊风帆几度泊处处暮潮声【出皇甫冉】云日楚天暮沙汀白露深【出郎士元】月落乌啼霜满天江枫渔火对愁眠姑苏城下寒山寺夜半钟声到客船【出张继】澄湛凝緑物影巧相向江豚时出戏惊波忽荡漾【出韩愈】二年为吏向江滨重到江头照病身满眼碧波输疋鸟一蓑疎雨属渔人随船晓日孤轮白入座青山数春张翰精灵应笑我緑裙依旧染红尘　一路翠烟垂栁驿满川红雨落花村云随钓艇归渔浦潮送沙鸥入店门【并出王禹偁】晓泛吴门月秋涵楚岸霜固知谢公兴流咏满潇湘【出许浑】霞津锦浪动月浦练花开湍似黄牛去潮疑白马来【出李峤】溶溶漾漾白鸥飞緑净波深好染衣北去南来人自老夕阳长送钓船归【出杜牧】
　　河门
　　黄龙负图河图曰舜与三公临河观黄龙五采负图出置舜前以黄玉为牌白玉为检黄金为绳紫芝为渥章曰天黄符玺
　　三日变五色易干凿度曰帝王将起河水先清清变白白变赤赤变黒黒变黄各三日也
　　清如井水乾元二年七月岚州合河闗三十里清如井水四日而变【出唐史】
　　祖龙受天寳河图考灵曜曰赵王政以白璧沉河有黒公从河出谓政曰祖龙来受天寳开元中有尺二玉牍九折淮南子曰河水九折
　　四渎之宗穆天子河者四渎之所宗
　　诗连旌映浦溆叠鼓沸沙洲桃花长折浪竹叶下奔流塞云临逺舰胡风入阵楼劒拔蛟将出骖惊鼋欲浮雁书终立效燕相果封侯勿恨闗河逺且寛边地愁【出薛道衡】鸿流导积石惊浪下龙门仙槎不辨处沉璧想犹存【出刘孝绰】金堤分锦缆白马渡莲舟风严歌响絶浪涌榜人愁櫂折桃花水飘横竹箭流何言沉璧处千载偶阳侯【出张正见】解通银汉终须曲才出昆仑便不清【陈至】
　　湖
　　铜船出水上刘欣欺交州记曰有一湖去合流北四十里至隂日百姓樵捕见铜船出水上又有水牛在湖之中
　　赐剡川一曲贺知章请为道士还乡里诏许之又求周宫湖数顷为放生池有诏赐镜湖剡川一曲
　　金银塘伏慆登故台诗序曰夫差姑苏台东有丹湖万顷内有银塘陆贾新语曰舜藏黄金于嶃岩之下捐珠玉于五湖之泉以塞邪淫之路
　　诗洞庭春溜薄平湖锦帆张源泛桃花水湘流杜若香地去茅山近江连巫峡长布天澄逺碧映日动浮光行舟逗逺树度鸟息危樯滔滔不可测一苇讵能航【出陈隂铿】八月湖水平涵虚混太清气蒸云梦泽波动岳阳城欲济无舟楫端居耻圣明可怜垂钓者空有羡鱼情【出孟浩然】
　　泉门
　　交旋如盘龙元街县有泉泉眼中水交旋如盘龙或试挠破之寻手成龙状驴马饮之皆惊走
　　房陵粉水房陵有清泉土人以为粉则膏泽芳润贡京师因名房陵粉水【出地理志】
　　灵池山八泉灵池山在翁源县上有八泉曰涌泉曰甘泉曰温泉曰震泉曰龙泉曰玉泉曰灵泉【出水衡记】
　　温泉凡水源有石硫黄其泉则温或云神人所暖主疗人疾【出博物志】
　　神女唾始皇与神女游而忤其防神女唾之则生疮始皇怖谢神女为出温泉而洗除后人因以为验【出初学记】天齐渊齐地泉中或出瓦上有天齐字晏子曰吾闻江深五里海深十里此泉与天齐也【出齐记】
　　白云泉白云泉在天平山白乐天题以絶句范文正继作名遂着在吴县
　　七眼泉在施州南寨石臼溪旁其泉源有七眼
　　抚掌泉在余杭洞霄宫相钱氏武肃王至宫抚掌而泉涌因以为名【并出图经】
　　红泉谢灵运题华子冈铜陵映碧涧石磴泻红泉谢灵运山居赋飘丹砂于红泉
　　诗君言西山顶自古流白泉上有千牛乳下有万石铅不愧恵山味但无六子贤愿君其名庶托文字寒泉比吉士清浊在其源不食我心恻于泉非所患嗟我本何有虚名空自纒不见昔栁子余愚污溪山【出东坡】泉源从髙来走下随石脉纷纷白沬乱隠苍崕拆萦回成曲沼清澈见肝膈潨泻为长溪奔驶荡蛙蝈　虎移泉眼趂行脚龙作浪花供抚掌【出东坡】古郡带荒山寒泉出西郭嘈嘈幽响逺衮衮清光活【出苏明允】百尺青梧桐下有寒泉井分明古镜中照见梧桐影朝汲水花清暮汲水花冷愿持沆瀣杯逺寄蓬山顶【出郑毅夫】













　　锦绣万花谷后集卷五
　　钦定四库全书
　　锦绣万花谷后集卷六
　　临安
　　西部汉书曰钱塘西部都尉居之
　　东安吴志曰黄武五年丹阳防稽吴郡小寇攻没诸县乃分三部之要害地置东安郡居富春
