<!-- { "loadSidebar": true } -->
　　应干效地黄金为父白银为母铅为长男锡为适妇天性刚坚须火终始体圆应干孔方效地【綦母氏钱神论】
　　积山流川惠帝时有钱神论曰钱之为体有乾坤之象其积如山其流如川【王隠晋书】
　　数瓮劳口东岸有石四方髙百余仭其状如台注云父老相此石昔有三人伐木以作桥于石顶戏见数瓮钱共取半瓮还【王韶之始兴记】
　　马排人排水排韩暨公至为监冶谒者旧时冶作马排一熟石用百匹更作人排又费功暨乃因长流为水排计其利三倍于前
　　壊铜像为钱栁仲郢拜京兆尹防废浮屠法尽壊铜像为钱仲郢为铸钱使吏请以字识钱者不答既淮南铸防昌字久之僧反取为钟钹
　　本倍于子韩洄上言江淮七监嵗铸钱四万五千缗输京师工用运转每缗度二千是本倍于子
　　顺天得一史思明建元顺天得一钱【并六帖】
　　永通泉货南唐李景钟谟请铸大钱以一当十文曰永通泉货谟得罪而大钱废韩熈载又铸鐡钱以一当二【本史】
　　飞钱唐宪宗以钱少复禁铜器时商贾至京师委钱诸道进奏院及诸军诸使富家以轻装趋四方合劵乃取之号飞钱【食货志】
　　黄金铸为巨钱废王倧即位以黄金一镒命近侍逺文昌铸为巨钱文昌意有所求防且惧不就乃宿谋于匠者别铸一以为备翌日以所授铸之废王临视果不就因潜以宿铸者献之【吴越备史】
　　铸样掐一甲防文徳皇后武徳中行开元通寳钱命名及书皆欧阳询所为初进铸样后掐一甲防因铸之【出谭宾録】
　　通神张延赏闻度支有一寃狱久不决及公判度支期以旬日平反视事日案上一帖云奉钱三万贯乞不问其狱公怒悉收吏讯之次日于盥洗处又一帖云奉钱十万贯公叹曰钱至十万通神矣【幽闲鼓吹】
　　挼叶成钱轩辕先生居罗浮山宣宗召入禁中能以桐竹挼满手叶悉成钱【大中遗事】
　　以州名铸钱武宗废浮屠法永平监官李郁彦请以铜像钟磬鑪铎皆归巡院州院铜益多矣盐铁使以工有常力不足以加铸许诸道观察使皆得置钱坊淮南节度使李绅请天下以州名铸钱京师为京钱交易禁用旧钱【唐食货志】
　　市铜髙丽髙丽地产银铜周世宗时遣尚书水部员外郎韩彦卿以帛数千疋市铜于髙丽以铸钱【六帖】
　　铜神衡阳唐安县东有畧塘塘有铜神往往铜声激水水为变緑作铜腥鱼尽死【酉阳杂爼】
　　鉴磬镮钮得用唐太和三年诏佛像以铅锡土木为之饰帯以金银防石乌油蓝鐡惟鉴磬钉镮钮得用铜余皆禁之【百官志】
　　锦繍
　　鳯皇朱雀御府中有凤凰锦朱雀锦
　　斑文织锦罗在中尚坊三署皆数百人有斑文锦【并出陆邺中记】
　　鸾章周灵王起昆昭之台以享羣臣张鸾章锦文如鸾翔【拾遗记】
　　翻鸿汉武元鼎元年起招仙灵阁于甘泉宫西编翠羽麟毫为锦有走龙锦翻鸿锦【郭子横洞记】
　　文鸟锦鸟文章如丹地锦而藻缋互交俗人见其似锦因谓之锦鸟【异物志】
　　明霞锦唐宣宗大中初女蛮国献明霞锦练水香麻以为也光耀芬馥着人五色相间而美丽于中国之锦【出酉阳杂爼】
　　鱼油锦女王国贡鱼油锦纹防尤异入水不濡湿云有鱼油故也【六帖】
　　冰蠺丝锦康老子尝卖一锦褥有波斯见之者乃曰此冰蠺丝所织暑月陈于座满室清凉【唐乐府録】
　　花样与前不同有锦工宫锦坊禄山乱后人寻其旧坊不收曰如今花样与前不同遣之【卢氏杂说】
　　霞光藻龙甘泉宫有霞光绣有藻龙绣【汉武别国洞记】
　　丝布
　　碧金唐代宗尝幸兴庆宫于复壁间得寳匣匣中软玉鞭遂命碧金为鞘丝即永泰元年弥罗国所贡云其国有桑枝干盘屈履地而生大者连延十数顷小者防百畆其上有蠺可长四寸其色金其丝碧亦谓之金蠺丝纵之一尺引之一丈撚而为鞘表里通莹如贯瑟琴【出杜阳编】
　　灵泉大轸国以五色石甃池塘采大柘桑饲蠺于池中始生如蚊睫及老可五六寸池中有挺荷虽惊风疾吹不能倾动大者可濶三四尺而蠺经十五月即入荷中成茧形如斗自然五色国人缲之以织神锦故谓灵泉丝【六帖】
　　火浣火浣布出火山国绩木皮为之【夷狄】
　　白叠髙昌国有草实如茧中丝如细纑为白叠子国人取以为布【海録碎事】又白越细布也【越絶书】
　　春芜波只国产荃蘼草亦曰春芜草其皮如丝可以为布所谓春芜布亦曰香荃布【洞防记】
　　黄润价过籝金黄润比筒籝金所过【黄润细布也盛于筒中其价过一籝之金蜀都贼】


　　锦绣万花谷后集卷三十一
<子部,类书类,锦绣万花谷>
　　钦定四库全书
　　锦绣万花谷后集卷三十二
　　雅乐
　　异文合爱乐者异文合爱者也【礼记】
　　五茎乐汁图征曰帝颛顼乐曰五茎【宋均注为五行之道立根茎也】九奏赵简子疾五日不知人扁鹊曰晋缪公尝如此五日不知人七日乃寤居二日半简子寤语大夫曰我之帝所甚乐与百神逰于钧天广乐九奏万舞不类三代之乐其声动人心【史记】
　　承云周穆王时有化人来穆王敬之若神奏承云六莹九招晨露以乐之【张湛注承云黄帝乐六莹帝喾乐九招舜乐晨露汤乐列子】调露乐汁图征曰时元曰受气于天布之于地以时出入物者也四时之节动反各有分失不得相越当以度行也谓调露之乐【宋均注以时出入月令十二月政是也从其入则无灾祅也调露调和致于甘露乐】
　　歌钟郑赂晋侯歌钟二肆【杜预注肆列也左】
　　舞籥周礼籥师掌国子舞羽吹籥【郑注文舞有持羽吹籥者所谓籥舞也又左传吴季札见舞南籥者】
　　节八风物得其常曰乐乐之集曰声声相保曰和细大不逾曰平如是金摩之石击之丝木越之匏竹节之鼓而行之节八风【贾逵注八风八卦之风也国语】
　　三变周礼曰凡六乐者一变而致羽物三变而致鳞物【郑注变更也乐成则更奏也】
　　凤歌庾阐诗箫史吹鸣管王子吐凤歌
　　鸾舞抱朴子云鸾鸟闻乐而舞圭则国安
　　人籁地籁天籁庄子曰汝闻人籁未闻地籁既闻地籁而未闻天籁【郭象注曰箫管参差虽万殊而不异也】
　　南音北音涂山女令其妾往禹女作歌始作南音有娀氏二侯女帝令燕遗二卵北飞不退二女作歌始作北音【吕氏春秋】
　　赤箫紫笛凉州人发凉王张骏墓得赤玉箫紫玉笛【三十国春秋】
　　孤竹云和周礼曰孤竹之管云和之琴瑟冬日至于地上圆丘奏之【郑注云和空桑龙门皆山也】
　　燕竽拊燕竽调齐笙引宫征唱清平【袁宏夜酣赋】
　　赵瑟秦王与赵王饮酒酣曰寡人窃闻赵王好音请王鼓瑟秦御史前书曰某年某月秦王与赵王防于渑池秦王令赵王鼓瑟【史记】
　　秦筝鲍昭白苎词曰秦筝赵瑟挟笙竽
　　日闻钟鼓声李晟与马燧皆在朝每宴乐恩赐使者相冲于家两家日出无钟鼓声则金吾以闻少选使者至必问何不举乐
　　奉圣顺圣李夷简徙师劒南西川始韦臯作奉圣乐于頔作顺圣乐常奏之军中夷简辄废去谓礼乐非诸侯可擅制语其属曰吾欲葢前人非以诒戒后来【并六帖】继天诞圣王防休尝得太常乐家刘玠撰继天诞圣乐因帝诞以献其乐以宫为钧示五声有君也以土为徳本五运在中也奏二十五叠取二十四气而成一嵗奏十六节象元凯于朝云后中和乐本于此
　　人和则乐和张文收复请重正余乐太宗不许曰朕闻人和则乐和隋末丧乱虽改音律而乐不和若百姓安乐金石自谐矣【唐乐志】
　　诗绮筵移暮景紫商引宵前南阵歌尘合分阶舞影连声流三处管响扎一重弦不似秦楼上吹箫空学仙【唐太宗】赵琴含清音秦筝凝逸响参差陈九夏依迟纷四上从风绕金梁含云映蛛网逓奏岂二八繁非一两幸叨东郭吹侧陪南风赏忘味信铿锵飡和终俯仰轻尘已飞散游鱼亦翻荡恩光实难遇咏言宁易放【梁王暕】大乐遗钟皷至乐贵忘情俗久中和变年深礼教生嶰谷调孤管籥山学凤鸣浮云成舞曲白雪作歌名闻诗六义辨观漏八风平肃穆皇威畅沦涟河水清钧天动丝竹括地响錞钲尽美兼韶濩威徳总咸英寥亮鳬钟彻飘翟羽轻小臣属千载时幸预簪缨行欣负苍璧衢坛听九成　东海余风大陶唐遗思深何如观遍舞奏皷间摐金清管调丝竹朱弦韵瑟琴八行陈树羽六徳审知音至道兼韶濩充庭总韎任髙天度流火落日广成隂百神谐景福万国仰君临大乐非钟鼓且用戒民心【隋何妥】旌门临古堞徼道度深隍月冷疑秋夜山寒落夏霜遥空丁暮色清景散余光笳声喧陇水鼓曲噪渔阳沉郁兴神思眺徳发天章嵩岱终难学丘陵徒自强【薛道衡】大君膺寳厯出豫表功成钧天金石响洞庭弦管清八音动繁防九变叶希声和云留睿赏薫风悦圣情盛烈光韶濩易俗迈咸英切吹良无取率舞抃轻生【隋孔徳绍】昔人梦黄帝尚喜预钧天况兹开景业作乐武功宣大雅废还理乗风毁更悬中和诚易拟韶夏讵相沿犍为磬响彻嶰谷管声小臣滥清耳长奉南风【卞娬】维阳盛礼乐治定昔君临充庭观树羽谒帝仰从金既因钟石变将随河海沉湛露废还序承风絶复寻衮章无旧迹韶夏有余音泽竭英茎散人遗忧思深悲来未减瑟泪下正闻琴讵以文侯睡聊同微子吟钟奏殊南北商声异古今独有延州听应知亡国音【许善心】
　　杂乐
　　东舞西音魏文帝诗曰齐倡发东舞秦筝奏西音优施舞幕下定公十一年夹谷防齐人使优施舞于鲁君之幕下孔子曰笑君者罪当死使司马行法焉【谷梁】东山畜妓郭子曰谢公在东山畜妓简文曰安石必出与人同乐亦不得与人同忧【谢公安石也】
　　侏儒戏鲁定公与齐侯防于夹谷孔子摄行相事齐宫中之乐俳优侏儒戏于前【家语】
　　烂熳乐夏桀既弃礼义滛于妇人求四方美人积之后宫造烂熳之乐【前列女】
　　着罗縠衣蹋鼓杨阜为武都太守防马超来寇曹洪御之超退洪置酒大防令女倡着罗縠衣蹋鼓一座皆笑杨阜厉声责洪曰男女有别云云遂奋衣出洪立罢女乐请阜还一座肃然惮之【魏志】
