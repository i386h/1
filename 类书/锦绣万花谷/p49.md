<!-- { "loadSidebar": true } -->
　　户桑枢原宪居鲁环堵之室茨以生草蓬户不完桑以为枢而瓮牖二室上漏下湿匡坐而子贡乗大马中绀而表素往见宪宪华冠縰履杖藜而应门子贡曰嘻先生何为病宪对曰闻之无财谓之贫学而不能行谓之病今宪贫也非病也子贡有愧色【并庄子】
　　葭墙艾蓆梁书安城康王秀云或葭墙艾蓆乐在其中矣
　　绳枢瓮牖贾谊过秦论云绳枢瓮牖之子材能不及中庸
　　斗升之水庄子家贫徃贷粟监河侯监河侯曰诺我将得邑金贷子三百金可乎周忿然作色曰周昨来中道有呼者顾视车辙中有鲋鱼焉问之对曰我东海之波臣也君岂有斗升之水而活我哉周曰诺我将南游吴越激西江之水而迎子可乎鲋鱼忿然作色曰吾得斗升之水活耳君乃言此曽不如索我于枯鱼之肆【庄子外物篇】数滴之泉于頔镇襄阳郑大穆以书投之曰分千树一叶之影即是隂浓减四海数滴之泉即为膏泽于公依索数半与之【云溪友议】
　　门多长者车张负随陈平至其家家乃负郭穷巷以蓆为门然门多长者车辙
　　门外可设雀罗下邳擢公为廷尉賔客填门及废门外可设雀罗后复为廷尉客欲往翟公大书其门曰一死一生乃知交情一贫一贱交情乃见一富一贵乃知交态【汉郑当时传】冷官门外可张罗【坡次杨褒诗】
　　贫无锥潙山香严颂曰去年贫未是贫今年贫始是贫去年贫尚有卓锥之地今年贫锥地也无卓【灯録】肘见踵决曾子在卫緼袍无表正冠而缨絶捉襟而肘见纳履而踵决【庄子】
　　短衣不掩胫长镵长镵白木柄我生托子以为命黄精无苖山雪盛短衣数挽不掩胫此时与子空归来男呻女吟四壁静【老杜诗】
　　车如鸡栖朱震字伯厚谚曰车如鸡栖马如狗疾恶如风朱伯厚【陈蕃】
　　白社衣百结董京在洛汤隠居白社以残絮缕帛为衣号百结衣【逸士】
　　防诗见张韩贾岛初见韩退之及张籍有云袖有新成诗欲见老张韩
　　脱羊裘髙恭之曰生当夕脱羊裘朝佩珠玉【后魏】
　　防榔消酒刘穆之世贫往妻兄江氏乞食食毕求防榔江氏戏曰防榔消食君尝饥何须此后为丹阳尹乃以金盘贮防榔一斛以进妻兄【南史】不索防榔常晏食【山谷】蓬蒿偪人张仲蔚平陵人所居蓬蒿偪人【三辅决録】仲蔚爱穷居绕宅生蓬蒿【陶渊明诗】
　　贫贱骄人魏文侯师田子方太子击逢之引车下谒子方不为礼击因问曰富贵者骄人乎贫贱者骄人乎曰亦贫贱者骄人耳诸侯骄人失其国大夫骄人失其家贫贱者行不合则去之楚越如脱屣【史记】
　　富不如贫向子平读易至损卦喟然叹曰吾已知贵不如贱富不知贫未知死何如生耳【后本】
　　鬼笑刘伯龙贫窭尤甚常营什一之利忽见一鬼在傍大笑伯龙曰贫困固有命乃为鬼所笑【南史】
　　儿号寒冬暖而儿号寒年登而妻啼饥头童齿豁竟死何禆【韩文公进学觧】
　　晩食当肉齐王蠋与齐王游食必太牢出必乗车妻子衣服丽都蠋辞曰玉生于山制璞则破焉士生于野推选则禄焉然而璞不完形神不全蠋愿得归晩食当肉安步当车无罪以当富贵蠋可谓安于贫者也未饥而食虽八珍犹草木也使草木如八珍唯晩食为然【东坡志林】舌耕贾逵通经门徒来学献粟盈仓或云逵非力耕乃舌耕【拾遗记】
　　砚城墨甲水砚者城池也笔者乃矟也墨者甲兵也心意者将帅也【墨诀书数】
　　笔耕舌织唐王勃能文请者金帛盈积人谓勃舌织而衣笔耕而食【张着盛事】
　　食蓼少年辛苦如食蓼老境清甜如啖蔗【坡诗】何异食蓼甘不知是荼苦【乐天】
　　抱添丁防花玉川先生真可怜一生酖酒无一钱病过春风九十日独抱添丁防花发【坡诗注】数日不食行可忍索我抱看满树花【卢仝示添丁】
　　借车借车载家具家具少于车乃是全无一物【孟郊移居诗】食破砚我生无田食破砚迩来砚枯磨不出【坡诗】
　　处穷药方东坡云吾闻战国中有一方吾服之甚效其药有四味一曰无事以当贵二曰早寝以当富三曰安步以当车四曰晩食以当肉若此则可谓善处穷矣拆海图牀前两小女补绽才过膝海图拆波涛旧绣移曲折天呉与紫鳯颠倒在短褐【杜诗】
　　藁席张晨为京兆功曹冬月无被惟有禾藁一束暮铺盖卧旦则收之
　　孙叔敖子贫问优孟楚孙叔敖病且死属其子曰我死汝必贫可往见优孟居数年贫困负薪逢优孟与曰我孙叔敖之子也父死属我见优孟孟曰若无逺游有所之即为孙叔敖衣冠抵掌谈笑为敖像楚王与左右不能别也以为孙叔敖复生欲以为相优孟请归与妇计三日来王曰妇言谓何孟曰楚相不足为也如孙叔敖之相楚得以霸今死其子无立锥之地贫困负薪必如孙叔敖不如自杀楚王于是召叔敖子封之寝丘四百户以奉其祀【史记】
　　穷巷扫轨汉陈平家乃负郭穷巷杜门扫轨然门外多有长者车辙
　　无友之叹东坡谪居海外与程夫侔书云此间食无肉病无药屋无居出无友
　　氷蘗声王文正公侄王质在相门弗骄弗华以贫为寳文正为舍人时家甚虚尝贷金以赡昆弟过期不入辍所乗马偿之公得其劵示家人曰此前人清风吾当不坠又得顔鲁公为尚书时乞米墨帖刻石遗亲友间其雅尚如此故所至有氷蘗声【墓志】
　　范文正补孙明复学职范文正公在睢阳掌学有孙秀才上谒文正赠钱十千明日复谒又赠十千问何汲汲于道路曰老母无以养若日得百钱则甘防足矣公曰吾观子才非凡客也一年仆仆所得几何而废学吾今补子学职月得三千以供养子安于学乎孙生大喜于是授以春秋文正去睢阳孙亦辞归后十年闻太山有孙明复先生道徳髙迈朝廷召至太学乃昔日索游孙秀才文正叹曰贫之为累大矣傥索游至老则虽人材如孙明复犹将汨没也【东轩笔録】
　　早晩啗粥四块范希文修学时最贫在长白山僧舍煮粟米二升作粥一器经宿遂凝以刀划为四块早晩取二块断虀数十茎醡汁半盂入少盐暖而啗之如此者三年【湘山野録】
　　割鹭股我无置锥君立壁舂黍作糜甘胜宻割白鹭股何足难食鸬鷀肉未为失【后山诗】
　　夷白南史李潙谓古人安贫清白曰夷涅而不缁曰白【本】
　　诗李髯家徒四立壁未尝一饭曽留客春寒茅屋交相风傍墙扪虱读书防老妻甘贫能养姑寕剪髻鬟不典书大儿得飡不得鱼小儿得禈不索　未论功活人饱活不尝得妻寒尚賔敬儿饿犹笔墨平生贷米家十辈来薄责囊无孔方兄面有陈蔡色　君不见公车待诏老诙谐饥来索米长安街君不见杜陵白头在同谷夜提长镵掘黄独文人古来例寒饿安得野蚕成茧天雨粟【并山谷】君不如屈大夫夕飡但秋菊又不如顔平原米尽且食粥痴人要赢余椒有八百斛钱有一百屋【吕本中】身在秋湖天一角岭猿洲鴈亦相哀他时相见柯山下土锉芳薪煮芋魁【卢防】本卖文为活翻令室倒悬荆扉深蔓草土挫冷疎烟　不防井晨冻无衣牀夜寒囊空恐羞澁留得一钱看　北里富薫天髙楼夜吹笛焉知南邻客九月犹絺绤【并老杜】病多谙药性年长信人愁萤影竹窗下松声茅屋头　盘飡市逺无兼味樽酒家贫只旧醅肯与邻翁相对饮隔篱呼取尽余杯【并于鹄】多病吴中一腐儒新来鈆水照髭胡扫地静怜黄吻婢鸡卖遣白头奴【卢防】无地可耕归不得有恩堪报死何难流年怕老相将去百计求安未得安【禇载】到来难遣去难留着骨粘心万事休潘岳愁丝生鬓里婕妤悲色上眉头长途计尽空骑马逺鴈声初独倚楼更有相思不相见酒醒灯背月如钩【李延壁愁诗】多才久被天公怪阙食惟应防妇知杜叟挽衣那及胫顔公食粥敢言炊【坡和柳子玉诗】借车载家具家具少于车鬓边虽有丝不堪织寒衣【孟郊朝饥诗】卧闻东牀琴冻折两三弦其不止忍饥而已寒不可忍也【欧公诗话】脱使端能去穷鬼自量无以致钱神【唐子西】烟村旧业牵归梦雪屋孤灯照病身【王禹偁】僧态盘飡虽笋味道情栏槛只松花【魏野】千里故园魂梦里百年生事寂寥中【子由】暗天欲照盆无水贫女如花镜不知【施肩吾】穷巷悄然车马絶案头干死读书萤【老杜】旧屋但余烧药灶破囊犹欠买山钱【卢防】髯奴便了能沽酒稚子添丁觧灌畦【李彭】建邺江山千里逺长安风雪一家寒【胡恢】老妻稻下收遗稚子松间拾堕樵【荆公】雨荒春圃惟生草雪压朝厨未有烟【乐天】傍暖旋烧红落叶觉寒犹着旧生衣【王建】车如鸡栖马如狗闭门常多出门少【山谷】愁从竹叶杯中去老向菱花鉴里来【赵循道】一夜不眠孤客耳主人门外有芭蕉【戎昱】儿馁嗔郎罢妻寒怨藁砧【唐子西】万事不挂眼四愁犹有诗【山谷】瓦池研灶煤苇管书柿叶【东坡】乌几重重缚鹑衣寸寸针【老杜】朝食不盈肠冬衣才掩体【韩愈】长喜诗无病不忧家更贫【潘阆】贫教谋事拙病使出言忧【陶侃】毎因多事日减却少年心为农山涧曲卧病海云边【杜甫】醉中惊老去笑里觉愁来【包佶】痩肌寒带粟病眼馁生花【裴説】冷髪不长黒贫交无久情【杜荀鹤】老觉僧斋健贫还药债迟【姚合】春非孤客事花在五侯门【薛能】眼昏书字大耳重觉声髙【张洎】孟郊天地窄杨朱岐路多【石曼卿】竹斋烧药灶花璵读书牀












　　锦绣万花谷前集卷二十四
　　钦定四库全书
　　锦绣万花谷前集卷二十五
　　隠逸
　　四皓秦夏黄公绮里季甪里先生东园公避秦隠商山行歌紫芝曲汉髙祖累聘不至后用张良计乃出随太子朝太子乃定
　　九老白居易与胡杲吉敀郑据刘真张浑狄兼谟卢贞燕集皆髙年不仕者人慕之绘为九老图【本】
　　白莲社刘遗民雷次宗依庐山逺师乃于精舍无量夀像前建斋立社共期西方庐阜记逺师结白莲社以书招陶渊明陶曰弟子性嗜酒若许饮即往逺许之遂造焉陶攒眉而去
　　支牀有坐帐无鹤支牀有一寸二寸之鱼三竿两竿之竹名为野人之家是谓愚公之谷【庾信小园赋】
　　买山钱符山人投襄阳于頔乞买山钱公与之仍加衣服【云溪友议】
　　山资已足王秀之为晋平太守朞年便求去曰山资已足岂可久留以妨贤路【南史】
　　膏肓痼疾唐田游岩隠许由祠傍号由东隣髙宗幸嵩亲至其门曰先生此佳否对曰臣所谓泉石膏肓烟霞痼疾者【隠逸传】
　　能言鬬鸭陆蒙有鬬鸭一栏极驯一旦驿使挟弹毙其尤者蒙曰此鸭善人言见欲上进奈何毙之使惧尽与囊中金徐问人语之状蒙曰能自呼其名也驾飞鸿山谷观卢鸿图云黄尘逆防马辟易归来下帘卧书空不知绣鞍万人立何如卢郎驾飞鸿卢隠士驾飞鸿归隠也
　　浪士漫郎元结作自释曰少避乱入猗玗洞称猗玗子后家瀼濵乃称浪士及有官人以为浪者亦漫为官乎呼为漫郎漫郎既客樊上漫遂显左右少长相戏更曰聱叟彼诮以聱者为其不相从聴不相钩加带笭箵而尽船独聱牙而挥车酒徒得此又曰公之漫其终犹聱乎脱朝服辞官陶景为诸王侍读家贫求县宰不遂永明十年脱朝服挂神武门上表辞官诏许之【南史】
　　角巾东洛薛平除散骑常侍年老致仕角巾东洛多幸老民宋琪拜右仆射被病作多幸老民叙以见志北山南山后法真隠处太守欲以功曹相屈法真曰若欲使之真将在北山之北南山之南【本】
