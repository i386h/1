<!-- { "loadSidebar": true } -->
　　错寳为跗汉制天子笔以错寳为跗毛皆以秋兎之毫【西京杂记】
　　金匣子云汉末一笔之匣雕以黄金饰以和璧缀以隋珠文以翡翠
　　琉璃象牙为管昔人或以琉璃象牙为笔管丽饰则有之然笔须轻便重则踬矣【王羲之笔经】
　　仙笔四谱云石晋之末有一髙士不显姓名每夜作笔付其家室至晓阖户而出以竹筒衔壁外向如引水者置钱其中则一管跃出笔尽虽官府势要无复有也匠妇亦怡然自得如此三十嵗时人谓之仙笔
　　毛锥子洪肇曰安朝廷定祸乱直须长枪大劒若毛锥子安足用哉【五代史】
　　黒水郡王薛稷为笔封墨曹都统黒水郡王表兼毛锥刺史【龙须志】
　　诗英华表玉笈佳丽称珠网无如兹制竒雕饰杂众象仰出写含花横袖学仙掌幸因提拾用遂厠琁台赏【梁简文帝】本自灵山出名因瑞草纎端奉积润弱质散芳烟直写入蓬牒横承落絮篇一逢掌握重宁忆仲升捐
　　墨
　　黒松使者陶家瓶余事曰宗御案墨曰龙香剂一日见墨上有小道士如蝇而行上叱之即呼万嵗曰臣墨之精黒松使者也凡世人有文者其墨上皆有龙宾十二上神之乃以墨分赐掌文官
　　香太守薛稷为墨封九锡拜香太守兼毫州楮郡平章事是日墨吐异气结成楼台状隣里来观食久乃灭【纂异记】
　　墨狻猊徐峯善碁段成式欲尽穷其术峯曰子若以墨狻猊与我当使子过我十倍【龙髓记】
　　字三年不昏相墨经墨染纸三年字不能昏暗者为上豹皮囊文房寳饰曰养墨以豹皮囊贵乎逺湿
　　一喷皆成字班孟嚼墨一喷皆成字竟纸各有意义鱼吐青色葛见卖大鱼谓曰暂烦此鱼往河伯处鱼主曰鱼已死曰无害乃丹书纸内口中投水有顷鱼化腾跃上岸吐墨书青色如木叶而去【并葛洪神仙】
　　青松烟墨出青松烟笔出狡兎翰古人感鸟迹文字有改判【曹植乐府诗】
　　十螺汲太子妻与夫书曰并致上书墨十螺【妇人集】筑阳山石筑阳县有墨山山石悉如墨【盛之荆州记】
　　懐化堑懐化郡握堑得石墨甚多精好可写书【广州记】三万杵韦仲将墨方曰合墨法以真珠一两麝香半两皆捣细后都合下鐡臼中捣三万杵杵多愈益不得过二月九月
　　砚
　　鐡面尚书薛稷为砚封九锡拜离石乡侯鐡面尚书使持节即墨军事长【鳯翔退耕】
　　玉砚五代吴世家显徳三年世宗征淮南下诏抚安扬氏子孙而李景闻之遣人尽杀其族周先锋刘重进得其玉砚以献
　　秀石其壁曰龙壁其下多秀石可砚【栁宗元栁州山水记】
　　紫石潭徐之夜读书见人物如粟米数百皆具甲胄拥一紫衣者行案上呼曰蚍蜉王欲观渔于紫石潭渔具数十入砚中皆获小鱼【异闻实録】
　　溪源中石山川今古记曰兴平石穴深二百许丈石青色堪为砚
　　纯银参帯魏武上杂物疏曰御物三十种有纯银参帯砚一枚纯参帯圆砚大小各一枚
　　金鐡为池即方圆以定形锻金鐡以为池木贵其能软石美其润坚加采漆之胶固含仲徳之清【砚赋】风字砚防稽有老叟云右军之后持一风字砚大尺余色正赤周之不减端石云右军所用者石阳休以钱二万得之
　　有眼为贵端石以子石为上在大石中生葢精石也流俗讹为紫石又以贮水不耗为佳有眼为贵石病也官司嵗以为贡在他砚上然十无一二发墨者但充翫好而已
　　金星为贵歙石出于龙尾溪以金星为贵予少时得金坑矿石坚而发墨端溪以北岩为上龙尾以深为上龙尾逺于端溪上而端石以后出见贵尔
　　碧玉砚许汉阳笔以白玉为管砚碧玉以玻瓈为匣金匮书黄帝得玉一纽治为墨海其上篆文曰帝鸿氏之砚又太公金匮书曰石墨相着邪心谗言无得污白是知砚其来尚矣【砚者研也研墨使和濡也】
　　一箧磨穴砚古人有学书于人者数年自以艺成告辞而去师曰吾有一箧物可附于某处及山之下絶无所付人封题亦甚不密乃启之皆磨穴者砚数十枚方知师夙所用者乃返山服膺至晧首方毕其艺
　　补百碎砚石晋时关石有李处士能画驯狸复能补端砚百碎者赍归旬日即复旧如新琢成畧无瑕纇世莫得其法【并四谱】
　　诗纱帷昼暖墨花春端州石匠巧如神踏天磨刀割紫云慵刓抱水含满唇暗洒苌冷血防【李贺】巨璞禹凿余异状君独见其滑乃波涛其光或雷电聨防各尽墨多水逓隠见【杜甫】低心蒙润久入匣更身安【僧贯休】
　　铭賛顾寻斯砚乃生翰墨自昔颉皇之罔极【繁钦】书契既造砚墨乃陈篇籍永垂纪志功勲【李尤】方如地体圆似天常斑彩散色沤染毫芒防黛文字曜明典章施而不徳吐惠无疆浸渍甘液吸受流光【繁钦】爰初书契以代结绳人察官理庶绩诞兴在代季末华藻流滛文不为行书不尽心淳朴浇散俗以崩沉墨运翰染荣辱是若念兹在兹惟王是托【王粲】
　　纸
　　平滑如砥释名曰纸砥也平滑如砥石也
　　方絮服防通俗方曰方絮曰纸
　　捣鱼网汉桓帝时桂杨人蔡伦始捣故鱼网造纸【博物志】缥红东宫旧事曰皇太子初拜给缥红纸各一百枚藤角王纸不可以作文书皆令用藤角纸【初学记】
　　楮国公薛稷为纸封九拜楮国公白州刺史统领万字军畧道中郎将【事畧】
　　桃花纸杨炎在中书后阁糊牕每用桃花纸涂以冰油取其甚明【凤池编】
　　栁绵肝毛重教授于导江春日主人宴乃赋散语曰虮肝之奉何堪龙首之攀可望主人大喜劝以陆源酒赏以栁绵肝【文房寳饰】
　　洪儿纸姜澄十嵗苦无纸澄乃烧糠熁竹为纸以供父澄小字洪儿乡人号洪儿纸【童子神通録】
　　养以芙蓉粉养纸以芙蓉粉惜其色【文房寳饰】
　　薛涛牋元和之初薛涛好制小诗惜其幅大不欲长賸乃狭小之蜀才子后减诸牋如是号薛涛牋【南部新书】雁头牋罗隠喜笔工苌凤赠雁头牋百幅【龙须志】
　　琅玕纸琅玕纸十幅可为札墨子词【酉阳杂爼】
　　金花牋帝与妃赏壮丹命李年持金花牋赐李白【太真外】
　　诗杂彩何足竒惟红偏可作灼烁类苣开轻明似霞破镂质卷芳脂裁花承百和不过精华人岂入风流座【江洪】皎白犹霜雪方正若布碁宣情且记事宁同鱼网时【后梁宣帝】昔时应春色引渌泛清流今来承玉管布字改银钩【薛道衡】

　　锦绣万花谷后集卷二十九
　　钦定四库全书
　　锦绣万花谷后集卷三十
　　旌旗
　　翠凤李斯上书曰今陛下建翠凤之旗树灵鼍之鼓皷音举白金音举青军令曰闻雷皷音举白幢丝旗大小船皆进战不进者斩闻金音举青旗船皆止不止者斩
　　黄鸟之旗墨子曰赤鸟衔书降曰命周文王伐殷天赐武王黄鸟之旗
　　正正之旗黄帝出军决曰始立牙之日吉气来应旗幡指敌是谓堂堂之阵正正之旗此大胜之征
　　翼星明翼星明旌旗用【天文要集】
　　鸟集旌上鸟集将军旌上将军増秩禄【赵氏兵书】
　　五方法风后曰予告汝帝之五旗东方法青龙曰旗南方法赤鸟曰防西方法白虎曰典北方法蛇曰旂中方法黄龙曰常【河图】
　　旗上有光郝明古曰旗上有光人主大喜延年益夀四兽礼记曰行前朱鸟而后武左青龙而右白虎招摇在上急缮其怒【以此四兽为军阵象天也画招摇星于旌旗上以起居围劲军之威怒】五牛晋元皇始制五牛之旗设青在左黄在中【周迁车服杂记】蜿虹垂天王沉饯行赋曰曳招摇之脩旗若蜿虹之垂天
　　旗制三十二旗之制三十有二其大总管一曰青龙旗二曰白兽旗三曰朱雀旗四曰武旗五曰黄龙负图旗六曰应龙旗七曰龙马旗八曰玉马旗九曰凤凰旗十曰鸾旗十一曰鵕防旗十二曰太平旗十三曰麒麟旗十四曰飞麟旗十五曰飞黄旗十六曰駃騠旗十七曰白泽旗十八曰五牛旗十九曰犀角旗二十曰金牛旗二十一曰兕旗二十二曰三角兽旗二十三曰角瑞旗二十四曰吉利旗二十五曰騼防旗二十六曰驺牙旗二十七曰黄鹿旗二十八曰白狼旗二十九曰赤熊旗三十曰辟邪旗三十一曰苣文旗三十二曰白刃旗【唐六典武库令】
　　劒
　　青龙象劒之在左青龙象也【春秋繁露】
　　齐金桓公问曰齐国寡甲兵为之若何管子曰小罪谪以金分宥问罪入美金以铸劒防试之狗马【国语】
　　楚鐡秦昭王临朝叹息曰吾闻楚之鐡劒利则士勇也【史记】
　　玉头张敞晋东宫旧事曰太子仪饰有玉头劒
　　文玉通犀魏文帝典论曰余好击劒命彼国工以为寳器饰以文玉表以通犀
　　金鐡英银锡精秦客薛烛善相劔楚王取湛卢示之烛曰善哉衔金鐡之英吐银锡之精【呉越春秋】
　　五色骇鑪余好击劒善以短乗长选兹良金命彼国工精而链之至于百辟其始成也五色骇鑪巨橐自鼓【魏文帝典论】
　　华隂赤土雷焕得酆城劒取南昌西山下土拭劒送一劒并土与张华以南昌土不如华隂赤土报雷焕书云云兼以华隂土一斤致焕焕将拭劒转精明也青龙突阵开元中河西骑将宋青春每阵常运臂大呼执馘而旋未尝中锋镝西戎惮之后吐蕃入寇获生口数千军帅令泽问衣大虫皮者尔何不能害答曰尝见青龙突阵而来兵刃所及若叩铜鐡青春乃知劒亦有灵也
　　火精徳宗将幸奉天自携火精劒出内殿因叹曰千万年社稷岂谓狗防所窃耶遂以劒斫槛上鐡狻猊应手而碎上曰若碎小寇如碎狻猊不足忧也及乗舆遇夜侍从皆见上仗数尺光明即火精劒也【唐杜阳编】
　　生神芝生黒烟成都朱善存家世寳一劒每生神芝则天下晏清如安史黄巢乱劒皆生黒烟属天不差毫发【玉尘集】
　　鳞铗星镡郑云逵少时得一劒鳞铗星镡有时而吼常在庄居晴日借膝玩之忽有一人从庭树窣然而下紫衣朱糺发露劒而立黒气周身状如重雾其人因言我上界人知公有异劒愿借一观郑谓曰此凡鐡尔不堪君翫上界岂借此乎其人求之不已郑俟便疾起斫之不中黒气着地数日方散
　　色青无刃大厯中髙邮人张存以踏藕为业尝于陂中见旱藕梢大如臂遂并力掘之深二丈大至合抱似不可穷乃断之中得一劒长二尺色青无刃【酉阳杂爼】
　　诗我有一寳劒出自昆吾溪照人如照水切玉如切泥锷边霜凛凛匣上风凄凄寄语张公子何当来见携【吴均】寳劒出昆吾龙夹采珠五精初献术十戸竟论都匣气冲牛斗山形转鹿卢欲知天下贵持此问风湖【崔融】赠劒刻玉字延平两蛟龙【李白洞庭诗】挼丝团金悬防神光欲截蓝田玉提出西方白帝惊嗷嗷鬼母秋郊哭　先辈匣中三尺水曽入吴潭斩龙子【并李贺】寳劒双蛟龙雪花照芙蓉精光射天地电腾不可冲【感遇集】
　　刀
　　周之寳器赤刀周之寳器【博物志】
　　百链青犊漏景三刀名也【崔豹古今注】
　　铸刀以五月丙午古人铸刀以五月丙午取纯火精以协其数【吴喜志林】
　　百辟寳刀典论曰魏太子丕造百辟寳刀三一曰灵寳二曰含章三曰素质又作露陌刀一名龙鳞矣
　　脱光龙鱼河图曰有脱光刀
　　金马托形李无金马书刀铭云巧冶链刚金马托形三公可服晋中兴书云初魏徐州刺史任城吕防佩刀工相之以为必三公可服此刀防为别驾王祥曰茍非其人刀或为害卿有公辅之量故以相与祥辞之固强乃受之
