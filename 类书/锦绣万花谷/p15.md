<!-- { "loadSidebar": true } -->
　　寒心酒翚怕愁贪睡独开迟自恐冰容不入时故作小红桃杏色尚余孤瘦雪霜姿寒冰未肯随春态酒翚无端上玉肌诗老不知风格在更求緑叶与青枝【山谷】诗雪里开花却是迟如何独占上春时也知造物含深意故与施朱发妙姿细雨浥残千颗泪轻寒瘦损十分肌不应便杂夭桃杏半防微酸也着枝　幽人自恨探春迟不见檀心未吐时金鼎夺胎那是寳玉人頳頬更多姿抱丛暗叶初含子落浓香已透肌乞与徐熙画新様竹间璀璨出斜枝【东坡】梅好唯伤白今红是絶竒认桃无緑叶辨杏有青枝烘笑从人赠酡顔任笛吹未应娇意急发赤怒春迟【石曼卿】好处曽临阿母池浑将绛雪防寒枝东墙羞頬逢人笑南国顔强自持【毛泽民】路入君家百歩香隔初试汉宫妆直疑梦到昭阳殿一簇轻钿绕淡黄【韩子苍】娇朱浅浅透冰光瘦倚疎篁半出墙雅有风情胜桃杏巧含春思避冰霜融明醉脸笼轻晕敛掩仙裙蹙嫩黄日暮风英堕行袂依稀如着领中香【饶操】
　　牡丹
　　九十余种钱思公欲作花品细书牡丹名于小屏凡九十余种姚黄未出牛黄为第一牛黄未出魏紫为第一又有倒晕檀心九蘂真珠红鹤翎红一捻红之类凡洛阳为天下第一虽越不敢争髙下【欧公花谱】
　　见根拨而知髙下邵康节访商守赵郎中与章子厚同防子厚议论縦横不知敬康节语次因及洛中牡丹之盛赵守谓章曰先生洛人也知花为甚详康节因言洛人以见根拨而知花之髙下者知花之上也见枝叶而知髙下者知花之次也见蓓蕾知髙下者知花之下也如公所説乃知花之下也章黙然整服【童防训】
　　诗春风晴昼起浮光玉作肌肤罗作裳独歩世无吴苑艶浑身天与汉宫香一生多怨终羞语未剪相思已断肠【石曼卿】落尽春红始见花幄笼暖日护香车买栽池馆恐无地看到子孙能防家【罗邺】蟾精雪魄孕云荄春入香腴一夜开宿露枝头藏玉块晴风庭面揭银杯【欧公白牡丹】长安豪贵惜春残争赏先开紫牡丹别有玉杯承露冷无人肯向月中看【裴璘】枣花至小能成实桑叶虽柔解吐丝堪笑牡丹如斗大不成一事又空枝【王文恵公】秀色洗妆脸暗香生雪肤黄昏更萧瑟头重欲相扶【东坡】红开西子妆楼暁翠揭麻姑水殿寒三月莫辞千度醉一生能得防回看暁槛竞开香世界夜拦频结醉因縁【唐人】常夸西洛青屏簇乆洗南徐紫锦堆【晁无咎】施朱施粉色俱好倾国倾城艶不同【邵尧夫】姮娥二女曽相送留下鸦黄作蘂尘【唐谦】平分造化双苞出拆破春风两面开【徐仲雅】三月后方有百花中更无【李正封】天香夜染衣国色朝酣酒【王建】粉光深紫腻肉色褪红娇【王建】锦帏初卷卫夫人绣被犹堆越鄂君垂手乱飜雕玉佩折腰争舞郁金裙石家蜡烛何曽剪荀令香炉可待熏我是梦中传防笔欲书花叶寄朝云【李义山】
　　红药
　　诗钗亭抽碧股粉蘂扑晴丝疑香熏罨画似泪着胭脂【乐天】蚕老桑柔戴胜鸣飜堦红药占春荣牵风孙夀愁眉破带雨骊姬泪眼横　谁家列屋红妆面徙倚朱栏不下迎【洪驹父】
　　海棠
　　睡未足明皇一日登沉香亭妃子时卯酒未醒扶掖而至帝笑曰是岂妃子醉海棠睡未足耳【太真妃外】坡诗云只恐夜深花睡去髙烧银烛照红妆
　　胭脂雪东坡卧闻海棠花泥汚胭脂雪
　　花中神仙贾耽着百花谱以海棠为花中神仙【海棠记】诗自然富贵出天姿不待金盘荐蕐屋朱唇得酒晕生脸翠袖卷纱红映肉林深雾暗晓光迟日暖风轻春睡足雨中有泪亦凄然月下无人更清淑陋邦何处得此花无乃好事移西蜀寸根千里不易到衔子飞来岂黄鹄明朝酒醒还独来雪落纷纷那忍触【东坡】意分巫峡雨腰细汉台风妆指朱先布膏唇檀更融难胜风不定易入蝶能通杜甫句何畧薛能诗未工【石曼卿】浑是华清出浴初碧纱斜掩见红肤便教桃李能言语西子娇妍比得无【崔徳符】艶丽最宜新着雨妖娆全在欲开时莫愁粉黛临香嫩梁苑丹青防笔迟【郑谷】雨过温泉浴妃子露浓汤饼试何郎【凯凡】多谢许昌传雅什蜀中曽未遇诗人【贾岛】纵使许昌健笔可怜终古愧妍姿【晏殊】
　　桃花
　　如昭君桃花如昭君服御靓以丰徘徊顾幽影似为悦已容【韩子苍】
　　皮赋薛诗林逋诗云比合并饶皮博士相形偏属薛尚书【皮日休有赋薛能有诗】
　　醉眼杜诗桃花气暖眼自醉【江总诗恼杀未归客桃花矄眼醉】
　　小红杜诗宠光蕙叶与多碧防注桃花舒小红
　　李花
　　诗平旦入西园梨花数株若矜夸旁有一株李顔色惨惨似含嗟问之不肯道所以独绕百匝至日斜奈何听酒不省録不见玉枝攅霜葩　谁堆平地万堆雪剪刻作此连天花日光赤色照未好明月暂入都交加夜领张彻投卢仝乗云共至玉皇家长姬香御四罗列缟裙练恱无等差清寒莹骨肝胆腥一全思虑无由邪　江陵城西二月尾花不见桃唯见李风揉雨练雪羞比波涛飜空杳无涘金乌海底初飞来朱辉散射青霞开迷乱入眼看不得照耀万树繁如堆【并退之】李径独来数愁情相与怜自明无月夜强笑欲风天减粉与园箨分香沾渚莲徐妃乆已嫁犹自玉为钿【微之】
　　梨花
　　妃子泪栏干白乐天长恨歌玉容寂寞泪栏干梨花一枝春帯雨谓太真也
　　诗冷香销尽晩风吹脉脉无言对落晖旧日郊西千树雪今随蝴蝶作团飞　剪剪轻风漠漠寒玉肌萧瑟粉香残一枝帯雪墙头出不用行人着眼看【并谢无逸】妆靓青娥妬光凝粉蝶羞年年寒食夜吟绕不胜愁【穆清叔】最似孀闺年少妇白妆素袖碧纱裙【乐天】
　　杏花
　　诗天晴日暖笼紫烟镜里红妆犹帯酒江梅已尽桃李迟此时此花即吾友【黄鲁直】清露泣月蘃温风散晴葩春工了不睡连夜开此花恼客香有无弄粉影横斜　杏花飞帘散余馨明月入户寻幽人褰衣歩月踏花影烱如流水涵青苹花间置酒清香发争揽长条落香雪山城酒薄不堪饮劝君且吸杯中月洞箫吹断月明中惟忧月落杯酒空明朝卷地春风恶但见緑叶栖残红【东坡】蓓蕾枝梢血防干粉红腮颊露春寒不禁烟雨轻欺着秖好庭前爱惜春【林逋】小桃新谢后双燕却来时【郑谷】
　　酴醿
　　诗酴醿一架最先来夹竹金沙次第栽浓緑扶踈云对起醉红撩乱雪争开【王介甫】十年醉锦幄酴醿照金沙欲眠春风里不去留君家【山谷】不傅人间玉奁粉别有天上金炉烟独清合作诸兰佩深白未数杨花绵春风烂漫倚墙角一月不复烧龙涎【石敏若】肌肤冰雪薫沉水百草千花莫比芳露湿何郎试汤饼日烘荀令注炉香　残梅红药迟此物共春归名字因壶酒风流付枕帏坠钿香径草飘雪静垣衣玉气晴虹发沉材锯屑霏【山谷】酴醿不争春寂寞开最晩青蛟走玉骨羽盖防珠幰不妆艶已絶无风香自逺凄凉吴宫阙红粉埋故苑余香入此花千载尚清婉【东坡】唤将梅蘃要同韵羞杀梨花不解香如何五月露寒殿不与薫风送晩凉【晁无咎】平生为爱此香浓仰面常迎落絮风每到春归有遗恨典刑犹在酒杯中【韩持国】天将花王国艶殿春色欲令酴醿洗妆素颊相追陪絶胜浓英缀枝不韵李可友横斜照水搀先梅初疑广寒修月手酿此欲作长春酒又疑青女未归
　　家抟香弄粉为此花要知风韵太超絶清影亭亭半遮月防风不动香更繁沉水未灰金博山我来已落春去后尚觉有香栖鼻端年年独占余春住早开却被嫣红妬从今着意问春工借与姮娥奔月路【卢元賛】风流彻骨成玉酒梦寐迷人入锦囊【山谷】
　　莲花
　　花神元和中苏昌逺居吴中有女郎素衣红脸与相狎赠以玉环一日见槛前白莲花开花蘂有物乃玉环也折之乃絶【北梦言】
　　水宫仙子平池碧玉秋波莹緑云拥扇青摇柄水宫仙子鬬红妆轻歩凌波踏明镜【张文潜】
　　云锦段东坡横湖诗云贪看翠盖拥红妆不觉湖边一夜霜卷却天机云锦段从教匹练冩秋光　退之诗撑舟昆明渡云锦【乃荷花也】
　　水花水芝杜诗水花笑白首坡云水花水芝皆莲花莲社僧恵逺居庐山与刘遗民等结白莲社以书招渊明渊明曰若许饮即往许之遂造焉陶攅眉而去【髙僧传】王俭幕庾杲之为王俭长史俭与之书曰庾景行遂得泛緑水依红莲何其丽也时人以俭府为莲花池景行杲之字也
　　诗太华峯头玉井莲开花十丈藕如船冷比雪霜甘比蜜一片入口沉疴痊【韩诗】移舟水溅差差緑倚槛风摇柄柄香多谢浣沙人不折雨中留得盖鸳盎【郑谷】含情脉脉向层漪未语幽懐定未知洛浦微波长映歩汉宫香水不濡肌心通防防韬光藕肠结千回托乱丝【石曼卿】湖水清且浅新荷半犹卷未见红妆窕娘先排翠羽参差扇【东坡】蓼花蘸水火不灭水鸟惊鱼银梭投满目荷花千万顷红碧相杂敷清流孙子已斩吴姬女琉璃池上佳人头【李璟】湔裙无限水障袂防多风【钱惟演】君不见叔隗季隗南归晋又不学小乔大乔东入吴一种桃根与桃叶若为化作双芙蕖临淮政成有余暇坐令小屋添潇洒鵞溪一幅万里寛移得浙川入图画天空水濶江茫茫想见女英与娥媓九疑云深苍梧逺冰姿泣露不成妆苦心抱恨何时了香骨应甘没秋草不如回首谢秋风分作尹邢来汉宫【周知防】荷叶罩芙蓉圆青映嫰红佳人南陌上翠盖倚薫风【青箱杂记】紫荷虫篆霜叶枯袅蹄垂房裂青肤【李彭】谁家水上张青盖罩却红妆唱采莲【欧公】宻叶髙丛拥万枝女仙成队緑云随【陈充】湘妃雨后来池看碧玉盘中弄水晶【郑震】
　　白莲
　　诗昨夜三更后姮娥坠玉簮冯夷不敢受捧出碧波心佳人方素白对镜理新妆【王元之】何人解把无尘袖盛取清香尽日怜【崔鲁】无情有恨何人见月冷风清欲坠时【皮日休】韵幽添出溪光嫩香逺都和水气清【王性之】泄香银槖破防露玉盘倾【乐天】
　　木犀
　　小山岩桂刘安招隠士曰桂树丛生兮寂寂幽刘安即淮南王其徒有大小山【文选】
　　诗玉阶桂影秋绰约天空为卷浮云幕婵娟醉眼水晶殿老蟾不守余花落苍岩忽生霜月裔仙芬凄冷真珠蕚娟娟石畔为谁妍香雾着人清入膜夜深醉月寒相就酴醿却作伤心瘦弄云仙女淡纻衣烟裙不着鸳鸯绣眼中寒香谁同惜冷吟径召梅花魄小蛮为洗玻璃杯晩来秋瓮蒲萄碧【毛滂】沦雪凝酥防嫩黄蔷薇清露染衣裳西风扫尽狂蜂蝶独伴天边桂子香【谢无逸】浓开细细黄金蘂间破深深碧玉丛【石敏若】招还酴醿魂似挹蔷薇露【洪驹父】晓风熏麝馥秋露染鹅黄【何斯举】
　　水仙
　　诗凌波仙子生尘袜水上轻盈歩微月是谁招此断肠魂种作寒花寄愁絶含香体素欲倾城山矾是弟梅是兄坐对真成被花恼出门一笑大江横　得水能仙天与竒寒香寂寞动冰肌仙风道骨今谁有淡扫蛾眉篸一枝【并山谷】钱塘昔闻水仙庙荆州今见水仙花暗香静色撩诗句宜在林逋处士家　借水开花自可竒水沉为骨玉为肌暗香已压酴醿倒只比春梅无好枝【师川】
　　山矾
