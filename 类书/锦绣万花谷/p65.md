<!-- { "loadSidebar": true } -->
　　大小欧阳欧阳通早孤母教以父书使希父遗迹数年大进亚于询父子齐名号大小欧阳体
　　会稽六纸刘连州寄栁子厚诗云书成欲寄庾安西纸背应劳手自题闻道近来诸子弟临池寻已厌家鸡注云家有右军书每纸背庾翼题云王防稽六纸二月三十日【本集】
　　长沙得三昧长沙僧懐素善书自言得草圣三昧【国史补又山谷诗】
　　李阳凝陈后山诗玉筯凝潮后注唐李阳凝李潮皆能篆
　　钟王无以尚唐栁公权书法结体劲媚甞召至御前书纸三畨作真行草之体文宗甞与公权聮句属曰薰风自南来殿阁生防凉帝命题于壁字径率五寸帝叹曰钟王无以尚也【本】
　　笔阵图砚者城池也笔者刀矟也墨者兵甲也心意者将帅也
　　一波三折笔钟繇弟子宋翼每画一波三折笔作一戈如百钧弩作一如髙锋坠石作一牵如百嵗枯藤作一放纵如惊蛇入草此三折笔法【并书诀墨薮】
　　黄仙鹤李邕善书仍自刻多假立刻字人名如茯苓芝黄仙鹤之类是也【法书苑】
　　殷铁石坡诗已将铁石充逸少注云殷铁石梁武时人今法帖大王书中有铁石字
　　东吴精张旭蘓州人老杜旭草书诗斯人已云亡草圣秘难得悲风生防绡万古起古色呜呼东吴精逸气盛清识
　　蔡君谟为本朝第一五代杨凝式笔迹雄强往往与顔栁相上下世多称李建中宋宣献此二人书仆所不晓宋寒李俗殆浪得名惟蔡君谟姿格既髙当为本朝第一【仇池笔谈】
　　写细字江南野史应用善写细字防如毛髪甞于一钱上写心经又于粒麻上写国泰民安四字
　　蓬莱女官学山谷书徐清字静之蓬莱女官也下西里王氏诗作谢体书效鲁直妍妙可喜陈无已诗云蓬莱仙子补天手笔妙诗清万世功肯学黄家元祐脚信知人厄匪天穷【后山集】
　　书象其人欧阳询貌寒防敏悟过人其书劲险厉正称其貌尔是知凡书象其为人【志林】
　　学书如泝急流近年笔法蔡君谟独歩当世予尝戏谓君谟言学书如泝急流用尽气力船不离处所君谟以为能取譬
　　张颠以头濡墨张旭善草书大醉呼叫狂走乃下笔或以头濡墨而书既醒自视以为神不可复得世呼张颠【本】
　　张旭郑防亚栖书张旭草书如孤蓬自振惊沙坐飞郑防草书如风送云收霞催月上释亚栖草书如飞乌出林惊蛇入草
　　戈法太宗学虞世南书每难于戈法一日书遇戬字召虞世南补写其戈以示魏徴徴曰仰窥圣作内戬字戈法逼真帝赏其鉴识【并法书苑】
　　□匾法江南徐骑省善小篆映日视之画之中心有一缱浓墨正当其中至于曲折处亦当中乃笔锋直下不倒故锋甞在画中铉甞自谓吾晚年始得□匾法凡小篆喜瘦而长□匾法非老笔不能【湘山野録】
　　拨橙法钱若水言唐陆希声得笔法凡五字擫押钩格柢用笔双钩则画遒劲而尽妙矣谓之拨橙法希声以授沙门光光入长安为翰林供奉又宰相刁术言江南后主得此法复增二字曰导送今待诏李希古亦得之而所书为一时之妙【渑水笔谈】
　　山谷论三家之法东轩笔録云唐初字学劲健得晋宋风开元后变为肥厚元和后栁沈之徒复尚清劲五代杨凝式国初李建中妙絶一时行草亦主肥厚李昌式不免于重浊山谷甞论三家法以为杨少师如散僧入圣李西台如法师叅禅王着小禅缚律【南昌集】
　　书凌云殿晋太元中新起太极殿谢安欲王献之题榜而难之试谓曰魏时凌云殿榜未题而匠者误钉之不可下乃使韦仲悬橙书之比讫鬓须尽白才余气息献之揣知其防正色曰使其若此有以知魏徳之不长【王本】
　　隆冬枯树献之字势疎瘦如隆冬之枯树拘束如严家之饿其枯树虽槎枿而无屈伸其饿羁羸而不放纵【本赞】
　　王着善大书翰林院自五代以来字势轻弱笔体无法太宗即赐笔札求善书许自言首得蜀人王着即召为侍书着善草独步一时初以纸一畨今书八字乂令书六字四字至一字皆极遒劲上称善自是诏书体一变灿然可观【谈苑】
　　一台二妙索靖炖煌人靖草法武帝爱之时尚书令卫瓘世号得伯英之筋一台二妙【王隐晋书】
　　墨猪王逸少云凡字多肉防骨谓之墨猪书诀【墨薮】无筋骨子云近出擅名江表仅得成书无丈夫之气行行若萦春蚓字字如绾秋蛇卧王防于纸中坐徐偃于笔下秃千兎之翰无一毫之筋穷万谷之波无半分之骨以兹播羙非滥名邪【本】
　　神全守固苟可以寓其巧智使机应于心不挫于气则神全而守固虽外物至不胶于心尧舜禹汤治天下飬叔治射庖丁治牛师旷治音声扁鹊治病僚之于丸秋之于奕伯伦之于酒乐之终身不厌奚暇外慕夫外慕徙业者皆不造其堂不哜其胾者也往时张旭善草书不治他伎喜怒窘穷忧悲愉怢怨恨思慕酣醉无聊不平有动于心必于草书发之观于物见山水崖谷鸟兽虫鱼草木花实日月列星风雨水火雷霆霹歌舞战鬬天地事物之变可喜可愕一寓于书故旭之书变动犹鬼神不可端倪以此终其身而名后世【退之送髙闲上人序】诗苍颉鸟迹既茫昧字体变化如浮云陈仓石鼓文已讹大小二篆生八分秦有李斯汉蔡邕中间作者寂不闻峄山之碑野火焚枣木刻肥失真苦县光和尚骨立书贵痩硬方通神惜哉李蔡不复得吾甥李潮下笔亲尚书韩择木骑曹蔡有邻开元以来数八分潮也奄有二子成三人况潮小篆逼秦相快劒长防森相向八分一字直万金蛟龙盘拏肉屈强吴郡张颠夸草书草书非古空雄壮岂知吾甥不流宕丞相中郎丈人行巴东逢李潮逾月求我歌我今衰老才力薄潮乎潮乎奈尔何【老杜】中郎石经后八分盖憔悴顾侯运炉锤笔力破余地昔在开元中韩蔡同赑屭宗妙其书是以数子至御札早流揄非造次三人并入直恩泽各不二顾于韩蔡内辨眼工小字分日侍诸王钩深法更秘【老杜】颠张醉素两秃翁追逐世好称书工何曾梦见王与钟妄自粉饰欺盲聋有如市倡抹青红妖歌嫚舞儿童谢家夫人淡丰容萧然自有林下风天门荡荡惊跳龙山林飞鸟一扫空为君草书续其终待我他日无怱怱【坡题王逸少帖】空余小来翰墨场松烟兎影傍明窻偶随儿戏洒墨汁众人许在崔杜行晚学长沙小三昧幻出万物真成狂龙蛇起陆雷破柱自许竒观绕绳牀家人骂宁有道污染黄素败粉墙【山谷】人生识字忧患始姓名粗记可以休何用草书夸神速开卷戃恍令人愁我甞好之每自君有此病何年瘳自言其中有真乐适意无异逍遥游近者作堂名醉墨如饮斗酒消百忧君于此艺亦云至堆墙败笔如山丘兴来一挥百纸尽骏马倏忽踏九州我书意造本无法画信手烦推求胡为议论独见假只字片纸皆蔵收不减钟王君自取下方罗赵我亦优不须临池更苦学完取绢素充衾裯【坡】兰亭蠒纸入昭陵世间遗墨犹龙腾顔公变法出新意细筋入骨如秋鹰徐家父子亦秀絶字外出力中藏棱峄山刻典刑在千载笔法留阳氷杜陵评书贵瘦硬此论未公吾不慿短长肥瘦各有态玉环飞燕谁敢憎吴兴太守真好古购买断缺挥缣缯趺入坐螭隐壁空斋昼静闻登登奇踪散出走吴越胜事说夸友朋书来乞诗要自写为把栗尾书溪藤后来视今犹视昔过眼百世如同灯他年刘郎忆贺监还道同时须服膺【坡墨妙亭】蓬莱春昼永玉殿明房栊金牋洒飞帛瑞雾萦长虹遥怜醉常侍一笑开天容【坡】管城脱防为徴笑便觉金光走龙尾试较鹅经拂硬黄此寳书十余纸纸光叶叶掲云摸字工戢戢行冻螘【僧恵洪】异时长笑王防稽野鹜腥腥污刀几暮年却得庾安西自厌家鸡题六纸二子风流冠当代顾与儿童争愠喜秦王十八已龙飞嗜好晚将蛇蚓比【坡】三管曝书防蠧毁得见来禽与青李春蛇秋蚓久相杂野鹜家鸡定谁羙玉函金钥天上来紫衣勅赐亲临启纷纶过眼未易识磊落挂壁空云委归来妙意独追求坐想蓬莱二十秋怪君何处得此本上有桓寒具油巧偷豪夺古来有一笑谁似痴虎头君不见长安永寕里王家破垣谁复修【坡次韵】元章作书日千里平生自苦谁与羙画地为饼未必似要令痴儿出毚水锦嚢玉轴来无趾餐然夺真疑圣智忍饥看书泪如洗至今鲁公乞余米【坡次米元章跋王书】










　　锦绣万花谷前集卷三十一
　　钦定四库全书
　　锦绣万花谷前集卷三十二
　　笔
　　丰狐毫枯木管畨禺诸郡多以青羊毛为笔或用山雉丰狐之毫防须麝毛狸毛董仲舒甞答牛亨之问曰防恬以枯木为管鹿毛为柱羊毛为被以成笔【树萱録】狸毛象管欧阳通询之子晚自矜重以狸毛为笔覆以兎毫管用象犀非是未甞书【本】
　　緑沉漆竹管王羲之笔经曰有人以緑沉漆竹管及镂管见遗斯亦可玩讵必金玉哉【初学记】
　　青镂管纪少瑜甞梦陆倕以一束青镂管笔授之曰卿自择其善者其文因此大进【青箱杂记】
　　如椽晋王珣梦人以大笔如椽与之既觉语人曰当有大手笔事俄而帝崩哀册文皆珣所为【晋书】
　　四管为牀南朝呼笔管为牀梁简文帝答徐摛书特设书幌下置笔牀四管为一牀【树萱録】
　　管子文有书生谒李林甫云管子文后化为管【开元遗事】毛元锐文嵩管城侯宣城毛元锐字文锋封为管城侯有传
　　毛頴管城子中书君防恬猎中山围毛氏献俘章台秦始皇赐之汤沐而封诸管城号管城子与上益狎上呼为中书君因免冠鬓秃上曰中书君老而秃【退之毛頴传】尖头奴元魏时有臣古弼头尖魏太武帝名之曰笔头又曰尖头奴时人呼为笔公【北史】
　　毫锥应制白乐天与元徽之应制各有纎锋细毫之笔防以就试相顾而笑目为毫锥故赠元诗防目穿如札毫锋利似锥【本集】
　　栗尾濡笔蔡君谟为永叔写集古目録序欧以防须栗尾笔铜緑笔格等为润笔君谟笑以为太清而不俗【出归田録】
　　三品梁元帝为湘东王甞记録忠臣义士文章之羙者笔有三品忠孝全者用金管书之徳行精粹者用银管书之文章赡丽者用斑竹管书之
　　五兄弟本朝钱次权以墨四丸笔五枝赐杨时可杨戏曰安得砚乎次权曰不难须一诗杨乃作一絶句云尖头奴有五兄弟十八公生四客卿过我书斋无一事似应终日侍陶【百家诗】
　　退笔冡僧智永学书有旧笔头数石瘗之号退笔【文房四寳】
　　铭心写言云笔铭曰韡韡彤彤冉冉轻翰正色墨铭心写言【初学记】
　　防须笔蘓过叔党赋防须笔云太仓失陈红狡宂得余腐既兴丞相叹又发廷尉怒磔肉餧饿猫粉髯杂霜兎挿架刀矟健落纸龙蛇骛穿一何卑防托此得佳誉【苕溪诗话】
　　诗青镂墨淋漓瑚架最宜静援花影转孤卓漏声迟题柱吾无取如椽彼一时【林和靖】粘粉为题栖鳯竹带香因洗落花泉【僧贯休】尚书应用裁天诏内史新将写道经【栁子厚】
　　墨
　　绛人陈毛頴举绛人陈农陶防稽楮先生友善出处必偕上召頴三人者不待诏辄俱往上未甞怪焉【退之毛頴】
　　松滋侯燕人易光字处晦封松滋侯盖墨也
　　客卿子墨客卿妙一世懐玉山中五丈夫峨嵋老仙与推毂谷量牛马斗量珠【洪驹父墨工诗】尖头奴有五兄弟十八公生四客卿【见笔门】
