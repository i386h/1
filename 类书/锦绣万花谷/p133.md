<!-- { "loadSidebar": true } -->
　　莫难石季龙作云母五明金簿莫难扇此一篇之名也薄作纯金如蝉翼二面采漆画列仙竒鸟异兽其五明方中辟方三寸或五寸随扇大小云母帖其中细缕缝其际虽掩尽而彩明彻看之如谓可取故名莫难也季龙出时以扇挟乗舆【邺中记】
　　仲祖画防稽王仲祖画扇为郭文举见命为讃【曹毗扇讃序】诗妙经贵冬夏巧妖出吴闉裁状白玉璧缝似明月轮表里镂七寳中防骇鸡珍画作景山树图为河洛神来延挥握玩入与镮钏亲生风长袖际晞华红粉津倩盼迎骄意隠暎含歌人时惟务忘故莭改竞存新倦情随象簟舒心谢锦茵厌歌何足道敬哉先后晨【山巨源咏扇】如珪信非玷学月且为轮机杼蘼芜妾裁缝箧笥人摇风入素手招曲掩丹唇罗袖幸时拂微芳聊可因【何逊】齐纯将楚竹従来本相逺将申湘女悲宜并班姬怨【出周张正咏班竹扇】
　　香炉
　　金缕石季龙冬月为复帐四角安纯金银凿缕香炉【出邺中记】
　　四周长安巧手丁缓者作卧斋香炉一名被中香炉本出房风为机环转之者运四周
　　九层丁缓作九层博山香炉镂以竒禽兽自然能动【西京杂记】
　　诗四座且莫喧愿听歌一言请説铜香炉崔嵬象南山上枝似松栢下根据铜盘雕文各异类离娄自相连谁能为此器公输与鲁班朱火燃其中青烟飏其间顺风入君懐四座莫不欢香风难久居空令蕙草残【古诗】参差郁佳丽合沓纷可怜蔽亏千种树出没万重山上镂秦王子驾鹤乗紫烟下刻蟠龙势矫首半防莲旁为伊水丽芝盖出岩间复有汉逰女拾羽弄余妍荣色何杂揉缛绣更相鲜麚或腾倚林薄杳芊掩华如不发合熏未肯然【刘绘咏博山香炉】范金诚可则摛思必良工凝芳侯朱燎先铸首山铜环姿信岩防竒态实玲珑峯嶝互相拒岬岫杳无穷赤松逰其上敛足御轻鸿蛟螭盘其下骧首盻曽穹岭侧多竒树或孤或复藂岩间有佚女垂袂似含风翚飞若未已虎视郁余雄登山起重障左右引丝桐百和清夜吐兰烟四面充如彼崇朝气触石绕华嵩【梁沈约和博山香炉诗】
　　镜
　　三尺石季龙三台及内宫中镜有径二三尺者有尺五寸者【邺中记】
　　百链夏侯抵疑曰百錬之鉴剔须眉可而辟士不见秦山
　　视鹿抱朴子曰昔张盖踊及偶豪成二人精思于蜀云台山石室中忽有四人黄绢单衣葛巾往到其前曰劳乎道士辛苦幽隠于是二人顾视镜中乃鹿也
　　照犬续搜神记曰林虑山下有一亭人每过此宿者或病死时有郅伯夷者宿于此明烛而坐中夜忽有十余人来自共蒲博伯夷宻以镜照之乃是羣犬
　　应语穆王时且渠国贡火齐镜人语则镜中应响石如月周穆王时有如石之镜此石色白如月照面如雪谓之月镜【并拾遗记】
　　粉以锡淮南子曰明镜之始型朦然及粉之以锡摩之以白旃则须眉鬓毛可得而察
　　表里有明髙祖初入咸阳宫有方镜广五尺九寸表里有明人来照之则倒见以手掩心则见肠胃五脏空空然无碍【西京杂记】
　　诗虎贲秋兴日龙镜览顔时懐恩未得报空叹发如丝【隋孔范咏镜】魏宫知本性秦楼识旧名凤从台上出龙就面中生无波菱自动不夜月常明非惟照佳丽复得厌山精【李巨仁】玉匣聊玉镜轻灰暂燕尘光如一片水影照两边人月生无有桂花开不逐春试取淮南竹堪能见四隣【周庾信】四铢恒在侧谁言览镜稀如冰不见水似扇长含辉全开玳瑁匣并卷织成衣脱入相如手疑言赵璧归【梁简文帝】
　　镜台
　　诗即今妆饰废雕零衢路间嫦娥与明月相共落闗山【陈叔入□咏镜台】玲珑类丹楹迢亭似阙对凤临清水垂龙挂明月照粉拂红妆挿花理云髪玉顔徒自见常畏君情歇【谢眺】
　　舟
　　梁丽庄子曰梁丽可以冲城【司马彪注云丽小船也】
　　吴船张揖埤苍曰吴船也
　　沙棠木山海经曰昆仑有沙棠木食其实不溺为木不沉铭曰安得沙棠木剡之为舟船
　　翔凤宋孝武度六合龙舟翔凤以下三千四十五艘舟航之盛三代二京无比【西廵记】
　　逐龙郭子横洞冥记曰露池西有昆云池方四百歩中有逐龙船
　　驰马崔豹古今注曰孙权名小船为驰马
　　余皇左曰吴伐楚获余皇以归【杜预注曰余皇舟也】
　　太白蜀王本纪曰秦为太白船夏艘欲以攻楚【注曰太白船名】诗黄云迷鸟路白雪下鳬舟分沙暎水浦照鹤聚寒流樯风吹影落缆锦杂花浮船梁若是桂翻如月照秋【张正见赋雪映夜舟】君侯饰轻利摇荡迈飞云凌波漾鹢彩泛水涣蛟文电流已光絶鸟逝复超羣倐忽方千里恋兹岐路分【王筠咏轻利舟】天际浮云飞玉翼自相追池边白鹄舞林深青雀归松润流星影桂牕斜月辉思此无情极髙楼泪染衣【梁元帝】











　　锦绣万花谷续集卷七
　　钦定四库全书
　　锦绣万花谷续集卷八
　　车
　　施辖蔡邕独断曰乗舆之车皆副辖者施辖于外乃复设辖者也
　　赤毂白盖司马彪续汉书舆服志曰小使车者兰舆皆朱赤毂白盖赤帷从驺骑四十人皆追捕考案有所取者之所乗也
　　紫盖朱里魏收后魏书曰安车紫盖朱里与侯公同子皂盖青里
　　纯云母石季龙皇后出嵩乗辂辇或朱漆卧辇以纯云母代纱四望皆通彻【邺中记】
　　皮轩汉官解故曰太仆廐府皮轩鸾旗胡广曰马有廐车有府皮轩以虎皮为轩
　　象天法地李尤小车铭曰圆盖象天方舆法地轮法隂阳动不相离
　　重牙贰毂董巴舆服志曰乗舆金根车五乗轮皆朱班重牙贰毂
　　箱用鹍翅周迁舆服杂事曰五辂两箱之后皆用玳瑁鹍翅【鹍大鸟名其羽闗纎利故车箱象之】
　　六材皆良司马彪续汉书舆服志曰奚仲为车正具物以时六材皆良
　　灯
　　蟠螭口汉髙祖入咸阳宫秦有青玉五枝灯髙七尺五寸下作蟠螭口防灯燃则鳞甲皆动焕炳若列星盈盈焉
　　九龙五凤长安巧工丁缓作常满灯九龙五凤杂以芙蓉莲藕之竒【并西京杂记】
　　日照星明王朗秦故事曰百花灯树正月朔朝贺殿下设于三阶之间端门外设五尺三尺灯月照星明虽夜犹昼
　　铜駞头张敞东宫旧事曰太子有铜駞头铜倚灯纳妃有金涂四尺长灯银涂二尺连盘灯
　　龙膏海人乗霞舟以雕囊盛数升龙膏献燕昭王王坐通云之台燃龙膏为灯火色曜百里烟色如丹【王子年拾遗记】凤髓汉武帝燃芳苡灯于阁上光色紫有白凤黒冠黒龙馵足来戏于阁又曰丹凤髓白凤膏磨青铜锡为屑以淳苏油和之照扵神坛夜暴雨火光不灭以鳞须拂拂霜娥赴灯者【芳苡草出奔卢国霜娥如蜂洞冥记】
　　蚖脂海録碎事中有曰取蚖脂为灯置水中即见诸物凤脑周穆王设常生之灯以自照列蟠龙膏之烛遍于宫内又有凤脑之灯氷荷以盖其上【拾遗记】
　　九光西王母遣使谓汉武帝曰七月七日我当暂来帝至日扫除宫内燃九光之灯【汉武内】
　　诗百花疑吐夜四照似含春的的连星出亭亭向花新采珠非合浦赠佩异江滨若在扶桑路堪言并日轮【江总夜望山灯】绮筵日已暮罗帷月未归开花散鹤彩含光出九微风轩动丹熖水宇澹青辉不惹轻娥绕唯恐晓蝇飞【梁范靖妻沈氏】残灯犹未灭将尽更扬辉惟余一两熖留得解罗衣【梁纪少瑜咏残灯】发翠斜溪里蓄宝岩山峯抽茎类仙掌防光似烛龙飞娥再三绕轻花四五重孤对相思夕空照舞衣缝【谢眺】
　　烛
　　穿壁匡衡勤学而无烛隣舍有烛光穿壁引其光以书映而读之【西京杂记】
　　絶缨楚庄王赐羣臣酒日暮烛灭有引美人衣者美人援絶其冠缨告王王曰人醉失礼奈何欲显妇人之节而辱士乎乃命曰羣臣皆絶去冠缨然后上烛【司马彪战畧】东壁余光齐女徐吾者东海上贫妇人与隣人李吾合烛夜缉李吾曰徐吾无烛数不属请无夜徐吾曰妾以贫故起常见先卧常在后洒扫陈席以待来者今益一人烛不益明去一人烛不为益闇何爱东壁之余光【刘向列女】
　　闇坐巴祗为扬州刺史与客坐闇中不燃官烛【汉书】有玉地镜图曰见美女戴烛行従其出处有玉矣致神汉武帝所幸李夫人死上甚思悼之齐人少翁言能致其神乃夜张眀烛上居他帐中遥望见李夫人但不能就视【汉武故事】
　　诗热烛引佳期流影度单帷通陇别绣被依稀见蛾眉美明不足贵燋尽岂为疑所恐恩情改照君寻覆碁【王筠】熖听风来动花开不待春镇下千行泪非是为思人九龙熖熖动四照逐花生即此流髙殿堪持待月明【并唐太宗】
　　烟
　　五色昔神人过寗封人为其掌火能出五色烟教其积火自烧随烟上下【封人黄帝时陶正列仙】
　　活鼃黾周礼蝈氏掌去鼃黾焚牡蘜以灰洒之则死以烟被之则活
　　土燃烟起苻坚之将乱也闗中土燃无火而烟气大起方数十里月余不灭后为慕容冲所防
　　火盛烟防慕容超之将亡也南郊柴燎熖起而烟不出灵台令张光告人曰火盛烟灭国其亡乎【后魏书】
　　白鵶绕噪晋文公焚林以求介子推有白鵶绕烟而噪或集介子之侧火不能焚晋人嘉之为立台号曰思烟香云员峤山西有星池出烂石常浮于水色红质虚似胏烧之香闻数百里烟气升天则成香云遍则成香雨【并拾遗记】
　　妨火顔延之连诰曰火含烟而烟妨火桂懐蠧而蠧残桂然火胜则烟灭蠧壮则桂折
　　张天桓使桓谦屯东陵口卞范之屯覆舟山西髙祖躬先士卒以奔之东北风急因命縦火烟张天谦等诸军一时土崩【沈约宋书】
　　连天刘向熏鑪铭曰中有兰锜朱火青烟蔚术四塞上连青天
　　五色许迈名映从髙平閤庆业庆方去映为烧香皆五色烟出映亦自去莫知所在【许迈列】
　　诗浮空覆杂影合树宻花藤乍如落霞发颇类巫云金映光飞百仭従风散九层欲持翡翠色时出鲸鱼灯【梁简文帝】茅兰夹两岸野燎烛中川村长合夜影水狭度浮烟收光暗鸟弋分火照渔船山人不炊桂樵华幸共然【张正见浦狭村烟度诗】
　　火
　　始燔炙谯周古史考曰上古茹毛饮血燧人初作燧火人始燔炙
　　频爚説文曰熯蒸火也煨盆中火也熛火飞也频爚火光也
　　惑谗必有灾春秋繁露曰若人君惑扵谗邪内离骨肉外踈忠臣咎及于火则大旱必有火灾
　　从井出春秋潜潭巴曰火从井出有贤士从人起【火明贤者象贤者屈滞象从井出】
　　不炎上春秋繁露曰若火不炎上秋多电由王者视不明也
　　焚彞器国语曰火焚其彞器子孙为疑由王者蔑弃五则【则常也】
　　取象风俗通曰夫火者南方阳光辉为明圣人向之而治取其象也
　　乌化为雀泰伯出猎至于咸阳有大乌流下化为白雀防緑丹书集于公车【鱼豢典畧】
　　流王屋武王既渡河有火自上复下至于王屋流为乌其色赤【史记】
　　隂居内张隠文士曰离火隂居内故鉴之可映松柘燧淮南子曰夏防柘燧火冬防松燧火
　　梓慎登望左宋卫陈郑皆火梓慎登大庭氏之库以望之
　　狐鸣陈胜吴广聚祠中夜搆火狐鸣呼曰大楚兴陈胜王是也【汉史】
　　东蕴蒯通曰臣之里妇与诸母相善夜亡肉姑以为盗遣之里母即东蕴请火亡肉家曰昨夜犬得肉鬬相杀请火以理之母乃还妇
　　灶突淳于髠曰臣至隣家见灶突而积薪在傍谓曰此有火灾即更为曲突而逺徙其薪【桓谭新论】
