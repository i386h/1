<!-- { "loadSidebar": true } -->
　　梵刹梵云刹瑟故此云竿今畧名刹即幡柱也沙门得一法者便当建幡告四逺【要览】
　　金田或云金池即舍卫国给孤长者侧布黄金买祗陁太子园建精舍诸佛居之处也
　　法中象龙达摩传曰波罗提法中龙象按智度论曰龙象言其力大水行中龙力大陆行中象力大故负荷大法者比之象龙【传灯録】
　　不挠鱼鳖性维摩经云佛以四大海水入大毛孔不挠鱼鳖性彼大海本相如故又云取三千大千世界如陶家轮着掌中掷过恒河沙国界之外其中人不觉不知不使人有往来相【后汉楚王英】
　　西方真人东坡咏开元寺呉道子画佛诗西方真人谁所见衣被七寳从双狻【谓佛也】
　　金栗如来发迹经云净名大士是往古金粟如来又祖庭事苑维摩诘是金粟如来梵言维摩诘华言净名也【李善文选注】
　　苍天王介甫佛书语録云哀莫哀于心死禅家所谓苍天苍天
　　慈云谓如来慈心如彼大云隂【世界鸡跖集】
　　伽蓝梵语题云僧伽蓝摩或云僧伽罗摩此云众园园者生植之所佛弟子防之取生植道本圣果之义也或云毗阿罗此云逰止处【释氏要览】
　　招提梵语云招鬬提奢唐言四方僧物讹柘为招去鬬奢留提故称招提即今十方住持寺也
　　浮图梵云浮图此云聚相
　　盂兰盆梵云盂兰此云救倒悬盆则此方噐也华梵双举自目连救母始也【要览】
　　衣珠譬如人醉亲友之家亲友以珠系衣内而其人不觉贫困求乞后亲友乃指示其珠后乃大富此喻众人自有佛而不知觉也徙去外求【法华经】
　　尘垢想相无尘识情为垢二俱逺离则法眼清明【楞严经】不二法门文殊谓维摩诘曰何等是不二法门维摩诘黙然不应文殊曰善哉乃至无有文字言语是真入不二法门也【文选头陀寺碑注】
　　总持门秦少防长老疏语云往开大总持门以继铄迦罗眼
　　甘露灭维摩经始在佛住力降魔得甘露灭觉道成空觉观为觉为动止为空为静空觉未尝相离有动无静有觉无空即成人见是凡夫法有静无动有空无觉即成我见是三乗法【王介甫金陵语録】
　　如来道院集本觉为如今觉为来故曰如来迥云须菩提西域人凡称人道髙腊长呼为须菩提如中国凡具道眼有可尊之徳者号曰长老也【禅门规式】
　　舍利弗舍利子亦云舍利弗乃佛弟子名以其母眼似舍利弗鸟之眼故因其母而立名或云舍利鸟则此间所谓鹙鸟其眼圆因以舍利称其母此言舍利子若曰妇人舍利者之子也【龙舒心经注】
　　真妄如火世间诸相无所从来亦无所从去如鑚木火出可以遍世界烧尽有形还归于无若知妄为妄即妄是真认妄为真虽真亦妄【荆公语録】
　　罪障如债主王韶在熈河多杀伐晩年知洪州学佛一日问长老祖心曰昔未闻道罪障固多今闻道矣罪障灭乎心曰今有人贫负偿及富贵而债主至其偿乎否也韶曰必还曰然则闻道矣奈债主不相放邪韶怏然不悦未几韶疽发于脑卒【东轩笔録】
　　説法如谤佛人言如来有所説法即为谤佛不能解我所説故须菩提菩提者无法可説是名説法
　　诵经有功宋武帝以王元谟北侵及魏救至元谟夜遁萧斌将斩之沈庆之谏止初元谟将见杀梦人告曰诵观世音千遍得免元谟诵千遍将刑忽传停刑元魏卢景裕兵败系狱志心诵经枷销自脱当时又有负罪当死梦沙门教诵经千遍临刑刀折主者以闻赦之此经号髙王观世音经后世奉佛者以此借口也【学林】
　　阿毗昙梵语云阿毗昙此云论总言经律论
　　修多罗梵语修多罗此言经也【并释氏要览】
　　鉢塞数珠梵语鉢塞莫梁云数珠此是引接下根牵果修业之具也
　　军持净瓶梵语云军持此云瓶常贮水随身用以净手也寄归传云军持有二若甆瓦者是净用若铜鐡者是浊用
　　檀那梵语陀那鉢底唐言施主称檀那者即讹陀为坛去鉢底故曰檀那也又称檀越者谓此人行檀施能越贫穷海故
　　吃栗多梵云吃栗多唐言贱人
　　伽陀梵言伽陀此言讽诵【祖庭事苑】
　　毗尼梵语毗尼藏此云律也【释氏要览】
　　佛初出家游四城门佛初为太子年十四出游东城门天帝化为病儿乃囘车又出南门天帝化为老人复愍生壮不乆又出西门天帝化为死人复念人有三苦又出北门天帝化为沙门太子曰善哉唯是为快乃念道清净不欲在家
　　阿育造塔钱镠曰释迦真身舍利塔见于明州鄞县阿育王所造八万四千而此震但得十九之一也太宗命取舍利禁中度开寳寺地造浮屠十一级以藏舍利上谓近臣曰我曩世尝亲佛坐但未通宿命不能了了见之矣【谈苑】
　　鬼复为人人死则为鬼鬼且复为人随所即善恶受报还复无穷极也西方有佛其土大乐
　　净土极乐世界经云西方净土以七寳装严无地狱饿鬼禽畜以至蠕动之类常清净自然无一切杂秽故名净土其人生莲花中长生不老衣食宅宇随意化成其景序常春无复寒暑大受快乐无一切苦恼故名极乐世界
　　欲界无禅有法师问鹅湖欲界无禅禅居色界此上凭何而立师云法师只知欲界无禅不知禅界无欲【传灯録】咽如琉琉三昧经曰佛咽喉如琉璃筒佛舌色如瑚【初学记】
　　非非想释迦于檀山中学非非想觉道成【传灯録】
　　律师法师禅师有人问惠海禅师云律师法师禅师何者最胜师曰律师者启毗尼之法藏传受命之遗风秉威仪行轨范三畨羯麽作四果初因若非宿徳白眉焉敢造次法师者据狮子座泻悬河辩启凿闗开般若妙门若非龙象蹴踏安敢当斯禅师者据其枢要直了心源出没卷舒纵横应物顿见如来防生死深根获见前三昧三学虽殊得意忘言一乗何异【诸方广语】
　　狂慧干慧佛祖是解悟人无正见只是学解谓之狂慧亦非干慧干慧者悟得正见为无定水浸润既非悟解只认得生死垢心却成邪【古禅师语録】
　　白马负经造寺汉明帝天生僧摩腾竺法兰自天竺至以白马负佛经又译经四十二章传于世乃立精舍以居之今洛城白马寺是也【法苑】
　　定慧止观定有出定入定意非若止无所不定慧者见防而已不若止观无所不见故定慧为菩萨止观为佛【王介甫金陵语録】
　　声闻报化佛佛祖不立文字直指人心本来是佛若也闻声悟道故号声闻【声是言教也假饶歴刼修行只成报化佛终不成道报化佛非真佛亦非説法者】
　　名相诸人被名相二字所惑圣凡名号三世诸佛八万法门百千三昧有佛有众生总谓之名相只为诸人起心动念妄有生灭妄有菩提涅槃便有出世间法不出世间法妄起许多异见却同在鬼窟里作活计诸人皆防自己便是佛悟即是佛迷即是凡夫不假修行佛心唐宣宗问辩禅师何为佛心对曰佛者西方之语华言觉谓人有智慧觉照为心心者佛之别名有万千异号其体惟一心外无佛佛外无心【并古禅师语録】
　　无位真人临济义禅师上堂云汝等诸人肉团上有一无位真人汝若不识但问老僧有僧问师便打云无位真人是什麽干屎橛后雪峯闻乃曰临济大师白拈贼
　　好个佛殿古灵行脚囘受业师遣执役一日澡浴命灵去垢灵乃抚背曰好个佛殿而佛不灵其师曰视之灵曰佛虽不灵且能放光师曰汝行脚遇何人发言异常灵曰百丈和尚指个歇处今欲报慈徳耳乃举唱门风曰灵光独耀逈脱尘根体露真常不拘文字心惟无染本自圆成但离妄縁即如如佛其师于言下顿悟【并传灯録】
　　涅槃妙心古禅师自论云空刼已来自己本名字方便呼为正法眼藏涅槃妙心又呼为正国又呼为正位又呼为沙门果
　　沙门果果者非因果之果非有非无非真非妄无生无死无迷无悟不曽出世不入涅槃不曽生诸恶道亦不曽为人亦不曽成物亦不曽为诸天常自无为湛然常寂又曰从息心而成佛【传灯録】
　　小舍若广修众善有所希望闻法即空遂乃不着是谓小舍如火独在后不见坑穽【黄蘖示要论】
　　无为袁宏汉记佛者汉言觉也其精为沙门沙门者汉言息也息欲去欲而归于无为【后汉楚王英传】
　　出家三缘第一为了自己轮囘生死二为绍隆三寳三为六道四生皆令解脱【古禅师语録】
　　伊蒲塞馔后汉楚王英诣阙以缣赎罪诏报曰王好黄老之言尚浮屠之教其还赎以助伊蒲塞桑门之馔【伊蒲塞优婆塞也】
　　四恩大乗本生经恩有四种一父母二师长三国主四施主
　　优昙华法华经云是人甚希有过于优昙华疏云优昙华鉢名瑞应三千年一现现则金轮玉出
　　殻漏子洞山良价和尚将圆寂谓众曰离此殻漏子向什麽处与众相见众不对师俨然坐化
　　阇维茶毗天竺第九祖入灭众以香油旃檀阇维真体阇维即茶毗【传灯録】
　　波罗提木义华言则别解脱即戒所谓感果也诸善之本以戒为根也
　　浮屠佛陀梵语佛陀或云浮屠或云部多或云母防或云没陀皆是五天竺语楚夏并译为觉今略称佛也五戒婆罗沙凡出家师已许之经旬月令其解息师乃为受五戒名邬波索迦此自创入佛法之基五戒谓一不杀二不偷盗三不邪淫四不妄语五不饮酒大众所摄也师次为辨漫条方请阿梨为剃头授十戒此名室罗末尼又云有善男子欲求出家未得衣鉢欲依寺中住者名畔头陀波罗沙此方行者也
　　式义摩那梵语也此云学法女似今之尼长髪也罗摩波演那梵语云罗摩唐言院西域记云波演那此云周围廊舍院也
　　南无悲花经云佛言南无者此决定诸佛世尊名号音声人梵语南无此翻为名即是归趋之义或云那摩曩谟梵音讹也
　　泥梨立世论梵音泥梨耶此云无喜乐又云泥梨迦此言无去处皆云地狱也【释氏要览】
　　底栗车立世论云梵语底栗车此云畜生谓其形傍故袈娑无垢衣忍辱铠梵音迦罗沙曵云不正色令略梵语也本作迦沙至梁葛洪撰字苑字方添衣一名袈娑又名无垢衣又名忍辱铠又名销瘦衣又名离尘服天中天佛之小名佛初为净梵王太子一日抱出谒天神庙石为神神像即礼太子足王曰我子于天神中更为尊胜宜名天中天【要览】
　　摩诃萨梵语摩诃萨者此云大有情即能救度人也【出地符论】
　　耶维阇鼻多或云茶毗或云耶维或云阇毗又云阇维正梵云阇鼻多此言焚烧
　　邬波三鉢那比丘既落髪披衣梵云室罗末尼唐言永寂灭度受戒已名邬波三鉢那
　　羯麽陁梵云羯麽陁此云知事僧
　　窣堵波梵云窣堵波此云坟
　　犍椎梵云犍椎此云钟磬又云凡有一个铜鐡鸣者皆名犍椎又云但是金石板木砧槌有声可以集众者皆名犍椎【犍音防】
　　寒林寒林即西域弃尸处谓多死尸入者可畏毛寒故名寒林今云尸陀林
　　中有身瑜珈论云人死中有身注问化起一相似身传识谓之中有身若未得生縁极七日住若有生縁即不定中隂经云中有极夀七日若极七日必死而复生如是展转生死乃至七七日住定得生天余业可转中有种子便于余类中有生今寻经昔极善恶无中有身既受中有身即中下品善恶业也故论云余业可转也盖七日是中身死生之际如世人七日斋得福以善追助令中有种子不生恶趣也
　　三蔑绕腹夫沙门者不住资生行乞取足日中受供林下托宿赵州以断薪续禅牀晏坐三十年药山以三蔑绕腹一日不作不食【山谷开元记】
