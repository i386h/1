<!-- { "loadSidebar": true } -->
　　郑花江南野中有一种小白花木髙数尺春开极香野人谓之郑花王荆公尝欲作诗而陋其名予请名曰山矾野人采郑叶以染黄不借矾而成色故名曰山矾【山谷】玉蘃花玚花唐人王建题唐昌观玉蘂花诗云一树珑松玉刻成飘廊防地色轻轻女冠夜覔香来处唯见堦前碎月明今玚花即玉蘂花也盖玚玉名取其白耳鲁直又更其名曰山矾谓可以染也庐陵段谦叔有杨汝士与白二十二帖云唐昌玉蘃以少故见贵耳自来江南山山有之土人取之以供染事则知玚花为玉蘂花无疑矣傅子容见此帖乃作絶句云玚更山矾总未佳要须博物似张华因观异代前贤帖知是唐昌玉蘃花【髙斋诗话】
　　诗北岭山矾取次开清风正用此时来平生习气难料理爱看幽香未拟囬【山谷】
　　落花
　　舞山香曲西王母宴羣仙有舞者帯砑光帽防上簮花舞山香曲曲未终花皆落李珣有子七嵗咏落花诗谁同砑花防一曲舞山香
　　拂幌坠茵席南史范缜常称无佛竟陵王子良曰君不信因果何得富贵贫贱缜曰人生如树花同发随风而坠自有拂帘幌坠于茵席之上自有闗篱墙落于粪溷之间坠茵席者殿下是也落粪溷者下官是也【范】诗金谷已空新歩阵马嵬徒见旧香囊莺来自结啼春怨蝶散应知梦雨狂【余靖】已分将身着地飞那堪践踏损光辉无端又被东风误吹落西家不得归【退之】金谷路尘埋国艳武陵溪水泛天香【刘师道】落时尤自舞扫处更闻香【李义山】古木无人处残阳满地时【齐已】一夜春风拂苑墙归来何处剰凄凉汉臯佩冷临江失金谷楼危到地香泪脸补防劳獭髓舞台双影费鸾肠南朝乐府休赓曲桃叶桃根尽可伤【宋郊】
　　总草木
　　似君子士大夫兰似君子蕙似士大夫大槩山林十蕙而一兰也离骚曰既滋兰之九畹又植蕙之百亩以是知楚人贱蕙而贵兰矣兰蕙丛生莳以沙石则茂沃之以汤茗则芳是所同也至其一干一花而香有余者兰也一干五七花而香不足者蕙也余居保安僧舍开牖于东西西养蕙而东养兰故观者必问其故故着其説焉【山谷修水记】
　　芸
　　置书中无蠧古人用以藏书曰芸香是也置书帙中无蠧置席下即去蚤虱叶类豌豆作小丛遇秋则叶上防白如粉汗南人谓之七里香逺在数十歩外已闻香自春至秋不歇也【邵氏闻见后録】
　　合欢丹棘
　　蠲忿忘忧本草夜合花一名合欢或曰合昏叶至暮则合故曰合昏崔豹古今注云欲蠲人之忧则赠以丹棘一名忘忧欲蠲人之忿则赠以青裳合欢也故嵇康种之舍前康书曰合欢蠲忿萱草忘忧【古今诗话】









　　锦绣万花谷前集卷七
　　钦定四库全书
　　锦绣万花谷前集卷八
　　帝王符瑞
　　斩蛇汉髙祖为亭长送徒骊山被酒夜径泽中一人行前者曰前有大蛇当径愿还髙祖曰壮士行何畏乃拔劒斩蛇行数里醉卧后人至蛇所有老妪夜哭曰吾子白帝子也化为蛇当道今者赤帝子斩之故哭妪忽不见髙祖独喜【本纪】
　　赤蛇入鼻中艺祖微时入洛至长夀寺大佛殿西南角枕柱础昼寝有藏经院僧见赤蛇入帝鼻中帝寤僧问所向帝曰欲见柴太尉于澶州无资僧曰某有一驴子可乗又以钱币为献帝遂行柴太尉一见竒之留幕府未防柴太尉为天子是为周世宗帝与宣祖俱事之以至受禅【邵氏闻见録】
　　髙祖母梦与神遇汉髙祖母媪常息太泽之陂梦与神遇是时雷电晦冥父太公往视则见交龙其上已而有娠遂产髙祖【本纪】
　　赤蛇化金孔子梦三槐间丰沛市有赤飚起呼顔回子夏往观之见赤蛇化为黄金上有文曰卯金刀后髙祖起丰沛【金楼子】
　　五星入房武王灭纣之时五星入房房苍神之精以周室木徳故五星表木瑞【文选】
　　两日相磨初太祖北征王处讷曰庚申嵗太阳躔亢在亢于徳刚其兽龙恐与太阳并驾若果然则圣人利见之时也庚申嵗旦果有两日相磨荡即太祖陈桥啓圣之时也
　　嵗星往来虚危中刘原父尝斋太一宫与王尧臣夜语曰嵗星往来虚危间其色甚明以吾观之当有兴于齐者嵗余英宗以齐州防御使入继大统遂登大位【刘行状】五星聚奎当鲁分干徳五年三月五星如连珠聚于奎当鲁分从镇星辰见东方占曰有徳受庆大人奄有四方子孙蕃昌明年真宗皇帝降生
　　金陵有天子气秦时望气者云五百年后金陵有天子气故始皇东逰以厌之堑北山以絶其势及孙权之称号自谓当之孙盛以谓始皇逮于孙氏四百三十七载考其厯数尤为未及元帝之渡江也五百二十六年真人之应在于此矣【晋元帝纪】
　　神劒以殱三拾遗记汉太上皇微时逰山泽间有冶铸曰为天子铸劒若得腰间佩刀杂冶即成神器可以克天下昴星精为辅以殱三太上皇曰此物名匕首遂解投烟焰中劒成授上皇上皇以赐髙祖乃殱三宅天下钩命决云萧何为昴星精项羽陈胜胡亥为三【职官分纪】
　　竒异极贵太祖自陈桥还太夫人杜氏与王夫人方设斋扵定力寺闻之王夫人闻变惧杜曰吾儿平生竒异人皆言当极贵何忧言笑自若太祖曰帝王之兴自有天命周世宗见诸将方面大耳者皆杀之然我终日侍侧不能害我我若应为天下主谁能图之【涑水记闻】
　　黄龙往来室中英宗天圣十年生于宣平坊赤光满室咸见黄龙往来室中濮王梦两龙与日并堕以衣承之复戏于空中其一龙视王曰吾非王所能有也后仁宗立为皇子【事实】
　　圣祖大中祥符五年十月圣祖降扵延恩殿先是有汀州人王防者咸平初贾贩扵南康军逆旅遇道人自言姓赵是冬再见于茅山命防市鈆汞錬之成金防即随至和州诸山又授以小环神劒曰非遇人主勿轻言防诣阙求见不得乃谋以罪名自逹至信州佯狂大呼遂坐配隶岭南未久逃至京师阁门祗谢徳权知其有术即为奏请释军籍刘承珪闻其异为改名中正得对龙图阁具陈灵隂特授许州参军留止皇城舍时出游市尝有道人与之偶语云即向来授法司命真君也承珪为创新堂驻之景徳四年五月降于堂之纱帱中戴冠佩劒服皆青色凡有瑞异必先告中正逹其言既降延恩殿前八日上梦景徳中所覩神人玉皇之命是夕五鼓殿庭先闻异香少顷黄光自东南至灯烛失光俄见灵仙仪仗皆有光明天尊至冠服一如元始天尊之像旁有六人秉圭仙衣上再拜于堦下俄有黄雾起须防雾散天尊与六人皆坐上升西堦仙童捧汤饮一器类碧玉汤甘白如乳天尊曰吾人皇中九人之一也是汝赵之始祖再降乃轩辕黄帝凡世所知少典之子非也母感赤电梦天人生扵夀丘后唐时七月一日下降生赵氏之族今已百年皇帝善抚育苍生无怠前志即离坐乗云而去及晓以语宰相等仍召至殿上观降临之所先东封毕加封司命天尊及此降延恩殿恭上九天司命保生天尊号曰圣祖上灵髙上九天司命保生天尊大帝圣祖名朗诏中外不斥犯遂以圣祖降临之地建新宫名曰景灵宫琢玉石为圣祖像初圣祖述灵电降生之地改兖州曲阜县为仙源毁夀丘建道宫以景灵为名命宰相王曽纪述其事【夲朝事实】
　　统运
　　七神三十五际唐虞之际以斗精受命者七神得四均间气而王者又二十八人所谓三十五际者也禹以金徳王故夏后氏之有天下也生数四百年契以水徳王故殷人之有天下也成数六百年稷以木徳王故周人之有天下也成数八百年伯益之命中天而尧族以火徳乗之故汉家之有天下也生数再及二百年其间距王而兴不能复大禹之迹皆五神之余气臯陶降徳皇唐受命【张説干符颂】
　　咸穷于六汉自建武至建安二十五年一百六十九嵗而禅魏魏自黄初至咸熙二年四十六年而禅晋晋自太始至元熙二年一百五十六年而禅宋宋自永初元年至升明三年凡六十嵗咸以六终六受六亢位也【梁本纪】文帝纪云三代揖逊咸穷于六
　　五运唐敬晖谓王者乗土王世五十数尽千年乗金王世四十九数九百年乗水王世二十数六百年乗木王世三十数八百年乗火王世二十数七百年天地之常也自黄帝至汉五运适同【夲】
　　秦为闰位伏牺氏以木王五行以生为序神农以火黄帝以土少昊以金颛帝以水帝喾以木尧火舜土夏金汤水周以木汉以火汉律厯志秦以水徳在周汉木火之间师古注曰秦为闰位不当五徳之序汉火传魏土晋金也【职林】
　　赤乌飞鲁门图録云得麟之后天坠血书鲁端门明日血书飞为赤乌言汉代周也
　　获麟夫子见薪采者获麟孔子按图録知刘季代周麟者木精薪采者庶人然火之意孔子絶笔于春秋不书下三时者起木絶火王明周木当受汉也【学林】
　　国朝火徳艺祖有天下承周之木而以火徳王建隆羣臣之论已定
　　赵垂庆论金徳赵垂庆谓皇朝当越五代上承唐统而为金徳以艺祖受禅于庚申其后圣祖降于癸酉天书降于戊申申酉皆金位也
　　谢绛谓土徳绛以谓皇朝当下黜五代绍唐为土徳以继圣祖如汉之继尧以艺祖之生于洛也包络推黄鸿图既建五纬聚之于奎躔镇星为主也
　　宫殿禁苑
　　华清宫天寳六载改温泉宫为华清宫北向正门曰津阳门面西曰望京门南面曰昭阳门其中有瑶光殿飞霜殿九龙殿宜春亭芳兰阁【东坡诗注】
　　拾翠殿望云亭长安志拾翠殿在大明宫翰林门外望云亭在太极官景福殿西【坡诗注】唐杜甫赠张垍诗曰天上张公子宫中汉客星赋诗拾翠殿佐酒望云亭迎风露寒舘汉武先作迎风馆于甘泉后又加露寒储胥二馆【长杨赋注】
　　建章宫汉武帝时柏梁灾于是作建章宫
　　延和殿崇政殿南有延和殿
　　金马门汉武帝时相马者东方京作铜马法献之诏立马于鲁班门外更鲁班门外为金马门【仲舒注】
　　黄门禁门曰黄闼以中人主之门号黄门【舆服志】又灵帝纪注应劭曰黄门侍郎每日暮入青琐门拜谓之夕郎汉官仪青或云刻为连文也盖在未央宫中前殿之侧云
　　修门宋玉招魂曰魂兮归来入修门些【修门诏楚都郢城门也文选】延阁武帝广献书之路书积如丘山故外有太常博士之藏内有延阁广内秘书之储【刘歆士畧云】
　　翰林院承明玉堂翰林院在禁中乃人主燕居之所玉堂承明金銮殿皆在其间应供奉人自学士以下至工伎皆隶籍其间皆称翰林如今翰林医官之类【笔谈】觚棱金雀上觚棱而栖金雀【觚棱帝□之角也西都赋】
　　紫宸殿施敬本为左补阙唐昌公主出降敬本上疏曰紫宸殿者汉之前殿周之路寝陛下所以负黼扆居黄屋飨万国朝诸侯人臣致敬之所【职官分纪】
　　置钟景阳楼晋旧显阳昭阳二殿太皇太后所居永明中无太后羊贵嫔居昭阳殿西范贵嫔居昭阳殿东苟昭华居凤华柏殿中御居夀昌畵殿南阁置白鹭鼓吹二部干光殿东西头置钟磬两厢皆燕乐处也以内深隠不闻端门鼓漏声置钟于景阳楼上应宫人五鼓闻钟声则早起妆饰
　　丹墀前汉尚书奏事明光殿省中以丹朱漆地也故曰丹墀
　　鱼钥门钥必以鱼者取其不瞑目守夜之义【芝田録】渭乌汉灵帝作飜车渴乌施于玉门外西桥用洒南郊路以省百姓洒道之费【渴乌为曲筒以气引水上也后宦官传】
　　丹地周纪曰椒房丹也【北史】又杜诗阁道通丹地梅福传注以丹掩泥涂殿上地陈无已寄东坡诗丹地开黄卷谓坡在经筵也
