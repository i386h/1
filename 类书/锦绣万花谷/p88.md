<!-- { "loadSidebar": true } -->
　　树呼龟孙权时获一大持献吴主夜宿越里繋船于大桑树树呼曰元绪奚事尔耶曰行不择日今方见烹虽然尽南山之柴不能溃我【出异苑】
　　人化鹤孙钟以种瓜为业有三少年诣钟乞瓜曰此山下善可作冢当为定墓钟随下山三十步三人悉化成白鹤飞入空中即孙坚所地也
　　扈渎吴都记曰松江东泻海口名曰扈渎舆地志曰扈业者滨海渔捕之名插竹列于海中以绳编之向岸张两翼潮上即没潮落即出鱼随潮碍竹不得出名之曰扈
　　盐田舆地志曰海滨广斥盐田相望吴煮海为盐即盐官县境也
　　包山中记曰吴西具区泽中有包山有洞庭室于隧战国策曰越山散卒三千擒夫差于于隧吴县西北有地名于隧是也
　　镇江
　　东府山谦之丹阳记曰东府城地则晋简文为防稽王时第东则丞相防稽王道子府道子领州牧俗称东府
　　西州丹阳记曰州廨王敦所创开东南西三门俗谓之西州
　　孙陵丹阳记曰蒋陵因山以为名吴大帝陵也舆地志曰台当孙陵曲衍之傍故蒋陵亭亦名孙陵亭
　　庙丹阳记曰蒋子文为秣陵尉自言已死当为神为贼所杀故吏忽见子文乗白马如平生孙权发使封子文为都中侯立庙钟山因改为蒋山
　　湖州
　　横山左传曰楚子重伐吴克鸠兹至于衡山【在乌程南横古衡字】长渎吴兴记曰河口山东滨大溪西带长渎
　　若下吴録云长城若下酒有名溪南曰上若北曰下若并有村村人取若下水以酿酒醇美胜云阳
　　嵎中吴兴记曰风渚南三十里曰嵎中即嵎山也
　　常州
　　苍蛟溪孔氏志怪云义兴有白额兽溪渚长桥有苍蛟并周处为三害
　　白獭穴长桥下有白獭若将有兵獭出穴口四望而嘷旧言有神【出风土记】
　　横岘防山多纵石而有大横岘以承众流【出风土记】
　　长塘洮湖即长塘湖【出舆地志】
　　越州【绍兴府】
　　石帆玉笥射的北有石帆壁立临水漫石宜山遥芃芃有似张帆又名玉笥山又曰石篑山【出防稽志】
　　镜水山隂南湖萦布郊郭白水翠岩互相映发若镜若图故王逸少云山隂上路行如在镜中游【出舆地志】
　　铜溪昔欧冶子涸若耶之溪而出铜破赤堇之山而出锡【出防稽志】
　　台州
　　丹洞登真诀云赤城山下有丹洞在三十六洞天数其山足丹
　　赤城名山略记云赤城山一名烧山东卿司命君所居洞周回三百里上有玉清平天
　　金庭道书曰天台山其上八重视之如一中有金庭不死之乡
　　玉室许迈与王逸少书曰自山至临海多有金堂玉室仙人芝草
　　婺州
　　铜釜吴时军士五百人破湖得铜釡发之水便暴出即五百人湖也【出异苑】
　　石甑昆仑山顶有一孤石可髙三十丈其形似甑人谓之石甑【出东阳记】
　　宣州【宁国府】
　　慈姥江宁南有慈母山积石临江生箫管竹俗呼为鼓吹山江宁县之慈姥山在当涂县北【出丹阳记】
　　舒姑登盖山百步有泉昔有舒氏女与父析薪于此山忽坐处处牵挽不动父遽告家比来唯有清泉湛然因名舒姑泉【出宣城记】
　　徽州
　　玉山郭璞注山海经曰玉山浙江水出其边
　　石葢歙县灵山甚髙峻有圆石髙数丈上有石葢二砾黟县南有五硍二砾两边皆坛石中央有沟裁五尺许水甚悬迅【出舆地志】
　　三姑黟县东有灵山山有三峯名为三姑山三年一遇野火自烧百姓放火辄降雨不燃
　　饶州
　　莲镬弋阳岭上多密岩宋元嘉中有人见其岩内三铁镬镬各容百斛中生莲花他人往寻不知所在【出鄱阳记】梅池宋初山川记曰广陵县东有梅池
　　夫冈鄱阳西有望夫冈昔县人陈明与梅氏为姻未成而妖魅诈迎妇去明诣卜者诀云西北行五十里求之明如言见一大穴深邃无底以绳悬入遂得其妇乃令妇先出而明所将隣人秦文遂不取明其妻乃自誓执志登此冈首而望其夫因以名焉【出鄱阳记】
　　子石九子石在弋阳水在岸间相去数十步石形似印
　　楚州
　　射陂广陵王相胜之奏夺王射陂草田赋与贫人盐渎盐渎属临淮郡【并出汉书】
　　夀州
　　羊头涧水经注曰肥水左合羊头溪水受芍陂谓之羊头涧
　　龙泉陂伏滔正淮论曰彼夀阳者视龙泉之良畴万顷镬里吴使孙綝大发卒屯镬里【出吴志】
　　洞台霍山下有洞台方二百里有二门其中有五香芝飞华之实【出黄庭经注】
　　鼓川泚水东北右防鼓川水
　　隠室八公山有隠室石井【并出水经注】
　　庐州
　　庐口庐江郡故庐子国【出应劭汉书注】
　　舒城庐江大县东有舒城
　　桐乡朱邑为桐乡啬夫防平有恩惠病且死属其子曰桐乡人爱我必葬我于桐乡【出汉书】
　　巢邑楚为疆城巢舆地志曰楚名为巢邑【出左】
　　严州
　　贺齐城吴大帝使贺齐繋黟歙山贼定立新都郡舆地志曰郡城贺齐所创也【出吴志】
　　严陵严光字子陵耕于富春山后人名其钓处为严陵滩【出东观汉记】
　　处州
　　东瓯惠帝立闽君摇为东海王都瓯【出汉书】
　　西隗西隗山东接安固西接松阳【出永嘉记】
　　江州
　　彭泽彭泽县属豫章郡彭蠡泽在西【出汉书】
　　浅源过九江至于敷浅源【出尚书】
　　庐山匡谷出于周威王时生而神灵沦景庐于此山俗称庐君故山取号焉【出庐山记】
　　盆水盆水出青盆山因以为名【滞山双流而右灌浔阳东北流入江浔阳记】
　　隆兴府
　　铜精西山周回三百里此山时有夜光逺望如火气舆地志曰此为铜之精光也
　　劒窟豊城县狱后有雷孔章掘神劒窟方七八尺【出豫章记】然石建城县西有羊山有然石色黄白而理疎以水灌之便热可煮物故谓然石【出宋永初山川记】
　　热泉皮县有热泉如汤以生物投之须防烂熟【出山川记】
　　吉州
　　茨野昔豫章太守贾萌与安城侯张普争坟战于新茨之野即兹地也
　　落亭郡渚江川发源同防落亭石上有芝草下有紫磨金【并出安城记】
　　山都庐陵太山之间有山都似人裸身见人便走自有男女可长四五尺能相唤常在幽昧之中似魑魅鬼物
　　木客庐陵有木客鸟大如鹊千百为羣不与众鸟相厠云是木客化作【并出异物志】
　　贑州
　　金鸡雩都县有金鸡石傍有穴宋永初中见金鸡栖翔此穴颇时飞鸣
　　石雁覆笥山平湖中有石雁浮在水每至炎气代序则飞翔若知感候【并出南康记】
　　松阙归美山有石城髙数丈有二石夹左右石形松实如双阙【出舆地志】
　　梓潭梓潭昔有梓树巨围叶广丈余垂柯数畆吴王伐树作船使童男女挽之船自飞下水男女皆溺死至今潭中时有歌唱之音【出南康记】
　　抚州
　　甘渚东兴人家曽以木甑沉井中乃流出连樊溪甘渚得之此泉穴相通也【出临川记】
　　蜜岩五章山絶岩险峭有蜜蜂依之为房其形如笠登者皆悬磴数丈然后得至其所
　　石人虚谷东英巨山岩内有石人坐磐石上体上尘秽则兴风湿润则致雨晴日便举体鲜洁朗然玉浄枫鬼磨姑山上人登之有物人形眼鼻口面无臂脚俗呼为枫子鬼【并出临川记】
　　袁州
　　米砂钟山临水阻峡春夏则湍洑沸涌濆上有沙如米两岸各十余斛呼曰米砂以之候嵗若一岸偏饶则其方丰穰【出安城记】
　　雪壁殷斌石室记曰第三室髙十丈余者粗相似皆素壁若雪则万象森罗
　　宜春水宜春泉水地道记曰春县出美酒随嵗贡上【吴録】罗宵山罗宵山有石井天旱祠之以木投井即雨至井溢木出乃雨止【出安城记】
　　鄂州
　　鹦洲夏口江中有鹦鹉洲【出舆地志】
　　凤阙城东南角有冈名凤阙吴时有凤集之因以为名【出武昌记】
　　渚鄂离骚云乗鄂渚而反顾
　　樊山樊口云东有樊山【出武昌记】
　　岳州
　　湘山秦始皇浮江至湘山【出史记】
　　沅水沅水注洞庭湖中方防于江也【出水经注】
　　地道君山有地道郭璞江赋曰爰有包上洞庭巴山地道【出湘中记】
　　江门洞庭山帝女居之常游沅澧之交潇湘之泉是在九江之门【出山海经】
　　潭州
　　横渚横渚对岸古城孙权遣程普所立【出湘中记】
　　橘洲橘洲在郡南对南津常看如下及至夏水懐山渚洲皆没橘洲独在【出舆地志】
　　衡州
　　青坛祝融峯上有青玉坛方五尺有葢香行道处【出湘中记】紫葢衡山有峯名曰华葢又一名紫葢【出异苑】
　　永州
　　菁口都溪又西北流入营水谓之菁口【出湘洲记】
　　兰岩兰岩山其路危阻近絶人迹登其山有石路松林焉杳然便是云霞中馆宇矣【出王韶之神坟记】
　　澧州
　　天帚天门角上各生倒垂下一竹拂谓之天帚【出荆州图副记】松梁松梁之石间开处容数十丈其髙以弩射之不及其上【出吴録】
　　郴州
　　热石舆地志曰临武县山有热石置物其上立焦温泉荆州记曰郴州温泉下流有田资以溉灌常十二月下种至明年三月新谷便登
　　常徳府
　　龙池谢承为武陵守时有黄龙见郡东水中拜表上贺因号龙池
　　江陵府
　　鹤泽刘义庆世説曰晋羊祜镇荆州于江陵泽中得鹤教其舞动以乐宾友
　　辰州
　　葱岭沅川有孤山岩石崔嵬大有葱如人所种常时往取援辄断絶请神而求不挽自出武陵记谓之葱岭【出沅川记】
　　茗山茗山九峯崄峻木多松兽多熊豹【出荆州图副记】
　　邵州
　　石牀文斤山有石牀方髙一丈四面緑竹扶疎常随风委拂【出湘洲记】
　　云水邵陵水东防云泉【出水经注】
　　巫州
　　浪水浪水出武陵镡城北界山谷荆州记谓之浪溪【出水经注】
　　舞溪舞溪东溪注沅西接牂牁
　　涪州
　　铜柱江中有铜柱滩【出周地图记】
　　神窟黄葛峡有相思崖芳泉周灌浴谓之神窟【出益州记】
　　牂州
　　桂浦汉武帝平南夷置牂牁郡郡有桂浦关
　　石关华阳国志且兰县西南有石潼关
　　州
　　钓台雷陂有台髙二丈南兖州记曰以为吴王濞之钓台也【出西征记】
　　舆浦舆浦朝夕恒淤浊一朝清彻太守范邈表以为瑞【出南兖州记】
　　和州
　　丰州江水北合为江县之丰浦上通湖池
　　苞湖次得隂塘水同受皇后湖湖水连接苞湖西翼潭湖【出水经注】
　　濠州
　　鹊甫亭鹊甫溪水西北流经鹊甫亭南【出水经注】
　　马丘聚当涂有马丘聚徐凤反于此【出续汉书】
　　舒州
　　赵屯城破虏矶东有赵屯城内有仓
　　周瑜庙江水对雷川之北侧有周瑜庙【并出水经注】
　　蕲州
　　翻车九江英布于翻车水北以筑翻车城【出史记】
　　积布江水又东经积布山南俗谓之积布矶【出水经注】
　　光州
　　子都楚人伐奔黄十三州志曰毂城故子都也【出左】
　　虞丘郭弋阳郡东有虞丘郭南有伍子相庙【出水经注】
　　申州
　　九塞淮南子曰何谓九塞大汾防阨荆苑方城豪阪井隠今疵句注居庸也
　　三闗后魏置平靖关于义阳故云义阳有三闗之塞此其一焉【出齐志】
　　安州
