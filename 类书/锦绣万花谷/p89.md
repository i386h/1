<!-- { "loadSidebar": true } -->
　　楚邑自汉口入二百里得涓口有村入三百里得郑城楚邑也【出汉水记】
　　新城安陆县东有新城桓温征石季龙所筑南临涓水【出舆地志】
　　沔州
　　头山举水出头山
　　龙骧水江之左岸防龙骧水口【并出水经注】
　　广州
　　蒲涧熙安县东北有菖蒲涧咸淳中姚成甫涧侧遇一丈夫曰此菖蒲安期先生所饵可以不老
　　兰湖畨禺北有芝兰湖并注西海【并出南越志】
　　连州
　　潮穴斯溪西通淮水其穴若井或枯涸弥年或一日十盈十竭若潮水焉【出潮州记】
　　泉山泉山有峭壁髙竦连阜缅石泉悬注瀑布飞流
　　韶州
　　石台劳口东岸有石四方而髙百余步其状若台【出始兴记】银瓮林水源出盘石上罗列十瓮皆盖以青盆中悉银瓶有人遇之者得开观而不可取取辄失路迷闷欲死
　　循州
　　龙川县名属南海郡【出汉书】
　　牛岭罗浮山有石楼右带牛岭山左据龙尾【出南越志】
　　潮州
　　文贝潮阳南有小水注海滨带曽山其中多文贝可以解毒【出南越志】
　　锦蛇龙溪谓之盘龙蛇青黒色赤带锦文随渎瀵水而入于海有毒伤人辄死
　　泉州
　　灵江从余姚至海三千里过温麻江有一江名灵江【出舆地志】
　　神草霍山有神草三十四种【出道书】
　　建州
　　建安永安三年以防稽南郡为建安郡【出吴志】
　　肇庆府
　　石室髙安石室自生风惆南北二门状若人功意者以为仙都【出南越志】
　　嵩台髙安有竦石广六十余丈髙二百许仞士人谓之嵩台
　　徳庆府
　　端石端溪有端山山有五色石石上多香水【出吴録】岑珠端溪俚人岑班入山遇一寳珠径五寸取还夜光明照烛俚人甚惧以火烧之虽已损犹照一室【出南越志】
　　冈州
　　香林盆元县利山上多香林
　　纶木威宁县有穿州其上多纶木似谷皮可以为绵【并出南越志】
　　梧州
　　苍梧苍梧郡武帝元鼎六年开【出汉书】
　　斑石广信县之夀乡有孤岩岩上斑石石皆五色【出舆地志】
　　贺州
　　贺水临水经临贺县东又南至郡左合贺水【出湘洲记】富川富川县属苍梧郡【出汉书】
　　交州
　　二鼓后汉周敞为交趾刺史伐龙山木以为鼓以下分鼓给桂林郡上分鼓给交趾郡击一鼓则二鼓皆鸣【出舆地志】
　　三田南方地气暑热一嵗田三熟冬种春熟春种夏熟夏种秋熟秋种冬熟【出广志】
　　横州
　　苏峤宁浦郡东南有苏摩峤屈璆【出南越志】
　　麻岭沙麻岭在宁浦郡南郡即岭之北垠【出道理记】
　　峯州
　　树止狼野人居无室依树宿止【出林邑记】
　　竹梁粪冷县有大竹数围可用为屋梁柱覆用之则当瓦【出南正八郡志】
　　爱州
　　蚁漆居风县有蚁絮藤人视土中知有蚁垦发以木皮插其上则蚁出縁而生漆【出吴録】
　　鸡潮移风县有潮鸡鸣长旦清如吹角每潮至则鸣一名林鸡
　　驩州
　　咸驩咸驩县属九真郡【出汉书】
　　都沃都沃县属九徳郡【晋太康地志】
　　崖州
　　海中武帝立珠崖郡在南方大海中居广衺千里【出汉书】巢居珠崖人皆巢居【出广志】
　　儋州
　　儋耳武帝元鼎六年定越以为儋耳郡【出汉书】
　　镂颊儋耳镂其颊及上连耳匡分为数支状似鸡肠累累下垂【出张晏注汉书】
　　髙州
　　朱鼈海中多朱鼈状如肺有四眼六脚而吐珠
　　马平定县东巨海有马似马牛尾一角【并出南越志】
　　襄阳府
　　南岘襄阳本楚之下邑桓溪带其西岘山亘其南【出荆州记】习池岘山南八百步西下道百步有习家鱼池【出襄阳记】
　　荆州
　　云泽春秋文耀钩曰大别以东至云泽九江衡山荆州今按即云梦泽也
　　景洲魏将夏侯尚围南郡作浮桥度景洲洲今在江陵县界【出吴志】
　　随州
　　厉乡楚伐徐齐师伐厉以救之杜预注曰随县北有厉乡【出左】
　　舂邑元帝以舂陵卑湿割蔡际之白水二乡为舂陵侯邑
　　复州
　　马水龙居县南有马水【出南雍州记】
　　鼍湖沔阳县东三十里有鼍湖【出荆州记】
　　峡州
　　兽牙兽牙山有石壁其文黄赤色有牙齿形【出宜都山川记】狼尾勾将山记曰县去山四十里别从狼尾滩下南崖
　　防州
　　白盐峰峡之首北岸曰白盐峰中黄龙滩水沿泝所忌【出荆州记】
　　白帝山白帝山北接縁马岭接赤甲山【出水经注】
　　渝州
　　明月峡巴郡江州有明月峡峡首南峯石壁有圆孔形如沟月因以为名
　　缙云山黄帝于上合神丹故山得名焉【出缙云山志】
　　梁州
　　牛道秦王未知蜀道乃刻石牛五头置金于尾下言此天牛能粪金蜀人信之乃令五丁共引牛成道今在襄城县界
　　兴州
　　落聚郡武都鸣水二县属东益州【出后魏书】
　　泉街泉街水出河池东南入沮县【出水经注】
　　合州
　　铜梁外负铜梁宕渠内函要害膏腴【出左思蜀都赋】
　　石戸龙盘山南有石长三十丈髙五尺当中有户及扉若人掩闭古老以为玉女房【出益州记】
　　利州
　　金溪益昌县东山西北有金铜溪溪出金因以为名【出梁州记】
　　铜水葭萌县南十里有刀环山赤铜水出焉【出益州记】
　　益州【成都府】
　　蠺丛雄蜀本记曰蜀始王曰蠺丛次曰伯雍次曰鱼鳬
　　杜宇十三州志曰蜀主杜宇自号望帝
　　绵州
　　银水华阳国志曰涪陵有孱山水其源有金鑛
　　金山金山东临涧水光照映川【出益州记】
　　劒州
　　飞梁诸葛亮相蜀凿石架空为飞梁阁道即古劒阁道也【出华阳国志】
　　絶涧姜维抗钟防故垒其山峭壁千丈下临絶涧【出益州记】
　　阆州
　　南池南池在阆中县东南八里
　　西水西水县本秦阆中县之地【出益州记】
　　梓州【潼川府】
　　郪道姜维等闻诸葛瞻破乃引军由广汉郪道以审虚实【出蜀志】
　　射洪涪江水又东南至射洪今在射洪县界【出水经注】
　　眉州
　　龙鹤山丹阳县西北十五里有龙鹤【出华阳国志】
　　鱼蛇水鱼蛇水东北自陵州界入清神县界【出益州记】
　　简州
　　金堂水新都县有金堂山水通于巴汉【出华阳国志】
　　铜宫山五城县西南六十里有铜宫山髙出众峯【出益州记】
　　果州
　　昆井南充县西南六十里有昆井盐井
　　邮溪鸡邮神在相如县东次北下步有鸡邮溪因此而为之名【并出益州记】
　　雅州
　　卭水峡山卭水出焉其阳多黄金【出山海经】
　　邓山文帝赐邓通卭道铜山【出汉书】
　　泸州
　　锦山合江北有绫锦山【出华阳国志】
　　绵水绵水至江阳县方山下入江谓之绵江【出水经注】曲池苏初县西北有泥池案今曲池是也系巂州【出应劭注汉书】
　　成州
　　伏犀滩伏犀滩东南六十里有黄鱼像岸今在僰道县界
　　腾龙水龙腾溪水源出南溪县【并出益州记】
　　秦州
　　黒水黒水出黒城北西南经黒城西莫吾川
　　朱圉尚书曰西倾朱圉鸟防至于太华【并出水经注】
　　渭州
　　鸡聚襄武县有五鸡聚【出汉书】
　　马溪渭水东南流经首阳县南左则天马溪水参差翼注【出水经注】

　　锦绣万花谷后集卷六
　　钦定四库全书
　　锦绣万花谷后集卷七
　　帝王符
　　凤集梧桐黄帝即位凤乃止于帝东园集帝梧桐树食帝竹实没身不去【出韩诗外】
　　得玉厯虞舜耕于歴山得玉厯于河际之岩舜知天命在巳体道不倦【出搜神记】
　　天帝赐寳文禹既治水功大天帝以寳文大字赐禹佩渡北海弱水之滩【出河图】
　　神鱼舞宣帝时东浮大河神鱼舞于河【出汉书】
　　赤光照室光武南顿君初为济阳令夜生光武于县舍有赤光照室是嵗县界有嘉禾生一茎九穗因名光武曰秀望气者苏伯阿为王莽使至南阳遥望见舂陵叹曰气佳哉郁郁葱葱然及始起兵还舂陵逺望舍南火光赫然烛天【出本】
　　祝石不落唐中宗为天后所废于房陵仰天而叹心祝之因抛一石于空中曰我复帝此石不落其石遂为树枝勾挂至今尚存【出独异记】
　　二龙之符髙祖皇后窦氏始太宗生有二龙之符后于诸子中爱视最笃【出六帖】
　　黄旗紫葢吴志孙权陈纪曰黄旗紫葢运在东南玉册见长安晋元帝永嘉初有玉册见于长安白玉麒麟神玺出于江宁其文曰长夀万年【出晋元帝记】
　　丰山突出则天皇后武氏临朝丰山有因震突出者太后以为美祥赦其县更名庆山
　　石马负图明帝青龙三年张掖郡邢丹县金山川溢涌石马负图状象灵立于川有石马七麟在东凤在西【出魏氏春秋】
　　天寳符唐开元末于农古函谷间得寳符遂改元曰天寳【出广记】
　　延喜玉尚书璇玑珍曰禹开龙门导积石圭出刻曰延喜之玉受徳天赐之佩
　　瑞应山柴有文瑞应山在合州旧经云隋义宁元年有二人于其上采柴中有文云大唐应运刺史陈华奏闻因名瑞应
　　木入南斗唐干符中木入南斗术士边冈以为帝王之兆木在斗于文为朱而其应全忠也【出诸集拾遗】
　　愿早生圣人后唐明宗每焚香祝天曰某胡人因乱为众所推愿天早生圣人是嵗太祖皇帝生于洛阳母昭宪皇后梦日入懐而孕生之夕光照室中胞如菡萏体被金色三日不变及长天姿雄伟性沈厚有大度事周为殿前都检恭帝幼冲戎人入寇命太祖北征诸军策为天子
　　遂宁佛现徽宗初封遂宁郡王元符三年慧熙院忽覩佛像五次出现父老咸曰遂宁佛出世越三年徽宗登寳位人咸谓遂宁佛现之祥应在今日本遂州因改为遂宁府
　　防记【童谣附】
　　当涂髙周舒字叔布学术于杨厚人有问春秋防曰代汉者当涂髙何也舒曰当涂髙魏也
　　斑兰耳吴中童谣云黄金车斑兰耳开昌门出天子后孙权即帝位【出三国志】
　　火酣酣梁天监中寳志为诗曰昔年三十八今年八十三四十复有四城北火酣酣后应同泰寺灾三十八帝克建业之年遇灾嵗实八十三四月十四日火灾三羊五马五代童谣曰三羊五马马子离羣羊子无舎后淮南荆南国祚应之
　　锦里游西蜀有尼造补鬓香油本州进之宫中谓之锦里游乃幸蜀之防
　　止戈龙上元初寇天师尝言止戈龙意为武后也【出宣室志】石虎截头石虎山在长沙县俗云能食廪粟昔长沙王吴芮时仓廪耗少截其头童谣云长沙置市五谷生石虎截头仓廪盈【出湘中记】
　　两头然慕容熙起初立有童谣曰一束藁两头然秃头小儿来灭燕后为慕容云所灭云本姓髙父小字秃头藁字上草下禾两头然则草禾尽乃髙字
　　黄头小人王恭在京口百姓间忽云黄头小人欲作乱赖得金刀作蕃扞黄字上恭字头也小人恭字下也后恭为刘牢之所败
　　局缩肉武帝平吴后江南谣曰局缩肉数横目中国当败吴当复横目者四字自吴亡至元帝兴防四十年元帝懦无断局缩肉者有所斥也
　　檿弧箕服檿弧箕服实亡周国宣王时童谣有夫妇卖是器者宣王执而杀之不知其应在褒姒
