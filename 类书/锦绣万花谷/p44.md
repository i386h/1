<!-- { "loadSidebar": true } -->
　　纎艳不逞杜牧谓白诗纎艳不逞非庄士雅人所为流人间子父女母交口教授淫言媟语入人肌骨殆不可去盖救所失不得不云
　　神物防持刘禹锡善诗晩节尤精白居易言其诗在处有神物防持【并本】
　　浩露涤笔杨徽之能诗太宗尝冩其警句十聨御屏上时有诗云谁似金华杨学士十聨诗在御屏中僧文宝谓必以天地浩露涤笔于冰瓯雪椀中方与此诗神骨相副
　　花骨长鬛张郎三十一天遣裁诗作花骨【言行録】
　　兰陵絶唱元在越时辟窦巩巩工诗与之酬答故镜湖秦望之竒益时号兰陵絶唱【本】
　　五言芙蓉南史鲍昭曰谢灵运五言如初绽芙蓉自然可爱顔延之诗若铺锦列绣雕绘满眼
　　剪红刻翠长沙徐东野诗浮翠轻艳皆铅华歌舞媚一时樽爼其句不过牡丹宿醉兰蕙春悲霞宫日城剪红刻翠而已【玉壶清话】
　　集大成东坡谓杜诗韩文顔书左史皆极其至集大成诗史杜甫善陈时事律切精深至千言不少衰世号诗史【本】
　　诗豪刘禹锡好诗晩节尤精白居易尝推为诗豪诗城刘长卿与秦系为诗相赠答权徳舆曰长卿自谓五言长城系以偏师攻之
　　诗嚢李贺工词章毎旦出骑欵段马从小奚奴背古今嚢遇所得投嚢中日萃如山
　　诗窖髙仁裕着诗万首号诗窖【后史补】
　　诗筒林逋集注白乐天元徽之唱和以筒着诗往来谓之诗筒
　　十步后魏彭城王勰从幸上党有大松上行而赋诗曰汝可作诗至吾行所而令就也时勰去帝十余步至帝所而就诗曰问松经防冬山川何如昔风云与古同【职林】三步栁公权从文宗幸未央帝曰朕有一喜边戍赐衣久不时今仲春已给当贺我以诗宫人迫之即应声成文再诏赋之复无停思帝悦曰子建七步尔乃三焉简古澹泊李杜之后诗人虽有逺韵而才不逮意独韦应物栁子厚发纎秾于简古寄至味于澹泊非余子所及也
　　刻削天物吾闻淫畋渔者谓之暴天物天物不可暴又可抉摘刻削露其情状乎使自萌卵至于槁死不能隠天能不致罚耶长吉夭东野穷王浚坐官不挂朝籍而死正坐是耳【笠泽丛书】
　　豫章不以语后山陈后山答少章云仆之诗豫章之诗也然仆之所闻于豫章豫章不以语仆仆亦不能为足下道也【后山诗话】
　　小胥抄老杜诗抄诗聴小胥山谷诗岂作牛腰束抄聴小胥
　　灰里拨隂何山谷诗寒炉余防火灰里拨隂何言深思苦求乃得
　　经年方遂偶句贾岛诗思迟澁杼轴方得至如鸟从井口出人自岳阳来经年方遂偶句【摭遗】
　　竞病梁曹景宗破魏旋帝御光华殿宴饮聫句景宗不得韵顔色不平启求赋诗不已帝令赋竞病二字景宗操笔成诗曰去时儿女悲归来笳鼓竞借问行路人何如霍去病【南史】
　　刿目鉥心搯擢胃肾孟郊为诗刿目鉥心物迎缕解钩章棘句搯擢胃肾神施鬼设间见层出惟其大翫于词而与世推移之【孟郊铭】
　　江西宗派吕居仁以歌诗至豫章始大出而学者同作共和録其名曰江西宗派以其源流皆出豫章也其次曰陈无已潘邠老谢无逸洪父饶徳操何正平徐师川林子仁洪玉父汪信民李希声韩子苍李商老晁师川正平曰吾乃居行间乎韩子苍云我自学古人夏均父又以在下列为耻【吕居仁集】
　　诗李白李贺遗机杼散在人间不知处闻君收在芙蓉江日鬭鲛人织秋浦【齐已诗】五言出汉时苏李首更号东都渐弥漫派别百川导建安能者七卓荦变风操逶迤至晋宋气象日雕耗中间数鲍谢比近最清奥齐梁及陈隋众作等蝉噪捜春摘花卉沿袭荡剽盗国朝盛文章子昻始髙蹈勃兴得李杜万类困陵暴后来相继生亦各立阃隩有穷者孟郊受材实雄骜防观洞古今象外逐幽好横空盘硬语妥帖力排奡敷柔肆纡余奋猛卷海潦荣华肖天秀防疾愈响报　君诗多态度蔼蔼春空云东野动惊俗天葩吐竒芬张籍学古淡轩昻避鸡羣阿买不识字颇知书八分诗成使之写亦足张吾军险语破鬼胆髙词嫓皇坟　崔侯文章苦防敏髙浪驾天输不尽朝为百赋犹郁怒暮作千诗转遒紧揺毫掷简自不供顷刻青红浮海蜃才豪气猛易语言往往蛟螭杂蚯蚓　铿金戛玉千余篇脍吞炙嚼人口须知一一丈夫气不是绮罗人语言　去年左迁夜郎道琉璃砚水长枯槁今年勅放巫山阳蛟龙笔砚生辉光愿扫鹦鹉赋与君醉百场啸起白云飞七泽歌咏秋水动三湘【太白集】玉为蟾蜍冰作滴乌丝栏开宝鸦黒天孙夜拾揺草归醉舞银毫鬬春碧娲皇细链昆仑石海底云绡弄娇织香风暗漾云锦嚢花史司书青帝国楼成天下消息唤起虹霓扫东壁【汪彦章】镌镵物象三千首照耀乾坤四百州【出王逢源】清占月中三峡水丽偷云外小洲春【沈彬】僧寺聚观刋石处人家写挂牌时【孙仅】琴有调声秋转淡诗无僧字格还卑【郑谷】七子论诗谁似公曹刘须在指挥中【杜牧】转战风骚如甲胄平分才学过权衡【孙仅】身闲不恨辞官早句好当甘得味迟【林楚】杜诗韩笔愁来读似倩麻姑痒处爬【杜牧】一句坐中得片心天外来【永叔】毫发无遗恨波澜独老成【老杜】写嫌僧舍窄吟怕酒船停【林逋】吟成一个字撚断数茎髭【卢延逊】筭吟千万首方得两三聨【林逋】笔倒三江水诗专五字城【韩驹】五七字中苦百千年后清【齐已】







　　锦绣万花谷前集卷二十一
　　钦定四库全书
　　锦绣万花谷前集卷二十二
　　科举
　　始置进士科唐薛登疏曰古之取士考素行之硕询乡曲之学以敦朴为先雕文为后以计贡贤愚为州之荣辱李陵降而陇西慙干木隠而西河美冀缺以礼逊升而晋人知礼文翁以经术教而蜀士多儒未有上行而下不从也汉世求士必观其行魏取放达晋先门阀梁陈尚词赋隋文纳李谔之言禁浮词炀帝始置进士科后生相驰竞缀小文名曰防学以浮为贵【本】
　　唐科取士有三学舘曰生徒州县曰乡贡天子自诏曰制举【选举志】
　　南院东墙唐旧制都省考试南院放榜南院东墙别筑起一堵髙丈余未辨色自北院将榜南院张之【国史补】千佛名经唐张倬东之之孙数举进士不第捧登科记顶上戴之曰此千佛名经
　　宴名宴名有九五曰樱桃六曰月灯杂进士尤重樱桃宴樱桃之熟和以糖酪
　　大科头小科头进士榜出便往期集院状元请一人为録事其余主宴主酒主乐探花主茶之类主乐两人一人主饮妓放榜后大科头两人第一部也小科头一人第二部也常宴小科头主之大宴大科头主之【并摭言】探花宴进士杏园初防谓之探花宴以少俊二人为探花使遍逰名园若他人先折得名花则二人被罚榜花唐大中以来礼部放榜有姓氏稀僻者曰榜花【并秦中记】春闗得第谓之前进士俱防谓之同年列姓名于慈恩寺谓之题名籍而入选谓之春关不防而醉饱谓之打【国史补】
　　建福门鼓动新进士放榜翌日排建福门候谒宰相时有诗云华阳观里钟声起建福门前皷动时即其日也【南部新书】
　　泥金信新进士及第以泥金帖子附家书谓之泥金信【开元天寳遗事】
　　烧尾宴士人初登第必展欢宴谓之烧尾説者云虎化为人惟尾不化须得烧去乃化又説新羊入羣羊抵触须烧其尾乃定又説鱼跃龙门化为龙时必雷为烧其尾乃得化【闻见録】
　　谢衣鉢放榜后状元以下到主司定谢名曰谢衣鉢衣鉢谓得主司名第其或主司先人同名第即谢大衣鉢也【摭言】
　　龙门交州记有龙门水深百寻大鱼登此化成龙不得过曝腮防额血流此水恒如丹池【后汉地理志注】又谓龙门今在绛州【后李膺传注】
　　龙虎榜唐欧阳詹与韩愈李观李绛崔羣王涯聫第进士皆天下选时称龙虎榜【詹】
　　巨鳌戴石卢肇江西解末有谢啓云巨鳌赑屭首冠蓬山有司恠其语答曰顽石处上巨鱼戴之非首冠耶【摭言】槐花黄谚云槐花黄举子忙唐翁承賛诗雨中妆防望中黄勾引蝉声送夕阳忆得当年随计吏马蹄特特为君忙
　　雷起南山吕蒙正微时于洛阳龙门利渉院与温仲舒读书有诗曰八滩风急浪花飞手把渔竿傍钓矶自是钓头香饵别此心终待得鱼归又云恠得池塘春水满夜来雷雨起南山后状元及第位至宰相
　　呼状元韩持国知颍川府时彦以状元及第唱称状元持国怒曰状元无官耶自此呼时签判彦终身衔之马涓巨济亦以状元及第为秦签亦呼状元秦帅吕晋伯曰状元者及第未除也既为判官不可曰状元巨济媿谢【邵氏闻见録】
　　白衣公卿进士科始于隋大业盛于唐贞观其重谓之白衣公卿其艰难谓之三十老明经五十少进士【国史补】芙蓉镜唐李固言下第游蜀遇一老姥与言郎君明年芙蓉镜下及第明年果状头及第诗赋有人镜芙蓉之目所遇老姥金天神也【酉阳杂爼】
　　挽弓射狗裴元质举进士夜梦一狗从窦出挽弓射之其箭遂撆以为不祥梦神觧之曰苟弟字头也弓者第字身也箭者第字竪也有撆为弟也寻唱第【朝野佥载】梦践积木孙屋梦积木数百践其上自谓必作状元居众材之上已而果然【摭言】
　　树头花冢中骨胥偃应举时梦徐将军斩下头项作诗云昔作树头花今为塜中骨以为不祥明年徐奭榜第二人及第【南部新书】
　　第三人五代李庆显徳中举进士工诗有云醉轻浮世事老重故乡人枢宻王朴以此一聨荐于申文炳知举遂为第三人【玉壶清话】
　　第四人张文景以古文驰名第四人登第不厌所望有诗云惊天动地张文景只得南宫第四人【续归田録】
　　第五人唐崔偃试进士东都吴武陵谓偃曰公方为天子求竒才敢献所益因出防中书偃读之乃杜牧阿房宫赋坐客皆惊武陵曰牧方试有司请以第一人处之偃谢已得其人至第五偃未应间武陵勃然曰不尔宜以赋见还偃曰如教牧果异等【武陵】
　　第十三人孟賔于湖湘连上人与李昉同擢第后昉寄賔于诗曰初防书劒别湘潭金榜标名第十三昔日声名喧洛下只今诗句满江南
　　梦龙骆驼丁咸序未第时梦乗龙而起回顾又有骆驼在后二十年方防殿榜出亚其名乃龙起次骆起因悟梦【江南野史】
　　崔公下过堂唐张曙与崔昭纬同赴举问卜者卜者殊不顾曙曙有愠色卜者曰郎君亦及第但崔家郎君拜相当于此时过堂既而张果不第崔首冠曙以诗别之曰千里江山陪骥尾五更风水失龙鳞昨夜浣沙溪上雨緑杨芳艸为何人后七年崔大拜曙果于裴公下及第于崔公下过堂【摭言】
　　六举孟賔于华山神卜珓有如一年乞一珓凡六掷得上上大吉毎年下第有诗今各举一聫第一年云蟾宫空手下泽国有谁来第二年云水国二亲应探榜龙门三月又伤春三年云仙岛却回空説梦清朝未逹自嫌身四年云云僧不见城中事问是今年第防人五年云因逢日者教重应忍被云僧劝却归天福九年符下及第果六举也【郡国雅谈】
　　梦刘发秦少防梦发殡而之者云是刘发之柩是嵗发首荐【东坡集】
　　梦剃髭髯李文定公迪美髭髯未御试前一夕梦被人剃其髭髯俱尽迪恶之有觧者曰秀才须作状元縁今嵗省元是刘滋已替滋矣非元而何是嵗果然第一【青箱杂记】斫头留项刘公沆天圣中办装赴省梦被人斫落头甚恶之人觧曰状元不到你只得第二人公诘曰虽斫却头留项在里项沆刘留同音果第二人及第
