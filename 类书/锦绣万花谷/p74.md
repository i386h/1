<!-- { "loadSidebar": true } -->
　　寒沙奔火怒目横行与虎争寒沙奔火祸胎成虽为天上三辰次未免人间五鼎烹　勃崒媻跚任渉波黄泥出没尚横戈也知觳觫元无罪奈此尊前风味何　形模虽入妇女笑风味已解壮士顔寒蒲束缚十六軰已觉酒兴生江山【山谷】
　　墨鱼乌贼鱼又云墨鱼所居放墨以藏身江东人取其墨书契脱人财物书如淡墨逾年字消唯空纸耳赤鱓唐律捕鱼得鲤即放之号赤鱓公言鲤为李也【酉阳杂爼】
　　缩项宋张敬儿为刺史作六舻船献齐髙帝曰奉槎头缩项鳊鱼一千六百头【古今诗话】
　　细鳞尔雅云鲂魾也今之鳊鱼是也陆机疏云鲂鱼广而薄肥甜而少肉盖细鳞之美者也杜诗鲂鱼鱍鱍色胜银是也
　　美味楚人云长腰粳米缩项鳊鱼美味也
　　蟹筐礼记檀弓蚕则绩而蟹有筐兄则死而子臯为之衰
　　石虭沙虹河祗脯鸡跖云石虭小蟹也沙虹虾也河祗脯干鱼也
　　鲸鲵鲸鱼大者长千里小者数千丈五六月就岸生子十八月从其子归海鼓鬛成雷喷沫成雨雌者为鲵【古今诗话】
　　槎头鳊襄阳耆旧岘山下汉水中出鳊鱼肥美常禁人采捕以槎断水谓之槎头鳊
　　神守鲤鱼能变化飞越小湖养鱼者置鳖数头池中鲤不能去谓之神守【齐民要术】
　　娵隅晋郝隆诗曰娵隅跃清池桓温问曰何物答曰蛮谓鱼曰娵隅温曰何得作蛮语隆曰千里从君惟得一蛮府参军安得不作蛮语【世説】
　　亥日鱼白乐天诗寅年篱下多逢虎亥日沙头始卖鱼山谷渔父诗鱼収亥日妻到市醉卧水防船信风
　　防防堂堂庾氏穴池养鱼以木为凭栏登之者其声堂堂每凭栏投饵鱼必踊跃而出辛氏云他出不投饵但闻防防堂堂之声鱼亦出是庾氏之鱼可名防防辛氏之鱼可名堂堂【宋齐丘化书】
　　不遗种越王谋吴七年越王谓范蠡曰令其蟹不遗种可乎遂兴兵伐吴
　　鳄鱼王齐直知潮州钩得一鳄鱼其大如船画以为图其形如鼍啄长半其身牙如锯齿尾有三钩极利遇鹿豕即以尾防之以食生卵甚多或为鱼鼍其为鳄不过一二【岭表物志】
　　戮鳄鱼陈尧佐文恵公谪官潮州恶溪有鳄鱼食人公命捕得鸣皷于市以文告而戮之鳄患屏息【神道】
　　鳄鱼图陈文恵既戮鳄鱼图其形为之赞鳄大者数丈或黄苍白似龙而无角类蛇而有足睅目利齿卵化山谷间为鳄者十二三余或为鼋或为鼍食人畜必以尾卷去如象之任鼻也【渑水燕谈】
　　诗溪边石蟹小如钱喜见轮囷赤玉盘半殻含黄宜酒两螯斫雪劝加餐蛮珍海错闻名久雨腥风入座寒堪笑吴兴馋太守一诗换得两尖团【丁公黙送蝤蛑】霜筠细破为双掩中有长鱼如卧劒紫荇穿顋气惨凄红鳞照座光磨闪防来虽逺鬛尚动烹不待熟指先染坐客相防为解顔香粳饱送如填堑早嵗实为荆渚客黄鱼屡食沙头店濵江易采不复珍盈尺辄弃无乃僭自从西征复何有欲致南烹嗟久欠游鯈琐细空自腥乱骨纵横动遭砭故人逺餽何以报客爼乆空惊忽赡东道无辞信使频西隣幸有庖虀酽【东坡渼陂鱼】绵州江水之东津鲂鱼鱍鱍色胜银渔人漾舟沉大网截江一拥数百鳞众鱼常多尽却弃赤鲤腾出如有神濳龙无声老蛟怒囬风飒飒吹沙尘饔子左右挥霜刀鲙飞金盘白玉髙徐州秃尾不足忆汉隂槎头逺遁逃鲂鱼肥美知第一既饱驩娱亦萧瑟君不见朝来割素鬐咫尺波涛永相失【老杜】苍江渔子清晨集设网提纲取鱼急能者操舟疾若风撑突波涛挺又入小鱼脱漏不可纪半死半生犹戢戢大鱼伤损皆垂头崛强泥沙有时立东津观鱼已再来主人罢鲙还倾杯日暮蛟龙改窟穴山根鳣鲔随云雷干戈兵革鬬未止凤凰麒麟安在哉吾徒胡为纵此乐暴殄天物圣所哀【杜观打鱼】









　　锦绣万花谷前集卷三十六
　　钦定四库全书
　　锦绣万花谷前集卷三十七
　　凤
　　九苞一曰口苞命二曰心合度三曰耳聪达四曰舌屈伸五曰色光彩六曰冠短周周尚朱色也七曰鋭钩八曰音激扬九曰腹户户所由出入
　　凤形凤鸡冠燕喙龙胼鹤翼鱼尾鸿前鳞后鹤颡鸳鸯臆目而中注【韩诗外传】
　　长离鸑鷟鹓雏唐薛收与侄元敬徳竒齐名世称河东三凤收为长离徳竒为鸑鷟元敬年最少为鹓雏【唐书】
　　鹤
　　青田永嘉青田有双白鹤年年生子而去
　　登木抱朴子千嵗之鹤能登木其未千嵗者终不集树也纯白防尽成骨也
　　还丹使茅君或见一鹤飞入帐中鹤者九转还丹之使也
　　丁令威辽东华表柱有鹤集其上曰有鸟有鸟丁令威去家千年今始归城郭如故人民非何必学仙正累累【神仙集】
　　蝶
　　金玉钱唐穆宗禁中花开夜有蝴蝶数万飞集花间宫人以罗巾扑之无有获者上令张网空中得数百迟明视之皆库中金玉钱也【杜阳杂编】
　　诗叶叶复翻翻斜枝对侧门芦花唯有白柳絮可能温西子寻遗殿昭君覔故村年年芳物尽来别故园孙长眉画了綉帘开碧玉行收白玉台为问翠钗钗上凤不知香颈为谁回
　　总禽
　　鳬翁史防急就章云春草鸡翘鳬翁濯顔师古注云鳬翁颈上毛也山谷诗春谿蒲稗没鳬翁
　　山鸡照影博物志山鸡有美毛自爱其色终日映水自则溺死王介甫诗山鸡照緑水自爱一何愚
　　鶗鴂子规扬雄注鶗鴂一名买防一名子规一名杜防常以立夏鸣则众芳歇鶗亦音鶗鴂音决防音诡【本传】李善注思赋引临海异物志鶗鴂一名杜鹃又引服防注鶗鴂一名鵙鵙伯劳也又离骚恐鷤防之先鸣兮【注鷤音第防音桂】
　　杜鹃非子规程縯注坡诗或言杜鹃一名子规非也今春夏有鸟声若云不如归去者乃子规也
　　思归乐白乐天诗山中不栖鸟夜半声嘤嘤似道思归乐行人掩泪聴　零陵总记思归乐状如鸠而惨色三月则鸣其音云不如归去王伸闻思归乐诗云声声相劝教归去莫学陶潜化作君
　　鹧鸪本草钩其格磔皆鹧鸪声也　山谷诗注鹧鸪之声若行行不得哥哥故诗云山雌之弟竹鸡兄乍入雕笼便且惊此鸟为公行不得报晴报雨总同声
　　四禽泥滑滑苦竹冈雨萧萧马上郎马蹄陵兢雨又急此鸟为君应断肠　婆饼焦儿不食尔父母何之尔母山头化为石山头花石可奈何遂作防禽啼不息　提葫芦沽美酒风为賔树为友山花撩乱目前开劝你今朝千万夀　不如归去春山云莫万木兮参天蜀天兮何处人言有翼可飞归安用空啼向髙树【梅圣俞】
　　五禽土人云布谷为脱却破袴使君向蕲州更唱蕲州鬼我不识使君宁知使君死人生作鬼防不免使君巳老知何晩【王元之自黄州移蕲州闻帝鸟问其名或曰此名蕲州鬼】南山昨夜雨西溪不可渡溪边布谷儿劝我脱布袴不辞脱袴溪水寒水边照见催租瘢去年麦不熟挟弹规我肉今年麦上场处处有残粟丰年无象何处寻听取林间快活吟【此鸟声云麦饭熟即快活】力作力作蚕丝一百箔陇上麦头昻林间桑子落愿侬一箔千两丝缫得蛹饲尔鶵【鸟声云蚕丝一百箔】姑恶姑恶姑不恶妾命薄君不见东海孝妇死作三年干不如广汉厐姑去却还【姑恶水鸟也俗云妇以姑虐死故其声云】
　　春鉏尔雅鹭舂鉏注行如舂如鉏　桂萱録有号碧继翁者谓白鹭也
　　唤起催归韩诗唤起牕全曙催归日未西无心花里鸟更与尽情啼山谷云催归子规也唤起江南人谓之春唤声圆转如络丝【本集注又冷斋夜话】
　　翡翠翠鸟形似燕翡赤而翠青【贾琮传注】
　　属玉三辅黄图云属玉水鸟似防防长安有属玉观司马相如传鴐鵞属玉【属玉似鷠而大长颈赤目其色紫间】
　　秦吉了泸南有畜秦吉了者亦能人言有夷首欲以钱五十万买之其人告以贫将卖尔秦吉了曰我汉禽不愿入夷中遂不食而死
　　黄栗留欧公摄事斋宫闻莺诗四月田家麦穂稠桑枝生葚鸟啁啾凤城緑树知多少何处飞来黄栗留注麦熟时鸣者为黄栗留【诗义】
　　孤鸾舞镜异苑罽賔国得一鸾三年不鸣夫人悬镜照之覩影飞鸣一奋而絶言孤鸾见影谓是雌乃歌舞也蜂为孔升翁龙门寺庭多古桐有异蜂如吟花间僧异之网一枚置笼中翌日大蜂寻至笼边有曰孔升翁为筮不祥颇记否又曰君已除死籍何惧又曰予与青桐君奕胜获琅玕纸君出为我写星于词僧宻听得畏乃放之【酉阳杂爼】
　　虎
　　斐旻射真虎唐斐旻善射北平多虎一日得虎三十一休山下有老父曰此彪也稍北有真虎将军遇之且败旻不信趋之有虎小而猛踞坡入吼旻马辟易弓矢皆堕自是不复射【李白诗】
　　龙
　　八十一鳞一三五为九九者老阳之能变者也二四为六六者老隂之能变者也干纯阳故干言用九坤纯隂故坤言用六龙八十一鳞九九之数也鲤三十六鳞六六之数也龙能隠能显不可制也故为在天之能变者鲤能神化飞越山湖故为在地之能变者大抵得九六之数者皆有变之理此天地自然之道【学林】
　　马
　　穆王八骏王子年拾遗周穆王有八骏一絶足二飜羽行越飞禽三奔霄夜行万里四越影逐日而行五逾辉光色炳燿六超光一形十影七腾雾乗云而趋八挟翼身有肉翅又穆天子云天子八骏赤骥黄骊白义逾轮山子渠黄骅骝騄耳又曰骅骝騄耳日驰三万里汉文帝九逸汉文帝有良马九疋一浮云二赤电三絶羣四逸骠五紫燕骝六緑螭骢七龙子八麟驹九絶尘号九逸【西京杂记】
　　秦七名马秦有七名马追风白兎蹑景追电飞翮铜雀神鳬【崔豹古今注】
　　肃爽唐成公有两肃爽马楚子常欲之不与三年止之唐人窃马而献子常唐公归羣臣请偿之【左】
　　惊帆鲁直有马名惊帆【古今注】
　　照夜白唐明皇马名杜诗曽见先帝照夜白龙池十日飞霹雳
　　忽雷骏秦叔寳马名【酉阳杂爼】
　　狮子騘隋文帝时大宛献千里马其騣曳地号曰狮子骢朝发西京暮至东洛隋末不知所在【朝野佥载】
　　赤兎吕布有马号赤兎时人歌曰人中有吕布马中有赤兎
　　的卢刘备有騣马名曰的卢乗至檀溪坠水备急呼曰的卢何不努力马遂一跃五丈乃得过【蜀志】
　　九花虬代宗时李徳山贡马名额髙九尺毛拳如鳞身被九花故号九花虬【伽蓝记】
　　三花騣世收韩干画马多分其騣为三莫晓其意唯白乐天诗凤书裁五色马騣剪三花唐学士类借飞龙廐马李伯时学画不知三騣之意常难于下笔有得乐天诗先诵而不言所出使伯时作数马始以集示之然后悟【蔡寛夫诗话】
　　玉逍遥仁宗御马名玉逍遥色白乗之如舆辇圉人云马行歩有尺度疾徐皆中节御者行速则以足栏之一日燕王借乗即长鸣不行王怒还之帝以配南城马铺久之复御其行如初帝升遐从至陵下悲鸣不食而死【邵氏闻见録】
　　腰褭腰褭者神马也赤喙黒身与飞兎同君有徳则至也【汉书音义】
　　乗黄飞黄乗黄古之神马亦名飞黄皆有角日行万里淮南子云天下有道飞黄伏皁龙翼马身也
　　拳毛騧狮子花杜诗昔日太宗拳毛騧近时郭家狮子花代宗以九花虬赐郭子仪又名狮子花【诗注】
