<!-- { "loadSidebar": true } -->
　　飞将军李广陇西成纪人才气天下无双文帝曰惜广不逢时令髙祖世万户侯岂足道哉广行无部伍行阵人人自便不击刁斗莫府省约文书匈奴号曰飞将军结发与匈奴大小七十余战以石为虎射之没矢太史公曰李将军悛悛如鄙人口不能道辞及死之日天下知与不知皆为尽哀谚曰桃李不言下自成蹊【史记】协律都尉李延年女弟得幸号李夫人延年善歌为新变声为协律都尉【前佞幸】
　　有国士风李陵字少卿所将皆荆楚勇士竒才劒客力拒虎射命中愿得自当一队持歩卒五千深揉戎马之地矢尽而降司马迁以为有国士之风虽古名将不过也【前本】
　　可以语孙呉李靖字药师尝谓所亲曰丈夫遭遇要当以功名取富贵何至作章句儒其舅韩擒虎每与论兵辄叹曰可与语孙呉者非斯人尚谁哉【唐史】
　　贤长城李勣字懋功本姓徐氏高阳赐姓附属籍治并州十六年以威肃闻帝尝曰帝不择人守邉劳中国筑长城以备虏今我遣勣守并突厥不敢南贤长城远矣勣既忠力帝谓可托大事尝疾医曰用须灰可治帝乃自剪须以和药及愈入谢顿首流血帝曰吾为社稷计何谢为后畱宴顾曰朕思属幼孤无易公者公昔不遗李密岂负朕哉太宗时画像凌烟阁帝自序之一言订千金李大亮有文武才畧高祖入闗大亮自归授土门令擢金州司马贞观初尝有台使见名鹰讽大亮献之大亮密表曰陛下絶畋猎久矣而使者求鹰信陛下意耶乃乖昔旨如其擅求是使非其才太宗报书曰有臣如此朕何忧古人以一言之重订千金今赐胡瓶一维叵罗千镒乃朕所自御又赐荀悦汉纪曰悦议论深博极为政之体公宜绎味之
　　三世掌制诰李安期百药子也亦七嵗能属文对高宗曰比见公卿有所荐进皆劾为朋党所以人人争噤嘿以避谤若陛下忘其亲讐惟才是用谁敢不竭忠以闻数预决国事自徳林至安期三世皆掌制诰
　　景星凤凰李渤刻志于学隠庐山乆之徙少室元和初李巽韦况交章荐之诏以右拾遗召渤谢不拜洛阳令韩愈遗书曰朝廷士引颈东望若景星凤凰争先覩之为快渤心善其言
　　梦人遗双笔李峤字巨山为儿时梦人遗双笔自是有文辞十五通经二十擢进士第举制防甲科后迁给事中再召为凤阁舍人
　　判不可移李元纮本姓丙氏赐姓李氏为雍州司户时太平公主势震天下尝与民竞碾硙元纮还之民长史惊趣改之元纮大署判后曰南山可移判不可移为宗臣表李勉少贫与诸生共逆旅诸生疾死出白金曰左右无知者幸君以此为葬余则取之勉诺既葬密置金棺下后其家谒勉共啓出金付之所得俸赐尽咨亲党在朝鲠亮廉介为宗臣表拜岭南节度使加平章事
　　战功第一李光弼严毅沈果有大畧寳应元年进封临淮郡王光弼用兵谋定而后战能以少覆众治师训整天下服其威名军中指顾诸将不敢仰视初与郭子仪齐名世称李郭而战功推为中兴第一其代子仪朔方也营垒士卒麾帜无所更而光弼一号令之气色乃益精明云
　　时称得人李吉甫字洪宪自翰林学士为中书侍郎平章事吉甫谓裴垍曰朝廷后进罕所接识君有精鉴愿悉为我言之垍取笔疏三十余人数月之间选用畧尽当时翕然称吉甫为得人吉甫居安邑里【时号安邑李丞相】捜次君臣成败李绛擢进士宏辞补渭南尉拜监察御史元和二年授翰林学士知制诰帝欲庶防二祖风烈绛曰陛下诚能正身励已尊道徳逺邪佞帝曰羙哉斯言朕将书诸绅诏绛与白居易等捜次君臣成败五十种为连屏张便坐帝每阅视
　　上丹扆箴李徳裕字文饶吉甫子也力学有大节以防补校书郎擢翰林学士凡号令大典册皆更其手数召见赉奨优宰润州南方信禨祥虽父母厉疾子弃不敢养徳裕谕以孝慈大伦之义帝数游幸徳裕上丹扆六箴诏厚谢其意徙劒南西川乃建筹邉楼又请甲人弓人弩人分戍诸处率户二百取一人使习战缓则农急则战谓之雄邉子弟总十一军以制诸贼于是二邉寖惧
　　文名天下李邕字防和既见李峤自言读书未徧愿一见袐书峤曰秘阁万卷岂时日能习邪固请乃假之未防辞去峤惊试问奥篇隠帙了辨如响峤荐为内史拜侍御史帝封防山还诏献辞赋帝悦邕早有名重义入朝人间其眉目怪异至阡陌聚观后生望风门巷填隘文名天下时称李北海
　　竹溪六逸李白字太白白之生母梦长庚星因以命之十嵗通诗书苏颋异之谓学可比相如轻财重施好击劒与孔巢父等居徂来山号竹溪六逸天寳初至长安贺知章见其文叹曰子谪仙人也言于宗召见金銮殿论当世事奏颂一篇帝赐食亲为调羮有诏供奉翰林白与其徒醉于市帝坐沉香亭子意有所感欲得白为乐章召入白已醉使力士脱鞾力士耻之白骜放与知章等八人为酒八仙白浮游四方尝乘月与崔宗之自采石至金陵着宫锦袍坐舟中旁若无人
　　时政记进御李昉字明逺太平兴国元年除叅知政事拜平章事太宗尝语辅臣曰朕何如唐太宗皆曰陛下尧舜之主也何太宗之足云昉独无言徐诵白居易诗云怨女三千放出宫死囚四百来归狱太宗拱手曰朕不及也昉请复时政记先进御然后付史馆时政记进御自昉始也【皇朝】
　　举进士第一李廸少从栁开学为古文开曰此公辅器也举进士第一除将作监丞通判徐州天禧元年拜给事中参知政事东宫建以廸为太子少傅后拜同平章事集贤殿大学士
　　藏书山房李常字公择迁礼部侍郎后改兵部尚书出知邓州徙成都府常少读书于庐山五老峰白石庵之僧舍书防万卷常既贵思欲遗后之学者乃藏之山中时人目其居曰李氏藏书山房而苏轼为记其事云兄子妻之李清臣少孤事母兄孝友自力学问韩琦以其兄之子妻之皇祐中举进士治平中举制科后以资政大学士知大名府





　　锦绣万花谷续集卷二十八
　　钦定四库全书
　　锦绣万花谷续集卷二十九
　　类姓
　　许
　　月旦评许劭少峻名节好人伦多所赏识与从兄靖俱有高名好共覈论人物每月辄更其品题故汝南俗有月旦评兄防亦知名汝南人称平舆渊有二龙【后汉史】孝顺里许孜亲没负土建墓号其居为孝顺里旌表门闾【晋孝义传】
　　神童许善心多闻嘿识为当时所称谓为神童仕隋除袐书丞尝制神雀颂文不加防笔不停毫
　　词旨得中和气许景先举手笔俊拔擢茂才异等连中授侍御史评按不避近强知制诰以雅厚称张説曰许舍人之文虽乏峻峯激流然词旨丰羙得中和之气帝自择刺史景先由吏部侍郎为刺史治号州诏诸臣以上祖道洛濵赐诗遣之【并北史】
　　举进士第一许将福州闽县举进士第一绍圣元年召为吏部尚书
　　吕
　　宁当乆贫吕范字子衡有容观姿貎邑人刘氏家富女羙范求之女母嫌欲勿与刘氏曰观吕子衡宁当乆贫者邪遂与之婚
　　三居相位吕正字圣功举进士第一初父黜其妻刘氏并弃正刘氏誓不改适及正莅官迎二亲同堂异室奉养并至时称其孝考国朝以来三居相位惟赵普与正拜司空兼门下侍郎咸平六年授太子太师封莱国公改封徐又封许洛中有园亭时防亲旧环侍皆子孙间举夀觞释然自得真宗谒陵寝祠后土过洛两幸其第当世荣之
　　器识逺大吕夷简字坦夫擢进士又举制科尝通判通濠二州往河北按行水灾还奏曰今田器有算非所以重本也请除之真宗纳其言自是天下农器皆免筭时王曽知制诰宰相王旦曰君识吕夷简否曽曰不识也旦曰此人器识逺大君其善交之异日当与君对秉钧轴曽曰公何以知之旦曰吾亦不识夷简但以其奏请得之曽曰奏请何事旦曰如不税农器是已后拜司空平章军国事薨諡文靖
　　三公平章军国吕公着字晦叔宰相夷简子也识虑深逺有度量夷简尝曰此子公辅器也任为奉礼郎举进士当哲宗即位拜右仆射兼中书侍郎司马光薨公着独总揆务除吏皆一时之选自宋兴大臣以三公平章军国者四人而二人则公着父子也
　　一意古学吕希哲字原明公着子也少好学王安石谓之曰士未官而専科举者为贫也有官矣而复事科举是侥幸富贵利达而已学者不由也希哲遂弃科举一意古学公着薨既免丧除兵部员外郎崇政殿説书推广祖宗家法吕大防京兆蓝田人举进士元祐初除尚书右丞俄拜中书侍郎三年拜左仆射兼门下侍郎哲宗朝因推广祖宗家法以进云云陛下不须逺法前代但尽行家法足以为天下哲宗甚然之
　　褚
　　皮里阳秋褚裒字季野桓彛曰季野有皮里阳秋言其外无臧否而内有所褒贬也谢安恒云裒虽不言而四时之气亦备矣【晋史】
　　预十八学士褚亮字希明少警敏博见图史一经目辄志于心秦王授王府文学王每征伐亮在军中尝预袐谋有裨补之益预十八学士之选帝使为之赞【唐史】置笏殿阶褚遂良字登善亮子贞观中起居郎博渉文史工楷迁諌议大夫兼知起居事帝将立武昭仪遂良曰先帝疾执陛下手语臣曰我儿与妇付卿且徳音在耳何遽忘之皇后无他过不可废翌日复言帝羞黙遂良因致笏殿阶叩头流血曰还陛下笏丐归田里撰翼善记褚无量字度刻意坟典擢明经宗为太子撰翼善记以进母丧庐墓羣鹿犯所植松柏无量号诉曰山林不乏忍犯吾茔树耶自是羣鹿驯服不复触【并唐史】
　　伍
　　被为首伍被楚人以材能称为淮南中郎淮南王安招致英隽以百数被为冠首【前汉史】










　　锦绣万花谷续集卷二十九
　　钦定四库全书
　　锦绣万花谷续集卷三十
　　类姓
　　杜
　　白虎殿对防杜钦字子夏延年子目偏肓举贤良方正直言上日蚀地震之对又诣白虎殿对防优游不仕以夀终
　　王佐才杜如晦字克明隋大业中预吏部选侍郎高孝基异之曰君当为栋梁用房龄曰如晦王佐才也必欲经营四方舍如晦无共功者王曰非公言我防失之因表畱幕府从征伐常叅帷幄机袐方多事裁处无留进尚书右仆射仍领选引贤者下不肖咸得其职当时浩然归重【唐史】
　　一门三秀才杜正伦隋世举秀才天下不十人而正伦一门三秀才皆擢第为世歆羙进中书侍郎与韦挺虞世南姚思廉论事称旨太宗为设宴具召四人者谓曰吾闻神龙可扰以驯然颔有逆鳞婴之者死人君亦有之卿属遂犯吾鳞禆阙失朕其何虑危亡哉思卿至意故命酒以相乐也
　　号小杜杜牧字牧之善属文第进士复举贤良方正拜殿中侍御史牧于诗情致豪迈人号为小杜以别杜甫奏罢中人监军杜黄裳擢进士第中宏辞郭子仪辟佐朔方府正元末迁太常卿王叔文用事黄裳未肯过其门壻韦执谊辅政黄裳劝请太子监国执谊曰公始得一官遽开口议禁中事黄裳怒曰吾受恩三朝岂以一官见卖即拂衣去刘辟叛唯黄裳固劝不赦因奏罢中人监军而专委髙崇文凡兵进退黄裳自中指授无不切于机蜀平羣臣贺宪宗目黄裳曰卿之功
　　屈宋作衙官杜审言擢进士才髙尝语人曰吾文章当得屈宋作衙官吾笔当得王羲之北面武后召将用之令赋欢喜诗叹重其文为修文馆直学士初审言病宋之问武平一省答曰昔为造化小儿相苦少与李峤崔融苏味道为文章四友号崔李苏杜
