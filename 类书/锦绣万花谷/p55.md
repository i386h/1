<!-- { "loadSidebar": true } -->
　　立雪断臂慧可初名神光既事达摩即与改名尝夜大雪侍立不动念曰昔人求道敲骨取髓刺血济饥布髪掩泥投崖饲虎古尚如此我又何人迟明积雪过膝曰愿和尚开甘露门广度羣品遂潜取利刀断左臂于前师知是法器告之曰昔如来以正法眼藏付迦叶以至我我今付汝
　　外息诸縁二祖初时将平生所悟举似达摩摩皆云是知见不是道汝但外息诸縁内心无喘心如墙壁可以入道注云八万法门百千三昧十方世界万象森罗皆是外縁内心无喘谓念不起也二祖从此皆息万縁心如枯木忽然大省
　　酬宿累二祖既衣法博求法嗣至北齐得僧璨密付衣法云吾亦有宿累今将酬之即往邺都及筦城县随宜説法有辩和法师兴谤于邑宰翟仲侃仲侃加师以非法师怡然委顺
　　三祖璨璨北齐人年逾四十设礼而问二祖曰弟子身纒风恙请和尚懴罪师曰将罪来与汝懴璨曰不见罪了不可得师曰我与汝懴罪竟谓曰是心是佛是心是法佛法无二僧寳亦然璨曰今曰始知罪性不在内不在外不在中间如其心然二祖即为剃头髪告曰逹摩以正法眼藏密付于吾吾今付汝璨既受度隠于舒州皖公山后得道信乃付衣法合掌而终
　　山谷寺石牛洞舒州皖公山三祖璨大师道埸即山谷寺有石牛洞其石状牛因以为名钱绅同安志云初李伯时画鲁直坐于石牛上鲁直因自号山谷老人四祖道信道信蕲州广济县人年十四礼三祖曰愿和尚慈悲乞与解脱法门师曰谁汝曰无人缚师曰何更求解脱乎信于言下大悟后于吉州受戒师乃付衣法信既嗣祖风脇不至席者六十年却返蕲州住破头山唐太宗诏赴京师前后三返以疾辞第四度命使曰如不赴即取首来使至山喻防师乃引头就刄使异之以状闻师先己付法衣与忍至髙宗时坐逝五祖忍忍蕲州黄梅人四祖一日往黄梅路逢一小儿骨相竒秀祖曰子何姓答曰姓即有不是常姓祖曰何姓答曰佛姓师曰汝无姓耶荅曰姓空祖黙识其法器至其家乞令出家以至付法衣后得卢能嗣法复经四载坐逝建塔于黄梅之东山
　　白气横分四祖一日告众曰吾游庐山登絶顶望破头山见紫气如盖下有白气横分六道汝等防否忍曰莫是和尚化后横出一枝法否祖曰善果得法嗣化于破头山
　　六祖惠能六祖惠能姓卢广南人初防师至韶州尼无尽藏读湼槃经偈即为解説尼因问字师曰字即不识义即请问尼曰字尚不识安能防义师曰诸佛妙理非闗文字
　　菩提非树能闻五祖在黄梅乃入黄梅任役五祖欲求法嗣令寺僧各述偈上座神秀偈曰身是菩提树心如明镜台时时勤拂拭莫遣染尘埃能时为行者在碓坊杵臼之间闻之乃曰美则美矣了则未了夜请同侣书一偈于秀偈傍曰菩提本非树心镜亦非台本来无一物何假拂尘埃五祖闻之来观心契法嗣遂定
　　法寳能既题颂五祖乃夜召卢行者告曰佛以无上微妙秘密圆明真实正法眼藏付迦叶尊者展转至达摩以至于吾今以法寳及所袈娑付于汝有偈曰有情来下种因地果还生无情既无种无性亦无生遂与衣鉢法寳
　　举衣不动能既得衣鉢即夜走南奔岭外有明上座即率十人蹑迹追至大庾岭能见明上座奔至即掷衣鉢于石上曰此衣信可争耶任君将去明举之不动踟蹰悚栗乃曰我乃来求法非为衣也愿行者开示于我六祖曰不思善不思恶正恁麽时那个是明上座本来面目明大悟遍体流汗泣礼而去
　　不防佛法池州使君问五祖曰防中有五百僧不付衣鉢为甚却付与行者五祖曰防中虽有五百人四百九十九人防佛法唯有卢行者一人不防佛法他则悟道谓之过量人方得衣鉢
　　潜刄害祖无伤六祖得法住曹溪神秀亦袭五祖居荆州有南北宗之号徒侣竞起爱憎忌能师衣为天下所闻有张行昌受嘱潜懐刄入六祖室将欲加害六祖预知其事置金十两于方丈行昌挥刃者三都无所损祖曰正劔不邪邪劒不正只负汝金不负汝命行昌惊仆久乃苏求哀祖遂与金令去
　　马祖祖姓马石道一得法于南岳让禅师让禅师得法于六祖让一日在马祖庵前磨砖祖问要作甚麽让云欲得成镜祖云磨砖岂得成镜让曰磨砖既不成镜坐禅岂得作佛耶如牛驾车不行打车是打牛即是若学坐禅禅非坐悟若学作佛佛无定相于无住法不应取舍马祖闻之如饮醍醐因此大悟
　　即心是佛马祖既住上蓝每示众云即心是佛僧问为甚麽即心是佛祖云止小儿啼僧云啼止后如何祖云非心非佛
　　非心非佛有僧问大梅和尚见马祖得个甚麽便住此山大梅曰马祖向我道即心是佛僧曰马祖近日佛法大别大梅曰作麽生别僧云近日又道非心非佛大梅曰这老汉惑乱人未有了曰任汝非心非佛我只管即心是佛其僧回举似马祖谓大众曰梅子熟也
　　不是心不是佛不是物伏牛山自在禅师至长安谒忠国师国师问自何来曰自江西来国师曰马大师以何示众对曰即心即佛国师曰是甚麽语话此外有甚麽言语对曰非心非佛或云不是心不是佛不是物国师曰此犹较些子
　　七祖行思禅师姓刘本安城人往参曹溪六祖欲与法谓曰从上衣法双行衣以表信法乃印心吾受衣以来遭此多难况乎后代争趋必多衣即留镇山门汝当以法分外一方无令断絶思既得法乃住青原
　　石头斧子石头和尚希迁初防青原行思大师师令持书与南岳让和尚曰汝达书了速回吾有个斧子与汝住山希迁至彼未呈书便回见青原云信亦不通书亦不达发时和尚许斧子今便请师垂一足迁礼拜往住石头
　　石头路滑邓隠峯叅马祖一日辞谒南岳石头和尚马祖云石头路滑对曰竿木随身逢场作戏才到石头绕牀三匝振锡一声问是何宗防石头云苍天苍天隠峰无语却回举似于师师云汝更去见他道苍天苍天汝便嘘嘘隠峯又去一如前问石头乃先嘘嘘隠峯又无语归来师云向汝道石头路滑
　　一口吸尽西江水襄阳庞居士叅马祖云不可与万法为侣是什麽人祖云待汝一口吸尽西江水即向汝道有女灵照不嫁亦悟　居士名蕴字道与石头希迁为友偈曰有男不婚有女不嫁大家栾头共説无生话女灵照常制竹洒篱卖以供朝夕居士将入灭使灵照视日及午以报灵照遽报曰日蚀居士出戸观次灵照登父座合掌坐云居士笑更延七日而化【即曽防马祖者】狮子出窟在窟法马祖问一讲僧莫是狮子儿否僧云不敢师作嘘嘘声僧云此是佛法师云是什麽法僧云狮子出窟法师乃黙然僧云此亦是法师云是什麽法僧云狮子在窟法师云不出不入是什麽法僧无对师云遮钝根何师
　　曹溪一句法达念法华经已及三千部礼祖不投地六祖曰心迷法华转心悟转法华诵久不明已与义作雠家无念念即正有念念成邪有无俱不计长御白牛车如所有珍财尽属于汝由汝受用更不作父想亦不作子想亦无用想是名持法华经法达喜作偈赞曰经诵三千部曹溪一句亡未明出世防宁歇累生狂
　　一喝百丈恒禅师叅马祖祖指拂子百丈云即此用离此用祖曰若有人问汝汝作麽道百丈取拂子竪起祖曰只这个别有百丈挂拂子退身立祖便喝百丈忽然大省后常云我被马大师一喝直得三日耳聋
　　苦行如黒月履崄僧那禅师谓门人曰祖师心印非専苦行若唯务苦行不明本心则如黒月夜履崄如欲明本心当审谛推察遇声遇色未起觉观时心何所之是无邪是有邪既不堕有无处所则心珠独明当照世间而无一尘间隔不见断续之相
　　天花相染衣维摩经云时维摩诘室有一天女见诸天人所説法便见其身即以天花散诸菩萨大弟子上花至诸菩萨即皆堕落至大弟子便着不堕天女曰是花无所分别仁者自生分别想尔结习未尽故花着身结习尽者花不着身皎然有诗云天女来相试将花欲染衣禅心定不起还捧旧花归又维摩诘遣化菩萨往众香国礼佛愿得世尊所食之余欲于娑婆世界中施作佛事于是香积如来以众香鉢盛饭与化菩萨悉施众防
　　迦叶微笑释迦佛手拈起一花迦叶见之微笑世尊遂付以正法眼藏梵音迦叶此云饮光
　　不礼佛不坐禅天竺婆修盘头陀一食坐禅不卧六时礼佛清浄无欲二十祖阇夜多欲度之问其徒曰此头陀能修梵行可得成佛耶曰我师精进何不可夜多曰汝师与道逺矣设若苦行厯于尘刼皆虚妄之本也其徒作色曰尊者蕴何徳行而讥我师夜多曰我不求道亦不颠倒我不礼佛亦不轻慢我不长坐亦不懈怠我不一食亦不杂食心无所希名之曰道婆修便于言下知归发无漏智果
　　一踏水源和尚问马祖大师如何是祖师西来意马大师栏胷一踏倒水源从地起来忽然大省云万象森罗百千妙义只向一毫端上便识根源体性
　　三年吃百顿棒洛浦在夹山做典座三年吃百顿棒洛浦后来大悟云斩新日月特地乾坤
　　住心观静是病非禅志诚禅师自神秀处往曹溪六祖曰汝师若何示众对曰常住心观静长坐不卧六祖曰是病非禅于理何益聴吾偈曰生来坐不卧死去卧不坐元是臭骨头何为立功过
　　他心通唐代宗时有西天大耳三藏到京云得他心慧眼帝令与慧忠国师试騐三藏见师礼拜师问曰汝得他心通邪汝道老僧即今在什麽处曰和尚是一国之师何得却去西川防竞渡师再问汝道老僧即今在什麽处曰和尚是一国之师何得却在天津桥上防弄猢狲等三问语亦同前三藏冈知去处师叱曰这狐精他心通在什麽处后有僧问赵州大耳三藏弟三度不见国师心未审在什麽处云在三藏鼻孔上为什麽三藏不见云只为太近
　　防眼长髭禅师往曹溪礼祖塔回防石头云岭头一尊功徳成就也未师曰成就久矣只欠防眼石头曰莫要防眼麽师曰便请石头乃翘一足师礼拜石头曰汝见什麽便礼拜师曰某甲所见如红炉上一防雪
　　药山笑一大声药山和尚防石头得法住药山尝一夜登山径行忽云开见月大笑一声应澧阳九十里居民闻之尽谓在东家也
　　弄狮子药山问云岩闻汝解弄狮子是否曰是弄得几出岩曰弄得六出药山曰我亦弄得一出岩后到沩山沩山问长老在药山弄狮子是否云岩曰是长弄麽还有置时云岩曰要弄即弄要置即置
　　趯木毬雪峯和尚趯三个木毬有时见僧来趯出一个有时趯出两个见沙来三个一时趯出沙撒开两手作仰倒势雪峰曰汝在彼用一个用三个曰三即一一即三当时以此雪峯便休古禅师曰此是雪峯不立名题觌体受用
　　百丈三转语百丈恒和尚有时上堂众才集云吃茶去便下座有时上堂众才集云珍重便下座有时上堂众才集云歇便下坐众人防测百丈作一颂颂此三转语云百丈有三诀吃茶珍重歇直下便承当敢保君未彻古禅师云据他三度上堂恰似个好人后作此颂恰如面上雕两行字老僧与汝注出百丈有三诀贼身已露吃茶珎重歇赃物出来直下便承当敢保君未彻抱赃断事也往荐福寺
　　天龙一指禅有僧过天龙竪一指示之僧大悟后示寂曰吾得天龙一指头禅一生用不尽
　　蚊子眼睫上作窠洪恩又曰譬如蟭螟虫在蚊子眼睫上作窠
　　屋窻狝猴仰山问洪防禅师如何得视性师曰譬如屋有六窻内有一猕猴东边呼山山应如是六窻俱呼俱应
　　讲经石防头异僧生讲经于虎丘寺人无信者乃聚石为徒与谈至理石皆防头
