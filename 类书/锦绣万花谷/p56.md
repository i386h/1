<!-- { "loadSidebar": true } -->
　　破灶堕嵩岳有破灶和尚居岳山山有庙甚灵惟安一灶逺近祭祠烹杀物命一日师入庙以杖敲灶三下咄云此灶只是泥瓦合成圣从何来又打三下灶乃堕落须有一人青衣忽然设拜师曰是什麽人云我是灶神久受业报今师説无生法得脱此处生天特来致谢因此号破灶堕和尚
　　视身与空等嵩山元珪禅师习毗尼无解一日岳神谒师曰我能生死人师曰吾本不生汝焉能死吾视身与空等视吾与汝等汝能坏空与汝乎神遂稽首受戒神五不能佛三不能嵩神谓元珪曰我神通亚佛师曰汝通神十句五能五不能佛则十句七能三不能神悚然曰可得闻乎师曰汝能捩上帝东天行而西七曜乎曰不能曰汝能夺地祗融五岳而结四海乎曰不能曰是谓五不能佛能空一切相成万法智而不能即灭空业佛能度无量有情而不能尽众生界佛能知羣有性而穷亿刼事而不能化导无縁是为三不能也空业亦不牢久无縁亦谓无期众生界本无増减
　　蜂子投窻古灵禅师行脚回防受业师问曰汝离吾往外得何事业曰并无事业其师一日窻下防经有蜂子投窻求出灵曰世界如此阔不肯出钻他故纸师问汝行脚遇何人发言异常灵曰百丈和尚指个歇处今欲报慈徳耳灵乃举唱百丈门风曰灵光独耀逈脱根尘体露真常不拘文字心性无染本自图成但离妄縁即如如佛其师于言下感悟
　　泥牛入海洞山问龙山和尚见什麽道理便住此山师云我见两个泥牛鬭入海直至如今无消息
　　防身符子耽原为惠忠国师侍者云须要覔个防身符子异日防篮入方丈国师曰篮里有甚麽物曰青梅曰何用曰供养
　　无缝合盘石室善道和尚见杏山僧众相随善道潜往碓米杏山曰贫道难消曰无心椀子盛将来无缝合盘合将去説什麽难消
　　无情説法洞山良价禅师初问沩山曰顷闻忠国师有无情説法良价未究其防沩山曰这里亦有只是难得其人此去有云岩道人若能拨草瞻风必为子之所重洞山到云岩问无情説法什麽人得闻曰无情説法无情得闻
　　有茅盖头徳山宣鉴禅师辞龙潭潭谓众曰有一个汉眼如劔口似盘一棒打不回头他时向孤峯顶上立吾道在沩山曰是伊将来有把茅盖头骂佛骂祖去在张弓架箭石巩和尚常张弓架箭以待学者义忠禅师诣之石巩曰防箭师乃披襟当之石巩曰三十年张弓架箭只射得半个汉
　　禅版蒲团龙牙禅师问翠微如何是祖师意翠微曰与我过禅版来师遂过禅版翠微接得便打又问临济如何是祖师意临济曰与我过蒲团来师过蒲团临济接得蒲团便打
　　布毛侍者道林禅师有侍者辞去师曰何往曰往诸方学佛法师曰若是佛法此中亦有少许于身上拈起布毛吹之其人遂悟时谓布毛侍者
　　凌行婆凌行婆问浮杯和尚云尽力道不得底句还分付阿谁和尚云浮杯无剰语婆云某甲不恁麽道师问婆婆敛手哭云苍天中间更有寃苦师无语婆云语不知偏正礼不识倒斜为人即祸生也后有僧举似与南泉南泉云苦防浮杯被老婆摧折婆后闻南泉恁麽语笑云王老师犹少机闗在有禅客问婆怎生南泉犹少机关婆乃哭云可悲可痛僧罔测婆云伎死禅和如麻如粟后禅客举似与赵州赵州云我若见这臭老婆问教口哑却僧云未审和尚怎生问他赵州以棒打云似这伎死汉不打待几时连打数下婆闻云赵州自合吃婆手里棒后僧又举似与赵州赵州哭云可悲可痛婆闻赵州此语合掌叹云赵州眼放光明明照天下后赵州教僧问婆怎生是赵州眼婆乃竪起拳头赵州闻乃作一颂送婆云当机直面提直面当机疾报你凌行婆哭声何得失婆以颂答云哭声师已晓已晓复谁知当时甚麽偈几丧目前机
　　打地和尚忻州打地和尚凡学者致问惟以棒打地而示之一日被僧藏却棒而问师但张其口
　　鎻骨菩萨马郎妇僧问风穴如何是佛穴曰金沙滩头马郎妇世言观音化身续语録延州有妇人甚有姿色少年子悉与狎数嵗而没人之道左大厯中有胡僧敬礼其墓曰斯乃大慈悲喜舍俗之欲无不狥焉此即鎻骨菩萨顺縁已尽众人开墓视其骨钩结皆如鎻状遂与起塔马郎妇事大率类此
　　鬼神送食云居觉禅师防见洞山悟本大师后住山庵每月十五日须回问讯洞山一日洞山问庵中饭食如何曰俱无洞山云每日吃个甚麽庵主云每日常有圣贤送食来洞山喝云将谓汝是个人作麽生却感圣贤送食庵主从此归庵自备茶食于是圣贤又送食来即不见庵主古禅师云但有一毫佛法异念鬼神便见得你
　　鬼神觑见南泉普愿禅师拟取明日游庄其夜土地神先报庄主庄主乃预为备师到问庄主争知老僧来庄主云昨夜土地神报师师云王老修行无力却被鬼神觑见【并灯録】
　　张廷珪论佛唐则天建佛寺监察御史张廷珪上疏曰佛者以觉知为义因心而成不可以诸相见故经云若以色见我以声音求我是人行邪道不能见如来以眀如来之果不可外求也葢有住于相而行布施非最上第一之法何以言之经云若人满三千大千世界七寳以用布施其福甚多若人于此经中读诵四句偈等为人演説其福胜彼如佛所説陛下倾四海之财以为塔像所获福不愈于匹夫末学窃为陛下小之经云菩萨作福不应贪着盖有为之法不足髙也唯陛下思菩萨之行为利益一切众生应如是布施则所谓不住色布施不住声香味触法布施故其福徳经行般若波罗上下虚空不可思量何为动于外相则天从之【分纪】
　　乞食歌姬院裴休常披毳衲于歌姬院持鉢乞食以为不为俗情所得可以説法为人【北梦言】
　　南泉卖身南泉示众云王老师要卖身阿谁要买一僧云某甲买师云他不作贵价不作贱价作麽生买僧无对赵州代云明年来与和尚缝个布衫
　　临济具一只眼镇州普化和尚云临济小厮儿只具一只眼
　　法王法古禅师升堂无语安国长老乃白众云当观法王法如是众犹不退古曰安国和尚已是耶当老僧不可土上加泥遂下座
　　金刚眼睛抚州黄山良匡禅师谓众曰髙山顶头空蔬饭无可祗待诸道者惟有金刚眼睛慿助汝发明真心防经遮眼僧问药山为什麽看经师曰我只图遮眼狐善观心唐则天时有女人自称圣菩萨人心所在女必知之则天请入宫中所言皆验宫中谓圣菩萨后有大安和尚入宫太后令见之大安曰汝善观心试观我心安在答曰师心在塔顶头相轮边复问之答曰在兠率天弥勒宫中聼法第三问云在非非想天皆如其言大安因置心于四果阿罗地乃不能知女辞屈变作狐下堦走不知所适【太平广记】
　　纸衣道者纸衣道者到曹山曹山便问作麽生是纸衣下事对云一毬挂体万法皆如曹山云作麽生是纸衣下用纸衣进前唱一声喏便立脱去良久纸衣却回来问曹山云如何灵觉不托昭时如何曹山云不得妙纸衣云如何是妙曹山云不借借纸衣礼谢毕便归僧堂坐脱去
　　广颡屠儿广颡屠儿在涅槃会上放下屠刀立便成佛鸟巢和尚杭州道林禅师见秦望山有长松枝叶盘屈如盖遂栖止其上人谓之鸟窠和尚
　　龟毛角僧问义中禅师曰如何是西来意师曰毛拂子兎角拄杖大徳将藏在仕麽处僧曰毛兎角盖有是
　　拄仗一拄徳山宣鉴襌师寻常遇僧到多以拄杖打临济闻之遣侍者来叅教令若打汝但接取拄杖当心一拄侍者如言接得拄杖与一拄徳山便归方丈临济曰从来疑这汉
　　懒瓒不拭涕唐髙僧懒瓉居衡山懒残岩石窟中徳宗遣人诏之寒涕垂膺使者笑之且劝拭涕瓉曰我岂能有工夫为俗人拭涕耶竟不能致
　　无声三昧古灵临迁化告众曰汝等诸人还识无声三昩否众曰不识师曰汝等静聴师俨然而寂
　　五台山礼文殊杜顺问一僧汝去什麽处僧云去五台山又问去五台山作什麽僧云去礼文殊顺曰文殊不在五台山僧罔测再问在什麽处顺以颂答曰游子漫波波寻山礼土坡文殊只这是何用覔弥陀
　　舍父逃走北宗神秀禅师有偈曰一切佛法自心本有若去外求舍父逃走
　　三宿桑下浮屠不三宿桑下恐生恩爱
　　老婆心切临济义禅师初在黄蘖随众叅侍时第一坐免令问话师乃问如何是祖师西来的的意黄蘖便打如是三问三遭打遂告辞第一坐云早承激劝问话惟防和尚赐棒所恨愚鲁且徃诸方行脚去上座遂告黄蘖云义虽是后生却甚竒特来辞时愿和尚更垂提诱来日师辞黄蘖黄蘖指徃大愚大愚曰什麽处来曰黄蘖来愚曰黄蘖有何言教曰义问西来的的意防和尚便打三问三被打不知过在什麽处愚曰黄蘖恁麽老婆为汝得微困犹不见过在师于是大悟云佛法也无多子愚乃搊师衣领云适来向我道不防而今又道无多子是多少来师向愚胁下打一拳愚托开曰汝师黄蘖非干我事师却返黄蘖黄蘖问曰汝回大速生师云只为老婆心切黄蘖云这大愚老汉待儿见与打一顿师曰説什麽待见即今便打遂披黄蘖一掌黄蘖吟吟大笑
　　身如云影北齐惠思禅师摄心坐夏寻有障起四肢缓弱不能行步自念曰病从业生业由心起心源无起外境何来病业与身都如云影如是观已颠倒想病安如故即便起行【并传灯録】
　　禅法
　　牧牛牧牛序云昔吾佛垂灭命弟子曰善守汝心譬若牧牛无令纵逸犯人苗稼予尝畵为五牛其一体纯白喻真性无染其二首渐黒喻迷真起妄其三体纯黒喻业垢婴纒其四首渐白喻背妄归真其五又纯白喻复本还源其理直而简异乎旧人十二年牛之説又佛印了充作牧牛图序云教中以正位乎白牛为极宗门则不然未复黑牛而无系绊超然独徃乃大乗菩萨反本还源乃作四牛一调伏二回头三变白四还源又归宗牧牛图序最后云岭上人牛俱不见空留蒻笠与蓑衣露地白牛大安和尚曰安在沩山三十年防一头水牯牛若落路入草便牵出若犯人苖稼即鞭挞调伏既久受人言语如今变作个露地白牛常在面前终日露回囘地赶亦不去也
　　常定大定智隍禅师庵居二十年元防禅师知其所得未真往问曰汝在此作麽隍曰入定防曰汝入定有心邪无心邪若有心一切蠢动皆应得走若无心一切草水亦皆得定隍曰我入定时不见有无之心防曰既不见有无之心即是常定何有出入若有出入则非大定大乗小乗禅有深浅阶级殊等谓带异计欣上厌下而修者是外道禅正信因果亦以欣厌而修者是凡夫禅悟我空偏真之理而修者是小乗禅悟我法二空所显真理而修者是大乗禅若顿悟自心本来清浄元无烦恼无漏智性本自具足此心即佛依此而修者是最上乗禅亦名如来清浄禅宗密禅
　　无住无生知隍问六祖以何为禅定防曰我师云妙湛圆寂体用如如五隂本空六尘非有不出不入不定不乱禅性无住离住禅寂禅性无生离生禅想心如虚空亦无虚空之量
　　不生不灭杜鸿渐问无住禅师云何不生云何不灭如何得解脱师曰见境心不起名不生不生即不灭既无生灭即不被前尘所缚当处解脱也
　　大乗见解唐中宗遣内侍薛简迎六祖能师简问曰人不以智慧照破烦恼慿何出离祖曰若以智慧照破烦恼此是二乗小儿羊鹿等机上智大根悉不如是简曰如何是大乗见解曰明与无明其性无二无二之性即是实性处凡愚而不减在贤圣而不増住喧烦而不乱居禅定而不寂不断不常不来不去性相如如常住不迁名之曰道
