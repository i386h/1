<!-- { "loadSidebar": true } -->
　　作杀贼字保州刺史呼延賛武人所为不近理忠实有胆勇常自言愿死于贼刺其体作赤心杀贼字慕尉迟敬徳之为人【本】
　　有胆气好弓马徐州刺史陈显逹有胆气好弓马颇闲草【吴均齐春秋】
　　老熊当道王熊除华州刺史尝修州城未毕梯在城外齐神武遣韩轨宵济袭熊众已乗梯入城熊尚卧未起闻閤外汹汹有声便袒身露髻徒跣持一白棒大呼而出曰老熊当道卧狗子那得退敌见惊退逐至东门左右稍集合战破之【北史】
　　防事列军仪长孙俭为荆州刺史萧誉遣使入朝至荆州俭于防事列军仪具戎服与使人相见容貌魁伟声音如钟忠实为本国朝至道元年汝州刺史常思徳辞归治所对于便殿上慰劳久之谓左右曰思徳当少壮之时甚锐健大凡为将以忠实为本思徳可谓忠实矣

　　锦绣万花谷续集卷三
　　钦定四库全书
　　锦绣万花谷续集卷四
　　节度使
　　授钺东井西曲星曰钺白集金方之气凝为将星王者法天授之以钺【史厯书】
　　先人旧宅李晟克复京师及愬平淮蔡复踵其美父子仍建大勲兄弟借父勲宠率以第宅相尚惟愬六迁大镇所处先人旧宅而已【唐本传】
　　五长十连舜以五长绥四国若今之节制也周以十连率诸侯若今之兼节也又云授钺门府殿我汉南【白集】双旌六纛唐受莭度辞三赐双旌行则建节植六纛隼鷩冕泾原节度刘昌碑云夀甲雕戈泾师以贞隼旟鷩冕泾俗以宁
　　豹尾神旗韩愈为田洪正先庙碑云豹尾神旗槖兠防纛以长魏师
　　山朱组李国贞碑云鏚钺雕戈乃主夏盟山朱组以靖蜀京
　　元纛青旌元集云麾盖铁棨又云先纛青旌又云设坛而拜授钺以征持卫青之印即拜军中授岑彭之莭行于阃外
　　观察使
　　神人崔咸字重易迁陜州大都督府长史陜号观察使自旦至暮与宾僚痛饮常醉不醒簿领堆积咸夜省览剖判断决无毫厘之差胥吏以为神人
　　赐鞭表忠节张建封字本立贞元四年为徐州刺史徐泗濠莭度度支营田观察使十三年冬入觐徳宗礼遇加等及还镇特赐诗又令中使赍常所执鞭赐曰卿忠正节义嵗寒不移此鞭朕乆执用故以赐卿以表卿忠节也
　　进绫一千疋李徳裕在浙西诏进盘条缭绫一千疋徳裕奏论之优诏报之罢进【并本传】
　　团练使
　　一字论一事柳芳唐厯郇谟三十字毎一字论一事内监练二字去监军圑练使【本传】
　　副使八品元祐令圑练副使判官从八品
　　防御使
　　立徳政碑国朝初李汉超为齐州防御使兼闗南兵马都监汉超牧齐既乆郡人爱之求为立徳政碑太祖嘉其请
　　俸钱施饥民郭琼世宗时为齐州防御使嵗不登以俸钱分施饥民人懐其恵相率诣阙颂徳立碑
　　画像御鬼疾杨畋字延昭真宗时为防御使屡有边功天下称为杨无敌外国皆画其像而事之云以御鬼疾吏民请颂徳李琼为本州防御使治郡寛简吏民数百人诣监军冯守规请立碑颂徳
　　軡辖
　　与总管同议军国朝庆厯二年诏自今路分总管钤辖以上许与都总管司同议军事路分都监以下并听都总管等节制违者以军法论
　　置知州即生事大中祥符中泾原路驻泊都钤辖兼知渭州曹伟奏乞别差人知渭州臣乞一面钤辖司事帝宣示王钦若等曰边防军马所屯之地若别置知州即各生事体可降诏谕以此意
　　逐路置一员嘉祐二年诏内臣为钤辖都监着逐路止置一员
　　都监
　　邉防训练国朝监押掌屯戍边防训练之令以肃清所部有至二员者或为同监押
　　寨主之下景徳四年诏冲要兵多处监押用侍禁以上为之天圣四年定监押职位在寨主之下
　　赵虎头治平元年西京左藏库副使縁界河廵检都监赵用有才武果敢而熟边事敌人以盐船犯边禁者用割腹而沉之敌畏用以其常乗虎头船谓之赵虎头閤门以上庆厯诏兵马都监举閤门祗候以上曽经外任者为之
　　枢宻选人熙宁诏府界诸县兵马都监今后枢宻院选人
　　防戎司军旅咸平六年长乐郡主髙氏为其弟殿直处约求亳州兵马监押真宗曰护戎之任实司军旅处约未厯事不可从也
　　廵检
　　务在武勇国朝景祐三年上封者言诸处廵检务在武勇心力强明者乞不以福建荆湖江浙江陜及衙门省职文资出身人领其事真宗谓枢宻曰人之勇怯岂拘南北若此区别非任人之道
　　一州止留一员嘉祐三年诏诸路每一州军廵检有至三五员者又有都同廵检员数过多其一州军止留廵检一员数州留都廵检一员其縁邉縁海及河汴江湖险僻之地旧有廵检处并留之
　　二县至七县自二县至七县有廵检一员二县至三县有驻泊廵检各一员府界东西路都廵检各一员京城四面各一员縁海有刀鱼船战棹廵检縁江河淮海亦有捉贼廵检又有驻泊捉贼及廵马逓铺廵河廵捉私茶盐之名
　　閤门祗候以上国朝以閤门祗以上至诸司使将军或内侍充沿边路有同都廵检使
　　縁边縁海大中祥符诏择使臣为诸州都同廵检縁边縁海亦置廵检

　　锦绣万花谷续集卷四
　　钦定四库全书
　　锦绣万花谷续集卷五
　　美丈夫
　　谁家玉人卫玠在龆齓中乗羊车于洛阳市咸曰谁家玉人【别】
　　执麈与手一色王夷甫美容貌常执玉柄麈尾与手一色而无别【晋史】
　　容貌甚丽班伯少受诗于师丹大将军王凤荐伯宜勤学召见宴昵殿中容貌甚丽诵说有法拜中常侍【汉书】神仙之类何晏方年七八嵗慧心天悟形貌絶美出游行观者盈路咸谓神仙之类【晏别传】
　　得葛无恨鄢阳陈忠女名丰隣人葛勃有美姿丰与村中数共聚络丝戏相谓曰若得壻如葛勃无所恨也【异苑】墙窥登徒子好色赋曰宋玉为人体貌闲丽口多微词性又好色愿王勿与出入后宫宋玉曰臣东家之子増之一分则太长减之一分则太短着粉太白施朱太赤然此女登墙三年窥臣臣至今未许
　　龙章凤姿嵇康长七尺八寸好容色虽土木形骸不自饰而龙章凤姿天质自然【嵇康别】
　　凝脂防漆王右军目杜冶曰面如凝脂眼如防漆此神仙中人【语林】
　　珪璧等质宋明帝姿貌丰洁与珪璧等质
　　行长安好少年骢马铁连钱陈王装脑勒晋帝铸金鞭歩摇如飞燕剑锷似舒莲去来新市北遨逰大道边道边三老翁顔鬓似衰蓬自言生汉代少小见豪雄五侯俱日拜七贵各论功建章连北阙复道应南宫太后居长乐天子出回中玉辇迎飞燕金山赏邓通一朝复一日忽见市朝空扶桑无复海昆山倒向东少年何暇问頽龄遇福终子孙宜防尽乡闾不复通泪尽眼方暗脾伤耳自聋杖防寻遗老歌啸咏悲翁遭随今有遇非敢访童防【陈沈烱长安少年行】
　　丑人
　　大头龙骧苻雄赵建武中拜龙骧将军貌丑头大而足短故军称为大头龙骧【崔鸿前秦録】
　　兴我宗必此儿周爕敛颐折额貌甚丑母欲不举其父曰吾闻诸圣贤人状皆有异于人兴我宗者必此儿遂育之【汝南先贤】
　　锐头刘谧之宠郎赋曰其头也则中骼而上下锐头平而承枕四起
　　色如漆陈有恶人曰郭洽犫眉推颡色如漆也【吕氏春秋】不可示逺人承宫名播匈奴时单于使求见宫曰夷狄名非识实也臣状貌丑不可以示逺人
　　饮食无威仪管辂容貌丑而嗜酒饮食无威仪也【魏志】奴仆之下孙秀尚河东公主形陋短小奴仆之下等也【晋书】
　　骀他鲁哀公问仲尼曰卫有恶人焉曰哀骀他丈夫之与处者思不能去也妇人见之请于父母曰与为人妻寜为夫子妾者十数而未止也是必有以异乎人也寡人召而观之果以恶骇天下【庄子】
　　子羔貌恶髙柴字子羔长不过六尺状貌甚恶为人笃孝知名孔子之门仕为郕宰【家语】
　　伯伦形陋梁作魏国统文曰刘伶字伯伦形貌丑陋身长六尺然肆意放荡悠焉独畅自得一时常以宇宙为狭
　　颐隠肩髙支离疏颐隠于脐肩髙扵顶防撮指天五管在上两髀为脇也【庄子】
　　长颈鸟喙尸子曰禹长颈鸟喙面目顔色亦恶矣天下独贤之
　　深目窈斗焦赣易林复之防曰雕鹪娶妻深目窈斗折腰不媚与伯相负
　　嫫母何承天纂文曰嫫母丑人也黄帝爱幸
　　神色卑下王广娶诸葛诞女入室言语始交王语妇曰神色卑下殊不似公休妇曰大丈夫不能髣髴彦云而令妇人比踪英杰【世説】
　　孔明妇习凿齿襄阳记曰黄承彦谓孔明曰君择妇身有丑女黄须黒色而才堪相配君子孔明许焉载送之时人以为笑乐乡里为之谚曰莫作孔明择妇正得阿承丑女
　　卬鼻齐钟离舂者齐无盐邑女宣王之正后也其为人极丑无双臼头深目长肚大节卬鼻结喉肥项少髪折腰出胸皮肤若漆行年三十无所容入行嫁不售于是拂拭短褐自谒宣王宣王纳之为后
　　项有大瘤齐宿瘤女者齐东郭采桑之女闵王后也项有大瘤故号宿瘤
　　三逐五逐齐孤逐女者其状甚丑三逐于乡五逐扵里过时无所容乃造襄王之门而求见王辍食而起谨敬左右曰三逐于乡者不忠五逐于里者少礼何足为贵王曰子不识也夫牛鸣而马不应者异类故此其人必有异者遂见与之语而恱之【并刘向列女】
　　厚送齐王厚送女欲妻屠门肚肚辞以疾其友劝之曰子孙死腥臭之肆而已乎何以辞之肚应曰其女丑其友曰何谓也肚曰吾肉善如量而去苦少耳吾肉不善虽以他附益之尚犹不雠今厚送子丑故耳其友下问女果丑【韩诗外】
　　所乏惟容郭子曰许允妇是阮徳如妹竒丑交礼竟许出无复入理桓范劝之曰阮嫁丑女与卿故当有意宜察之许便入见妇即出捉裾待之许谓妇曰妇有四徳卿有防答曰新妇所乏惟容士有百行君有其防许曰皆备妇曰君好色不好徳何谓皆备许有惭色遂雅相重
　　勃屑楚辞曰西施媞媞而不得嫫母勃屑而日侍又曰珪璋杂于甑室陇亷与孟陬同宫举世以为恒俗固将愁苦而终穷
　　赋登徒子妻蓬头挛耳轵唇歴齿旁行踽偻又
　　疥且痔登徒子恱之使有五子王熟察之谁为好色者矣【宋玉登徒子好色赋】
　　诗世有非常人实惟彼士禀兹至缁色内外皆相似卧如骊牛立如乌牛跱忿如鸜鹆鬬乐似鸬鷀喜【朱彦时咏黒儿】人皆得令室我命独何咎不遇姜任徳正值丑恶妇才质陋且俭姿容剧嫫母鹿头猕猴面推颡复出口折额靥面鼻两眼防如臼肤如老桑皮耳如侧两手头如研米槌髪如掘扫帚恶观丑仪容不媚似铺首闇钝拙梳髻刻画又更丑妆頬如狗防额上独偏厚朱唇似踏血画眉如防负傅粉堆颐上面中不遍有领如盐豉囊袖如常拭釡履中如和泥甲长有垢脚可容箸熟视令人呕【刘思真】
　　长人
　　脚迹六尺秦始皇时有九人见临洮身长五丈脚迹六尺【史记】
　　魁梧爽气尹纬身长八尺腰大十围魁梧有爽气见襄武咸熙二年有大人见襄武县长二丈余脚迹长三尺二寸白髪着黄单衣黄巾
　　轺车不能载王莽时有竒士长一丈大十围自谓曰巨母霸本出于蓬莱东五城西北昭如海濵轺车不能载三马不能胜即日大车四马建旗载诣阙卧则枕其股【汉书】
