<!-- { "loadSidebar": true } -->
　　眼入如人目睛瞪发劳相因明暗二种妄尘发见当知是见非明暗来非于根出不于空生若从明来暗即随灭应非见暗若从暗来明即随灭应无觉明若从根生必无明暗若于空出前瞩尘象归当见根是故当知眼入虚妄
　　耳入如人两手争塞其耳头中作声动静两种妄尘发闻是闻非动静来非于根出不于空生若从静来动即随灭应非闻动若从动来静即随灭应无觉静若从根生必无动静若从空出有闻成性即非空出是故当知耳入虚妄
　　鼻入如人急搐其鼻耳中闻其冷气触目触分别通塞通塞二种妄尘发闻毕竟无体是闻非通塞来非于根出不于根出不于空生若从通来塞闻即灭如因塞有通则无闻若从根生必无通塞若从空出自当囘齅汝鼻是故当知鼻入虚妄
　　舌入如人以舌防物熟防令劳其人若病则有苦味无病之人防有甜味舌根不动之时淡性常在甜苦二尘毕竟无体非因淡有非因根出不于空生若从苦来淡则知灭若从淡来甜则知亡若从舌生必无甜淡若从虚空自味非汝口知是故当知舌入虚妄
　　身入如人以冷手触于热手若冷势多于热者从冷若热势胜于冷者成热离合二种妄尘发见离合二尘毕竟无体非离合来非违顺有不于根出又非空生若合时来离当已灭若从根出必无离合必于空出空自觉知何闗汝入是故当知身入虚妄
　　意入如人倦劳则眠睡熟则悟览尘斯忆失忆为妄是其颠倒生任异灭生灭二尘毕竟无体非寤寐来非生灭有不于根出亦非空生若从寤来寐即随灭必生时有灭灭即同生若从灭有生生即无灭若从根出寤寐二相随身开合同于空化若从空生自是空知何闗汝入是故当知意入虚妄【并楞严经】
　　十二处色与见二处聼与声二处嗅与香二处尝与味二处身与触二处意与法二处十二处俱虚妄有相因縁非自然
　　十八界眼所见之处耳所闻之处鼻所嗅之处舌所味之处身所触之处意所思之处谓之六根界色声香味触法所在谓之六尘界眼识色处谓之眼识界耳闻声处谓之耳识界并鼻识界舌识界身识界意识界谓之六识界总谓之十八界【龙舒心经】
　　十二类因动有声因声有色因色有香因香有触因触有味因味有法六乱妄想成业性故十二区分由此轮转是故十二变为一旋复成此轮转故有卵生湿生胎生化生有色无色有想无想若非有色若非无色若非有想若非无想【楞严经】
　　十六观门唐宣宗问辩禅师令人念佛如何对曰如来出世为天人师随根噐而説法为上根者开最上乗悟至理中下者未能顿晓是以佛为韦提希权开十六观门令念佛生于极乐【传灯録】
　　十六观禅圭峯禅源序曰念佛求生净土亦须修十六观禅【金陵语録】
　　八风寳积经及大毗婆沙论以利衰毁誉称讥苦乐为八风寒山子诗八风吹不动山谷诗八风吹得行【诗注】又得可意事名利失可意事名衰不见前排拨名毁不见前讃美为誉现前讃美为称见前排拨名讥逼迫声心名苦悦适心意为乐【要览】
　　四谛苦集灭道是也苦谓一切生老病死之类集谓一切聚集骨肉财帛之类灭谓坏灭道谓修行类此名四谛谓其理审谛非徒説也经云见苦断集因灭修道【龙舒心　经注】
　　五浊刼浊见浊烦恼浊众生浊命浊【弥陀经】
　　五盖贪欲瞠恚痴眠调戏疑侮【文选】
　　十身自身众生身国士身业报身声闻圆觉菩萨智法虚空等身【古禅师语録】
　　三昩道家云贞一儒者云致一释氏云三昧其义通也言一即有二逐至于三言三即昧在其间反覆存之而已【佛言杂记】
　　三有欲有色有无色有有者何谓一切有漏法是佛言若业能令后生相续是有又云生灭故名有堕苦集谛中是有【婆沙论】
　　三藏谓经律论三者总名【六帖】
　　七众谓比丘比丘尼式义摩那沙弥室罗末尼此出家五众优婆塞优婆夷此在家二种此七众也
　　三衣一僧伽梨即大衣也二多罗僧即七条也三安陀防即五条也此是三衣若呼七条褊衫裙为三衣悮也
　　四大我今此身四大和合所谓毛髪爪齿皮肉筋骨脑髓垢色皆归于地唾涕脓血涎沫津液痰泪精气大小便利皆归于水暖气归火动静归风四大各离今者妄身当在何处【圆觉经】
　　七寳身报恩经云人生世间祸福从口生当防于口甚于猛火猛火能烧一世恶口能烧无数世猛火烧世间财恶口烧七圣财口舌皆凿身之斧也七圣财谓一信二精进三戒四惭愧五闻舍六忍辱七定慧七者能资用成佛故名财
　　七支业谓三身业四口业
　　三法门体中句中中
　　三摩提一切禅定摄心皆云三摩提秦言正心行处谓是心从无始以来萦曲百端得是正心行处心则端直如蛇入竹筒内
　　四欢喜法一俭素欢喜能引少欲乐二积集梵行欢喜能引逺离乐三无悔欢喜能引三摩地乐四乐断乐修欢喜能引三菩提乐【要览】
　　四无量心慈悲喜舍是无量心授与饶益是慈相除去衰损是悲相庆慰得舍是喜相忌坏平等是舍相六波罗蜜一布施二持戒三忍辱四精进五禅定六智慧布施以广义持戒以守信忍辱以为谦精进以思敬禅定以守静智慧以通理又谓之六度【文选头陀碑】
　　三身四智六祖谓智通曰三身者清净法身汝之性也圆满报身汝之智也千百亿化身汝之行也若悟三身即名四智大圆镜智平等性智妙观察智所作智【传灯録】三业四威仪如来以身口意三业难调伏也净尸罗以息其内行住坐卧四威仪摄善心也明布萨以照其外故曰波罗提木叉是汝之师【文粹顔鲁公文】
　　三万六千偈沙门支法领从于阗国得华严三万六千偈【隋经】
　　三千威仪八万细行六祖云夫沙门者具三千威仪八万细行【传灯録】
　　妙喜国佛言有国名妙喜维摩诘于彼国寂没而来此生也
　　般若梵语云般若此云智慧也
　　般若航清凉禅师云夫般若者苦海之慈航昬衢之巨烛也【杜诗注】
　　飞锡挂锡释子云逰行僧为飞锡安住僧为挂锡【释氏要览】忘心一念离真皆为妄想一念计生死即落诸魔一念起诸见即若外道凡人皆逐境生心若欲无境当忘其心心妄则境空境空则妄灭若见善相诸佛来迎亦无心随去若见恶相种种现前亦无畏心但自妄心同于法界便得自在
　　着相心即是佛佛即是心更无别佛亦无别心今人不悟此心向外造恶枉受轮廻着相修善枉受劳苦不如认取即心若不直下无心累刼修行终不成道供养十方诸佛不如供养一无心人无心者一切无心也亦无别心之体内外有如木石不动不转内外如空虚不动妄念便证菩提【黄蘖示要论】
　　声闻因声得敎谓之声闻但不了自心于声教上起解或因神通或因端相语言运动闻有菩提湼槃三阿僧只刼修成佛者皆属声闻因声闻道谓之声闻【传灯録】又诸佛圣教声闻为上首从师友所闻展转修证小行小果故名声闻【要览】
　　縁觉因声教而悟者名声闻观因縁而悟者名縁觉貍奴白姑池州甘贽行者将钱三贯入僧堂云请上堂施财上座云财施无尽法施无穷甘云恁麽道争得某钱却将去与南泉和尚设粥云请和尚念诵南泉云甘贽行者设粥请大众为貍奴白姑念摩诃般若波罗蜜甘乃礼拜僧问南泉貍奴白姑不知有师三世诸佛不知有师曰未入鹿苑犹较些子【传灯録】
　　在家出家有问佛在家白衣能修福徳善根胜出家否佛言我于此则不定若出家不修善根不如在家若在家能修善根则胜出家【要览】
　　象迹蜂歌下压象迹欢喜之地上接蜂歌庄严之境【段成式愬像记】
　　正因起信论云离言説法佛説三乗十二分教了无交渉所以佛祖不立文字以心传心有僧辞上座云某甲亲附上座三年正因中也未曽闻一字曰若是正因一字也无【传灯録】
　　正位呼为正位犹如至尊指斥乗舆者尚获罪何况正位而欲拟议论辨
　　白牛车法达念法华经三千部礼祖不投地六祖曰心迷法华转心悟转法华诵乆不明已与人作雠家无念念即正有念念成邪有无俱不计长御白牛车法达问经説三车大牛车与白牛车如何区别祖曰汝自迷背不如坐却白牛车更于门外覔三车【传灯録】
　　鹦鹉车设有人道得言语尖新语中旨趣都緫不知必无实行只谓之鹦鹉车可也【古禅师语録】
　　阿兰若兰若梵言阿兰若唐书无净四分律云空静处菩萨名论云闲静处知度论云逺离处小异大同【释氏要览】祗树园祗洹林树名梵云祗陁洹此云战胜即太子名须达长者施园祗陁太子施树为佛説法之处故后人曰祗园【金刚经注】
　　丛林梵语贫婆此云丛林譬如大树丛丛故僧聚处得名丛林【祖庭事苑】
　　禁苑昔西域国有禁树生果果中有一女子王收为妃女乃以苑地施佛为伽蓝故曰禁苑
　　寳坊给孤长者布黄金地为伽蓝故寺宇号为寳坊【并鸡跖集】
　　不住色布施所谓不住色布施不住声香味触法布施如是布施不住于相其福徳不可思量
　　不住法布施若菩萨心住于法而行布施如人入暗则无所见若菩萨心不住法而行布施如人有目光明照见种种色【并金刚经】
　　白骨观优婆尼沙陁语曰白骨防尘归于空虚谓之白骨观【楞严经】
　　大愿船净土传云菩萨乗大愿船住生死海就此世界呼引众生上大愿船如是送至西方如有往者无不得生
　　优婆塞梵语也又云邬波索迦秦言善宿男唐言近事男亦云青信士
　　优婆夷梵语云夷即女声字也又云邬婆斯迦名义同前
　　苾蒭是西天草名体性柔软引蔓傍布馨香逺闻能疗疼不背日光喻出家人
　　僧梵语云僧伽唐言众僧史畧云凡四人以上名僧今一人亦称僧盖从众之名也亦如万二千五百人为军一人亦称军也
　　沙门梵云沙迦满曩又沙门那或云桑门唐言勤息秦译云勤行又云善觉
　　沙弥落髪后称沙弥也华言为息慈谓安息在慈悲之地又谓息恶行慈也
　　比丘梵语云比丘秦言乞士谓上于诸佛乞法资益惠命下于施主乞食资益色身
　　上人有过能自改名上人内有徳智外有胜行在人之上名上人
　　阇梨梵语云阿阇梨耶唐云轨范今称阇梨盖梵音讹畧也又云阿阇梨夜隋云正行能纠正弟子行故头陀梵语云杜多汉言抖擞谓三毒如尘坌真心此人能振掸除去古今讹称头陀又抖擞贪欲嗔痴三界内外不敢不舍名杜多
　　田相衣佛住王舍城经行见稻田畦畔语阿难云诸佛衣相如是从今依此作衣相记云田畦贮水生长嘉苖法衣之田润以四利之水増其三善之苖以养法身自惠命也
　　尼师坛坐具也梵语云尼师坛又云尼师但那此云随坐衣唐言坐具也【并要览】
　　鹿苑在罗柰国佛成道初转法轮处也
　　鸡园在摩竭陀国无忧王造小舟大众出家寺也佛灭后众多名徳比丘皆住鸡园
　　鴈塔昔有比丘见羣鴈飞翔忽有一鴈投下自殒众曰此鴈垂戒宜旌彼徳于是瘗鴈建塔【西域记】
　　鴈堂毗舍离于大林为佛作堂形如鴈子一切具足【要览】鹫岭耆阇窟山中山形如鹫佛常居此中故号鹫岭【出法华经】
　　净土如来説从西方过十万亿佛土有世界号极乐以无八苦十恶道故也其国名净土以无三毒五浊业故也其佛号阿弥陀以夀无量愿无量功徳相好光明无量故也【文粹白公文】
