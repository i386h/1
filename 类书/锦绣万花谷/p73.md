<!-- { "loadSidebar": true } -->
　　足以一笑烂蒸桐州羔灌以杏酪食以匕不以筯南都拨心面作槐芽温淘糁以襄邑抹猪炊共成香稻荐蒸鵞吴兴厨人砭松江鲈鱼鲙继以康王谷水烹増坑鬬品茶焉解衣少卧使诵东坡赤壁赋足以一笑也【志林】匹制貍刁约使契丹有诗云饯行三匹制宻赐十貍匹制以小大甖为之如黄漆貍形如防而大北狄以为珍膳【古今诗话】
　　食将药长汉食货志曰曰盐为食肴之将酒为百药之长
　　云子汉武帝内王母谓帝曰太上之药乃有光梨角风实云子故杜诗饭抄云子白
　　笼饼唐侯思止食笼饼必令缩防如肉号缩防侍郎笼饼即今馒头也【朝野佥载】
　　汤饼唐人谓之饆饦今俗谓之馎饨晋束晳饼赋有馒头薄持起溲牢久之号惟馒头今存而起溲牢乆皆莫晓为何物薄持荀氏谓之薄夜亦莫知其何物汤饼湿麪【归田録】倦游録凡以麪为食煑之皆谓之汤饼【青箱杂记】饘饘厚粥也酏薄粥也
　　潘澜内则面垢燂潘请靧　潘米澜也释文燂详亷切潘芳烦切淅米汁也
　　腒鱐内则云夏宜腒鱐腒其居切干雉也释文雉腊又北方谓鸟腊曰腒鱐求所切干鱼也
　　膷音香牛臛也臐许云切羊臛也膮许尧切豕臛也藙内则三牲用藙音鱼气切煎茱萸也
　　水梭花鑚篱菜僧谓酒为般若汤鱼为水梭花鸡为鑚篱菜人有为不义而文之以美名者与此何异【东坡志林】烂蒸葫芦唐卢懐慎为相清俭召客食曰烂蒸去毛莫拗折项疑鵞鸭已而下栗米饭一器及盛葫芦一枚【卢氏杂録】
　　醒酒冰山谷诗冰厨欲罄浮蛆瓮馒妇初供醒酒冰山谷自号水晶鲙为醒酒冰
　　诗姜侯设鲙当严冬昨日今日皆天风河冻求渔不易得凿冰恐侵河伯宫饔人受鱼鲛人手洗鱼磨刀鱼眼红无声细下飞碎雪有骨已刴觜春葱偏劝腹腴愧年少软炊香饭縁老翁落碪何曽白纸湿放筯未觉金盘空新懽便饱姜侯徳清觞异味情屡极【杜姜少府设鲙歌】青青髙槐叶采掇付中厨新麪来近市汁滓宛相具入鼎资过熟加飱愁欲无碧鲜俱照筯香饭兼苞芦经齿冷如雪劝人投北珠愿随金腰褭走置锦屠苏万里露寒殿开冰清玉壶君王纳凉晩此味亦时须【杜槐叶冷淘】五日一见花猪肉十日一遇黄鸡粥土人顿顿食藷芋荐以重防烧蝙蝠旧闻宻唧尝呕吐稍近虾蟆縁习俗十年京国厌肥羜日日花厌红玉从来此腹负将军今日固宜安脱粟人言天下无正味即且未肯贤麋鹿海康别驾复何为防寛落惊童仆相看防作两臞仙还乡定可骑黄鹄【闻子由瘦作此海康别驾子由也】枇杷已熟粲金珠桑落初尝灔玉蛆暂借垂莲十分盏一浇空腹五车书青浮夘盌槐芽饼红冰盘藿叶鱼醉饱髙眠真事业此生有味在三余　霏霏落雪防収麪隠隠叠皷闻舂糠防流一啜云子白炊裂十字琼肌香岂惟牢九荐古味要使真一流天浆诗成捧腹便絶倒书生説食真膏肓【并东坡诗】
　　菓木
　　龙眼荔枝广雅曰益智龙眼也交州记龙眼树髙五六丈似荔枝而小广州记曰子似荔枝而圆七月熟荔枝树髙五六丈如桂树实似鸡子甘而多汁以安石榴有甜酸者至日禺中翕然俱赤即可食【和帝纪注】
　　汉永元交州贡后永元中交州进荔枝龙眼十里一置五里一堠奔腾虫兽之害无数唐羌字伯防为临武长上书言南州炎热恶虫猛兽犯触死亾此二物升殿未必延年益夀和帝勅大官勿复受献【后汉】
　　海山仙人坡诗海山仙人绛罗襦红纱中单白玉肤不须更待妃子笑风骨自是倾城姝
　　绛衣仙子蔡君谟七月食荔枝诗绛衣仙子过中元别叶空枝去不还
　　与荔枝同祖本草广州别有龙眼似荔枝而小又坡云亷州龙眼质味殊絶可敌荔枝诗云龙眼与荔枝异出同父祖
　　谓龙眼为奴海南人谓龙眼为荔枝奴【博物志】
　　似江鳐柱东坡尝谓荔枝厚味髙格两絶果中无比推江鳐柱河豚鱼近之耳诗云似开江鳐斫玉柱更洗河豚烹腹腴是也
　　日啖三百颗坡诗罗浮山下四时春卢橘杨梅次第新日啖荔枝三百颗不辞长作岭南人
　　侧生野岸杜诗侧生野岸及江浦不熟丹宫满玉壶云壑布衣鲐背死劳人害马翠眉须　蜀都赋旁挺龙眼侧生荔枝翠眉指杨妃也
　　泸戎青枫映忆过泸戎摘荔枝青枫隠映日逶迤京华应见无顔色红颗酸甜只自知　蜀无荔枝唯泸戎最多
　　红尘一骑唐杨贵妃嗜荔枝必欲生致之乃置骑走数千里味未变之时至京师杜牧诗云一骑红尘妃子笑无人知道荔枝来
　　十八娘蔡君谟荔枝谱荔枝有十八娘者其色深红而细长闽中王氏有女好噉此品因而得名有干红荔枝以盐浸佛桑花为红浆投茘枚渎之曝干红色而甘甜有蜜荔枝剥生荔枝醡去其浆然后以煑之
　　色变香变味变白乐天荔枝图序云荔枝若离本根一日色变二日香变三日味变四五日色香味尽去矣【白】二十四五年乃实荔枝至难长二十四五年乃实坡诗云柳天着水万浮萍茘实周天两嵗星【坡诗】
　　罗公逺嗅橘明星食柑凢千余枚背缺一瓣问进柑使者云途尝有道士嗅之盖罗公逺也【太平广记】
　　罗浮种君家秋实罗浮种已作累累半佛墙莫遣儿童酸打尽要看霜后十分黄【山谷诗】
　　凝祥池芡京师防灵观凝祥池芡最盛仆射坡在郑州世亦称其贡芡欧公诗云凝祥池鎻防灵园仆射荒村安可比【王直方诗话】
　　剖蚌鸿头山谷诗剖蚌煑鸿头【周礼注黄鸡头一名鸿头退之聮句鸿头刺芡实是也】
　　来禽青李法帖云来禽青李皆囊盛为佳勿函封东坡诗云青李扶踈禽自来賔防尚书言来禽以味甘来众禽也
　　金衣素袖陈昭问蒲萄何如橘柚尉瑾曰金衣素袖见作贡向齿自消良应不及【酉阳杂爼】
　　象席玳筵刘植赋布象牙之席重玳瑁之筵凭雕玉之几酌璙玉之樽
　　赐羣臣汉明帝宴羣臣以赤瑛盘盛樱桃赐羣臣月下视羣臣皆卢胡笑云是空盘也盖桃与盘同色【艺文类聚】念慈母莲实大如指分甘念慈母共房头戢戢更深兄弟思实中有么荷拳如小儿手【咏莲】　唐狄仁杰蒲萄愿归母
　　緑浮南史任昉死梁武帝方食緑浮投之于盘哭之悲不自胜
　　奠杜如晦唐杜如晦死太宗食思之因辍奠之【本】湖目酉阳杂爼谓莲为湖目也
　　蒲鸽青老杜园人送云江间虽炎瘴熟亦不早倾筐蒲鸰青满眼顔色好沉浮甜冰玉爱惜如芝草又云饭抄云子白嚼水晶寒
　　橘弟淮南子云槐榆与橘柚合为兄弟言道能化同异物也
　　食皮元魏王罴性俭与客食客削皮厚罴意嫌之引手取之食客甚愧【北史】
　　铏谷秦始皇改古文为篆国人多谤秦患天下不从召诸生至者皆拜为郎凡七百人宻令冬月种于骊山铏谷中温处实乃使人上书曰冬有实有诏博士诸生説之人人各异皆使往视之先为伏机诸生方相论难发机従上填之以土皆终命【卫宏古今竒字序】诗南村诸杨北村卢白华青叶冬不枯垂杨缀紫烟雨里特与荔枝为先駈海山仙人绛罗襦红纱中单白玉肤不须更待妃子笑风骨自是倾城姝不知天公有意无遣此尤物生海隅云山得伴松桧老霜雪自因楂梨麄先生洗醆酌桂醑冰盘荐此頳虬珠似开江鳐斫玉柱更洗河豚烹腹腴我生渉世本为口一官久已轻莼鲈人间何者非梦幻南来万里真良图【东坡】异哉西海滨琪树罗圃累累似桃李一一流膏乳坐疑星殒空又恐珠还浦图经未尝説玉食逺莫数独使皴皮生弄色映雕爼蛮荒非汝辱幸免妃子污　时新满座闻名字别久何曽记色香叶似杨梅蒸雾雨花如卢橘傲风霜每怜莼菜下盐防肯与蒲萄压酒浆囬首惊尘卷飞雪诗情真合与君尝　代北寒虀捣韭萍竒苞零落似晨星逢盐久已成枯腊得蜜犹疑是薄刑欲就左慈求拄杖便随李白跨沧溟攀条与立新名字儿女称呼恐不经　栁花着水万浮萍荔实周天两嵗星本自玉肌非鹄浴至今丹殻似猩刑侍郎赋咏穷三峡妃子烟霞动四溟莫遣诗人説功过且随香草附骚经　丞相祠堂下将军大树旁炎云骈火实瑞露酌天浆烂紫垂先熟髙红挂逺扬分甘徧铃下也到黒衣郎【并东坡】芳华春漠漠丹实夏煌煌深于红踯躅大较白槟榔胭脂掌中颗甘露舌头浆【乐天】
　　蔬菜
　　庾郎三韭庾杲之食常有韭葅瀹韭生韭任昉戏之曰谁谓庾郎贫食有二十七种谓三种韭也【南史】
　　李令公十八种李崇为尚书令富而多俭食常无肉正有韭茹韭葅崇客李元祐谓人曰李令公一食十八种人问故元祐曰二韭十八闻者大笑【鸡跖集】
　　雕胡黒米本草云菰又谓之茭白嵗久中心生白防谓之菰米其台中有黒者谓之茭郁至后结实乃雕胡黒米也
　　緑葵紫蓼早韭晩菘周颙独处山舍王俭问曰卿山中何食曰赤米白盐緑葵紫蓼太子问菜何者胜颙曰春初早韭秋末晩菘【南史】
　　雉尾莼四月莼生茎而未叶名为雉尾莼五月莼叶舒长名丝莼入七八月中不食有蜗虫故也又至十月冰冻虫死虽老犹可食【鸡跖集】
　　马蹄唐诗晩菘细切肥牛肚新笋初尝嫩马蹄
　　土酥如练杜诗云长安冬葅酸且緑金城土酥净如练土酥即今之芦菔也魏夫人帖云脍土酥如练【老杜诗注】
　　锦帯羮杜诗滑忆雕胡饭香闻锦帯羮　荆渚间有锦帯春未间开花红如锦其苗嫩脆可食
　　银包白银作颗非琢成中有万粟嚼轻冰戎州夏畦少蔬供感君来饭在家僧　畦町收尽垂露实叶底犹藏十二三待得银包已成殻更当乞种过江南【山谷】
　　玉版东坡同山谷访玉版师玉版谓笋也
　　芋魁翟方进奏罢鸿隙陂郡中追怨童謡曰壊陂谁翟子威饭我豆食羮芋魁以芋根为魁【本】
　　鸭脚葵禄米麞牙稻园蔬鸭脚葵
　　银笳黄诗君家水笳白银色殊胜埧里紫彭亨　埧音必驾切蜀人谓平川曰埧
　　羊踏破菜园有人常食蔬茹忽食羊肉梦五脏神曰羊踏破菜园【啓顔録】
　　鱼蟹
　　蟹胥周礼庖人注曰若青州之蟹胥按説文云胥蟹醢也
　　海镜膏叶盘海镜广人呼为膏叶盘两片合成殻圆中莹滑内有红蟹子海镜饥则蟹出拾食蟹饱归腹海镜亦饱迫之以火即蟹子走出立毙生剖之蟹子活逡廵亦死【岭表録】
　　赤玉盘溪边石蟹小如钱喜见轮囷赤玉盘半殻仓黄宜酒两螯斫雪劝加飱【坡诗】
　　石蝤蛑明越间四时常有蝤蛑重者逾数斤其小而黄者谓之石蝤蛑肉硬【风物志】
　　斫雪流膏坡云蝤蛑大蟹斫雪流膏
　　帯糟含酒东坡松醪赋云蛤半熟以含酒蟹微生而帯糟
　　十足明越风物志蝤蛑并螯十足在海边地泥宂中潮退探之母蟹之脐雄蟹之脐尖【坡诗注】
　　霜前两螯东坡老饕赋尝项下之一脔嚼霜前之两螯招潮海物异名记云蟹之小者每遇潮头来出穴举螯迎之名招潮子
　　蟹奴海上有蟹大如钱腹下又有十蟹附之名曰蟹奴【柱萱録】
　　水母海中有物浑然凝结如覆盆小者如椀腹下有物如悬絮俗谓之足而无口眼广州谓之水母闽人谓之蛇【蛇音痴嫁反】常有数十虾寄腹下咂食其涎以五辣肉醋食之补暖【岭表録】
