<!-- { "loadSidebar": true } -->
　　广寜寓于赣汉惟上林三官铸钱其铜取诸关中唐武徳初置监于幽并益桂四州国朝十有六监曰雍曰綘曰鄂曰饶曰池皆因唐旧唐极盛时嵗铸钱以钜万计者仅能三之而嬴国朝天圣中已二倍其数熙寜以后则二十倍矣中兴以来所存者七监饶之永平池之永丰江之广寜韶之永通建之丰国严之神泉赣之铸钱院初鄂有寳泉监崇寜元年废而置于赣绍兴二年江池为兵冲以永兴寓于饶广寜寓于赣于是赣之皷铸倍于昔【杨舜俞记】
　　铜铁钱国初立五监之铜以谨上供嵗铸钱百五十万缗又立三监之鐡以二蜀嵗铸铁钱二十七万缗铜钱不入铁钱界铁钱不入铜钱界
　　铁缗设交张乖崖在蜀以铁缗重设质剂之法一交一缗以三年一界换之虽智者不可改也【湘山野集】
　　搉茶
　　兴茶税唐贞观初赵赞兴茶税而张滂继之长庆初王播又増其数大中裴休立十二条之利【南丰录】
　　贴射法淳化二年令商贾就园戸买茶公私官场贴射始行贴射法行之三年茶利尽归大商官场但得黄晩恶茶乃诏孙奭重议罢贴射法只用见法
　　三分法咸平五年三司使王嗣宗始立三分法以十分茶价四分给香药三分犀象二分茶引
　　三税景徳中许人入中钱帛金银谓之三税干兴元年改三分法支茶引三分东南见钱二分半香药四分半嵗入一百九万余贯国朝六搉货务十三山场都卖茶嵗一千五十三万余斤除官本杂费钱外嵗入净钱取一年最中数计一百九万四千余贯
　　嵗得钱四十万缗唐徳宗纳赵賛议税天下茶十取一以为常平本钱后罢之贞元八年张滂奏出茶州县以三等定估十税其一自是嵗得钱四十万缗穆宗即位王播乃増天下茶税率百钱増五十大中初裴休着修私鬻法三犯皆三百斤论死郡旅茶虽入少皆犯天下税茶増倍【食货志】
　　八牀主人马殷为湖南节度使民得自摘山收茗筭募戸置邸阁居茗号八牀主人嵗筭数十万用遂足【本】
　　防酤
　　起于桑羊搉酤之法起于桑羊而详于王莽之鲁正罢于魏起陈又罢于隋之开皇复于唐之乾元代宗行于广徳一切禁之穆宗行于正元则置肆酤之法罢于宪宗复盛于昭宗国朝可程能之奏而搉酤始行王城之中则征其蘖不征其市闽蜀之地取其税不禁其私四方郡国则有常禁
　　搉钱百五十六万唐初无酒禁肃宗以食方屈禁京城酤酒广徳二年置肆酒斛收钱三千私酿者论其罪贞元二年置肆以酤者计钱百五十凡天下搉酤钱百五十六万缗【食货志】
　　嵗入二千五百余万贯宣和元年淮南搉盐嵗一千四五万贯两浙嵗入七八万贯两路毎嵗通入不下二千四五百万余贯解州不与焉【张孝祥论】
　　天下之赋盐居其半刘晏以为因民所急而税之则国足用于上盐法轻重之宜嵗得钱百余万贯至大厯未六百余万贯天下之利盐居半矣【唐食货志】
　　不可弛茶盐禁庆厯中议弛茶盐之禁范文正公以为不可茶盐商税之入但分减商贾之利尔于商贾未甚为害也今国用未减既不取之于山泽及商贾取之于农与其害农孰若取之于商贾国用有余当先寛赋役然后及商贾弛禁非所当先也议遂寝【圣谈】
　　罢河北搉盐河朔地鹻民刮鹻煎盐不买而足周世宗尝搉海盐共得三十万缗民多犯法苦之艺祖征河东还父老进状乞随两税纳钱三十万缗而罢搉法艺祖许焉今两税外食盐钱是已及仁宗朝王拱辰君贶为三司使复议搉法未定张方平安道继之具本末以奏不宜复搉仁宗惊曰朕不知也卿为朕撰数句语朕将批出使河朔人知此意时贾魏公守北都圣语至即刻石于府园骑山楼瘿木亭上魏人以此深徳贾公【龙川志】












　　锦绣万花谷前集卷十五
<子部,类书类,锦绣万花谷>
　　钦定四库全书
　　锦绣万花谷前集卷十六
　　父子
　　侍寝问安文王有疾武王不说冠带而养文王一饭武王亦一饭文王再饭武王亦再饭文王为世子朝于王季日三鸡初鸣而至寝门问内竪曰安否何如竪曰安文王喜及日中又至亦如之及暮又至其有不安内竪以告文王文王色忧
　　南山桥梓伯禽与康叔见周公三见三笞之二子乃问商子商子曰南山之阳有木名桥南山之阴有木名梓何不往观之二子往见桥木髙而仰梓木实而俯还告商子商子曰桥者父道也梓者子道也【尚书大传】
　　曾子耘曽晳今曽子耘瓜误伤其根曽晳怒撃其首曽子仆地有顷乃苏孔子闻之谓弟子曰参来勿内也昔瞽瞍有子曰舜瞽瞍使之未尝不往欲杀之未尝可得小杖则受大杖则逃不陷父于不义也【家语】
　　膝上王文度晋王述字怀祖子坦之字文度为桓温长史温欲为子求婚于述坦之还家省父而述爱坦之虽长大犹置膝上坦之因言温意述大怒遂排下曰汝竟痴耶【述传】
　　老莱儿啼老莱子事二亲行年七十作婴孩自娯着五色防衣取浆上堂跌仆因卧地为小儿啼【列女传】
　　炊饭成糜陈太丘有子元方季方有客诣太丘谈锋甚敌太丘令二子炊饭延客二子委甑窃听客语饭落釡成糜而进客去太丘责之二子言其故且诵客语无遗太丘曰但糜自可何必饭【商芸小说】
　　循陔束晳补亡诗曰南陔孝子相戒以养也循彼南陔言采其兰眷恋庭闱心不遑安【选诗】
　　风月景山水谢庄生五子飏朏颢崧沦谓庄名子以风月景山水【南史】
　　羲之生五子王羲之有子七人其知名者五人曰之凝之徽之操之献之孟郊诗曰羲之生五子羲之又有之
　　践霜挽车伯竒尹吉甫之子吉甫惑于后妻虐伯竒无衣无履而使践霜挽车伯竒顺父之今不敢有辞发假收严唐杨惟直名四子发假收严发以春为义假以夏为义收以秋为义严以冬为义收大拜发至丞郎阿戎王浑子戎防爽阮籍谓浑曰戎清爽非卿伦也与卿言不如与阿戎谈【晋书】
　　屏风隔坐呉纪亮为尚书令子隲为中书令每朝防诏以御屏风隔坐
　　犊子破车石季龙少时数弹人石勒白母欲杀之母曰快牛为犊子时多能破车汝当小忍之勒乃止【晋书载记】睡不听父言汉陈万年子咸数言事讥刺近臣万年病召咸戒牀下语至半夜咸睡头触屏风万年大怒曰乃公敎戒汝汝反不听吾言何也咸曰且晓所言大要教咸谄也万年乃不复言【咸传】
　　过五男十日饮汉陆贾有五男卖槖中金分其子二百金令为生产贾常乘安车侍者十余寳剑直百金谓其子曰与汝约过汝汝给人马酒食十日更所死之家得剑【贾传】
　　双珠出老蚌韦康元将弟诞仲将孔融与其父书曰前日元将来渊才亮茂雅度毅伟世之器也昨日仲将来文敏笃诚保家之主也不意双珠近出老蚌【后汉】父子骨渗血梁武帝第二子综封豫章王初母呉淑媛在齐东昏侯宫及幸武帝七月而生综宫中多疑之及综年十四常梦一少年肥壮自挈其首对综非一问母母问梦中形状类东昏因宻报之勿泄综遂于别室祠斋庙然犹无以自信闻俗说以生者血沥死者骨渗即为父子综私发东昏墓出其骨沥血试之既验在西州生次男月余潜杀之既瘗发其骨又试之【南史】
　　父胔渗子血唐王少父死兵遗腹生十岁问父所在母以告即哀泣求尸时野中白骨覆压或曰以子血溃而渗者父胔也少镵肤阅旬而获【本传】
　　好消息恶消息唐崔晖为军校员外郎母卢氏戎之曰吾见辛驭云儿子从官者闻有人来云贫乏不能自存此是好消息若闻赀货充足衣马轻肥此是恶消息吾重此言汝今坐食俸禄若不能忠清何以戴天履地特加修洁勿累吾此意也【职官分纪】
　　盗酒不拜孔文举有二子大十岁小五岁昼日父眠小者牀头盗酒饮之大儿谓曰何以不拜小者答曰偷何行礼此言小而善言语也【世说】
　　添丁卢仝生子名曰添丁欲为国持役也
　　见白云思亲唐狄仁杰授幷州司法防军亲在河阳仁杰登太行山反顾见白云孤飞谓左右曰吾亲舎其下顾望久之云移乃去
　　九子母丈夫钱穆父生九子东坡以九子母丈夫目之【本】
　　同桓王荆公及子雱同修经义经成加荆公左仆射雱龙图直学士同日受命元绛贺诗曰陈前舆服同桓拜后金珠有鲁公【东轩笔録】
　　三子列侍陈省华蜀人三子尧叟尧佐尧咨皆进士及第而伯仲为天下第一晩年与燕国夫人冯氏俱康宁尧叟知枢密院次子直史馆少子知制诰每对客三子列侍客不自安省华曰学士列侍常也士夫以为荣【渑水燕谈】
　　宰相侍立本朝王溥拜相年三十二其父祚累迁防御使每见客溥常朝服侍立客不安求去祚曰学生劳贤者起避耶【庐陵归田録】
　　手植三槐于庭王晋公祜太祖朝为知制诰使魏州太祖曰使还与卿王溥官职时王溥为相也使还帝怒安置华州七年不召初祜赴贬时亲朋送祜曰意公作王溥官职矣祜笑曰某不做儿子二郎必做二郎者文正公旦也祜手植三槐于庭曰吾子孙必有为三公者已而果然天下谓之三槐王氏【邵氏录】
　　索杖欲挞韩忠献公亿教子严肃知毫州第二子舎人自京西倅谒告省觐康公与右相及侄宗彦皆中甲科归公喜置酒召僚属之亲厚者俾诸子坐于隅惟持国多深思知必有义方之训托疾不赴坐中忽云二郎吾闻西京有疑狱奏谳者其详云何舎人思之未得已诃之再问未能对遂推案索杖大骂曰汝食朝廷爵禄倅贰一府事无巨细皆当究心大辟奏案尚不能记则细务可知必欲挞之众宾力解方已诸子股栗家法之严如此所以多贤子孙也【苏氏谈训】
　　郎罢囝闽人呼子为囝谓父为郎罢顾况有诗述之青箱杂记故山谷有诗送秦觏少章从东坡学云斑衣儿啼真自乐从师学道也不恶但得新年胜旧年即如常在郎罢前【黄集】
　　贤愚系于汝邵尧夫四十余始娶生男有诗曰我今行年四十五生男方始为人父鞠育教诲诚在我夀夭贤愚繋于汝我若夀年七十岁眼前见汝二十五我欲愿汝成大贤未知天意肯从否【闻见録】
　　八龙国朝韩亿忠献公八子曰纲综绛绎纬缜维多为闻人绛缜皆为宰相维为门下侍郎以比荀氏八龙【黄诗注】
　　穷达有命唐介一日自政府归语诸子曰吾备位政府知无不言桃李固未尝与汝等栽培而荆棘则甚多矣然汝等穷达莫不有命惟自勉而已【湘山野録】
　　守鸣蝉赋予起作赋草他儿一视而过独小子棐守之不去此儿必能为吾此赋因以予之【欧集棐字叔弼】
　　长头峙玉东坡中子迨生三年不能行请辩才师为落髪摩顶祝之不数日能行坡有诗云我有长头儿角颊峙犀玉四岁不知行抱负烦背腹师来为摩顶起走趂奔鹿
　　虎儿诗苏子由己卯生坡尝号为卯君生子名虎儿坡有诗云旧闻老蚌生明珠未省老兎生于莵老兔自谓月中物不骑快马骑蟾蜍蟾蜍爬沙不肯行坐令青衫垂白须于菟骏猛不类渠指挥黄熊驾墨防丹沙紫麝不用涂眼前百歩走妖狐妖狐莫夸智有余不劳揺牙咀尔徒
　　母子
　　啓母化为石禹治水通轘辕山化为熊谓涂山氏女曰欲饷必闻鼔声乃来禹排石误中鼓涂山氏往见禹方作熊慙而去至嵩山下化为石方孕啓禹曰归我子石破北方而啓生【武帝纪注】
　　伊尹母化为枯桑伊尹母方孕行汲化为枯桑其夫防至水滨见桑穴中有儿乃收养之【尚书大】
