<!-- { "loadSidebar": true } -->
　　三皷夺昆仑狄青宣抚广西时侬智髙手昆仑闗青至賔州值上元节令大张灯烛首夜燕从军三夜飨军校首夜乐饮彻晓次夜二皷时青忽称疾暂起如内久之使人谕孙元规令暂主席行酒少服药乃出数使人劝劳坐客至晓各未敢退忽有驰报者云是夜三皷青已夺昆仑矣
　　黒王相公王武恭公徳用状貎魁伟而面色正黒虽闾巷逺夷识与不识称之曰黒王相公北虏常呼其名以惊小儿苏绅孔道辅等言其宅枕干冈貎类艺祖公奏曰宅枕干冈朝廷所赐貎类艺祖父母所生【燕谈】
　　敖曹比项籍北齐髙昻字敖曹其父以其昻藏故名而字之为髙欢将马矟絶世左右无不一当百时人比之项籍【北史】
　　诗将军少年出武威入掌银台防紫微平明拂劒朝天去薄暮垂鞭醉酒归爱子临风吹玉笛美人娇面舞罗衣　都尉朝天跃马归香风吹入乱花飞银鞍紫辔照云月左顾右盼生光辉　将军出使拥楼船江上旌旗拂紫烟万里横戈探虎穴三杯拔劒舞龙泉　虬须顦顇羽林郎曽入甘泉侍武皇雕没夜云知御苑马随晓仗识天香五湖归去扁舟月六国平来两鬓霜【李白】锦衣香重花垂足束玉光寒雪绕腰秣马暖思秦地草弓劲忆鴈门雕【王操】淮海维一俊人金章紫绶照青春指麾能事回天地训练彊兵动鬼神湘西不得归闗羽河内犹宜借寇恂　总戎楚蜀应全未方驾曹刘不啻过今日朝廷须汲黯中原将帅忆亷颇【杜甫】八表顺风惊雨露四溟随劒息波涛手扶北极鸿图永云卷长天圣日髙未会汉家青史上韩彭何处有功劳【杜光庭】四朝忧国鬓如丝龙马精神海鹤姿天上玉书传诏夜阵前金甲受降时【李郢上裴度】才子却嫌天上桂世危翻作阵前功亷颇解武文无説谢朓能文武不通双美尽输张太守二南章句六钧弓【杜荀鹤】家散万金酬死士身留一劒答君恩渔阳老将皆囘席鲁国书生半在门【刘长卿】九金神鼎重丘山五玉诸侯杂佩环星坐通宵狼蜡暗戍楼吹笛虎牙闗【杜牧】玉匣销龙鳞甲冷金铃系鹘羽毛寒早貂拥出花当背白马骑来月在鞍【施肩吾】接战春来苦孤城日渐危合围侔月晕分守效鱼丽屡厌黄尘起时将白羽挥裹疮犹出战饮血更登陴忠信应难敌精诚谅不移无人报天子心计欲何施【张巡守城作】黒云厌城城欲摧甲光向日金鳞开【李贺】胡骑入囘中急锋连夜过短刀穿虏阵溅血貂裘涴一来辇毂下愁闷惟欲卧今朝从公猎稍觉天宇大一双铁丝箭未发手先唾射杀雪毛狐腰间余一个　青绫衲衫暖衬甲红线勒巾光绕脇秃襟小袖雕鹘盘大刀长劒龙蛇挿两军皷噪屋瓦动红尘白羽纷相戛将军恩重此身轻笑里锋铓如一搯书生只肯坐帷幄谈笑毫端弄生杀叫呼繁皷催上竿猛士应怜小儿黠试问黄河夜偷渡掠靣惊沙寒霎霎何如大舰日髙眠一枕清风过苕霅【东坡】挽弓当挽强用箭当用长射人先射马擒贼先擒王茍能制侵陵岂在多杀伤【杜甫】将军昔着从事衫铁马驰突重两衔被坚执鋭略西极昆仑月窟东崭岩君门羽林万猛士恶若哮虎子所监五年起家列霜防一日过海收风帆平生流辈徒蠢蠢长安少年气欲尽魏侯神骨耸精爽华岳峯尖见秋隼星躔寳校金盘陁夜骑天驷超天河欃枪荧惑不敢动翠防云矟相荡摩吾为子起歌都防酒防挿劒肝胆露钩陈苍苍映武万嵗千秋奉明主临江节士安足数【杜魏将军歌】成都猛将有花卿学语小儿知姓名用如快鹘风火生见贼惟多身始轻【花卿歌】
　　儒将
　　轻裘缓带羊祐在军常轻裘缓带身不被甲铃阁之下待衞不过十人也
　　射不穿札杜预为征南将军身不跨马射不穿札有左传癖
　　不为掩袭之计羊祜都督荆州与吴人交兵克日方战不为掩袭之计有欲进诡谲之防輙饮以醇酒使不得言【并本传】
　　武夫夺气栁公绰为荆州韩退之与书云独阁下能出入行间与士卒均辛苦用儒雅文字章句之业率先天下武夫闗其口而夺之气【韩文】
　　数万兵甲范仲淹领延安阅兵选将日夕训练又请戒诸将养兵蓄鋭母得轻动夏人闻之相戒曰母以延州为意今小范老子胷中自有数万兵甲不比大范老子可欺也戎人呼知州为老子大范为雍也【名臣传】
　　师旅
　　国初兵十六万艺祖初得周兵十三万又得蜀兵十万太宗继之兵余三十万又曾子固集太祖时举中国才十六万人平五彊国不知兵之少也
　　百万为额雍熙之间天下兵仅三十万咸平景徳以来兵倍之寳元庆厯之间縁边所屯至七八十万天下遂以百万为额【苏子由书】
　　防军皇祐二年诏陜西防军及保防军年五十以上若不及格者皆免为民纷然以为边事未可知不宜减兵又云停卒一旦失衣粮归乡里必聚为盗沿边诸将争之尤切是时文公执政厐公为枢宻使固执行之不疑是嵗陜西所免凡三万五千人皆欢呼反其家傅求曰陜西计一嵗费七百贯养一保防是嵗减二百四十五万贯陜西之民由是稍苏【涑水记闻】
　　后唐战马后唐赵延庆为枢宻使明宗问马数防何对曰骑军三万五千明宗叹曰吾居兵间四十年太祖马数不过七千庄宗与梁战河上马万疋今有马三万五千疋而不能一天下吾老矣【五代史】
　　察军张仪曰秦带甲百余万车千乘骑万疋虎贲之士跿跔科头贯颐奋防者至不可胜计秦马之良戎兵之众探前趹后蹄间三寻腾者不可胜数山东之士披甲胄以会战秦人捐甲徒裼以趋敌左挈人头右挟生虏夫秦卒与山东之卒犹孟贲之与怯夫乌获之与婴儿垂千钧于乌卵之上必无幸矣
　　沈括论车熙寜北虏将入寇亟遣中贵取西河民车以为战备自宰相以下言不便者俱不省时沈括为记注一日持笔立御上顾曰卿知籍车之事乎括曰未知车将何用上曰北虏以多马故胜惟车可以当之括曰车战之利见于厯世巫臣教吴子以车战遂霸中国李靖用偏箱鹿角车以擒颉利臣但未知一事古人所谓轻车者兵车也五御折旋利于轻速今之民间辎车重大椎朴以牛挽之日不能行三十里少雨雪则跬步不进故俗谓之太平车或可施于无事之日恐兵间不可用也上喜曰无人如此説遂罢【邵氏后录】
　　养兵不可废韩魏公尝议养兵事慨然曰养兵虽非古然积习已久不可废之又自有利处昔者百姓戍边父子有生离死别之苦汉唐调兵于民杜甫石壕吏其弊乃至此后世既收拾强悍者养之为兵良民虽税敛重而终身保骨肉之乐此岂小事又其练习战阵而豪勇可使安得与农民同日道哉【别録】
　　与契丹八十一战熙寜中赐契丹金缯召二府观焉众谓天子修贡为辱而陛下神武可一战胜也张文正公方平独曰宋与契丹凡几战胜负几何两府八公皆莫知也公曰宋与契丹战大小八十一战惟张齐贤太原之战才一胜耳陛下视和与战孰便上善之【谈丛】
　　兵説
　　将有五危孙子曰将有五危必死可杀必生可虏忿速可侮亷洁可辱爱民可烦
　　十围五攻用兵之説十则围之五则攻之倍则分之敌则战之少则逃之不若则避之是故小敌之坚大敌之擒也
　　势节激水之疾至于漂石者势也鸷鸟之疾至于毁折者节也善战者其势险其节短势如彍弩节如发机兵形象水孙子曰兵形象水水之形避髙而趋下兵之形避实而击虚水因地而制流兵因敌而制胜故兵无常势水无常形
　　勿遏勿迫用兵之法佯北勿从鋭卒勿攻饵兵勿食归师勿遏围师勿缺穷寇勿迫途有所不由军有所不击城有所不攻地有所不争君命有所不受
　　恃吾无恃其不来恃吾有以待之无恃其不攻恃吾有所不可攻【孙子】
　　辞卑者进敌辞卑而益备者进也辞彊而进驱者退也杖而立者饥也汲而先饮者渇也见利而不进者劳也鸟集者虚也夜呼者恐也
　　攻坚弃瑕善用兵者不呼儆不茍聚不妄行不强进呼儆则敌人戒茍聚则众不用妄行则羣卒困强进则鋭士挫故凡用兵者攻坚则轫乘瑕则神攻坚则瑕者坚乘瑕则坚者瑕故坚其坚者瑕其瑕者【管子】
　　暗合孙吴晋武平吴之后诏天下罢军示海内大安州郡悉去兵大郡置武吏百人小郡五十人时山涛论用兵之本以为不宜去州郡武备于时咸以涛不学孙吴而暗与之合【涛传】
　　足制四夷唐太宗命李靖教侯君集兵法既而君集奏靖且反兵之隐微不以示臣帝责靖靖曰方中国无事臣之所教足以制四夷而君集欲尽臣术此君集欲反耳【君集传】
　　贪蛇忘尾端拱中敌卒万余骑袭威敌军粮道李继伦领歩骑千人巡徼忽当敌强敌蔑视不顾继伦曰贪蛇勇行必忘其尾吾当衔枚掩其后其夕懐短兵嘿逐其后至唐河天未明举兵一鏖如拉枯朽敌人曰黒大王不可当【玉壶清话】
　　皷繁气易衰南史栁元景随宋孝武入讨至新亭据险令军曰皷繁气易衰叫数力易竭各衔枚疾战一听吾皷音贼遂大溃【本传】
　　宿饱千里馈粮士有饥色樵苏后防师不宿饱【韩信传】五兵魏相曰救乱除暴谓之义兵兵义者王敌加于已不得已而起者谓之应兵兵应者胜争恨小故不忍愤怒者谓之忿兵兵忿者败利人土地货寳者谓之贪兵兵贪者破恃国家之大矜人民之众欲见于敌者谓之骄兵兵骄者灭此五者非但人事乃天道也【本】
　　竒谋
　　以败兵击胜兵曹公征张绣一朝引军退绣自追之贾诩曰不可追也追必败绣不从大败而还诩曰促更追之必胜绣谢曰不用公言至此今已败奈何复追诩曰兵势相变亟徃必利绣信之遂追果以胜还问诩曰绣以精兵追退军而公曰必败以败军击胜军而公曰必克悉如公言何其反而皆验诩曰此易知耳将军非曹公敌也军虽新退曹公必自断其后追兵虽精将不敌故知必败曹公攻将军力未尽而退必国内有故已破将军必轻军速进留诸将断后诸将亦非将军敌故虽用败兵而战必胜也绣乃服【诩】
　　逆风而战张彦泽与契丹战阳城为契丹所围而军中无水凿井輙壊又天大风契丹顺风尘奋击甚鋭军中大惧彦泽问诸将皆曰今虏乘上风而吾居其下宜待风回乃可战偏将药元福独谓彦泽曰今军中饥渇已甚若待风回吾属为虏矣且逆风而战敌人谓我不能所谓出其不意彦泽即拔拒马力战契丹奔北二十余里至衞村又大败之契丹遁去【五代史】
　　然马尾灰车破贼后汉杨璇为零陵太守有滑贼攻郡县璇制马车数十乘嚢盛石灰于车上系布索于马尾又为兵车专彀弓弩马车居前顺风皷灰贼不得视因以火烧布然马尾马惊奔突贼阵弓弩乱发羣盗骇奔追斩无数【本】
　　竒兵伏归路卢光稠据防州遣弟光睦攻潮州光睦好勇而轻进谭金播戒其持重不听度其必败乃为奇兵伏其归路光睦果败走潮人追之金播以伏兵邀击大败之遂取潮州【五代史】
　　战射观者周韦孝寛与尉迟迥战于邺失利邺中士民观战者数万人宇文忻曰事急当以诡道破之乃先射观者观者皆走腾借声如雷忻乃呼曰贼败矣军复振因其扰而乗之迥军大败【通鉴】
　　敌国
　　战义战徳贾谊曰臣闻强国战兵王者战义帝者战徳故汤祝网而汉隂降舜舞干羽而三苗服今汉帝国也宜以厚徳懐服则孰敢不承帝意陛下为臣建三表设五饵以此与单于争则下匈奴犹振槁也【新书】
　　备边马成拜武将军屯常山中山以备北边又代骠骑大将军杜茂缮治障塞自西河至渭桥河上至安邑太原至陉中山至邺皆筑堡壁起烽燧十里一【后汉书西羗】
