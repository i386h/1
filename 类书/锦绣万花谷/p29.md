<!-- { "loadSidebar": true } -->
　　不如一诣习主簿习凿齿为桓温主簿温有大志值有知天文者至温问国家祚运答云方永温不悦异日送绢一匹钱五千星人驰诣习问其故曰乞为标碣棺木习问其故曰赐绢一匹令仆自裁钱五千以置棺耳习曰君几误死以绢戏君以钱供道中资是听君去耳其人大喜诣温请别告以习言温笑曰习忧君误死君岂误活然徒二十年看儒书不如一诣习主簿【习】
　　总官制
　　省寺杨收曰汉制总羣官而合听曰省分务而专治曰寺
　　台监府衞唐官制大抵沿隋其官司之别曰省曰台曰寺曰监曰衞曰府各统其属以分职定位【官志】
　　予告赐告李裴曰告者休谒之名吉曰告凶曰寜孟康曰古者名吏休假曰告【告又昔喾】汉律吏二千石有予告有赐告予告者在官有功最法所当得之赐告者病之日当免天子优赐其告使得带印绶归家治病至成帝时赐告不得归家师古曰告或谓之谢谢亦告也当依本字读之【髙帝纪注】
　　服青紫唐以前品官旧服止黄紫马周建言三品服紫四品五品朱六品七品绿八品九品青【马周传】
　　汉秩禄制汉三公号万石其俸月各三百五十斛谷中二千石者百八十斛二千石者百二十斛千石者九十斛六百石者七十斛四百石者五十斛三百石者四十斛二百石者三十斛百石者十六斛【百官表注】
　　芒种节为断先是宋郡国田禄以芒种为断此前去官者一年秩禄皆入后人此后去官者一年秩禄皆入前人自元嘉末始改计月钱禄【分纪】
　　儤直豹直李洛公资暇集云新官并宿本署曰儤直【又作豹字言豹性洁善服气虽雪霜雨雾伏而不出虑汚其身则宿公署是豹伏之义宜作豹字】余观宋景文公诗乃用儤字又职林云凡两直之法自给舍丞郎入者三直无儤自起居郎官入者五直一儤御史补阙入者七直两儤其余杂入者十直三儤亦皆用儤字玉篇儤字书注云连直也【青箱杂记】
　　豁宿本朝馆阁每夜轮一人直宿如有故不宿则虚其夜谓之豁宿豁宿不得过五日即须入宿若遇豁宿不到于宿厯书腹肚不安故相为害肚厯【笔谈】
　　山郎汉郎官故事令郎出钱市财用给文书乃得出名曰山郎移病尽一日輙偿一沐【言出财用者虽非休沐常得在外而贫者以实病却以沐偿之或至嵗余不得沐其豪富郎出游戏货赂流行杨恽为中郎将乃罢山郎恽】
　　检校兼守唐太宗时已有员外置其后又有特置同正员至于检校兼守判知之类皆非本制又有因事而置事已则罢其名繁【百官志】
　　守行凡注官官卑而拟髙曰守髙而拟卑曰行
　　常参官谓五品以上及两省职事官八品以上供奉官员外郎监察御史太常博士也
　　供奉官谓侍中中书令左右散骑常侍黄门中书侍郎谏议大夫给事中中书舍人起居舍人御史大夫中丞侍御史
　　清望官谓内外三品以上官及中书黄门侍郎尚书左右丞诸司侍郎太常少卿秘书少监太子詹事左右庶子国子司业
　　七司校试铨试在吏部礼部兵部考功都省御史台中书门下侍郎谓前行要自为七司【并职官分纪】
　　三衙旧制侍衞亲军以殿前分为两司不置马步军都指挥使后侍衞一司自分为二故与殿前司列为三衙【归田录】
　　直院唐制官序未至而以他官摄者为直官许敬宗为直记室是也国朝学士舍人皆置直院但以资浅为之其实正官也【沈括笔谈】
　　银台司国朝会要云银台司掌受天下奏状淳化四年置知银台通进司
　　开黄阁设内屏太尉司徒司空是为三公府三门当中开黄阁设内屏【隋百官志】
　　家庙古者大夫自考而下立三庙适士自考而下立二庙北齐二品以上祀五代五品以上祀三代七品以上祭二代唐天寳制三品以上乃许立庙【沈括笔谈】又唐令二品以上祀四庙有铭封者祀五庙五品以上祀三庙李泌将建家庙上许立五室但祀四庙空始祖之室以待邺侯【家传】
　　三品得諡唐制兼三品得諡国初已来正三品方得諡其他兼赠则不得諡并三品方许立家庙【笔谈】
　　官诰缥轴后妃销金云龙罗纸十七张销金缥袋寳装轴红丝网金防公主销金大凤罗纸十七张销金缥袋玳轴红丝网涂金银防修仪婉容才人贵人美人凤罗纸七张玳轴红丝网涂金银防国夫人销金王窠五罗纸七张晕锦缥袋郡县君太君并销金罗纸七张余命妇紫罗七张
　　赐笏头带毬路金带俗谓之笏头带非二府文臣不得赐武臣得赐出于特恩尔【东斋记事】又太宗制笏头带以赐辅臣罢尚服之张文节自中丞而参政姜侍郎自谏议而枢宻并赐笏头带【春明退朝录】又元丰初王拱辰出判北京特赐笏头毬路金带佩鱼如两府之制拱辰以表谢曰横金三纪未佩随身之鱼赐带万钉改观在廷之目盖旧制见任两府许笏头毬路金带佩鱼前任非得防不许尚书翰林学士则御仙花金带上佩鱼者元丰旧制也惟方团胯带乃可佩鱼毬路带方团胯也故曰近制【邵氏闻见录】
　　常侍方貂珰以金为之当冠前附以金蝉也中常侍汉兴用士人银珰左貂光武以后专任宦者右貂金珰【宋穆传】又贞观初复置散骑常侍分左右皆戴蝉珥貂左散骑与侍中为左貂右散骑与中书令为右貂谓之八貂掌防过失【唐官志】
　　侍中戴蝉珥貂王粲为侍中曹植赠诗曰戴蝉珥貂朱衣皓带入侍帷幄出拥华盖
　　貂鼲映首北齐邢子才代让侍中表云貂鼲映首日月在躬冠盖庻僚跨蹑多士【鼲音户昆切】
　　貂珰挿右魏文帝置散骑掌防諌不典事貂珰挿右而散从
　　司徒府与苍龙阙对蔡质汉仪曰司徒府与苍龙阙对压于尊者不敢号府
　　中书令读册故事册拜三公中书令读册侍中奉礼如阙即以宰相摄之
　　学士加大进贤记注上欲以张説为大学士辞曰学士无大称中宗欲以崇宠大臣乃有大学士之名如臣末学敢以大臣为称从之【并分纪】
　　爵九等一曰王食邑万戸二曰嗣王郡王食邑五千戸三曰国公食邑三千戸四曰开国郡公食邑二千户五曰开国县公食邑千五百户六曰开国县侯食邑千戸七曰开国县伯食邑七百户八曰开国县子食邑五百戸九曰开国县男食邑三百戸
　　勲官十二转上柱国柱国上防军防军上轻车都尉轻车都尉上骑都尉骑都尉骁骑都尉飞骑尉云骑尉武骑尉
　　九参官武官三品以上三日一朝号九参官
　　六参官五品以上及折冲当畨五日一朝号六参官【并唐官志】
　　贵阶白居易作冯宿制云凡品秩之制有九自五品以上谓之贵阶所以为贵者廕及子命及妻腰白金服赤茀【分纪】
　　登闻检院雍熙元年改匦院为登闻院东延恩匦为崇仁检南招谏匦为思諌检西申寃匦为申明检北通匦为招贤检【国朝事实】
　　节度使辞日赐双旌双节行则建节柱六纛入境州县筑节楼迎以皷角衙仗居前旌幢居中大将鸣珂金钲皷角居后州县赍印迎于道左
　　洗印节度使视事三日洗印视其刓缺【并分纪】
　　掌武太尉由唐以来上公为重李光弼自司空为太尉郭子仪自司徒为太尉李徳裕自司徒为太尉皆以上公宠侍宗臣余虽有功掌武之尊不可得也【春明退朝录】使相国朝之制凡以检校官兼中书令侍中同平章事皆谓之使相唐制皆署勅五代以来不预政事朝会与亲王则分班余官则缀班凡宣制除授者勅尾有其衔而不署侧书使字【事实】
　　玉带为朝仪熙寜八年四月岐王颢嘉王頵言防遣中使赐臣方团玉带各一条准閤门告着为朝仪臣等乞寳藏于家不敢服用上命工琢玉带以赐二王二王固辞不听请加佩金鱼以别嫌诏并以玉鱼赐之玉带为朝仪始于此【挥尘录】
　　周官六万三千六百七十五员内二千六百四十二人外诸侯国官六万一千三十二人
　　汉官自丞相至佐史十三万二百八十五员
　　后汉官七千五百六十七员
　　晋官六千八百二十六员
　　隋官一万二千五百六十七员
　　唐官一万八千八百五员内二千六百二十外郡县一万六千二百八十五员【并分纪】
　　本朝官景徳官一万余员皇祐二万余员幕职州县官三千三百余员总二万四千余员
　　三班官国初以来供奉官左右班殿直为三班立都知行首以领之又有殿前承防班院端拱以后分东西供奉又置左右侍禁及承防初三班吏员止于三百至天禧间乃总四千三百至于熙寜间乃总一万一千六百九十宗室又八百七十【并南丰集】
　　本朝官制
　　寄禄官开府仪同三司【从一品丈与武同】特进【从一品】金紫光禄大夫【正二品】银青光禄大夫【从二品】光禄大夫【从二品】宣奉大夫【正三品】正奉大夫【正三品】正议大夫【从三品】通奉大夫【从三品】通议大夫【正四品】太中大夫【从四品以上系侍从】中奉大夫【正五品】正奉大夫【从五品】中散大夫【从五品】朝议大夫【正六品】奉直大夫【正六品以上系卿监】朝请大夫【从六品】朝散大夫【从六品】朝奉大夫【从六品以上系正郎】朝请郎【正七品】朝散郎【正七品】朝奉郎【正七品以上系员郎】承议郎【从七品】奉议郎【正八品】通直郎【以上系陞朝官】宣敎郎【从八品】宣义郎【从八品】承事郎【正九品】承奉郎【正九品】承务郎【正九品以上系京官】承直郎【从八品】儒林郎【从八品】文林郎【从八品】从事郎【从八品以上系职官】从政郎【从八品】廸功郎【从九品以上系令录】
　　武官散阶节度使　承宣使　观察使　防御使　团练使　诸州刺史
　　横行通侍大夫　正侍大夫　宣政大夫　履正大夫协忠大夫　中侍大夫　中亮大夫　中衞大夫
　　翊衞大夫　亲衞大夫　拱衞大夫　左武大夫　右武大夫　宣政郎　履正郎　协忠郎　中侍郎　中亮郎　中卫郎　翊衞郎　左武郎　右武郎
　　正使武功大夫　武徳大夫　武显大夫　武节大夫武畧大夫　武经大夫　武义大夫　武翼大夫
　　副使武功郎　武徳郎　武显郎　武节郎　武畧郎武经郎　武义郎　武翼郎
　　大使臣训武郎　修武郎
　　小使臣从义郎　秉义郎　忠翊郎　忠训郎　成忠郎　保义郎　承节郎　承信郎
　　无阶八品进武校尉　进义校尉　下班只应　进武副尉　进义副尉　守阙进义副尉　进勇副尉　守阙进勇副尉
　　文臣职名观文殿大学士　观文殿学士　资政殿大学士　资政殿学士　端明殿学士【以上两府出带端明或吏书出带】龙图天章寳文显谟徽猷敷文焕章华文寳谟阁学士枢宻直学小龙图天章寳文显谟徽猷敷文焕章华文寳谟阁直学士保和殿待制龙图天章寳文显谟徽猷敷文焕章华文寳谟阁待制集英殿修撰右文殿修撰秘阁修撰直龙图阁直天章阁直寳文阁直显谟阁直徽猷阁直敷文阁直秘阁
　　武臣试换并换官出身诸训武郎至进武校尉不曾犯赃私罪及笞刑经决愿换文资者聴召保官二员具家状连保状二本诣登闻鼓院投进乞试【外任人替罢就试文资换出职者准此】投授小使臣后未及三年授进武校尉后未及五年三省枢宻院书令史以下授使臣进武校若保甲及试武艺及进纳流外出身不用此令　诸武臣试换文资于易书周礼礼记各专一经仍兼论语孟子愿试诗赋及依法官条试断案刑统大义者听
