<!-- { "loadSidebar": true } -->
　　孝乌赋成公绥字子安少有俊才词赋甚丽时有孝乌毎集其舍作赋美之绥好音律尝当暑承风而啸泠然成曲因为啸赋张华毎见其文叹服以为絶伦后徴为博士【晋文苑】
　　胡母
　　吐佳言如木屑胡母辅之字彦国少擅髙名吐佳言如锯木屑霏霏不絶为后进领袖后守繁昌令节酒自厉甚有能名【晋史】
　　髙堂
　　志存正君髙堂隆鲁髙堂生后也为散骑常侍学业修明志存正君因变陈戒发于恳诚及没明帝曰天不欲成吾事髙堂生舍我亡也
　　秃髪
　　九州之外有人秃髪傉檀韦宗叹曰竒材英器不必华夏明智敏识不必读书吾乃今知九州之外五经之表复自有人也【唐史】
　　黒齿
　　吐蕃不敢盗边黒齿常之百济人长七尺一寸骁毅有谋畧吐蕃使赞马婆等入冦拜河源道经畧大使使言斥地置烽七十所垦田五千顷由是食衍士精卒破之获牛马甲不赀诏书劳赐凡涖军七年吐蕃慑畏不敢盗边封燕国公【唐史】
　　乞伏
　　敌不入境乞伏慧字令和鲜卑人少慷慨有大节仕隋迁凉州总管严警烽燧远为斥堠敌竟不入境【北史】
　　第五
　　不受千里马第五伦或问有私乎曰昔有与千里马者虽不受毎三公有所选举心不能忘而亦终不用兄子病一夜十往退而安寝子有疾虽不省视竟夕不眠岂可谓无私乎【后汉史】
　　盐铁始名使第五琦拜监察御史勾当江淮租庸使兼诸道盐铁铸钱使盐铁名使自琦始当军兴随事趣人不益富而用以饶迁户部侍郎判度支进同平章事【唐史】
　　主父
　　一嵗四迁主父偃晚学易春秋百家言上书阙下朝奏暮召天子谓曰公安在何相见之晩乃拜为郎中数上防言事诏拜为谒者一嵗中四迁丈夫生不五鼎食死即五鼎烹【史记】
　　侯莫陈
　　清徳侯莫陈頴字遵道少有器量为时軰所推在桂州有恵政为南方所信服拜邢州刺史政为第一迁瀛州刺史百姓立碑颂其清徳【北史】
　　阿史郍
　　比金日碑阿史郍忠字义节资性谨居父丧哀慕过人擢右骁卫大将军宿卫四十八年无纎隙人比之金日碑【唐史】

　　锦绣万花谷续集卷四十
