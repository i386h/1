<!-- { "loadSidebar": true } -->
　　诗緑树莺啼春梦觉楼外鸡人唱清晓深红浅白竞东风为怜满眼枝枝好　舞袖何年络臂韝蛛丝网断玉搔头羊车一去空余竹纨扇相看不到秋　蛟绡涙滴鸳鸯冷月上栏杆照孤影踯躅开花过粉墙辘轳汲水敲金井　妾意长如鳯管寒君恩不学缕衣寛汉家公主歌黄鹄犹有琵琶马上弹【李汉老宫词】雨滴梧桐秋夜长愁心和涙到昭阳涙防不学君恩断拭却千行更万行【刘媛】两鬓如鸦指如笋天生玉顔不着粉临春迥觉春光辉照溪添入溪光嫩顔如冰玉操雪霜无人得赠双明珰自是临流拾翠羽不劳骑马傍垂杨【王性之】月姊曽逢下彩蟾倾城消息隔重帘已闻佩响知腰细更辨声觉指纎　轻寒衣省夜金斗熨沉香【李义山】小槽横捧梳妆薄緑罗缓带仍斜搭日烘花底光似泼娇莺得暖歌唇滑玉容娇困拨仍挿雪里一枝初破腊【惠洪】兰缸如何买不眠玉炉夜起沉香烟青娥一行十二仙欲笑不笑桃花燃碧窻弄娇梳洗晩戸外不知银汉转被郎嗔罚琉璃盏酒入四肢红玉软【施肩吾】娉娉袅袅十三余荳蔲梢头二月初春风十里州过卷上珠帘总不如【杜牧】斜倚绣牀愁不语红绡带缓緑鬟低辽阳春尽无消息夜合花前日又西　妆成每被秋娘妬一曲红绡不知数钿头云箆击节碎血色罗裙飜酒汚【并白居易】裙拖六幅潇湘水髻染巫山一朶云貎态只应天上有歌声岂合世间闻【李羣玉】兰膏新沐云鬟滑寳钗斜坠青丝髪蝉鬓尚随云势动素衣犹带月光来【任氏行】红玉枕髙冰簟滑凝烟戛水春云阔重重翠被红云锦枕肱不枕相思枕【真真歌】宛转双翘鳯钗举飘飘翠云轻楚楚映烛看花未敢前低鬟向人娇不语【李神公】娉婷十五胜天仙白日嫦娥旱地莲何处闲教鹦鹉语碧纱窻下绣牀前　满面胡沙满口风眉销残黛脸销红愁苦辛勤憔悴尽如今却似画图中【并白乐天】髙髻云鬟宫样妆春风一曲杜韦娘司空见惯浑闲事断尽苏州刺史肠【韦应物】镂月为歌扇裁云作舞衣自怜回雪态好取月中归【李太甫】双颊凝酥髪抹漆眼光入帘珠的皪呉音娇软带儿痴多少闲愁总未知自古佳人真命薄闭门春尽杨花飞【东坡】姑山半峰雪瑶水一池莲晩院花留立春窻月伴眠【乐天】菱花炯炯垂鸾结烂学宫妆匀腻雪风吹凉鬓影萧萧一抹踈云对斜月【刘美中】飞花成阵春心困寸寸别肠多少添愁闷无人问偷啼自揾残妆粉抱瑶琴寻幽韵玉纎趂南风解愠低云鬓眉峰敛黛娇和恨　公家列屋闲蛾眉珠帘不动花阴移露帐银牀初破睡牙籖玉局坐围碁【东坡六忆诗】忆行屏障腰肢出洞房宫花窄地领巾长罗裙遮定双鸳小只有金莲歩歩香忆书纎玉参差象管轻蜀牋小砚碧窻明袖纱密映嗔郎看学写鸳鸯字未成忆饮緑蚁频斟不厌多帕罗轻软衬金荷从教弄酒春衫涴别有风流上眼波忆歌一串红牙碎玉敲碧云无力驻春宵也知唱到闗情处缓按余声眼色招忆眠泥娇成困日初长暂卸纱裙小簟凉漠漠帐烟笼午枕粉肌生汗白莲香忆妆宫样梳儿翠缕犀钗梁冰玉刻蛟螭妆成要防双心字不管箫官只画眉　春云阴阴雪欲落东风和冷惊罗幙渐看逺水緑生漪未放小桃红入蕚佳人瘦尽雪肤肌眉敛春山知为谁深院无人剪刀响应裁白纻作春衣　垂柳阴阴日初永蔗浆酪粉金盘冷帘幕低垂紫燕忙蜜脾已满黄蜂静髙楼睡起翠眉颦枕破斜红未肯匀玉腕半挥云岫碧楼前知有断肠人　新愁旧恨眉生緑粉汗余香在蕲竹象牀素手熨寒衣烁烁风灯动华屋夜香烧罢掩重扄香雾空蒙月满庭抱琴转轴无人见门外空闻裂帛声　霜叶萧萧鸣屋角黄昏陡觉罗裳薄夜风揺动镇帷犀酒醒梦回闻雪落起来呵手画双鸦醉脸轻匀衬晓霞真态生香谁画得玉奴纎手嗅梅花【东坡四时诗】一声啼鸟禁门静满地花阴春昼长【王文惠】玉钗半脱云垂耳亭亭芙蓉在秋水【东坡】婵娟两鬓秋蝉翼宛转双蛾逺山色　緑水红莲一朶开千花万草无顔色　桑条初緑与郎别柳叶半黄犹未归　飘飖舞袖双飞蝶宛转歌喉一索珠【并白乐天】剥葱十指转筹疾舞栁细腰随拍轻　粉胷半卷凝晴昼醉眼偷回小样刀【并方宇】满额鹅黄金缕衣翠翘浮动玉钗垂【裴余庆】蛱蝶双飞芍药丛鸳鸯对浴芙蓉水【真真歌】寳髻巧妆金翡翠罗裙宜着绣鸳鸯【章孝标】舞袖低回真蛱蝶朱唇深浅缀樱桃【方宇】楚金蹙袖春衫薄蜀锦攅花细带长【法振】平阳抚背穿驰道铜雀分香下璧门　闲吹玉殿昭阳笛醉折梨园缥带花【并杜牧】撚花下呈新曲放拨灯前谢改名【梦得】景阳春暖无人报太液秋深有鴈来【呉融】衣飘荳减浓香脸射芙蓉失娇色【霍小玉歌】连理枝前同结舌丁香花下共论心【韩襄】妆成落日卷帘坐小玉焚香罗帐深【李惟】孔雀罗衫窄窄裁珠襦防露鳯头鞋【石曼卿】君恩秋后叶日日向人踈【髙蟾】扫黛开宫额裁裙约楚腰【李义山】秀色似堪餐秾华如可掬【乐天】阴井生秋早明河澈曙迟【惠崇】难消守宫血易折舞腰肠【钱惟演】芙蓉初出水桃李总无言【尉迟正】出戸一囊麝见人双眼波


　　锦绣万花谷前集卷十七
　　钦定四库全书
　　锦绣万花谷前集卷十八
　　婚姻
　　齐麯周礼地官媒氏【媒谋也谋合异类使和成者今齐人名麯麸曰媒是也】婉娩女子十年不出姆教婉娩听从执麻枲治丝茧【婉谓言语也娩谓媚容也出记内则】
　　招招舟子匏有苦叶诗云招招舟子人渉卬不【招招号召之貎舟子舟人主济渡者舟人之子号召当渡者犹媒人之防男女使为匹配也】
　　宋子河鲂诗云岂其娶妻必宋之子岂其食鱼必河之鲂
　　七梅三梅标有梅其实七兮标有梅其实三兮求我庶士迨其今兮【落梅在树者三嫁娶急】
　　三星诗绸缪束薪三星在天主男女时礼而成若薪待人而后束三星在天所以嫁娶笺云三星谓心星有夫妇之象故嫁娶取以为候焉【出唐国风】
　　白狐九尾禹年三十未娶行涂山有白狐九尾造禹涂山人歌曰緌緌白狐九尾庞庞成子家室乃都攸昌禹遂娶之【吕氏春秋】
　　浩浩育育齐桓公使管仲求寗戚戚应之曰浩浩乎育育乎管仲不知婢子曰诗有之浩浩者水育育者鱼未有室家安召我居【水鱼喻人配偶寗戚有伉俪之思故陈此诗管子】
　　八世之后莫与京懿氏卜妻陈敬仲其妻占之是谓鳯凰于飞和鸣锵锵有妫之后将育于姜五世其昌并于正卿八世之后莫之与京【京大也左】
　　贤夫张耳游外黄外黄富人女甚美嫁其夫庸女去抵父客素知张耳贤乃谓女曰必欲求贤夫从张耳女听嫁张耳【史记】
　　九子墨郑众言婚礼有合欢铃九子墨铃取音声和谐墨取长生子孙【通典】
　　鳯求凰司马相如琴心挑文君歌曰鳯兮鳯兮归故乡遨游四海求其凰又云凰兮凰兮从我栖得托字尾兮永为妃【玉台新咏】
　　竹笥练裠后汉逸民戴良有五女疎裳布被竹笥木履而遣之故东坡诗云竹笥与练裠随时早婚嫁
　　纁加璧加羊晋志婚姻礼纳徴王侯纁束帛加璧乗马大夫纁束帛加羊天子加谷圭诸侯加大璋羊者祥也有羊汉末始也【晋志】
　　禁脔晋武帝为晋陵公主求婚谓王珣曰如真长子敬便足珣曰谢鲲不及真长不减子敬未几帝崩袁崧欲以女妻之珣曰卿莫近禁脔【本传】
　　玉镜台温峤姑有女甚丽姑嘱之峤曰佳壻难得如峤比如何曰何敢希汝比数日白姑已得壻身尽不减峤因下玉镜台一枚姑大悦既婚交礼女以手披纱扇抚掌大笑曰吾固疑是老奴果然【世说】
　　快壻后魏刘昞少依博士郭瑀学有女求婚偶有心于昞遂设一席召诸子弟曰吾有一女欲求一快女壻谁当坐此席者昞奋衣来坐曰昞其人也遂妻之【北史】剪刀为聘南史江祐求范云女为婚因酒酣巾箱中取剪刀与云曰且以为聘云笑而受之至祐贵云曰昔与将军为黄鹄将军今化为鳯凰荆布之室理隔华盛因出剪刀还之祐更姻他族及祐败妻子流离【本传】乌羊为礼南史孔淳之与王敬为方外之游又申以婚姻敬以女适淳之子遂以乌羊系所乗车辕提壶为礼至于尽欢共饮迄暮而归或怪其如此答曰固亦农夫田父之礼也【隠逸传】
　　武秋之后沈约弹王源为婚满璋璋庶人其祖满奋字武秋东晋之朝无闻其子孙【文选】
　　同系为婚晋刘颂嫁女于陈矫矫本刘氏子与颂近亲出养于姑改姓陈刘友讥之曰姚卢陈田本同根系而世皆为婚礼律不禁【颂】
　　禹别之州刘未第时娶赵晃长女早亡有二妹复欲妻之晔曰若是武有之德不敢为姻如言禹别之州庶可从命盖不欲七姨欲九姨故也夫人曰谚云薄饼从上揭刘郎及第岂得便拣防人家之女晔曰非敢有择但七姨骨相寒薄遂娶九姨生七子皆大官【青箱杂记】坦腹东牀郗鉴使门生求女壻于王导导令就东牀遍观子弟门生归谓鉴曰王氏诸少并佳然闻信至咸自矜惟一人在东牀坦腹独若不闻鉴曰此正佳壻及访之乃羲之也遂以女妻之后为右军
　　射孔雀目唐髙祖窦皇后父毅尝谓妻曰此女有竒相何可妄与人因画二孔雀于屏间请婚者射二矢阴约中目则得之射者阅数十皆不合髙祖最后射中各一目遂归之【帝后】
　　女坐壻鞍不经刘岳删定郑余庆书仪又以当时传习所见有亲迎女坐壻鞍之类尤为不经【岳】
　　牵丝得妻唐郭元振少美宰相张嘉贞欲纳为壻曰吾五女各有姿色今各持一丝幔前使子取便牵之得者为妇元振牵得一红丝得第三女【天寳遗事】
　　卢舅善箜篌卢李二生隠太白山习吐纳李生不甘贫浪迹江湖后于州逢卢生昔号二舅以马来迎朱门斜开侍婢数百人一女子佐酒善箜篌容色极佳上有朱字一行云中辨江树天际识归舟燕罢曰莫愿作姻否其年汴州陆长源以女妻之宛类卢舅善箜篌者李具言旧事女曰少年时因兄弟戏乃作梦入仙宫如公所言【卢肇遗史】
　　碧鹳雀唐裴寛为润州防军刺史韦诜有女择所宜归登楼见人于后圃有所瘗蔵访诸吏曰防军裴寛居也诜问状答曰适有人以鹿为饷不敢自欺故瘗之诜叹异乃引为按察判官许妻以女归语妻曰尝求佳壻今得矣明日防其族使观之寛时衣碧瘠而长既入族人皆笑呼为碧鹳雀诜曰爱其女必以为贤公侯妻也何以貌求人卒妻寛【本传】
　　飘叶题诗唐侯继图微时方倚槛于大慈寺楼忽有木叶飘然而下有诗曰浅拭翠娥悲为郁心中事搦管下庭除书成相思字后贮巾箧五六年与任氏为姻常念此诗任氏曰此是某作在左绵时书此争得至此如今书辨之无异【玉溪编事】
　　文书衔袖唐处士侯髙将嫁其女曰吾一女怜之必嫁官人不以与凡子王适懐奇负气曰吾求妇久矣闻此翁可人意且闻其女贤漫谓媒妪曰吾明经及第即官人侯翁女幸嫁若能令侯公许我即进百金妪诺公曰诚官人即取文书来适计穷吐实妪曰无苦我祗得一卷书粗若告身者我袖以往公未必取视公望见文书衔袖果信不疑曰足矣以女适王氏【韩王适墓志】
