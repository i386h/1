<!-- { "loadSidebar": true } -->
　　诗可使食无肉不可居无竹无肉令人瘦无竹令人俗人瘦尚能肥人俗不可医若对此君仍大嚼世间那有扬州鹤【东坡】此君倾盖如故旧骨相竒絶人间秀程婴杵臼孤立难伯夷叔齐采薇瘦【山谷】出槛亦不剪従教长瘦丛年年到朱夏叶叶是清风【陈肥】未教急雪枝枝打更要幽禽日日来坐诵东坡食无肉枯肠日日转饥雷【韩子苍】城中寸土如寸金幽轩种竹只十个春风谨勿长儿孙穿我堦前緑苔破【冷斋夜话】移得萧骚从古寺洗来踈净见孤峯【郑谷】卷帘隂薄漏山色欹枕韵疑寒雨声春晩不知桃李谢嵗寒非避雪霜深【张咏】栖凤枝梢犹嫩弱化龙形状已依稀【李景】鸣玉不妨风细细琐时借月娟娟【吴正仲】但有嵗寒心两三竿也足虬腾双角直鲸喷两须长【司马公双竹】月回龙并影风过凤聮声寒生緑樽上影入翠屏中【梅圣俞】何堪裁凤律只好制鱼竿【余清】
　　笋
　　龙雏隣里亦知偏爱竹春来相与防龙雏【东坡】
　　稚子杜诗竹根稚子无人见沙上鳬雏傍母眠唐人多以稚子为笋或以是为竹防【古今诗话】
　　箨龙卢仝寄男诗云箨龙正称寃莫教入汝口丁宁嘱托汝汝活箨龙否
　　诗春风吹起箨龙儿戢戢满山人未知急唤苍头斵烟雨明朝唤作碧参差【朱乔年】緑竹半含箨新梢才出墙色侵书帙晩隂过酒樽凉雨洗涓涓净风吹细细香但令无剪伐防见拂云长【杜】緑节已储霜黄苞犹掩翠髙标凌秋严正色夺春媚风枝未飘吹露粉先含泪【退之】斫取青光冩楚词腻香春粉黒离离无情有恨无人见露压烟啼千万枝【李贺】乆客厌虏馔枵然思南烹故人知我意千里寄竹萌骈头玉婴儿一一脱锦防【坡】洛下班竹笋花时压鲑菜一束酬千金掉头不肯卖我来白下聚此族富庖宰茧栗戴地飜觳触墙壊戢戢入中厨如偿食竹债甘葅味菌耳辛膳胹姜芥烹鵞杂熊掌炮鳖乱羣介小儿哇不美防壤有余嘬可飱贵于少古来食共噫尚想髙将军五溪无人采　恵文緑箨包一束园丁破冻取寒玉坚冰封节春未回不怕东风吹作竹　东园苦竹味胜肉箨龙称寃莫采録烦君更置苍玉来明日风雨皆成竹【并山谷】见角牛羊没看皮虎豹存狂剧时穿壁羣强防触藩戈矛头戢戢蛇虺首掀掀【退之】汉川修竹贱如蓬斫斧何曽赦箨龙料得清贫馋太守渭川千亩在胷中【坡诗】
　　墨竹
　　起吴道子墨竹起扵近世不知其所师承初吴道子作画连笔作卷不加丹青予意墨竹之师起于此【山谷墨竹序】燕肃国朝侍郎字穆之师李成雅善墨竹【画史】
　　铁钩鎻山谷云江南李主作竹自根至梢极小者二钩勒成谓之铁钩鎻
　　嫩篁翠篠山谷云嫩篁翠篠极难为工能妙者唯吴生耳所以文与可作老竹枯木霜风寒雀夹帯烟雨以助笔势
　　诗古今作生竹能者未十辈吴生勒枝叶筌寀逺不逮江南铁钩鎻最许诚悬防燕公洒墨成落落与时背湖州三百年笔与前哲配吾宗学湖州师逸功己倍预知更入神后出遂无对吾诗被压倒物固不两大　酒浇胷次不能平吐出苍竹嵗峥嵘卧龙偃蹇雷不惊君与此君俱忘形晴牎影落石处松煤浅染饱霜兎中安三石使屈蟠亦恐形全便飞去　荣荣枯枯皆本色悬之髙堂风动壁　小竹扶踈大竹枯笔端真有造化炉人间俗气一防无健妇果胜大丈夫　地下文夫子风流絶此人能和春晩色幻出嵗寒身马鬛松成拱鵞溪墨尚新【并山谷】不根而生从意生不笋而成由笔成【乐天】
　　柳
　　灵和殿刘悛献蜀柳状若丝缕武帝种于灵和殿前因宴叹曰此柳风流可爱似张绪少年时
　　诗昭阳雨过笼斜日长信风来扫落花无限春情与春恨防条分在后妃家　天下风流无緑杨一春生意别离乡柔根恐是离肠结未折长条先断肠【石曼卿】朝看浓翠傲炎赫夜爱踈影摇清圆风翻雪阵如絮乱蠹响啄木秋声坚【坡诗】碧玉妆成一树髙万条垂下緑丝绦不知细叶谁裁出二月春风作剪刀【贺知章】髙拂危楼低拂尘灞陵攀折一何频思量却是无情木不解迎人只送人【裴诜】袅袅和烟映玉楼半垂楼上半垂沟而今渐觉枝头宻恼乱春风卒未休【罗隠】含烟帯雨过平桥嫋嫋千条复万条张令当年成底事风流才是女儿腰【吕居仁】带雨飘来成暖雪卷春归去作飞毬【石懋】青罗帯上雪花飞不用天工一尺围【韩子苍】南自黄河东自淮緑影一千三百里但将春色送秋色不觉杨家是李家　三条陌上拂
　　金羁万里桥边映酒旗【滕迈】香絮乱飘梁苑雪细条轻袅楚宫腰【王元之】平河千里经春雪广陌三条尽日风【钱惟演】已带黄金缕仍飞白玉花长时须拂马宻处小藏鸦眉细从他敛腰轻莫自斜玳梁谁道好偏拟映卢家【李义山】半烟半雨溪桥畔闲杏闲桃山路中防得离人无限意千丝万絮惹春风【郑谷】
　　梅
　　淡妆美人隋开皇中赵师雄迁罗浮一日天寒日暮于松林间见美人淡妆素服出迎时残雪未消月色微明师雄与语极丽芳香袭人因与之扣酒家共饮少顷一緑衣童子来笑歌戏舞师雄醉寝但觉风寒相袭久之方已自起视乃在大梅花树下上有翠羽啾嘈相顾月落参横但惆怅而已【柳子厚龙城録】
　　寄驿使陆凯与范晔相善自江南寄梅一枝诣长安与晔并诗曰折花逢驿使寄与陇头人江南无别信聊赠一枝春【荆州记】
　　梨花梦王昌龄梅诗落落寞寞路不分梦中唤起梨花云东坡梅词云髙情已逐暁云空不与梨花同梦用此也
　　梅花赋皮日休桃花赋序云宋广平为相疑其铁心石肠不解吐软媚词观其梅花赋清新丽妍便巧富艶得徐庾体殊不类其为人也东坡诗云为君援笔赋梅花不害广平心似铁
　　白玉堂白玉堂前一树梅今朝忽见数枝开儿家门户重重闭春色因何得入来【薛涛】
　　顿有亭王直方家有苏黄字遂取宋武帝谓谢晦谢昆一时顿有两玉人名亭亭前有梅陈后山有诗云顿有亭前玉色梅情知不肯破寒开似怜憔悴两公客独倚东风遣信来【后山集】
　　鹤膝枝江梅雪里与蓑衣莫遣寒侵鹤膝枝
　　诗柔梢繁白玉钿封忍尽娇心恨防重姑射真人冰作体广寒仙女月为容江南春信香尤在楼上晨妆粉不供可惜东风晴未暖洛川流雪更无踪【石曼卿】众芳摇落独暄妍占尽风情向小园踈影横斜水清浅暗香浮动月黄昏霜禽欲下先偷眼粉蝶如知合断魂幸有微吟可相狎不须檀板共金樽　剪梢零碎防酥团向背稀稠画亦难蘂讶粉绡裁太薄蒂疑红蜡缀初干忆着江南旧行路酒旗斜拂堕吟鞍　小园烟景正凄迷阵阵香寒压麝脐池水倒窥踈影动屋檐斜入一枝低雪后园林才半树水边篱落忽横枝【并和靖】额黄映日明飞燕肌粉含风冷太真【介甫】知访寒梅过野塘乆留金勒为回肠谢郎衣袖初翻雪荀令熏炉更换香何处拂胷资蝶粉防时涂额借蜂黄维摩一室虽多病亦要天花作道场【李义山】晚嵗风霜从冷淡寒梢气象自清真此时空作西湖梦踈影横斜访旧隣【韩子春】非云非雪月初浮疑是佳人狐白裘细雨狂风莫欺折冰肌玉骨未禁愁【潘邠老】风撼孤根雪压枝小苞香拆大寒时羣芳且莫相矜笑止渴和羮自有期【李尧夫】调鼎自期终有实论花天上更无香月娥服御无非素玉女精神不尚妆【张文潜】已消残雪豆稭灰斜压踈篱一半开虽我故园无分看问渠春色防时来冷香渐欲熏诗梦落叶尤能韵砌台定复水边多屐齿试呼长鬛视苍苔【卢襄】老杜骑驴入草堂独怜江路野梅香定知深院黄昬后踈影横斜更断肠　夐酥滴滴缀斜枝想见香心未吐时但有仙人殷七七从教横笛月中吹　百叶梅梢拂掠黄风摇雨练亦凄凉【谢无逸】春傍寒梅占作魁粉香前夜陇头开人间猎月未曽到天上花王先遣来【陈元老】东阁观梅动诗兴还如何逊在扬州江边一树垂垂发朝夕催人自白头【老杜】万木冻欲折孤根暖独回前村深雪里昨夜一枝开【齐已】一夜欲开尽百花犹未知人心皆共惜天意不教迟【李峤】斜日夀阳醉青灯姑射眠香肌照人白笑靥为谁圆【山谷】暗吐幽香穿别院半欹斜影入寒塘冰肌宛是仙姑女粉面端疑骑省郎苦是蜜奴曽拂掠肯收红艳贮蜂房【田元邈】折归忍负金蕉叶笑挿谁临玉镜台女堞未须翻角调锦囊先喜助诗才【张安彦】絶色殊无朱粉态真香寕许燕莺知凝情金谷登楼日敛黛温泉赐浴时冩作清声玉笛何人持向月中吹【赵义若】冷冷踈踈雪里春不轻吹笛付伶伦出墙幽独窥隣女临水横斜览镜人【杨时可】春来幽谷水潺潺的皪梅花草棘间一夜东风吹石裂半随飞雪度闗山　何人把酒慰深幽开自无聊落更愁幸有清溪三百曲不辞相送到黄州　蕙死兰枯菊已摧返魂香入岭头梅数枝残烛风吹尽一防芳心雀啄开　南行度闗山沙水清练练行人已愁絶日暮集微霰殷勤小梅花彷佛吴姬面暗香随我去囬首惊千片西湖处士骨应槁只有此诗君压倒东坡先生心已
　　灰为爱君诗被花恼多情立马待黄昏残雪消迟月出早江头千树春欲暗竹外一枝斜更好孤山山下醉眠处防缀裙腰风不扫万里春随逺客来十年花送佳人老不知风雨卷春归收拾余香还畀昊　细雨裛残千颗泪轻寒痩损十分肌【并东坡】好借月魂来映烛恐随春梦去飞扬　不御鈆华知国色只裁云缕想仙裳须撚黄金危欲堕带围红蜡巧能妆【介甫】緑杨解语应相笑漏泄春光却是谁【成谋】短笛楼头三弄夜前村雪里一枝春【舒亶】疑是隔墙窥宋玉巧如施粉妬何郎【徐师川】已呼白面书生去更约青腰玉女来【田元邈】偏怜雪里无双艳渴嗅风中第一香【陶开祖】宫臣赫奕三川守野意潇踈四皓家【司马公】动摇腊信随征使勾引春情出苑墙【杨蟠】同心不见昭仪种五出时惊公主花【陈去非】古驿路边烟雨暮孤庄篱畔水云寒【王性之】楼上箫声欲断魂仙官分与一枝春旋催妆额添宫様细捻香须数玉尘月下精神宜淡竚雪边肌体更清匀老来花事无消息只有君诗当冩真天与孤标不受尘生憎桃李鬬芳新诗来名下无虚
　　士花在身边当丽人只恐素英欺白髪试烦纎手挿乌巾风流今代神仙尉管得河阳县里春【并于湖】南枝向暖北枝寒一种春风有两般凭仗髙楼莫吹笛大家留取倚栏干【诗话二仙客】
　　黄梅
　　一家春异色深宜晩生香故触人不施千防白别作一家春【后山】
　　蜡梅
　　宫様黄闻君寺后野梅发香蜜染成宫様黄不拟折来遮老眼欲知春色到池塘【山谷】
　　诗金蓓鎻春寒恼人香未展虽无桃李顔风味极不浅体熏山麝脐色染蔷薇露披拂不盈襟时有暗香度【师川】
　　红梅
