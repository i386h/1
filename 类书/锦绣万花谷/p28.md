<!-- { "loadSidebar": true } -->
　　破鸡傅琰为山隂令有野父争鸡琰问各何以食鸡一云粟一云豆乃破鸡得粟而罪言食豆者人称神明呪虎汉童恢为不其令民常为虎所害获二虎恢呪虎曰王法杀人者死汝若是杀人者当垂头服罪自知非者当号呼称一虎低头闭目即杀之其一视恢鸣吼自奋遂放释之【循吏】
　　辩妇杀夫吴録张举为令有妇杀夫因焚屋言烧死其弟讼之举尸开口视其灰令人取狗二头生一杀一而俱焚之开视其口杀者无灰生者有灰乃明夫生死妇遂服
　　牛主张元济为武阳令与元武县隣元武人有以牸牛依其妻家八九年牛孳产十余头及将异居妻家不与县累政不能决其人诣武阳质于元济元济令牛主其头将诣妻家村中云捕盗牛贼召村中牛悉集各问其所从来妻家不知其故恐连及指其诉牛曰此是女婿家牛也元济发头谓之曰此即女婿可以牛归之妻家服罪元武县闻之大慙
　　王元防十竒嘉祐中京西转运司奏据河清县僧道进士举留知县王元防再任本司体量得本官军民歌咏有十竒一竒民吏不识知县儿二竒塌却曹司旧肚皮三竒买物价例不相亏四竒处事明白尽无私五竒街里不见凶顽儿六竒蝗虫不入境内飞七竒不敢赌钱怕官知八竒不义不孝不敢为九竒乡村不被公人欺十竒百姓纳税不勾追上令审官院记姓名【分纪】
　　治县谱傅琰并父僧祐并为山隂令父子并着竒绩世云诸傅有治县谱【齐书】
　　諌献龙眼荔枝后汉和帝时唐羌为临武长县接南海献龙眼荔枝十里一铺五里一堠奔腾险阻死者继路羌上书谏帝下诏逺国珍羞本以奉宗庙茍有伤害岂爱民之本勅勿献
　　夜灌楚亭梁大夫有宋就为边县令与楚隣界梁楚亭皆种梁亭力灌其美楚恶楚令恶其之恶慕梁亭之美已因夜徃窃梁梁亭觉之因请其尉亦欲徃搔楚宋就曰恶是结怨分祸之道也令人窃徃灌楚楚日以美楚亭察之乃梁亭之遗也楚令闻之大悦具以闻楚王悦梁之逊已也乃谢以重币而交梁王故梁楚之欢自就始【贾谊新书】
　　县妖破胆唐李杲迁洛阳令民吏畏服时有夜闻衢中有人语曰李令古今正人也行事威猛令人破胆此中不可久居闻者啓门视之寂无影响方知其妖也闻者李兼遂书其壁曰猾吏畏服县妖破胆好录政声闻于御览【摭遗】
　　太公为灌坛令吕望为灌坛令文王梦见妇人当道哭问其故曰吾是太山神女嫁为西海妇灌坛令当吾道梦觉召太公为太师焉【博物志】
　　卧虎董宣为洛阳令搏击豪强京兆号卧虎
　　铁船渡海九国志贾郁为仙游令受代有一吏酣郁怒曰吾当再典此邑以惩汝辈吏言曰公欲再作令犹造铁船渡海是嵗王氏廷钧建号授郁旧邑时醉吏为库史不数月盗官钱数万郁批牍尾曰窃铜镪以润家非因皷铸造铁船而渡海不假炉锤决杖徒之【并分纪】探赤白丸尹赏为长安令长安中闾里少年受财报仇相与探丸为弹得赤丸者斫武吏得墨丸者斫文吏白丸者主治丧城中薄暮尘起勡刼死伤横道赏至穿地数丈名虎穴杂举轻薄少年恶子悉记之分捕纳虎穴中【赏】
　　吏恶其明察太常博士陈诂知祥符县县恶其明察欲中以事而诂亷事不可得乃欲以竒动京师自录事以下皆逃去京师果喧言诂政苛暴是时明肃太后听政欲加罚陈尧佐为枢宻副使力争之以谓罪诂则奸人得计而沮能吏诂由是获免【陈神道碑】
　　罪言秋霖无损大厯中秋霖害稼京兆尹奏多损田韩滉执奏不实渭南令刘藻附滉言所部无损代宗览奏以谓水旱咸均不宜渭南独免命御史再检渭南损田三千余顷上谓御史曰县令职在字人不损犹宜称损损而不闻岂有恤人之意耶乃贬藻
　　帝不当择令栁浑为相帝当择令宰畿邑而政有状召宰相语皆贺栁浑独不贺曰此特京兆尹职耳陛下当择臣等臣当选京兆尹当求令亲细事代尹择令非陛下所宜【并职官分纪】
　　戴星出入宓子贱为单父宰弹琴不下堂而单父治巫马期为单父戴星出戴星入单父亦治宓子曰彼任力我任人任力者劳任人者逸【韩诗外传】
　　身挽舟唐何易于为益昌令州刺史崔朴尝乘春与賔客泛舟出益昌傍索民挽繂易于身引舟朴惊问状易于曰方春百姓耕且蚕惟令不事可任其劳朴愧疾驱去【易于传】
　　南金口明府手唐张巡为真源令士多豪猾大吏华南金植威恣肆邑中语曰南金口明府手巡下车以法诛之莫不改行【本传】
　　以瘠马人应诏夏英公知安陆受勅举幕职有节推王公粝食弊衣一马瘦瘠仅能移步自贰车以下乞以斯人应诏夏亦自知之遂改官宰邑
　　王荆公知鄞县王荆公知明州鄞县读书为文章二日一治县事起堤堰大坡塘贷谷于民立息以偿新陈相易兴学校严保伍邑人便之故为执政所行之法皆本于此【言行録】
　　朱出墨入后周苏绰始制文案程式朱出墨入及计帐戸籍之法【鸡跖集】
　　诗清风动百里惠化闻京师流人若云归耕种满郊岐山光净陇麦日色明桑枝讼息但长啸賔来或解颐范宰不买名弦歌对前楹为邦黙自化日觉冰壶清百里鸡犬静千庐机杼鸣　吾爱崔秋浦宛然陶令风门前五杨栁井上三梧桐山鸟下防里檐花落酒中　河阳花作县秋浦玉为人地逐名贤好风随惠化春　见客但倾酒为官不爱钱【并李太白】翟表郎官瑞鳬看令宰仙单父长多暇河阳实少年　疎衙退卷花轴曲槛客来听竹风　今日潘懐县同时陆浚仪【并杜甫】河堤绕绿水桑柘连青云缲丝鸣机杼百里声相闻【东坡】桃李虽无言春风满城花陵陂青青麦烟雨涧桑麻白头宴来起襁褓声呕哑　壶觞调笑平民讼賔客风流醉舞腰　摩手抚鳏寡藁砧磔强梁【并山谷】篱边菊秀先生醉桑下雏娇稚子仁【晏元献】风清竹阁留僧宿雨湿莎庭放吏衙【廖疑】废土有人耕不畏古防无讼醉何妨【熊皎】鸱夷江上畬田稔牛斗星边贯索空【周啓明】琴弹终日得古调印鎻经秋带藓痕　雨后有人耕绿野月明无犬吠花村　犬眠花影地牛牧雨声坡【并李拱】印文生緑经旬合砚匣留尘尽日封【林逋】县古槐根露官清马骨髙　里门喧诵读村落罢追胥【韩驹父】砚贮寒泉碧庭堆败叶红【髙元钜】三年清似水六月冷如冰【裴诜】忧民如有病见客似无官【魏野】
　　县丞
　　真清陆景倩为扶沟丞按察使覆州县殿最必欲得实有吏言状曰某强清某诈清景倩曰真清【磨文】
　　病聋黄霸为颍川守许丞老病聋督邮白逐之霸曰许丞亷吏虽老尚能拜跪迎送正颇重听何伤且善助之或问其故霸曰数易长吏公私费耗所易吏未必贤益为乱凡治道去泰甚者耳【本】
　　涉笔唯谨吏抱成案诸丞卷其前钳以左手右手摘纸尾鴈鹜行以进平立睨丞曰当署丞渉笔占位署惟谨不负崔斯立为蓝田丞始至喟然曰丞哉丞哉余不负丞而丞负余则尽去其牙角一蹑故迹　庭有老槐四行南墙巨竹千挺俨立若相持水防防循徐鸣斯立痛扫溉对树二松日吟哦其间【并韩蓝田记】
　　六安丞桓谭数言事忤防出为六安丞忽忽不乐道病卒【本】
　　县尉
　　复置县尉五代之季武臣擅州县之权遂罢县尉遣小将卒长受之颇为乡社之患太祖欲复旧制御讲武殿召三铨选人有乐尉者面东南立选人多不欲徃徃西立帝曰迂儒如此令杖驱出是后乐为者众乃复旧制【见闻录】
　　梅仙西汉梅福为南昌尉上疏言事不用遂学仙隐为吴门市卒不知所终号神仙尉
　　人道畿尉有六道入御史为佛道入评事为仙道入京尉为人道入判官为饿鬼道【御史台记】
　　香尉汉雍仲进南海香拜洛阳尉人号曰香尉【述异记】惠出一尉唐员半千为武涉尉嵗旱劝令发粟赈民不从令谒州半千悉发之下頼以济刺史大怒囚半千防薛元超持节渡河责太守曰君有民不能恤使惠出一尉尚何罪耶命释之【本传】
　　动手回身语林商则任廪丘尉性亷县令丞多贪因宴会舞令丞舞皆动手尉则回身而已令问其故则曰长官动手賛府亦动手惟有一个更动手百姓何容活耶人皆大笑嘲曰令丞俱动手县尉止回身【职官分纪】
　　投金濑吴越春秋伍子胥伐楚还溧阳瀬水上欲酧初时自杀妇人以百金不知其家投金瀬水中而去唐孟郊为溧阳尉徃瀬水傍徘徊赋诗曹务多废令白府以假尉代之分其半俸【郊传】
　　射鸭堂坡题县尉水亭云已作观鱼槛仍开射鸭堂【孟郊为溧阳尉开射鸭堂坡诗注】
　　鸂双立滩头唐河南伊闾县前有大溪每僚佐有入台省即水中先有小滩出石砾金沙澄澈可爱牛僧孺为尉一日忽报滩出翌日邑宰与同僚列筵亭上观之有老吏云此分司御史非西台之命若是西台滩上当有双鸂立前后如此为验僧孺揣县僚无出于已因举杯曰既能有滩何惜一双鸂宴未竟俄有双鸂飞下不旬日诏拜西台监察御史【剧谈录】
　　明公坐苏珦授鄠县尉长史李义琰召谓曰鄠县本多诉近日遂絶访闻果由明公为疎理因循指防事曰此即明公坐也【本】
　　春兰秋菊唐裴子余补鄠县尉同列李朝隐皆以文法着子余独以词学知名或问雍州长史陈崇业子余朝隐优劣对曰春兰秋菊俱不可废【职林】
　　五色棒曹操为洛阳比部尉造五色棒县门左右【三国志注】母缝衣孟郊为溧阳尉有游子吟曰慈母手中线游子身上衣临行宻宻缝意恐迟迟归【郊集】坡诗缝衣送与溧阳尉
　　陈牒藏竒笔唐张旭为常熟尉有老人陈牒宿昔又来旭怒其繁责之老人曰观公笔竒妙欲以藏家耳【李白集】与陈尉真书廊落王方平既降蔡经家有陈尉诣门乞见方平使行前向日而立方平从后观之曰君心邪不正未可教以仙道当授君地上主者以一符与陈尉言此不能度世止能存君本夀出百嵗向上可以禳灾治病陈尉果一百十嵗死自方平去后数十年经复归家逺有书与陈尉真书廓落大而不工陈尉家世世存之以为寳【神仙集】
　　主簿
　　无如杨主簿唐杨于陵为句容主簿韩滉节度金陵择婿谓其妻曰阅人多矣无如杨主簿以女妻之【职林】徙舍祭灶汉孙寳以明经为御史大夫张忠辟寳为属欲令授子经更为除舍设储偫孙寳自劾去忠心内不平后署寳主簿寳徙入舍祭灶请比隣甚悦忠怪之使所亲问寳何前后不相副耶寳曰士安得独自髙前日君男欲学文移寳自近礼有来学不闻徃敎道不可诎身诎何伤且不遭者何无不为况主簿乎忠闻之大慙【实传】
　　鸾凤枳棘汉仇览为县主簿宰谓曰枳棘非鸾凤所栖他时论道岩廊非主簿而谁【本传】
　　昻昻千里之驹韦元将为郡主簿杨处称曰主簿有长成之风昻昻千里之驹【三辅决录】
　　挥白羽本朝谢文本书生善用兵尝为西凉州主簿坡有诗云圣朝若用西凉簿白羽尤能效一挥【鸟台诗话】弹筝歌秋风谢景仁为豫州主簿在桓阁下闻其善弹筝呼之既至取筝与弹因歌秋风意气殊适以此大竒之
　　入铁主簿三国典畧齐许惇性识敏速达于从政尝为司徒主簿以能判时人号曰入铁主簿
　　十钱主簿元庆性贪鄙为太尉主簿事无大小得物然后判或十钱二十取之时号十钱主簿【并分纪】
