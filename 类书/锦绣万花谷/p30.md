<!-- { "loadSidebar": true } -->
　　换官训武修武郎【宣教郎】从义郎【宣义郎】秉义郎【承事郎】忠翊郎【承奉郎】保义郎【修职郎】承节承信郎【廸功郎】进武进义校尉【将仕郎】
　　大礼封赠三代
　　三代【内封父祖官系武臣者视文臣封赠封换格封赠三代准此】
　　初封【签书宻院事降二等谓如父与朝散郎之类】
　　曽祖【朝奉郎】祖【朝散郎】父【朝请郎】
　　初赠
　　曽祖【太子少保】祖【太子少傅】父【太子少师】
　　封赠
　　曽祖母祖母母妻【国夫人执政官签书枢宻院事郡夫人】
　　每遇大礼封赠二代
　　太子太师　太子太傅　太子太保　太子少师太子少傅　太子少保　御史大夫　观文殿
　　学士　资政保和殿大学士　金紫光禄大夫左右金吾衞上将军　左右衞上将军　银青光禄大夫　光禄大夫
　　二代
　　初封
　　祖【通直郎】父【奉议郎】
　　初赠
　　祖【朝奉郎】父【朝散郎】
　　封赠
　　祖母母妻【郡夫人观文殿学士资政保和殿大学士并淑人】
　　每遇大礼封赠一代
　　文臣通直郎以上　武臣修武郎以上
　　一代
　　初封赠
　　父【文臣承事郎武臣内侍伎术官将校并忠训郎】
　　母妻【孺人】











　　锦绣万花谷前集卷十四
　　钦定四库全书
　　锦绣万花谷前集卷十五
　　将帅
　　弓为霹雳声唐长孙无忌父晟讨突厥突厥畏晟威闻其弓声谓为霹雳见其走马称为闪电
　　累磁石晋马隆讨西羌夹道累磁石贼负铁铠行不得前隆卒悉负犀甲无碍贼以为神
　　能忍得胜晋朱伺有武勇江夏太守杨珉问将军击贼何以每得胜伺曰两敌相对惟当忍之我能忍是以胜之
　　以智为本魏元忠上封事曰天下之柄二文武而已今言武者先骑射不稽之权略文者首词章不取之经纶养由基射能穿札不止鄢陵之奔陆机识能辨亡无救河桥之败士在贫贱皆思立功懐琬琰就煨尘抱栋干困沟壑安知其方略哉故汉拜韩信举军惊笑蜀用魏延羣臣觖望此富贵者易为善贫贱者难为功也故隂阳不和拔士为相蛮貊不庭擢校为将齐段孝有言持大兵如擎盘水一致蹉跌求止可得哉是知大将临戎以智为本
　　两骑萦搅数万人南史周盘龙与魏军战子奉叔单马率二百余人陷阵魏万余骑张两翼围之一骑还报奉叔已没盘龙驰马奋矟奔魏军魏人莫不披靡时奉叔已大杀魏军得出盘龙不知乃东西触击魏军奉叔见其父乆不出复跃马入阵父子两骑萦搅数万人魏军大败盘龙父子由是名播北国
　　辕门二龙唐乌承玼乌承恩皆为平卢先锋沉勇而决号为辕门二龙【并本传】
　　走如飞北魏将杨大眼骁防走如飞尚书李冲典选大眼徃求冲不许大眼曰尚书不见知下官出一技便出长绳三丈许系于髻而走绳直如矢马驰不及冲因惊叹遂用为军主【北史】
　　折树矟羊侃入南朝预燕时少府新造两刃矟成长二丈四尺围一尺三寸帝因赐侃紫骝马令试之侃执矟上马左右击刺特尽其妙观者登树树为折因号此矟为折树矟【分纪】
　　无部曲行阵李广击胡无部曲行阵顿舍不击刁斗幕府省文书然逺斥堠未尝遇害
　　正行伍治簿至明程不识与李广俱击胡正部曲行伍击刁斗治簿至明军不得休息未尝遇害然士多乐广而苦不识
　　铁瑕鞍刘曜僣位陇右陈安叛曜使平先讨安安左手奋七尺刀右手执丈八尺蛇矛平先与安战三交夺其蛇矛安弃马走斩之陇右歌之曰陇上壮士有陈安防骢交马铁瑕鞍七尺大刀奋如湍丈八蛇矛左右盘十荡十决无当前
　　来嚼铁唐来填为颍川太守贼来攻手射贼皆应而仆贼拜城下目为来嚼铁
　　王铁枪五代梁王彦章骁勇能跣足履棘行百步持一铁枪骑而驰突奋疾如飞军中号王铁枪末帝用为招讨使问破敌之期对曰三日左右失笑彦章受命而出两日至滑饮酒半醉起引精兵趋徳胜举锁烧断之斩浮桥急击南城遂破盖三日矣
　　避矟夺矟唐尉迟敬徳战善避矟每单骑入贼虽羣刺之不能伤又能夺取贼矟还刺之齐王元吉使去刃与之校敬徳请王如刃而独去之卒不能中帝尝问夺矟与避矟孰难对曰夺矟难试使与齐王戏王三失矟遂大服
　　半段枪哥舒翰与吐蕃战特半段枪迎击所向披靡有奴左车以力闻舒翰用枪追贼拟枪于肩叱之贼顾翰刺其喉腾之髙五尺左车斩其首【并本传】
　　蹀血虏庭太宗践阼突厥部离叛李靖率劲骑三千由马邑趋恶阳岭颉利大惊靖夜袭定襄破之可汗脱身走帝曰李陵以步卒五千絶漠然卒降匈奴其功尚得书竹帛靖以骑三千蹀血虏庭古未有辈足澡吾渭上之耻矣【靖传】
　　微服度闗狄青征侬智髙顿军昆仑关下翊日将度闗晨起诸将侍立甚久而青尚未坐日髙诸将疑之入帐周视则不知青所在诸将相顾惊怛俄有军至曰宣徽传语诸官请过闗吃食方知青已微服度闗矣【东轩笔录】三箭定天山薛仁贵讨契丹九姓十余万令骁骑数十来挑战仁贵发三矢杀三人虏气慑皆降军中歌曰将军三箭定天山壮士长歌入汉闗
　　天下可一箭而定五代安重诲为节度使与蕃使并辔而行指飞鸟射之应而落观者万众无不快抃由是名振北狄自谓天下可以一箭而定【并本】
　　小尉迟本朝呼延賛以武勇为衞士直长自言受国恩誓不与契丹同生徧刺其体作赤心杀契丹字反其唇内亦刺之鞍韀兵仗皆作其字尝召善黥者横劒于膝呼其妻责以受禄无报当黥为字以报不然者断首举家号泣以谓妇人黥面非宜愿刺臂许之诸子仆妾亦然尝作破阵刀降魔杵铁鞭铁幞头两旁有刃皆重数十斤乘骓马绯林额慕尉迟之为人自称小尉迟【文公】贺若弼论将隋炀帝问贺若弼曰杨素韩擒虎史万嵗皆良将也优劣如何弼曰杨素是猛将非谋将韩擒虎是鬬将非领将史万嵗是骑将非大将帝曰谁也曰惟所择弼意自许也
　　大胜大败唐太宗尝曰当今名将惟李勣江夏王道宗薛万彻而已勣道宗虽不能大胜亦未尝大败至万彻非大胜即大败矣【并本传】
　　梦骑五色狮子齐王敬则梦骑五色狮子明帝即位以敬则为直阁将军【齐书】
　　赍九环金带隋薛道衡出为襄州总管髙祖谓曰尔之去朕如断一臂于是赍物三百段九环金带马十匹遣之
　　狄天使狄青字汉臣汾州人世本农家县为乡书手移易税赋事发遂逃走京师投拱圣营为兵迁散直为延州指挥使会元昊叛屡将兵出战四年间大小二十五阵八中流矢西戎及砦下以至京师之人皆呼为狄天使七迁泾原路副总管上欲见之诏令入朝会寇逼边俾图像以进上观其仪表曰朕闗张也于是有敌万人之称【并分纪】
　　荣公第六郎隋来防儿封荣国公第六子来整为武贲郎将骁勇击羣盗惮之作歌曰长白山头百战场十十五五把长枪不畏官军千万众只畏荣公第六郎【隋书】种世衡用间种世衡守青涧城尝以罪怒一畨将杖其背僚属请莫能得其人被杖以奔元昊甚信之得出入枢宻院嵗余尽得其防事以归乃知世衡用间也贪利以诱虏曹武穆玮知镇戎军日尝出战小防虏引兵去玮乃驱所掠牛羊辎重缓驱而还颇失部伍其下言曰牛羊无用不如弃之整众而归玮不答虏闻玮利牛羊而师不整还袭玮玮愈缓行得地利处乃止虏近使人请之畨军逺来必甚疲我不欲乘人怠请休憩士马少选决战虏欣然良久又使人谕之曰歇定乃驰矣于是各皷军而进一战大破虏师遂弃牛羊而还徐谓其下曰吾知虏已疲故为贪利以诱之此其复来防行百里矣若乗鋭便战犹有胜负逺行之人若小憩则足痹不能立人气亦防吾以此取之
　　钲声止破虏狄青在泾原以寡当众必以竒胜预戒军中舍弓执短兵令军中闻钲声一则止再声则严阵三而阳却钲声止则大呼而突出士卒如其教虏人大笑钲声止忽前突之虏大乱相踵践死【并笔谈】
　　骑兵破标牌狄青征侬智髙曽公亮问贼之标牌殆不可当如何青曰标牌步兵也当骑兵则不能施矣青率众半夜度昆仑闗逆战于归仁铺纵骑二千出贼后标牌为马军所突皆不能驻马上铁连枷击之遂皆披靡智髙焚城遁去【南丰杂记】
　　隂徳愈昌曹彬封冀王事太祖太宗收复四方未尝枉戮一人其后子孙益炽世为将相出皇后且三世为将道家所忌而冀王后世愈昌岂非隂徳所致【分纪】
　　楯上磨墨梁荀济曰大丈夫当于楯上磨墨作檄【坡诗注】好唤宰相吟诗景徳元年虏犯澶渊真宗北伐髙琼自扶辇拥众渡河至浮桥一半髙琼执辔曰好唤宰相吟两首诗退虏骑葢当时宰相王钦若陈尧叟好为诗以薄此辈故髙琼有此语【元城语录】
　　鋭头将军杜诗鋭头将军何来迟令我心中苦不足【白起头小而鋭】
　　江南干当公事曹武惠冀王彬凡降四国主江南西川广南湖南未尝杀一无辜诸子皆贤玮琮璨皆领旌钺陶弼有诗曰搜兵四把降王缚教子三登上将坛其后少子玘实生光献慈圣太后辅佐仁宗母仪累朝子孙昌盛近世无比既平江南回诣阁入见榜子称奉敕江南干当公事回其谦恭不伐如此【涑水记闻】
　　铜梁门铁遂城虏犯澶渊傅潜坚壁不战河北支郡或陷或弃是时魏能守安肃军杨延朗守广信军乃世所谓梁门遂城者二军最逼虏境而攻围不下时人目二军为铜梁门铁遂城由二将能守也【笔谈】
　　牙旗折成都王頴以陆机叅大将军事假机后将军河北大都督頴起兵讨长沙王乂机督诸将二十余万临戎以牙旗折列军朝歌至于河桥皷声闻数百里汉魏出师未尝有也长沙王乂奉天子与战军大败宦人孟玖譛机有异志頴遂大怒机遇害于军中机临刑叹曰华亭鹤唳岂可复闻乎是日昬雾昼合大风折木平地尺雪以为陆机之寃也
　　坐无空席王浑平吴复镇夀阳吴人新附浑虚懐绥纳坐无空席门下不停賔
　　吞十万众蜀先主问魏延曰今委卿以重任卿欲云何对曰若曹操举天下而来请为大王拒之偏将十万之众至请为大王吞之众壮其志【并本传】
　　虎痴虎侯魏许禇从太祖讨马超其后太祖与超单马会语惟禇从超欲突太祖素闻禇勇疑从骑是乃问太祖曰公有虎侯者安在太祖顾禇禇瞠目盻之超不敢动乃罢军中以禇力如虎而痴号曰痴虎是以超问虎侯也【分纪】
　　诏出大惊唐刘辟据蜀阻兵宰相杜黄裳独以长武城使髙崇文可以成功充节度使讨辟时宿将甚众人自谓当选及诏出大惊卯时宣命辰时出师八战皆防【本传】不妄杀屠戮无遗曹彬征金陵垂克忽称疾诸将皆来问疾彬曰余之病非药石所愈惟诸公共誓以克城之日不妄杀一人则自愈矣诸将共焚香为誓及克城城中皆按堵曹翰克江州忿其乆不下屠戮无遗彬之子孙贵盛不絶翰之子孙有乞丐者【涑水记闻】
　　青涧城凿井种世衡建言延安东北二百里故寛州兴废垒有三利朝廷从之以君董役然处险无泉凿地百五十尺至石工徒拱手君曰尔其屑之凡一畚偿尔百金过石数重泉果沛发人欢呼复凿数井【墓志】
　　遗侍姬种世衡守青涧湖酋苏慕恩最彊尝夜与慕恩饮出侍姬佐酒世衡起入潜窥之慕恩潜与侍姬戏世衡出掩之慕恩惭谢世衡笑曰君欲之耶即以遗之由是得其死力【涑水记闻】
