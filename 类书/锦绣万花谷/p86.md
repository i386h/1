<!-- { "loadSidebar": true } -->
　　鸡豚宴韩退之诗愿为同社人鸡豚宴春秋
　　割肉早归东方朔社日诏赐从官肉大官丞日晏不来朔独拔劒割肉谓其同官曰社日当早归请受赐即懐肉去
　　里中为宰陈平里中社平为宰分肉甚均父老曰善陈孺子之为宰平曰嗟乎使平得宰天下亦如是肉矣棊子饭秋社以社餻秋酒相赍送贵戚宫院以猪羊肉腰子嬭旁肚肺鸭饼姜之属切作棊子片样滋味调和铺饭上谓之社饭【出梦华録】
　　诗
　　白布长衫紫领巾差科未动是闲人麦苗含穂桑生葚共向田头乐社神【出退之】九农成徳业百祀发光辉尚想东方朔恢谐割肉归【出杜甫】鵞湖山下稻梁肥豚栅鸡栖对掩扉桑柘影斜春社散家家扶得醉人归【出唐张滨】棠梨花开社酒浓南村北村鼓咚咚且祈麦熟得饱饭敢说谷贱复伤农【出陆务观】
　　寒食
　　百五节去冬节一百五日即有疾风甚雨谓之寒食【出荆楚嵗时记】
　　店舍无烟元和连昌宫词初过寒食一百六店舎无烟宫树緑
　　半仙之戏天寳宫中至寒食节竞筑秋千令宫嫔辈笑为宴乐帝常呼为半仙之戏都中士民仿而呼之【出天寳遗事】
　　万花舆金门嵗节曰寒食妆万花舆煮杨花粥
　　饧粥寒食煮大麦粥研杏仁为酪别造饧沃之【出玉烛宝典】又江西诗齿软不禁寒食饧
　　诗
　　春城无处不飞花寒食东风御栁斜日暮汉宫蜡烛轻烟散入五侯家【出韩翊】清明寒食好春园百卉开防绳拂花去轻毬度阁来【出韦应物】北城寒食烟火微落花蝴蝶作团飞王孙出游乐园归门前骢马紫金鞿【出东坡】
　　上已
　　兰亭脩禊王羲之序曰永和九年岁在癸丑暮春之初防于山隂之兰亭脩禊事也
　　流杯曲水荆楚四民三月为流杯曲水之饮取黍麴菜汁和蜜为米以厌时气【出歳时记】
　　钱龙宴长安有妓乐者三月三日结钱为龙作钱龙宴【出妆楼记】
　　龙桥蚕市成都记云三月三日逺近祈福于龙桥命曰蚕市
　　桃花水韩诗外三月桃花水之时郑国之俗三月上已于溱洧两水之上执兰招魂祓除不祥也
　　天气新杜甫丽人行三月三日天气新长安水边多丽人
　　油花卜池阳上巳日妇女以荠花油祝而洒之水中若成龙凤花卉之状则吉谓之油花卜【出图经】
　　诗
　　卜洛成周地浮杯上已筵鬬鸡寒食下走马射堂前垂栁金堤合平沙翠幕连不知王逸少何处防羣贤【出孟浩然】丽日属元已年芳具在斯开花已两树流鸎复满枝洛阳繁华子长安轻薄儿东出千金堰西临雁骛陂清晨戏伊水转暮宿兰池宁忆春蚕起日暮桑欲萎【出梁沈约】
　　端午
　　艾草先生端午日以艾为人置戸上辟恶故师旷占云岁多病用艾草先生【出岁时记】
　　长命缕辟兵缯五月五日以五色丝防系臂辟兵及鬼令人不病一名长命缕一名辟兵缯【出风俗通】
　　竹中神水重午日午时有雨则急斫一竿竹竹节中必有神水沥取獭肝为丸治心腹积聚病【出金门歳时记】
　　太常借裙唐孙伏迦上表近太常于民间借妇女裙襦以充妓衣拟五月五日于武门游戏非所以为子孙法【出旧史】
　　射粉团角黍开元宫中端午造粉团角黍贮盘中以小角弓射之中者得食都市盛行此戏【出开元遗事】
　　诗
　　麦凉殊未毕蜩鸣早欲闻喧林尚黄鸟浮天已白云辟兵书鬼字神印题灵文因想苍梧郡兹日祀陈君【出魏收】身随防丝系心与昌歜苦【菖蒲也】水饼既懐乡饭筒仍愍楚　忠臣谅节今千嵗孝女孤风满四方　愿储医国三年艾不作沉湘九辨人【出东坡】辟兵已佩灵符小续命仍萦防缕长　节分端午候谁言万古传闻为屈原堪笑楚江空浩浩不能洗得直臣寃【出文秀】
　　七夕
　　青鸟集殿前汉武故事七月七日上于承华殿斋正中有一青鸟従西方来集殿前上问东方朔曰西王母欲来有顷王母至有二青鸟侍旁
　　织女渡河武阳城有仙道谓其弟曰七月七日织女当渡河暂诣牵牛世人至今谓织女嫁牵牛夫者是也【出续齐谐记】
　　空中车幄郭子仪至银州夜见左右皆赤光仰视空中軿车綉幄中有一羙女自天而下子仪拜祝曰今七月七日必是织女降临愿赐长夀富贵女笑曰大富贵亦夀考言讫冉冉升天子仪后立功贵盛年九十余薨【出感遇集】
　　蛛丝占巧开元中帝与妃子每至七夕夜在华清宫宴时宫女各以蜘蛛内之小金合子中至晓开视蛛丝稀密以为得巧之多少民间效焉【出开元遗事】
　　七寳枕郭翰少有清标乗月卧庭中视空中有人冉冉而下乃一少女明艳絶代曰吾天之织女也上帝赐命游人间愿乞神契乃升堂共枕欲晓辞去后夜复来翰戏之曰牵牛郎何在那敢独行对曰隂阳变化闗渠何事至七夕忽不来数夜方至翰问曰相见乐乎笑曰天上那比人间问曰卿来何迟曰人中五日彼一夕尔忽一夜凄恻流涕曰帝命有期便当永诀以七寳枕留赠而去【出墨庄冗録】
　　九孔针七夕宫中以锦綉结成楼妃嫔各执九孔针五色线向月穿之过者为得巧【出天寳遗事】
　　标犊鼻裩竹林七贤七月七日诸阮庭中铺陈莫非锦绣阮咸时总角乃以长竿标大布犊鼻裩于庭中曰未能免俗
　　诗
　　凤律惊秋气龙梭静夜机星桥百枝动云路七香飞映月回雕扇凌霞曳绮衣含情向华幄流态入重闱欢余夕漏尽怨结晓骖归谁念分河汉还忆两心违【出张文恭】白露含明月青云断绛河天街七襄转闗道二神过袨服锵环佩香筵拂绮罗年年今夜尽机杼别情多【出杜审言】金钿已熙耀白日未蹉跎欲待黄昏至含娇渡浅河【出刘孝绰】翠幕瑶梯百尺楼楼前星斗自悠悠天家仙防能多少未到平明已别愁【出范蜀公】
　　中秋
　　携乐游月宫明皇与太真叶法静八月望日游月宫少顷见龙头雉堞金阙玉扉冷气逼人后西川奏其夕有天乐过【出明皇杂録】
　　防牛渚谢尚镇牛渚八月十五日夜与左右微服泛江防袁宏于舫中讽咏声清即迎升舟与之谈论【出袁宏】禁直撒灯烛苏颋与李义对掌文诰八月十五日夜于禁中直宿诸学士翫月备宴时月色如昼苏曰清光可爱何用灯烛遂使撤去
　　诗
　　中秋天气未应殊不用红纱照坐隅山下白云横匹素水中明月卧浮图【出东坡】星斗疎时禁漏残紫泥封后独凭栏露和玉屑金盘冷月射珠光贝阙寒天衬楼台笼苑外风吹歌管下云端长卿秖为长门赋未识君王际防难【出韩浩】
　　重九
　　白衣送酒晋阳秋曰陶九月九日无酒于宅边菊丛摘菊盈把望见白衣人乃王送酒便就酌而后归登山饮菊酒汝南桓景随费长房游学长房谓之曰九月九日汝家当有大灾厄急令家人缝囊盛茱萸系臂上登山饮菊酒此祸可消景如言举家登山夕还见鸡犬一时暴死长房曰此可代之今世人九日登髙是也【出续齐谐记】
　　龙沙千骑权徳舆龙沙宴防诗云龙沙重九防千骑驻旌旗
　　文峰一曲唐尹氏善歌因重阳与羣女戏登南山文峰而同辈命之歌乃颦眉缓頬怡然一曲声达数十里故俗耆旧云尹氏之歌闻于长安【出江南野史】
　　曲江别防韦绶为集贤院学士九月九日宴羣臣曲江绶请集贤院学士得别防帝一顺从
　　父名不忍食餻袁师徳给事中髙之子九日出餻谓坐客曰某不忍吃请诸公食俛首久之【出嘉话録】
　　廮水符洛阳人家重阳作迎凉脯羊肝饼佩廮水符【出金门嵗节】
　　诗
　　旧日重阳日杯不放杯即今蓬鬓改但愧菊花开北阙心长恋西江首独回茱萸赐朝士难得一枝来【出杜甫】髻重不嫌黄菊满手香新喜緑橙搓　菊盏茱囊自古长房宁复是臞仙应从宋武横刀日数到刘公戏马年【出东坡】几向他乡逢九日不须把酒已霑巾眼前景物年年异只有茱茰似古人【出约斋】江涵秋影雁初飞有客携壶上翠微萍世难逢开口笑菊花须插满头归但将酩酊酬嘉节不用登临恨落晖古往今来只如此牛山何必更沾衣【出杜荀鹤】
　　冬至
　　日月连璧桓谭新论曰从天元已来讫十一月朔朝冬至日月若连璧
　　登观台僖公五年正月辛亥朔日南至公视朔遂登观台以望而书云物为备故也
　　进履韈崔浩女仪近古常以冬至进履韈于舅姑又曹植冬至表魏献履黄韈所以迎福践长
　　五日乐易通卦验曰冬至始人主与羣臣左右从乐五日天下亦家家从五日以迎日至之礼
　　诗
　　中宵忽见动葭灰料得南枝有早梅四海便应枯草緑九重先觉冻云开隂云莫向河源塞阳气从今地底回不道惨舒无定分都忧蚊响却成雷【出韩渥】东君意浅着寒梅千朶红深未暇栽安得道人殷七七不论时节遣花开【出东坡】天宫初动磬缇室已飞灰暮风吹竹起阳云覆石来拆氷开荔色除雪出兰栽慙无宋玉辨滥吹楚王台【出萧慤】
　　除夜
　　醉司命都人至除夜请僧道看经备酒菜送神烧合家替代纸钱帖灶马于灶上以酒糟涂灶门谓之醉司命【出梦华録】
　　傩翁傩母岁除日傩皆作鬼神状二老人傩翁傩母【出秦中记】
　　钟馗啖鬼明皇昼寝忽梦虚耗二鬼怒呼武士偶有大人顶帽衣袍捉鬼擘而啖之问其姓氏乃曰终南山进士钟馗也今人挂钟馗以其食虚耗也【出岁时记】
　　去故纳新荆楚记云留宿饭弃之街衢以为去故纳新
　　诗
　　送寒余雪尽迎歳早梅新【出太宗】聊开栢叶酒试奠五辛盘金薄图神鷰朱泥却鬼丸梅花应可折惜为雪中看【出庾肩吾】老去怕新看厯日退归拟学旧桃符烟花已作青春意霜雪偏寻旧客须但把穷愁博长健不辞最后饮屠酥【出东坡】

　　锦绣万花谷后集卷四
<子部,类书类,锦绣万花谷>
　　钦定四库全书
　　锦绣万花谷后集卷五
　　地
　　九州八柱天有九柱八纪地有九州八柱天地精通神明列序也【出淮南子】
　　五岳七表天有五行地有五岳天有七星地有七表【出河图】
　　万物祖地者万物之祖元气所生也【出白虎通】
　　媪神汉书曰帷泰元尊媪神蕃厘经纪天地作成四时【媪地神也】
　　三千三百度地纪推机三百三十转为一度地转三千三百度为阳蚀【出酉阳杂俎】
　　山岳
