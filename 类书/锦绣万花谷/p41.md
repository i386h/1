<!-- { "loadSidebar": true } -->
　　八岁吟华山诗寇凖八岁吟华山诗只有天在上更无山与齐其师谓凖父曰贤郎怎不作宰相【陈辅之诗话】小友王禹偁年七八岁已能文文简公从军事始知之留在子弟中讲学一日太守席上出诗句云鹦鹉能言争似鳯坐客皆未有对文简写之屏间禹偁书其下曰蜘蛛虽巧不如蚕公叹息经纬之才遂加以衣冠呼为小友至公及入相禹偁已掌书命矣
　　一阅不再读张方平年十三入应天府学頴悟絶人家贫无书常就人借三史旬日輙还曰吾已得其详矣凡书皆一阅终身不再读属文未尝起草人曰天下竒才【苏内翰撰墓志】
　　七岁神童本朝贾黄中以七岁神童及第李昉赠诗曰七岁神童古所难贾家门户有衣冠七人科第排头上五部经书诵舌端见榜不知名字贵登筵未识管弦欢从今穏上青云去万里谁能测羽翰【闻见録】
　　文采愈美晏元献公殊父本抚州太守晏防能文李虚已知徐州一见竒之荐于杨大年以闻时年十三真宗面试诗赋疑其宿着明日再试文采愈美上大竒之即除秘书省正字令于龙图阁读书师陈彭年张文节荐之召至阙下值御试进士便令就试公一见题曰臣十日前已作此赋有草尚在乞别命题上极爱其不隠卒至大用【笔谈】
　　甘露顶唐裴敬彛能文章性谨敏宗族重之号甘露顶【本】
　　干戈爼豆曹武惠王彬始生周岁父母以百玩观其所取武惠左手提干戈右手取爼豆斯须取一印后为枢宻使赠济阳郡王【玉壶清话】
　　执防漂流杜祁公衍父早卒遗腹生其祖爱之防时祖父脱防使公执之防山水暴至家人散走其姑投一竿与之使挟以自泛公一手执防漂流久之得免而防竟不濡【记间】
　　击瓮图司马温公童稚时与羣儿戏于庭有大瓮一儿足跌坠水中羣儿皆弃去公则以石击瓮水迸出儿得不死盖其活人手段已见龆龀中至今京济间多为小儿击瓮图【冷斋夜话】
　　不谩语脱胡桃皮温公云光五六岁弄胡桃女兄欲为脱其皮不得女兄去一婢以汤脱之女兄复来问脱胡桃者光曰自脱也先公适见诃之曰小子何得谩语自是不敢谩语后公以诚授学者曰自不谩语入是也【邵氏后録】
　　博学
　　探胁得鱼仲尼困于陈蔡从者莫能兴夜弦歌于堂上有异人貌甚伟被甲持戈立于庭下子路与之鬭久不胜仲尼谛视之语子路曰何不探其胁子路探其胁即时而落乃巨鱼也剖而食之明日遂行【事实】
　　石中紫文金简呉王伐石治宫室于合石之中得紫文金简之书不能读使使者问仲尼而欺仲尼曰呉王闲居有赤雀衔书以置殿上不知其义故逺咨呈仲尼曰此乃灵寳之方长生之法禹之所服隠在水邦年齐天地朝于紫庭者也禹将仙化封之名山石函之中今乃赤雀衔之殆天授也【抱朴子】
　　识錞于北史斛斯微博览乐有錞于者近代絶无此器有自蜀得之莫识斯微见之曰此錞于也遂依干寳周礼注为芒茼振之其声极清众乃叹服【按南齐王鉴为益州刺史广汉人叚祖以錞于献鉴錞于者古礼器也髙三尺六寸六分围三尺四寸圆如筒色黑如漆甚薄上有铜马以绳悬焉令去地尺余灌之以水又以器盛水于下芒茎当心跪柱以手振芒则声如雷良久乃絶古以节乐也出分纪】
　　书簏李邕淹贯古今然不能属文故时号书簏
　　识亡书汉武帝幸河东亡书三箧诏问知者惟张安世识之具作其事后得亡书校无所遗上竒之【本传】
　　青藜杖刘向校书天禄阁夜暗独坐诵书有老人黄衣植青藜杖叩阁而进乃吹杖端烟燃因以见向说开辟以前向因受五行洪范之文至曙而去向请问其姓名曰我是太乙之精天帝闻卯金之子博学下而观焉乃出怀中竹牒有天文地图之书悉以授之故王介甫戏刘贡父诗云不知太乙游何处定把青藜烛照公经神经苑郑康成号经神任宋号经苑【拾遗记】
　　事夺物南史陆澄好学博览王俭在尚书省巾箱几案杂服饰令学士事事多者与之人人各得一两物澄后来更出诸人所不知事各数条并旧物夺去门庭藩溷皆纸笔左思博览欲作三都赋遂搆思十稔门庭墙溷皆着纸笔遇得一句便书记之【晋本传】
　　户牖墙壁置刀笔王充著论衡闭户潜思户牖墙壁各置刀笔遇得即书后【本传】
　　三十车书张华读三十车书作博物志四百卷武帝以为繁只作十卷【殷文圭启注】
　　五经库隋房晖逺号五经库【本传】
　　学库梁傅昭博极古今号曰学府【南史】
　　幕府书厨五代朱遵度博学号幕府书厨【十国纪年】
　　防狱鸡碑丁用晦序云学惭防狱智乏鸡碑【芝田録】书仓曹曽积石为仓以藏书号曹氏书仓【拾遗记】
　　辨中山铭梁任昉大同四年七月于中山得铭曰言土筮言水甸服黄钟启灵祉瘗在三上庚堕遇七中已六千三百浃辰交二九重三四百圯当时莫能辨因戒诸子世世访人五世孙升之写以授郑钦说行三十里语曰甸服五百者黄钟十一也由大中四年却数汉建武四年凡五百一十一年葬以三月十日庚寅三上庚也圯以七月十二日己巳七中已也浃辰交二建武四年至大同四年七月十六日六千三百一十二日故曰六百三十浃辰交二九十八重三六也建武四年三月十日距大同四年七月十二日十八万六千四百日故曰二九重三四百圯升之大惊【唐本传】
　　柳箧子唐柳璨迁左拾遗公卿朝野托为笺奏时誉日洽以其博目为柳箧子【分纪】
　　深博无涯涘柳子厚贬永州司马益自刻苦务记览为词章泛滥停蓄为深博无涯涘然子厚斥不久穷不极虽有出于人其文学辞章必不能以后虽使子厚得所愿为将相于一时以彼易此孰得孰失【韩退之子厚志】鼎铭谬五代张同居洛阳浚井得古鼎铭曰魏黄初元年春二月同以为竒其子策年十三启曰汉建安二十五年曹公薨改元建康是岁十月文帝受禅又改黄初元年无二月铭何谬耶同大异之【五代史张策】
　　误行黄道江南陈彭年礼文详练归朝列于侍从朝廷郊庙礼仪多委彭年援引故事颇为该洽常摄太常卿导驾误行黄道上有司止之彭年正色回顾曰自有典故礼曹素畏其该洽不敢诘问【笔谈】
　　衲被杨文公亿为文章所用故事常令子侄检出处每段用小片纸录之缀粘所録而蓄之时人谓之衲被焉【吕氏家塾记】
　　束帛夏英公镇襄阳遇赦赐致仕髙年束帛时胡大监旦瞽废在襄英公选缣十疋赠之胡得缣以手扪之曰寄语舎人何寡闻如此奉还五疋请检韩诗外及服防贾谊诸侯所解束帛自可见证英公检之果见三代束帛束脩之制十挺之脯其实一束也束帛则卷其帛为二端五匹遂见十端夏少沮【湘山野録】
　　夜视镇星得女刘原父学问广博无书不通自浮屠老子以及山经地志阴阳卜筮医药天文略皆防知尝与吕臻济叔同在礼部夜视镇星指曰于汉当得土不乃得女居数日使者言宫中两夫人当就馆数日果生两公主【行状】
　　玩物丧志谢显道云尝録古人善行别作一册明道先生曰是玩物丧志胡安国云谢先生初以记问为学自负该博对明道举史书成篇不遗一字明道曰贤却记得许多可谓玩物丧志谢闻此语汗流浃背及看明道读史又却逐行看过谢甚不服后来省悟却将此事作话头接引博学之士【近思録】
　　文章
　　赤虹化王孔子修春秋制孝经既成而向北斗告备忽有赤虹自天而下化为黄玉刻文孔子受之【搜神记】字挟风霜淮南王刘安撰鸿烈二十一篇云字中皆挟风霜【西京杂记】
　　梦吐白鳯雄作甘泉赋成梦吐白鳯
　　梦肠反胃雄作赋有梦肠之谈曹植为文有反胃之论言劳神也【金楼子】
　　梦吐五臓桓潭子曰雄作甘泉赋成梦吐五臓在地梦五色鸟罗含梦吞五色鸟自后顿有文章【六帖载晋传】梦如椽笔王珣为桓温掾尝梦人以大笔如椽与之既觉曰此当有大手笔事俄而武帝崩哀册谥议皆珣所草
　　匹锦见还江淹尝梦张景阳曰前以匹锦相寄今可见还淹于怀中得数尺与之其人恚曰那得割截都尽顾见丘迟谓曰余此数尺以遗君自尔淹文章踬矣【本传】笔头生花李白少时尝梦笔头生花自是才思赡逸【天寳遗事】
　　梦人遗墨王勃尝梦人遗以丸墨盈袖自是文章日进【酉阳杂俎】
　　梦吞丹篆韩文公少时梦人与丹篆一卷强吞之傍一人抚掌而笑觉后胷中如物噎后见孟郊乃梦中傍笑者【异人传】
　　梦紫文鸑鷟唐张鷟为儿时梦紫文大鸟五色止于庭太公曰赤文鳯也紫文鸑鷟也汝殆以文瑞朝廷乎【本传】梦吞五色云张迥少年苦吟未有所得梦五色云从天而下取一团吞之遂精雅道【郡阁雅谈】
　　梦青镂管纪少瑜尝梦陆陲以一束青镂管笔授之曰卿自择其善者其文因此大进【青箱杂记】
　　梦吞金五代刘賛文思迟乃祷乾象乞文才一夕梦吞小金自后大有文思孟氏朝为学士有玉堂集一日吐金投水中不乆卒【牧竖闲谈】
　　梦浣肠胃五代周仁裕梦剖其肠胃引江水浣之自是文性陡髙有诗百卷号西江集
　　梦饮西江水五代王仁裕少梦饮西江水见水中沙石背有篆文其后文思日进【五代史】
　　锦绣肠李白送仲弟令闻序曰心肝五臓皆锦绣耶不然何开口成文下笔雾散也【本集】
　　锦绣堆谢廷皓以词赋著名号锦绣堆【摭言】
　　锦绣屏风夏英公言杨文公之文如锦绣屏风但无骨耳议者谓英公之文如泉水迅急至于汪洋则不及文公也【东斋记】
　　防麒麟手黄生学诗用力新急手疾口如翻盆迩来结字穏且匀径须赤手缚麒麟【后山诗】
　　造五凤楼手韩浦韩洎能为古文洎常轻浦语人曰吾兄为文譬如绳缚草舎庇风雨而已予之文造五鳯楼手浦闻其言作诗与洎曰十样蛮牋出益州寄来新自浣溪头老兄得此全无用助尔添修五鳯楼【谈苑】
　　五典笙簧抱朴子云五典为笙簧三坟为金玉
　　五经鼓吹孙绰重张衡左思赋每云三都二京五经之鼓吹也
　　一片宫商沈光有洞庭乐赋韦岫云此赋乃一片宫商也【北梦琐言】
　　文章老宿唐李峤前与王杨接中与崔融苏味道齐名晩诸人没而峤为文章老宿【本传】
　　文中虎谢希深以启谒杨大年题四句扇上曰此文中虎也【归田録】
　　燕许大手笔苏颋封许国公张说燕国公以文章显故时号燕许大手笔【本】
　　光焰万丈李杜文章在光焰万丈长平生千万篇金薤垂琳琅山官勅六丁雷电下取将流落人间者太山一毫芒
　　笔力扛鼎文章日娯戏金石日击撞龙文百斛鼎笔力可独扛【并邵氏后録】
　　焚笔砚晋陆云与兄机书曰君苗见兄文欲焚笔砚衙官屈宋杜审言云吾之文可使屈宋作衙官【本传】奴仆命骚杜牧李贺集序云使贺未死少加以理奴仆命骚可也
　　白地明光锦孙兴公云曹毗白地明光锦裁为负贩袴非无文采酷无裁制【世说】
　　干将莫邪李邕文名天下卢蔵用常谓如干将莫邪难与争锋但虞伤缺耳【本传】
　　云垂海立杜甫朝献太清宫赋云九天之云下垂四海之水皆立【王立之诗话】
