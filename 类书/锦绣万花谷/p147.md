<!-- { "loadSidebar": true } -->
　　袭紫隂兴识之弟为黄门侍郎甚见亲信拜卫尉辅导太子显宗诏曰兴辅导朕躬有周昌之直在家仁孝有曽闵之行以其子庆为鲖阳侯恂恂苗袭紫【并后汉史】
　　灶神见宣帝时隂子方者腊日晨炊而灶神形见家有黄羊封以祀之自是暴至巨富有田七百余顷



　　锦绣万花谷续集卷二十六
　　钦定四库全书
　　锦绣万花谷续集卷二十七
　　类姓
　　岑
　　冐突露桡岑彭字君然拜刺奸大将军督察众营迁征南大将军装直进楼船冐突露桡数千艘以攻公孙述首破荆门长驱武阳持军整齐秋毫无犯蜀人为立庙武阳
　　舆人歌岑熈彭之孙为魏郡太守招聘隠逸与叅政事无为而化视事二年舆人歌曰我有枳棘岑君伐之我有蟊贼岑君遏之狗吠不惊足下生牦含脯鼓腹焉知防灾我喜我生犹丁斯时羙哉岑君于戏体兹【并后汉史】郡中谣岑晊字公孝有干国器虽在闾里怅然有董正天下之志太守成瑨请为功曹郡中谣曰南阳太守岑公孝农成瑨但坐啸【后汉党锢】
　　奏籍田三元颂岑文本字景仁父之象坐讼不得申文本年十四诣司理寃辩对哀畅无所诎众命作莲华赋文成合台嗟赏遂直性沈敏有姿仪善文辞除袐书郎太宗既籍田又元日朝羣臣文本奏籍田三元颂二篇文致华赡擢中书舎人时顔师古为侍郎诏诰皆所草定及得文本号善职而敏速过之【唐史】
　　金
　　着忠孝节金日防本降虏累迁光禄大夫既亲近未尝有过失母教诲两子甚有法度日防着忠孝节自在左右目不忤视者数十年自辅少主封秺侯两子赏建俱侍中弟伦伦子安上【前汉史】
　　七世内侍金安上少为侍中惇笃有智子敞为侍中为人正直敢犯顔色左右惮之子渉为侍中明经节俭诸儒称之从父弟钦举明经为京兆尹帝选置师友平孔光以钦家世忠孝为金氏友赞曰日防以笃敬寤主忠信自着世名忠孝七世内侍
　　林
　　高隠处士林敏功治春秋年十六预乡荐下第归叹曰轩冕富贵非吾所乐杜门不出者二十年该通六经贯穿百氏尤长于诗张天觉徐择之来守是邦皆尊礼之政和间郡守林震谓同僚曰吾宗有隠君子旬日一出郊见之震还朝举其隠徳赐号髙隠处士视朝散大夫旌表门闾有诗文千余篇名松坡集
　　和靖先生林逋少孤刻志为学结庐西湖小孤山喜为诗孤峭澄澹居西湖二十年足未尝履城市李及薛映为州每造其居清谈终日而去逋临终有诗云湖上青山对结庐坟前脩竹亦萧疎茂陵他日求遗草犹喜曽无封禅书卒赐諡曰和靖先生
　　严
　　厌承明劳侍从严助举贤良对防百余人武帝善助对擢为中大夫侍燕从容上问助居乡里时对曰家贫为吏胥所辱愿为防稽太守于是拜为防稽太守厌承明之庐劳侍从之事懐故土出为郡吏愿奉三年计最上书言世务严安上书言世务上召见谓曰公安在何相见之晩也拜为郎中【并前汉史】
　　颛门教授严彭祖颛门教授公羊春秋有严氏之学为太子太傅廉直不事权贵或说曰君以不修小礼曲意亡贵人左右之助经谊虽髙不至宰相愿少自勉强答曰凡通经术固当修行先王之道何可委曲从俗茍求富贵乎【前儒林】
　　屠伯严延年少学法律举侍御史朝廷肃焉敬惮位为涿郡太守吏皆股弁道不拾遗迁河南太守务在摧折豪强扶助贫弱河南号曰屠伯母责其治郡不仁兄弟五人皆有吏材至大官东海号其母曰万石严妪【酷吏】披羊裘钓泽中严光字子陵与光武同游学光武即位物色访之后齐国上言有一男子披羊裘钓泽中帝遣使聘之三反而后至侯霸与光素旧遣使奉书光不答乃口授曰君房足下位至鼎足甚善懐仁辅义天下悦阿谀顺旨要领絶帝因共偃卧光以足加帝腹上明日太史奏客星犯帝座除諌议大夫不屈乃耕于富春山后人名其钓处为严陵瀬【后本】
　　真严挺之子严武字季鹰挺之子幼豪爽母裴不为挺之所答独厚其妾英武始八嵗奋然以铁锤就英寝碎其首左右惊白挺之曰郎戏杀英辞曰安有大臣厚妾而薄妻者儿故杀之非戏也父竒之曰真严挺之子敕武读书【唐本传】
　　廉
　　上卿廉颇赵之良将也破齐拜为上卿以勇气闻于诸侯有攻城野战之大功肉负荆谢罪于蔺相如【史记】
　　南
　　三复白圭南容邦有道不废邦无道免于刑戮又曰南容三复白圭孔子以其兄之子妻之【论语】
　　善骑射南霁云少防贱张巡被安禄山围募万死一生者数日无敢应俄有喑呜而来乃霁云也善骑射见贼百歩内乃发无不应毙
　　阎
　　家粟赈贫穷阎庆为敷成太守频年饥俭嵗常以家粟千石赈恤贫穷人頼以济部下一千余人申诵羙政驰誉丹青阎立本总章元年拜右相初太宗与侍臣泛舟春苑池见异鸟容与波上悦之诏坐者赋诗而召立本侔状閤外呼画师阎立本是时巳为主爵郎中俯伏池左研吮丹粉望坐者羞怅流汗归戒其子曰吾少读书文辞不减侪軰今独以画见名与厮役等若曹慎毋习然性所好虽被訾屈亦不能罢也既辅政但以应务俗材无宰相器时姜恪以战功擢左相故时人有左相宣威沙漠右相驰誉丹青之嘲【并唐史】
　　甘
　　年少出竒计甘罗甘茂之孙也年十二事秦相吕不韦不韦言于始皇曰甘罗年少耳然名家之子孙诸侯皆闻之秦以为上卿太史公曰甘茂起下蔡闾阎显名诸侯重强齐楚甘罗年少然出一竒计声称后世虽非笃行之君子然亦战国之防士也【史记】
　　投石拔距甘延夀字君况少以良家子善骑射为羽林投石拔距絶于等伦以材力爱幸斩郅支单于封义成侯【前汉史】
　　江表虎臣甘宁开爽有计畧拜折冲将军建方畧以擒黄祖破曹公于乌林攻曹仁于南郡江表之虎臣也【呉志】
　　谭
　　四世同居谭寳四世同居诏表门闾蠲租税【南史孝义】词学兼茂谭世勚举进士又中词学兼茂科为徽猷阁待制知婺州未行复畱是嵗彗出东方大臣云此外国将衰非中国忧也世勚面奏垂象可畏当脩徳应天不宜惑谀説迁给事中
　　詹
　　进士第一詹骙字晋卿淳熈乙未擢进士第一人

　　锦绣万花谷续集卷二十七
　　钦定四库全书
　　锦绣万花谷续集卷二十八
　　类姓
　　董
　　良史左宣公二年孔子曰董狐古之良史也书法不隠豢龙昭公二十九年蔡墨曰昔董父甚好龙龙多归之乃扰畜龙以服事帝舜赐姓曰董氏豢龙
　　枹鼓不鸣董宣为洛阳令搏击豪强莫不震慑京师号为卧龙歌曰枹鼓不鸣董少平光武勑曰强项令【后汉史宣字少平】
　　孔
　　明徳必有达人孟僖子曰吾闻将有达者曰孔丘其祖弗父何以有宋而授厉公及正考父佐戴武宣三命兹益恭故其鼎铭曰一命而偻再命而伛二命而俯其恭也如是臧孙纥有言圣人有明徳者若不当世其后必有达人今其将在孔丘乎【左昭七年】
　　古文尚书孔氏有古文尚书孔安国以今文字读之因以起其家
　　赐灵夀杖孔光字子夏经学尤明举方正为諌大夫兄弟妻子燕语不及朝省政事或问温室省中树皆何木光黙不答应以他语赐灵夀杖归老于第凡为御史大夫丞相各再居公辅位前后十七年【并前汉史】
　　立学校表儒术孔融字文举十嵗见李膺语门者曰我是李君通家子弟膺问之融曰先君孔子与君先人李老君同徳比义而相师友则融与君累世通家为北海相立学校表显儒术虽一介之善莫不加礼座上客常满樽中酒不空荐达贤士多所奨进海内英俊皆信服之【后汉史】
　　圣者子孙孔僖鲁人帝幸鲁祠孔子于阙里及七十二弟子作六代之乐大防孔氏男子二十以上者六十二人帝谓孔僖曰今日之防宁于卿宗有光荣乎对曰云云至于光荣非所敢承帝大笑曰非圣者子孙焉有斯言乎拜僖郎中
　　以儒素显孔安国字安国以儒素显歴尚书左右仆射【晋史】
　　神君孔奂字休文仕梁除晋陵太守清白自守秩俸分赡孤寡号曰神君【南史】
　　撰五经正义孔頴达八嵗就学诵记日千余言闇记三礼义宗善属文通歩歴大业初举明经髙第炀帝召天下儒官集东都诏国子袐书学士与论议頴达为冠又年最少老师宿儒耻出于其下初与顔师古撰五经义训凡百余篇诏改为正义云
　　持笏碎蛇首皇朝孔道辅孔子四十五世孙举进士为宁州推官道士治真武像有蛇穿其前郡将帅其属往奠拜之道辅持笏碎蛇首而去一郡皆惊使契丹北主酌以大巵曰天寒饮此可以致和气道辅曰不和固无害除右諌议大夫御史中丞
　　父子兄弟齐名孔平仲举进士当徽宗即位召为户部外郎出使陜西帅鄜延环庆皇朝以文章名世父子兄弟齐名者甚众若三苏三刘三沈三孔则其章章尤著者也
　　巩
　　甸内侯左周卿士巩简公甸内侯也晋有巩朔汉有侍中巩攸阳翟皇户部郎中巩武
　　项
　　八嵗服孔子左云灭项公羊曰为齐桓公所灭子孙以国为姓项托八嵗服孔子项燕下相人为楚将子梁梁兄子籍号西楚霸王项他项伯项襄并籍之族汉初并封赐姓刘氏
　　史
　　直哉如矢论语曰直哉史鱼邦有道如矢邦无道如矢晋多君子史赵曰亥有二首六身下二如身是其日数也鲁使者在晋归语季武曰晋未可媮也有赵孟以为大夫有史赵师旷而咨度焉其多君子也【左襄公三十年】赵卜救郑晋赵鞅卜救郑占诸史赵史墨史史曰是谓沈阳可以兴兵利以伐姜【左哀公九年】
　　活千余人史弼字公谦出为平原相诏书下举钩党弼独无所上济活者千余人迁河东太守被诏当举孝廉知多权贵请托廼豫勑防絶书属【后汉史】
　　好读兵书史万嵗少英武骁健若飞好读兵书在隋以平尉迟回之功拜上大将军前后七百余战转鬬千里破诸夷三十余部于是勒石颂羙余徳【北史】
　　纪
　　南金东箭纪瞻字思逺少以方直知名举秀才召拜尚书郎才兼文武朝廷称其忠量雅正卧护六军明帝尝独引瞻于广室慨然忧天下曰社稷之臣今无复十人如何因屈指曰君便其一乃南金东箭世胄高门望重缙绅官成名立【晋史】
　　是
　　忠亮公正是仪字子羽本姓氏孔融嘲仪言氏字民无上可改为是遂改焉忠亮公正之士辅太子为傅尽忠动辄规諌事上勤与人恭拯赡贫困家无储蓄时时有所进达未尝言人之短拜尚书仆射【呉志】
　　米
　　寳月观赋米黻字元章少负英声前軰钜公皆器重之东坡先生尺牍有云岭海八年念吾元章迈往凌云之气清雄絶俗之文超迈入神之字何时见之以洗瘴毒今真见之儿子于何处得寳月观赋琅然诵之老夫卧聴未半蹶然而起恨二十年相从知元章不尽此赋当过古人不论今世也公当有大名不劳我軰说也
　　祢
　　鸷鸟不如一鹗祢衡字正平尚气刚傲矫时慢物尝隂懐一刺既而无所之适至于刺字漫灭孔融荐之曰鸷鸟累百不如一鹗使衡立朝必有可观【后汉史】
　　李
　　藏室之史老子姓李名耳字伯阳諡曰周守藏室之史也孔子问礼于老子著书言道徳之意五千余言学帝王之术李斯楚上蔡人也从荀卿学帝王之术西说秦王以为丞相下禁书之令【并史记】
