<!-- { "loadSidebar": true } -->
　　男子事非女子所知周彬不治财产服膺儒学其妻尝让之曰汝家兄弟能力稼穑营已囊箱丰溢汝之不调无思悔毕向何如答曰卿尝与吾市油数金是亦力穑营已但嵗晩必得力及闻先主镇金陵囊文以往锡赉颇厚以所赐金帛陈列于庭谓妻曰吾昔与卿同营已者今已一成矣比诸伯叔何个为胜耶妻曰男子之事非女子所能知【江南野史】
　　女萝草兎丝花君为女萝草妾作兎丝花百丈托逺松纒绵成一家【李白诗】
　　梦孕生男杨国忠出使江浙其妻思念至深忽夜梦与国忠交而有孕后生男名朏至国忠归具述梦中之事国忠曰此夫妻相念情感所致时人莫不讥笑也【天寳遗事】
　　妓妾
　　红拂妓李靖谒杨素一妓执红拂侍侧目靖久之靖归逆旅夜有紫衣戴帽人叩门延入脱衣去帽乃十八九一美人也靖惊诘之告曰妾杨家红拂妓也丝萝愿托乔木乃与俱适太原
　　善歌赠束防寇莱公镇北门有善歌者至庭公取金钟独酌令歌数阕赠之束防侍儿旧桃自内窥之为诗呈公云夜冷衣单手屡呵幽窻轧轧度寒梭腊天日短不盈尺何似妖姬一曲歌【东皋杂録】
　　镜湖春色元稹廉问浙东喜官妓刘采春尝题诗云因循归未得不是恋鲈鱼【人注曰恋镜湖春色耳古今诗话】
　　老妪吹篪后魏河间王有婢曰朝云善吹篪诸羌叛王令朝云假为老妪吹篪羌皆流涕服降语曰快马健儿不如老妪吹篪【伽蓝记】
　　一曲直千金官妓永新善歌帝曰此人一曲直千金矣【开元遗事】
　　章台桞韩翌得妓桞氏既成名留连都下不果迎寄诗曰章台桞章台桞往日依依今在否纵使长条似旧时也应攀折他人手
　　萧郎是路人崔郊出妾临行赋诗曰公子王孙逐后尘緑珠垂泪裛罗中侯门一入深如海从此萧郎是路人【酉阳杂俎】
　　戏参寥求诗参寥来徐州访东坡坡席上戏令一妓求诗云多谢樽前窈窕娘好将幽梦恼襄王禅心已作沾泥絮不逐东风上下狂
　　大乔小乔周瑜从孙防攻皖得乔公两女皆国色防自纳大乔瑜纳小乔【呉志】
　　花月之妖武三思妓素娥有殊色狄梁公请出之忽失所在于堂奥中闻兰麝芬馥附耳而聴即素娥语曰某花月之妖帝遣奉公言笑梁公时之正人不敢见【六帖】安处是吾乡王定国岭外归出歌者劝东坡酒坡作定风波序云定国歌儿名柔奴姓宇文氏家住京师定国南迁归予问柔广南风土应是不好柔对曰此心安处便是吾乡因为缀词云常羡人间琢玉郎天教分付防酥娘自作清歌皓齿风起雪飞炎海变清凉万里归来年愈少防笑笑时犹带岭梅香试问岭南应不好却道此心安处是吾乡【东皋杂録】
　　鹦鹉呼琵琶蔡持正侍儿名琵琶尝养一鹦鹉持正每呼琵琶即叩一响板鹦鹉传言呼之琵琶卒后误触响犹传言呼之持正感伤成疾不起尝为诗云鹦鹉言犹在琵琶事已非伤心障江水同渡不同归【侯鲭録】
　　桃李镜中开李白送侄良携二妓赴防稽云遥看二桃李双入镜中开【诗话】
　　诗寓筑字陈筑登第为福州古田尉至官惑一娼周氏周能诗尝有诗赠筑曰梦和残月过楼西月过楼西梦已迷唤起一声肠断处落花枝上鹧鸪啼首句盖寓筑字也【夷坚志】
　　句中记姓记事韩康公上元召从官数人出官妓侍饮其専宠者曰鲁生偶中蜂螫少顷持扇就东坡乞诗诗中有云鱼吹细浪歌摇白舞罢花枝蜂入怀上句记姓下句记事也【侯鲭録】
　　蜂蝶慕香都下名妓楚莲香国色无双每出则蜂蝶相随慕其香也【天寳遗事】
　　诗落魄江湖载酒行楚腰纎细掌中情十年一觉州梦嬴得青楼薄幸名【杜牧之】唱得阳闗意外声旧人惟有米家荣近来年少轻前軰好染髭须事后生【韦应物】春来无处不闲行楚閠相看别有情好是五更残酒醒时时闻唤状元声【郑谷】当年不嫁惜娉婷傅白施朱作后生説与傍人须早计随宜梳洗莫倾城【无已】寳钿香娥翡翠袖妆成掩泣欲行云慇懃好与襄王道莫向瑶台梦使君【戎昱】帷开见钗影帘动闻钏声【萧纶】娥翠敛时闻燕语泪珠弹处见鸿归多情妾似风花乱薄幸郎如露草晞【前人】清润潘郎玉不如中庭蕙草雪消初风流才子多春思肠断萧娘一纸书【杨生赋萧娘诗】云惨当歌日松吟欲舞风【张正见】
　　美人
　　香儿有女名琼英以香屑杂食啖之长而肌香因名香儿【绀珠集】
　　捧心效颦西施病心而颦其里之丑人见而美之归亦捧心效颦里人见而走【庄子】
　　回风曲丽娟善歌尝唱回风曲庭花飜落如深秋【洞防记】女相如炀帝御女呉绛僊以红牋进诗谢帝帝曰绛僊才调女相如也【南部烟花记】
　　眼色媚人念奴有色善歌官妓中第一帝尝曰此女眼色媚人【开元遗事】
　　一军惊视李光顔初都统韩恶光顔忠力乃饰名姝敎歌舞遣使以遗光顔曰公以君暴露于外恭进侍者慰君征行之勤光顔大防将校引使者以侍姝至秀曼都雅一军惊视光顔曰战士皆弃妻子蹈白刃奈何独以女色为乐为我谢公因呜咽泣下将卒数万皆感激【六帖】
　　蝉翼鬓魏文帝宫人所爱者有莫琼树在侧琼树始制为蝉鬓挈之漂渺如蝉翼故号曰蝉鬓【崔豹古今注】
　　饮乳而美矦君集死其家有三美人容色絶代言常不饭饮人乳而美【嘉话】
　　秀色如琼花李白秦女行云西门秦氏女秀色如琼花青羽裠南极夫人被青羽裠【王君内传】
　　玉筯魏甄后面白泪双垂如玉筯也【六帖】
　　诗三月三日天气新长安水边多丽人态浓意逺淑且真肌肤细腻骨肉匀【杜甫】美人夺南国一笑开芙蓉青镜理云髪褰帘出深重【韦苏州】雪向淡眉天上女鳯箫鸾翅欲飞去玉钗翘翠歩无尘楚腰如桞不胜春【杨炎】北方有美人絶世而独立一笑倾人城再笑倾人国倾国与倾城佳人难再得【李延年】二妃游江濵逍遥顺风翔倾城迷下蔡容好结中肠【阮籍】蛾眉双翠羽明眸发清光丹唇翳皓齿秀韵若珪璋令仪希世出无乃古王嫱首戴金歩摇耳系明月珰【传】美女妖且闲采桑岐路间攘袖见素手皓腕约金环顾盼遗光彩长笑气若兰行徒同息驾休者亦忘餐【曹植】美目玉泽蛾眉象翠翰鲜肤一何润秀色若可餐【陆机】日落登雍台佳人殊未来绮窻莲花掩洞戸琉璃开【呉均】簮玉出北房鸣金歩南阶【谢惠连】注口樱桃小添眉桞叶浓　由来紫宫女共妬青蛾眉【李白】画明金冉冉筝语玉纎纎【温庭筠】愁机懒织同心苣闷绣先描连理枝【李羣玉】

　　锦绣万花谷后集卷十五
　　钦定四库全书
　　锦绣万花谷后集卷十六
　　宗族
　　田宅尽分宗族萧瑀闗内田宅悉赐家至是还给之瑀尽以分宗族【本】
　　假防而官李怀逺少孤宗人欲以籍高隂怀逺退而曰因人之势高士之耻假防而官吾志邪【六帖】
　　东眷西眷中眷裴皥裴氏自晋魏以来世为名族居燕者号东眷居凉者号西眷居河东者号中眷
　　各为大家裴为显姓入唐尤盛支分族离各为大家【韩文】得禄防宗族毕諴既贵所得禄奉养护宗族之乏无间【本】
　　书忍字张公艺九世同居髙宗有事泰山临幸其居问本末书忍字以对天子流涕【孝友】
　　舅甥
　　无对日下陆杲好学舅张融有髙名杲风韵举止颇类时称曰无对日下惟舅与甥【碎事】
　　舅甥王悦造其舅范寗寗曰卿风流峻望后来之秀悦曰不有此舅焉有此甥【六帖】
　　外氏宅相魏舒少孤为外家寗氏所养寗氏起宅相者曰当出贵甥舒曰当为外氏成此宅相【晋史】
　　与子同名姚崇外甥任奕任异少孤长于崇家乃与之立家产谓之曰尔吾无间然矣惜殊宗而代疎命与其子同名冀无以别也
　　牙后慧殷浩云康伯未得我牙后慧【康伯浩甥也甚爱之世説】
　　师范
　　精舎鸣皷董春防稽余姚人少好学师事王君仲授古文尚书后诣京房授易后迁师立精舎逺方门徒学者常数百人诸生每升讲堂鸣鼓三通堂下横经捧手请问者百人【汉书】
　　东陵立学宋纪曰诏徴士周劾于东陵立学裹粮受业者百余人
　　坐帷诵书张奂使匈奴休屠及朔方乌桓并同反叛遂烧度辽将军门烟火相望兵将大恐各欲亡去奂安坐帷中与弟子诵书自若军士稍安【东观汉记】
　　隔幔授业苻坚幸太学问博士经典博士卢壶对曰周官礼注未有其师韦逞母宋其父业得周官音义自非此母无可授后生于是就宋立讲室书堂生徒百二十人隔绛幔而授业焉拜宋爵号宣文君赐侍婢十人【裴景仁前秦记】
　　南面几杖魏高贵乡公之学也将崇先典乃命王祥为三老侍中郑小同为五更祥南面几杖以师道自居帝北面乞言【晋书】
　　省疾拜牀下姚为太子受经于太学博士淳于岐岐病在家以师者人之表范先圣之训加在三之义不可以不重亲诣省疾拜于牀下【崔鸿后秦録】
　　郑公乡通徳门郑字康成北海人也好学学徒相寻数千百人国相孔融深敬特立一乡曰郑公乡广其门曰通徳门【后汉书】
　　前生徒后女乐马融为世通儒教养诸生千数不拘儒生之节常坐高堂施绛帐前授生徒后列女乐弟子次以相鲜有入其室者【本】
　　宾客
　　投辖陈遵大饮酒宾客满座取客车辖投井中虽有急不得出
　　安得此竒客崔礼过武宣从刘佐猎酒酣顾曰崔生不知此乐耶礼笑曰我固喜武请为公欢佐臂鹰与礼驰逐急缓在手一军惊曰安得此竒客置驿马郑当时置驿马长安诸郊请谢賔客夜以继日至明早常恐不遍好黄老言其慕长者常恐不称自见年少官薄然其知友皆天下有名之士也
　　开东阁公孙置客馆开东阁以延贤人食一肉脱粟饭故人賔客仰衣食俸禄皆以给之
　　门无杂賔李景懐清素寡欲门无杂宾李涿罢浙西以同里访之避不见及责之斸其骗石焉【并本】
　　脱粟布被公孙食故人髙贺以脱粟覆以布被贺曰何用故人富贵脱粟布被我自有之怒而去语人曰内厨五鼎外饍一肴其俭诈也闻之惭曰宁逢恶客不逢故人
　　噉名客右军指晋简文顾语孙兴公曰此噉名客简文曰天下自有利齿儿【世说】
　　诗门有车马賔金鞍耀朱轮谓从丹霄落乃是故乡亲【李白】归家酒债多门客粲几行高谈满四座一日倾千觞座上客常满樽中酒不空【并孔融】白酒酿来縁好客黄
　　金散尽为收书
　　行旅
　　千里不赍粮汉武帝使郑庄治河决请治行五日曰吾闻郑庄行千里不赍粮治行者何也【本】
　　背箧怀牍桞宗元送文郁师序读孔氏书遯而之释背笈箧懐笔牍挟海泝江独行山水间
　　新丰逆旅马周舎新丰逆旅主人不之顾
　　防驴天津桥裴晋公防时羇游洛中一日策蹇驴上天津桥时淮西不定已数年矣有二老人倚柱立曰蔡州何时得平见晋公愕然而退有仆夫在后闻其语曰适忧蔡州未平须得此人为将仆遽告公曰见我龙钟故相戏尔【剧谈録】
　　弃官客秦州杜甫出为华州司功防军闗辅饥輙弃官去客秦州
　　行旅给于道魏徴劝帝行仁义至是天下大治行旅不赍粮取给于道
