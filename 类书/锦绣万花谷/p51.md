<!-- { "loadSidebar": true } -->
　　玉杯金盌唐一行云长安永宁坊东南是金盌地安邑里西是玉杯地后永宁为王锷宅复赐袁及史宪诚等所以为金盌破而复成安邑为马燧宅后为奉诚园所以为玉杯破而不复完也　桑道茂号长安公卿宅有玉杯金盌之号【卢氏杂记】
　　蜗舍鲁人有夜行迷失道路逺望田中有火宅因寻至其处见一大屋有人居住其人遂扣门求寄宿须臾有一妇人出端正顔色延入防上设酒食至醉倒卧明旦酒醒天明见身在田塍上睡傍有一田螺大如斗因恶心而吐吐出者皆泥也方知是田螺精今人因此名所居之舍为蜗舍即田螺也
　　舟船
　　黄头郎邓通以櫂船为黄头郎【土胜水而色黄故刺船之郎皆着黄防号黄头郎后汉书】
　　乌榜红舷坡诗城头月落尚啼乌乌榜红舷早满湖乌榜红舷湖船也
　　吴榜张载吴榜越船不能无水而浮游舫已装吴榜隠
　　三翼文选张景阳七命有浮三翼泛中沚之句故诗人多用三翼为轻舟按越絶书伍子胥水战兵法经曰大翼一艘广一丈五尺长十丈中翼一艘广一丈二尺长五丈小翼一艘广一丈二尺长三丈所谓三翼者皆战船也非轻舟也【韵语阳秋】
　　僧寺
　　珍楼寳屋唐髙力士于来庭坊建佛祠珍楼寳屋国赀不逮
　　涂金瓦王缙剏五台山佛祠铸铜为瓦以金涂之百寺南蛮婆贿伽庐国喜佛法琉璃为甓错以金银丹彩紫纩涂地覆以锦罽王居亦如之
　　诗夜深殿突兀风动金琅珰天黑扪春院地晴栖暗芳【杜甫】玉斗生网户银河耿花宫香云徧山起花雨从天来【李白】清闻树杪磬逺谒云端僧【杜甫】跻阁谒金像攀云叩禅扃【韦应物】
　　宫观山名
　　福区王璵建言唐家宜崇表福区招致神灵
　　灵境不死之福乡养真之灵境【崔尚桐栢观颂】
　　瑞云灵迹唐显徳中世宗营道宫于城西二人发得石一片上有字题瑞云灵迹镇梁东他日多应与古同天华上宫唐广徳初王璵建言请度昭应南山作天华上宫
　　诗焚香礼真像盥手披云篇【陆蒙】闲开蘃珠殿暗阅金字经【元稹】上有蔚蓝天垂光抱琼室【杜甫】

　　锦绣万花谷前集卷二十五
　　钦定四库全书
　　锦绣万花谷前集卷二十六
　　凶兆
　　梦奠两楹之间孔子曰予畴昔之夜梦坐奠于两楹之间夫明王不兴天下孰能宗余余殆将死也【礼记】
　　梦讲东堂之奥后汉周磐年七十三谓子曰吾梦先师东里先生与我讲于东堂之奥既而长叹岂吾齿之尽乎其月卒【本】
　　泰山裂李虚中将疾谓其友韩愈曰吾梦泰山裂流出赤黄物如金有人曰是所谓大还者虚中既殁愈追占其梦曰山者艮为背裂而流赤黄疽象也大还者其去之矣【韩李虚中墓铭】
　　水穷天尽李续长源一日忽有人在牀下诵诗曰行到水穷处未知天尽时续斥曰误矣岂非坐看云起时耶答曰此云安能起兹必死期故来相别数日而卒【古今诗话】云穿雪压廖融作诗曰云穿捣药屋雪压钓鱼舟自觧曰屋破云穿其中无人也船为雪压无用后六十日卒【摭遗】琼瑰盈怀鲁公孙婴齐号声伯初梦渉泾或与之琼瑰食之泣而为琼瑰盈其怀从而歌之曰渉泾之水赠我以琼瑰归乎归乎琼瑰盈吾懐乎不敢言三年言之暮而卒【左传】
　　草木皆稼唐天寳中谚曰冬凌树稼达官怕其年氷稼而宁王卒熈宁三年草木皆稼众谓大臣当之未数日韩琦卒【青箱杂记】
　　白蝙蝠李禅居广陵昼忽有白蝙蝠绕庭而飞出院门又出中门至外门不见其年禅妻卒輀车出即蝙蝠飞翔处也【稽神録】
　　玉鱼符唐贞元中司勲郎中李朝归第梦二黄衫人引朝至户外中有人曰未至须玉鱼符下也后朝当龙尾道上见一玉鱼把玩至家数日卒【戎幕闲谈】
　　月酉没晋文王司马为魏国相蜀谯周书版示文王曰典午忽兮月酉没兮典午谓司马月酉谓八月文王果卒【周】
　　白鸡年谢安曰桓温在时吾梦乗舆行十六里止见一白鸡而止今十六年矣白鸡在酉今太嵗在酉吾殆不起乎安寻卒【本】
　　龙蛇之年郑字康成梦孔子告之曰起起今年嵗在辰明年嵗在巳既悟以防合之知命当终【防云嵗在龙蛇贤人嗟本传】
　　梦旌旗鹤鴈卲康节一日昼睡觉言曰吾梦旌旗鹤鴈自空而下导吾行乱山中吾神往矣无以药相逼也梦桑丁固梦井中生桑以问赵答曰桑文四十八字君夀恐不过此果然【佩觿集】
　　梦枣王子堇善占梦有人梦枣堇曰枣字重来来来呼魂之貎其人果卒【酉阳杂爼】
　　梦灯广守数人连卒多先梦灯后作守梦灯遍郡城未几果卒【杂録】
　　风吹灶突后汉方伎李南女父风角术为人妻晨诣防室卒有暴风妇便求归辞二亲姑不许乃跪曰家世术疾风卒起先吹灶突及井此祸为主防者妾将亡之应乃如期而卒【李南传】
　　梦炊臼中有客张赡将归梦炊臼中问觧梦者王生生言君归不见妻矣臼中炊无妇也及归其妻果卒甑上生莲花宋滕景直家在广州炊釡中有声如雷家人走视甑上花生渐长似莲花而赤色俄顷萎景直旬日卒【古今五行纪】
　　种树孔子鲁城北弟子各以其国树种之于茔本毫末之小至于合拱【文选刘夫人墓志注】
　　破吕仙翁有诗与张洎言将作鼎鼐之句其句云功成当在破年俗以破为二八字洎六十四而卒乃悟【谈苑】
　　赋鵩贾谊为长沙王有鵩飞入谊舍乃为赋以自广曰单阏之嵗四月孟夏庚子日斜鵩集予舍止于坐隅貎甚闲暇【谊】
　　抱鹤林杰神童年十七忽有双鹤下杰忻然抱得一只父恐其非祥令放之是夕得疾卒郑丘以诗哭之曰才髙不及贾生年何事孤魂逐逝川萤聚帐中人已去鹤离堂上月空圆【古今诗话】
　　鳯集两拳有孙氏求官梦双鳯集其两拳以问卜者曰鳯非梧桐不栖非竹实不食卿当大凶非苴杖则削杖后孙氏果遭母丧【集异记】
　　牛足上出汉梁孝王猎梁山有献牛足上出者王恶之六月中病六日薨【牛丑畜冲在六月北方数六故六月六日薨本】
　　项赤杨大年临终项赤跌坐戒家人语曰汝辈勿哭惊吾既而果然释教云项赤生天腹赤生人足赤沉滞【江邻几杂志】
　　与绢两疋南史沈庆之临赐死时年八十梦有人以两疋绢与之曰此绢足度寤而谓人曰老子今年不免矣两疋八十尺也足度无余也【本】
　　织女着服晋成帝杜后时三吴女子相与簮白花如素柰言天上织女死为之着服至七年后崩【后传】
　　洞賔与钱吕洞賔与黄觉大钱七丈其次十文又小钱三文曰数不可过也觉至七十余作诗曰牀头厯日无多子屈指明年七十三果以是嵗终【贡父诗话】
　　龙首山人前进士杨通与杨寘状元相善梦寘投刺自称龙首山人庆厯中登第而卒后人觧曰龙首状元也山人无禄之称【括异志】
　　死作神
　　孔子为广桑山真官唐韩滉防问浙西尝有不轨之志有李顺夜漂船不知所止及明泊一山下上岸见一乌巾古服引诣一宫有人自帘中语曰欲寓金陵韩公一书顺得书受之出门因问赞者曰此为何处恐韩公问是何人致书曰东海广桑山也是鲁国仲尼得道为真官理于此韩公即仲由也性强夫子恐其缀刑网致书谕之顺还投书韩公发视之九文九字皆科斗之书不可晓诘问其由以为妖妄访能篆籀之人有一客厐眉古服自诣言识古文韩公以书示之捧书贺曰此孔宣父科斗之文也曰告韩滉谨臣节勿妄动客出门不见韩了然自忆克保终始【神仙感遇集】
　　上帝司纠吕诲为御史出知安陆一日燕坐忽见碧衣人云非久上帝南游炎洲命子为纠正羣仙赐公清凉丹一粒吞之不见公捐馆朱明复渡湘见公乗玉角青鹿左右数百人明复拜曰公已仙乎公曰吾侍上帝南游口占一篇落句云我今从帝为司纠更有何人植栢台数日间谢世【古今诗话】
　　孔升真人唐明皇移入大内玩紫玉笛吹数声有双鹤下于庭上皇曰吾受上帝为元始孔升真人笛可送与大牧大牧宗小字也俄崩【杨后】
　　芙蓉城主石曼卿卒后有人见之者恍惚如梦言我今为仙所主芙蓉城欲其人与游不得忿然乗一青骡去如飞【欧公诗话】
　　芙蓉馆主庆厯中有朝士晩赴朝见美女三十余两两并马而行观之丁度按辔于后朝士惊问有一人最后曰迎芙蓉馆主俄闻丁卒【张师古括异志】
　　修门郎陶隐居真诰云洞天六宫人死皆至其中犯宫一门有二亭长四修门郎一天门凡八修门郎顔渊卜商今见居此职又云纪聸为天北修门郎代田録为之侍帝宸有八人徐庻厐徳爰愉李广王嘉何晏觧结殷浩如世之侍中是北大帝之官极真仙中庄周为围编郎
　　灵芝宫王平甫在朝一夕梦至水殿榜曰灵芝宫邀平甫曰欲与之俱往有人隔水止之曰时未至他日迎之平甫恍然梦觉禁中已鸣钟矣平甫毎自负为诗曰万顷波涛木叶飞笙箫宫殿号灵芝挥毫不似人间世长乐钟声梦觉时后四年平甫卒其家卜之曰君尝梦往灵芝宫果然乎卜曰然又三年曽阜梦与平甫防傍一人曰平甫已列仙官矣【东轩笔録】
　　助讨骨蕝国宣室志韩退之昼卧见一神人谓曰帝命与卿计事愈起整冠神人曰威粹骨蕝国世与韩氏为仇今欲讨之而力不足何如对曰臣愿从大王讨之神人领而去于是书其辞置于坐侧数日不能觧十二月卒
　　北斗君许收梦乌衣吏奉六封书曰府君当为北斗君陈康伯为主簿既觉陈康伯来谒收曰我作道师死不过作社公今得北斗主簿余为忝矣明年同日而卒【幽防録】
　　长白山主欧公子仲纯尝与东坡説吾梦道士特告吾授上帝命汝为长白山主者何祥也后一年纯父卒【坡诗】为遮须夷国王刘聪有子约死后苏言见其祖元海在不周山谓约曰东北有遮须国无主待汝父为之汝父三年当来约辞归道过一国倚尼渠国与约皮囊一枚曰为吾遗汉皇帝约归置皮囊于几上俄而苏取皮囊开之有一方白玉题曰倚尼渠国天王敬讯遮须夷国天王嵗在摄提当相见也【北史】
　　王屋山道君许吉过王屋山见丞相厐公道服从三四童而行吉询童曰此丞相厐公乎童曰然吉曰何故游此曰公作王屋山道君治此山也【青】
　　五相清燕堂张泽民死七日复生自云至一处若琼瑶世界有堂髙隆金牌曰五相清燕之堂泽民问其守门吏曰五相可得闻乎曰吕相【夷简】李相【迪】刘相【沆】厐相【籍】富相【弼】也【翰府名谈】
　　九江真人元丰间于立礼舟至落星寺舟没立礼为人导至一官府有牌曰三江都水使者九江真人立礼筭未终令速送出门询吏曰九江真人谁也曰大丞相刘【沆】也
　　阎浮提王寇莱公有妾蒨桃随南迁再移光州蒨桃泣曰妾前世师事仙人为侠今将别去敢有所托愿杭州天竺寺莱公诺曰吾去非久也何之桃曰吾向不言恐泄隂理今欲去言亦无害公当为地下主者浮提王也公不久亦亡有王克勤见公于曹州境上拥驴北去克勤询后骑曰公何往曰阎浮提王交政也果为阎罗王矣
　　神清之洞欧公为西洛推官梅圣俞为洛阳簿一日约游嵩山望西峯有丹书四字神清之洞指示圣俞圣俞不见永叔不言洎髙卧颍水因成诗四字丹书万仞崖神清之洞鎻楼台烟霞极目无人到鸾鹤应须待我来【青琐】
