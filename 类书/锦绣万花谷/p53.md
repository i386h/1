<!-- { "loadSidebar": true } -->
　　哀挽诗主家十二楼一身当三千古来妾命薄事主不尽年起舞为主夀相送南阳阡忍着主衣裳为人作春妍有声当彻天有泪当彻泉死者恐无知妾身长自怜叶落风不起山空花自红捐世不待死惠妾无其终一死尚可忍百嵗何当穷天地岂不寛妾身自不容死者如有知杀身以相从向来歌舞地夜雨鸣寒蛩【后山为南丰作】挺然直节庇峨岷谋道从来不计身属纩家无十金产过车巷哭六州民尘埃辇寺三年别樽酒岐阳一梦新他日思贤得遗像不论宿草更沾巾【东坡】成纪星郎李义山适归泉壤抱长叹词林枝叶三春尽学海波澜一夜干【崔珏挽李义山】为爱诗名吟到此风魂雪魄去难招直教桂子落坟上生得一枝魂始消【贾岛哭孟郊】一簇草平秋欲暮数声鸦噪日将曛终须取去英灵骨近司仓贾岛坟【潘阆】此老已云没邻人嗟亦休竟无宣室召徒有茂陵求空堂繐帷在淅淅野风秋【杜甫】燕入非傍舍鸦归只故池断桥无复板卧栁自生枝遂有山阳作多应鲍叔知【杜甫】王家碧瑶树一树忽先摧海外故人泣天涯吊鹤来未成霖雨用先失济川材一罢广陵散鸣琴终不开【李太白】故人万化尽闭骨茅山冈天上玉棺坠泉中掩龙章流水生涯尽浮云世事空唯余旧台栢萧瑟九原中　老罢知明镜悲来望白云自从失词伯无复更论文　虚歴金华省何殊地下郎致君丹槛折哭友白云长　涕泗不能收哭君余白头江雨铭旌湿湖风井干秋　无由覩雄略火树月萧萧　谈柄寂寥尘久暗墨池荒废草空青三招不见三巾湿拟画轩昻太白星【林逋】军门半掩槐花宅毎过犹闻哭临声渐穷老仆慵防马着惨佳人懒按筝诗侣酒徒消散尽一场春梦越王城【卢多逊】寡妻无子息破宅带林泉家近登天道诗随过海船【贾岛】祭法宜修庙传名不在碑何人为立传愿録野人诗【魏野】一代风流尽修文地下深斯人不重见临老失知音【杜甫】垕夜肯教黄壤晓悲风不许白杨春箪瓢顔子生仍促布被黔娄死更贫未防悠悠天上意惜将富贵与何人【白居易】沈约多清痩文园仍病痟共疑天上召更欲水边招金马人相吊长沙物易妖秋风吹越树归旐自飘飘【欧公】位至三公有恩加锡諡无再调金鼎屡剖玉麟符已叹鸾空穴还悲鳯少雏拥途看卤簿谁为毕三虞【梅圣俞】处外诸侯重居朝圣主知妖逄庚子日梦异戊丁时古今皆可见富贵不常存歌者未离席吊賔俄在门
　　朱轮方反辙緑酒尚盈樽【梅圣俞挽刘沆】转战谯门日再晡空拳犹自冒干殳柱下杲卿存断舌袴间杵臼得遗孤可怜三尺英雄气不愧山西大丈夫【元厚之挽赵师旦】周南留滞登封日鲁国逍遥曳杖时海内时流今略尽不知谁作蔡邕碑【李彭】早辞左史春秋笔学种东陵母子爱酒能诗似元亮作碑今尽与刘义　天上新除黄纸诏人间已度白鸡年赤虬控御迎长吉明月心胷洗谪仙他日西州难重过只今北阮已萧然相思甲乙翻遗藁万斛珠玑得贯穿　一夜风霜凋玉芝苍生絶望士林悲空懐济世安民防不见男婚女嫁时【刘禹锡】韦公八十余位至六尚书五福惟无富一生谁得如桂枝攀最久兰省出仍初海内文章杰朝廷直谅闻黄琼起处士子夏遽修文贝锦生迁怒江湖久离羣伤心王佐略不得致华勋【魏泰】今日临风泪潇潇似绠縻空懐徐稚絮谁立郑碑无力酬推毂平时愤抵巇何人知枉状路粹岂能为【魏野挽王平甫】昨夜舟还浙水湄今朝丹旐欲何为才收北浦一竿钓未了西斋半局碁洛下已传平子赋临川争写谢公诗不堪旧里经行处风木萧萧邻笛悲【郡阁雅谈】诗到年来更老成江山为助笔纵横眼看白骨埋黄土何况人间父子情【山谷挽邢夫人】人物于今叹渺然孤坟宿草已生烟日暮行人道傍舍应何年少共谈禅【蔡光啓挽敦夫】天丧我良知无言双泪垂唯求相见梦永絶寄来诗应有异人吊从兹雅道衰春风古原上新草离离【潘若中】折玉摧兰事竟空贮云含雾思无穷仙阶忽列通明观人世犹称太史公绛帐老生悲籍湜传灯嫡子有徐洪以那为首聊披拂三絶韦编对晩风【李彭读山谷文】象中台拆皇家上相薨大功铭玉铉宻事在金縢【王禹偁挽赵普】结髪逄明主驰声着两朝奠楹先有梦升屋岂能招赠服三公衮兼荣七叶貂春风笳鼓动松栢助萧萧【欧阳永叔】小堰门头栁系船吴山堂上月侵筵潮声半夜千门响诗句明朝万口传岂意日斜庚子后忽惊嵗在己辰年佳辰一闭无穷事南望题诗泪洒牋　少年才气冠当时晩节孤风益自竒君胜宜为夫子后林宗不愧蔡邕碑　髙才本出朝廷右能事方推徳业余每见便闻曹植句至今寳魏华书济南名士新凋丧剑外生祠已洁除欲寄西风两行泪依然乔木郑公庐　祭礼家法阡名载板图防看千字诔木抄看趺　东晋巾车令西京执防郎甘心向山水结髪更文章故自轻千户何曽羡一嚢天髙鬼神恶骨朽姓名芳庾岭铭旌湿秦淮旧宅荒吾诗不用刻妙语有黄香　才名惯作广文寒月斧云斤琢肺肝晏一生都卧病子云三世不迁官幽兰空觉香风在宿草何曽泪叶干犹喜诸郎有曹志文章还复富波澜　京口年来耆旧衰髙人沦没路人悲空闻韦叟一经在不见恬侯万石时贫病只知为善乐逍遥却恨弃官迟七年一别真如梦犹记萧然痩鹤姿　先帝亲收十五人四方争着撃鹏鹍他年京口寻遗迹宿草犹应有泪痕　妙龄驰誉百夫雄晩节心懐大隠中悃愊无华真汉吏文章尔雅称吾宗趋时肯负平生志有子还应不死同惟我闲思十年事数行老泪寄西风　一舸南游遂不归清江赤壁照人悲请看行路无从涕尽是当年不忍欺雪后独来栽栁处行间行复采桑时山城散尽尊前客旧恨新愁只自知　大任刚烈世无有疾恶如风朱伯厚小任温毅老更文聪明慈爱小冯君两任才行不须説畴昔并友吾先人相看半作晨星没可怜太白与残月大任先去冢未干小任相继呼不还强寄一樽生死别樽中有泪酒应酸贵贱贤愚同尽耳君家不尽縁贤子人间得丧了无凭只有天公终可倚【竝东坡挽诗】先皇慿玉几未命寄元勲賔日行黄道攀髯上白云四时成嵗律五色补天文不谓堂堂去今成马鬛坟【山谷挽王禹玉】宥宻探黄阁光辉极上台藏舟移夜壑华屋掩泉台雨绋谁为挽寒笳故作哀伤心具瞻地无复衮衣来　方祈酌周斗何意辍秦舂水枝忧木稼食昴恨长庚【山谷挽韩献肃公】两纪天中侍冕旒甘盘仍作济川舟起家经术终台阁防手功名未白头身自留侯初去汉如姬旦不忘周千官祖奠城东陌十里春风鼓吹愁【汪彦章】早扈六飞依日月晩辞三事作神仙马蹄忽记滕公室鸡梦那逢谢傅年一品真王封异姓功名今不数凌烟家有平津旧学人材嘉祐至和前运筹惯倚将军
　　柱画诺频分刺史天字得钟王真楷法心超粲可祖师禅五叶清白由来福有基家无阿堵物门有宁馨儿
　　落日秋容惨流泉夜响悲个中无限思惟有故人知阅世松成盖家桂满丛素车千两送荣絶九原中　耆旧风流絶后尘尚容嵗晩接冠巾英豪取友半天下议论常倾一坐人横槊阵前工草檄结庐江上老垂纶只今遗像髯如棘由足堂堂耸缙绅【卢溪】衣冠南渡塞漯川始识莱王自然舌卷风雷飜海岳学穷精祲出人天归来元亮荒三径老去雄有一防斗酒只鸡思欲吊无因下马拜新阡　忆昔相逢子少年诗书从我自磨研平生极力欲推挽世事惊人忽变迁未办虚符送天上忽将遗骨江边双亲白髪终身恨不见青衫落眼前【并挽黄忠臣】书报登科墨未干已闻吊客在门防只金榜魁兰省不得丹梯上广寒诏下两畨随计吏花开一日遍长安谁知鬼録南宫籍却作修文地下官异世雄姿冠里闾唯公挟防似寒儒欲将那律九经库定胜江南千木奴玉柱诸郎新命诰锦囊丹诏宠光殊当年籍甚吴丞相恩泽今归两鳯雏【王民瞻】早嵗同充上国賔惟公先占广寒春青云尚记当时事黄土今埋如此人别驾朱幡星饰弁身纡茜绶带钩银生前富贵皆无憾堂上空遗白发亲　我家羣从有封胡潇洒如君更隠居岂但开轩隐松竹能令满屋贮图书朱栏手植花犹在黄叶风飘日已踈触目自然堪痛哭不胜清泪湿衣裾　初挟儒书战举场弟兄旗鼓略相当探嚢聊复起人死系肘空余济世方翰苑旧曽知姓字壶天今在有仙乡龙天由抱玉函诀夜叩柴门乞水浆曽看词锋战举弟兄旗鼓略相当两贤方折月中桂此老飜为地下郎弟妹力防家数口文章空费纸千张广寒宫里丛生桂何日飘来垅上芳　宰树连山谷祠堂照路隅养松无触鹿助祭有驯乌归梦先寒食儿啼到白须遥知隣里化醉叟道争扶【东坡】十年帅越倦驰驱适意方谋一壑居贾谊有才终太薛无夀处中书伤心风月江山在过隙光隂梦幻虚红紫飘零春色尽后凋松栢独萧踈荒城难访十金医半幅遗书世共悲宁有故人怜阿鹜但余息女类文姬　气概凌云孰敢先中兴事业冠英躔朝廷议论一言定翰墨风流四海传恰跨鳌头升紫闼忽骑箕尾上青天竹林笑傲今陈迹抚榇江臯涕然【沈约之挽于湖】布衣驰誉入京都丹旐俄闻反旧闾诸老谁能先贾谊君王犹未识相如三年弟子行丧礼千两乡人防车独我空斋挂尘蹋遗编时阅子云书【欧公挽老泉】文章天下无双誉伯仲人间第一流出入两朝推旧徳周旋三事者嘉谋从容进退身名泰宠锡哀荣礼数优棠棣从来敦友爱九原相望接松楸【欧公挽朱司空】昔叹防销骨今伤泪满膺空余双玉劒无复一壶氷江势飜银砾天文露玉绳何因防庾信同去哭徐陵【李义山】离居星嵗易失望死生分酒瓮凝余桂书籖冷旧芸江风吹鴈急山木带蝉曛一呌千回首天髙不为闻【李义山哭刘司户】上帝深居闭九阍巫咸不下问衔寃广陵别后春涛隔湓浦书来秋雨飜只有安仁能作诔何曽宋玉觧招魂平生恩义兼师友不敢同君哭寝门【李义山哭刘蕡】言中谋猷行中经闗西人物数清英欲于叔度留终日未见鲁山空此生议论凋零三益友功名分付二难兄老来尚有忧时叹此涕无从何处倾【东坡挽吕大临】脱遗十句事经纶满腹龙蛇自屈伸南驾威声传絶域西征旧恨属奸臣空余諌疏惊頽靡终忆诗词话苦辛浩气如云未应尽一双嗣子亦麒麟【东坡挽李成之】
