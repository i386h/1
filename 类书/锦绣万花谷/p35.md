<!-- { "loadSidebar": true } -->
　　荐侄宰相吕正居洛真宗祀汾阴过洛幸正宅问曰卿诸子孰可用对曰臣诸子皆豚犬不足用有侄夷简任颍州推官宰相才也帝记其语遂至大用文靖公也【邵氏闻见録】
　　璠璵经纬翰林学士彭乘不训子弟范宗翰上啓责之曰王氏之子琪珪玘瓘器尽璠璵韩氏之宗综绛缜维才皆经纬非荫而得由学而然谓王氏皆以玉名韩氏皆以丝名天下衣冠子弟取髙科者唯王韩为盛【名臣】梁罗苏子由子迟适逺子瞻有诗云独防三子出古刹访禅师髙谈付梁罗诗律对阿虎梁罗迟小字阿虎即虎儿小字也【坡集】
　　硗硗头玉东坡贺子由生孙云朋来四男子大壮泰临复无官一身轻有子万事足举家传吉梦殊相惊凡目烂烂开眼电硗硗峙头玉　李贺诗头玉硗硗眉刷翠杜郎生得真男子
　　夫妇
　　射雉始笑叔向曰昔贾大夫恶娶妻而美三年不言不笑御以如臯射雉获之其妻始笑而言【左】
　　扊扅歌百里奚仕秦其妻歌曰百里奚五羊皮忆别时烹伏雌炊扊扅今日富贵忘我为
　　白头吟司马相如将聘茂陵女子为妾文君作白头吟凄凄重凄凄嫁娶不须啼愿得一心人白头不相离相如感之乃止【西京杂记】
　　娶骂己者人有挑其隣之妻者其长者骂之其少者报之后其夫死而娶其长者或曰夫非骂尔者耶曰在人欲其报我在我欲其骂人【后冯衍】
　　三同冯衍字敬通其妻极悍刘孝标云予与敬通三同不遇一同也刚直二同也冯有忌妻自操井臼予亦有忌妻家道坎轲三同也【刘孝标】
　　以粉书扇后汉阴喻妻荀爽女名采早寡父母强嫁与郭奕爽以诈疾召采采归而怀白刃爽执夺不得已到郭氏伪为欢建四灯以共谈奕敬惮之及曙奕出采叱左右办浴既入室以粉书扇曰尸还阴氏字未成恐人来乃以衣带自缢死
　　卿卿晋王浑妻钟氏常卿浑浑曰讵可尔妻曰怜卿爱卿是以卿卿我不卿卿谁当卿卿【世说】
　　饮琼捣霜裴航遇云翘夫人与诗云一饮琼浆百感生霜捣尽见云英蓝桥便是神仙窟何必区区上玉京后经过蓝桥渴过一舎有老妪揖之求浆妪令云英擎一瓯浆饮之即美女也航欲娶云英妪曰但得玉杵玉臼当与之后航得杵臼为捣药乃得娶遂得仙也【奇】不对梳沐宋刘穆之贫徃妻兄家乞食多见辱不以为耻其妻江氏每禁不令往穆之犹往食毕求防榔江氏兄弟戏曰槟榔消食君何需此妻复截髪市肴馔为其兄弟以饷穆之自此不对穆之梳沐及穆之为丹阳尹召妻兄弟饮至醉以金柈贮防榔一斛进之【本】
　　感孤燕南史卫敬瑜妻年十六而夫亡父母舅姑欲嫁之乃截耳为誓不许戸有巢燕常双飞后忽孤飞女感其偏栖乃以缕系脚为志后岁此燕果复来犹带前缕女为诗曰昔年无偶去今春又独归故人恩意重不忍更双飞【张景仁传】
　　黄鹄歌烈女陶婴夫死守义作黄鹄歌曰黄鹄早寡兮七年不双宛颈独宿兮想其故雄其命早寡兮独宿何伤念此寡妇兮泣下数行死不忘兮鸟将然虽有贤雄兮终不重行鲁人闻之遂不复求【列女】
　　箔上蚕机上丝王肃在江南聘谢氏女为妻及至京师复尚公主其后谢氏为尼亦来奔肃作诗赠肃曰本为箔上蚕今作机上丝得络逐胜去颇忆纒绵时公主代肃谢曰针是贯绅物目中常絍丝得帛缝新去何能袖故时肃甚恨遂造正觉寺憇之【伽蓝记】
　　写真寄诗南楚才旅游似无返旧之意其妻薛媛防知其意乃对镜自图其形幷诗以寄之诗曰欲下丹青笔先拈寳镜端已惊顔索寞渐觉鬓凋残涙眼描来易愁肠写出难恐君浑忘却时展畵图看楚才遂归如初【云溪友议】
　　出妻复还严灌夫娶慎氏十年无嗣乃出之妻乃为诗以别曰当时心事已相闗雨散云收一饷间便是孤帆从此去不堪重过望夫山遂如初
　　梦归见写诗有书生娶后游大学久不归一夕梦返其家见妻秉笔写诗云数日相望极须知意思迷梦魂不怕险飞过大江西书生怪而记之后家书至妻有诗一首如梦中所见无殊梦之夕乃发书之日
　　畵佛唐武侍御丧其配敛其遗服栉珥鞶帨于亡月旦十五日出陈之抱婴儿以泣有浮屠者谕之曰是岂有益耶吾师云人死则为鬼鬼且复为人随所积善恶受报环复不穷也西方有佛焉其土大乐能图是佛而礼之往生莫不如意韩愈闻而吊之曰图西方兮道之勤以妄塞悲兮慰新魂【韩吊武侍御畵佛文】
　　无双唐刘震之女防时许其甥王仙客未成婚防朱泚之乱震夫妻死无双没入掖庭仙客后二年入京遇旧苍头塞鸿又得无双婢采苹与居后为县尉至长安驿忽有中使押内家三十人往元陵洒扫塞鸿烹茗于帘外夜深忽闻帘下语曰塞鸿郎徤否明日我去后閤子中取书送郎书后云常见敕使说富平县古押衙有心人今能求之否后仙客寻古押衙结以寳玉半岁古押衙求茅山道士药令采苹假作中使赐无双自尽立死三日活以亲属赎尸以与仙客救疗得愈押衙自尽仙客与无双易姓名偕老襄邓间【太平广记】
　　绣形诗唐防昌中有边将张揆防边近十年其妻侯氏绣回文作形诗诣阙进曰睽离已是十年强对镜那堪更理妆闻鴈防回修尺素见霜先为制衣裳开箱叠练先垂泪拂杵调砧更断肠绣作形献天子愿教行客早还乡
　　封髪三十年唐贾直言妻董氏直言坐事贬岭南以妻少年诀曰死生不可期吾死可别嫁董不答引防束髪封以帛使直言署曰非君手不解直言贬二十年乃还署帛宛然及汤沐髪堕无余【本】
　　诗寄夫毛友龙达可未第时其内以一诗寄之剔烛亲封锦字书拟凭归鴈寄天隅经年未报干秦策不识如今舌在无【斋録】
　　少妇集句夀之老医娶少妇或集句嘲之曰隈他门戸傍他墙年去年来来去忙采得百花成蜜后为他人作嫁衣裳【后山诗话】
　　河东狮子吼陈慥字季常妻栁氏悍忌季常畏之东坡诗戏之曰龙丘居士亦可怜谈空谈有夜不眠忽闻河东狮子吼拄杖落手心茫然龙丘季常道号河东柳姓郡也【西清诗话】














　　锦绣万花谷前集卷十六
　　钦定四库全书
　　锦绣万花谷前集卷十七
　　妓妾
　　樊通德汉伶之妾樊通德赵飞燕女史也能道赵飞燕娣妹事伶曰其人俱灰灭矣疲精神驰嗜欲宁知终归荒田野草乎通德掩袖视烛影以手拥髻凄然泣下伶因作飞燕外传
　　友通期后梁商美人友通期献于顺帝通期有过帝以归商商出嫁之商子兾遣客盗还友通期生子伯玉【兾】翔风石季伦有爱婢曰翔风能别五声以文显名年三十石崇乃退为房老翔风怨而作诗云春华谁不美卒伤秋落时坐见芳时歇憔悴空自嗤【王子年拾遗】
　　络秀周顗母李氏字络秀初顗父俊为将军出猎遇雨止李氏父兄不在络秀与婢于内宰羊具馔不闻人声俊窥之见一女甚美因求为妾父兄不许络秀曰门戸殄瘁何惜一女遂与之生顗三子
　　緑珠岭表録异曰昔梁氏女有容貎石季伦为交趾采访使以真珠三斛买之即緑珠也善吹笛孙琇使人求之崇曰緑珠吾爱妾不可得也琇竟诛崇求访緑珠緑珠闻之坠楼死【本传】
　　染髪媚侧室何长瑜以韵语序僚佐云陆展染白髪欲以媚侧室青青不解久星星行复岀【谢灵运】
　　玉箫韦臯少游江夏姜史君之舘有小青衣曰玉箫年七岁常令侍臯年长有情韦去与玉箫约曰后七年再来玉箫遗以白玉指环并诗曰黄雀衔来已数春别时留解赠佳人长江不见鱼书至为遣相思梦入秦逾八年韦不至玉箫絶食而殒后十年韦理蜀不替因作生日东川卢八坐中送一歌姬来未满破亦以玉箫为号观之乃真玉箫也【云溪友议】
　　雪儿雪儿李密之爱姬善歌每见宾僚文章中意者即付雪儿歌之故韩定云盛德好将银管述丽词堪付雪儿歌【百斛明珠】
　　阿软元微之到通州见壁间有诗落句云緑水红莲一朶开千花万草无顔色不知何人题也録此词寄乐天乃乐天十五年前及第时赠长安妓阿软絶句故白诗云十五年前似梦游曽将诗句结风流偶助笑歌嘲阿软那知传诵到通州
　　红儿鄜州李孝恭籍中有红儿善肉声罗虬挑之不答遂作絶句百篇号比红儿诗
　　酥香唐杜秘书工于小词邻翁有女小字酥香凡才人所为歌曲悉能讽之一夕逾墙而至杜始望不及此邻翁失女所在后半年仆有过杜笞之窜而闻官杜流河朔临行述永遇乐一词决别女持纸三唱而死【并白乐天集】樊素小蛮白乐天有二妾樊素善歌小蛮善舞尝有诗曰樱桃樊素口杨柳小蛮腰二妾既长又有诗云一树春风万万枝嫩于金色软于丝后二妾各去有诗云病与乐天相伴住春随樊素一时归【古今诗话】
　　薛瑶英唐元载宠婢薛瑶英杨炎赠歌曰雪面淡娥天上女鳯箫鸾翅欲飞去玉钗翘翠歩无尘楚腰如柳不胜春【鸡跖集】
　　燕子楼唐张建封牧徐州有爱妓盼盼建封没盼盼不嫁居燕子楼十余年白乐天作燕子楼诗有云醉娇胜不得风袅牡丹花
　　秾李昭华王晋卿有二女奴名秾李昭华黄鲁直改竹夫人为青奴有诗云秾李四弦风拂席昭华三弄月侵牀我无红袖堪娯夜正要青奴一味凉【山谷】
　　绛桃柳枝韩退之二妾一曰绛桃二曰柳枝退之使山东有诗云东风欲动别长安春半边城特地寒不见园花并巷栁马头唯有月团团柳枝后逾园遁去有诗曰别来杨柳堦头树摆乱春风只欲飞还有小园桃李在留花不发待郎归【语林】
　　莺莺唐贞元中张生与崔氏女小字莺莺往来后弃之莺莺已委身于人张亦娶适经其所求见不得崔知之潜赋一章曰一从消瘦减容光万转千回懒下牀不为旁人羞不起为郎憔悴却羞郎竟不见元稹为作莺莺歌
　　燕燕坡诗诗人老去莺莺在公子归来燕燕忙【张祜妾名燕燕】刘禹锡拟四愁诗禹锡有妾甚丽李逢吉强取之禹锡思妾拟作四愁诗内警句云得意紫鸾休舞镜能言青鸟罢衔牋金盆已覆难收水玉轸长抛不续　买笑树边花已老畵眉窻下月犹残　三山不见海沉沉岂有仙踪更可寻青鸟去时云路断姮娥归处月宫深纱窻遥想春相忆书幌谁怜夜独吟料得夜来天上月只应偏照两人心【本事诗】
　　黄鹂啼别韩滉镇浙西戎昱为部内刺史有官妓善歌色亦闲妙滉闻召至帐下昱词送之云送客春风湖上亭栁条藤蔓繋人情黄鹂住久浑相识欲别频啼四五声妓至首歌此词滉即归之
　　青娥赵嘏浙人有美妾洎计偕母不许防行防上元节为鹤林之游帅见之掩为己有明年嘏归以诗感之曰寂寞堂前日又矄阳台去作不归云当时闻作沙咤利今日青娥属使君帅闻之乃遣还【古今诗话】
　　啭春莺王晋卿贬均州姬侍尽逐有一歌者号啭春莺色艺两絶不知流落何许二年内徙道过许昌市旁小楼闻泣声晋卿问乃啭春莺也恨不可复得因赋一聮佳人已属沙咤利义士今无古押行客有足成章云防年流落向天涯万里归来两鬓华翠袖香残空挹泪青楼云渺定谁家　回首音尘两沉絶春莺休啭沁园花【西清诗话】
　　杜秋娘李锜叛有妾杜秋娘没入宫后又放归杜牧感而作诗有云椒壁悬绵幕镜奁蟠玉螭月上白璧门桂影浮参差金阶玉露重闲把紫箫吹燕媒得皇子夫人亲捧持虎睛珠络褓金盘犀镇帷【国史补】
