<!-- { "loadSidebar": true } -->
　　障后歌宁王有妓宠姐美姿色善讴唱客莫能见李白侍酒戏曰闻王有宠姐善歌今酒殽醉饱羣公宴倦王何吝此女示于众王笑谓左右曰设七寳花障召于障后歌之白起而谢曰虽不许见面闻其声亦幸矣【开元遗事】进水调歌兴庆宫帝潜邸于西南隅起花蕚相辉二楼与诸王游处禄山犯顺乗遽以闻议欲迁幸置酒楼上命作乐有进水调歌者曰山川满目泪霑衣富贵荣华得几时不见只今汾水上惟有年年秋雁飞上问谁为此词曰李峤上曰真才子也遂不终饮而去【明皇杂録】善歌者得不死符存审少微贱尝犯法当死临刑指旁壊垣顾主者曰愿就死于彼冀得垣土覆尸主者哀而许之为徙垣下而主将方饮酒顾其爱妓思得善歌者佐酒妓言有符存审常为妾歌甚善主将驰骑召存审而存审以徙垣下故未加刑因往就召使歌而悦之存审因得不死【五代史】
　　和者数千人楚襄王问于宋玉曰先生有遗行欤何士庶不誉之甚也玉对曰客有歌于郢中下里巴人属而和者数千人为阳春白雪国中和者不过数人其曲弥髙其和弥寡【宋玉对问】
　　泉涌回流临城县南二十里有葢山登百许步有舒姑泉俗云有舒氏女未适人与其父析薪于此女坐泉处牵挽不动遽告家比还惟见清泉湛然母云女好音乐乃作歌泉涌回流【纪义宣城记】
　　声入云霄髙帝令戚夫人歌出塞望归之曲侍婢数百皆为之后宫齐唱声入云霄【西京杂记】
　　余音谷临贺冯乗县有老姥善歌余音谷数日【出荆州记】
　　响遏行云薛谭学讴于秦青未穷青之技而辞归青饯于郊乃抚节悲歌声振林木响遏行云谭乃谢求反【出博物志】
　　莫愁善歌莫愁乐者亦因石城乐而有此歌石城西有女子名莫愁善歌谣且石城乐和中有忘愁声因有此歌【古今乐録】
　　诗汗轻红纷湿坐久翠眉愁浮声入钟罄余啭入箜篌【梁元帝】独明花里翠偏光粉上津屡将歌罢扇回拂影中尘【刘孝绰】扇中通慢脸曲里奏阳春久应迷座客何啻起梁尘【北齐刘逖】斜光入丹扇的的最分明欲持照雕栱仍作绕梁声【周正】协律新教罢河阳始学归但令闻一曲余声三日飞【庾信】繁声弦迸阕细寒管裂芦众音不能逐袅袅穿云衢盼盼乍垂袖一声雏凤呼赠之天马锦副以水犀梳【杜牧】满堂惨不乐响下清虚里江城帯素月况乃清夜起老夫悲暮年壮士泪如水【杜甫】
　　舞
　　龙转凤翔成公绥七唱曰奋长袖以飚回擢纎腰以烟起镇抗首而委蛇防顿足而立跱纷龙转而凤翔忽若倒而中止
　　沐猴狗鬬汉平恩伯许伯入第长信少府檀长卿起舞为沐猴与狗鬬司葢寛饶劾长卿以列卿而沐猴舞失礼不敬许伯为谢良久乃解【汉史】
　　鸜鹆舞晋王导补谢尚为掾导有胜防谓之曰闻君能作鸜鹆舞一座倾想尚便着衣帻而舞令座上击节为应俯仰皆中旁若无人【本】
　　五经扫地帝与羣臣宴饮祝钦明自言能八风舞帝许之钦明体肥丑据地摇头睆目左右顾盼帝大笑吏部侍郎卢藏用叹曰是举五经扫地矣【唐本】
　　诏学士舞回波沈佺期兼修文馆直学士既侍宴帝诏学士等舞回波佺期为弄辞悦帝【本】
　　舞为五字南蛮西舎利请献夷中歌曲令舞人服南诏衣绛裠襦黒头囊金袪苴画皮鞾首饰抹额冠金寳花鬘襦上复加画半臂执羽翟舞俯伏以象朝拜裠襦画鸟兽草木文以五采杂华以象庶物咸遂葆羽四垂以象天无不覆正方布位以象地无不载分四列以象四气舞为五字以象五行【六帖】
　　诗娇情因曲动弱步逐风吹悬钗随舞落飞袖拂鬟垂戚里多妖丽重娉蔑燕余逐节工新舞娇态似凌虚
　　扇开衫影乱巾度履行疎徒劳交甫忆自合専城居可怜二八初逐节似飞鸿悬胜河阳妓闇与淮南同入行看履进转面望鬟空腕动昭华玉衫随如意风上客何须起啼乌曲未终　因羞强正钗顾影时回袂非关善留客便是娇夫婿【并梁简文帝】倡女多艶色入选尽华年举腕嫌衫重回腰觉态妍情绕阳春吹影逐相思弦履度开裠鬟转匝花钿所愁余曲罢为欲在君前【刘遵】新妆本絶世妙舞亦如仙倾腰逐韵管敛色听张袖轻风易入钗重步难前笑态千金动衣香十里特比双飞燕定当谁可怜【王训】红顔自燕赵妙妓舞阳阿就行齐逐唱赴节闇相和折腰送余曲敛袖待新歌颦容生翠羽慢睇出横波虽称赵飞燕比此讵成多【杨皦】逐唱回纎手听曲动蛾眉日暮能留客相看讵此时【何逊】从风回绮袖映日转花钿同情依促柱共影赴危弦【王暕】回履裙香散飘衫钏响低钗依促管慢睇入繁　依歌移弱步傍烛艳新妆徐来翻应节去去反成行【并刘孝仪】飞鳬袖始拂啼鸟曲未终聊因断续唱试记往还风【庾肩吾】

　　锦绣万花谷后集卷三十二
　　钦定四库全书
　　锦绣万花谷后集卷三十三
　　诗
　　文章必谨布置山谷言文章必谨布置每见后学多言以原道命意曲折后予以此槩考古人法度如杜甫赠韦见素诗云纨袴不饿死儒冠多误身此一篇立意故使人静聴而具陈之自云甫昔少年日早充观国宾致君尧舜上再使风俗淳皆儒冠事业也自云此意竟萧条至蹭蹬无纵鳞言误身如此也则意举而文备故已有是诗矣然必言其所以误者于是有厚愧真知之句所以真知者谓诵其诗也然宰相职在荐贤不当徒爱人而已士故不能无望故曰窃效贡公喜难甘原宪贫果不能荐贤则去之可也故曰焉能心怏怏秪是走踆踆又将去海而去秦也然其去也必有迟迟不忍之意故曰尚怜终南山回首清渭滨则所知不可不别故曰常拟报一饭况懐辞大臣夫如此是可以相忘于江湖之外虽见之亦不得而见之矣故曰白鸥波浩荡万里谁能驯终焉此诗前贤録为压卷葢布置最得正体如官府甲第防堂房屋各有定处不可乱也韩文公原道如书之尧典如此其他皆谓之变体可也【出防溪诗话】风人诗古辞云围棋烧败袄着子故依然陆防皮日休固尝拟之陆云旦日思双履明时愿早谐皮云莫言春茧薄犹有万重思是皆以下句释上句乐府解题以此格为风人诗取陈诗以观民风示不显言之意至东坡无题诗云莲子擘开须见薏秋枰着尽更无棋破衫却有重缝处一饭何曽忘却匙是文与释并见于一句之中与风人诗又小异矣【出丹阳集】
　　三百篇为主大槩学诗须以三百篇辞及汉魏间人诗为主方见古人妙处自无齐梁间绮靡气味也【出吕氏童防训】多使酒楼语王平甫作诗多使酒楼语宋次道曰杨文公诗有咏酒楼云江南堤栁拂人头李白题诗徧酒楼钱昭度亦有一酒楼诗云长忆钱塘江上望酒楼人散雨千丝今子诗有防酒楼次道曰吾诗有二酒楼九江琵琶亭云夜泊浔阳宿酒楼琵琶亭畔荻花秋云沈鸟没事已往月白风清江自流又送客西陵云若耶溪畔醉秋风猎猎船旗照水红后夜钱塘酒楼上梦魂应绕浙江东【出青箱杂记】
　　得句必燃烛王元苦病风月终于贫病妻黄氏共持雅操每遇得句中夜必先起然烛供具纸笔元甚重之有聴琴诗曰拂琴开素匣何事独嚬眉古调俗不乐正声公自知寒泉出涧澁老桧倚风悲纵有来聴者谁堪继子期好事者画为图簇【出郡阁雅谈】
　　虚中一首诗僧虚中宜春人游潇湘山与齐已顾栖蟾为诗友住湘江西宗成寺潭州马氏子希振侍中好事每延纳于书阁中题马侍中池亭诗云嘉鱼在深处幽鸟立多时集首寄华山司空图侍郎诗云门径放莎垂往来投刺稀有时开御札特地挂朝衣岳阳僧去天香鹤带归他时周召作无复更衰微司空侍郎有诗言懐云十年华岳峯头住只得虚中一首诗【出郡阁雅谈】探骊获珠元稹刘禹锡韦楚客同防乐天舍各赋金陵懐古刘诗先成诗曰王濬楼船下益州金陵王气黯然收千寻铁锁沈江底一片降幡出石头荒苑至今生茂草古台依旧枕寒流而今四海归王化两岸潇潇芦荻秋白曰四人探骊子先获珠所余鳞角何用三公乃遂罢作
　　诗瓢唐求喜吟咏撚藁为丸贮以大瓢于江中曰苟不沈没得之者方知吾苦心耳流至新渠有识者曰此唐山人诗瓢取得之其诗遂传题隠居云数防石泉雨一溪霜叶风业在青山处道成无事中
　　郑鹧鸪郑都官鹧鸪诗称郑鹧鸪
　　诗有生气齐诸暨令袁虾诗平平耳多自谓能尝云我诗有生气须人捉着不尔便飞去
　　龙甲凤毛张季鹰黄华之唱潘正叔緑繁之良虽不俱美并得虬龙片甲凤凰一毛【出古今诗话】
　　如四十个贤人刘禹昭字休明婺州人少师林寛为诗刻苦不惮风雪诗云句向夜深得心从天外归言不虚耳懐萧山隠者云先生入太华杳杳絶良音秋梦有时见孤懐无处寻神清峯顶立衣冷瀑边吟应笑干名者六街尘土深尝与人论诗曰五言如四十个贤人不能着一字屠沽辈也觅句者若掘得玉匣有葢有底但精求必得其寳在湖南累为宰后卒于桂州府幕有诗于世【出郡阁雅谈】
　　黙诵岘山诗徐安正侍郎久居中书堂参李右丞之论恐罪戾乃隠衡山为东林掇菜行者李北海邕游岳过寺观其题诗处曰不知徐公乃在此握手言曰朝列于公论已息矣遂解布褐而释以簮裳谓徐曰曽吟岘山诗曰岘山思驻马汉水忆回舟又曰暮雨船犹湿春风帆正开徐曰喑哑之日尝黙诵之遂同载归长沙【出南卓异记】
　　以小秦王歌之东坡作彭门守时过齐州李公择中秋席上作一絶云暮云收尽溢清寒银汉无声转玉盘此宵此景不长好明月明年何处看其后山谷在黔南令以小秦王歌之【出王直方诗话】
　　非其父不生其子张瀛碧之子也事广南刘氏官至曹郎尝为歌赠琴棋僧同列见之曰非其父不生其子诗云我尝聴师法一説波上莲花水中月不垢不浄是色空无法无空亦无灭我尝聴师禅一观浪溢鼇头蟾魄满沙河世界尽空空一寸寒灰冷灯畔我又聴师琴一抚长松唤住秋山雨弦中雅弄若鉴金指下寒泉流太古我又聴师棋一着山顶坐沈红日脚阿谁称是国手人罗浮道士赌却鹤输却药法懐斟下红霞丹束手不敢争头角
　　四怨三愁五情曹邺字业之桂林人为四怨三愁五情诗其怨云庭花已结子岩花犹弄色谁令生处逺用尽春工力其愁云别家鬓未生到城须似发朝朝临水望灞水不入越其情云空城野雀饥咬咬复飞飞忽见官仓粟官仓无空时为舍人韦慤所知力荐于主司乃中第看榜日谕主司云一辞桂岩猿九泣都门月年年孟春至看花不如雪杏园宴上呈同年云贤路非在天十年行不至一旦公道开青云在平地又云故衣未及换尚有去年泪又云永持共济心莫起胡越意【出雅言系述】诗人龙大初郭功父方与荆公坐有一人展刺云诗人龙太初功父勃然曰相公前敢称诗人其不识去就如此荆公曰且请来相见既坐功父曰贤道能作诗能为我赋乎太初曰甚好功父曰只从相公请个诗题时方有一老兵以沙捺铜器荆公曰可作沙诗太初不顷刻间诵曰茫茫黄出塞漠漠白铺汀鸟去风平篆潮回日射星功父阁笔太初縁此名闻东南余后于乔希圣家见太初诗一轴皆不及前所作【出王直方诗话】
