<!-- { "loadSidebar": true } -->
　　搤臂呼参曽参出薪于野有客至其家欲去其母曰愿留参方到即以左手搤右臂臂痛参即驰至问母曰臂何故痛母曰今者客至搤吾臂呼汝耶【论衡】
　　三釡曽子再仕而心再化曰吾及亲仕三釡而心乐后仕三千钟而不汨吾心悲【庄子】
　　断机孟轲母三徙既居孟子学而归母问学所至孟子曰自若也孟母以刀断机曰子之废学若吾断机孟子惧勤学不息遂成名儒
　　倚门王孙贾之母谓贾曰汝朝出而晩来则吾倚门而望汝暮出而不还则吾倚闾而望【战国防】
　　织屡汉翟方进年十二三失父为太守府小吏因病归家辞其后母欲西至京师授经母怜其防随至长安织屡以给方进后十余年至宰相母尚在
　　分椹后汉蔡顺当王莽末大荒顺拾椹以异器盛之赤眉贼见而问之顺曰黒者奉母赤者自食贼知其孝乃遗米肉放之【本传】
　　桑门遗瓜滕昙恭年五岁母患热病思食寒土俗不产昙恭歴访而不得俄遇一桑门曰我有双分一相遗举室惊异【南史本传】
　　遗蒲萄陈叔达为纳言尝赐食得蒲萄不举髙祖问之对曰臣母病渴尝求不能致愿归奉之帝曰卿有母遗乎因赐之【本传】
　　和熊胆丸以助子勤柳仲郢防嗜学母尝和熊胆丸使夜咀咽以助子勤【唐本传】
　　识杜黄裳潘孟阳母刘晏女常问末坐有绿衣少年何人曰补阙杜黄裳夫人曰此人觉全别必是贵人后为相【南部新书】
　　鼓吹震耀洛濵晋汝南王亮母伏太妃常有小疾祓于洛水亮兄弟三人侍从并持节鼓吹震耀洛濵武帝登凌云台望见曰伏妃可谓富贵矣
　　拥笏垂鱼唐曹成王臯为刺史遭诬在治念其母太妃老将惊而戚出则囚服就辨入则拥笏垂鱼【退之曹王碑】拜畵像金日防母死武帝诏图其形于甘泉宫日防养马苑中每牵马过见遗像輙拜
　　冰筯南史萧叡明母病风积年叡明昼夜祈祷时寒叡明下泪为之冰如筯额上叩头血亦冰不溜后其母遂安【孝义集】
　　当归逺志姜维天水人既归蜀得母书令求当归维曰但有逺志不在当归【本传】
　　刻母形丁兰少丧父母不及养乃刻木为亲形事之若生隣人张叔妻从兰妻有所借兰妻跪报木人木人不悦不以借之叔醉骂木人以杖敲其头兰归奋杀张叔郡县嘉其孝遂上之图形于灵台【孙盛逸士传】
　　社日悲恸魏王脩年七岁母社日死脩每至社日悲恸邻里为之辍社
　　防刀逐贼仆固怀恩父子平史朝义举河朔若拾遗护回纥归国过太原为辛云京所拒闭闗不犒军大怒顿军汾州遣子玚攻云京偏将焦晖等斩玚首献阙下怀恩闻以告母母曰我戒汝勿反国家训汝不浅今众变祸且及我提刀逐之曰吾为国杀此贼取其心以令军中怀恩走以部曲三百走灵州诏辇其母归京师賛曰其母防刀逐贼烈妇人哉
　　捧檄而喜毛义家贫养亲张奉慕其名诣义防府檄至以义为守令义捧檄入喜动顔色奉心贱之及义母死举贤良方正不就奉叹曰往日之喜为亲也【本传】
　　寄物瓶中曹公令路粹枉状奏孔融与布衣襧衡放言云父之有子当有何亲论其本意实为情欲发耳子之于母亦复奚为譬寄物瓶中出则离矣【后孔融传】
　　非此母不生此子陶侃母湛氏新涂人初侃父丹聘为妾生侃陶氏贫贱母纺绩资之番阳孝防范逵寓宿于侃时大雪湛氏乃彻所卧新荐自剉给其马又宻截防供馔逵叹曰非此母不生此子侃竟以功名显【晋烈女传】母有疾輙病唐张志寛尝诣县忽称母疾求急归令问状答曰母有疾志寛輙病令疑妄繋于狱驰验如言执熨辞裈晋韩伯数岁大寒母方为作襦令伯提熨斗而谓之曰且着襦寻当作复裈伯曰不须母问故曰火在斗中而柄热今既着襦下亦当暖【本传】
　　百官回班候起居唐赵隠辅政他宰相及百官皆诣第陞堂庆母懿宗诞日宴慈恩寺隠侍母以安舆临观宰相率百官拜恩于庭回班候夫人起居缙绅以为荣【职官分纪】
　　噬指悟子蔡顺采薪于野有客卒至母望顺不还噬其指顺即心动弃薪驰归母曰有客来吾噬指以悟汝耳喜录囚平反汉隽不疑为京兆尹行县録囚还其母輙问有所平反活几何人即多有所平反母喜笑为饮食异于他时或无所出母怒为不食故不疑为吏严而不残【本】
　　扫墓地严延年治河南酷刑号屠伯母数责延年天地神明人不可独杀我不忍当老见壮子被刑戮也行矣去汝东归扫墓地耳遂归后岁余果弃市东海莫不贤智其母延年兄弟五人皆至大官母号万石严妪那得生宁馨儿宋废帝子业性凶悖其母疾笃召之帝曰病人多鬼那可往其母怒谓侍者将刀来破我腹那得生此宁馨儿【南史本传】
　　秤槌中足寇莱公少时不修小节颇爱飞鹰走犬太夫人性严每不胜怒举秤槌投之中足流血由是折节从学及贵母已亡每扪其疮防輙哭【记闻】
　　剪髻杜甫诗送王砅【音例】砅是王珪之后云家贫无供给客位但箕帚俄顷羞颇珍寂寥人散后入怪鬓髪空吁嗟为之久自陈剪髻鬟市易充沽酒上云天下乱宜与英俊厚秦王时在坐真气惊戸牖及乎贞观初尚书践台斗此称珪母之贤【西清诗话】
　　杖碎金鱼陈康叔善射号小由基及守荆南回其母冯夫人问汝典郡有何异政尧咨云每以弓矢为乐母曰汝父教以忠孝辅国家今汝不务行仁化而专务一夫之勇岂汝父之志耶杖之碎其金鱼
　　刺血写经求母朱夀昌少不知母所在刺血写经求之五十年后得之蜀中东坡贺之以诗云嗟君七岁知念母怜君壮大心愈苦羡君临老得相逢喜极无言泪如雨烹龙为炙玉为酒鹤髪初生千万夀金花诏书锦作囊白藤肩舆帘蹙绣感君离合伤我魂此事今无古未闻长陵谒来见大娣仲孺岂意逢将军开皇苦桃空记面建中天子终不见西河太守谁复讥颍谷封人羞自荐【坡集】
　　子孝妇义真宗朝有士人其母死乃号恸抱母尸而死其妻见夫死乃抱夫尸而哭亦就死曰此家人子死于孝妇死于义也
　　金花诰官诰院敕郡夫人使金花罗纸七张锦缥袋赐以汤沐邑乃奉亲之荣也【春明退朝录】
　　兄弟
　　花萼相辉楼睿宗五子宗为季子制大衾长枕与诸王共之后于宫南造花萼相辉之楼时时登之必召诸王登楼赋诗世谓天子友悌无比有鹡鸰千数集麟德殿柱帝尝赐宪等书曰魏文帝诗曰西山一何髙髙髙殊无极上有两仙童不饮亦不食赐我一丸药光辉有五色服之四五日身体生羽翼朕每言宁如兄弟天生羽翼乎陈思王才足以经国家絶其朝谒卒以忧死魏祚未终司马氏夺之岂神丸效耶【明皇传】
　　花萼集李义山与兄弟俱以文章自名同为一集号李氏花萼集
　　酥醍乳酪穆賛兄弟皆和粹世以珍珠目之賛少信然有格为酪质美而多文为酥员为醍酪赏为乳腐双与唐张越石楚金同举有以兄弟不可两收欲俱退李勣叹曰贡举本求才行何妨双与【干子】
　　聮珠集窦羣与兄常牟弟庠巩兄弟五人皆为郎工词章义取五星然故为聮珠集行于世【本传】
　　白眉马良兄弟五人并有才名乡里谚曰马氏五常白眉最良良眉中有白毫故云【蜀志】
　　三珠树唐王勃与兄勮勔皆着才名故杜易简称三珠树
　　紫荆花京兆田真兄弟三人欲分庭前紫荆花破而为三明旦枯死真曰是人不如木也兄弟相感复合荆亦茂陆机诗云三荆欢同株又古诗三荆同根生【续齐谐记】蜀龙呉虎诸葛瑾仕呉诸葛亮仕蜀从弟诞仕魏后以兵反见诛世人谓蜀得龙呉得虎魏得狗【世说】
　　难兄难弟汉陈元方子长父即陈羣也与季方子孝先各论其父功德争之不决谘于陈太丘太丘曰元方难其兄季方难其弟【世说】
　　难兄晋王珉小字僧弥少有才艺名出珣右语曰法护非不嘉僧弥难为兄法护珣小字【晋本传】
　　人琴俱亡王徽之与献之俱病术人曰应终而有生人乐代则死者可生徽之曰吾才不如弟请代术人曰君今与弟筭俱尽何可代献之卒徽之奔丧直取献之琴鼓之久而不调曰子敬人琴俱亡因一恸而卒
　　夹河为郡汉杜周为廷史久任事列三公两子夹河为郡守【本】
　　少言佳客王子敬献之与兄徽之操之俱诣谢安二兄多言俗事献之寒温而已既而客问王氏兄弟优劣安曰少者佳客问其故安曰吉人之辞寡以其少言故知之
　　封胡羯末晋谢氏尤彦秀者称封胡羯末封谓谢歆胡谓谢朗羯谓谢末谓谢川皆其小字也歆朗川皆早卒惟以功名终
　　太祖娣太祖将北征自京师归民间諠言当立防捡为天子太祖闻之惧宻以告家人大祖娣魏国长公主方在厨引麪杖逐太祖曰大丈夫临大事可否当决胷怀乃来怖妇女太祖默然出【涑水记闻】
　　四鸟之悲孔子闻妇人哭声谓顔渊曰此非独哀又有离别之声何以知之曰昔桓山有鸟生四子羽翼既成将分飞声类于此问之果然父死卖子以葬【六帖】
　　洒血陈业兄渡海同死六十人骨肉消烂而不可别业乃割臂流血洒骨上而后别也
　　连璧分鼎东坡子由孔文仲经甫武仲常甫平仲毅甫俱以才名播天下鲁直有诗云二苏上连璧三孔分立鼎天下坠斯文俱来集台省
　　形貎相类张伯偕仲偕兄弟形貎相类仲偕妻新妆镜中忽见伯偕问曰今日新妆饰好否伯偕不顾仲偕妻惭久伯偕复过仲偕妻复呼之曰向误认伯偕是卿伯偕又不顾仲偕妻始惭俱误
　　友于世谓友弟谓友于朱浮蹀血友于杜甫诗云山鸟山花皆友于皆歇后语也【洪驹父诗话】
　　争死后汉时赵孝宗弟孝礼被贼捉去欲杀而食之孝宗闻之走见贼曰孝礼不如孝宗肥愿代弟死贼相谓曰此义士也遂并放之【孝义】
　　子孙叔侄
　　霍氏衰张氏兴张安世子千秋与霍光子禹俱为中郎将随度辽将军范明友撃乌桓还谒大将军光光问战鬬山川形势千秋口对兵事手画地成图无所忘失复问禹禹不能记曰皆有文书光由是赏千秋而以禹为不才叹曰霍氏衰张氏兴矣
　　一夜十起第五伦或问伦曰有私乎曰余兄子尝病一夜乃十起退而安寝余子有病虽不省视而通夕不寐【本传】
　　紫罗囊谢尝佩紫罗香囊叔安恶之而不欲伤其意因戏赌得乃焚之【本】
　　买德郎桓温弟冲小字买徳郎初温兄弟并少家贫母患需羊以解温乃以冲为质羊主言不欲为质幸为养买德郎【本】
　　乌衣郎晋宋时江左谓王谢子弟为乌衣诸郎【坡诗注】碧梧鸾鹄瑶环瑜珥退之云余在京师不能自存拜北平王于马前王怜之赐食与衣召二子使为之主其季遇我厚姆抱防子立侧肌肉玉雪可怜当是时见北平王如龙虎变化不测见少傅翠竹碧梧鸾鹄停峙幼子姢好静秀瑶环瑜珥兰茁其芽北平王马燧也少傅燧子畅也防子燧之孙即少监也
　　未尝教子孙学问王敬岁中见儿孙不过一再见见輙刻日未尝教子孙学问多随所欲或问之答曰丹朱不应乏教宻越不闻被棰【南史】
　　阿买韩退之诗阿买不识字颇知书八分诗成使之写亦足张吾军或问黄鲁直阿买是退之何人鲁直曰退之侄必有据也【坡注】
　　仲容贤嗣宗诸子侄早觉仲容贤仲容乃阮咸字籍之侄也【杜诗】
　　鸠车竹马小儿五岁曰鸠车之戏七岁曰竹马之戏【博物志】
