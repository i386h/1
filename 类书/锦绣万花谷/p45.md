<!-- { "loadSidebar": true } -->
　　席防离身国初犹袭唐士子皆曵袍重戴出则席防自随李巽累举不第乡人曰李秀才不知甚时席防离身及第后乃遗乡人诗曰当年踪迹困泥尘不意乗时亦化鳞为报乡闾亲戚道如今席防已离身【并青箱杂记】造榜天唐陆扆举进士时方迁幸六月榜出甚暑李士辙戏曰造榜天也讥扆进非其时也
　　新郎君薛逢晩年厄于宦途防羸马赴朝值新进士缀行而出团司所由数十人见逢行李萧然前导曰回避新郎君逢□然遣介语曰莫贫相阿婆三五少年时也曽东涂西抹来【摭言】
　　收第若摘髭佳句喧众口考官敢瑕疵连年收科第若摘颔下髭【韩退之诗】
　　鬰轮袍唐王维素为岐王所知将应举告王为地王令作琵琶曲引至贵戚家自弹其曲曰郁轮袍贵戚大爱之王曰此非伶人乃能文之士遂为夤縁是年为举首【广异记】
　　列方物备充庭通典武后长夀二年始令举人献嵗列于方物前以备充庭诗充庭初识苍龙础赐醴行沾白兽樽
　　子弟五人同及第庆厯五年仁宗临轩赐进士第详议官祝谏侍廷中男唐次谘季许及一壻皆擢第毎唱一名祝即称谢是日谏五拜殿下仁宗嘉赏之【渑水燕谈】试进士沿革开宝六年因徐士防伐鼓讼不公帝御讲武殿覆试御试自此始赐诗自兴国二年吕蒙正榜始分甲次自兴国八年王世则榜始及第日赐袍笏自祥符中姚榜始赐宴自吕蒙正榜始赐同进士出身自王世则榜唱名自雍熈二年梁颢榜封弥誊録覆考编排皆始于祥符景徳之间唐制礼部试举人夜以三鼓为限本朝率用白昼不复继烛【国朝事实】
　　廷试以防吕公着知贡举宻奏曰天子临轩防士而用诗赋非举贤求治之意今来廷试乞出自宸衷惟以诏防咨访治道自是上临轩始以防试进士【吕家】
　　墨毡书榜李纡侍郎放举人命笔吏勒纸书榜未及填礼部贡院字吏得疾令史王防亦善书诏令终其事值防醉以毡笔染不能加墨迨明方觉字体浓淡相间反致其妍自后法之遂为故事【贾魏公谈録】
　　日五色赋李程试日五色赋破题云徳动天鉴祥开日华擢为状元后浩虚舟应宏词复试此题程虞浩愈于已驰一介取本观破题云丽日焜煌中含瑞光程喜曰李程在里
　　锦标卢肇黄颇皆宜春人同举郡守独饯颇明年肇状元及第归郡守防肇观竞渡肇即席作诗云报道是龙君不信果然夺得锦标归太守大惭【古今诗话】
　　喜得陈周师厚在郑獬榜及第只压得陈自赋诗云有眼不堪看郑獬回头犹喜得陈【朱定国诗话】
　　破天荒荆州人毎嵗觧举人多不成名号天荒觧刘蜕以荆州觧及第号破天荒【北梦琐言】
　　九肋举人卢肇赴举先达问所从来曰某袁民也先达曰袁出举人耶答曰袁之举人亦犹沅江鳖甲九肋者稀【摭言】
　　王俊民为状元嘉祐中未御试京师王俊民为状元莫知言所起及御试王荆公杨乐道为羣定官旧制详定官不得立等荆公以覆考官所定第一人未当别取一人为状元乐道以为不可议论未决遂各以己意进禀诏从荆公之请发封乃王俊民也【笔谈】
　　手搏争状元太祖时王嗣宗与赵昌言争状元于殿前乃命二人手搏约胜者与之赵昌言发秃嗣宗欧其幞头坠地趋前曰臣胜之上笑以嗣宗为状元【涑水记闻】先衣新衣王拱辰与欧公同年进士文忠自监元省元赴廷试鋭意魁天下明日当唱名备新衣一袭拱辰辄先衣以入文忠怪焉拱辰笑曰为状元者当依此唱名果第一【卲氏后録】
　　五色云天圣五年仁宗试进士韩魏公名在第二时唱名第一甲方终太史奏曰五色云见从官皆贺【魏公家语】不在温饱王曾青州发觧及南省廷试皆为首冠中山刘子仪为翰林学士戏语之曰状元试三场一生吃着不尽沂公正色答曰曾平生之志不在温饱【东轩笔记】于休哉杨大年为翰林学士适礼部院试天下士一日合乡里待试者或云学士必持文衡幸预以教之大年作色而入曰于休哉大年果知贡举凡程文用于休哉者皆中选而当时坐中之客半不以为意不用也【邵氏后録】及第授官正奏名第一甲赐进士及第第二甲同进士及第第三甲第四甲赐进士出身第五甲赐同进士出身特奏名第一等二名附前五甲余并登仕郎第二等京府助教第三等上州文学第四等下州文学并郊第五等诸州助教进士第一人承事郎第二第三人文林郎第四第五人从事郎以下至第五甲并廸功郎【官品】月灯毬唐进士开宴寄于曲江亭既彻馔则侈乐泛舟又有灯阁打毬之防故坡诗有曲江船舫月灯毬之句【坡诗注】
　　制科仁宗天圣间从夏竦之奏増重制科之目于是自贤良方正以下其科为六自书判防萃以下其科为四验之以进防十卷先之以过阁六论荐之纠之以台谏上书乞应制举夏英公以父没王事授丹阳县主簿上书乞应制举其略曰若陛下以枕流漱石为达则臣世居市井若陛下以金榜丹桂为材则臣未忝科第若陛下以鸠杖台背为徳则臣始逾弱冠若陛下以荷戈控为勇则臣生不绵歴若陛下令臣待诏公车指陈时事犹可与汉唐诸生并驱较其先后真庙再言赏激召赴中书试论六首一曰定四时别九州圣功孰大论二曰考定明堂制度论三曰光武二十八将功业先后论四曰九功九法为国何先论五曰舜无为禹勤事孰优论六曰曾参何以不列四科论是嵗中制科【归田録】制科无登三等宋兴以来御试制科举人无登三等者惟吴肓第三等余皆四等除此则落之【东轩笔録】
　　一举三十年推恩富郑公当国立一举三十年推恩之法盖公与河南进士段希元魏升平同场屋相善公作相不欲私之故为天下之制至今行之【闻见録】
　　诗丹霞照上三清路瑞锦裁成五色毫预想平生腾跃处龙津春碧浸仙桃【郑谷】天上髙髙月桂丛分明四十一枝风满懐春色向人动遮路乱花迎马红鹤驭逈飘云雨外兰亭不在管弦中居然尽是前贤事何必青楼倚碧空【赵嘏】一战文防赵旗便调金鼎佐无为跋勅案前人到少筑沙堤上马归迟【王仁裕】闻思蓬岛防神仙二百同年最少年利市襴衫抛白纻风流名字写红牋歌楼夜宴停银烛栁巷春泥汚锦鞯【王禹偁】折桂一枝先许我穿杨三叶尽惊人【乐天】鹤使晓来华表上分明説得帝都春门开阊阖星河在榜注神仙姓字新【韩持国】春官南院院墙东晓色初明日色红文字一千重马拥喜欢三十二人同眼看鱼变辞凡水心遂莺飞防晓风莫怪云泥从此隔总曾惆怅去年中【陈标】桃花先透三层浪月桂髙攀第一枝阆苑更无前骤马杏园都是后题诗男儿显逹当如此满袖馨香天下知【陈元老】青云随歩登华榻红雪飘香入杏园【王禹偁】緑袍不怕露痕湿走入乱红深处来朝来已与碧桃约留住东风不放开【郑獬】才唱第三条烛尽南宫风月画难成【韦承昭】洗眼上林看跃马贺诗先到古宣城【东坡】新向月中攀桂后更从天上领春回【赵嘏】名同夜月家家见声逐春雷处处闻【传翼】三春省壁莺迁榜一字天津马渡桥【禹锡】长乐遥聴上苑钟彩衣称庆桂香浓【义山】
　　下第
　　饮墨水梁试进士不中程者饮以墨水又北齐选举滥者饮墨水一斗【坡诗注】
　　眼迷五色李方叔为东坡客坡知贡举方叔下第有诗云平生谩説古战场过眼还迷日五色【王直方诗话】
　　梦贴月飞沈彬尝梦着锦衣贴月飞识者谓身不入月不及第果然【雅言参述】
　　蝶梦入桐花泉州刘昌言作下第诗云唯有夜来蝴蝶梦翩翩飞入刺桐花【青箱杂记】
　　纲官蜀人石休屡抜乡荐常屈春官蜀人比之纲官盖谓牙校部土员入京师只空归也【续归田録】
　　九泣都门月曹邺未第时诗云一辞岩桂丛九泣都门月年年孟春至防花不如雪【雅言参述】
　　白蜡明经张鷟号青钱学士谓万选万中时有董方九举不第号曰白蜡明经与鷟为对【朝野佥载】
　　白头英雄唐制进士科甚重其老死文场者亦无恨故有诗云太宗皇帝真长防赚得英雄尽白头【国史补】宋五坦率唐徳宗微行西明寺宋济葛巾方抄书上曰茶请一碗济曰鼎水方煎可自泼之上曰作何事业是何姓名济曰姓宋第五应进士举须臾闻呼官家济惶惧上曰宋五坦率后闻礼部放榜上令探济无名上曰宋五又坦率也【卢氏杂记】
　　味如中酒唐人下第诗气味如中酒情懐似别人【坡注】下第集句石曼卿下第集句云一生不得文章力欲上青天未有因圣主不劳千里召嫦娥何惜一枝春鳯凰诏下须沾命豺虎丛中也立身啼得血流无着处朱衣骑马是何人【西清诗话】年去年来来去忙为他人作嫁衣裳仰天大笑出门去独对春风舞一
　　归燕诗唐章孝标下第为归燕诗献庾庚承宣云旧垒危巢泥已落今年故向社前归连天大厦无栖处更傍谁家门户飞庾得诗恨遗才期秋荐引庾果重典礼曹章遂擢第【云溪友议】
　　孟浩然诗令狐楚知张祜録其诗三百首表荐之值元稹在内庭上问祜诗髙下稹曰张祜雕虫小巧恐变陛下风雅由是失意祜以诗自悼云贺知章口徒劳説孟浩然身更不疑
　　曽到蓬山张濆陈商下状元及第翰林覆落赵嘏以诗贻之曰莫向春风诉酒杯謪仙真个是仙才犹堪与世为祥瑞曾到蓬山顶上来【并摭言】
　　罗隠诗六载辛勤九陌中却寻岐路五湖东名慙桂苑一枝緑脍忆松江满筯红浮世到头须适性男儿何必尽成功唯应鲍叔深知我他日蒲帆百尺风【南楚新闻】花样不同卢仝不及第出都投逆旅有一人附火吟曰学织锦绫工未多乱投机杼错抛梭莫教宫锦行家见把似文章笑杀他因问之云旧宫锦坊近以薄技投本行云如今花様不同且东归也【卢氏杂记】
　　文章罢生儿胡曾下第诗云翰苑何时休嫁女文章早晩罢生儿上林新桂年年发不许凡人折一枝
　　报罗使进士放榜后至春关前须有一人谢世名曰报罗使言报大罗天也【秦中杂记】
　　刀劒伤孟郊下第诗弃置复弃置情如刀剑伤【名贤诗话】与孤寒争路雍熈二年三月己未亲试进士梁颢以下赐及第始唱名内有李宗谔宰相昉之子吕蒙亨参政吕蒙正之弟王防盐铁使明之子许待问度支仲宣之子上曰斯并世家与孤寒争路纵以艺升天下亦谓朕有私也并下第【圣政编年】
　　倒防孩儿苗振召试馆职晏殊语之曰君久从仕必疎笔砚今将就试宜稍温习振曰岂有三十年为老娘而倒防孩儿者乎既而试泽宫选士赋押韵有王字振曰率土之濵莫非王由是不中选殊闻曰苗君竟倒防却孩儿矣【笔谈】













　　锦绣万花谷前集卷二十二
　　钦定四库全书
　　锦绣万花谷前集卷二十三
　　才徳
　　金山玉海南史朱异渉猎文史兼通杂艺博士明山賔表荐于梁武帝曰器宇宏深神表峯峻金山万丈縁陟未登玉海千寻窥映不测【异传】
　　丰年玉荒年谷世称庾文康为丰年玉王稚恭为荒年谷
　　梁稷纎纩刘孝标称刘訏超超如半天朱霞刘歊矫矫如云中白鹤皆俭嵗之梁稷寒年之纎纩【南史】
　　言若涌泉戴胄为大理卿犯顔据正参处法意随类指摘言若涌泉【冑】
　　万顷波王惠恬静若万顷波【南史】
　　鳯雏水镜厐徳翁谓诸葛孔明为卧龙厐统为鳯雏司马徳操为水镜
