<!-- { "loadSidebar": true } -->
　　祖宗神御像设南京鸿庆宫　西京奉先寺　又兴元防圣宫之降真殿　州曰彰武　滁州端命殿　河东统平宫　凤翔上清太平宫　真宗亲征北郊封泰山祀汾隂増置后项　澶渊信武　嵩山崇福保祥华隂云台集真　奉仙资福院【干徳六年即都城之南安陵之旧域建为庆基节】　太平兴国寺开先【奉先祖艺祖】　启圣寺永隆【奉太宗】大中祥符中建景灵宫　天兴殿【奉圣祖】　奉真殿【奉真宗】孝严殿【奉仁宗】　英徳殿【奉英宗以上三殿各在天兴殿侧】　慈孝寺崇真殿　万夀寺延圣殿　崇先寺永崇殿【各在前项寺以奉真宗以上母后】　章徳殿【奉章宪明肃后在奉真之傍】　广孝殿【奉章懿皇后在奉先之后】广爱殿【奉广章惠后在延圣之后】　隆福殿【奉元徳皇后在普安】　重徽殿【奉明徳皇后各在普安章穆皇后】
　　元丰改建神宗以献飨先后失序地偏且逺有旷世不及亲祠者乃诏梓宫神御之在京者寓于佛寺皆废彻而迁之禁中由英徳而上五世合为一宫凡十一殿以世次别东西序帝殿一门列防七十二殿之西庑绘画容卫公王名将罗列左右内有燕寝温凊之实玩好必陈而母后居其北殿　庆基曰天元　后曰太始　开元曰皇武　后曰俪极　永极曰大定　后曰辉徳奉真曰熈文　后曰衍庆　孝严曰美成　后曰继仁英徳曰治隆　其便殿十有一名曰　永宁　燕娭灵逰　凝神　天逰　冷风　太灵　丹台　晨霄灵昆　昭清【以元丰五年十一月奉安帝后塑像于新宫绘像侍臣于后大赦天下】元祐绍圣改建宣光殿【即治隆之后建以奉神宗系元祐初】　显承殿【绍圣间辟宫之东隅建】　徽音殿【绍圣初以宣光故址改建以奉宣仁圣烈皇后】
　　建中靖国改建建中靖国元年诏以显承介于一偏庙号未称于是度驰道之西东直大定南北广袤地势并撤省寺创为西宫建大明宫以奉神宗为馆御之首防日迁奉亲祠永为不祧之庙【曲赦四畿録功臣后如元丰故事云并挥尘録】
　　歴代陵寝
　　圣朝崇重祖宗朝重先代陵寝每下诏申樵采之禁至于再三置守冢戸委逐处长吏及本县令佐常切检校罢任有无废阙书于厯子
　　太昊【宛立在陈州】炎帝【长沙在潭州】黄帝【桥山在上郡今坊州界】髙阳【临河县故城东】髙辛【濮阳顿丘城南防隂】唐尧【城阳谷林今郸州界】舜帝【零陵郡九疑山今永州界】女娲【华州界】夏禹【防稽山今越州防稽县】商汤【寳鼎县】周文武【并京兆府咸阳县界】汉髙祖【长陵在耀州安北】光武【原陵在洛阳县】唐髙祖【献陵在耀州三原县东】唐太宗【昭陵在醴泉县北九椶山】以上十六帝各置守陵五戸每嵗春秋祠御书名祝板祭以太牢诸处旧有祠庙者亦别祭飨
　　商中宗【大戊内黄县东南阳】武丁【西华县北】周成康【皆毕在咸阳县界】汉文帝【霸陵在长安东南】宣帝【杜陵在长安南】魏武帝【髙陵在邺县西】晋武帝【峻阳陵在洛阳】后周太祖【成陵在耀州富平县】后周文帝【即太祖】隋髙祖【太陵在武功县】隋文帝【即髙祖】
　　以上十一帝置三戸嵗一飨以太牢
　　秦始皇【昭县】汉惠帝【安陵】景帝【阳陵在长安东北】武帝【茂陵在长安西】后汉明帝【显陵】章帝【敬陵并在洛阳东南】魏文帝【自阳陵在偃师县】后魏孝文帝【永宁陵在富平】唐明皇【泰陵】宪宗【景阳并在奉天县】肃宗【建陵醴泉县】宣宗【正陵在云泉县】朱梁太祖【兴极陵在伊阙县】后唐庄宗【伊陵在新安县】明宗【徽陵在洛阳东北】石晋髙祖【显陵在夀安县】以上十五帝各置守陵两户三年一祭以太牢凡祭祀皆令长吏行礼所用太牢以羊代之陵户以陵近小户充除二税外免诸杂差徭
　　周桓王【渑池县东北】灵王【河南县栢亭西周山上】景王【洛阳城中西北隅】前汉元帝【渭陵在长安县】成帝【咸陵在咸阳县】哀帝【义陵在扶风县】平帝【康陵在长安县北】后汉和帝【慎陵茔中庚地】安帝【恭陵在长安西北】顺帝【顺陵】冲帝【怀陵并在洛阳县北】质帝【静陵】桓帝【宣陵在洛阳东】灵帝【文陵在洛阳西北】献帝【禅陵在渭城北】魏明帝【髙平陵在河清县】髙贵乡公【洛阳瀍涧之濵】陈留王【五原陵在邺西】晋惠帝【太阳陵在洛阳】魏文帝【富平县东南】东魏孝静帝【邺】唐髙宗【干陵】睿宗【桥陵】宗【光陵】僖宗【靖陵并奉天县】中宗【定陵】代宗【元陵】宣宗【丰陵】文宗【章陵】懿宗【简陵并富平县】徳宗【崇陵】敬宗【荘陵】武宗【端陵并三原县】昭宗【和陵河南缑氏集】梁末帝【伊阙县】后唐愍帝【伊阙县】后唐清泰帝【明宗陵内】
　　以上三十七帝常禁樵采此干徳四年诏也着于甲令其后又诏曽经开发者重制礼衣常服棺椁重焉东晋以降六朝陵寝多在金陵丹阳之间皆可考识而制书不载者当时江左未平故耳【挥麈録】
　　歴代君臣配飨
　　祠之地名在太祖皇帝朝尝诏修先代帝王祠庙每庙须及一百五十余间以上委逐州长吏躬亲检遣使覆验令太常礼院议定配飨功臣检讨仪相画样给付女娲祠【在晋州】太昊祠【在陈州以勾芒配】炎帝祠【在衡州以祝融配】黄帝祠【在坊州以后土风后力牧配】髙阳祠【在澶州以防配】髙辛祠【在宋州以稷配】唐尧祠【在郓州以司徒卨配】虞舜祠【在道州以咎繇配】夏禹祠【在越州以伯益配】成汤祠【在河中府以伊尹配】中宗大戊【在大名府以伊陟臣扈配】髙宗帝武丁【在陈州甘盘傅説配】周文王【在长安以师鬻熊配】武王【在长安以召公配】成王【在长安以周公旦唐叔虞叔配】康王【在长安以太公毕公配】秦始皇【在长安以李斯防恬王翦配】汉髙祖【在长安以萧何配】文帝【在长安以周勃陈平刘章宋昌配】景帝【在长安周亚夫灌婴申屠嘉晁错配】武帝【在长安以公孙卫青霍去病金日防配】宣帝【在长安以丙吉魏相霍光张安世配】汉世祖【在河南府以邓禹吴汉耿弇贾复配】明帝【在河南府以东平王苍何荣配】章帝【在河南府以牟融赵意宋安配】魏武帝【在相州以钟繇荀攸程昱配】文帝【在河南府以贾翊王朗曹真辛毗配】晋武帝【在河南府羊祜张华王濬杜预配】后魏文帝【在耀州以王祥王肃长孙晟配】后周文帝【在耀州以宇文宪绰燕公于谨卢辨配】隋髙祖【在凤翔府以牛髙预贺若弼配】唐髙祖【在耀州以王孝恭殷开山刘政防河南土神配】太宗【在京兆府以长孙无忌房龄杜如晦魏证李勣配】明皇【在河中府以张説郭元振王琚配】肃宗【在京兆府以苗晋卿裴勉配】宪宗【在河州以裴度李愬杜佑配】宣宗【在耀州以夏侯攷白敏中马植配】朱梁太祖【在　刘鄩敬朔葛从周袁象先配】后唐庄宗【以郭崇韬李嗣昭符存审配】明宗【以霍彦威安重进任配】石晋髙祖【以上四庙并在河南府以桑维翰赵莹配】
　　右太祖皆着之仪制【挥麈録】
　　是时呉蜀未平六朝帝庙阙而不载
　　教授
　　州县立学始于元魏元魏献文欲置学官于郡国髙允表请制大郡立博士二人助教四人学生一百人次郡立博士二人助教二人学生八十人中郡立博士一人助教二人学生六十人下郡立博士一人助教一人学生四十人其博士取博该经典履行忠清堪为人师者年限四十以上助教亦与博士同年限四十以上若道业夙成才任教授不拘年次学生取郡中清望人行修谨堪束循名教者先尽次及中等帝从之郡国自此始也【载允】本朝髙承纂事物纪原自谓博极而不取此何耶【挥麈録】
　　潜藩之郡升而为府
　　太祖以归徳军节度使创业升宋州为归徳府后应天府
　　太宗以晋王即位升并州为太原府又升睦州为遂昌军【尝为防御使】
　　真宗以夀王建储升夀州为夀春府又升襄州为襄阳府【尝为襄阳】
　　仁宗以升王建储升建业为江宁府又升庆州为庆阳府【尝为庆国公】
　　英宗以齐州防御使入继以齐州为兴徳军又升邢州为安国军【尝为钜鹿郡公】再升邢州为信徳府又升岳州为岳阳军【尝为岳州防御使】又升宜州为庆逺军【尝为宜州刺史】
　　神宗自王升储以汝隂为顺昌府又升安州为徳安府【尝为安州观察使】又升光州为光山军【尝为光国公】
　　哲宗自延安郡王升储升延州为延安府又升均州为武当军【尝为均国公】又升郓州为东平府【尝为东平军节度使】
　　徽宗以端王即位升端州为肇庆府又升宁州为兴宁军【尝为寕国公】又升平江镇江为军【尝为两郡节度使】又升遂州为遂宁府【尝为遂寜计王】
　　钦宗自定王建储升定州为中山府【本州系未登极之前已升】髙宗以康王中兴升康州为徳庆府
　　孝宗以建王建储升建安为建宁府又升隆兴宁国为府【尝为节度使】又升常徳崇庆为府【尝为平江节度使】
　　帝后诞节名
　　唐开元十七年秋八月上降诞之日大置酒合乐燕百僚于华蕚楼下尚书左丞相源乾曜右丞相张説率百官上表愿以八月五日为千秋节着之甲令布于天下咸使宴乐休暇三日诏从之诞日建节盖始于此也宗【千秋节天寳十年八月己亥诏改天长节】肃宗【九月三日生为地平天成节】文宗【十月十日生为庆成节】武宗【六月十二日生为庆阳节】僖宗【八月五日生为应天节】昭宗【二月二月二十生为嘉防节】哀帝【十月三日生为延和节】代宗【十月十三日为天兴节】顺宗【三月十六日为圣夀节】
　　五代梁太祖【十月二十一日为大明节】末帝【九月十二日为明圣节】唐明宗【九月九日为应圣节】清泰帝【正月二十三日为千春节】晋髙祖【二月二十八日为天保节】出帝【六月二十七日为启圣节】后汉髙祖【二月四日为圣夀节】隠帝【三月七日为圣夀节】周太祖【七月二十八日为永夀节】世宗【九月二十四日为天清节】恭帝【八月四日为天夀节】圣朝太祖【二月十六日为长春节】太宗【十月七日为干明节】真宗【十二月二日为承天节】仁宗【四月十四日为乾元节】英宗【正月三日为夀圣节】神宗【四月十日为同天节】哲宗【十二月七日生避僖祖以次日为兴龙节】徽宗【十月十日生为天宁节】钦宗【四月十三日为干龙节】髙宗【五月二十一日为天申节】孝宗【十月二十一日为防庆节】光宗　宁宗【戊子十月十九日生为瑞庆节】今上【甲子正月五日生为天基节】圣朝后章献明肃皇后【正月八日生为长寜节】宣仁圣烈皇后【七月十六日生为坤成节】寳庆大皇太后【壬午五月二十二日生为夀庆节】
　　记
