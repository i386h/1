<!-- { "loadSidebar": true } -->
　　书一中字于掌王正白唐末大播诗名尝作御沟诗云一派御沟水緑槐相防青此波涵帝泽无处濯尘缨鸟道来虽险龙池到自平朝宗心本切愿向急流倾示贯休贯休曰剰一字正白袂而去休曰此公思敏书一中字于掌逡巡正白回曰此中涵帝泽休以掌中示之不异正白所改【出青后集】
　　语病当避诗有语病当避之刘子仪尝赠人云惠和官尚小师达禄须干全用故事取孟子栁下惠不卑小官仲尼曰师也达子张学干禄或有冩此二句减去师字示人曰是畨僧达禄须干见者大笑此偶自谐合无如轻薄子非刀笔过也【出古今诗话】
　　人家失猫儿圣俞尝云诗句义理虽通语涉浅俗而可笑者亦其病也如有赠渔父一聨云眼前不见市朝事耳畔惟闻风雨声説者云病肝肾风如尽日覔不得有时还自来本谓诗之好句难得耳説者云此是人家失猫儿人以为笑
　　贪好句理不通诗人贪求好句而理有不通亦语病也如云袖中谏草朝天去头上宫花侍燕归诚为佳句矣但进谏必以章疏无用藁之理唐人有云姑苏台下寒山寺半夜钟声到客船説者亦云句则佳矣其如三更不是撞钟时如贾岛哭僧云写留行道影焚却坐禅身时谓之烧杀活和尚此尤可笑若云步随青山影坐学白塔骨又云独行潭底影数息树边身皆是岛诗何精麄颇异【出欧阳诗话】
　　金步摇玉跳脱宣宗好文尝赋诗有金步摇未能对令温岐【即庭筠也改名岐】续之岐以玉跳脱应之宣宗令以甲科处之为令狐绹之沮除方城尉绹曽问其事于岐岐曰出南华真经非僻书也冀相公变理之暇时宜览古绹怒甚后岐有诗曰悔读南华第二篇之句【南部新书北梦琐言庭筠事甚详此独带玉跳脱事又琐言以跳为条与此不同南华真经无玉跳脱事不知当时何所据也】以妃子比飞燕开元间禁中初重木芍药植于兴庆池东沈香亭防花盛开明皇乗照夜驹妃子步辇从之诏选梨园子弟中尤者得乐十六色李年以歌擅一时之名手捧檀板押众前乐将歌明皇曰赏名花对妃子焉用旧词遽命李年持金花牋赐李白立进清平调词三章白承诏尚有宿酲遂赋词其一曰云想衣裳花想容清风拂槛露华浓若非羣玉山头见定向瑶台月下逢其二曰一枝红艳露凝香云雨巫山枉断肠借问汉宫谁第一可怜飞燕倚新妆其三曰名花倾国两相欢常得君王带笑看解释春风无限恨沈香亭北倚防干年遂以调进令梨园弟子歌之太真妃持七寳杯酌西梁州蒲萄酒笑领歌意明皇因调玉笛依曲迟其声以媚太真妃自是顾白尤异于诸学士然髙力士终以脱靴为耻异日太真妃重吟前词力士曰始谓太真妃怨白入骨髓翻拳拳如是邪太真妃因惊曰何翰林学士能辱人如此力士曰以妃子比飞燕贱之甚矣太真妃颇深然之明皇欲三命白官卒为宫中所沮而止【出古今诗话】
　　诗意用老杜杜牧之诗意多用老杜如观东兵长句云黒矟将军一鸟轻盖用子美身轻一鸟过也游樊川诗云野竹疎还密岩泉咽复流葢用子美细雨止还作断云疎复行也盖其心景服之切则下语自然相符非有意于蹈袭故其论杜诗云天外凤凰谁得髓何人解合续弦胶岂非自以为得髓者邪东坡赠孔毅甫诗云天下防人学杜甫不得其皮与其骨又云前生子美只君是信手拈得俱天成学杜甫而得其皮骨者鲜矣又况其髓哉
　　酷似玉川子刘义诗酷似玉川子而传于世者二十七篇而已氷柱雪车二诗虽作语奇怪然议论亦皆出于正也冰柱诗云不为四时雨徒于道路成泥柤不为九江浪徒能汨没天之涯雪车诗云官家不知民馁寒尽驱牛车盈道载屑玉车载欲何之秘藏深宫以御炎酷如此等句亦有补于时与玉川子月蚀诗稍相类【出丹阳集】拟陶渊明韦应物诗拟陶渊明而作者甚多然终不近也答长安丞裴税诗云临流意已栖采菊露未晞举头见秋山万事都若遗葢效渊明诗云采菊东离下悠然见南山此间有真意欲辩已忘言之句也然渊明脱落世纷深入理窟但见万象森罗莫非真意故因见南山而真意具焉应物乃因意凄而采菊因见秋山而遗万事其与陶所得异矣【出葛常之文集】
　　好押狭韵孔毅夫杂记云退之诗好押狭韵累句以示工而不知重叠用韵之为病也双鸟诗押两韵字李花诗押两花字苕溪渔隠曰读皇甫湜公安园池诗亦押两闲字诗曰日夜不得闲君子不可闲葢退之好重叠用韵以尽已意诗不恤其为病也
　　押韵要有出处刘禹锡嘉话云作诗押韵须要有出处近欲押一饧字六经中无此字惟周礼吹箫处注有此一字终不敢押予按禹锡歴阳书事诗云湖鱼香胜肉宫酒重于饧则何尝按六经所出邪洛阳伽蓝记载河东人刘白堕善酿酒盛暑曝之日中经旬不壊当时谓之鹤觞【白堕乃人名子瞻诗云独看红蕖倾白堕石林避暑録云若以白堕为酒则醋浸曹公汤燖右军可也予按文选魏武帝短歌行云何以解忧惟有杜康康亦作酒人而选诗遂以为酒用东坡岂祖是耶出碧溪诗话】
　　用事不拘故常韦应物诗云心同野鹤与尘逺诗似冰壶彻底清又送人诗云冰壶见底未为清少年如玉有诗名此可谓用事之法葢不拘故常也【出黄常明诗话】
　　作诗用经全句古人作诗有用经全句文选诗云小人计其功君子道其常乐天诗云疾恶如巷伯好贤如缁衣乃两句连用之杜甫诗云无妄之忧勿药喜谁谓荼苦甘如荠富贵于我如浮云近人亦多用史语东坡诗云人言卢似奸邪我见郑公常妩媚尝观南史载王宜兴云为刼不须伴甚似一侧韵五言但无题目耳【出防溪诗话】
　　学诗如学道鲁直谓陈后山学诗如学道此岂寻常雕章绘句者之可拟哉客有谓予言后山诗其意在于防化杜甫语耳杜甫云昨夜月同行后山则云勤勤有月与同归杜云林昏罢幽磬后山则云林昏出幽磬杜云古人日已逺后山则云斯人日已逺杜云中原鼓角悲后山则云风连鼓角悲杜云暗飞萤自照后山则云飞萤元失照杜云但觉追随尽后山则云林湖更觉追随尽杜云文章千古事后山则云文章平日事杜云乾坤一腐儒后山则云乾坤着腐儒杜云孤城隠雾深后山则云寒城着雾深杜云寒山只暂香后山则云寒花只自香如此类甚多岂非防化老杜之语而成者余谓不然后山诗格律髙古真所谓碌碌盆盎中见此古罍洗者用语稍同乃是读少陵诗熟不觉在其笔下又何足以病公【出丹阳集】
　　上一句无所得洪父有诗云胡生画山水烟雨山更好鸿雁书逺汀马牛风雨草潘邠老爱其第二句余爱其第三句山谷爱其第四句徐师川爱其第三第四句逺汀后又改为逺空余云向上一句莫是公未有所得否何众人之皆不好也父大笑
　　通字未有人道洪驹父见陈无已小放歌行云不惜卷帘通一顾怕君着眼未分明此为奇语葢通字未尝有人道余曰子岂不记老杜诗云帘戸每宜通乳燕耶【出王直方诗话】
　　臭气可掬开元中有儒士登终南山得句云野迥云根濶山髙树影长私心自负吟讽之际忽闻空中语云未若云天河虽有浪月桂不闻香儒士不胜喜以为已有归夸于僧智濬掩鼻笑曰臭气可掬何足多也儒士惊愕遽以实告自此又号为鉴文太史智濬尝有浮沤篇盛行于世【出零陵总记】
　　自成一家省题诗自成一家非他诗比也首韵拘于见题则易于牵合中聨缚于法律则易于骈对非若游戏于烟云月露之形可以纵横在我者也王昌龄钱起孟浩然李商隠辈皆有诗名至于作省题诗则疎矣王昌龄四时调玉烛诗云祥光长赫矣佳号得温其钱起巨鱼纵大壑诗云方快吞舟意尤殊在藻嬉孟浩然骐骥长鸣诗云逐逐懐良驭萧萧顾乐鸣李商隠桃李无言诗云夭桃花正发秾李蕋方繁此等句与儿童无异以此知省题诗自成一家也【出丹阳集】

　　锦绣万花谷后集卷三十三
　　钦定四库全书
　　锦绣万花谷后集卷三十四
　　医
　　君臣佐使药有君臣佐使以相宣摄合和一君二臣三佐五使乂可一君三臣九佐使也
　　隂阳配合药有隂阳配合子母兄弟根茎花实草石骨肉有单行者有相须者有相使者有相畏者有相恶者有相反者有相杀者【出本草】
　　针经脉法郭玉者广汉人初有老父钓于涪水因号涪翁着针经脉法弟子程髙寻求积年翁乃授之玉少师事髙学方诊六防之技为太医丞【出后汉书】
　　四家论方技为四家有医经家有方家有房中家有神仙家【出七略】
　　蛇从疮中出河内太守刘勲女若左膝里疮痒出迎华他使视他以绳系一犬于马后走马牵犬犬困不能行因取断肠以向疮口须臾有若蛇者从疮中出长三尺【出华他别】
　　湔肠涤脏虢太子死扁鹊至虢国中庶子曰暴蹙而死扁鹊曰尚可活也庶子曰先生得无诞乎臣闻上古有俞附疗病不以汤液乃割皮解肌湔洗肠胃潄涤五脏【出史记】
　　刮骨去毒闗羽为流矢贯臂每隂雨常疼痛医曰矢镞有毒当破臂刮骨去毒乃可除之也【出蜀志】
　　扁鹊兄弟鹖冠子云扁鹊兄弟三人并医魏文侯问孰最善扁鹊曰长兄神眎故名不出家仲兄神毫毛故名不出门臣针人血脉投人毒药故名闻诸侯【出意林】风百病之始风者百病之始也清净则内腠闭拒虽有苛毒弗能害故病乆则化上下不并良医弗为四时气伤五脏春伤于寒风邪留连乃为洞泄木胜脾土故也夏伤于暑秋必病疟秋伤于湿一逆而欬发为痿厥金乗胃土故也冬伤于寒春必病瘟四时之气更伤五脏
　　隂阳寒热隂静阳躁阳生隂长阳杀隂蔵阳化气隂成形寒极生热热极生寒寒气生浊热气生清
　　四经十二从人有四经十二从经应四时十二从应十二月十二月应十二脉春夏洪秋浮冬沈四时经脉也从谓天气顺行十二辰之分十二脉谓手三隂三阳足三隂三阳
　　五臓六府五臓藏精气而不防故满而不能实六府化物而不藏故实而不能满水谷入口则胃实而肠虚食下则肠实而胃虚
　　水谷海胃者水谷之海六府之源五味入口藏于胃以飬五臓气气口亦太隂也五臓六府之气味皆出于胃变见于气口五气入鼻藏于心肺有病鼻为不利百病生于皮毛百病始生必先于皮毛邪中之则腠理开开则入客于络脉留而不去入于经留而不去入肠胃
　　脏一肾两臓各有一耳肾独有两者何也肾两者非皆肾也其左者为肾右者为命门命门者诸神精之所舍元气之所系男子以一藏精女子以一系胞
　　冬不按蹻春气病在头夏气病在臓秋气病在肩背冬气病在四支冬不按蹻春不齀衂春不病颈项仲夏不病胸脇长夏不病洞泄秋不病风疟冬不病痹厥并为冬不按蹻所致【已上并出内经】
　　卜
　　一卦帛十疋天寳末处士钱知防尝至洛遂榜天津表柱卖卜一卦帛十疋居一日有贵公子读榜命取帛如数卜焉钱命蓍布卦曰子筮可期一生君何戏为其人曰卜事甚切先生误乎钱云请为韵语曰两头防土中心虚悬两足踏吸不肯下钱其人本意买天津桥也绐之其精如此【出酉阳杂爼】
　　卜负金隗炤善易临终谓妻子曰后虽大荒勿卖宅后五年诏使姓龚负吾金以吾所书版索之后如其言妻赍版诣使者使者惘然沈吟乃悟取蓍筮卦成曰妙哉隗生吾不负金贤夫藏金以待太平知吾善易书版寄意金有五百斤盛以青瓮埋在堂屋下去壁一丈入地九尺妻掘之果得金
