<!-- { "loadSidebar": true } -->
　　冰清钱塘沈振蓄一琴名冰清腹有晋陵子铭云卓哉斯器乐惟至正音清韵髙月苦风劲璅余神爽泛絶机静雪夜敲冰霜天击磬隂阳潜感石臧前镜人其审之岂独知政书大厯三年三月三日上抵蜀郡雷氏斵奉诏书贞元十一年七月八日再修士雄记或以谓晋陵子杜牧道号篆法类李义山不知士雄何人也【渑水燕谈】琴畅琴操凡琴曲和乐而作命之曰畅言其道之畅也忧愁而作命之曰操言周征穷追犹不失其操【风俗通】瑶池燕东坡云琴曲有瑶池燕其词曰飞花成阵春心困寸寸别肠多少愁闷无人问偷啼自揾残妆粉抱瑶琴寻出新韵玉纎趂南风未解幽愠低云鬓眉峯眉□娇和恨【坡集乃廖明畧词】
　　蛇蚹文知琴者以谓前一指后一纸为妙以蛇蚹文为古王晋叔所蓄前防不容指而后劣容纸然终无杂声可为妙矣
　　孙枝凡本实而末虚惟桐反之试取小枝削背实坚其本皆中虚故世所以贵孙枝者贵其实也实故丝中有木声也【并志林】
　　诗昵昵儿女语恩怨相尔汝划然变轩昻勇士赴敌塲浮云栁絮无根蔕天地濶逺随飞扬喧啾百鸟羣忽见孤凤凰跻攀分寸不可上失势一落千丈强嗟余有两耳未省听丝簧自闻颍师弹起坐在一牀推手遽止之湿衣泪滂滂颍乎尔诚能无以冰炭置我肠【退之聴颍师琴】孤禽晓警秋野露空涧夜落春岩泉　经纬文章合调和雌雄鸣飒飒骤风雨隆隆隠雷霆无射变凛冽黄钟催发生咏歌文王雅怨刺离骚经二典意淡薄三盘语丁宁【欧公】大春温和且平小弦亷折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔归家且覔千斛水净洗从前筝笛耳【坡公】秋风拂松踈独鹤忆子笼中鸣铁击瑚一两曲氷泻玉壶千万声至和无攫醳至平无按抑不知微妙声究竟从何出散我不平气洗我不和心此心知有在尚复此微吟【坡公】大声粗若霰飒飒风和雨小声细欲絶切切鬼神语方知鹊报喜转作猿啼苦【乐天】风松瀑布已清絶更爱玉佩声琅珰自从郑卫乱雅乐古器残破世已忘千年寥落独琴在有如老僧不死阅兴亡世人不容独反古强以新曲求铿锵微音淡弄忽变转数声浮脆如笙簧无情枯木一尚尔何况右意堕渺茫江空月出人响絶夜防更请弹文王【坡公】天寒络绎悲向壁秋髙风露声入林【林逋】拂琴开素匣何事独颦眉古调俗不乐正声公自知寒泉出涧澁老桧倚风悲纵有来听者谁堪继子期【王文元妻】湘水泻秋碧古风吹太清【齐已】飞泉落翠巘爽籁生寒空【孙何】池小未开春浪泛岳低由欠暮云生【无逸】
　　琵琶
　　龙香拨杨贵妃善琵琶以逤逻檀为槽龙香板为拨郑愚津阳门诗云玉奴琵琶龙香拨倚歌促酒娇声悲【坡注】鹍丝铁拨唐贺懐智以鹍鸡筋作用铁拨弹之坡诗鹍丝铁拨世无有
　　防賔铁唐乐工亷郊池上弹琵琶作防賔调忽闻芰荷间有物跃出乃是方响一片按之是防賔铁也【琵琶録】皮欧公谪永阳其倅杜彬善琵琶酒间请之正色谢不能后彬置酒遽起还微闻丝声且作且止而渐近久之抱器而出手不絶弹公喜甚故诗曰坐中醉客谁最贤杜彬琵琶皮作弦自从彬死世莫传玉连琐声入黄泉
　　曹纲有右手裴兴有左手乐天琵琶行云曲罢曽令善才伏琵琶録云元和中曹保有子善才善才有子纲皆能琵琶又有裴兴奴与曹同时乐府杂録云曹纲善运拨兴奴长栊撚时人谓纲有右手兴有左手故乐天听曹纲琵琶示重莲云谁能截得曹纲手挿向重莲红袖中【髙斋诗话】
　　转闗防索乐谱琵琶曲有转闗六么取其声调闲婉又有防索梁州谓其音节闲繁【蔡寛大诗话】
　　琵声多琶声少汉中王瑀闻康昆仑奏琵琶曰琵声多琶声少是未可弹五十四丝大弦也乐家以自下逆鼓曰琵自上顺鼓曰琶【汉中王】
　　三调不出唐元稹诗琵琶宫调八十一三条中弹不出十二律各七均乃成八十四调稹云八十一调人多不喻贺懐智琵琶谱序云八十四调内黄钟太簇林钟宫声弦中须管色定弦其余八十一调皆以此为准更不用管色也始悟【稹笔谈】
　　诗春风和暖百鸟语硗确山路行人行啄木飞从何处来花间叶底时丁丁林空山静啄愈响行人举头飞鸟惊【欧公】鹍铁拨世无有乐府旧工惟尚叟一生啄硬眼无人坐此困穷今白首翠环女子年十七指法已似呼韩妇惊涛渡海风掣囬满面尘沙和泪垢青衫不逢湓浦客红袖漫插曹纲手转闗防索动有神雪辊空堂战牕牖四弦一抹拥袂立再拜十分为我夀世人只解锦纒头与汝作诗传不朽　数已品龙香拥半面犹遮凤尾槽新曲飜从玉连琐旧声终爱郁轮袍梦囬尺记归舟字赋罢双垂紫锦绦何异乌孙送公主碧天无际鴈行髙【坡诗】一弹既罢又一弹珠幢夜静声低头慢弄闗山思坐对燕然秋月寒一声既罢又一声骤弹曲破音繁并百万金铃簇玉盘醉客满船皆暂醒【元徽之】大嘈嘈如急雨小弦切切如私语嘈嘈切切错杂弹大珠小珠落玉盘间闗燕语花底滑幽咽泉流水下滩银瓶乍破玉浆迸铁骑突出刀枪鸣【乐天】大声迟小促十指娇羞弹啄木啄木不啄新生枝唯啄槎牙枯木腹【欧公见王直谓女奴弹琵琶】湘水冷波惭鼔瑟秦楼明月罢吹箫寒敲白玉声何婉暖逼黄莺语自娇【王仁裕】
　　总乐曲
　　乐器八百般舜调八音计用乐器八百般至周改用宫商角徴羽减乐器至五百般唐又减三百般太宗挑糸部为胡部五音并分平上去入四声其徴声有声而无调【乐府杂録】
　　従声变声五音宫商角为从声徴羽为变声从谓律从律吕从吕变调以律从吕以吕从律故从声以配君臣尊卑有序不可相逾变声以为事物则或过于君声无嫌六律为君声则商角皆以律应徴羽以吕应六吕为君声则商角皆以吕应徴羽以律应加变徴则从变之声已凟矣【笔谈】
　　八十四调隋郑铎牛洪及祖孝孙之徒以十二月旋相为六十声因五音生二变以一律为七音一音为七调凡八十四调
　　二十八调陈周以上雅郑淆乱隋文帝始分雅俗二部所谓俗乐者二十有八调正宫髙宫中吕宫道调宫南吕宫仙吕宫黄钟宫为七宫越调大石调髙大石双调小石调歇指林钟商为七商大角髙大石角双角小石角歇指角林钟角越角为七角中吕调正平调髙平调黄钟羽般渉调髙般涉为七羽皆从羽皆从浊至清下益浊上益清
　　繁声谓之入破天寳后诗人多为流寓之思及寄兴于江湖僧寺而乐曲亦多以边地为名至其曲遍繁声谓之入破盖破碎云【唐五行志】
　　祭祀不用商唐杨收曰上古祀天地宗庙皆不用商汉祭天用商而宗庙不用谓鬼神畏商之刚唯用黄钟一均【本传】
　　羯鼓羯鼓出夷乐以戎羯为名以山桑木为躁如漆桶下以牙牀承之击用两杖其鸣烈急破作连鼓速碎之声又宜髙楼晩景明月清风碎空透逺异于众乐杖用黄檀狗骨花楸等木干紧絶湿气而复柔腻干取发越响亮腻取战袅健举卷用钢铁至匀若不刚即应縢上下搊捩不停不均即鼔面有缓急【羯鼓録】明皇帝称羯鼓八音之领袖诸乐不可方也其音太簇一均兹髙昌疏勒天竺部皆用其声焦杀【唐志】又羯鼔曲惟有邠州一父老能之中有大合蝉滴滴泉之曲鄜延时尚闻其声泾源承事王元孙因奏事囬有旨令召此人赴阙元孙至邠而其人已死羯鼓遗音遂絶【笔谈】
　　鼓吹唐绍曰鼓吹本军容黄帝战涿鹿以为警衞故曲有灵防吼雕鹗争石坠崖壮士怒之类唯功臣兼用之男子有四方之功所以加宠虽郊祀天地不用设也【唐志】阮咸有人破冢得铜器似琵琶正圆人莫辩元行冲曰此阮咸所作也命易以木之其声亮雅遂谓之阮【冲传】车铎掘钟武帝时太常缺黄钟铸不成李嗣真居崇业里疑土中有之弗得其所道逢一车有铎声甚厉嗣真曰宫声也市以归振于空地若有应者掘之得钟乐遂和
　　吹笛裂石李謩吹笛天下第一尝乗月泛舟吹之俄有呼船请载既至请笛而吹其声清壮金石可裂及入破呼吸盘檘应指粉碎疑客是蛟龙也【坡诗注】
　　迷魂曲师延当黄帝时已数百嵗纣欲杀之师延奏迷魂之曲乃免【拾遗记】
　　锦纒头老杜诗樽前应有锦纒头注唐王元寳富而无学尝防賔客明日人问必多佳论元寳曰但费绵纒头耳又唐明皇宴清殿元自打羯鼓曲终谓八姨曰乐籍今日幸供养夫人请一纒头八姨曰岂有大唐天子阿姨无钱用邪出三百万为一局戏【杜诗注】
　　有播迁之祸唐明皇时凉州献新曲帝召诸王观之让皇帝宪曰曲虽佳然宫离而属商乱而暴君卑逼下臣僣犯上发形于声音播之咏歌见于金石臣恐一日有播迁之祸帝黙然果安史乱
　　人有中和之声礼宫杨杰言金声舂容失之则重石声温润失之则轻土声含胡失之则下竹声清越失之则髙丝声纎微失之则细革声隆大失之则洪匏声丛聚失之则长木声无余失之则短惟人禀中和之气有中和之声足以权量八音故先儒云依人音而制乐托乐器以宣音请详大乐以歌为本声必依永律必和声【元丰圣训】
　　李照刘几乐仁宗命李照改定大乐下王朴乐三律刘几用李照乐加用四清声而乐奏成【范景仁墓记】
　　大乐还魂范宣仁与司马温公皆上疏论律尺之法又与光往复论难凡数万言往在馆职唯议乐不合奕碁以决之君实不胜后二十年君实在西京予往候之不持他书唯持向所説乐论八篇争论者数夕不能决又投壶以决之景仁不胜君实讙曰大乐还魂【言行録】王朴乐太髙元丰三年命刘几范镇定乐凡言太常钟声三等王朴一李照二胡瑗阮逸三王朴乐声太髙仁宗命李照定乐乃下乐法时疑其太重照乐由是不用皇祐中瑗逸定乐比王朴微下及铸大钟郁弇亦不用于是依旧用王朴乐今请下王朴乐二律【出元丰圣训】又国朝用王朴乐和现以为声髙遂下一律言乐犹以为髙李照作乐又下其声太常歌工以其太浊歌不成声铸钟时乃私赂铸匠使减其铜李照亦不知
　　王朴编钟侧垂太常所用王朴编钟皆不圆而侧垂李照胡瑗之徒皆以为非及得古编钟一枚工人不敢销毁叩其声与王朴夷则清声合而其形不圆侧垂正与朴钟同然后知朴博古不为无据其后胡瑗改铸编钟遂圆其形而下垂叩之掩抑而不扬其镈钟又震掉而不和寻废不用【归田録】
　　诗摘阮寒虫催织月笼秋独鴈叫羣天拍水楚国羇臣放十年汉宫佳人嫁千里深宫洞房语恩怨紫燕黄鹂韵桃李楚狂行歌同市人渔父拏舟在葭苇【山谷】
　　筝诗八鸾锵锵渡银汉九雏威凤鸣朝阳又冯夷蹁跹舞緑波鲛人出听停绡梭【刘禹锡】绵蛮巧啭花间舌呜咽交流水下泉【欧公】多景楼上弹神曲欲断哀再三促江妃出听雾雨愁白浪翻空动浮玉唤取吾家双凤槽遣作三峡孤猿号与君合奏芳春调啄木飞来霜树杪【东坡聴筝】

　　锦绣万花谷前集卷三十四
　　钦定四库全书
　　锦绣万花谷前集卷三十五
　　酒
　　酒犹兵南史陈暄嗜酒与兄子秀书曰江谘议有言酒犹兵也兵可千日而不用不可一日而不备酒可千日而不饮不可一饮而不醉速营糟丘吾将老焉【本】贤人坐对贤人酒门多长者车【杜诗】
　　黄封辇下以黄封酒为贵盖重内醖也坡诗上樽白日泻黄封又倦防怜忆黄封【坡注】
