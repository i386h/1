<!-- { "loadSidebar": true } -->
　　池中龙种厐徳公字子鱼晋太康中弃官居南白沙里人皆敬之曰池中龙种来我家【襄阳耆旧】
　　兰菊丛生罗含歴散骑常侍老年致仕还家阶庭兰菊丛生
　　理圃布真珠为乐南唐近事陈继善自江宁尹致仕一旦荷鉏理山圃成畦布以真珠百余颗若种蔬状布土间记颗俯拾周而复始以为乐
　　三笑图逺法师送陶元亮陆修静不觉过虎溪因相与大笑今世三笑图是也【庐山记】
　　辋川别墅王维有别墅在辋川地竒胜有华子冈欹湖竹里馆栁浪茱萸沜辛夷坞与裴迪游其中赋诗为乐靖长官张师旦括异志靖长官真定人登第一旦弃妻子不归洛下靳袭者尝于其家设一帷榻甚洁询其故曰以待靖长官今隠嵩山间嵗或一至或再至曾慥集仙谓唐僖宗时为登封令弃官学道遂升仙东坡云刘几尝遇于嵩髙山中【坡诗注】
　　头颅可知陶洪景与从弟书曰昔仕宦期四十左右作尚书郎即投簮髙迈今三十六方作奉朝请头颅可知不如早去【摭遗】
　　笋味胜中堂骨卲尧夫一日谓富郑公食笋味甚美公曰未如中堂骨头之美也尧夫曰野人食笋三十年未尝为所辱今日可食中堂骨头乎【闻见録】
　　花外小车司马温公居洛与邵康节游一日防崇徳阁约邵未至有诗曰淡日浓云合复开碧伊清洛逺萦回林间髙阁望已久花外小车犹未来尧夫和云君家梁上午时燕过社今年尚未回请罪误君凝伫久万花深处小车来
　　钟鸣漏尽魏田豫书答司马宣王曰年过七十而居位譬犹钟鸣漏尽而夜行不休也【魏志】
　　诗白头不是折脚具桐防防鞋称老夫沧江鸥鸟野心性隂壑虎豹雄牙须鹔鹴作裘初服在猩血染带邻翁无儿无饱饭尚勤书妇无复裈且着社瓮可漉溪可渔且问黄鸡肥与臞【黄诗】处士骨相不封侯卜居但得林塘幽家藏玉唾防千卷手校韦编三十秋相知四海孰青眼髙卧一庵今白头襄阳耆旧节独苦只得厐公不入州【温叟谢无逸诗】投绂归来万事轻消磨未尽只风情旧因莼菜求长假新为杨枝作短行不祷自安縁夀骨苦藏难没是诗名浅斟低唱红生颊细琢歌词穏称声蜗殻卜居心自放蝇头写字眼能明跪履数从圯上老逸书闲访济南生【东坡】夜踏华阳三径小晓耕秋色一犂深庭园纵窄犹栽药活计虽贫亦买琴【王禹偁】稚子新能编笋笠山妻旧觧补荷衣秋山隔岸清猿叫湖水当门白鸟飞【陈羽】杖屦独游栽药圃琴樽多在钓鱼船晩来花下敲门者不是神仙即酒仙【僧楚峦】玉函怪牒鎻云篆紫洞香风吹碧桃三山朝去应非久姹女当窻织羽袍【杜牧】一榻琴书双门寺片心泉石两林山江楼把酒云供望秋院支笻鹤对闲【陈尧叟】棊声敲月重屐齿印苔深竹径茶烟细山园碧树隂【韩持国】种竹五七个结茅三两间稍通溪上路不碍屋头山黄叶水去住白云风往还生涯只此是道者少机闗【王珪】鸟归村落后水向县城斜【刘长卿】门掩少人至春残啼鸟多苔钱对井口花片入虫窠【栁放】竹里编茅倚石根竹茎踈处见前村闲眠尽日无人到时有清风为扫门【僧显忠】谷鸟随柯转庭花夺酒香初晴岩翠滴向晩木隂凉【杨徽之】秋梦有时见孤云无处寻神清峯顶望衣冷瀑边吟【刘禹锡】江头日暖花又开江东行客思悠哉满船明月一竿竹家住五湖归去来【罗隠】日照西山雪僧门犹未开冻瓶粘柱础宿火陷炉灰童子病归去鹿麑寒入来【郑肇】犬吠水声中桃花带露浓树深时见鹿溪午不闻钟野竹分晴霭飞泉挂碧峯【李白】草暖青牛卧松髙白鹤眠雨来江色暮独自下寒烟【李白】松隂绕院鹤相对山色满楼人未归【姚鹄】手中藤杖留霞防身上荷衣带酒痕【文本】求猿句寄山深寺乞食书海上州【杜荀鹤】满屋烟霞春睡足一溪风雨夜灯孤【张咏】松隂转处琴书润花片飞来枕簟凉【彭应求】幽鸟唤人穿竹去野猿寻果岀云来【沈彬】唯防老子五千字不踏长安十二衢【白居易】防院只留双白鹤入门唯见一株松【乐天】壶中别有仙家日岭上犹多隠者云【李义山】怪来诗思清人骨门对寒流雪满山【韦应物】临水鹤窥行道影隔云僧认读书声【楚峦】洗盂秋涧日华动捣药夜堂秋气深【王正己】云歕石花生剑壁雨敲松子落琴牀【林逋】千里白云随野歩一湖明月上秋衣月屇晓窻琴岳润竹侵秋几墨云鲜　不甘五等诸侯荐直待九重天子知【赠刘素】带雨小舟横别涧隔花幽犬吠深云【张观】止应独有江山秀合自都无廊庙心【韩驹】两枪未试泠泠水五鬛常闲淅淅风【林逋】潏潏药泉来石窦霏霏茶霭出林梢　花月病懐防酒谱云萝幽信着茶经峯后月明秋啸去水边林影晩樵还　鹤沧海信僧和白云篇【恵崇】松风吹发乱岩溜溅棊寒　圭窦先知晓盆池别见天　古寺寻僧饭寒岩衣鹿裘【廖融】夜船浮海月秋寺傍江云　石梯青障下茅屋白云间【崔峒】眼明山雨后鬓乱竹风前【魏野】因客始酤酒借书方到城【姚合】白云风散尽红叶水浮来【刘徳仁】疎篱僧舍近嘉树鹤庭寛【陈尧佐】试墨书新竹张琴和古松【李义山】浅濑寒鱼少丛兰秋蝶多【钱起】扫叶秋风下拾薪山雨前【孟贯】雪残僧扫石风动鹤归林【恵崇】拨云寻古道倚树聴流泉【李白】水舂云母碓风扫石南花竹影扫秋月荷花落古池【李白】
　　渔父
　　笭箵玉篇云取鱼器也山谷诗耕夫荷鉏觧袯襫渔父洒网投笭箵又陆蒙诗头经畧彴冠微亚腰挿笭箵带矗频
　　浪婆铜斗歌孟郊诗铜斗饮江水手拍铜斗歌侬是拍浪儿饮则拜浪婆脚踏小舟头独自舞短簔
　　射鸭射鸭复射鸭鸭惊菰蒲头侬是清浪儿毎踏清浪游笑他乡贡郎踏土称风流
　　鸥社本与江鸥为保社聊随海燕度炎凉【山谷诗】
　　鱼蛮子江淮水为田舟楫为室居鱼虾以为粮不耕自有余异哉鱼蛮子本非左衽徒连排入江住竹瓦三尺庐于焉长子孙戚施且侏儒擘水取鲂鲤易如拾诸途破釡不着盐雪鳞芼青蔬一饱便甘寝何异獭与狙人间行路难踏地出赋租不如鱼蛮子驾浪浮空虚空虚未可知防当筭舟车蛮子扣头泣勿语桑大夫【东坡诗】诗穷秋漫漫蒹葭雨短褐休休白髪翁范子归来思狡兎吕公何意兆飞熊渔收亥日妻到市醉卧水痕船信风四海租庸人草草太平长在碧波中【山谷】八月九月芦花飞南溪老人垂钓归秋山入帘翠滴滴野艇倚槛云依依却把鱼竿寻小径闲梳鹤髪对斜晖翻嫌四皓曽多事出为储王定是非　村寺钟声渡逺滩半轮残月落前山徐徐拨棹却归湾浪叠朝霞锦绣翻【李梦符】新媍矶头眉黛愁女儿浦口眼波秋惊鱼错认月沉钩青篛笠前无个事緑簔衣底一时休斜风细雨转船头【山谷】鉴湖春水夜来生防叠春山逺更横烟艇小钓丝轻钓得闲中万古名薄晩烟林淡翠微江边秋月已明辉纵逺柂适天机水底闲云片片飞雪洒清江江上船一钱何有买江天催短棹去长川鱼蟹来倾酒舍烟青草开时已过船锦痕跃处浪痕圆竹叶酒栁花氊有意沙鸥伴我眠　扁舟小缆荻花风四合青山暮霭中明细火倚孤松但愿樽中酒不空　鱼信还催花信开风光得得为谁来舒栁眼落梅腮浪暖桃花夜更雷　水涵防雨湛虚明小笠青蓑未要晴明鉴里縠纹生白鹭飞来空外声　无数菰蒲间藕花棹歌轻举酌流霞随好处转山斜也有孤村三两家　清湾幽岛住盘纡一舸横斜得自如唯有此更无居从教红袖泣前鱼【髙宗皇帝御制】
　　农家
　　茅蒲袯襫管子云先雨耘耨以待时雨时雨既至挟其抢刈耨镈以旦暮从事于田野脱衣就功别苖秀列踈首戴茅蒲身服袯襫沾体涂足防其发肤尽其四肢之力此谓之农
　　抱瓮负薪编茅结草上漏下湿之悲桔橰抱瓮占星望云之劳负薪蒸以耕耘徯一饷而不至者之苦举债于豪右结一为五者之寃农之为农亦良苦矣
　　谷父蚕母三川饥者有三青衣童子语人曰世人厌弃五谷地司已收五谷之神矣可相率祈谢谷父蚕母之神当致丰穰【续仙】
　　瓯窭满篝淳于髠曰臣见道旁有穰苗者操一豚蹄一盂酒祝曰瓯窭满篝污邪满车五谷蕃熟穰穰满家【史记滑稽】
　　妻馌如賔晋冀缺耨其妻馌之相敬如賔晋侯曰能敬必有徳以为下军大夫【左】
　　鸦头韈李白诗履上足如霜不着鸦头韈谓农妇也兎园册冯道本田家状貎质野朝士多笑其陋道入朝任赞刘岳在后道行数歩反顾赞问岳何为岳曰遗下兎园册尔兎园册者乡校俚儒教田夫牧子之所诵也故岳举以诮道道闻之大怒迁岳秘书监【刘岳】
　　诗春种一粒粟秋成万颗子四海无闲田农夫犹饿死鉏禾日当午汗滴禾下土谁知盘中飱粒粒皆辛苦【李绅诗又云溪友议】父耕原上田子斸山下荒六月一禾生官家一开仓　鸠妇勃磎农荷鉏身披袯襫头茅蒲雨不破块田坼图稊稗青青佳谷枯大妇碓舂头鬓踈小妇拾穟行饷姑四时作苦无袴襦门前叫嗔官索租【洪驹父田家謡】南村北村雨一犂新妇饷姑翁哺儿田中啼鸟自四时催人脱袴着新衣着新替旧亦不恶去年租重无袴着【山谷】青裠缟袂于潜女两足如霜不穿屦沙鬓发丝穿杼蓬沓障前走风雨苕溪杨栁初飞絮照溪画眉渡溪去蓬郎樵归相媚妩不信姬姜有齐鲁【东坡诗】
　　村落
　　略彴横木渡水陆蒙诗头经略彴冠微亚腰挿笭箵带矗频
　　瀼东瀼西楚俗以山间水可渉为瀼水经注瀼东瀼西水两傍之名【杜诗注】
　　卜邻白乐天与元八卜邻诗明月好同三径夜緑杨宜作两家春
　　诗草肥朝牧牛桑緑晩鸣鸠列宿檐前见清泉碓下流春蔬和雨摘社酒向花篘引我南坡去篱边有小舟【郑谷】种茶岩接红霞坞灌稻泉生白石根皤腹老翁头似雪海棠花下戏儿孙【滕白】一笛秋风急千岩晚照多竹根邻叟醉牛背牧儿歌【李若水】钓船归落昬鸦后江雨来从白鸟边旧屋但余烧叶灶破嚢犹欠买山钱【卢襄】揺落暮山迥丹枫霜叶稀孤城向水闭独鸟背人飞渡口月初上邻家渔未归乡心正愁絶何处捣寒衣【刘长卿】稻凉初吠蛤柳老半书虫荷背风翻白莲腮雨退红【东坡】静爱竹时来野寺独寻春偶过溪桥【欧公】平林霜着色沙岸水留痕【后山】方宅十余畆草屋八九间榆柳防后园桃李罗堂前瞹瞹逺人村依依墟里烟狗吠深巷中鸡鸣桑树颠户庭无尘杂空室有余闲【陶集】
　　客舍
　　桂玉战国防苏秦之楚三日乃得见王谈卒辞行楚王曰愿留秦曰楚国食贵于玉薪贵于桂谒者难见于鬼王难见于帝今臣食玉炊桂因鬼见帝其可得悉　文选注红粒贵琼瑶
　　奴白马青肯访浣花老翁无为君酣酒满眼酤与奴白饭马青蒭【杜诗】
　　诗鴈外无书为客久蛩边有梦到家多画堂玉佩萦风响不及桃源欸乃歌【王昱】五湖归梦常苦短一寸客愁无奈多慈母毎占乌鹊喜家人应赋扊扅歌　婉娩有诗来入梦温柔何日聴还乡　孤游懐耿介旅宿梦婉娩【退之】他时夜雨困移牀坐见愁声防客肠【东坡】寒灯桃不焰残火拨成灰【后山】我家白髪问乌鹊他家红妆占蛛丝【山谷】
　　斋宅
　　萧斋梁武帝造佛寺令萧子云飞白大书萧寺至今一字存焉李约之买归建一小室以玩之号萧斋今呼萧寺因此也【国史补】
