<!-- { "loadSidebar": true } -->
　　永云卷长天圣日髙未防汉家青史上韩彭何处有功劳【杜光庭】蹑履三千皆后学搏风九万是前程名将日月同时朽身出山河应世生【方干】曾立玉墀聨近侍新持金节领诸侯屠龙伎俩终须用探虎功名未肯休【孔常父】子虽躯干少老气横九州挺身艰难际张目视寇雠【杜甫】诗魂躔斗璧醉力撼蓬莱剖山无鹊印倾廐尽龙媒【杨幡】邦基今年方十九美如濯濯春风栁龙章鳯姿本天然金马玉堂如固有酒防爱捉玉麈尾玉色已同批诰手髙烧银烛拥红妆看君落笔龙蛇走能驱清景入秀句万象奔趋不敢后人疑锦绣纒肺肝不然笔端应有口但恐功名纒缚人少年天子须师友【僧慧洪】頴士声名动倭国乐天词笔过鸡林节旄零落毡呑雪辨舌纵横印佩金【孙莘老和东坡韵】韵如风蝉蜕尘垢气如春容在杨柳风流翰墨俱细事自是吾家道门友【冷斋】拨炉应对夜语久云灰消尽红金斗君才合在殿阁间簿书帷中不应有且置玉堂风雨笔来试牛刀霹雳手【汪彦章】防检金闺彦飘零玉笋班尚令清庙器犹隔鬼门闗【髙符】秋风十驿望台星想见氷壶照坐清零雨已回公旦驾挽须聊聴野王筝三朝元老心方吐四海苍生耳已倾白髪故人来一别却归林下看升平【魏泰别张天觉】我公天与英雄表龙章鳯姿照鱼鸟但令端委坐庙堂北狄西戎谈笑了【坡与张安定】汉家太史宋公孙漫逐班行谒帝阍燕颔封侯空有相蛾眉倾国自难婚家徒四壁书侵坐马痩三山叶拥门安得风帆随雪水江南石上对霆樽【山谷和宋茂宗】平生四海苏太史酒浇不下胷崔嵬黄州副使坐闲散谋疏无路通银台　胸蟠万卷夜光寒笔倒三江砚滴干大似不蒙稽古力只今犹着侍儿冠　晁子智囊可以括四海张子笔瑞可以回万牛自我得二士意气横九州道山延阁委竹帛清都太微望冕旒　男儿生世间笔端吐白虹何事与秋萤争光蒲苇丛【并山谷】霜蹄千里骏风翮九霄鹏笔飞鸾耸立章罢鳯骞腾【杜甫】三公歴拜荣无敌二府更居贵莫伦【李籍】迈古文章金鸑鷟出羣行止玉麒麟【赵嘏】三陪藻宴簮裾上五对龙顔日月边【刘长卿】少时觧奏三千牍老去犹繙十二经【田元邈】一片灵台挂明月万丈辞焰飞长虹【杜黙】气与神兵上牛斗诗如晴雪灌江汉【山谷】风流要是贤公子白晢仍为美少年【韩驹】中朝驸马何平叔南国佳人陆士龙【陈羽】狗监新赋鸡林遘近诗气纒霜匣满氷置玉壶多　紫诰鸾回纸清朝燕贺人笔落惊风雨诗成泣鬼神龙舟移棹晩兽锦夺袍新【并杜甫】无波古井水有节秋竹竿【乐天】直如朱丝弦清如玉壶氷【文选】劒防明山雪旌旗湿海云【惠崇】清秋一鹗上拭目万人看【陈无己】
　　吉兆
　　白鹿夹毂郑洪为淮隂守有白鹿夹毂而行洪怪问主簿黄国国贺曰闻三公车幡画作鹿明府当作宰相【后汉】合两舟升天刘穆之梦合两舟为船施华盖升天有一姥説之曰君必居端右言讫不见后至仆射【异苑】
　　梦捧日唐杨炎梦登山视日光赫然以左右手捧之后登相位【宣室志】
　　双旌烛影唐淮西用兵刘沔为小将军头毎捉生踏仗因月黒风甚沔行十余里因坐睡有人觉之授以双烛曰君方大贵但存心此烛在即无忧也沔后拜将常见烛影在双旌上【酉阳杂俎】
　　两炬前引段文昌尝佐韦臯为成都馆驿廵官摄灵池尉羸僮劣马奔迫去灵池六七里昏黒路絶人行忽两炬前引更呼曰太尉来及入郭门两炬皆灭文昌后作丞相封邹平公【録异记】
　　飞蝉集冠朱异除中书郎时秋日始拜有飞蝉正集异武冠侍谓蝉貂之兆后至散骑常侍又迁侍中
　　梦锦半臂唐窦参为御史中丞梦徳宗以文锦半臂赐之参曰半臂股肱之衣其遂登此位后数日果大拜【出烟花録】
　　梦赐褥席梁刘世隆为大将军子庆逺亦为征虏将军子津嗣庆逺尝谓津曰昔吾梦太尉以褥席见赐吾遂典台司今吾又梦以褥赐女女必光我宗至是庆逺亦继世隆焉【南史】
　　柳神九列君唐李固言未第时尝行古柳下闻指声问之应曰吾柳神九列君也用柳汁染子衣科第无疑得蓝袍当以枣糕祀我固言许之未久状元及第【三峯集】梦取中穟未蔡茂为广汉守梦坐大殿极上有三穂禾茂取之得中穟复失之以问郭贺贺庆曰大殿者官府之象也极而有禾人臣之上也得取中穂是中台之位也于字禾失为秩虽曰失之乃所以得禄也衮职有阙君其补之旬日代戴渉为司徒【本】
　　虾蟆天使唐李揆未相时夜见一大虾蟆占之曰虾蟆天使也吉兆也未几拜相【宣室志】
　　樵得貂蝉江淹孤贫采薪以养其母于樵所得貂蝉一具母曰此汝之休徴也汝才行若此岂长贫贱可留待得侍中着之后迁中丞【南史本】
　　芦三节唐李全忠为棣州司马有芦生其室一尺三节别驾张建曰芦茅类茅土之兆也节者其三世乎果如其言【鸡跖集】
　　三卢慕容寳与韩黄李根等摴蒱寳誓之曰摴蒱有神若富贵可期愿得三卢于是三掷皆卢袒跣大叫【杜诗注】梦八翼上天陶侃少时梦生八翼飞而上天见天门九重而登其八惟一门不得入阍者以杖击之坠地折其左翼后果都督八州握强兵潜有窥窬思折翼之祥乃止【本】
　　旌节花开唐王侍中处回一旦有道士防花子二粒种之逡廵花渐长渐开已乃烂然道士曰此仙家旌节花也公当富贵之兆处回官至太傅【野人门话】
　　堂柱生槐韩偓字龙光家堂柱生槐枝朞而茂既而偓秉政本
　　鸠入懐得铜钩张氏世为功曹晨起当朝有鸠从承尘上飞下欲取飞上者三功曹朝还正坐曰鸠为我祸耶当往承尘上为福耶入我懐中鸠飞入懐探得铜钩因以带之官至数郡子孙或至九卿三辅故事云何氏防张氏钩张氏肥何氏痩肥贵痩贱故二族以钩防占吉凶以肥痩知贵贱今并失钩防南北防矣【并职官分纪】镜影成相字宋璟未第时日中览镜镜影忽成相字璟因此自负后果如志【职林】
　　头上焰光江淮间有术者姓吴术甚精有赴宏词者谒之吴曰公是何人头上有焰光髙一丈其人对以实曰必髙第【唐宋史】
　　沟起为岸殷仲堪游于江濵见流棺接而焉旬日门前沟忽起为岸其夕有通名自称徐伯感君之惠仲堪因问门前之岸何祥对曰水中有岸其名为洲君将为州言终而没后果为荆州刺史【本】
　　十倍售畚王猛少贫鬻畚为事尝至洛阳有人置畚曰家在此可随取直随至深山中见一老翁坐胡牀从十许人引猛进曰大司马公可进猛拜翁曰王公何縁拜即十倍售畚送出山头视乃嵩山【晋中兴书】
　　三遇异人李徳裕自言三遇异人故入禁苑居相位领节制皆与之恊不差嵗月惟谪南荒未尝有知之岂祸患不可移神所秘耶【职官分纪】
　　蜺龙五代侯实十三四嵗尝寐于檐下天大雨有虹自河贯于实口良久没及觉母问有梦否对曰适梦入河饮水饱足而归数月有僧诣门母呼实请僧相之僧视之曰此蜺龙也官必显荣同光三年实从兴圣太子收蜀节制防州【监戒録】
　　虎取去韩祭张员外仆来告言虎入廐处无敢惊逐以我去君云是物不骏于乗虎取而往来夤其徴我预在此与君俱膺猛兽果信恶祷而慿【驴子也不骏去之则亨虎取而去疑其亨也故来寅望征猛兽果信者虎取果亨遂有府椽之命不待祷而有慿也韩退之集】江渎庙知宰相来文潞公少从其父赴蜀州幕官入江渎庙庙祝接之甚勤且言夜梦神令洒扫明日有宰相来官人岂异日宰相乎公笑曰宰相非所望若为成都当令庙室一新庆厯中公以枢宻直学士知益州谒庙有感方经营忽有大木数干章蔽流而下取以为材庙成【邵氏録】
　　左顾晋孔愉放于余干溪中左顾后有功封余干亭长及铸印左顾更铸犹然愉悟佩之【本】
　　检书苍头本朝石元懿熈载游嵩阳道中遇一叟熟视之曰真太平良弼也吾防为唐相房龄检书苍头公酷似房公语讫即防太宗朝石为左仆射【谈苑】
　　梦神授大小二笔五代马裔孙初为河中从事因赴阙宿逻店其池上有逻神祠夜梦神人授二笔一小一大为翰林学士洎为相入中书治事吏奉二笔大小如梦者
　　掷柱入穿刘穆之迁丹阳尹与弟子饮宴防事柱上有一穿穆之谓弟子曰汝等试遥掷此柱若能入穿后必得此郡穆之诸子并不能中惟秀之独入焉【并职官分纪】门路令容长防旗幡晋王濬字士治恢廓有大志尝起宅开门前路广数十步曰吾欲使容长防旗幡众咸笑之后果以平吴功仕至大将军
　　玉龙池郑獬未贵时病瘟梦至一处若宫阙有吏迎谒甚恭公谓吏曰吾思凉浴吏云已为公办矣引至小池甃以明玉水滟滟公乃坐甃上以水沃身俄视两臂生鳞视水中影则头已角公惊遽出吏云此玉龙池也惜乎公不入其中入则为宰辅乃觉后登第为诗落句云霹雳一声从地起到头身是白龙翁【青郑獬】
　　紫微二字王钦若昔年行莆田道中宿于村舍起视天中有赤文成紫防二字光耀夺目后贵显毎设坛礼神必朱篆紫防二字以表焉【青箱杂记】
　　音声木都堂有古槐夜闻丝竹之音省中必有相者时号音声木【因话録】

　　锦绣万花谷前集卷二十三
<子部,类书类,锦绣万花谷>
　　钦定四库全书
　　锦绣万花谷前集卷二十四
　　贵
　　东京贵莫比邓禹自中兴后累世宠贵侯者二十九人公二人大将军以下十三人中二千石十四人牧守四十八人皇后二人东京贵莫比
　　七叶珥貂汉功臣惟金张二家亲近贵宠比于外戚左思诗云金张借旧业七叶珥貂蝉【文选】
　　五侯汉成同日封舅五人谭啇根立逢时为侯世谓之五侯【元后传】
　　八居九列四登三事刘宠自防稽太守罢归八居九列四登三事
　　三世仆射唐髙士廉迁右仆射三世居此官人荣之【本传】持橐簮笔张安世持橐簮笔事孝武数十年【注】近臣负橐簮笔从备顾问或有所记也【赵充国传】
　　击钟鼎食张柬之谓宿卫将李多祚曰将军居北门防何曰三十年矣将军击钟鼎食贵重当世非先帝恩乎曰死且不忘【多祚】
　　流水游龙后汉显宗马皇后诏曰前跃龙门上见外家问安起居者车如流水马如游龙【皇后记】
　　芝盖桂室北齐邢子才广平王碑文云侍讲金华参游铜雀出陪芝盖入奉桂室【分纪】
　　印累累绶若若汉石显与中书仆射牢梁少府五鹿充宗为党附者得位民歌之曰牢邪石邪五鹿客耶印何累累绶何若若耶若若长貎【石显传】
　　佩六国相印苏秦曰使我有洛阳负郭田二顷岂能佩六国相印乎
　　树旗旄罗弓矢韩退之送李愿归盘谷序云其在外则树旗旄罗弓矢武夫前呵从者塞途供给之人各执其物夹道而疾驱才俊满前道古今而誉盛徳入耳而不繁其在内则曲眉丰颊清声而便体秀外而慧中飘轻裾翳长袖粉白黛緑者列屋而闲居妬宠而负恃争妍而取怜丈夫之遇知者之为也
　　组之华齐孔稚圭为王敬则让司空表云遂得北带五州东跨六郡内亚二鼎外齐四岳蝉佩之映则左右交辉组之华则纵横吐耀轻轮徐送则车骑如云飞盖暂停则歌钟成列摐金龙吹郁其前鸣笳鳯管叠其后
　　东省南宫王绩云左貂右蝉荣冠东省掌壶负玺望重南宫朝夕丹墀揖让増价往来青步武生光丰屋华榱鸣钟列鼎【文粹】
