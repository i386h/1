<!-- { "loadSidebar": true } -->
　　电斑雷州土贡电斑竹【出地理志】竹类有三十九【出酉阳杂爼】湘妃舜死二妃泪下染竹即斑妃死为湘水神故曰湘妃竹【出博物志】　云母大竹【出郭义恭广志】
　　雉头蛇身吴郡桐庐人少尝伐余遗竹见一宿竿雉头蛇身犹未变此亦竹为蛇为雉也【出异苑】
　　剖竹有朱书智伯率韩王攻赵襄子奔晋阳原过后至于王泽见三人自带以上可见自带以下不可见与原过竹竹节要通曰为我以是遗赵无恤原过告襄子襄子斋三日亲自剖竹有朱书曰余霍太山阳侯天吏也【史记】
　　义竹太液池岸有竹数十丛牙笋未尝相杂宻宻如栽也帝谓诸王曰人世父子兄弟尚有离心离徳此竹宗本未尝相疎有懐二心生离间之意者覩此可以为鍳因名为义竹
　　鸾集蓬莱山有浮筑之簳叶青茎紫有青鸾集其上【出拾遗记】
　　诗竹生荒野外梢云起百寻无人重髙节徒自抱贞心耻染湘妃泪羞入上宫琴谁能制长笛当为作龙吟【出刘孝先】夹池一丛竹青翠不惊寒叶醖宜城酒皮裁薛县冠湘川留别泪衡岭拂仙坛欲见葳防色当为莵苑看【出隂铿】脩竹暎岩垂来风异夹池复润藏髙节重林隠劲枝云生龙未上花落凤将移莫言栖嶰谷伶伦不复吹【出张正见】世人不爱竹只为时花能夺目篱边桃脸红似霞陌上梨花白于玉偶因一夜风雨多红霞散尽玉消磨却来此轩看此竹行看坐看看不足【出髙明甫】瘦石防﨑向小岑分行种竹未成林丁宁莫斫春来笋留待新稍补缺隂　根露苍龙脊骨寒叶盘丹凤尾稍端风雷未化秋塘影鱼鼈长猜是钓竿【出孤竹】数十琅玕足辟尘何须千亩比封君一从清士心相许眼看浮花薄似云　挺挺霜中节沉沉日下隂试裁苍玉管吹作紫鸾音【出斯庵】解箨新篁不自持婵娟已有嵗寒姿要看凛凛霜前意须待秋风粉落时　晚节先生道转孤嵗寒惟有竹相娱麤才杜牧真堪笑唤作军中十万夫【出东坡】
　　锦绣万花谷后集卷三十八
　　钦定四库全书
　　锦绣万花谷后集卷三十九
　　狮子
　　似麟无角条支国出狮子犀牛章帝章和元年安息国遣使献狮子形似麟而惟无角也【出汉书】
　　日走五百里狻猊日走五百里【郭璞曰狮子也食虎豹出穆天子】鸡犬无鸣吠魏武越蹋颈经白狼山逢狮子使格之杀伤甚众见一物从林中出如狸上帝车轭上狮子将至便跳上其头狮子伏不敢起遂杀之得狮子还未至四十里鸡犬皆无鸣吠者【出博物志】
　　撃象梁伯玉説沙门释僧吉云尝从天竺欲向大岭其间忽闻数十里外哮哮防防惊天怖地顷之但见百兽率走伏地欲絶而四巨象虓焉雨至以鼻卷泥自辱涂数尺数数喷鼻隅立俄有狮子三头崩血若滥泉巨树草偃【出撃象图序】
　　尾大如斗乌弋国有狮似虎正黄尾端毛大如斗【出西域传】近井哮吼开元未西国献狮子至安西道中繋于驿树近井哮吼若不自安俄顷风雨大至有龙出井而去【出鸡跖集】
　　象
　　身倍数牛象身倍数牛而目不如豕鼻长五六尺大如臂其所食物皆以鼻取之【出异物志】
　　藏牙象牙长一丈余脱其牙则深藏之削木代之可得不尔穷其主得乃已【出南越志】
　　苍梧耕舜塟苍梧下有羣象常为之耕
　　舟称魏太祖欲知象轻重而不可称少子苍舒载象以舟刻其水防而以土实则知其数也帝悦之
　　鼻为口使象之为兽形体特诡鼻为口使望头如尾驯良承教聴言则跪服重致逺行如立徙【出异物志】
　　拜舞中音律上毎赐酺御楼引大象犀牛或拜或舞动中音律【出明皇杂録】
　　首垂四牙咸亨二年周澄国遣使上表言诃加国有白象首垂四牙身运五足象之所在其上必丰以水洗牙饮之愈疾请发兵迎取【出酉阳杂爼】
　　金羁络首异蛮王设汉使于百花楼前设舞象曲动乐作即倡优引入一象以金羁络首锦襜垂身随拍踏蹄动头摇尾皆合节奏即舞马之类【出岭表録】
　　虎
　　刑戮之象大厯四年虎入京师长坊宰臣元载射杀之虎西方之属威猛吞噬刑戮之象【出五行志】
　　倒石人前浔阳山上有石人髙丈余虎至此輙倒石人前
　　虎威如乙字长一寸在脇两旁皮内尾端亦有之佩之临官佳【出酉阳杂爼】
　　夜视虎夜视一目放光一目看物猎人而射之光坠入地成白石主小儿惊
　　黑虎入观天宝中河南缑氏县仙鹤观每年九月二日夜有一道士得仙其夜皆不扃戸以求上升之应后张竭忠摄令疑之至时令二勇者以兵器濳觇之至三更后见一黒虎入观须臾防出一道士二人射之不中竭忠大猎于太子陵东石穴中格杀数虎或金简玉箓或冠帔人发甚多【出异】
　　麟
　　狼头牛尾麟麕身牛尾狼头一角黄色马足也【出徴祥记】一角麟一角明海内共主也王者不刳胎不剖卵则出于郊【出春秋感精符】
　　五蹄终军从上幸雍获白麟一角五蹄又得木枝旁出輙复合上异之终军对曰野兽并角明同本也众支内附示无外也殆将有解编发削左衽习冠带要衣裳而至化者焉【出汉书】
　　四灵为畜麟凤龟龙谓四灵故以为畜则兽不狘【出礼记】
　　马
　　渥洼汉得神马于渥洼水中乃为歌曰太一贡兮天马下霑赤汗兮沫流赭今安匹兮龙为友
　　青龙伊尹説汤曰天子不得至味故须青龙之疋遗风之乗髙诱曰皆马名也疾若此遗风也【出吕氏春秋】
　　青海骢西域吐谷浑地有青海者周八九里中有山须冰合游牝马其上明年生驹号龙种尝得波斯马牧于海生骢驹日歩千里故世号青海骢【出唐史】
　　望云骓徳宗幸梁御马号望云骓驾还饲以一品料暇日牵而视之至必长鸣四顾若感恩状人多图之【出国史补】凤臆龙鬐杜甫胡马行曰凤臆龙鬐未易识侧身注目长风生
　　肉鳞臆开元二十九年三月滑州刺史李邕献马肉鳞臆嘶不类马日行三百里【出唐史】
　　朱白马南唐刘防云南骠信郑旻遣使致朱白马以求防【出五代史】
　　风霜鬛晋国多马四散惝怳开合万状喜者鹊厉怒者人抟决然奔跃千里相角风霜鬛劚山抉壑耳摇层云腹捎众木寂寥逺游不夕而复【出栁宗元】
　　喷沙喷玉天子东游于黄泽宿于曲洛曰黄之池其马喷沙皇人威仪黄之泽其马喷玉皇人夀谷【出穆天子】流汗如珠挥沫成雾流汗如珠【出乗舆马赋】
　　蹋石有迹大宛有天马蹋石有迹
　　色相间如锦绣王毛仲髙丽人从帝东封取牧马数万疋毎色一队相间如锦绣天子才之【出唐史】
　　印三花飞凤字凡外牧嵗进良马印以三花飞凤之字尚乗局【出百官志】
　　如鸭而健初大将与万江春本退浑部李部玉送回纥道太原举帐从至路州牧津梁寺地羙水草马如鸭而健世所谓津梁种者嵗入马价数百万【出唐史】
　　似鹿题千金清嗣君云夫马似鹿者而题千百有百金马而无一金之鹿者何也马为人用而鹿不为人用【韩子】奔踶马或奔踶而致千里士或有负俗之累而立功名【出汉书】
　　锦鞯金络长安侠少每至春时结朋各置马饰锦鞯金络并辔于花树下往来使仆从执酒肆而随之遇好花则驻马而饮也【出开元遗事】
　　诗骏骨饮长泾奔流洒络缨细纹连喷聚乱荇绕蹄萦水光鞍上侧马影溜中横翻似天池里腾波龙种生【出唐太宗】穷秋边马生向塞甚思归连镳渡蒲海束舌下金防已却鱼丽阵将摧鹤翼围弥忆长楸道金鞍背落晖【出沈炯】清晨控龙马弄影出花林蹀躞依春涧聨翩广碧浔苔流染丝络水洁写雕簪一御瑶池驾讵意长城隂【出扬师道】宝马权骑出未央雕鞍照耀紫金装春草初生驰上苑秋风欲动戏长杨鸣珂屡度章台侧细蹀曽经翟垅旁徒令汉将连年去宛城今已献名王
　　牛
　　黑牛白角犬戎胡觞天子于雷首之阿乃献良马四疋天子使孔牙受有黒牛白角也【出穆天子】
　　锐头青尾周留水牛也毛青大腹鋭头青尾【出异物志】四耳元封三年大秦献花蹄牛髙六尺尾环绕角生四耳【出郭子横洞防记】
　　东夷占骨东夷之人以牛骨占事呈示吉凶无往不中牛非含智之物骨有若此之效【出杨方五经钓沉】
　　西河畜牸猗顿鲁之穷士闻朱公富徃问术焉告之曰子欲速富畜五牸乃适西河六畜牛羊于绮氏之南十年之间子息万计赀拟王公【出孔丛子】
　　饱乳犊子唐贺若瑾眼皮急项辕麤张鷟号为饱乳犊子【出朝野佥载】
　　桃林处士寗茵假大僚庄南山下月夜有叩闗称桃林班特处士相访继而南山班寅将军来谒茵为置酒及明视门外惟牛蹄虎迹而已【出广记】
　　金犊子厐帝师养一牸牛一赤犊子前后生五犊得绢一百疋及翻转至万疋时号金犊子【出朝野佥载】
　　鹿
　　夀千嵗鹿夀千嵗满五百嵗则色白【出抱朴子】
　　三角汉明帝永平九年三角鹿出江陵【出古今注】
　　两角有七星符鄱阳乐安彭曽射一鹿两角间有道家七星符而其祖名字乡居年月存焉遂断射猎【出刘敬叔异苑】蹄有铜镮胡珦为虢州时猎人杀得鹿重一百八十斤蹄下贯铜环上有篆字博物者不能识【出酉阳杂爼】
　　毛斑如陆绍弟为卢氏县尉常观猎忽遇鹿五六头临涧见人不惊毛斑如猎者言此僊鹿射之不能伤且复不利
　　毛中得铜牌上尝于芙蓉园中获白鹿惟王山人识之曰此晋时鹿也上甚异之令左右周视乃于角际雪毛中得铜牌刻之曰宜春苑中白鹿上愈爱【并出六帖】
　　兎
　　目赤如朱成帝建平元年山阳得白兎其目赤如朱【出古今注】
　　背上毛飞天池山有兽如兎防首名飞兎以其背上毛飞【出括地图】
　　捣药兎捣药月间安足道神乌戏云间安足道【出歌辞】和丹和安丹法以兎血和丹与蜜蒸之百日服之如梧子者二丸一百日有神女二人来侍可役使也【出抱朴子】刻毛梁冀起兎苑于河南移檄在所调发生兎刻毛以为识人有犯者罪至死【出张璠汉纪】
　　上瑞中瑞赤兎上瑞白兎中瑞【出六典】
　　千万为羣永淳中岚胜州兎害稼千万为羣食苖尽兎亦不复见【出五行志】
　　猴
　　赤足渉雪摄山有山猨赤足或见渉冬积雪輙有一行迹【出地记】
　　猿
　　守火执爨魏元忠素强正其微时家贫止一婢厨中方爨出外汲水还乃见老猿为其守火婢惊白元忠猿执爨曰猿恐我乏使为我爨不亦善乎后亦无他【出广异记】臂可为笛猿臂可为笛吹之其声圆于竹【出酉阳杂爼】报时商山隠士髙太素所居曰清心亭每一时至则有猿啼于庭下谓之报时猿【出天宝遗事】
　　犬
　　斗精七九六十三阳气通故斗运狗三月而生【宋均曰狗斗精之所生也出春秋考异】
　　青鹯防稽句章人张然养一狗甚快名曰乌龙周处风土记曰犬则青鹯白雀飞龙虎子驯良防警难伸易使也【出搜神记】
　　长耳黑犬白头长耳卷尾龙也【出白泽图】
　　豹身龙形舒节急筯豹身龙形蹄如结铃五鱼体成【出走狗赋】
　　衔卵古徐国宫人娠而生卵弃之水濵有犬名白苍衔而归俄而成人遂为徐嗣君【出述异记】
　　走百里天子之狗走百里执虎豹也【出穆天子】
　　髙三尺郭颂魏俗晋语曰太康七年天郊坛下有白犬髙三尺光色鲜明恒卧见人则去
