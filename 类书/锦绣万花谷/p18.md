<!-- { "loadSidebar": true } -->
　　金泥元封中浮圻图贡兰金芝泥常以封函匣及宫门鬼魅不敢近衞青张骞皆受金泥之玺封【拾遗记】
　　咸阳村中得玉玺绍圣元年咸阳县民段吉夏日雨后村中立门足陷得玉玺一方四寸篆文如凤鸟之状曰受命于天既夀永昌按玺记云秦始得卞氏玉刻以为玺元后取玺投之地故一角缺騐之皆合唯记云色黄此青苍色耳盖汉世以为国玺孙坚入洛得于城南井中至梁朱全忠始失所在全忠以下多都汴洛今玺尚出于秦又云皆亦刻受天之命皇帝夀昌则无之有司奏上廷议以为瑞改元元符命段吉以官至靖康金人取去【邵氏后録】
　　道冠徽宗北狩光尧方为天下兵马大元帅南都即帝位昭慈太后遣内侍劭成章以乗舆服御来有一道冠非人间之制成章奉以奏上曰太后令奏殿下祖宗以来退朝燕闲不裹巾只戴道冠自神宗始易以巾非旧制也愿即位后退朝燕闲只戴此冠庶防如祖宗时气象上流涕受之【邵氏録】
　　白纱帽萧道成既立苍梧王王敬则手取白纱帽加道成首令即位又沈攸之召诸军曰我被太后令大事若克白纱帽共着耳盖晋宋齐梁以来唯人君得着白纱帽家有画梁武帝亦着白纱帽
　　诏敕
　　紫泥汉旧仪曰天子信玺六玺皆以武都紫泥封青囊白素裹两端无缝一尺板中约署皇帝【后志】
　　天子下书有四一曰册二曰制三曰诏四曰敕自隋唐以来除改百官必有告敕其制须由中书门下故刘祎之曰不经凤阁鸾台何谓之敇唐时除拟百官必中书侍郎宣奉舍人行进入获刺字所以为敕也【退朝録】凤诏石季龙为诏以五色纸冩在木凤口中辘轳囬转快若飞翔【载记】
　　金鸡肆赦杜镐言肆赦植金鸡不知起何代闗中风俗传云宋司马膺之云按海中星占云天鸡星动为有赦隋刑法志北齐敕曰令武库设金鸡或云起于西凉吕光未知孰是防其旨盖西方兊兊为泽金者巽之神巽为号令合二物揭长竿使人观之也【杨文公谈苑】
　　黄白二麻风行四方中书用黄白二麻为纶命近者独用黄麻其白麻自非国之重事拜受将相则不得用扵斯发挥大猷藻饰王命只简片削可以动乎人神风行四方万里如覩非制诏之谓欤盖人君深拱端黙扵穆清之中九区视听不及虽尧徳舜知禹哲汤眀不能庭策以朝告不能家阅以户臻必欲忘典谟掩训誓隂谕于天下宻符于胷襟鸿荒以还所蔑闻也故议定扵内而事条扵外言发扵上而旨敷扵下唐韦执谊翰林故事【职官分纪】
　　把麻通事舍人宣诏旧令拾遗团句把麻盖谒者不知书多失句度故用拾遗低声摘句及吕温为拾遗被唤把麻不肯去遂成故事拾遗不把麻自吕始也时栁宗元戏云幸识一文半字何不与他把麻【职官分纪】
　　制敕用黄纸唐髙宗敇曰制敕施行既为永式比用白纸各有虫蠧自今尚书颁下诸州县并用黄纸【职官分纪】中书舍人缴词头唐制唯给事中得封还制书康定间富韩公为知制诰封还词头知制诰今中书舍人也中书舍人缴词头自富公始【邵氏后録】







　　绵绣万花谷前集卷八
　　钦定四库全书
　　锦绣万花谷前集卷九
　　陵庙纪年
　　西汉髙帝【邦在位十二年夀五十三长陵】恵帝【盈在位七年夀二十四安陵】吕后【雉在位八年夀七十一】文帝【恒髙祖子在位二十三年夀四十六霸陵】景帝【啓文帝子在位十六年夀四十六阳陵元年中元后元】武帝【彻景帝中子在位五十四年夀七十一茂陵建元元光元朔元狩元鼎元封太初天汉太始征和后元】昭帝【弗之武帝少子在位十三年夀二十三平陵始元元凤平元】宣帝【询武帝曽孙在位二十五年夀四十三社陵本始地莭元康神爵五凤甘露黄龙】元帝【奭之宣帝太子在位十六年夀四十三渭陵元初永元建昭竞宁】成帝【骜元帝太子在位二十六年夀四十五延陵建始河平阳朔鸿喜永始元延绥和】哀帝【欣元帝庶孙在位六年夀二十六义陵建平永夀】平帝【衎元帝庶孙在位五年夀十四康陵元始】
　　东汉世祖光武【秀长沙王六代孙在位三十三年夀六十二康陵建武中元】显宗明帝【庄光武第四子在位一十八年夀四十八永平】肃宗章帝【垣明帝子在位十三年夀三十三建初元和章和】和帝【肇章帝子在位十七年夀二十七元光元兴】殇帝【隆和帝小子在位一年夀二延平】安帝【祐章帝孙在位十九年夀三十三永初元初永寕建光延光】顺帝【保安帝子在位十九年永建阳嘉永和汉安建康】冲帝【炳顺帝子在位一年夀三岁永嘉】质帝【纉章帝孙在位一年夀九本初】桓帝【志章帝曽孙在位二十一年夀三十六建和和平元嘉永兴永夀延熹永寕】灵帝【宏章帝孙在位二十三年夀四十三建平嘉平光和中平】献帝【协灵帝中子在位二十五年夀三十一初平兴平建安】
　　唐髙祖李【渊在位九年夀七十一献陵武徳】太宗【世民髙祖子在位二十六年夀五十二昭陵贞观】髙宗【治太宗子在位三十四年夀五十六永徽显庆龙朔麟徳干封总章咸亨元光仪凤调露永隆开耀永淳洪道】武后【瞾髙宗后在位二十二年夀八十一光宅嗣圣文明垂拱永昌天授载初长夀延载天册通天证圣神功圣厯久视长安大足】中宗【显髙宗子在位五年夀五十五定陵神龙景龙】睿宗【旦髙宗第八子在位三年夀五十五桥陵景云先天太极】宗【隆基睿宗第三子在位四十四年夀七十八泰陵开元天寳】肃宗【亨宗第三子在位五年夀五十二建陵至徳乾元】代宗【豫肃宗子在位十八年夀五十三元陵广徳永泰大厯】徳宗【适代宗长子在位二十六年夀四十六崇陵建中兴元正元】宪宗【纯顺宗太子在位十五年夀四十三景陵元和】穆宗【恒宪宗子在位四年光陵长庆】敬宗【湛穆宗长子在位二年夀十八庄陵寳厯】文宗【昻穆宗二子在位十四年夀三十三章陵太和开成】武宗【炎穆宗第五子在位六年夀三十三端陵防昌】宣宗【忱宪宗第十三子在位十三年夀五十正陵大中】懿宗【漼宣宗长子在位十四年夀四十一简陵咸通】僖宗【儇懿宗五子在位十五年夀二十七干符唐明中和光启文徳】昭宗【晔懿宗七子在位十四年夀三十和陵龙纪大顺景福干寕光化天复】哀帝【祝昭宗九子在位四年夀十七天祐】
　　大宋艺祖【匡宣祖子在位十七年夀五十永昌建隆干徳开寳】太宗【炅宣祖子在位二十二年夀五十九永熙太平兴国雍熙端拱淳化至道】真宗【恒太宗子在位二十六年夀五十永定咸平景徳大中祥符天禧干兴】仁宗【祯真宗子在位四十二年夀五十五永昭天圣明道景祐寳元康定庆厯皇祐至和嘉祐】英宗【曙仁宗子在位四年夀三十八永厚治平】神宗【顼仁宗子在位十八夀三十八永裕熙宁元丰】哲宗【煦神宗子在位十六年夀二十五永泰元祐绍圣元符】徽宗【佶在位二十六年永祐建中靖国崇宁大观政和重和宣和】钦宗【桓徽宗子在位二年永宁靖康】髙宗【构徽宗子在位三十六年夀八十一永思建炎绍兴】孝宗【眘髙宗子在位二十七年夀六十八永阜隆兴乾道淳熙】光宗【惇孝宗子在位六年夀五十二永献绍熙】宁宗【扩光宗子在位三十一年夀五十七永茂庆元嘉泰开禧嘉定】今上【昀宁宗子寳庆绍定端平亿万斯年】
　　太祖未正东向初英宗即位祔仁宗而迁僖祖神宗即位祔英宗复迁僖祖皆言僖祖当迁太祖当正东向之位最后孙观文固言汉髙祖得天下与商周异故太上皇不得为始祖光武之兴亦不敢尊舂陵今国家据南面之尊享四海之奉皆太祖之授也不当以僖祖替其祀请以太祖为始而为僖祖立庙如周人祀姜原之礼韩魏公曰此议足以不朽矣王荆公薄礼学独以为不然三公之议不行今太祖犹未正东向之位
　　古今陵重名徽宗梓宫归宰臣上陵名永固有王铚者言犯后魏明后周文宣二后陵名下秘书省参考如铚言然前汉平帝后汉殇帝同曰康陵本朝顺祖亦曰康陵后魏明帝后周宣帝唐中宗同曰定陵本朝翼祖亦曰定陵前汉恵帝唐懿宗王后同曰安陵本朝宣祖亦曰安陵唐太宗昭陵本朝仁宗永昭陵后魏宣武后曰永泰陵唐宗曰泰陵本朝哲宗亦曰永泰陵盖本朝陵名犯前代陵名不一祖宗以来不避也徽宗陵名后改为永祐陵云【并邵氏録】
　　皇后
　　璇宫拾遗记帝少昊母曰星娥处于璇宫【初学记】
　　椒房皇后称椒房以椒涂壁取其温辟恶气也或云取椒聊蕃衍之义【汉官仪】
　　大长秋秦官将行景帝更名大长秋宋百官志以皇后为隂秋者隂之始取其终而长欲其久也【元后】
　　求故劒汉宣帝与许后起微贱及帝即位大臣议立后难之帝乃下诏求故劒大臣知旨遂立许后字平君【本】铸金人卜立元魏主珪将立皇后其国用故事铸金人卜立之刘氏铸不成慕容氏成遂立慕容氏【资治通鉴】白燕元后在家尝有白燕衔白石堕后绩筐中后自剖其石其文有曰母天下【西京杂记】
　　五采如龙梁武帝丁贵妃生于樊城上登楼望见汉滨五采如龙下有女子擘絖则贵妃也帝以金环纳之嫔生有赤痣并失
　　正位坤极有司奏立长秋宫以梁贵人宜配天祚正位坤极帝从之
　　探筹汉顺帝欲立后贵人有宠者四人欲探筹以神定之胡广上防諌帝従之卒不立后【并职官分纪】
　　驾六騩马汉魏故事皇后亲蚕礼着十二笄歩摇乗画云母安车驾六騩马【初学记】
　　告册立皇后当降制诞告不装告身而用册本朝诸后皆止用告景祐元年立后用册后皆循之【笔谈】
　　选后必着外祖官氏哲宗选后宣仁垂帘一日中谕曰所选百余家皆于隂阳不合独一家可用复有二事未安一事女是庶出二事嫡母悍妬女生嵗而逐其所生遂鞠于伯氏今以所生为母耶所养母为母耶或对曰无出继之理当本所生父母无足疑若庶出则国朝已有明徳皇后故事刘挚曰以春秋定之夫妇之子妾妇之子皆备采择以礼言之则必着外祖官氏况明徳皇后乃太宗在藩邸时取以为妃非天子纳后故事上深然之【刘公行实】
　　苦桃隋文帝外家吕氏甚微平齐后求访不知所在开皇初汝南郡上言有男子吕永吉自称有姑字苦桃嫁杨氏勘验知是外家【隋外戚传】
　　本朝三后章献明肃刘太后真宗后也慈圣光献曹太后仁宗后也宣仁圣烈髙太后神宗母英宗后也正位宫闱声满天下章献明肃刘太后成都华阳人少随父下峡至玉泉寺有长老善相人谓其父曰君贵人也及见后大惊曰君之贵以此女也盍进京师乎赠以金百两至京师真宗判南京因张耆纳后宫中帝即位为才人进宸妃至正位宫闱声满天下仁宗即位以太皇后垂听政昔玉泉长老已居长芦矣【闻见録】
　　两宫益亲章圣久不豫庄献太后欲自临朝令上居东宫于资善堂决事王曽再贰钧席语惟演曰皇帝冲防非中宫不得独立宫中非倚皇储之重则人心不附矣惟演入白之由是两宫益亲
