<!-- { "loadSidebar": true } -->
　　妇人挽词栢舟髙节冠乡邻绛帐清风耸缙绅岂似凡人伹慈母能令孝子作忠臣当年织屦随方进晚节称觞见伯仁回首悲凉便陈迹凯风吹尽棘成薪【东坡】鳯逐清箫逺鸾随幽境沉风前银竹防月冷洞房深【上官仪】回廊檐断燕飞入小阁尘凝人语空幽泪欲干残菊雨余香更入败荷风【义山】海阔三山路香轮定不归帐添闲翡翠佩冷失珠玑明月留歌扇残云散舞衣都门送车返宿草自春霏【御制】春风寒鲁馆明月断秦箫尘入罗衣暗香随玉篆消　歌钟虽下馆桃李不成春水折空还沚楼髙亦隔秦【神考挽公主】秋风一夕殒庭萱无复春归夀母门修墓已将徴在合渡江犹喜伯仁存早为举桉齐眉妇晩见扶牀坐膝孙【汪彦章】鱼轩开大国鹤髪长髙堂忽报庭萱殒空余扇枕凉他年黄阁地谁举伯仁觞夀母膺芝诰名郎戏彩衣凯风方欲报朝露忽先晞仙行三千满人生七十稀闲居他日赋应怆板舆非早暮梁鸿妇来嫔冀缺夫生儿鳞一角供嵗橘千奴洲橘应还熟庭萱遂不芳他年冠盖防来看伏牛冈　色难三釡外賔夀百年间帝渥书泥紫儿嬉服防斑空成潘鹤赋无复板舆还　平生未足鱼轩乐故里空惊羽翣归雌劒忽先收夜气寸芳由欲报春晖自惭不就磨笄志尚在徒能泪满衣闺庭兰玉照乡闾自昔虽贫乐有余岂独家人在中馈却因麟趾识闗睢云軿忽已归先府乔木依然拥旧庐忽把还乡千斛泪一时洒向老莱裾【东坡】杯盘惯作陶家客诵尝叨孟母邻尚有升堂他日约岂知负土一阡新今年我欲江湖去暮雨连山宰相春奔月姮娥魂已清锦嚢空贮诰封荣穆家酥酪盈门贵谢氏芝兰满砌生风散采云吹碧落霜飘寒菊堕红英佳城万古凄凉地陇水东流猿夜声【卢溪】结防记初欢同穴欺晚嵗择夫得温峤生子胜王济髙风双賔友古义仍兄弟从君吏隠中穷达初不计云何抱沈疾俯仰便一世幽隂凄房栊芳泽在巾袂百年纵得满此路行亦逝那将有恨身长防无益涕君文照今古不比山石脆当观千字诔宁用百金瘗【东坡挽毅父妻】苏陈甥舅真氷玉正始风流起頽俗夫人髙节称其家凛凛寒松映脩竹鸡鸣为善日日新八十三年如一晨岂惟室家宜夀母实与朝廷生异人亡躯徇国乃吾子三仕何曽知愠喜不须拥笏强埀鱼我视去来皆梦耳诵诗相挽真区区墓碑千字多遗余他年太史取家传知有班昭续汉书【东坡挽苏子容母陈氏】绛帐未经亲宋母緑衣犹记识黄裳欲图不朽须诠载今代谁堪着石章【后山】剪发賔筵盛齐眉妇礼闲谓宜俱白发忽去伴青山大梦归蝴蝶何时识佩环哀歌行欲絶丹旐雨班班【山谷】乌啼鹊噪昏乔木清明寒食谁家哭风吹旷野纸钱飞古冡累累春艸緑棠梨花映白杨路尽是死生离别处防漠重泉哭不闻萧萧暮雨人归去【白乐天寒食作】后庭兰蕙寒无色虚阁图书夕有尘【石曼卿】鹿眠荒圃寒芜白鸦噪残阳败叶飞【曹崧】

　　锦绣万花谷前集卷二十六
<子部,类书类,锦绣万花谷>
　　钦定四库全书
　　锦绣万花谷前集卷二十七
　　年甲
　　亥有二首六身晋悼夫人食城杞者绛县人年长无子有与疑年使之年曰臣不知纪年臣生之嵗正月甲子朔四百有四十五甲子矣其季于今三之一也吏走问诸朝师旷曰是嵗也鲁败狄于咸七十三年矣史赵曰亥有二首六身下二如身是其日数也士文伯曰然则二万六千六百有六旬也【左传】
　　孔子寿七十三孔子生鲁襄公二十一年十一月庚子至哀公十六年四月己丑卒襄公在位三十一年昭公三十二年定公十五年哀公十六年共七十三年初哀公十一年反鲁十二年孟僖子卒孔子吊则致仕时七十以后脩述也【书疏】
　　雌甲辰唐裴晋公在相位有人寄槐瘿一枝时庾威称博物召问之威翫曰雌树所生者恐不堪用裴曰郎中甲子几何庾曰与令公同是甲辰裴笑曰郎中便是雌甲辰【虞氏杂记】
　　小戊子程文惠与厐颍公同戊子生程已贵厐尚为小官尝戏厐曰君乃小戊子矣后厐大拜文惠致书贺曰今日大戊子却为小戊子矣【东轩笔録】
　　小如来五嵗北齐使来聘梁访徐陵春秋徐陵曰小如来五嵗大孔子三年谓七十五也【谈薮】
　　蒲栁先零晋简文帝与顾悦之同年悦之髪早白帝问何以先老对曰松柏之姿经霜犹茂蒲栁之质望秋先零帝悦其对【世説】
　　同甲防文潞公居洛年七十八程司马旦席汝言皆七十八当为同甲防文潞有诗曰四人三百十二嵗况是同生甲午年【诗史】
　　坟墓
　　慿霄衔土舜苍梧有鸟吐五色气名曰慿霄衔土成坟积珠成垄【拾遗记】
　　桥山弓劔黄帝于荆山下铸鼎成有龙垂头黄帝乗龙而上小臣挽持龙髯而堕遗弓劔羣臣于桥山【史记】坎石至泉延陵季子丧长子于嬴博之间孔子曰季子呉之习于礼者也往观之其坎深不至于泉其敛以时服既封左袒右旋且号者三曰骨肉归复于土命也若魂气则无不之也【礼记】
　　坟号虎丘呉王阖庐死国西铜棺三重水银为池金玉为鳬鴈扁诸之劔三千槃郢鱼肠之劔在焉后三日金精之气上化为白虎踞其坟故号为虎丘龙角唐郝处俊死讫有书生过其墓叹曰压龙角其棺必斵其后象贤坐不道果斵处俊棺焚其尸【朝野佥载】
　　珠尘鸟衔青砂珠积成垄名曰珠丘其珠轻细如尘风吹尘起名曰珠尘【拾遗记】
　　金盌卢充家西有崔少府墓一日见一府舍进见少府与小女为婚三日崔曰可归矣生男当以相还居四年临水忽见崔氏抱小儿还充又与金盌并诗忽不见充诣市卖盌妹云我女兄亡以金盌【杜诗注】
　　丹乌舜于苍梧丹乌衔土成坟【六帖】
　　朱雀唐李勣卜地繇曰朱雀和鸣子孙盛荣张景藏曰占者过也所谓朱雀悲哀棺中见灰后孙敬业反则天斵英公棺焚之见其灰也【朝野佥载】
　　龙骧待诏杜甫送韦尚书榇归上都诗云墓待龙骧诏【唐史遗事载武后韦洛阳至阌乡县车骑不进召巫问之曰晋龙骧将军王濬之墓在道南每为樵采所苦闻大驾至哀求后诏百步墓外不得樵采又八哀云怅望龙骧诏杜诗】
　　金粟堆杜甫金粟堆前松栢里龙媒去尽鸟呼风又云金粟堆南木已拱　唐纪宗幸桥陵见金粟冈有龙盘鳯翥之势谓侍臣曰吾千秋万嵗后宜此洎升遐羣臣依防焉
　　玉鱼长安大明宫北每夜见数骑游往其间髙宗使巫祝问其由鬼云我是楚王戊太子于此明日因宣诏改鬼喜曰我死时天子敛我玉鱼一双勿见夺也乃发掘玉鱼宛然棺椁朽烂已尽【西京杂记】
　　丰碑夫鲁有初公室视丰碑三家视桓楹【丰碑斵大木为之形如石碑于椁前后四角树之穿中于间为鹿卢下棺以繂天子六繂四碑前后重鹿卢也四植谓之桓诸侯下天子斵之形如楹四繂二碑视者言时诸侯僭天子也礼记】
　　蠒室淄川处士王樵自号赘世翁预卜其地为窌名蠒室中置石塌后感疾即入卧室中掩户乃卒治平中僧又为启蠒室以祠醮【湘山野録】
　　燕衔土汉临江王荣徴诣中尉府自杀蓝田燕数万衔土置冢上百姓怜之
　　鹿犯松许孜植松于亲墓侧有鹿犯其松孜叹曰鹿独不念我乎明日忽有猛兽杀鹿置于犯松下【坡诗注】夀藏画仙贤后赵歧先为夀藏图季札子产晏婴叔向四贤像于賔位画己像于主位【本】
　　世为三公袁安父没求地逢三书生指一处云葬此当世为三公后果如其言【后汉书】
　　世出名将种放往见陈希夷希夷曰君当贵名闻天下又希夷尝为卜上世葬地于豹林谷下不定宂既葬希夷见之云地固佳安而稍后世世当出名将其侄世衡至今为将帅有声【邵氏録】
　　灵公墓狶韦曰卫灵公死卜于故墓不吉卜于沙丘掘之数仭得石椁焉洗而视之有铭曰不冯其子灵公夺而埋之夫灵公为灵久矣【庄子】
　　佳城夏候婴封滕公尝至东都门马悲鸣踣地不前使人掘之得石椁一枚皆科斗书以今文写之曰佳城郁郁三千年见白日吁嗟滕公居此室公曰天乎吾死其于此乎【杂记】
　　百年人郑郊路过一塜为诗曰塜上两竿竹风吹常袅袅冡中人赓曰下有百年人常眠不知晓【太平广记】
　　失牛陶侃微时丁艰将忽失牛见一父老曰前冈见一牛休山坞中其地者位极人臣又指山云其地世出二千石言讫不见侃防牛因得地后为太尉三世益州刺史【本传】
　　龙角龙耳晋文帝闻郭璞为人相坟地微服观之谓主人曰此龙角必灭族何为此主人曰郭璠云此是龙耳三年当有天子至帝曰出天子耶主人曰非能使天子到此【晋书】
　　折臂三公有相羊祜墓当有受命者祜闻掘断地势以坏其形相者曰尚出折臂三公而祜坠马折臂位至三公【本】
　　竹防丛生唐智兴微时尝为徐州门子有道士居门侧智兴每日一扫道必扫道士之门智兴母死道士曰吾善审墓地他日引智兴以竹防表一处曰必定此两世方伯智兴再往竹防有枝丛生遂焉后至方伯【太平广记】厚薄张侍中遗言厚晏丞相遗言薄二公俱阳翟元祐中同为盗斫伐侍中圹中金玉充塞不近棺所得已不胜喜皆列拜而去丞相墓中但瓦器数十盗怒斫棺取金带亦木也遂以斧斫其骨厚免祸薄致祸王孙之计疎矣【闻见后録】
　　五患卜其宅兆惟五患不可不谨使异日不为道路城郭不为沟池室井不为耕犂所及【程氏遗书】
　　窣堵坡梵语云窣堵坡此云坟也【释氏要览】

　　锦绣万花谷前集卷二十七
　　钦定四库全书
　　锦绣万花谷前集巻二十八
　　佛祖
　　佛初祖达摩达摩南天竺国人得般若多罗正法眼藏曰当往震旦设大法乐师遂泛重溟凡三周寒暑达于南海实梁普通八年也梁武帝诏至金陵问曰朕造寺写经不可胜纪有何功徳师曰并无功徳此但小果有漏之因如影随形虽有非实师知不契潜回江北止于嵩山少林寺靣壁九年人莫之测时魏氏律师流支三藏每与师议论是非蜂起竞有害心数加毒药至第六度以縁化既毕法得人遂不复究端坐而逝只履西归达摩既逝于熊耳山后三嵗宋云奉使西域遇师于葱岭头手防只履西归翩翩独逝云复命具奏其事魏帝命启圹惟空棺只履存焉
　　一花五叶达摩至少林寺靣壁九年不立文字以袈裟授慧可曰昔如来以正法眼藏付迦叶展转至我我今付汝内心印以契澄心外袈裟以定宗防汝受此衣用以表明其法无碍至吾灭后二百年衣止不听吾偈曰吾本来兹土法救迷情一花开五叶结果自然成慧可即二祖
　　得骨得髓达摩将灭命门人各言所得道副曰如我所见不执文字不离文字而为道用师曰汝得吾皮尼总持曰我今一见更不再见师曰汝得吾肉道育曰四大本空五隂非有而我所见可一法可得师曰汝得吾骨最后慧可礼拜依位而立师曰汝得吾髓
　　二祖慧可慧可初晏坐香山八载有神人曰将欲受果何滞此耶翊日头痛如刺其师欲治之空中曰此乃换骨非常痛也其师视顶其骨如五峯秀出
