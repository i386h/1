<!-- { "loadSidebar": true } -->
　　金印顺宗元和五年给事中张维则自新罗使回云于海上泊洲岛间见花木台殿有数公子命一青衣捧金印以授维则乃置之于宝函复语维则曰致皇帝还舟中回顾旧路悉无踪迹金长五寸上负黄金玉印靣方一寸八分其篆文曰凤芝龙木受命无疆维则达京师即具以事进上曰朕前世岂非仙人乎【出杜阳编】玉册金印唐庄宗入洛镠遣使贡献求玉册庄宗下其议羣臣皆以谓非天子不得用玉册既而许之乃赐镠玉册金印【出吴越世家】
　　雀印马印髙祖诏军警给雀印符次给马印【出后魏书】种龙巴吾县者宋杂陈楚地故梁国宁陵种龙乡也今其都印文曰种龙【出风俗通】
　　绶
　　桃花二千石绶青地桃花缥长丈八尺【出汉官仪】
　　盭草染緑诸侯王髙帝初置金玺盭绶【如淳注曰盭緑也晋灼曰盭草名也出琅琊平昌县似艾可染緑因以为绶出汉书】
　　白艾焦赣易林曰二千石官白艾绶也
　　青緺武帝召东郭先生拜为郡都尉先生入待诏公车行雪中履有上无下及其拜为二千石佩青緺也【出史记】青紫晋永安起居注曰太康四年有司奏鄯善国遣子元英入侍以英为骑都尉佩假归义侯印青紫绶各一具
　　赤丝为地汉大司空朱游奏曰车府丞横受诏乗舆绶五防何黄多也可更用赤丝为地
　　笏
　　球玉鱼须天子以球玉诸侯以象大夫以鱼须文竹士以竹本象可也球玉羙玉文饰也【出周礼】
　　良笏李绛进中书舍人帝翌日赐金紫亲择良笏与之【出绛传】
　　执笏唱吟宋逊为连州参军刺史闻其善歌教使婢日执笏帘外唱吟自如
　　青石手版髙骈吕用之惮其术穷且见诘乃刻青石手版为龙蛇隠起文曰帝赐骈使人潜植几上骈得之大喜【并出六帖】
　　笏架笏囊防昌以来宰相朝则有笏架入禁中逐门送至殿前朝罢则置于架上百寮各有笏囊吏持之【出常朝録】
　　灵豸廌角孙樵笏铭灵豸廌角比干献骨合以愤烈在公为笏【出文粹】
　　三世一笏韩臯家自黄门以来三世执一笏经祖父所执未尝轻授仆人之手归则别致在卧内一榻以示敬谨【出唐语林】
　　题诗以赐王起兼太常卿礼仪使帝题诗太子笏以赐举笏击靣常达归贼薛举奴张贵曰识我否达瞑目曰若乃奴耳贵忿举笏击其面达不为慑
　　佩
　　纫兰纫秋兰以为佩【王逸注曰纫结也兰香草也秋而芳所以佩饰也出楚词】双渠璜汉孝明皇帝乃为大佩冲牙双渠璜皆以白玉【出舆服志】
　　六出火玉上元夫人带六出火玉之佩【出武帝内】
　　江濵二女江濵二女者不知何许人歩桃江濵逢郑交甫挑之不知神人也女遂解佩与之交甫恱受佩而去数十歩空懐无佩女亦不见【出列仙】
　　霹雳木宗皇后王氏帝欲废后后兄守一惧为求厌胜浮屠明悟教祭北斗取霹雳木刻天地文及帝讳合佩之
　　带
　　于阗玉带李靖孙彦芳有靖破萧诜时所赐于阗玉带十三胯七方六刓胯各附环以金固之所以佩物者天子悉留禁中
　　黄银杜如晦薨帝尝赐龄黄银带曰如晦与公同辅朕今独见公然流泪曰世黄银鬼神畏之更取金带遣龄送其家
　　通天犀左军中尉马元贽最为帝宠信赐通天犀带万钉宝钿金突厥统叶防可汗献万钉宝钿金带细鱼袋可汗拜苏禄左羽林大将军赐银袍细带鱼袋七事
　　刻玉为鱼安重荣既僣侈以为金鱼袋不足贵刻玉为鱼佩之【出五代史】
　　富人玉苌从简陈州人许州富人有玉带欲之而不可得遣二卒夜入其家杀而取之卒夜逾垣隠木间见其夫妇相待如賔二卒叹曰吾公欲夺其宝而害斯人吾必不免因跃出而告之使其速以带献遂逾垣而去缕金南诏衣缝紫锦罽缕金带
　　水玉腰文宗朝李训讲周易颇叶上意时方盛夏遂命取水玉腰带以赐训【出杜阳编】
　　红玉上自解红玉带赐宁王【出唐明皇杂録】
　　紫金上以紫金带赐岐王盖昔髙宗破髙丽所得开元中髙丽遣使来朝宴内殿因从容言于内臣曰紫金带本国亡是嵗荒民散干戈屡起幸在内帑一见足矣上闻之命封付其使
　　犀有光楚马希声海商有鬻犀带者直数百万昼夜有光洞照一室希声杀商而取之逾月光遂灭【出九国志】苏逢吉求玉凤翔李永吉初朝京师苏逢吉以永吉故秦王从曮子家世王侯当有竒货使人告永吉许以一州而求其先世玉带永吉以无为解逢吉乃使人市一玉带直数千缗责永吉偿之既而不得州【出五代史汉臣】改鱼为垂拱中都督刺史始赐鱼天授二年改佩鱼为其后三品以上袋饰以金四品以银五品以铜中宗初罢袋复给以鱼郡王嗣王亦佩金鱼袋景龙中令特进佩鱼散官佩鱼自此始也【出唐书车服志】
　　口占进玉状晋公平淮西赐以玉公临薨却进口占奏状曰内府之珍先朝所赐既不合将归地下又不合留在人间闻者叹其不乱【出因话録】
　　雕衔缀贞元之间徳宗诏顷来赐衣文防不常非制也宜有定制节度使宜以缀取其武毅以靖封内观察使宜以鴈衔威仪取其行列有序冀牧人有威仪也【威仪瑞草也出唐防要】
　　鱼袋金玉唐髙宗咸亨三年勅五品以上赐新鱼袋并饰以银三品以上赐金装刀子砺石一具上元中又勅文武官三品以上金玉四品五品并金六品七品并银八品九品并瑜石庶人铜铁文武并手巾筭袋刀子砺石武官欲亦聴之九月百官具新服上宴之于麟徳殿【出唐旧史】
　　裘
　　狐腋王襃四子论曰千金之裘非一狐之腋
　　雉头晋咸宁起居注曰大司马程据上雉头裘一领诏曰据此裘非常衣服消费功用宜于殿前烧之
　　黑貂苏秦说李兊兊送秦黒貂之裘黄金百镒【出战国防】青凤周昭王以青凤之毛为二裘一曰燠质一曰暄肌常以御寒【出拾遗记】
　　豹襜武王为侈靡令曰豹襜豹裘方得入庙故豹皮百金功臣之家享千钟而未得一豹皮【出管子】
　　鹔鹴司马相如与卓文君还成都居贫愁薄以所服鹔鹴裘就市鬻酒与文君为欢【出西京杂记】
　　狐白秦囚孟尝君说幸姬求解姬曰愿得君狐白裘裘已献昭王矣有客能狗盗入秦宫藏内盗得狐白裘献之遂得归
　　浮光裘敬宗宝厯元年南昌国进浮光裘即紫海水染其色也以五防蹙成龙凤饰以五色真珠上衣之以猎北苑为朝日所照光彩摇动一日从禽忽值暴雨而裘畧无沾润上异之【出杜阳编】
　　履
　　桃花丝织鞋青齐间桃花有一种盛开时垂丝二三尺者采之练以松脂逓相纒织成鞋履寄往都下人皆不辨何物【出青箱杂记】
　　飞云履白乐天烧丹于庐山草堂作飞云履绫为质四面以素绡作云朶染以四选香振履则如烟雾乐天着示山中道友曰吾足下生云计不乆上升朱府矣【出樵人直説】
　　髙头草履文宗时吴越间织髙头草履如绫縠前代所无履下物也织草为之又非正服而被以文饰盖隂斜阘茸泰侈之象【出五行志】
　　丹豹文履穆王起春霄之宫西王母来焉纳丹豹文履【出拾遗记】
　　偕出弗与人昔楚昭王与吴人战楚军去而履决失之行三十歩复旋取左右问曰何惜是一踦履乎王曰楚国虽贫岂爱一踦履哉与偕出弗与人也【出初学记】
　　珠履楚春申君賔客三千人皆蹑珠履【出史记】
　　屝屦郑申侯见齐侯曰若师出于陈郑之间供其资粮屝屦其可也【屝屦草屦也】

　　锦绣万花谷后集卷三十六
　　钦定四库全书
　　锦绣万花谷后集卷三十七
　　花
　　花中十友曽端伯十友调笑令云取友于十花芳友者兰也清友者梅也竒友者腊梅也殊友者瑞香也净友者莲也禅友者薝卜也佳友者菊也仙友者岩桂也名友者海棠也韵友者荼防也仍有玉友来奉佳賔谓酒也
　　花神润州鹤林寺有杜鹃花寺僧相云正元中外国僧自天台来鉢中以药养其本植此寺人或见女子红裳佳丽游于花下俗花神东坡诗云鹤林神女无消息【出续仙】
　　众花之精崔微遇数羙人李氏陶氏又绯衣小女曰石醋醋又报封家十八姨来石醋醋曰诸女伴皆住苑中毎被恶风所挠常求十八姨相庇处士毎嵗旦与作一朱幡图日月五星则免矣崔许之其日立旛东风刮地折木飞花而苑中花不动微方悟众花之精封家姨乃风神也石醋石榴花也【出博异记】
　　诗小隠园中百本花各随红紫发新芽东君见借阳和力不拣公侯富贵家【出击壤集】长与韶光暗有期可怜蜂蝶却先知谁家促席临低树何处横钗小枝【出薛能】繁枝容易纷纷落嫩蕋商量细细开【出杜甫】花开只恐看来迟看了愁多未看时家在楚乡身在蜀一年春色负归期【出罗邺】今年轻作东风客愁紫愁红满故园邂逅妖娆成一笑待归端有几枝存【出斯庵】谁将枝叶染还裁却使馨香次第来春柄定教三月主天心合与一齐开如何零露方滋菊岂得东风不为梅低蹙艶容愁似语也疑由命不由才【出宋文安】玉女来看玉树花异香先引紫云车攀枝弄雪时回首惊怪人间日易斜【出刘禹锡】浅深红白宜相间先后仍须次第栽我欲四时携酒去莫教一日不花开【出欧阳公】可笑陵阳太守家闲无一事只栽花已开渐落并发长满庭中五色霞【出文与可】
　　牡丹
　　状元红清香拂袖剪来红似绕名园晓露丛欲作短章凭阿素缓歌夸与落花风【出山谷】
　　花品第一我按花品此花第一脱畧羣类独占春风【出舒元与赋】
　　牛黄大梁城里虽罕见心知不是牛家花【大梁即汴京欧公牡丹释名四牛黄千叶出民间牛氏家比姚黄差小出山谷集】
　　一种天香李士杰诗一种天香分外竒
　　花开一千朶开元末裴士淹为郎官奉使幽冀过汾州众香寺得一株白牡丹移置长安私第天宝中为都城竒赏当时名士裴给事看牡丹诗至徳中马仆射总镇太原又得红紫二者今则至多与戎葵比矣兴唐寺昔有一株开花一千朶有正晕侧晕红紫黄白之色各不同【出酉阳杂爼】
　　香艶醒酒明皇与妃子幸华清宫因宿酒初醒凭妃子肩同看木芍药帝亲折一枝与妃子逓嗅其艳帝曰不惟萱草忘忧此花香艶尤能醒酒【出天宝遗事】
