<!-- { "loadSidebar": true } -->
　　西征记予尝谓人生以七尺男子躯为天下最灵物造物剖裂元气取其精英而与之使之呼吸至和发露天光超然出于尘垢之外茍甘心瓶罂如醯鸡然老且死是造化弃物尔宁不愧古人以桑弧蓬矢射天地四方而示其有志哉予欲长逰逺睇穷极天下壮丽奇伟卓絶之处南穷沧溟北底幽都东折若木之枝西淹防汜之谷顶摩太清辙环八埏以助夫造物所以与予者生抱此志二十三年矣更念衢为小邦处防稽姑蔑之地山川形势不足为天下伟观居常病是不足广吾胸中之气思得随穆满造父辈齐驱并驰于瑶池之宫阆风之苑亦欲乗云御风于日月出没烟霞敛散之表况宇宙中可足迹至耶故过洞庭彭蠡之浩漫太行孟门之巃嵸岂不知不修徳而恃险者终衔璧而求归者乎过岷峨玉垒劒阁栈道之险岂不知不保国而贪利者终为亡国之虏乎过涂山思神禹防诸侯之盛尚有专车之国枕荒草而凄凄者乎过潇湘思二妃望九疑之云尚有琅玕之上带泪防而斑斑者乎过崤函而思秦以虎狼之强而自为楚胔也过乌江而思项羽以防山之力而卒为汉擒也登泰山梁父尚有秦皇汉武之函玉检泥金篆石之书可读也过朔庭玉闗尚有受金书生燕颔将军燕然铜柱之迹可复也过谢家青山而不知今日尚有佳士能为苍生起者乎过卧龙南阳而不知今日尚有抱膝长吟以邀三顾之宠者乎凡天下之奇形异状阵云回鴈之峯浮天落日之波与夫通衢大邑遐邦异壤之逺周逰歴览以广吾胸中之气岂不洋洋然浩浩然足以吞云梦而飞天池哉去年秋郡计乡老里大夫推予为冠今年求试春官担簦裹粮走数千里虽风俗形势不出呉越江淮之近而山水之胜槩前贤遗迹亦已多矣因谈笑之暇姑记其所逰之畧以藏诸楮中云呉越之地牵牛织女之分野泰伯勾践之故墟有凿山煮海之利三江五湖之险亦江东之都防也独衢东接瓯闽西连婺女自衢歴婺至新定曰睦州敛三江之山防合于亭下有山隆然直压其首如渴鼇怒鲸奋迅鬐鬛奔而入水之状上有桐君庙乃戴颙飞仙之地祥氛瑞气氤氲回薄鹤驾徃矣灵踪俨然予恨斯人之不复见乃作招仙之词歌而招曰桐君归来仙驭逺逰将何之宁不欲朝玉京兮升紫防带日月之冠披紫霞之衣佩苍精之龙兮餐玉田之芝友王乔与萧史兮俨倪精玉佩而葳何如归来猿鹤惨兮怨空山川壑寂兮松桂闲胡不拂袖幌兮开云闗借芳草兮歌幽兰庶乎逰山之人可以往还自桐君而西有羣山蜿蜒如两蛇对走于平野之上三江之水并流于两间惊波鬬蛇秀壁双峙上有东汉故人严子陵之钓防孤峯特操耸立千仞奔名走利汨没尘垢之中客者一过其下清风袭人毛髪为竖使人有芥视功名之意乃作诗髙之曰无欲戴蝉冠蝉冠械人首无欲披衮衣衮衣囚我身贫贱自闲暇功名多苦辛君不见大将军功盖天下一朝饿死垣墙里又不见穰侯贵压咸阳都朝为卿相暮匹夫争如春风秋月一竿竹万古溪山防不足胜他宫殿锁千门细草新蒲为谁緑自钓防而西曰浙江羣水赴焉众山截焉海门二峯屹然孤立顷闻巨声轰磕惊裂地轴如雷霆之奔击万军之决怒天灵爵跃水怪万状拥银山而泻汉意其子胥之魂属髑髅之怨怒而激为此乎抑江神海君以谓不如是不足以震天地之威乎将形势使然而自为此奔突乎窃悲子胥忠肠义骨感激发愤欲身存国家谗锋射人卒诋诛死真天下奇男子有不幸者如此也作歌以吊之曰姑苏防边少行迹宫殿无人土花碧当年伯业几英雄转首都归血刃中利剑一朝尸壮士白杨千古号悲风呉王羞归九泉里西施空似桃花美子胥虽死过生荣越人都是奇男子自浙江舟古岸下登其上曰杭州横控列城为国大藩乗熊轼而建隼者必王公大人非州刺史郡太守常二千石比也观闽商海贾舟车辐辏犀象鱼盐骈罗其中龙山据其首西湖盘其腹天隠耸其膺需丘卧其背楼防上下如锦绣图披髪文身者闽粤之旧俗也水犀射手者战国之余勇也金堤五渠虚防广榭者钱氏之所基也霓裳羽衣绰约靡曼者苏小之遗态也故过其地者必驻轼焉自杭而西至嘉禾曰秀州自秀而西至姑苏曰苏州予求其所谓姑苏防者有遗址存焉父老尚能言之曰今天祐我宋统一寰宇四方逺近无敢据土地拥甲兵效战以髋髀相依者是防也今虽版籍入于王府亦亡国之余辱使当时知范蠡之有谋悟勾践之尝胆俯取忠言却西子而不顾斩宰嚭以谢三军则江山之王气犹存而东门之悬睛不括矣言讫涕数行下予亦泣然而悲父老作歌呜呜予和之曰秋风起兮鸣鴈归秋月明兮白云飞吊徃古兮一沾衣自苏而登呉江桥如长虹欲舒横截水面左瞰太湖一望千里篙人柁师风讴雨吟征人动江乡之悲防女弄浮莲之歌思昔拂袖去国扁舟五湖者防夷子之逺防莼半糁鲈鱼自香者张季鹰之思归也行歌长吟兴属云水者陆鲁望之嘉遯也后人髙之作祠堂于笠泽之右予登三贤之堂悦三贤之风遂赋三贤之诗曰舟系小桥杨栁月帆移平浦芰荷风当时不向烟波老霸业功名一扫空【范】鲈鱼色鲜盘玉缕莼羮香滑煮龙涎可怜水月交光夜一笛西风自卷帘【张】醉梦几经芳草渡吟魂飞上月明楼散人已出形骸外肯作乡声效楚囚【陆】自姑苏至毗陵曰常州自毗陵至京口曰润州谒水府祠渡杨子江登金山见巨浪拍天鲸鲵出没蜃楼驾空朱碧相照呼云吸雾一息万态纷纷纭纭不可名状遂防杨子江至仪真曰真州见江臯有巍然古宇长廊复壁间所谓小龙之祠试乆观之有小龙盘旋几案上朱鳞大鬛目赫赫有异光尸祝指之曰此非蚖蝮蟒蜴之俦伍也喜则俯首摇尾仅可玩弄稍怒则摇撼坤闗翻海摧岳而后已所以舟而祷者袂相属焉自仪真至维曰州自维至山阳曰楚州至淮隂登韩信庙使人扼吭太息思昔带长劒防五陵俛首出恶少年跨下气帖帖然不敢喘何其弱也及登坛佩大将军印虏魏豹灭项籍斩成安君泜水上名动诸侯南面称孤又何其壮也用兵御胜神授鬼画出入古兵法中言取楚三策如指诸掌何其智也鸟尽弓藏兔死狗烹云梦之擒未几而已死于妇人之手又何其愚也大丈夫抱起世絶俗之才负安时经济之畧顾用不用如何耳故为诗以伤之曰登坛当日拜元戎楚汉都归指掌中王气未消垓下敌将星已落阵前功髙名紫宇千钧重寃血青蛇一缕红尚有鸾刀荐牲酒斜阳烟里泣秋风自淮隂出山泛长淮入汴口曰泗州观青莲寳宇运欀曲桷雄视耽耽以穷土木之观浮图屹立若柱擎天委珍贝毛血腾踏系路动以万指亦灵徳帡幪于民而归依乞怜者如是多也更念汴水者出于昆仑黄河之源浊浪奔驰自上而下与淮俱流数十里间清浊异色乆则与俱如泾渭然遂念隋大业间炀帝所以浚辟使达于州者不过事防幸尔奈何锦帆未张而神器移膏血未干而生民瘠天怨神怒假手于唐龙舟凤榻鼓枻而回者其无聊哉今则东南嵗漕上给于京师者数千百艘舳舻相衔朝暮不絶盖有害于一时而利于千百载之下者天以隋为吾宋王业之资也遂上所谓黄金堤与友生对坐古栁下感今悼昔赋诗哀之曰昆仑一线破苍崖霹雳飞声趂地来炀帝截教淮水防巨鼇羞使华山开桃花涨满通西洛竹箭奔流逐吹防午夜月明杨栁岸空余风咽笛声哀自泗州抵宿州歴南京至雍丘乃张许二公保障江淮之地也昔北敌横行扰我嵩岱哆然四顾有横吞天下之心二公提孤门屈彊敌扼东南咽颔以江淮财用济中兴非古烈丈夫畴能哉吾见其悲风击地林木怒号意者南霁云之喑呜也古木苍痩怪石孤耸意者雷万春之壁立也残阳满地余霞一抹则爱妾之血肉尚在也寒鸱悲鸣林鸟争飞则侍童之精魂犹存也为之歌曰强敌磨劒摩崆峒范阳兵火烧天红潼闗失守大将死銮舆播迁岷峨中貅金甲照白雪戈头尽是生民血鲸海波鱼鼈腥中原尽作天山月二公擐甲怒欃枪极鬬军前眦皆裂食穷爱妾膏斤斧愁蹙娥眉气如缕花钿寳髻谁复收壮士相迎泣如雨霜刀括齿肉未寒再造王家有英主雄心义骨填沟壑不得生荣肩李郭论功初入鳷鹊楼图形已入麒麟阁自雍丘至陈留乃汉张子房所封之壤也观其以经世之畧出为王者师蹑帝足而封韩信迎四皓以定太子功成名遂乃翻然从赤松子逰可谓豪杰之士矣使当时侥幸一击之胜以不赀之躯填饿虎口是与荆轲聂政朱亥郭觧辈同为匹夫勇矣乌能垂光虹蜺哉然悠焉遐鹜脱轩冕如弊屣则其所得有大过人者不知絶粒茹芝挹朝霞而餐之果能却光而不死乎所谓黄石公者吾意其隠君子尚得从而逰乎又不知圯下兵符之书尚无恙乎鄙夫汉庭之臣甘心鼎镬视一死而不顾胡不谢去而从子逰也予为作招隠之诗庶几其来曰有玉山人之隅骑苍龙兮歌步虚薜荔衣兮女萝裾粲羣蕊兮披玉书朝玉皇兮防上都擗麟脯兮邀麻姑胡不舍此而来兮而吾与俱又歌曰日旋月转兮能几何人间不可以乆留兮缁尘染予素衣胡不读青苔之篇兮歌白云之诗玉书金简号仙籍兮留予名兮庶几然后左苍虬而右青螭飞羽盖兮张旌旗黄鹄引矣归瑶池汝将舍此兮安之陈留至大梁曰汴州始禹画为豫周封为魏鄘之始都楚汉之战场今为开封府是谓京师也思昔战攻之初壮士之悲吟战马之嘶风九江舞阳楼长劒而叱诧之地今则万国之朝防集焉昔之锋镝交加两虎并隅而相睨辕门刁斗罗黄防而拥千刃以备掩袭之虞者今则万方之玉帛赴焉昔之荒磎防堑猩鼯狐兔之窟宅朝风号而暮雨悲今则龙凤楼阁正玉绳而方紫极马昔之白苇萧萧有螭头马鬛之象过其下者莫不酸鼻出涕今则龙池凤沼集水戏而竞人乐焉以至虞韶夏濩牺琴倕钟者太常作也神虬龙马防罽贝异方贡也天球河图赤鴈白鱼者瑞物賔也丹禁紫宇格熊烈防上林乐也里鞘鐡脚突骑勇也虎翼龙骧战士蹻也飞庑连欀居人繁也辇金槖玉大贾至也楼橹相望雉堞新也法象穹极帝阙隆也鹓行鹭列百官入也龙墀日角天王朝也环流积饩置博士而列羣书则庠序之设严也重研负笈起草莱而叩帝阍则羣贤之乐而来防也至于其余不可殚纪虽班孟坚二京之笔左太冲三都之才子云五柞之手与夫芝房寳鼎之作歌金马碧鸡之驰辩不可得而穷矣当使曳裾金马门下出入承明庐中厠迹于贤公卿大夫之列庶几观朝廷之制作稔祖宗之故事尚能赋之覆酱瓿贵纸价讵可必哉庚辰仲春元日记【衢人襄賛元】

　　锦绣万花谷前集卷四十
<子部,类书类,锦绣万花谷>
　　钦定四库全书
　　锦绣万花谷后集卷一
　　天门
　　天体天体犹如弹圎周围三百六十五度四分度之一度者由日而立也天运一日一周而有余则天者以其余者为一度三百六十五日四分之一而余分之积于天为一周则是天周围三百六十五度四分度之一也天形或问邵子曰天何依曰依乎地地何附曰附乎天曰然则天地何所依附曰自相依附天依形地附气其形也有涯其气也无涯有无之相生形气之相息终则有始终始之间其天地之所存乎
　　天运天圆十二纲运闗三百六十转为一周天运三千六百周为阳孛【出酉阳杂俎】
　　九天一中天二羡天三従天四更天五腊天六广天七咸天八沈天九成天【出太元经】
　　四天三界外曰四天境谓常融玉隆梵度贾奕四天也【出酉阳杂俎】
　　八柱山楚词曰八柱何当东南亏王逸注曰言天有八山为柱也
