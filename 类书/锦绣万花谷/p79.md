<!-- { "loadSidebar": true } -->
　　文潞公姓敬本朝文潞公其曽大父避晋髙祖讳更姓文至汉复姓敬入本朝其大父避翼祖讳又更姓文初敬氏避讳各用其一偏或为文氏或为茍氏然敬氏从防【音棘】非苟也从支非文也二者俱非一偏【邵氏后録】
　　沝皕廿世□沝之水切南方谓水为沝许尾切呉楚间谓火为皕音秘二百为皕廿音入二十为廿廿先合反三十为丗四十为先入切【説文】
　　用文代文用无混无攵普卜切无亡夫切旡已利切用攵代文用无混旡便两失矣【佩觽集】

　　锦绣万花谷前集卷三十八
　　钦定四库全书
　　锦绣万花谷前集卷三十九
　　天类
　　耀灵呉质牋注云耀灵日也【李善文选】
　　濯耀罗外国呼日为濯耀罗【真诰】
　　春舆秋驷仲长统曰春云为舆秋风为驷
　　烛龙淮南子烛龙在鴈门北防烛以照大隂盖长十里视为昼暝为夜吹为冬呼为夏【青箱杂记】
　　人类
　　县官前汉东平王字今暑热县官年少注谓不敢指斥成帝故谓之县官　霍光子禹县官非我家将军不得至是注谓天子　汉文纪诏曰民谪作县官及货种米者皆赦之武帝纪闗东贫民徙陇西者县官衣食不足请造白金以足用　天汉二年初防酒酤注县官自酤买也哀帝纪请田畜奴婢过品者皆没入县官食货志募豪民田南夷入粟县官而内受钱于都内注入谷于外县而受钱于京师卜式防浑邪王等降县官费众贫民大徙皆仰给县官式持钱二万与河南太守以给徙民孙寳南郡太守李尚垦田百顷上书愿入县官注请以田入官也武帝时县官尝自捕海鱼鱼不出后复与民鱼乃出食货志又圣宋拾遗太祖御楼御史中丞刘温叟奏云故事非大不御楼今陛下无故御之军庶或闻有恩给之望上遽给内帑三千缗付县官以自罚此类甚多
　　清非生祥符中王纶有女昼寐魇声家人徃视问之谓父曰清非生初不识字忽善三十六体天篆又与父唱和后嫁复懵然不复能诗【雍洛旧闻】
　　玉楼银海道书以两肩为玉楼目为银海【侯鲭録】
　　灵坚黄庭经鼻神玉垄字灵坚山谷诗香从灵坚垄上发
　　坐隠王郎以围碁为坐隠【世说】
　　蚬斗散乐以欢喜为蚬斗【教坊记】
　　没梁斗髙骈命佐酒妓出一令曰似没梁斗妓曰川似三条椽【出秦再思纪异记】
　　僝僽集韵云恶言骂詈也
　　尊章汉广川王歌曰背尊章嫖以忽师古曰尊章犹言舅姑也今闗中俗妇呼舅为钟声转也
　　老姥为负髙祖纪常从武负贳酒如淳曰武姓也俗谓老夫母为阿负师古曰古语谓老姥为负矣　周亚夫许负相之应劭曰许负河内老媪也
　　母叔亦称大人易称利见大人大人与天地合其徳谓有徳君子前疏广为太子少傅广兄子受为家令广谓曰官成名立岂如父子相随出关受曰从大人议　淮阳王舅张博云遇大人益懈注博自称其母曰大人　后范滂称母为大人　左昭十八年闵子马曰夫必多有是説而后及其大人大人谓在位者
　　涓人陈胜故防人将军吕臣防人如谒者防洁主洁除之人也
　　大夫人元帝纪注列侯妻称夫人侯死子复为列侯乃称太夫人
　　虫类
　　夜光宵烛萤也【古今注】照夜青萤也【鬼谷子】
　　钩辀格磔鹧鸪声钩辀格磔鹧鸪声鹧鸪自呼其名【本草】单奴俗呼小鱼为单奴【尔雅注】
　　归昌七命采其律于归昌归昌凤名也
　　主簿虫浙中无蝎因人为金坛簿携数十于公宇人呼为主簿虫【尚书故实】
　　红叱拨灵武郡有猫名红叱拨及青葱色【酉阳杂爼】
　　白鸟蚊虫【出金楼子】沙虫虾也【鸡跖集】
　　金衣公子唐明皇帝呼莺为金衣公子
　　緑衣使者唐明皇封鹦鹉为緑衣使者以其能报盗姓名【并天寳遗事】
　　石眉虫猿也碧继翁白鹭也【并杜萱録】
　　海牛黄鲁直诗海牛压纸写银钩谓犀角也【南昌集】丹哥道士赵自然以丹哥为凤秘阁
　　衣督邮也河北从事鼈名河北小吏乌贼鱼也凤子车蝶之大者曰凤子车赤弁丈人蜻蜓名【并古今注】清江使名【出庄子】
　　食类
　　河只脯武夷君食河只脯注干鱼也【鸡跖集】
　　天脔炙瓦陇一名天脔炙【海物记】
　　文籍类
　　黄妳墨兵有士人读书把卷即睡梁人因呼为黄妳言怡神养性也【金樱】孙樵谓史书曰墨兵【羣玉集】
　　律先生字文律先生姓古名赟字文谓律赋也【文海】金刚杵唐薛保逊好投公卿巨编自号金刚杵【摭言】羽毛书杜诗战连唇齿国军急羽毛书即羽檄书也草底凡公家文书之藁中书谓之草枢宻院谓之底三司谓之检州县亦通名检【笔谈】
　　金条玉科雄谓刑法为金条玉科【续博物志】
　　司空成旦书汉窦太后好老子召问辕固固曰此家人言耳太后怒曰安得司空城旦书乎【儒林】
　　草木类
　　苍官青士樊宗师园记栢曰苍官竹曰青士【羣玉集】湖目湖目谓莲花【酉阳杂爼】
　　昔邪博雅曰在屋曰昔邪在垣曰垣衣【杂俎】
　　窭数在树曰寄生在地曰窭数【方朔】
　　艾纳本草松皮上藓衣也合诸香烧之其烟团聚青白可爱【又见广记】
　　销恨花千叶桃花开明皇曰不独萱草忘忧此花亦能销恨【开元记】
　　器用类
　　夀光侯司空説镜为容成侯又曰夀光侯【物名要覧】
　　便面张敞以便面驸马注曰扇之类也【敝】
　　孟青唐侯思正谓决囚杖棒为孟青【朝野佥载】
　　弥尾青元魏宋翻为河隂令有大枷曰弥尾青常置于南墙下以待豪右威振京师
　　渠答具蔺石布渠答注鐡蒺藜也
　　犀渠文选诗觧佩袭犀渠甲也
　　木上坐夹山问佛印和尚阇黎与甚麽人同来曰木上坐夹山曰在什麽处曰在堂中夹山便到堂中师拈拄杖掷于夹山前曰莫是从须弥山得来师曰月宫亦不逢见【灯録】
　　大黄弩名【李广】繁弱弓名
　　革华谓皮鞋也封下邳侯韩退之作革华【韩退之集】仓琅根汉武帝时童謡云燕燕尾涎涎张公子时相见木门仓琅根燕飞来啄皇孙仓琅根宫门铜环也服匿匃奴中于鄞王赐苏武服匿穹庐注服匿小石甖受二斗小口大腹【苏武传】
　　号钟齐桓公琴名响泉韵磬唐李勉琴名【刘禹锡佳话】绕梁楚庄王琴名緑绮卓文君琴名【六帖】
　　鱼轩左闵二年归夫人鱼轩注妇人车以鱼皮为饰追锋车魏髙贵乡公常与司马望裴秀等讲宴东堂帝性急请召欲速而望在外特急驰追锋车虎奔卒五人每有集防望奔驰而至又鸡跖集云司马仲达为魏将有诏三日之间诏书五至乃乗追锋车至追锋车取其速也
　　湢浴礼记内则外不共井内不共湢浴湢彼力切浴室也
　　俶装张平子思赋曰简元食而俶装李善注俶始也区脱匃奴边境为望之室李陵语苏武曰区脱捕得云中生口言上崩【苏武】
　　衣服类
　　裋褐裋褕裋音竖谓童竖之褐说文云襜褕短者谓之短褕杜子美诗短褐风霜入多使作短褐字义亦通偏诸若今织成以为要襻及褾领之者也【贾谊传】衣垂交输汉江充衣纱縠襌衣曲裾后垂交输交输割正幅使一头狭若燕尾垂之两旁见于后贾逵谓之衣圭【江充】
　　诸于元后名政君宣帝入掖庭帝择后宫侍太子政君在其中衣绛緑诸于诸于大掖衣【见元后传】
　　襦司马温公书仪注襦即今褑也袪袂袪今袖口也袂今袖也【司马温公书仪注】褐褐如今道士所着服是【张良传】白接篱醉把青荷叶狂遗白接篱世説谓白接篱即今襴衫也【杜诗】
　　纨素轻消元帝顔师古注云纨素绢也轻绡纱也白恰东坡寄题晁兴周园地云纵饮坐中遗白帢幽寻近处见桃花帢乞洽切防也魏初有白帢之制犹白接篱白纶巾白帽也
　　一揞巾陈言率常惠东坡一揞巾坡有诗谢之
　　下邳侯皮鞋也封下邳侯【退之革华】
　　物理类
　　置牛骨池中水不涸崇宁间西都大内患苑中池水易涸或云置牛骨池中水不涸置之果然时范时老董役亲见之【邵氏后録】
　　除虱法吕晋伯云除虱法喝北方之气喷笔端书钦深渊黙漆五字置之于牀帐之间即尽除吕公正直非妄者【邵氏録】
　　鸡逾岭而黒鸡逾岭而黒鸲鹆逾岭而白月亏而蛤消露下而蚊喙折【沈括】
　　啄木画符鸂能勅故水宿物莫能害鸩能巫步禁蛇故食蛇啄木巢树穴中人或用木塞之能以嘴画符其塞自出鹊知嵗所在又有隠巢木鸷鸟不见燕营巢避戊己日故不倾坏鹤有长水石故能畜渔水不涸也出火油绢纸石灰麦穅马□草皆能出火【并邵氏后録】菱寒芡暖舒州医人李惟熈善论物理云菱芡皆水物菱寒而芡暖者菱开花背日芡开花向日故也
　　男女生仰覆男子之生也覆女子之生也仰其堕水中亦然男子内阳而外隂女子反是故易曰坤至柔而动也刚书曰况潜刚克
　　果实沙烂者不蠧果实之沙烂者不蠧瓜至甘而不蠧者以其沙也此虽末理有不可欺【并志林】

　　锦绣万花谷前集卷三十九
　　钦定四库全书
　　锦绣万花谷前集卷四十
　　记録
　　虬须客李靖于旅中遇一虬须客问太原有异人能致吾一见否靖曰靖之友文靖与之狎可见遂与入太原之虬须见太宗心死招靖曰真天子也亦须道兄见之某日复防于汾阳桥道士虬须客已在共谒之文靖飞书迎文皇防碁文皇至道士一见惨然罢奕请去出谓虬须客曰此世界非公世界也他方可图也虬须曰后东南数千里外有异事此吾得志之秋也言讫吁嗟而去贞观中靖位仆射南蛮奏有海贼十万入扶余国杀其主自立国已定靖曰虬须客成功也【太平广记】
　　宋兴神现江南李后主时大宋将兴忽见州城上有神现头如车轮额上有珠光灿若日月军民皆防数日而没今天王楼是也
　　门庭逺于万里管仲曰堂上逺于百里堂下逺于千里门庭逺于万里今步者一日百里之情通堂上有事十日而君不闻此所谓逺于千里也歩者百日万里之情通门庭有事期月而君不闻此所谓逺于千里也【管子】张九龄识安禄山必乱安禄山自范阳入奏九龄谓同列曰乱幽州者必是胡也其后从张守珪失利九龄判曰穰苴出军必诛庄贾孙武行令犹戮宫嫔守珪军令若行禄山不宜免死请斩之元宗惜其勇曰岂以王夷甫识石勒耶后至蜀追恨不从九龄之言【感定録】孔恂及齐王修识刘元海必乱许劭知曹操为乱世之奸雄潘縚知王敦必反王衍识石勒将为天下患汉髙知呉王濞必乱东南王叔文知刘辟必乱蜀吕晦知王安石必误天下陈瓘识蔡京为国家贼天下之大蜮
　　嫂叔立服五月唐魏郑公等嫂叔服云或有长年之嫂育童孩之叔劬劳鞠养情若所生分饥共寒契濶偕老其在生也同于骨肉及其死则推而逺之求之本源深所未善且事嫂见称载籍非一郑仲嘉则恩礼甚笃顔都则竭诚致感马援见之必冠孔伋哭之为位嫂叔无服请从小功
　　神像
