<!-- { "loadSidebar": true } -->
　　食客数千人孟尝君名文姓田氏招致宾客舎业厚遇之以故倾天下之士食客数千人
　　河东太守田延年为河东太守诛鉏豪强奸邪不敢发入为大司农
　　旬月取宰相车千秋本姓田氏为丞相封富民侯无他才能术学又无阀阅功劳特以一言寤意旬月取宰相封侯世未尝有也初千秋年老上优之朝见得乗小车入宫殿门因号车丞相【并汉史】
　　朱紫满门田正充魏博节度使以功加司徒同平章事来朝上眷劳殊等固请留阙下帝劳曰魏人乐卿之政四隣畏卿之威为朕长城又安用辞朱紫满门荣冠当时性忠孝好功名起楼聚书万余卷【唐史】
　　延
　　屈千里足延笃字叔坚受左氏能着文章有名京师举孝亷后拜议郎著作东观徙京兆尹李文徳谓公卿曰延叔坚有王佐之才柰何屈千里之足乎【后汉史】
　　钱
　　长者钱徽中进士第迁中书舎人加承防宪宗独召徽称其长者时内积财图复河湟然禁无名贡献而至者不甚郤徽恳諌罢之帝密戒后有献毋入右银台门以避学士
　　李白才钱易字希白年十七举进士御试三题日中而就言者以其清俊而黜之太宗语蘓易简曰朕恨不与李白同时易简曰有钱易者李白才也太宗喜曰若然当用唐故事召至禁林防盗起剑南不果用复举进士甲科为光禄寺丞通判蕲州又举贤良方正防入等除秘书丞通判信州真宗封泰山献殊祥録迁太常博士直集贤院
　　仙风道骨钱若水字淡成十嵗能属文入华山陈搏一见以为有仙风道骨举进士为同州推官有富民失女奴其父母讼于州鞫于有司狱吏尝有贷于富民不获乃劾富民父子数人共杀女奴弃之水中遂失其尸而诬以罪皆应死若水疑之密使人访求女奴得之乃引以示女奴之父母皆泣曰是也富民父子赖以得免郡太守欲荐之若水固辞曰且朝廷以此为若水功当置狱吏于何地太守叹服太宗闻之遂召用擢秘书丞直史馆半嵗中超迁知制诰翰林学士至道初拜右谏议大夫同知枢密院事

　　锦绣万花谷续集卷二十
　　钦定四库全书
　　锦绣万花谷续集卷二十一
　　类姓
　　燕
　　入讲经出议朝政燕凤少好学博综经史明习隂阳防纬昭成素闻其名以礼致之拜左长史参决国事道武时歴行台尚书甚器重明元世入讲经出议朝政
　　邉
　　五经笥邉韶字孝先以文学知名教授数百人弟子嘲之曰邉孝先腹便便懒读书但欲眠答曰邉为姓先为字腹便便五经笥后拜太中大夫著作东观
　　宜处髙任邉让善占射能辞对时賔客满堂莫不羡其风蔡邕深敬之以为宜处高任【后汉史】
　　牵
　　当激浊清牵秀博辩有文才弱冠得羙名补新安令尝扼腕慷慨自谓居司直之任当能激浊清【晋史】
　　全
　　九江太守全琮字子璜父柔尝使赍米数千斛到吴市易琮数散用空船而归柔怒琮曰愚以所市非急而士大夫方有倒悬之故便赈赡不及启报柔更竒之后为将军假节领九江太守【魏志】
　　权
　　有国良翰权景宣少聪悟有气侠晓兵权有智略从周拔农破沙苑皆先登陷阵转外兵郎中除南阳郡守盗贼敛迹人得肄业百姓立碑颂徳总戎薄伐着尅敌之功布政莅人垂称职之誉岂非有国之良翰欤【北史】良吏权懐恩万纪族孙以廕迁尚乘奉御驭人安毕罗有宠见帝不恭懐恩适见之退杖四十帝嗟赏曰良吏也擢万年令赏罚明见恶輙取时语曰宁饮三斗尘无逢权懐恩每盛服妻子不敢仰视更五州刺史所居威名赫然吏重足立
　　缙绅羽仪权徳舆生三嵗知变四声四嵗能赋诗积思经术无不贯综元和初拜尚书同平章事风流醖籍自然可慕正元元和间为缙绅羽仪云【并唐史】
　　泉
　　除一官忧见顔色泉仙除雍州刺史豪右无敢犯者纎毫不扰于人后兼右仆射志尚廉谨每除一官忧见顔色【北史】
　　坚
　　化军坚镡光武拜化将军与士卒共劳苦每急輙先当矢石封合肥侯
　　宣
　　三独坐宣秉拜御史中丞光武特诏中丞与司校尉尚书令防同并専席而坐故京师号曰三独坐常服布被蔬食瓦器帝见而叹曰楚国二龚不如云阳宣巨公【秉字巨公并后汉史】
　　连
　　戍齐侯使连称管至父戍葵丘时而往及而代【左庄八年】
　　萧
　　平原太守萧望之治齐诗射防甲科为郎上疏陈灾异宣帝在民间闻其名曰此东海萧生耶拜为谒者及迁为平原太守望之雅意在本朝为郡守内不自得上疏徴入守少府宣帝察其材任宰相欲详试其政事复以为左冯翊元帝爵闗内侯【高帝纪】
　　八叶宰相萧遘擢进士第气孤峻既当国风采峭整天子器之自瑀逮遘凡八叶宰相
　　萧夫子萧頴士四嵗属文十嵗补太学生观书一览即诵举进士对防第一补袐书正字名播天下卢异等皆执弟子礼号萧夫子【并本传】
　　尧
　　鹰郎尧君素炀帝时为鹰郎将后领河东通守以拒义师朝廷特赐金劵待以不死君素卒无降心【北史节义传】
　　铫
　　魏郡太守铫期容貎絶异矜严有威光武以为魏郡太守郡界清平郡中服其威信拜卫尉封安城侯【后本】
　　姚
　　景想节义姚思廉少受汉书于父察寡嗜欲惟一于学授秦王府文学王语隋事慨然叹曰姚思廉素刃以明大节古所难者思廉在雒阳遣使遗物三百段致书曰景想节义故有是赠王即位诏其撰梁陈书推防综括为二家史以卒父业【唐本】
　　益州刺史姚璹力学才辩掞迈举明经第迁益州刺史始蜀吏贪暴璹擿发之无所容贷降玺诏慰因谓左右为二千石清其身者易使吏尽清者难唯璹为兼之梁国公姚崇少倜傥尚气节长乃好学下笔成章宗讲武新丰召崇至帝方猎渭濵即召见与俱驰猎缓速如旨帝欢甚既罢乃咨天下事衮衮不知倦帝曰卿宜遂相朕崇知帝大度鋭于治乃先设事以坚帝意即阳不谢帝恠之崇因跪奏臣愿以十事闻云云帝曰朕能行之崇乃顿首谢翌日拜兵部尚书同中书门下三品封梁国公
　　晁
　　智囊晁错学申商刑名以文学为太常时号曰智囊诏选贤良对者百余人惟错为高第【并本】
　　桥
　　汉阳太守桥举孝廉补洛阳左尉梁不疑为河南尹以公事当诣府受对耻为所辱弃官还郷里徴为汉阳太守【后汉史】
　　乔
　　神君乔智明以徳行著称为隆虑共二县令号为神君【晋良吏】
　　谯
　　孝廉秀才晋隠逸谯秀少而静黙不交于世郡察孝廉州举秀才不就
　　焦
　　真健人焦度少有气干气力弓马并絶人宋孝武召充左右曰此真健人也【南史】
　　苗
　　以恵化称苗晋卿世以儒素称擢进士第知吏部选人诉索好官厉言倨色纷于前晋卿乃与相对终日无愠顔乆之进侍郎充河北采访使居三年政化大行寛厚所至以恵化称魏人为立生祠立石颂羙【唐史】
　　包
　　聚徒教授包恺字和乐兄愉明五经恺悉其业又受史记汉书尤称精究仕隋为国子助教逺近聚徒教授数千人【北史儒林】
　　盗割牛舌皇朝包拯字希仁举进士以大理评事知建昌县辞以亲年高改和州管库而亲不欲去郷里遂解官就养及亲亡庐墓侧终丧不忍仕乆之知天长县有诉盗割牛舌者拯曰第杀而鬻之俄有告私屠牛者拯曰已割其舌矣非私杀也盗色变遂引服徙知端州及除御史中丞上疏请立皇嗣仁宗喜乃曰当徐议之礼部侍郎枢密副使终于位諡孝肃
　　巢
　　浮沉里中皇朝巢谷眉州眉山人也尝举进士京师见举武艺者心实好谷素多力遂弃其旧学苏轼谪黄州与谷同郷幼而识之因与之游及轼与其弟辙在朝谷浮沉里中未尝一见绍圣初轼辙谪岭海平生亲旧无复相闻者谷独慨然自眉山诵言欲徒歩访两苏闻者皆笑其狂
　　茅
　　杀鸡为馔茅容字季伟郭林宗尝寓宿于容旦日杀鸡为馔林宗谓为己设既而以供其母自以草蔬与客同饭林宗起拜之曰卿贤乎哉因劝以学卒以成徳【后汉史】
　　曹
　　一鼓作气齐师伐我公战于长勺公将鼓之曹刿曰未可齐人三鼓刿曰可矣既克公问其故曰夫战勇气也一鼓作气再而衰三而竭彼竭我盈故克之【左庄公十年】掘土得蠏曹翰大名人也太宗征太原又从征幽州所部攻城之东南隅卒掘土得蟹以献翰谓诸将曰蟹水物而陆居失所也且多足虑救将至不可进拔之象其班师乎已而果然除威塞军节度使
　　读书畧通大义曹利用少有志节读书略通大义以父谏遗恩授殿中承旨使敌还擢东上阁门使忠州刺史天禧中拜枢密使加同平章事宰相李廸面斥丁谓奸邪利用冯拯皆有朋党利用曰以片文遇主臣不如廸若捐躯入不测之敌廸不如臣卒以利用兼太子少保进右仆射仁宗即位进封鲁国公
　　陶
　　五栁先生陶潜字元亮号五栁先生为彭泽令不能为五斗米折腰乃赋归去来蓄无琴曰但识琴中趣何劳上声【晋史】
　　有文武才陶弼元丰中为崇仪使知邕州山谷先生作志铭称其有文武之才而可其诗
　　高
　　一代伟器高允字伯恭少孤夙成有竒度崔宏见之叹曰髙子黄中内润髙明外照必为一代伟器博通经史天文术数尤好春秋公羊曽作塞上公诗有混欣戚遗得丧之致【北史】
　　刻石鹿山头髙崇文其先从幽州七世不异居刘辟反杜黄裳荐其才统诸屯兵讨辟时显功宿将人人自谓当选及诏出皆惊后追擒之槛送京师入成都市井不移珍货如山无秋毫之犯进西川节度南平郡王刻石纪功于鹿头山诏同平章事【唐史】
　　决北征之防髙琼燕人也景徳初契丹入寇大臣有欲避敌江南西蜀者寇凖不可诸将中独琼与凖意同凖既力争之真宗曰卿文臣岂能尽用兵之利凖曰请召髙琼琼至乃言避敌为便凖大惊以琼为悔也已而徐言避敌固为安全但恐扈驾之士中路逃亡无与俱西南者耳真宗乃大惊始决北征之防真宗既亲征时前军已与契丹战或有劝真宗南还者琼因言契丹师众已老陛下宜亲临观兵督其成功上嘉其言即幸澶州南城琼固请渡河真宗从之至浮桥驻辇未进琼乃执檛筑辇夫背曰何不亟行今已至此尚何疑真宗乃命进辇既至登北门城楼张黄龙旗城下将士皆呼万嵗气势百倍防契丹大将挞览中弩死契丹遂退
　　毛
　　东曹典选毛玠为丞相东曹掾典选举其所举用皆清正之士贵宠之臣舆服不敢过度请谒不行时人惮之居显位常布衣蔬食赏赐以赈施贫族家无所余【魏志】

　　锦绣万花谷续集卷二十一
　　钦定四库全书
　　锦绣万花谷续集卷二十二
　　类姓
　　何
　　日食万钱何曽少好学博闻位太傅进太宰侍中明朗髙亮执心毅可谓旧徳老成国之宗臣者也性至孝闺门整肃无声乐嬖幸之好然务在华侈帷帐车服穷极绮丽日食万钱犹曰无下筯处【晋本】
　　罗
　　湘中琳琅罗含字君章梦鸟入口藻思日新可谓湘中之琳琅【晋文苑】
　　长于咏史罗隠钱塘人工诗尤长于咏史唐宰相深器之隠累举进士不第钱镠辟为从事官至给事中【唐史】
　　和
　　栋梁之用和峤有盛名于世朝野许其能整风俗理人伦迁颍川太守为政清简甚得百姓欢心庾凯见而叹曰峤森森如千丈松虽磥砢多节目施之大厦有栋梁之用为尚书光禄大夫【晋史】
