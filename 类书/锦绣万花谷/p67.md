<!-- { "loadSidebar": true } -->
　　生结熟结香木岭南徼海诸州及琼崖山多有之有香者百无一二其树出香三等曰沉曰笺曰黄熟沉笺皆有二品曰熟结曰生结熟结者树自烂而得生结者伐汁得之又久烂脱而剔取之黄熟有三品曰夹笺其破者为散沉香之良者琼崖生取者为角沉宜薫衣黄沉木枯朽乃得者为黄沉宜入药【谈苑】
　　沉香鸡骨马蹄沉香青桂香马蹄香鸡骨香煎香同是一本其木类椿榉多节取之先断其木根积年皮干俱朽心与节不壊者乃香也细枝紧实为青桂香黒而沉水为沉香半沉浮为鸡骨香最麄为牋香【牋或为煎】又云沉者为沉浮者为檀似鸡骨为鸡骨香似马蹄为马蹄香似牛头为牛头香最粗者为牋香又有熟结生结丁谓在海南作天香云四香凡四十二状皆出于一木窦化雷髙中国出香之地北海南优劣不侔矣既所禀不同又售者多而取之速是以黄熟不待其稍成牋沉不待其香足盖趋于戕贼之地也非同琼莒非时不妄剪伐【类证本草】
　　薫陆乳香薫陆出天竺单于二国南方草木状如薰陆出大秦国其木生于海边沙上盛夏木胶流出沙上夷人取卖之乳香亦其类也广志波斯国松木脂有紫赤如樱桃者名乳香薰陆之类也今人无复别薫陆通谓乳香为薫陆耳又云胶出日久相重叠者不成乳头杂以土石其成乳头者是新出薰陆总名也乳香是薰陆中乳头也今松枫脂亦皆如是又云生南海是波斯国松脂紫赤如樱桃为上
　　龙脑香出婆律斯国木形似杉木木中脂似白松脂作木膏乃根下液亦谓之婆律膏【酉阳杂爼】木有肥瘦瘦者出龙脑香在水心肥者出婆律膏其膏在木端流出降真香出黔南拌和诸香烧烟直上天召得鹤盘旋于上又云生大秦国又云出南海山中主天行时气宅舍怪异并烧悉验之又神仙烧之引鹤降醮星辰烧之此香为第一【并类证本草】
　　闻思香山谷论香有谓闻思香取楞严经观音所言从闻思修入三摩地因以名香
　　范和香方范晔有思致撰和香方曰麝木多忌过分必害沉实易和盈斤先伤霍零虚燥詹唐枯湿蘓合安息之属珍于外国无取于中国又枣膏昬钝甲牋浅俗所言悉以比士麝比庾仲文霍零比何尚之枣膏比羊保甲牋比徐演之沉实和易以自比也
　　螺甲本草曰螺生云南者大如掌青黄色取黡烧灰合香者多用之谓能发香也【山谷诗注】
　　博山炉汉故事诸王出阁则赐博山炉吕大临考古图云炉象海中溥山下盘贮汤使润气蒸香象海之四环鹊尾炉费崇光好佛常以鹊尾炉置膝前【初学记】

　　锦绣万花谷前集卷三十二
　　钦定四库全书
　　锦绣万花谷前集卷三十三
　　劔
　　龙泉大阿工市三劒楚王使风湖子之吴见欧冶子干将使之为劒三枚一曰龙泉二曰太阿三曰工市楚王问何如风湖子对曰龙泉状如登髙山临深泽太阿巍巍翼翼如流水之波从文起至如珠柱文若流而不絶晋郑闻之求之不得兴师围楚楚王引太阿麾之士卒流血千里晋郑之头毕白
　　干将镆邪干将吴人与欧冶子同师阖闾使造劒二枚一曰干将二曰镆邪镆邪者干将之妻名干将作劒金铁之精未肯流干将夫妻乃防发剪指爪投之炉中金铁乃濡劒成阳曰干将隂曰镆邪以其隂献吴王列士楚王干将乃镆邪之子也楚王夫人常夏纳凉抱铁柱心有所感遂孕生产一铁楚王命镆邪铸此铁为双劒三年乃成一雌一雄镆邪乃防雄而以其雌进楚王劒在匣中常鸣对曰劒有雌雄鸣者雌忆雄也王大怒收镆邪杀之子乃为父杀楚王
　　越王五劒越王允常聘欧冶子作五劒一曰钝钩二曰湛卢三曰豪曹四曰鱼肠五曰巨阙
　　许旌阳第三劒唐武胜之见雷公逐一小黄虵盘绕滩上以石戏投之虵锵然有声雷乃飞去寻视虵得一铜劒文曰许旌阳斩蛇第三劒【广汉记】
　　秋水越絶书太阿劒其色如秋水
　　韩楚龙渊汉文推成后汉肃宗赐韩楚龙渊赐郅寿蜀汉文赐陈宠济南推成皆劒名【汉】
　　兔胆铁铸劒昆吴山有兽如兔食铜铁吴国武库中兵刃皆尽忽见双兔杀之有铁胆肾方知兵刃为兔所食乃铸铁胆为二劒雄为干雌为镆邪【拾遗】
　　倚天劒荆楚故事曰襄王与唐勒景差宋玉等游于云阳之台王谓左右曰能为大言乎唐勒曰壮士怒兮絶天柱北斗房兮泰山夷宋玉曰方地为舆圎天为盖弯弓挂扶桑长劒倚天外
　　管涔王五色劒晋刘曜隐管涔山闲居有二童子跪入曰管涔王使小臣奉谒赵皇帝献劒一口置前再拜而去以烛视劒长二尺赤玉为寳铭曰神劒曜遂服之劒随四时而变为五色【载记本】
　　白猿公越王问劒处女处女将见王道逢袁公曰闻子善劒术女子曰愿试也公即以劒杖簇竹枝上颉桥委随女即挠其末公操其本而刺女女因举杖逐之袁公变为白猿而去【吴越春秋】
　　疥癞賔顾彦辉有东川节度防诸将所以佩劒号疥癞賔使侍左右曰生死同之违者先齿
　　櫑具劒首以玉作井辘轳形上刻木作山形似莲花初生未敷时隽不疑带櫑具劒见暴胜【不疑传】
　　诗雨余江清风卷沙雷公蹑云捕黄蛇虵生空中如注矢雷公煜煜烧蛇尾或投以块铿有声雷飞上天蛇入水水上青山如削铁神物欲出山自裂细看两脇生碧花犹是江西老蛇血苏子得之何所为蒯缑弹铗咏新诗君不见凌功臣长九尺腰间玉具髙柱頥【坡】君不见昆吾铁冶飞炎烟红光紫气俱赫然良工锻錬凡防年铸作寳劒名龙泉龙泉顔色如霜雪良工咨嗟叹奇絶琉璃寳匣吐莲花错镂金环生明月正逢天上无风尘幸得用逢君子身精光黯黯青蛇色文章片片緑鳞非真结交游侠子亦曽亲近英雄人何言中道遭弃捐零落飘沦古狱边虽复沉埋无所用犹能夜夜气冲天【唐郭元振上此武后竒之遂得擢用】
　　画
　　五经三史晋顾恺之陆探防张僧繇北齐杨子华隋董仲仁辰子奇唐吴道子郑防皆名画顾陆张吴为五经杨郑董辰为三史余画为百家【名画记】
　　通神手开元中李思训画大同殿壁明皇喻之曰卿所画夜闻水声真通神佳手【炙毂子】
　　误防成蝇吴曹不兴误屏风因就画为蝇孙权以手拂之【吴志注】
　　误笔成牛王献之善丹青桓温使画扇笔误落因就画一驳牸牛甚妙【晋书】
　　龙生烟雾唐吴道子画殿内五龙鳞石飞动毎天将大雨即生烟雾【后画品】
　　六马衮尘图唐宁王善画马花萼楼壁上有六马衮尘图明皇最玉面花聪风鬃雾鬛纎悉备具后壁上惟有五马信知神物变化【异人録】
　　龙眼飞去张僧繇在金陵安乐寺画四龙不眼睛毎云之则飞去人以为诞因其二须臾电雷破壁二龙去【名画记】
　　画驴恼僧吴道子甞访僧僧不礼遂于壁上画驴一头一夜僧房家具踏破恼乱不堪僧知是道子恳邀涂却画乃已【卢氏杂记】
　　有光发屋张僧繇在江陵天星寺柏堂画卢舍那佛像夜有光发寺屋壁【名画记】
　　一挥圎光吴道子甞画佛防其圎光对万众中举手一挥圎中规观者惊呼画家自有法但以肩倚壁自然中规吴道子妙不在此
　　天机所到唐王维字摩诘善画思入神至山平水逺云势石色绘工以为天机所到也【本】
　　天趣活笔陈用之善画宋迪谓曰汝画信工但少天趣当求一败墙张素倚之朝夕观之既久隔素见败墙之土髙平曲朽皆成山水之象心存目想髙者为山下者为水显者为近晦者为逺神领意造恍然见其有人禽草木飞动之象则随意命笔自然境皆天就不类人为是为活笔【海外记】
　　云汉北风图汉桓帝时刘襃画云汉圗见者皆热及画北风图见者皆寒【博物志】
　　昼夜牛本朝太宗时李至献画牛昼则齧草栏外夜则归卧栏中莫晓其理僧赞宁曰此幻药所图南海倭国有蚌泪和色着物昼见夜隐沃焦山有石磨色染物昼隐夜见【海外记】
　　牛鬬尾入股有蔵戴崧牛鬬与客观旁有一牧童曰牛鬬力在前尾入两股间今尾掉何也
　　鸟飞头足无两展黄筌飞鴈头足皆展不知飞鸟缩头则展足缩足则展头无两展者【仇池笔记】
　　按乐图国史补云客有以按乐图示王维维曰此霓裳第三叠第一拍也客未然引工按曲乃信此好奇者为之曰凡画乐工能奏一声金石丝竹同用一字何由无此声岂独霓裳防霓裳曲凡十三叠前六叠无拍至第七叠始有拍而舞作故曰乐天诗中序擘驝初入柏中序即第七叠也第三叠安得有拍也即见其妄【青箱杂记又见类说】
　　画乐琵琶误拨下弦相国寺髙益之画奏乐最有意人多病拥琵琶者误拨下众管皆发四字琵琶四字在上此拨乃掩下误也予以为非误盖筦以发指为声琵琶以拨过为声此拨掩下则声在上也亦初心匠如此【笔谈】
　　韩干周昉写真郭汾阳女壻赵纵令韩干写真后又请周昉写真二人皆有能名令公甞列二真画于坐未定优劣因女赵夫人归省问云此何人对曰赵郎也何者最似曰两画总似前画得赵郎状貌后画兼移其神思情性笑语之姿是日定二画之优劣【画断】
　　画花在似不在似画花赵昌意在似徐熈意不在似非髙于画者不能以似不似第其髙下盖意不在似者太史公之于文杜陵老之于诗是也
　　江都王马江都王绪霍王元轨之子善画鞍马老杜诗云国初已来画鞍马神妙独数江都王是也【名画记】包鼎虎近时名画李成巨然山水包鼎虎赵昌花鼎宣州人世以画虎为业而最为精妙【归田録】
　　画家百世师五代营丘李成字咸熙尤妙画山水王朴与之善画平逺寒林气韵潇洒古今一人真画家百世师也昔称王维李思训之徒不可同日而语其后燕贵翟阮深许道寜辈仅得一体【退朝録】本朝画学古今第一荆浩曰山水之学吴道子为有笔无墨项容有墨无笔王维李思训之流不数也其所立可知矣然入吾本朝如长安闗同营丘季成原范寛之絶艺荆浩者工不数也故本朝画学古今第一【邵氏録】周昉絶冠画断云周昉穷丹青之妙至画羙人女子为古今絶冠
　　诗筌逼真名画评云黄筌蜀人善丹青凡所操笔皆逼真与其子居寳从孟防归朝居寳字伯鸾善画竹苏易简得其墨竹图李宗谔作赞
　　神彩飞动王鉷据陜州集天下良工画寿圣寺壁为一时妙絶画工凡十八人皆杀之使天下不复有此笔今佛母壁最奇神彩飞动鬼母瘦佛次之【笔谈】
　　神气迥出国初江南布衣徐熈伪蜀翰林待诏黄筌皆善画著名筌与二子居寳惟亮皆图画院其后徐熈至京师送画院品其画格诸黄妙在赋色巧细不见墨迹但以轻色染成徐熈以墨笔画之殊草草略施丹粉神气逈出别有飞动之意筌恶其轧已言其画麤恶不入格罢之熈之子乃效诸黄格更不用墨直以彩色图之谓之没骨图工与诸黄不相上下筌等不复瑕疵遂得齿院品然其气韵皆不及熈逺甚【湘山野録】
　　不以细碎为工翠防堂记云落笔之际未甞以傅色晕淡细碎为工
　　不为彩色所隐蜀有赵昌善画花每晨露绕栏谛玩手中调色写之自号写生赵昌人谓赵画染成验之者以手扪摸不为彩色所隐者乃真也【东斋记事】
　　正午牡丹欧公得一古画牡丹下有猫吴正肃公一见曰此正午牡丹也其花披哆而色燥此日中时花也猫眼朝暮不同黑晴如线正午猫眼也【归田録】
　　蛱蝶图名画记云嗣滕王湛然善画蝴蝶王建宫词云得滕王峡蝶圗是也
