<!-- { "loadSidebar": true } -->
　　凤条歴城房家园齐博陵君豹之山也其中杂树森竦或有人折其桐枝者君曰何为伤吾凤条自后人不复折【出酉阳杂爼】
　　破桐叶以进李泌徳宗在奉天召赴行在时李懐光叛嵗又蝗旱议者欲赦懐光帝博问羣臣泌破一桐叶附使者以进曰陛下与懐光君臣之分不可复合如此叶矣由是不赦【出六帖】














　　锦绣万花谷后集卷三十七
　　钦定四库全书
　　锦绣万花谷后集卷三十八
　　桂
　　天竺桂宿因月桂落醉为海榴开【题天竺寺所作也旧説杭州天竺寺每嵗秋月有桂子坠出白公诗】
　　雨桂子垂拱四年三月雨桂子于台州旬余乃止【出五行志】山桂山桂叶如麻细花紫色黄华簇生如防火草花出丹阳山中【出酉阳杂爼】
　　桂林一枝晋郤诜对武帝曰臣对防为天下第一犹桂林一枝
　　诗髙髙岩上桂嵗晚独芬芳叶宻千层緑花开万防黄天香生浄想云影防仙装谁识王孙意空吟招隠章玉蕋琅玕树天香知易熏露寒清透骨风定逺含芬爽致消繁暑髙情谢晓云【出晦庵】尘世何曽识桂林花僊夜入广寒深移将天上众香国寄在梢头一粟金露下风髙月当户梦回酒醒客同砧诗情恼得浑无奈不为龙涎与水沉　老子江西有故林万松围里桂花深忆曽风露飘寒粟自领儿童拾薄金宻割旋将揉作饼捣香须记不经砧一枝未觉秋光老灯影相看万籁沉【出诚斋】月中有女曽分种世上无花敢鬬香　瀹雪凝酥防嫩黄蔷薇清露染衣裳西风扫尽强蜂蝶独伴天边桂子香【出韩子苍】月照十分满髙林亦未开有心攀玉树须信謪僊才水麝翻轻叶瑶英防緑苔【出江西】多应谯国山边种岂是嫦娥月里香愿为儿孙积隂徳东堂时占一枝芳【出宋贯之】人间植物月中根碧树纷敷散宝熏自是庄严等金粟不将妖艶比红裠　金英翠叶庇灵根吹作清秋宝篆熏四客对花飞玉斚八眉和叶舞红裠【出斯庵赏桂】
　　菊
　　晚节香不羞老圃秋容淡且看黄花晩节香【出韩魏公】三径三径就荒松菊犹存【出归去来辞】
　　飱英飱秋菊之落英【出文选屈灵均】
　　黄花似故人眼前景物年年别只有黄花似故人【出古诗】紫英黄蕚紫英黄蕚照灼丹墀　旧根新茎布叶垂英隂槐翳栁迩楹近宇既低其枝又弱其干恺悌君子
　　佩服攸宜【出文粹】
　　菊与薏似菊花与薏花相似直以甘苦别之耳菊甘而薏苦所谓苦如薏者也【出抱朴子】
　　甘谷菊水南阳郦县有甘谷水甘羙其山上有大菊落水从山下流下得其滋液谷中有三十余家不复穿井仰饮此水上夀百二三十其中年七十八十者为夭菊花轻身益气令人坚强故也【出应劭风俗通】
　　诗露浓晞晚笑风径浅残香细叶轻雕翠圆花飞碎黄【出唐太宗】霜间开紫蔕露下发金英【出陈叔逵】荷尽已无擎雨盖菊残犹有傲霜枝【出东坡】开尽菊花秋色老落迟桐叶雨声寒【出杨徽之】浓露繁霜着似无几多光彩照庭除何须更待萤兼雪便好丛边夜读书【出魏野白菊诗】杜老檐前新种植渊明篱下旧精神【出北山集】移丛攅玉砌放蕋耿疎篱泣露悲秋日含风发几时【出江西】常应黄菊畔怅望白衣来谁将陶令黄金菊幻作荼防白玉花小草真成有风味东园添我老生涯　倒影楼台开紫府得霜篱落賸黄花【出山谷】屋东菊畦蔓草荒瘦枝出草三尺长碎金狼籍不堪摘扫地为渠持一觞　鱼市人家满斜日菊花天气近新霜　旱余虫镂园蔬叶寒浅蜂争野菊花【并出放翁】浅白才舒霜后蕋深黄又绽水边丛【出运甓】三径定交陶靖节孤村取友陆龟　经秋不脱黄金彩渉嵗重抽碧玉丛飱蕋只縁心澹泊枕花能疗眼昬【出三槐】
　　芙蓉
　　盛开若锦成都州城皆植芙蓉至秋盛开望之若锦故号锦城【出杜诗】
　　拒霜拒霜花树丛生叶大而其花甚红九月霜降时开故名拒霜
　　诗芙蓉乃防木晚艶独娇春秾粹觉兰瘦芬敷知菊贫【出张文潜】路入东园无俗驾忽逢佳士喜同游緑荷菡蓞稍觉晚黄菊拒霜殊未秋【出山谷】人间八月秋光好芙蓉溪上春酣酣　旧时忆在延真舘玉作芙蓉院院明【出韩子苍】池边几簇木芙蓉浥露栖烟花更浓地有鲜鲜金菊对赏时莫惜醉千钟【出北山集】
　　梅
　　世外佳人袁丰之居宅后有六株梅开时曽为隣屋烟气所烁乃团泥塞灶张幕蔽风乆而又拆其屋曰冰姿玉骨世外佳人但恨无倾城笑耳【出桂林记】
　　九英元稹为翰林承防朝退行至廊下时初日映九英梅隙光射稹有气勃勃然百僚望之曰岂肠胃文章映日可见乎【出常朝録】
　　聘海棠黎举常云以梅聘海棠但恨时不同耳【出金城记】緑英李白游慈恩寺僧献緑英梅【出海墨徽言】
　　紫蔕胭脂修上林苑羣臣各献名果有紫梅胭脂梅【出西京杂记】
　　诗絶讶梅花晚争来雪里窥下枝低可见髙处逺难知惧羞惜腕露相让道腰羸定须还剪防学作两三枝【出梁简文帝】莵园标物序惊时最是梅衔霜当路发映雪拟寒开枝横却月观花绕凌风台朝洒长门泣夕驻临邛杯应知早飘落故逐上春来【出梁何逊】水泉犹未动庭树已先知翻光同雪舞落素混冰池【出梁王】窻梅朝始发庭雪晚初消折花牵逺树幽丛入细条垂冰溜玉手含刺冐春腰逺道终难寄馨香徒自销【出庾肩吾】常年腊月半已觉梅花防不信今春晚俱来雪里看树动悬冰落枝髙出手寒早知覔不见真悔着衣单【出庾信】今日清江路寒梅第一枝不愁风嫋嫋正奈雪垂垂暖热帷须酒评章却要诗他年千里梦谁与写相思　疎英明皪松中影防月黄昬句里香胸次自怜真玉雪人间何更有冰霜廵檐説尽心期事肯聴佳人锦瑟傍　忆昔身无事寻梅只怕迟沉吟观老树取次折横枝　莫遣扁舟兴尽回正须冲雪看江梅楚人元未知真色施粉何曽太白来幽香淡淡影疎疎雪虐风威亦自如正是花中巢许辈人间富贵不闗渠　不堪三弄咽谁与一枝同鼻观残香里心期昨梦中那知此枝北恰有未开丛【出晦庵】的皪明隂壑玲珑挂晚林吹香撩逺兴弄影慰孤斟　断堑疎篱一水濵压枝冰雪眼中春悬知东阁一端兴不减州千载人晚嵗风霜从惨淡寒梢气象自清真此来定作西湖梦疎影横斜访旧隣【出韩子苍】为梅花倒玉巵故山幽梦忆疎篱写真妙絶横斜影彻骨清香蘸水枝苦节雪中迷汉使髙标泽畔见湘累诗成亦为花拈出万斛尘襟我自知　移来春晚二三月羞落枝头千万花日暮溪桥数竿竹月明茅舍半窻纱黯淡江天雪欲飞竹篱数掩傍苔矶清愁满眼无人説折得梅花作伴归　小园风月不多寛一树梅花开未残剥啄敲门嫌特地缓拖藤杖隔篱看　一防不杂桃李春一水隔断车马尘恨不来为清夜饮月中香露湿乌巾　江郊车马满斜晖争趂南城未掩扉要説梅花无尽藏人人襟袖香归【并出陆仓】云坞不胜香浩荡夜窻时见影横斜【出锦江】溪邉幕暗香飘惭愧春归慰寂寥横笛不须吹破月一林清瘦雪初消　定自青阳陇首归山根溪曲卧横枝不辞折作江南信只恐天寒驿使迟　冷蕋扶疎寒涧濵眼看冰雪乱其真风前一笑水天碧时有暗香来袭人【出江西】道山堂后数株梅为底偏于雪里开到得晴来无一朶乱飞白雪防苍苔　淡淡梅花不要妆珍珠楼阁水晶乡骚人词客犹愁冷紫蝶黄蜂敢更忙【并出诚斋】姑射僊人冰作体秦家公主粉为身素娥自己称佳丽更作广寒宫里人【出郑獬】一树寒梅白玉条迥临村野傍溪桥不知近水花先发疑是经春雪未消【出戎昱】春回积雪层冰里香动荒山野水濵月一枝低弄影背风千片逺随人　十里温香扑马来江头还见去年梅喜开剰欲邀明月愁落先教扫緑苔　为探梅魁防蹇驴竹稍疎处见清癯清香雅韵十分足俗态嚣尘一防无寄我谁能如陆凯爱渠自谓若林逋夜窻却恐劳清梦速剪寒稍浸玉壶　疎枝横玉瘦小蕚防珠光一朶忽先发百花皆后香欲春信息不怕雪埋藏玉笛休三弄东君政主张【出陈亮】天工戏剪百花房夺尽天工更有香埋玉地中成故物折枝镜里忆新妆　同君寺后野枝发香蜜染成宫样黄不拟折来遮老眼欲知春色到池塘【并出山谷】断桥斜路水声平茅舍疎篱月色新千里故人如念我不妨早寄一枝春【出北山集】细朶斜枝恼意香月明疎影媚寒塘悬知不结青青子故作无情淡淡妆【出百叶梅】北陆才变南枝花己开无人同怅望把酒独徘徊冻白雪为伴寒香风是媒何因逢越使肠断谪仙才【韩渥】
　　橘
　　禁中华实开元末江陵进乳柑橘上以十枚种于蓬莱宫至天宝十载九月秋结实宣示宰臣曰朕近于宫内种柑子数株今秋己来结实一百五十颗乃与江南及蜀道所进不异宰臣贺曰雨露所均混天区而齐被草木有性凭地气以濳通故得资江外之珍果为禁中之华实【出太真外】
　　千头木奴李衡种甘橘千树号千头木奴言利博也寒比蔗浆刘禹锡为中丞谢柑子表甘逾萍实剖食既同于楚謡寒比蔗浆析醒何慙于汉史
　　思橘立致陈允升好道抚州危全讽迎置郡中尝夜坐危谓之曰丰城橘羙颇思之允升曰方有一船泊丰城港今为取之港去城十五里少顷便还携一布囊数百【出江淮异人録】
　　南楼寺柑不结罗浮柑子开元中始有种于南楼寺其后常资进献幸蜀幸奉天之嵗皆不结实【出旧唐史】
　　掷蒋侯像防稽东门有女子姓吴忽见一贵人俨然端坐即蒋侯像也因掷两橘与之数数形见遂降情好【出搜神记】
　　建春山东方裔外有建春山其上多橘柚【出神异记】
　　诗方条结寒翠园实变霜朱徙根楚州上来复广庭隅【出梁范云】緑叶迎露滋朱苞待霜润但令入玉盘金衣非所恡【出梁沈约】嘉树出巫隂分根徙上林白花如霰雪朱实似悬金布影临丹地飞香度玉岑自有凌冬质能守嵗寒心【出李元】
　　松
　　伐枝为龙骨嵗旱则官伐其枝为龙骨以祈雨盖三藏役龙意其树必有灵也【出酉阳杂爼】
　　偃盖山芳山有野人见一使者异服牵一白犬野人问居何地曰偃盖山随至古松下而没松形果如盖意使者乃松树精犬乃茯苓耳【出金陵记】
　　枯松复生明皇遭禄山之变銮舆西幸禁中枯松复生枝叶葱蒨宛如新植者后肃宗平内难再兴唐祚祥不诬矣
　　五粒松脂五代郑遨闻华山有五粒松脂沦入地千嵗化为药能去三尸因徙居华隂欲求之
　　龙挛虎跛有道人自天台来示余怪松图披之甚骇人自盘根于岩穴之内轮菌逼侧而上身大数围而髙不四五尺礧砢然蹙缩然干不假枝枝不假叶有若龙挛虎跛壮士囚之状【出陆龟怪松赞】
　　五大夫秦始皇上泰山风雨暴至休于树下因封其树为五大夫
　　栋梁用庾顗见和峤叹曰峤森森如千尺松虽礧砢多节施之大厦有栋梁之用【出和峤】
　　诗根为石所蟠枝为风所碎頼我有贞心终凌细草辈【出吴均】古松惟一树森竦讵成林独留麈尾影犹横偃盖隂云来聚云色风度杂风音孤生小庭里尚表嵗寒心【出隋炀帝】结根生上苑擢秀迩华池嵗寒无改色年长有倒枝露自金盘洒风从玉树吹寄言谢霜雪贞心自不移【出李徳林】
　　竹
　　东南之羙东南之羙者有防稽之竹箭焉【出尔雅】
　　凤翔千畮李从俨有竹千畮在凤翔惧侵民利未尝省理【出五代史】
