<!-- { "loadSidebar": true } -->
　　四顾山光接水光凭栏十里芰荷香清风明月无人管并作南来一味凉　风生髙竹凉雨送新荷气　紫燕将雏语夏深緑槐庭院不多隂西窗一夜无人问展尽芭蕉数尺心【出荆公】夏景多烦蒸山水暂追凉桐枝覆玉槛荷叶漏银塘壶盛仙客酒瓶贮帝台浆才人下铜雀侍妓出明光共欣陪宴赏千秋乐未央【出李徳林】毕竟西湖六月中风光不与四时同接天莲叶无穷碧映日荷花别样红【出东坡】野花成子落江燕引雏飞暗草熏苔径晴杨拂石矶【出潘逍遥】百花过尽緑隂成漠漠炉香睡晩晴病起兼旬疎把酒山深四月始闻莺【出陆务观】炎宫驾日照人低燕处征行总不宜商略人间可人处蕲州笛竹卷琉璃【出王三松】避暑恨无双羽翰银河亦恐浪花干坐来已倦还临水卧去无眠复倚栏拟截白云铺玉簟好收明月贮金盘如何一见张公子清论如氷洒座寒【出郑獬】汗浃衣巾诗癖减茶盈杯椀睡魔降　緑树隂浓夏日长雏莺上下弄新簧水晶帘动微风起一架荼防满院香【出髙骈】莎草放茵深防砌海榴喷火巧横墙纹鳞引子跳银海紫燕呼雏语画梁【出彦成】緑竿初长笋红颗未开莲蔽日髙髙树迎人小小船清风长入座夏月似秋天【出戎昱】麦秋桑叶大梅雨稻田新篱落栽山果池塘养锦鳞【出戴叔伦】
　　秋
　　鸣鹤戒露白鹤至八月白露降即鸣而相警【出风土记】击土鼓吹豳诗周礼籥章掌仲秋击土鼓吹豳诗以逆寒气
　　制秋风髙曲明皇制秋风髙一曲每奏则秋风徐来庭叶皆坠【出羯鼓録】
　　金神按节韩退之丰陵行是时新秋七月初金神按节炎气除
　　乗槎到天河近世有人居海上每年八月见槎来不违时遂赍一年粮乗之到天河见一妇织丈夫饮牛【出博物志】风起思莼张翰入洛齐王冏辟为大司马东曹掾冏时执权翰因见秋风起乃思吴中莼羮鲈鱼鲙曰人生贵适志何能为官数千里以要名爵乎遂命驾而归【出本传】龙火西頽七命曰龙火西頽【龙火火星也秋则西南见】
　　石雁飞鸣平固县覆笥山上有湖中有石雁每至秋天飞鸣如候时也【出南康记】
　　金笼蟋蟀唐妃妾每至秋时以金笼闭蟋蟀寘枕函畔夜听其声庶民之家皆效之也【出开元遗事】
　　火旻秋岸澄夕隂火旻团朝露火心星为秋候旻秋天也【出文选注谢灵运诗】
　　诗
　　斜廊连经阁初月照宵帷塞冷鸿飞疾园秋蝉噪迟露结林疎叶寒轻菊吐滋愁心逢此节长叹独含悲　爽气澄兰沼秋风动桂林露凝千片玉菊散一丛金日岫髙低影云空缀隂蓬瀛不可望泉石且娱心　菊散金风起荷疎玉露圆将秋数行雁离夏几林蝉云凝愁半岭露碎缬髙天还似成都望直见峨眉前　烟生遥岸隠月落半崕隂连山惊鸟乱隔岫断猿吟　山亭秋已满岩牖凉风度疎兰尚染烟残菊犹承露古石衣新苔新巢封古树歴览情无极只长轮光暮【并出唐太宗】鸟击初移树鱼寒欲苔断雾时通日残云尚作雷【出隋炀帝】日照前窓竹露湿后园薇夜蛩扶砌响轻蛾绕烛飞【出杨休之】池亭三伏后林馆九秋前清冷间泉石散漫杂风烟蕖开千叶影榴艳百枝燃约岭停飞斾凌波动画船【出萧慤】叶疎知树落香尽觉荷衰【出萧慤】寺凉僧耳目店冷客衣裘　鹰隼初増气松篁乍得风住僧山色里行客叶声中卧木晴梁涧轻云昼粉空何当归旧隠乗月啸维嵩【出何逊】火云犹未敛奇峰欹枕初惊一叶风几处园林萧瑟里谁家砧杵寂寥中　庭梧影薄晨霜落篱菊香寒晩吹生【出孙仅】北去南来休便休白苹吹尽楚江秋道人不是悲秋客一任晩山相对愁　洗涤炎埃宿雨晴井梧一叶报秋声气从缇室葭莩起风向白苹洲渚生节物暗惊悲宋玉田园归去诵渊明芸窻正草凌云赋呼吸胷中万斛清【出明道】半钩初挂黄昏月一镜新磨碧汉秋蝉女拽声过古木雁奴排阵起沧洲无端一笛侵云杪愁杀当年赵倚楼【出陆仓】登楼千里月欹枕一声蝉【出僧賛宁】野色青黄禾半熟云容黒白雨初收【出魏野】路绕寒山人独去月临秋水雁空惊【出虞纶】萤光连烛动月影带河流【出张正见】殿帐清炎气辇道含秋隂凄风移汉筑流水入虞琴云飞送断雁月上浄疎林滴沥露枝响空蒙烟壑深【出上官仪】尘榻无堪昼蕴隆又传秋思入层空碧梧枝上三更雨白藕花前一信风西郭平安初过雁北窻幽怨欲鸣虫无端心事从谁说爽气潇潇客梦中【出石井】菊花有意浮杯酒桐叶无声下井栏千里江山渔笛晩十年灯火客氊寒【出龙溪】寒蛩催织月笼秋独雁叫羣天拍水楚狂行歌惊市人渔父挐舟在葭苇【出山谷】渺渺塘隂下鸥鹭萧萧秋意满菰蒲【出陆游】玉琯凉初应金壶夜渐防仓池流稍洁仙掌露方团雁声风处断树影月中寒爽气长空净髙吟觉思寛【出杨师道】皎皎天月明奕奕河宿烂萧瑟含风蝉寥唳度云雁寒商动清闺孤灯暧幽幔耿介繁虑积展转长宵半【出谢恵连】旻天清且髙秋气发初凉白露下微津明月流素光凝烟泛城阙凄风入轩房【出刘铄】
　　冬
　　良月就盈左传曰良月十月也就盈数也
　　鱼负氷易通卦验曰大雪鱼负氷郑曰鱼负氷上近氷也
　　鹤语寒太康二年冬大寒南州人见二白鹤于桥下曰今兹寒不减尧崩年于是飞去【出异苑】
　　木皮三寸晁错书曰夫海胡貊之地积隂之处木皮三寸氷厚六寸
　　地冻一丈郭义恭广志曰北方地厚寒氷厚三尺地冻一丈
　　星回节南诏以十二月十六日为星回节是日登避风台命清平官赋诗彼国谓词臣为清平官
　　氷霜辰韦应物诗况复岁云暮凛凛氷霜辰
　　暖香宝云有僧舍盛冬若客至不燃薪火暖香一炷满室如春人归更收余烬【出云林异景志】
　　絮征袍李白子夜吴歌索手抽针冷那堪把剪刀明朝驿使发一夜絮征袍
　　一阳巾金门岁节曰洛阳人家冬至煎饧防珠戴一阳巾
　　层氷百丈东方朔神异经曰北方有层氷万里厚百丈飞雪千里楚词曰魂归来北方不可止曽氷峨峨飞雪千里
　　诗
　　喧尘是时息静坐对重峦冬深栁条落雪后桂枝残星明雾色尽天白雁行单云飞乍想阁水结逺疑纨晩橘隠重屏枯藤带迥竿岳隂连水气山峰添月寒　洞庭门未掩金壶漏已催曛烟生涧曲暗色起林隈陈根委落蕙细叶发香梅雁去衔芦止猿戏绕枝来　是节严冬景寒云曳落晖逺闻风瑟瑟乱视雪霏霏浪起川难度林深人至稀山禽背迳走野鸟歴塘飞【并出梁简文帝】晷度随天运四时互相乗东壁正昏中涸隂寒节升繁霜降当夕悲风中夜兴朱炎青无光兰膏坐自凝重衾无暖气挟纩如懐氷【出张华】严云乱山起白日欲还岁曛雾蔽穷天夕隂晦寒地瀚海有归期衰容不还稚令君且髙歌无念老方至【出鲍昭】北风吹窓琴自动拥炉不觉氊裘重孤城日落星斗稀一寸青霜压寒梦【出李新】看了青灯梦不成东风辊雪落寒声半生客里无穷恨告诉梅花説到明【出吴曽】歳事空余数行厯年劳才得几篇诗犹悭雪片下弥陇已放梅花开满枝便是东风来解冻春盘生菜属羣儿【出曽几】雪峰明晩景风雁急寒天【出皇甫冉】青烟已过满炉红庭树三更战北风浊酒初温煨栗熟今宵懽喜到衰翁【出陆仓】月影含氷冻风声凄夜寒　泛菊已成前日梦探梅又续去年狂【出诚斋】禽翻竹叶霜初下人立梅花月正髙【王止仲】

　　锦绣万花谷后集卷三
　　钦定四库全书
　　锦绣万花谷后集卷四
　　元日
　　首祚王羲之月仪书曰日往月来元正首祚太簇告辰微阳始布罄无不宜和神养素
　　端月玉烛寳典云元正端月
　　生酒唐长安风俗每至元日已后递饮酒相邀迎号传生酒【出法苑珠林】
　　放生雀邯郸以正朝献雀于赵王而缀以五防王大悦申叔以告子顺子顺曰正朝放之求有生也【出初学记】胶牙饧元日食胶牙饧取胶固之义【出荆楚歳时记】
　　却鬼丸梁武帝正月赐羣臣却鬼丸【出碎事】
　　造粉茘枝金门歳节曰洛阳人家正旦造丝鸡蜡燕粉荔枝
　　诗
　　川谷风景温城池草木发【出韦应物】堆盘红缕细茵蔯巧与椒花两鬬新竹马异时宁信老土牛明日莫辞春　苇桃犹在戸椒柏已称觞歳美风光应朝回日渐长【并出东坡】元旦家童催早起但搔白发惜残眠未将柏子簮新歳且与梅花叙隔年甥侄拜多身老矣亲朋来少屋萧然人生智力难求处只有称觞阿母前【出夫】
　　立春
　　刻龙像衔春书北朝媍人立春日进春书以青绤为帜刻龙像衔之或为虾蟇【出酉阳杂俎】
　　青幡后汉礼仪志立春之日立青幡
　　农祥晨正国语曰农祥晨正【农祥房星也晨正谓晨见南方立春之日也】竹管葭灰立春之日取宜阳金门竹为管河内葭草为灰以候阳气【出玉泉记】
　　鞭春牛立春前一日开封府进春牛入禁中鞭春开封祥符两县置春牛于府前至日絶早府僚打春府前百姓皆卖小春牛【出东京梦华録】
　　条风至易通卦验曰立春条风至宋均注曰条达万物之风
　　春幡胜立春之日士夫之家剪防为小幡谓之春或悬于佳人之头或缀于花枝之下又剪为春蝶春钱春胜以为戏
　　诗
　　青帝东来日驭迟暖烟轻逐晓风吹罽袍公子樽前觉锦帐佳人梦里知雪圃乍开红叶甲彩幡新剪緑杨丝殷勤为作宜春曲题向花牋贴綉楣【出韦庄】萧索东风两鬓华年年幡胜剪通花愁闻塞笛吹芦管喜见春盘得蓼芽　仙家日月本长闲送腊迎春亦偶然翠管银罂传故事金花防胜作新年　边庭无事羽书稀闲遣词臣送小诗共助至尊歌喜事今年春日得春衣　白发欹簮羞防胜黄耆煮粥荐春盘【出东坡】久狎渔樵作往还晚风宫殿梦催班邻娃似与春争道酥滴花枝防剪幡【出山谷】不恨凄凉侵晩景犹能语笑向春盘银杯酒色家家緑篛笠烟波处处寛一片梅花无复在却嫌新暖换余寒【出陆游】
　　上元
　　金吾放夜执金吾杖掌宫外戒非常水火之事唯正月十五夜勅许金吾弛禁前后各一日谓之放夜【出汉志】春月分光曲正月十五日宗于常春殿临光宴白鹭转花黄龙吐水金鳬银燕浮光洞攅星阁皆灯也奏月分光曲【出影灯记】
　　舎利放光雨花摩喝陁国正月十五日僧徒俗众云集观佛舍利放光雨花
　　膏粥祭蚕神吴县张成夜见一人立宅东南角谓成曰此地是君蚕室我即地神明日月半君宜作白粥泛膏于上以祭我必当令君蚕百倍言讫失所在成如其言年年得蚕也【出歳时记】
　　游凉州正月望明皇与叶法善游凉州烛灯十数里俄顷还而楼下歌舞未终也【出杂録】
　　诗
　　纱笼擎烛逢门入铜叶烧香见客游　灯花结尽吾犹梦香篆消时汝欲归回首凄凉十年事柑归遗满朝衣【出东坡】火树银花合星桥铁鏁开暗尘随马去明月逐人来游骑皆秾李行歌尽落梅金吾不禁夜玉漏莫相催【出苏味道】连甍珠阁迷仙阆几处星楼接绛河寳马縦横浮市照香尘撩乱夹春和【出宋贯之】夜来人散残更月晓陌犹存旧车辙彩灯城市已春风寒木人家犹臈雪【出张文】秦楼十二玉梯横紫府千门夜不扄疑是东君弄春色防云移下一天星【出诗话】谁家见月能闲坐何处闻灯不看来【出崔液】
　　社日
　　枌榆髙祖初起祷丰枌榆社四年诏御史治枌榆社春以羊彘祠之【出通典】
