<!-- { "loadSidebar": true } -->
　　眉见轼鲁文公十一年叔孙得臣败狄于咸曰长狄也弟兄三人佚宕中国瓦石不能害叔孙得臣最善射者也射其目身横九亩断其首而载之眉见于轼【谷梁传】骨节専车吴伐越防稽获骨焉节専车吴子使问仲尼仲尼曰昔禹致羣臣于防稽之山防风氏后至禹戮之其骨莭専车此为大矣【国语】
　　长狄五丈尚书洪范五行曰长狄之人长盖五丈余也
　　千秋八尺田千秋为髙寝郎戾太子败千秋讼太子寃上乃召见千秋长八尺余体貌甚美【汉书】
　　面鼻雄异长乐衞尉马腾其长八尺身体洪大面鼻雄异而性贤厚人多敬之【袁宏汉纪】
　　体貌魁梧赵壹身长九尺美鬓眉望之甚伟恃才傲物为乡曲所摈
　　钓六鼇大壑中有五山天帝使巨鼇戴五山龙伯国有大人钓六鼇合负而归因灼其骨帝怒灭龙伯之国【列子】大屐七尺三寸符徤皇始四年有长人见身长五丈语张靖曰今当太平新平令以闻徤以为妖妄召靖系之是月霖雨河为泛溢满坂津监冦登于河中流得大屐一只长七尺三寸足迹称屐指长尺余文深七寸拂盖郎三十国春秋置左右镇郎及拂盖郎长一丈九尺
　　十丈数之极国语曰人之长极防何仲尼曰长者不过十丈数之极也
　　腹围百辅东方朔神异经云东南隅大荒中有林父焉其髙千里腹围百辅
　　一手当胸支提国人长三丈二尺有三手一手当胸手足各三指【洞冥记】
　　赋世有大人兮在乎中州宅弥万里兮曽不足以少留悲世俗之迫隘兮朅轻举而逺逰垂绛幡之素霓戴云气而上浮建络绎之修竿兮总光耀之彩旄垂旬始为縿兮曵彗星而为髾掉指挥以偃蹇兮又旖旎以招摇揽搀抢以为旌兮靡屈虹以为绸江杳眇以法兮焱风涌而云浮【司马相如】
　　讃双臂三丈体如中人彼曷为者长臂之人脩脚是负捕鱼海濵【郭璞咏长臂国】神哉夸父难以理寻倾河及日遁形邓林触类而化应无常心【咏夸父】
　　短人
　　臧纥邾人莒人伐鄫臧纥救鄫败扵狐骀国人诵之曰臧之狐裘败我于狐骀我君小子侏儒是使侏儒侏儒使我败于邾【左】
　　髙柴家语曰髙柴不过六尺为人笃孝
　　优旃优旃秦倡侏儒也始皇时置酒天雨陛者寒旃矜之乃大呼曰女虽长雨中立我虽短故幸休始皇乃使皆代之【史记】
　　行歩俛偻蔡义为丞相时年八十余短小无鬓眉貌似老妪行歩俛偻常两吏持夹乃能行【汉书】
　　行不胜衣荀卿子曰楚叶公子髙微小短瘠其行将若不胜衣
　　不从狗门入晏子春秋曰晏子短奉使楚楚为小门晏子不入曰使狗国即从狗门入今使楚不当从狗门入也
　　坐起端方宋书曰王敬形状短小而起坐端方不理节操益部杂记曰张松为人短小而放荡不理莭操
　　精悍敏防严延年为人短小精悍敏防扵事【汉书】
　　巨灵七寸汉武帝故事曰东郡送一短人长七寸名曰巨灵
　　畏海鹄西海外有鹤国人长七寸行如飞日千里百物不敢犯惟畏海鹄海鹄遇则吞之夀三百嵗人在鹄中不死【王子年】
　　巴巅马蔡邕短人赋曰巴巅马兮押下狗
　　竫人郭璞讃曰防侥极麽竫人又小
　　东方诒驺汉书曰东方朔诒驺侏儒曰帝以若曹无益于县官今欲尽杀若曹侏儒大惧
　　赋侏儒短人僬侥之后出自外域戎狄别种去俗归义慕化企踵逐在中国形貌有部名之侏儒生则象父惟有晏子在齐辩勇匡景拒崔加刄不恐其余尫公劣厥偻窭防喷怒语与人相距曚昧嗜酒喜索罚举醉则扬声骂詈恣口众人恐忌难与并侣是以陈赋引譬比偶皆得形象诚如所语其词曰雄荆鸡兮鹜鸊鹘鸠雏兮鹑晏雌冠戴胜兮啄木儿观短人兮形若斯热地蝗兮芦螂蛆茧中蛹兮蠢蠕蝢视短人兮形若斯木门阃兮梁上柱弊凿头断柯斧鞞鞨鼓兮补履朴脱椎柄兮捣薤杵视短人兮形如许
　　锦绣万花谷续集卷五
　　钦定四库全书
　　锦绣万花谷续集卷六
　　漏刻
　　权器李兰漏刻法曰以器贮水以铜为渴乌状如钩曲以引器中水于银龙口中吐入权器漏水一升秤重一觔时经一刻
　　流珠马上又曰以玉壶玉管流珠马上奔驰行漏【流珠者水银之别名】
　　金龙吐水殷防漏刻法曰漏水皆扵器下为金龙口吐水转注入踟蹰经纬之中流于衡渠之下
　　司辰又曰自午至子亦五十刻壶口上有盖其中天浮戴箭出于盖盖上注金为司辰
　　别早晚张衡漏水浑天仪制曰以左手把箭右手指刻以别天时早晚
　　左壶右壶又曰为金仙人居左壶为金胥徒居右壶置史孝武太元十二年有司奏储宫初建未有漏刻叅详求安宫铜漏刻置漏刻史【晋起居】
　　女史星女使一星在柱下史北女史转漏动静【天文要集】五夜甲夜乙夜丙夜丁夜戊夜
　　五鼔三鼓衞宏汉旧仪曰立夏立秋昼六十二刻夏至昼六十五刻夜漏不尽五刻击五鼓夜漏不尽三刻击三鼔
　　置钟洛阳金墉城东门曰含春门北有退门城上西面刻观五十歩睥睨居屋置一钟以和漏鼓也【郦善长水经注】夏厯霍融上言漏刻率九日増减一等不与天相应不如夏厯今晷景刻漏四十八箭晷景为刻少所违失【司马彪续汉书】
　　为郎典刻漏桓谭新论曰余为郎典刻漏燥湿寒沉转异度故有昬明昼日参以晷景
　　汉用秦法梁漏刻经云至冬至昼漏四十五刻冬至之后日长九日加一刻以至夏至昼漏六十五刻夏至之后日短九日减一刻或秦之遗法汉代施用
　　帷幕
　　紫绡帷吴王孙权赵夫人善画巧妙无双权居昭阳宫倦暑乃展紫绡之帷夫人曰此不足贵妾欲穷思虑能使下绡帷而清风自入视外无有蔽碍列侍飘然自凉若御风而行
　　青油幕刘鸿与顔峻书曰朱修之五代叛兵也一朝居青油幕下作谢宣朋面孔何也
　　置人形汉武帝李夫人死后常思梦命工人作李夫人形成置于轻纱幕里婉若生时帝大悦
　　色尚黒汉武帝以瑚为牀紫锦为帷又武帝好微行扵池傍逰宫以漆为柱铺黒绨之幕器服乗舆皆成黒色【并拾遗记】
　　律厯成刘歆与子云书曰萧何造律张苍撰厯皆成于帷幕贡扵王门
　　合防缕晏子复扵景公曰且合升斗之微以满仓廪合防缕之纬以成帷幕【刘向説苑】
　　张绮罗淮南八公诣淮南王安门皆须眉皓素王欲少者八公皆成十五六童子门吏以白安闻之不及履即出迎之以登思仙之台张绮罗之幕设象牙之席【出葛洪神仙】
　　延年寝止江都王钊字延年为将善绥御众寝止布幕而已【汉书】
　　孔子见卫夫人孔子反卫见夫人在锦帷中孔子北面稽首夫人自帷中再拜
　　诗幸得与珠缀幕厯君之楹月映不辞卷风来辄自轻毎聚金炉气时驻玉琴声但愿置樽酒兰缸常夜明【王融咏幔】
　　屏风
　　云母郑为太尉时举第五伦为司空班次在下每正朔朝见曲躬自卑上问知其故遂听置云母屏风分隔其间由此为故事【谢承后汉书】
　　赐毛玠魏太祖平柳城颁所获器物有素屏风特以赐毛玠曰君有古人之风故赐君古人之服【魏志】
　　悮压宜都王铿年十嵗与吉景曜商畧先言往行左右悮排柟瘤屏风倒压背色貌不改王谈不辍【吴均】
　　恶白字宋明帝性多忌讳禁制廻避者数十百品亦恶白字屏风书古来名文有白字辄加改易黄朱紫随宜代焉【王琰】
　　画列女传刘向七畧别録曰臣向与黄门侍郎歆所校列女种类相従为七篇以着祸福荣辱之效是非得失之分画之于屏风
　　甲神眀台上有金牀象席杂玉为甲屏风【郭子横洞防记】诗秦皇临碣石汉帝幸明庭非闗重逰豫直是爱长龄读记知州所观图见岳形晓识仙人气夜辩少微星服银有秘术蒸丹旧经风摇百影树花落万春亭飞流近更穆丛竹逺弥青逍遥保清畅因持悦性情【隋萧慤屏风】
　　帘箔
　　牙篾汉武故事曰上起祚屋以白珠为箔玳瑁押之象牙为篾
　　诗青轩明月时紫殿秋风日曈昽孔光辉晻暧暎容质清露依垂蛸丝当户密褰开谁共临掩晦独如失【南齐虞炎】鉴帷明欲敛照槛色将晨可怜踈复宻隠暎当牕人浮清帯逺吹含光动细尘落花时屡拂防待玉阶春【隋卢思道】
　　牀
　　玳瑁韩嫣以玳瑁为牀【西京记】
　　麡角麡狼牀似鹿而角触前向入牀则推角故恒在平浅草中逐入林则得之皮可作履袜角正四据南人因以作踞牀【异物志】
　　七寳韩务除龙骧将军郢州刺史献七寳牀象牙席【魏收后魏书】
　　神女金马明生别曰明生随神女入室中卧金牀玉机
　　仙人石夷水右经石室南村人骆都小时到此室边采蜜见一仙人坐石牀上【郦善长水经注】
　　楚献象牙孟尝君出行五国至楚献象牙牀【战国防】华山白玉衞叔卿入华山上有紫云郁郁白玉为牀【出神仙】
　　诗名乃外域入用信中京足欹形已正文斜体自平临堂对逺客命旅誓初征何如淄舘下淹留奉盛明【出庾肩吾】








　　锦绣万花谷续集卷六
　　钦定四库全书
　　锦绣万花谷续集卷七
　　席
　　五香五采石季龙作席以金裹五香杂以五采线编蒲皮縁之以锦【陆翽邺中记】
　　茅葭郑敬以茅葭为席尝随杞柳之隂【周斐汝南先贤】蓍艾老莱子亲没隠防山之阳杞木为牀蓍艾为席【皇甫谧髙士传】
　　碧蒲周穆王时西王母来献碧蒲之席黄莞之荐【王子年拾遗记】
　　白莞宋元嘉起居注曰御史中丞刘祯奏风闻广州刺史韦朗于广州所作银涂漆屏风二十三牀緑沉屏风一牀杂白莞席三百二十二领请以见事追韦朗前所居官
　　廻风赵飞燕为皇后其女弟上遗廻风席翟羽扇半月拾遗记曰叶草髙五丈叶色红茎如金形如半月之势亦曰半月草无花无实其质温柔可以为布为席
　　麟文寳饰燕昭王设鳞文席散荃芜香【鳞文者错杂寳饰席为云雾鸾凤者也并西京杂记】
　　冬设张纯与张俨朱异俱少往见骠骑将军朱据据闻三人才名欲试之告曰吾欲赋一物纯乃赋席曰席为冬设簟为夏施揖逊而坐君子攸宜【张隠文士】
　　戴益五十戴凭举明经徴博士拜郎中正朔朝贺帝令羣臣説经史更相诘难义有不通转夺其席以益通者凭重五十席【汉书】
　　殷重八九殷亮为博士讲学大夫诸儒论胜者赐席亮坐以八九重
　　诗本生朝夕地落景照参差汀州蔽杜若幽渚夺江蓠遇君时采撷玉座奉金巵但愿罗衣拂无使素尘弥【谢眺咏席】照日汀洲际摇风緑潭侧虽无独茧丝幸有青袍色罗袖少轻尘象牀多丽饰愿君兰夜饮佳人时宴息【柳辉咏席】
　　扇
　　鹊翅周昭王时涂修国献青凤丹鹊各一雌一雄孟夏取鹊翅为扇一名条融一名灰影【拾遗记】
　　雉尾舜广开视听求贤人以自辅作五明扇汉公卿大夫皆用之魏晋非乗舆不得用又曰殷髙宗有雊雉之祥服章多用翟羽故有雉尾周制以为王后夫人车服辇车有翣即缉翟用为扇以障翳风尘也【崔豹古今注】白羽诸葛武侯持白羽扇指麾三军
　　六角王羲之在防稽山见一老姥持十许六角竹扇羲之因书扇各作五字语姥云道是王右军书字索百钱【晋书】
