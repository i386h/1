<!-- { "loadSidebar": true } -->
　　寒具油桓好蓄法书名画客至甞出观客食寒具而油污其画后遂不设寒具【寒具今油饼也刘禹锡佳话】
　　永宁里王涯破垣唐王涯居永宁里蓄名书画以金玉为匳轴凿垣贮之重复固秘及被诛为人破垣剔取金玉而弃书画于道
　　酒醒画于地蜀有孙大古善画山水又有李懐衮虽夜中酒醒睡觉得意时急起画于地迟明冩之则优于平居所画也【东斋记事】
　　僧择仁画松永嘉僧择仁画松一日梦看四百条龙自是臻于神每醉挥墨醒后乃补之形状极于奇恠常醉永嘉市顾竹壁取拭盘布濡黑洒其上来日少増修为狂根枯枿人伏其神【笔谈】
　　以小为大画牛虎皆画毛惟马不画毛予以问画工不能对大凡画以大为小所以毛细不可画牛虎虽是以大为小但牛虎深毛马浅毛理须有别故名为小牛小虎约略拂拭自有神观若画马如牛虎之大理当画毛盖见小马无毛遂亦不比庸人袭迹非可与论理也【笔谈】以大观小李成画山上亭馆及楼塔之类皆仰画飞檐其说以谓自下望上如人平地望塔檐间见其榱桷此谬论也大都山水之法盖以大观小如人观假山以上望下只合见一重山又如屋舍不应中庭及后巷李君不知以大观小之法折髙折逺自有妙理岂在掀屋角也
　　韦偃朱景画断云韦偃伯父工龙马父鸾工山水松石偃又工仙僧老松异石人知其善画马不知松石更工
　　黄梅出山图黄梅出山图王维所画黄梅曹溪二人气韵神检皆如其人王仲圭最爱之
　　雪里芭蕉王维画物多不问四时如画花徃徃以桃杏芙蓉莲花同画一景画袁安卧雪图有雪中芭蕉【画评】仲由木劒昭君帷防吴道子画仲由戴木劒阎令公画昭君着帷帽殊不知木劒创于晋代帷帽兴于本朝举此凡例亦画之病也【名画记】
　　佛光风不可动今画工画佛光有圎匾如扇者谓身侧则光侧此大谬也渠但见雕木佛耳不知此光常圎又有画行佛光尾向后谓之顺风光此又谬也佛光乃定果之光虽刼风不可动岂常风能摇哉【笔谈】上古之画迹简而意淡顾陆之流是也中古之画细宻而精防展郑之流是也吴纵以恠石崩滩山水之变始于道成于李思训父子树石之状妙于韦偃穷于张通又若王右丞之深重杨仆射之竒赡王宰之巧宻刘商之取象【名画记】
　　董羽董羽江左人善画水太宗作端拱楼命羽四壁画龙水羽极其精思半年而毕意望恩赏太宗与宫嫔登楼皇子幼遥见画壁惊亟令圬墁之卒不获赏
　　无古人格致近者名画赵昌花写生逼真笔法较俗无古人格致然时亦未有其比昌毎题其画末曰劒南樵叟【归田録】蜀有赵昌善画花毎晨露绕栏谛玩手中调色写之自号写生赵昌人谓赵画染成验之者以手扪摸不为采色所隐者乃真也【东斋记事】
　　东丹王赞华契丹阿寳机以长子突欲为东丹王后奔于唐明宗赐其姓更名赞华　图画见闻志云东丹王善画人物鞍马而马尚丰肥笔乏壮气
　　不眼顾长康毎画人数年不眼人问之答曰四体妍媸本无妙处神写照正在阿堵中
　　痴絶顾恺之小字虎头以一厨画寄桓悉糊题之乃发而取之好脩理而还之恺之见封题如初直云妙画通神变化而去云顾长康有三絶文絶画絶痴絶画狮子愈疟建康有陆溉患疟医疗无效有顾光实能画遂命笔画一狮子令于外榜之谓陆曰可防心祈祷当有验如言中夜闻户外有窸之声明日看狮子口臆有血淋溉病乃愈【穷怪録】
　　生枝枯枝唐张藻善画甞以手握双笔一时齐下一为生枝一为枯枝生枝则润含春泽枯枝则干裂秋风【画断】朱繇画唐末朱繇善画世所收吴道子画多朱繇笔也八景本朝度支员外郎宋廸工画其得意处有平沙落鴈逺浦归防山市晴岚江天暮雪洞庭秋月潇湘夜雨烟寺晩钟渔村落照【墨客挥犀】
　　时称第一名画评曰李成营丘人能画山林时称第一山谷云郭熈因为蘓才翁家摹六幅李成骤雨从此笔墨大进
　　工画寒林郭熈河阳人熈宁初为御史院艺字工画山水寒林【郭若虚见闻志】
　　尤工小景恵崇建阳人工画鹅鴈鸥鹭尤工小景烟汀雾渚虚旷之象
　　神明殊胜顾长康图裴楷后于颊上加三毛觉神明殊胜【本】
　　藏秘阁之画淳化元年太宗出古画蔵之阁上有顾恺之画王维像韩干马薛稷鹤戴崧牛又近代东丹王李賛华千角鹿蜀黄筌白兎皆一时之妙也东丹王契丹人名托云【蓬山志】
　　画塑一法古画塑一法杨恵之与吴道子同师张僧繇学画恵之见道子笔法已至不服居其次乃去学塑亦为古今第一【邵氏録】
　　诗堂上不合生枫树恠底江山起烟雾闻君扫却赤县图乗兴遣画沧洲趣画师亦无数好手不可遇对此融心神令君重毫素岂但祁岳与郑防笔迹逺过杨契丹得非圃裂无乃潇湘飜悄然坐我天姥下耳边已似闻清猿反思前夜风雨急乃是满城鬼神入元气淋漓障犹湿真宰上诉天应泣野亭春还杂花逺渔翁暝踏孤舟立沧浪水深青溟阔欹岸侧岛秋毫末不见湘妃鼓瑟时至今斑竹临江活刘侯天机精爱画入骨髓自有两儿郎挥洒亦莫比大儿聪明到能添老树巅崖里小儿心孔开貌得山僧及童子若耶溪云门寺吾独胡为在泥滓青鞋布袜从此始【老杜出水障歌】十日画一水五日画一石能事不受相促逼王宰始肯防真迹壮哉昆仑方丈图挂君髙堂之素壁巴陵洞庭日本东赤岸水与银河通中有云气随飞龙渔人舟子入浦溆山水尽亚洪涛风尤工逺势古莫比咫尺应须论万里焉得并州快剪刀剪取吴松半江水【老杜题王宰山水图歌】老夫清晨梳白头都道士来相访握发呼儿延入户手提新画青松障障子松林静杳冥慿轩忽若无丹青隂崖却承霜雪榦偃盖反走虬龙形老夫平生好奇古对此兴与精灵聚已知仙客意相亲更觉良工心独苦松下丈人巾屦同偶坐自是商山翁怅望聊歌紫芝曲时危惨淡来悲风【题李尊师松】天下防人画古松毕宏已老韦偃少絶笔长风起纎末满堂动色嗟神妙两株惨裂苔藓皮屈铁交错回髙枝白摧朽骨龙虎死黒入太隂雷雨垂松根胡僧憩寂寞厐眉皓首无住着偏袒右肩露双脚叶里松子僧前落韦侯韦侯数相见我有一匹好素绢重之不减锦绣段已今拂拭光凌乱请公放笔为直干【老杜韦偃双松歌】楚公画鹰鹰戴角杀气森森到幽朔观者贪愁掣臂飞画工不是无心学此鹰写真在左绵却嗟真骨遂虚梁间燕雀休惊怕亦未抟空上九天【杜题姜楚公鹰】髙堂见老鹘飒爽动秋骨初惊无拘挛何得立突兀乃知画师妙巧刮造化窟写此神俊姿充君眼中物乌鹊满樛枝轩然恐其出侧脑看青霄宁为众禽没长翮如刀劒人寰可超越乾坤空峥嵘粉墨且萧瑟缅思云沙际自有烟雾质吾今意何伤顾步独纡郁【杜甫画鹘行】素练风霜起苍鹰画不殊身思狡兔侧目似愁胡绦镞光堪摘轩楹势可呼何当击凡鸟毛血洒平芜【杜咏鹰】郑公粉绘随长夜曹霸丹青已白头天下何曾有山水人间不解重骅骝【老杜】往时李成写骤雨万里古色毫端聚人行深蔵鸟不度便觉非复鹅溪素龙眠老腕作阳闗比风低草雪埋山行人客子两愁絶未信蒲萄能解顔【李彭】五日十日一水石此言虽工盖其迹请看天地开辟初炼就日魂镕月魄贵人费尽数寸管中有江湖万里客【徐师川】世人只数曹将军谁知虎头非痴人腰间大羽何足道颊上三毛自有神平生狎侮诸公子戏着幼舆岩石里故教世世作黄冠布袜青鞋弄云水【坡赠善画李道士】论画以形似见与儿童隣赋诗必此诗定知非诗人诗画本一律天工与清新边鸾雀写生赵昌花神如何此两幅疎淡含精匀谁言一红解寄无边春　瘦竹如幽人幽花如处女似昂枝上雀摇荡花间雨若人防天巧春色入毫楮悬知君能诗寄声求妙语【并坡与王簿书】天容玉色谁敢画老师古寺昼闲房梦中神授心有得觉来信手笔已忘幅巾常服俨不动孤臣入门涕自滂元老侑坐须眉古虎臣侍立冠劒长平生惯写龙鳯质肯顾草间猿与麞都门踏破铁门限黄金白璧空堆牀迩来摹写亦知我谓是先帝白发郎【坡赠写御容僧】贵人多金身复闲争买书写不计钱已将铁石充逸才更补朱繇为道烟薫屋满装玉轴鹿皮苍璧知谁贤吴生冩佛本神授梦中防化飞空仙觉来落笔不轻意神妙独到秋毫巅我昔长安见此画叹惜至寳空澘然素丝断续不忍看已作蝴蝶飞聮翩志公彷佛见刀尺脩罗天女由媸妍如观老杜飞鸟句脱字欲补知无縁贵人一见空羞怍锦嚢千纸何足捐不须更用博麻缕付与一炬随飞烟【坡旻画】玉堂昼掩春日闲中有郭熈画春山鸣鸠乳燕初睡起白波青嶂非人间离离短幅开平逺漠漠踈林寄秋晚却似江南送客时中流回头望平巘伊川佚老鬓如霜卧看秋山思洛阳为君纸尾作行草炯如嵩落浮秋光我从公逰如一日不觉青山映黄发为画龙门八节滩待向伊川买泉石【东坡题文潞公跋郭熈画】
