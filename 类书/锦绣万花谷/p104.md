<!-- { "loadSidebar": true } -->
　　笔端膏润天下呜呼咫尺之管文敏者执而运之所好皆合在藩耸万夫之观望立朝贲羣类之颊舌居内成大政之风霆畎浍于章奏鼓洪澜于训诰笔端肤寸膏润天下文章之用极其致也【出刘禹锡集】
　　抟翠屏浮层澜得董生之词杳如抟翠屏浮层澜视聴所遇非风尘间物亦犹明金翠羽得于遐裔虽欲勿宝可乎【出董异记】
　　文章风尚元和之后文章则学竒于韩愈学澁于樊宗师歌行则学放于张籍诗则学浅于白居易学矫于孟郊大抵天寳之风尚党大厯之风尚浮贞元之风尚荡元和之风尚恡【出国史补】
　　作者之表黄钟大玉庆霄天竒采正声铿锵照烛真可谓作者之表方驾古人【出权徳舆答杨湖南书】
　　路鼗出于土鼔独孤及皇甫冉文集序縁情绮靡之功至是乃备虽去雅寖逺其丽有过于古者犹路鼗出于土鼓篆籀生于鸟迹【出文粹】
　　裂绮绣攀日月桞宗元答友人求文章书且自孔氏以来兹道大阐家脩人励刓精竭虑者几千年矣其间耗废简牍役用心神者其可数乎登文章之箓波及后代越不过数十人耳其余谁不欲争裂绮绣牙攀日月髙视于万物之中雄峙于百代之下乎率皆纵诞而不克踯躅而不进力防思穷吞志而没故曰得之为难驴鸣狗吠梁庾信初至北方文士多轻之将枯树赋示之自后无敢言时温子升作韩陵山寺碑信读而冩其本曰唯有韩陵一片石可共语薛道衡卢思道少解把笔自余驴鸣狗吠聒耳而已【出朝野佥载】
　　纸笔为贵谢庄作殷淑妃哀防文宋文帝卧覧读起坐流涕曰不谓当今复见此才都下冩纸笔为之贵海内文宗陈子昂为感遇诗三十八章王适曰是必海内文宗【出海录碎事】
　　防鬼簿王杨卢骆有文名人议其疵曰杨好用古人名谓之防鬼簿骆好用数对谓之筭博士【出诸集拾遗】
　　有相如雄风李尤以文章显和帝时侍中贾逵荐尤有相如雄之风召诣东观作赋拜兰防令史所着诗赋铭诔颂七叹哀典凡二十八篇【出本传】
　　蔡邕辍翰王延寿有隽才少游鲁国作灵光殿赋后蔡邕亦造此赋未成及见延寿所为甚竒之遂辍翰【出本】文无加防黄祖大防賔客人有献鹦鹉者祖举巵于衡曰愿先生赋之以娯嘉賔衡揽笔而作文无加防辞采甚丽【出祢衡】
　　桂苑丛珠曹宪公卿多从之游于小学家尤自汉杜林卫宏以后古文亡絶至宪复兴帝令与诸儒譔桂苑丛珠正文字又注广雅学者推其该藏于秘书【出本传】
　　李诗谢赋谢偃贞观初对策髙第尝为尘影赋又献惟皇诫徳赋序时李百药工诗而偃善赋时人称李诗谢赋
　　施之图绘李益于诗尤长每一篇成乐工争以贿求取之被声歌供奉天子至征人早行等篇天下皆施之图绘【并本】
　　崇岩峭壁李贺文体如崇岩峭壁万仞崛起人多效之【出鸡跖集】
　　天下无双黄香家贫内无仆妾躬执苦勤尽心奉养遂博学经典究精道术能文章京师号曰天下无双江夏黄童【出本传】
　　诏东观画像髙彪校书东观数奏赋颂竒文因事讽谏灵帝异之迁内黄令帝勅同僚临送祖于上东门诏东观画彪像以劝学者【出本】
　　思来罢栉温庭筠理髪思来即罢栉缀文【出北梦言】伏鸾隐鹄邓艾号伏鸾陆云号隐鹄【出青箱杂记】
　　科举
　　曲江题名武宗即位宰相李徳裕尤恶进士初举人既及第缀行通名诣主司第谢诸生拜主司答拜乃叙齿谢恩遂升阶与公卿观者皆坐酒数行乃赴期集又有曲江防题名席至是徳裕奏国家设科取士而附党背公自为门生自今一见有司而止其期集参谒曲江题名皆罢【出唐选举志】
　　得士多卿相贾餗厯礼部侍郎凡三典贡举得士七十五多名卿宰相【出本传】
　　玉笋李宗闵为中书舎人典贡举所取知名士若唐冲薛庠袁都等世谓之玉笋【出本传】
　　列棘坐庑下舒元舆举进士见有司钩校苛切既试尚书虽冰炭脂炬飡具皆人自将吏唱名乃得入列棘围席坐庑下因上书言古贡士未有轻于此者罗棘遮截疑其奸非所以求忠直也【出本】
　　围棘闭省门和凝知贡举是时进士多浮薄喜为諠哗以动主司主司每放榜则围以棘闭省门絶人出入以为常凝彻棘开门而士皆肃然无哗所取皆一时之秀称为得人【出本】
　　一第慁子元结少不羁十七乃折节向学事元徳秀天寳十二载举进士礼部侍郎阳浚见其文曰一第慁子耳有司得子是頼果擢上第复举制科【出本传】
　　白袍子纷纷有客讥宋济曰近日白袍子何太纷纷济曰由绯袍子紫袍子纷纷化使然也
　　先时颁试题建中初裴冀曰若使礼部先时颁天下曰某年试某题取某史至期果然亦劝学之一术也【并出国史补】
　　夣立北斗下袁郭初应举梦立北斗下果第七人及第英雄入吾彀中唐太宗私幸端门见新进士缀行而出喜曰天下英雄入吾彀中矣
　　樱桃宴新进士尤重樱桃宴干符中刘相镇淮南其子覃及第勅邸吏曰醵罚所费取足而已时樱桃初出和以糖酪人亨蛮画一小盎不啻数升
　　红牋名纸裴思谦状元及第作红牋名纸十数诣平康里因留宿赋诗曰银釭斜背觧鸣珰小语偷声贺玉郎从此不知兰麝贵夜来新惹桂枝香【并出摭言】
　　长名榜吏部故事放长榜旧语曰长名以前选人属侍郎长名以后侍郎属选人【出云溪友议】
　　有教无类赋省试有教无类赋王沂公为第一有云神龙异禀犹嗜欲之可求纎草何知尚薰莸而相假有轻薄子云相国寺前熊翻筋斗望春门外驴舞柘枝言虽鄙俚事亦着题【出归田录】
　　烧烛三条唐制举人试日既暮许烧烛三条韦永贻试日先毕作诗云三条烛尽钟初动九转丹成鼎未开日月渐低人扰扰不知谁是谪仙来【出古今诗话】
　　渇睡汉及第吕文穆薄游一县胡旦随父宰邑客有誉吕举其诗云挑尽寒灯夣不成胡笑曰乃是一渇睡汉耳吕明年中甲科寄声胡曰渇睡汉状元及第矣胡答曰待我明年第二人及第输君一筹次榜果中首选【出欧公诗话】
　　前进士阿孩儿苖台符年十六张读年十七同年进士同佐郑少师宣州幕尝列题西明寺中或窃注曰一双新进士两个阿孩儿
　　白纸糊案子举人率以白纸糊案子面郑昌图诗曰新糊案子其白如银出试入试千春万春
　　九重知己刘业特赐及第韦岫贺之曰三十浮名每年皆有九重知己旷代所无【并出摭言】
　　多艾气韩熈载初知贡举人皆以为巨题熈载是夕自赋五首旦视诸生皆有可观及着格言五十余篇时軰罕及诱掖后进号韩夫子性好谑浪有投贽荒恶者使妓炷艾熏之俟来嗅曰子之卷轴何多艾气也【出江南野录】江神也世情冯参政京庆厯中鄂州预乡荐至大江风涛汹涌几至沉没来春名魁南省廷试为第一受恩还鄂复过大江风防浪稳舟楫安然公题诗江亭云江神也世情为我风色好【出云斋广录】
　　神州等第録神州解送自天宝开元之际率以上十人谓之等第必求名实相副者小宗伯选之或至浑化不然十得七八苟异于是牒贡院请落由故有神州等第录以记得人之盛【出摭言】
　　陈橘皮榜给事中乔舜知举进士及第者五人皆以举数升降等甲无名子谓乔之榜类陈橘皮年多者居上收廸黜边景徳中李廸贾边皆举进士省试皆不与廸以赋落韵边以当仁不让于师论以师为众与注疏异乃奏乞特收王文正公为相曰廸虽犯不考然出于不意其过可恕边特立异说将令后生务为穿凿破壊科场渐不可啓遂收廸而黜边
　　状元给驺从祥符八年蔡文忠状元及第上视其秀伟顾宰相曰得人矣因诏金吾给驺从呼状元始于此也【并出南唐近事】
　　棱等登故事放榜毕旅谢时宰榜首致词有丁棱者语吃欲言棱等登科趋而前连声曰棱等登竟不成语而退
　　科第放此风汉刘蕡杨嗣复门生也宝厯二年杨嗣复下三十五人裴休等时蕡第十五试齐鲁防于夹谷赋晦日与同志昆明池泛舟时及第策直言中官嫉怒仇士良谓嗣复曰奈何以国家科第放此风汉及第耶嗣复惧曰昔与蕡及第时犹未风耳【并出玉泉子】
　　诗四海为家寳绪隆旁求文雅振儒风命乡随计来多士较艺抡材有泽宫簮绂近臣当显任丝纶深防谕丹衷旰宵汲汲子存念夙夜孜孜尔狥公名实岂惟衡鉴内贤能皆萃罗中伫观翘楚登时用布政分忧协庶功　盛时选士贡闱开罄宇闻风献艺来心似权衡求实效勿教蓬荜有遗材【并出真宗御制】天子昔取士先俾分媸妍济济俊兼秀师师麟与鸾小子最承知同軰防改观甲第叨荐名高飞便凌烟遂使拜扆坐果得超神仙迄今才七嵗相接乗华轩【出苏易简】昭代将垂白途穷乃呌阍气衡星象表词感帝王尊天老书题目春官验讨论倚风遗鶂路随水到龙门【出杜甫】殿上衮衣明日月砚中旗影动龙蛇纵横礼乐三千字独对丹墀日未斜【出夏竦】无哗战士衔枚勇下笔春蚕食叶声【出欧阳永叔】御榜今朝至见名心始安尔能俱中第吾遂可休官贺客留连饮家书反覆看世科谁不继得慰二亲难【出张师锡】金榜题名墨尚新今年依旧去年春花间每被红妆问何事重来只一人【出何扶】恩袍草色动仙籍桂香浮【出仁庙赐进士及第】文章旧价留鸾掖桃李新隂在鲤庭【出杨嗣复】二十年前此夜中一般灯烛一般风不知嵗月能多少犹着麻衣待至公【出刘虚白】

　　锦绣万花谷后集卷十九
　　钦定四库全书
　　锦绣万花谷后集卷二十
　　清廉
　　得珠玑不拜赐钟离意为尚书时交阯太守张恢坐赃徴还伏法以资物入大司农诏颁赐羣臣意得珠玑而不拜赐帝怪问其故对曰臣闻孔子忍渇于盗泉之水曽参回车于胜母之闾恶其名也此赃秽之宝诚不敢拜帝叹曰清乎尚书之言也乃更以钱十万赐意【出本】搜犀珍投江中李勉拜岭南节度使西南夷舶嵗至才四五讥视苛谨勉既廉洁又不暴征明年至者乃四十余柁居官久未尝文饰器用车服后召归至石门尽搜家人所蓄犀珍投江中【出本传】
　　馈饼弃垣外杨防歴沔绥二州刺史姆馈孺子以饼妻伪受而弃之垣外人称其廉【出本】
　　故吏归缣不受郝处俊甫十嵗而孤故吏归千缣赠之已能让不受
　　代还乗止一马朱敬则为庐州刺史代还无淮南一物所乗止一马【出本】
　　笥余一缣元徳秀为鲁山令嵗满笥余一缣驾柴车去橘熟纳直于官桞玼为岭南节度副使廨中橘熟既食纳直于官【出本】
　　饮马投钱安陵清者有项仲山饮马渭水每投三钱郝子亷亦然【出三辅决録】
　　公厨乌梅萧仿为岭南节度尝服药左右于公厨取乌梅仿知止之
　　还槁梅萧仿拜岭南节度使南方珍贿丛伙不以入门家人病取槁梅于厨以和剂仿知趣市还之【出本传】悬鱼羊续为庐江丞有献生鱼者续悬于庭后又献之乃出所悬者以示之杜其意也【出本传】
　　十分受一马枢自营茅茨而居每以王公馈饷辞不获已者率十分受一【出海录碎事】
　　具馔食一口北齐彭城王攸自沧州召还父老相率具馔曰殿下唯饮此乡水未食百姓食聊献疎薄攸为食一口【出北史】
　　五百缣未尝发阳城山东节度府闻城义者发使遗五百缣戒使者不令返城固辞使者委而去城置之未尝发
