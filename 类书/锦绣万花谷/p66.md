<!-- { "loadSidebar": true } -->
　　九子墨陆士龙与兄书云有九子墨祝防者多子之义也祝曰九子之墨蔵于松烟本性长生子孙无边【文房四寳】瑜糜汉尚书令仆丞郎月给瑜麋墨大小二枚【出坡诗注西京杂记】
　　三螺陆云与兄书曰一日上三台曹公蔵石墨数十斤令送三螺【文房四寳】
　　蛾緑螺炀帝宫女争畵长蛾司宫吏日给螺子黛五斛号蛾緑子李贺诗蛾緑攒晓门【大业拾遗记】隋鳯舸殿御女吴峰仙善长蛾宫中争为长蛾宫吏日供螺子黛五斛号蛾緑螺【南部烟花録】
　　乌玉玦坡诗我贫如饥防长夜空齩齧瓦池研灶煤苇管书柿叶近者唐夫子逺致乌玉玦
　　磨人石昌言蓄李廷珪墨不许人磨或戏之曰子不磨墨墨将磨子今昌言墓木拱矣墨固无恙可为好事者之戒【坡集】
　　削木蔡君谟言李廷珪墨能削木坠沟中经月不壊【百家诗注】
　　鱼胞犀角鱼胞熟万杵犀角盘双龙墨成不敢用进入蓬莱宫【坡诗】
　　李廷珪双脊龙蔡君谟云李超易水人唐末与子廷珪亡至歙州其地多松因留居以墨名家本姓奚江南赐姓李其墨有劔脊圎饼面多为龙纹嘉祐中仁宗宴近臣于羣玉殿甞以其墨赐之曰新安香墨其后翰林承防赐者皆双脊龙样尤为佳品【渑水燕谈】
　　漆相国寺门太祖下南唐得李廷珪父子墨同俘获付主藏籍收不为贵也后有司更造相国寺门诏用墨漆取墨于主藏车载以给皆廷珪父子墨至宣和间黄金可得李墨不可得也
　　隔锦嚢知墨山谷几间取小锦囊中有墨半丸以示潘谷谷隔嚢手之即置几上曰天下之寳也出之乃李廷珪墨又别取小锦嚢有墨一凡谷手之如前则叹曰今老矣不能为之出之乃谷少所作墨其艺之精如此【并邵氏后録】
　　诗此墨足支三十年但恐风霜侵发齿非人磨墨墨磨人瓶应未罄罍先耻逝将振衣归故国数畆芳园自鉏理作书寄君君莫笑但覔来禽与青李一螺漆便有余万灶松烟何处使君不见永宁第中捣龙麋列屋闲居清且羙倒晕连眉秀岭浮双鸦画鬓香云委时闻五斛赐蛾緑不惜千金求獭髓闻君此诗当大笑寒牕冷砚氷生水潘郎暁踏河阳春明珠四壁惊市人那知望拜马蹄下胷中一斛泥与尘何以墨潘穿破褐琅琅翆饼防笏布衫漆黒手如未害氷壶贮秋月世人重耳轻目前区区张李争嗤妍一朝入海寻李白空着人间画墨仙　徂徕无老松易水无良工珍才取乐浪妙手惟潘翁鱼胞熟万杵犀角盘双龙墨成不敢用进入蓬莱宫蓬莱春昼永玉殿明房栊金牋洒飞帛瑞雾萦长虹遥怜醉常侍一笑开天容　谿石琢马肝剡藤开玉板嘘嘘云霭出奕奕龙蛇绾此中有何好秀色纷满眼故人归天禄古漆窥蠧简隃麋给上方老手擅编刬分余幸见及流落一叹赧　书窗拾轻煤佛帐拂余馥辛勤破午夜收此一寸玉痴人畏老死腐朽同此木欲将东山松湼入南山竹墨坚人苦脆未用叹不足且留注虫鱼莫草三千牍　我贫如饥鼠长夜空齩齧瓦池研灶煤苇管书柿叶近者唐夫子逺致乌玉玦先生又继之圭璧烂箱箧晴窗洗砚坐蛇蚓稍蟠结便有好事人敲门求醉帖【并东坡诗】
　　纸
　　乌丝栏宋亳间纸有织成界道谓之乌丝栏又异闻集霍小玉取朱丝缝嚢中出越姬乌丝栏素段三尺以授李生生多才思援笔成章【李肇国史补】
　　蔡侯纸古今契多编以竹简其用缣帛者谓之纸缣贵而简重并不便于人蔡伦字敬仲为尚方令乃造意用树肤麻头敝布鱼网以为纸奏上安帝善其能自是莫不用焉故称蔡侯纸【本】
　　左伯左伯能为纸时蔡伦亦为之伯尤为精妙邺都宫观成诏韦诞仲将题署奏曰若用张芝笔左伯纸及臣墨兼此三具又得臣手然后可以成径丈之势【书防】好畤侯谓纸为华隂楮知白字守亦曰好畤侯文馆书史
　　楮先生韩毛頴頴与会稽楮先生友善谓纸也云蓝予在九江造云蓝纸辄送五十板诗云三十六鳞先使时数畨犹得寄相思【段成式与温庭筠诗序】
　　麦光麦光铺几净无瑕【注麦光纸名也坡诗】
　　硬黄秘阁所藏二三书多唐人所临纸皆硬黄坡诗云硬黄小字临黄庭
　　鸦青山谷为范子黙求染鸦青纸诗云学似贫家老破除古今迷忘失三余极知鹄白非新得漫染鸦青袭旧书又云深如女发兰膏罢明似山光夜月余为染溪藤三百个待渠湔拂一牀书【山谷】
　　吊剡溪藤唐舒元舆作吊剡溪藤文剡溪藤可作纸言今之错为文者皆天阏剡藤者也
　　布头牋取布头机余经不受纬者治之作纸名布头牋此纸名冠天下【志林】
　　九万牋王右军为防稽谢公就求牋纸库中有九万板悉与之【语林】
　　陟厘本草注云水中苔取以为纸名苔纸青黄色王子年拾遗记云张华撰博物志晋武嫌繁命削之赐侧理纸万张子年云陟厘纸也此纸以水苔为之汉人语讹谓之侧理也
　　衍波纸萧贯梦至宫庭有妇人授贯纸曰此所谓衍波牋烦赋宫中暁寒歌【直方诗话】
　　赫蹏书成帝以箧里药饵又赫蹏书与狱中妇人曹宫饮赫蹏薄小纸也曹宫宫婢有皇子【赵飞燕】
　　生纸熟纸唐人有生纸熟纸熟纸妍妙辉光生纸非有丧不用退之与陈素书云送孟郊序用生纸写言急于自觧不暇择耳【邵氏语録】
　　诗阳山老藤截玉昉乌孙翠竹避寒光罗侯包赠室生白明于机上之流黄愧无征西虿尾手为写黄门急就章【山谷】
　　砚
　　即墨侯石虚中文嵩石虚中字居黙器度方圎中心坦然拜即墨侯与宣城毛元锐燕人易元光华隂楮知白同出处【文房四寳】
　　陶韩愈毛頴頴与农陶友善洪驹父又为作
　　端溪端溪砚水中石色青山半石色紫山顶石尤润如猪肝色者佳【蘓易简砚谱】
　　端溪三种魏泰曰端溪有三种曰岩山曰西坑曰后磨石色深紫衬手而润叩之清逺有清緑圎小鸜鹆眼乃岩石也其次色亦赤呵之乃润鸜鹆色紫綅慢而大此乃西坑石也其下青紫色向明侧视有碎星光如沙中云母干而小润谓之后磨石西坑砚三当岩石之一后磨三当西坑之一其品可知【东轩笔録】
　　龙尾石砚坡云余作鳯咮砚铭云蘓子一见名鳯咮坐今龙尾羞牛后已而求砚于歙歙人云子自有鳯咮何以此为盖不能平也方彦徳有龙尾大砚甚竒谓余能作诗少觧前语当奉饷坡乃作诗畧云君防龙尾岂石材玉徳金声寓于石【坡集】
　　马肝石汉武时郅支进马肝石以和丹砂食之则弥年不饥以拭白发尽黒此石亦可作砚有光起【坡诗注】鸲鹆眼死活黄黒相间黳睛在内晶莹可爱谓之活眼四傍浸渍不甚睛明谓之泪眼形体畧具内外皆白殊无光彩谓之死眼活胜泪泪胜死死胜无【东坡笔録】
　　鳯咮砚坡鳯咮砚铭云帝见武夷作茶图山为孤鳯翔且嗅残璋断璧泽而黝治为书砚羙无有胡仔曰武夷山未甞有茶茶乃出北苑北苑名鳯凰山石亦顽燥非砚林询之土人未甞以为砚方悟坡为人所诳若劔浦黯淡滩有一种石黒眉黄眼人以为砚鳯咮必亦此滩石也然去武夷逺矣【苕溪诗话】
　　红丝石青州有红丝石红黄相参理黄者其丝红理红者其丝黄皆可为砚
　　緑石砚山谷以洮州线石砚赠张文云赠君洮州緑石含风漪能淬笔锋利如锥读书元祐开皇极第入思齐访落诗【山谷集】
　　月石砚江上有石形色类月以为砚蘓子羙诗我疑此山石久为月照着老蚌吸月月降胎水犀望星星入角彤霞烁石变丹砂白虹贯岩生羙璞【子羙集】
　　涵星石砚坡以月石砚赠范子功以涵星赠范纯父云次于房厯三星斗牛不神箕独灵摇桑榆负西靡影落蘓子砚与屏
　　黯淡滩石坡作鳯咮石砚铭云出北苑鳯城山余至建州求之无有盖南劒黯淡滩石也此石有二种其一出卤水去黯淡四十里细润而不甚发墨黯淡滩石宜墨而肤理不逮唯兼二者其过龙尾也【叶少蕴云】
　　歙砚铭坡云余家有歙砚防有欵识云吴顺义元年处士汪少防铭松操凝烟楮英铺雪毫頴如飞人间四絶【苕溪诗话】
　　结隣唐李卫公砚名结隣言与结为隣也【开元録】
　　易以铜劒张防仲有龙尾紫石砚坡以铜劒易之云我家铜劒如赤蛇君家石砚苍碧椭而防君持我劒向何许大明宫里玉佩鸣冲牙我得君砚亦安用雪堂窻下尔雅笺虫虾二物与人初不异飘落髙下随风花【坡集】龙尾李后主澄心堂纸李廷珪墨龙尾石砚毛元锐笔为四絶【砚谱】
　　书九万字郭君大砚如南溟化我霜毫作鹏翼安得剡藤三千尺书九万字不渇墨【山谷】
　　雷电光巨璞禹凿余异状君独见其滑乃波涛其光或雷电【杜子羙】
　　金线纹端溪石有白赤黄者谓之鸲鹆眼昧理黄者谓之金线纹其山号斧柯昔人采石者先以中牢祭之不尔则雷电失石所在【文房四寳】
　　徳人俊人端石如徳人毎过于厚或防于才不能底滞歙石如俊人辄倾倒失之轻而遇事风生元不一一厌足人意又涤端砚屡易水其渍卒不尽除歙砚一濯即莹澈无留墨亦一快耳【邵公后録】
　　诗帝规武夷作茶囿山为孤鳯翔且嗅下集芝田啄琼玖玉乳金砂散虚窦残璋断璧泽而黝治为书砚羙无有至珍惊世初莫售黒眉黄眼争妍陋苏子一见鸣鳯咮坐令龙尾羞牛后【坡鳯咮砚诗】君不见成都画手开十眉横云却月争新竒游人指小嚬处中有渔阳胡马嘶又不见王孙青横双碧肠断浮空逺山色书生性命何足论坐费千金买消渇迩来丧乱愁天公谪向君家书砚中小窻虚幌相妩媚令君暁梦生春红【坡眉子石砚歌】黄琮白琥天不惜顾恐贪夫死懐璧君防龙尾岂石材玉徳金声寓于石与天作石来防时与人作砚初不辞诗成鲍谢石何与笔落钟王砚不知锦裀玉匣俱尘垢捣练支牀亦何有况瞠蘓子鳯咮铭戏语相嘲作牛后碧天照水风吹云明窻浄几清无尘我生天地一闲物蘓子亦是支离人麤言细语都不择春蛇秋蚓随意画愿从蘓子老东坡仁者不用生分别【坡龙尾砚歌】紫潭出云翳我潭中星独有潭上月倒挂紫翠屏我老不看书黙坐飬此昬花晴时时一开眼见此云月眼自明久知世界一泡影大小真伪何足评笑此三子欧蘓梅无事自作雪羽争故将屏砚送两范要使珠璧栖窻櫺牀头复一月下有风林横急送小范家防此涵星愿从少陵一句山木尽带洪涛倾【坡月石砚屏】琢雕山骨秀磨礲发光炯体润云气生寒泉冽幽井平生心腹交陈与毛頴徳重不倾侧中虚且明静置之案几上吾方日三省【谢元逸】
　　香
　　昆仑耳鹧鸪斑倦逰録髙窦等州产生结香山民见香木曲干以刀斫损经年香溜复锯取之刮去白木其香结为斑名鹧鸪斑又四时纂要修甲香方曰取大甲香如昆仑耳者酒煮蜜熬入诸香中用故山谷诗螺甲割昆仑耳香材屑屑【黄诗注】
　　一木五香婆利国有婆律树髙八九丈痩者出龙脑肥者出婆律香又云一木五香根旃檀节沉香花鸡舌胶薫陆【酉阳杂爼】
　　都梁古诗云博山炉中百和香郁金蘓合及都梁又云氍觎五水香迷迭及都梁按广志都梁出交广形如霍香迷迭出西域魏文有迷迭赋【王直方诗话】都梁县有山山有水清浅其中生兰因名都梁坡诗注云都梁山在泗州南山是也【本草荆州记】
　　麝食柏而香麝形似獐甞食柏叶嵇康云麝食柏故香也【本草注】
