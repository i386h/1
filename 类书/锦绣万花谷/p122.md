<!-- { "loadSidebar": true } -->
　　绶笥有蛇后汉冯绲拜陇西太守绶笥有两赤蛇分走许曼筮曰二嵗当为边将官有东名五年为大将南征失火管辂在田舍主人患失火辂卜曰明日南陌上有一角巾生驾黒牛故车必邀留如此言生不得已宿然意不安以为图已乃把刀出门倚积薪假寐欻有一物如兽手中持火举刀斫腰视之乃狐也火遂絶
　　买鞭悬树鲍瑗贫苦不信卜筮防淳于智至为作一卦曰君安宅失宜故贫入市有人持马鞭卖买之以悬舍东大桑树三年当暴得财如言后浚井得钱十万铜二十斤
　　折足为败李纲在隋宦不进筮之得鼎筮人曰君当为卿辅然待易姓乃如志仕不知退折足为败纲虽显于唐数称疾辞位去
　　卖卜长安市武攸绪少变姓名卖卜长安市
　　天火之象马重绩晋髙祖以太原拒命废帝遣兵围之势甚危急命马重绩筮之遇同人曰天火之象干健而离明健者君之徳也明者南面而向之所以治天下也同人者人所同也必有同我者焉易曰战乎干干西北也又曰相见乎离离南方也其同我者自北南乎干西北也战而胜其九月十月之交是嵗九月契丹遂助晋击败唐军晋遂有天下【出五代史】
　　精钱元懿终年六十六初元懿之为新定有士方生时人号为精尝防卜辞以贻元懿曰太一接天河金华宝贝多君侯六十六别处下经过至是皆如其言【出吴越备史】
　　黄中君鬼谷子窦廷芝与卜者胡芦生相善一日谓窦曰君家祸将至非遇黄中君鬼谷子将不可救廷芝物色求之得李邺侯泌倾家结之未几朱泚乱廷芝陷贼事平徳宗命诛之泌以前事上闻得免【出剧谈録】
　　瓦卜休咎西京夀安县有墨石山神祠颇灵神龙中前有两瓦子过客投之以卜休咎仰为吉覆为凶【出南部新书】一蓍独立明皇兼潞州别驾来朝京师将行使术士韩礼筮之蓍一茎孑然独立礼惊曰蓍立竒瑞非常也不可言【出旧史】
　　大黄髙后崩丞相陈平等使人迎代王王计未定遂卜之兆得大黄庚庚余为天王夏啓以光【出史记】
　　贲非正色孔子尝自蓍而卦得贲愀然有不平之状子张进曰贲是吉卦夫子色有不平何也孔子曰山下有火贲非正色也【出家语】
　　乗舟而来孔子使子贡往外而未来谓弟子兆之遇鼎皆言无下足不来顔子掩口而笑曰无足者乗舟而来赐至矣清朝也子贡果朝至【出冲波】
　　遇观之否陈厉公生敬仲周内史筮之遇观之否曰是谓观国之光利用賔于王其代陈有国乎
　　败必获秦伯伐晋卜徒父筮之吉渉河侯车败诘之对曰乃大吉也三败必获晋君果如其言【出左】
　　法天地象四时卜法天地象四时【出史记】
　　王宗悬绶王宗以卖卜自奉安帝以博士徴耻占验见知悬绶于县庭而逃
　　妇女从瓮中出有人失妻辂卜之令明旦于东阳城门担豚人牵与共鬬其豚走逸即共追之豚入舍突破主人瓮其妇从瓮中出【出六帖】
　　相
　　日角龙廷唐俭説秦王建大计髙祖尝召访之俭曰公日角龙廷性恊图防系天下望乆矣若外啸豪杰北招戎狄右收燕赵济河而南以据秦雍汤武之业也【出本】贵不可言术士崔豹以相法言人事多中庄宗尤信重之以为北京廵官明宗为内衙指挥使安重诲欲试豹乃使他人与明宗易服而坐明宗于下坐召豹相之豹曰内衙贵将也此不足当之乃指明宗于下坐曰此是也因为明宗言其后贵不可言明宗即位思豹以为神召至京师凤谏曰好恶上所谨也今陛下神其术而召之则倾国之人皆将奔走吉凶之説明宗遂不复召【出五代史赵凤】
　　骨法非常文穆王元瓘淮将李涛宼锦衣军命王讨之自是日者视王曰此人手刃百人当大贵有僧自新常衣纸衣住广徳山院闻元瓘至举众皆遁而自新巍然晏坐军中有问其故曰前后左右皆兵耳将安适时王在众中新乃敛衣奉迎与语乆之及师还遂载而归后王问新当时何以见识答曰防僧无他术但覩王骨法非常故幸得识矣【出吴越史】
　　真贵人五代钱镠县録事钟起有子数人多窃从之游豫章人有善术者望斗牛间有王气牛斗钱塘分也因游钱塘隂求其人私谓起曰占君县贵人求之市中不可得视君之相贵矣然不足当之镠适从外来见起反走术者望见之曰此真贵人也召至熟视之顾起曰君之贵因此人乃慰镠曰子骨法非常愿自爱
　　神仙状吴殷文圭举进士涂中遇一叟目文圭乆之谓人曰向者一人眉緑拳必入口神仙状也如学道当冲虚不尔有大名于天下而文圭拳实入口干宁中擢第【出九国志】
　　耳大贵兆李忠臣帝尝谓卿耳大贵兆对曰驴耳大龙耳小帝喜其野而诚
　　额文似临淮王栢良器父友王奂为光弼从事见之曰尔额文似临淮王面黒子似顔平原殆能立功乃荐之光弼【出唐史】
　　右辅泽而动窦轨后为益州行台仆射袁天纲复曰赤脉干瞳方语而浮赤入大宅公为将必多杀愿自戒轨果坐事见召天纲曰公母忧右辅泽而动不乆必还果还为都督【出唐书】
　　识清貌古韩思复初郑仁杰李无为者隐居太白山思复少从二人游尝曰子识清貌古恨仕不及宰相也靣如虎袁天纲谓韦挺面如虎当以武处官【出本】真将军姑布子卿善相见无恤曰真将军也赵简子曰是子其母贱翟婢也奚道贵哉子卿曰天之所受虽贱必贵【出史记】
　　丰下有后叔服来聘公孙敖闻其能相人见其二子焉叔服曰谷也食子难也収子谷也丰下必有后于鲁龙犀入额角朱建平相书曰额有龙犀入发左角日右角月者王天下
　　功名夀年周访遇善相者陈训谓访与陶侃曰二君皆位至方岳功名畧同但侃上夀访下夀优劣有殊孺子有好相羊祜字叔子游汶水濵父老谓曰孺子有好相年六十建大功既言便出莫知所在【并出晋书】
　　不可以科第进郑朗始朗举进士有相者言君当贵然不可以科第进俄而有司擢朗第一既又覆实人被相者贺曰安之已而果相【出本】
　　熊虎相任晙气貌伟特时谓之熊虎相
　　竒厖福艾李勣临事选将必先相其竒厖福艾者遣之或问其故答曰薄命之人不足与成功名
　　靣部三无李寛为常侍有门下士姓卢善相或问李公如何曰据其面部所无者三无子无宅无塜公有数子皆先公卒有宅未尝还乡居死于池州乗舟归舟破沈其骨【出金华子】
　　虎状豺声楚子良生子越椒子文曰是子也熊虎之状豺狼之声不杀之必灭若敖氏矣鬼犹求食若敖氏之鬼不其馁而后果灭之【出左】
　　亚夫下狱相南唐宋齐丘微时日者相之曰君贵不可言然亚夫下狱君实有之位极之日当早引退庶几保全齐丘登相位数载致仕复以大司徒就徴未几坐陈觉谋干纪事乃赐死【出唐书】
　　揽镜知刑蜀张裕晓相术每举镜视面自知刑死未尝不扑之于地后为刘备所杀【出六帖】
　　肉不称骨袁天纲视岑文本曰学堂莹夷故文章振天下首生骨未成自前而视法三品肉不称骨非夀兆也【出本传】
　　穷相李白召见及出上顾谓力士曰此人固穷相【酉阳杂爼】
　　先知
　　五十年天子明皇潜龙时见僧万回曰五十年天子愿自爱五十以后果有禄山之祸【并出逸史】
　　六十日三品贞观中张宝藏为金吾长上常因下直归栎阳路少年逢畋猎割鲜食倚树叹曰张宝藏身年七十未尝得一食如此傍一僧指曰六十日内官登三品何足叹也言讫不见宝藏即时还京时太宗苦于气痢众医不效诏问殿庭有能治此疾者重赏之宝藏曽困其疾即具疏以乳煎荜拨方服之立瘥宣下宰臣与五品官魏徴难之逾月不进拟上疾复作后命进之一啜又平因思曰尝令与进方人五品官不见除授何也徴惧曰奉诏之际未知文武二吏上怒曰治得宰相不妨已授三品官我天子也岂不及汝耶乃厉声曰与三品大官特授鸿胪卿时正六十日矣【出独异志】
　　五般馄饨李宗回与客入闗云吾能知人饮馔因正旦日将谒华隂县令客曰明日与公各饮椒薤酒一杯食五般馄饨不得饭吃明日见令二公冲寒且速暖两杯酒来仍着椒薤良乆女奴与令耳语令曰总煑来谓二客曰某小女尝言不令我干家事某作恼渠遣校嵗节饮食适云五般馄饨煑何者某令总煑来二客飡尽忽报勅使到县令惊忙揖客去竟不得饭
　　两盘餻糜明皇时有术士判人食物一一先定李栖筠曰明日看某食何物曰大夫合食两盘餻糜二十椀橘皮汤平明有勅召对上以金盘盛新糯米餻糜赐之栖筠对御不敢不尽帝大喜曰卿食甚羙更赐一盘又尽既归病霍乱诸物皆絶口饮橘皮汤仅二十椀方愈【逸史】城下三天子周太祖时有麻衣和尚善望气李守正叛河中周太祖亲征麻衣语赵韩王曰李侍中安得乆居城下有三天子气未几城陷时周世宗与太祖太宗同行【出唐宋遗史】
　　宗用张嘉贞开元中上急于为理尤注意于宰辅常欲用张嘉贞为相而忘其名夜令中人持烛于省中访其直宿者谁还奏中书侍郎韦抗即令召入寝殿上曰朕欲命一相常记其姓张而重名今为北方侯伯不欲访左右旬日念之终忘其名卿试言之抗奏曰张齐丘今为朔方节度使即令草诏援笔而成抗归宿省中上不解衣以待且将降其诏书夜漏未半忽有中人复促抗入见上迎谓曰非张齐丘乃张嘉贞别命草诏上谓抗曰惟朕志先定可以言命矣朕适因阅近日大臣章乃嘉贞表也因洒然方记得其名此亦天啓非人事也上嘉其得人复叹用舍如有人主张【出明皇杂记】
　　名字亦前定杜相鸿渐之父名鹏举尝梦有所之见一大碑云是宰相碑已作者金填其字未作者判名于柱问有杜家儿否曰有任自看之视之记得姓下有鸟偏旁曳脚而忘其字乃名子为鸿渐而谓之曰汝不为相即世世名字当鸟旁而曳脚也鹏举生鸿渐而名字亦前定矣况其官与夀乎【出嘉话録】
　　垣下生善筮太原王陟真元初应进士举而京师有善筮者号垣下生陟从筮焉生卦成少不复言又大嗟异谓陟曰此卦郎君后二十三年及第是嵗状头更两年而生郎君待此人应举然后同年及第某所以讶之后累举不第亦不记垣下之所尅比张靖舍人知举陟及第榜出复于礼部南院序列叅主司各通姓名见首立者即韦瓘也陟忽忆垣下之言试问其年韦答云某春秋十九年陟遽应之先辈所隠祗二年何不诚如是且先辈贞元四年生瓘矍然乃取垣下生所记示于众众大惊由此以实告【出续定命録】
　　顾少连下及第贞元中有举人李頧方就举声价极振忽梦一人衣紫云当礼部侍郎顾少连下及第寐觉省中朝并无姓顾者及顷有人通刺称进士顾少连谒頧惊而见且述当为门生少连曰某不到场中必无此事来年頧果落第至贞元九年顾少连自戸部侍郎权知贡举頧犹未第因潜往造焉临放榜时相特嘱一人頧又落来年秋少连拜礼部侍郎頧乃登第【出咸定録】
　　蒸防荔枝陈广汉贮米二囷请元理计其数元理取食箸作数转曰各若干开囷校之之东则数同西差一升有死防焉元理惭曰不知防之非米不如剥靣皮矣他日元理诣广汉设食甚薄广汉曰有仓卒客无仓卒主人元理以七箸筭曰爼上蒸防厨中荔枝何不説广汉大惊【出西京杂记】
　　大书台字裴光庭当国憬藏以纸大书台字投之光庭曰吾既台司矣尚何事后三日贬台州刺史

　　锦绣万花谷后集卷三十四
<子部,类书类,锦绣万花谷>
　　钦定四库全书
