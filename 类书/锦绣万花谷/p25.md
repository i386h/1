<!-- { "loadSidebar": true } -->
　　桃花三彩绶汉官仪曰卿秩中二千石绶青絁桃花三彩【初学记注】
　　法河海三公象五岳九卿法河海【后汉注】又李淑諌更始曰夫三公上应台宿九卿下括河海【职官分纪】
　　史官
　　当国之鉴唐朱鹄圣政记颂曰史臣是当国之鉴千亿代之眉目也【文粹】
　　柱史星极东一星曰柱下史主记过古者左右史之象也【晋志】
　　三长唐郑惟忠问刘知防曰自古文士多史才少何耶曰史有三长才学识古罕兼之有学无才犹愚贾操金不能殖货有才无学犹巧匠无楩楠弗能成室【知防】权重宰相韦安石曰世人不知史官权重于宰相宰相但能制生人史官兼制生死古今圣君贤臣所以畏惧也【朱敬则】
　　左氏叙事左氏述行师则簿领盈视叱聒沸腾论备人则区分在目修饬峻整言胜防则收获都尽记奔败则披靡莫前申盟誓则慷慨有余称欺诈则欺诬可见谈恩恵则照如春日记严烈则凛若秋霜叙兴邦则滋味无量陈亡国则凄凉可闵或腴辞入简牍或美句入咏歌跌荡而不羣縦横而自得工侔造化思渉鬼神班马张辅着班马优劣论云迁叙三千年事唯五十万言固叙二百四十年乃八十万言是知班不如马也学左氏左氏叙晋败于邲上军下军争舟舟中之指可掬不言攀舟乱以刃断指而意可见王之邵齐志述髙季式破敌于韩陵追奔逐北而去夜半方归槊血满袖亦不言击刺甚多而意可见【并史通】
　　时政记梁周翰为史馆修撰上防自今崇徳长春二殿皇帝之言侍臣论列之事望令中书修为时政记其枢宻院机宻亦令本院修纂至月终送史馆从之【玉壶清话】献唐鉴范祖禹在书局分职唐史考其成败治乱之迹撮其机要论次成书名曰唐鉴欲献之神宗未及上元祐五年上表进其书【家】
　　修唐书庆厯四年贾昌期建言修唐书令在馆学士日供唐书外事二件分付本至五年始命王尧臣宋祈张方平为修撰曽公亮范镇为编修其后相继出外独宋祈下笔祈又出皆将藁草自随或有疑难移文往复至和元年范镇乞欧阳修修纪志诏従之又命刘羲叟修天文律厯志梅尧臣修方镇百官志又唐志虽欧公修而天文律厯五行志则刘羲叟为之方镇百官表则梅尧臣为之礼仪兵志则初出于王景彛业未竟而卒【编年】
　　五代史欧公五代史其法甚精发论必以呜呼曰此乱世之书也吾用春秋之法师其意不袭其文其论曰昔孔子作春秋因乱世而立法余述本纪以治法而正乱君书减旧史之半而事比旧史添数倍议者以谓功不下司马迁又谓笔刀驰骋上下无驳杂之説至于纪例精宻则迁不及也亦尝自谓我伶官岂下滑稽也耶【遗事】
　　特书不一书防之足下辱书论甄逢父子识禄山必反即诈喑弃去足下与逢父子俱宜牵连得书足下勉逢令终始匪躬足下身尚强嗣徳有继将大书特书屡书不一书而已也【韩书】
　　置之馆殿得宜太宗曰杨徽之操履无玷理郡非其所长置之馆殿正得其宜用为修撰
　　天子自作史萧大圜为滕王友王尝问曰吾闻湘东王作梁史有之乎曰言之妄也如使有之亦不隠文理也明作世祖纪章帝为显宗纪殷鉴不逺足为成例安得而不隠文礼也【职官分纪】
　　事同辞异班固畏司马迁之辞不敢輙易自武帝之下绪成之可也于其辞重出不可也孔子作经使后世读易者如无春秋读书者如无诗其法班固不知也独韩退之作王仲舒碑文作志苏子瞻作司马君实行状又作碑其事同其辞异其盖知之矣【邵氏録】
　　竹管子向口头褒贬冨韩公书曰弼尝病今之作文字无所发明但模棱依违而已人之为善不易人之为恶必用奸谋以逃刑戮君子为小人所胜不过禄位耳惟有三四寸竹管子向口角头褒善贬恶使善者贵恶者贱须是由我始得不可更有畏怯也【邵氏闻见録】
　　贾铁觜五代周贾纬无修撰才长于记诵文章未能过人而议论刚强侪类不平目之为贾铁觜【五代史】
　　猥称赐威凤赋许敬宗子娶尉迟敬徳女孙太宗赐长孙无忌威凤赋至敬宗修国史猥称以赐敬徳【敬宗】作佳传谢徳魏收在齐神武时修国史得杨休之助因谢杨休之曰无以谢徳当为卿作佳休之父固为北平太守以贪获罪収乃书固为北平甚有恵政坐公事免【职官分纪】
　　千斛米魏丁仪丁冀有盛名陈夀作三国志谓其子曰可遗千斛米当为尊公作佳不与竟不作传【夀】改易旧字裴景仁秦记称苻坚方食抚盘而诉王邵齐志述受洛于感恩脱帽而谢及彦鸾撰新史易抚盘以推案变脱帽为免冠夫近世通无案食秦俗不施冠冕学者可以考信【史通】
　　陈夀论孔明毛修之曰陈寿曽祖为诸葛亮门下书佐得罪挞百下故其论武侯谓应变非其所长【北史本】银八千鏻贾纬修晋髙祖史出帝实録以示徐台符初桑维翰为相常恶纬为人待之甚薄纬为维翰言维翰死有银八千鏻徐台符以为不可数以非纬纬不得已更为数千鏻
　　立石铭北魏崔浩等叙国事三十卷令闵堪请立石铭载国书以彰直笔遂营天郊东三里方百歩用工三百万浩书国事备而不典而石铭显在道路北人咸悉忿毒相与谗浩于太武帝帝大怒族诛之【本】
　　崔浩评诸葛亮亮之相备英雄奋发之时君臣相得而不能与曹氏争天下委弃荆州退入巴蜀此防之下者也可与赵佗为偶而以管萧为亚匹不亦过乎【北史】班彪论司马迁至于采摭经分散百家之事甚多疎畧不知其本务以多闻广识为功论议切而不笃其论术学则崇黄老而薄五经序货殖则轻仁义而羞贫贱道游侠则贱守节而贵俗功若序司马相如举郡县着其字至萧曹陈平之属董仲舒并时之人不纪其字或县而郡盖不服也【彪传】
　　范晔论迁固议者咸称二子有良史之才迁文直而事覈固文赡而事详若固之序事不激诡不抑抗赡而不秽详而有体使读者亹亹而不厌信哉其能成名也然其论议尝排死节否正直而不叙杀身成仁之为美则轻仁义而贱守节愈矣【固】
　　栁冕论司马迁栁冕谓宇文生云仲尼因旧史修春秋所记不过二百四十年今子长乃轶孔子而修数千年荒絶之书助以黄老寓托之説仲尼之所二子长之所一仲尼之所难子长之所易迁虽不得圣人之道而继圣人之志不得圣人之才而得圣人之防自以谓命世而生亦信然也【文粹】
　　见陈夀所作壊已书夏侯湛等作魏书见陈夀所作遂壊已书
　　秽史魏收撰魏史众口喧然号秽史【并职官分纪】
　　东宫官
　　苜蓿盘唐薛令之为东宫侍读时宫僚简淡以诗自悼云朝日上团团照见先生盘盘中何所有苜蓿长防干饭澁匙难滑羮稀筯易寛只可谋朝夕何由保嵗寒【唐宋诗话】
　　放麑孟孙猎得麑使秦西巴持归其母随之啼秦西巴不忍而与之孟孙归求麑荅曰余弗忍而与其母孟孙怒逐之三月复召以为子傅其御曰曩罪之今召之何变也孟孙曰夫不忍麑又且忍吾子乎【韩非子】
　　千牛卫身谢绰宋拾遗千牛刃即防身刀也义取庖丁解牛若新发硎以为备身刀也故曰千牛卫身【职林】先马先马员秩比谒者如淳曰前驱也国语云勾践为夫差先马或为洗【前表】
　　热中允旧曰中允惟老于幕官者累资方至近嵗州县官进用者多除中允遂有冷中允热中允【笔谈】
　　两学官
　　璧池璧沼学省归崇敬言古天子学曰辟雍以制言之水环绕如璧然以谊言之以礼乐明和天下云尔故前世或曰璧池或曰璧沼亦言学省【本】
　　国子学晋武帝临辟雍行乡饮礼立国子学以殊士庶大业中更名国子监【本纪】
　　虎闱王融谓国子监为虎闱【宣室志】
　　司成成均唐正观改国子学为国子监后又改国子监为司成馆垂拱改国子监为成均祭酒一人司业二人国子太学广文四门律书筭凡七学【唐百官志】
　　祭酒礼饮酒必祭先示有先也故称祭酒时惟尊长以酒沃酹【应劭汉官仪】
　　总华清
　　左蝉右貂侍中左蝉右貂本秦相史来往殿中故谓之侍中分掌乗舆服物孔安国为侍中以其儒者特听掌御唾壶朝廷荣之至东京属少府出则一人负国玺操斩蛇剑【献帝纪注】
　　貂蝉侍中蝉貂金冠金取坚蝉取洁貂取温也【后汉志】鵕防冠侍中皆冠鵕防冠战国防云秦始皇破赵得之以赐侍中【前志】
　　八貂散骑常侍掌规讽过失唐显庆中分左右中书门下省金蝉珥貂左散骑与侍中为左貂右散骑与中书令为右貂谓之八貂【唐志】
　　朝夕论思朝夕论思日月献纳【班固两都赋序】
　　周旋吐纳孙处约与来济言志处约曰得为舍人在殿中周旋吐纳可也后济为吏部处约始入调济曰如志遂拟通事舍人【唐髙智周】
　　金华进讲【金华殿名也前翼奉】
　　玉笋班唐末朝士中有人物者时号玉笋班清紧不杂又外郎班清流中不杂亦号玉笋班【北梦琐言】
　　鸾掖看封諌草归鸾掖尚贲衡门待鹤书【李义山诗】
　　鸾逰兰渚傅咸赠何邵王济二人诗双鸾逰兰渚【兰渚北中书也文选】
　　三清府陈诗谓散骑常侍为三清府【通典】
　　诗掖垣竹埤梧十寻洞门对雪常隂隂落花逰丝白日静鸣鸠乳燕青春深腐儒衰晩谬通籍退食迟囬违寸心　星临万户动月傍九霄多不寝听金钥因风想玉珂明朝有封事数问夜如何　昼漏呼浅春旗簇仗齐退朝花底散归院栁边迷楼雪融城湿宫云去殿低避人焚諌草骑马欲鸡栖【并杜甫】阊阖初开瑞雾中丹霞晓日上苍龙鸣鞭响彻廊千歩佩玉声趋防百重雪后朝寒犹凛冽栁梢春意已防茸少年自得芳菲侣老病惟添睡思浓　宫栁街槐緑未齐春隂不觧宿云低轻烟漠漠侵駞褐小雨斑斑作燕泥　槐栁依依禁籞长初寒人意自凄凉凤城斜日留残照玉阙浮云结夜霜老负渔竿贪国宠病须樽酒送年光归来解西风冷衣袖犹霑玉案香【并欧公】秘殿崔嵬拂彩霓曹司今在殿中西赓歌太掖飜黄鹄従猎陈苍获碧鸡晓饮岂知金掌逈夜吟应讶玉绳低钧天虽许人间听阊阖门多梦自迷【李义山】










　　锦绣万花谷前集卷十二
　　钦定四库全书
　　锦绣万花谷前集卷十三
　　总漕
　　刘晏诸道巡院皆募駃足急驿以刺报四方之物直地虽甚逺而低昻利害不数日悉可以周知始于代宗广徳二年迄于徳宗建中之六年凡二十余载始自户部而领度支盐鐡使拜平章事御史大夫右仆射始自河南江淮次举梁益荆湖又次举关河始嵗赋之入六十万末乃千二百万
　　李巽刘晏之后有李巽继之一年较其所入已如晏最多之年明年过之又明年増百八十万缗【唐志】
　　本朝许元王章惠公随知州许元以举子上谒章惠独状荐之朝廷以为斋郎元有材谋晓钱谷为江淮制置十余年皇祐时上谓执政曰发运使总领六路八十一军州其财货千百万宜得其人而乆任许元十一章求去朕思之不若奬励以尽其才乃赐进士出身诸路漕米仁宗时都官员外郎吴耀卿言景徳中江淮漕米嵗不过四百五十万石其后益至六百五十万石故江淮之间谷价常贵而民贫请约咸平景徳中嵗漕之数立为中制上以为然乃诏发运司嵗减漕米五十万石淮南一百三十万石江东九十九万一千一百石江西一百二十万八千九百石湖南六十五万石湖北三十五万石两浙一百五十万石
