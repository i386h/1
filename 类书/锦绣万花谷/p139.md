<!-- { "loadSidebar": true } -->
　　题咏水流花谢两无情送尽东风过楚城蝴蝶梦中家万里杜鹃枝上月三更故园书动经年絶华发春惟两鬓生自是不归归便得五湖烟景有谁争【唐僖宗避乱冲相寺】渠江明净峡逶迤船到名滩拽迟橹窍动摇妨作梦巴童指防笑吟诗【咏南昌滩】畬余宿麦黄山腹日背残花白水湄物色可怜心莫恨此行都是独行时【并元防之】
　　叙州【宜宾　宣化　南溪　庆府】
　　题咏王公权家荔枝緑廖致平家緑荔枝试倾一盏碧色重快剥千颗轻红肥泼醅葡萄未足数堆盘马乳则同时谁能同此胜絶味惟有老杜东楼诗　南国苦笋味胜肉箨龙称寃莫采録烦君便致苍玉束明日风雨皆成竹【山谷咏苦竹】夜泊防虎豹朝行逼鱼龙一道鸣迅漏两边走连峯猿拂岸花落鸟迟岩树重烟霭吴楚连泝沿湖海通【岑参发为至泥溪作】江水通三峡州城控百蛮乱山围古郡市易帯羣蛮痩岭春耕少孤城夜漏阑往时边有警征马去无还【东坡咏叙州】画船冲雨入戎州缥缈山横杜若洲须信平时边静风夜夜到西楼【陆游咏西楼】锁江亭上一尊酒山自白云江自横【山谷】天池十里如鉴湖荷花可折鱼可脍【牟孔锡】
　　懐安军【金水　金堂】
　　题咏五色玻瓈白昼寒当年佛脚印旃檀万丝织出三衣妙贝叶经一偈难夜看圣灯红菡蓞晓惊飞石碧琅玕更无鹦鹉因縁塔八十山僧试説看【李义山咏三学山】金渊春三月桃李照城郭石峡頳鲤鱼时时醉宾幕【勾龙行父送孙太师】
　　广安军【渠江　岳池　新明　和溪】
　　题咏浓洄江水泻髙滩中有神龙久屈蟠众乐妙音时响亮双娃长袖忽阑珊世间变化无非幻阁上登临正好欢观幻见真真亦幻谷花岩草谩凭阑【张无尽咏戏仙亭】欲说賨城好先夸方物妍金羮收稻后红腊落梅前照座梨偏紫堆盘荔更鲜雪縢尤异产应不数花牋【宪使何志熈咏賨城景物之胜】
　　长宁军【安宁】
　　题咏绰约去朝真仙源万木春要知窃桃客定是防稽人【小桃源】醉眼谁能望夷落平生逸兴断鸿边【杨君登寳屏诗】武陵胜处今何在不问沿江问落花【张师防】
　　富顺监
　　题咏汉家尺五道置吏抚南夷欲使文翁化兼令孟获知盘惟竘酱实歌杂竹枝辞【司马光送张寺丞】唐家谕巴蜀通道至卭僰列郡徼西南夷居半岩壁【韩绛送周知监】剑外吾能说山川大抵同君行在巴徼民俗半夷风火田租赋薄盐井嵗时丰【韩缜】土瘠事刀耕家无终嵗蓄所资盐井利持易他州粟【韩绛】亭台处处垂杨景街巷家家小酒旗【解旦】

　　锦绣万花谷续集卷十三
　　钦定四库全书
　　锦绣万花谷续集卷十四
　　羊
　　跪乳郑氏婚礼谒文赞曰羣而不党跪乳有敬礼以为防吉事之宜　谯子法训曰羊有跪乳之礼而人取法焉
　　土怪桓子穿井获如二缶其中有羊焉使问仲尼曰吾穿井得狗何也对曰以丘所闻羊也木石之恠防魍魉水之怪龙罔象土之怪曰羵羊也【国语】
　　岳精周易异谋类曰泰山失金鸡西岳亡玉羊【郑注曰羊二岳之精也】
　　贲首毛诗曰防羊贲首三星在霤【郑注曰羊牝曰防贲大也】噉珠刘义庆幽防録曰洛下有涧穴妇欲杀夫推下经多时至底乃得一穴行至数十里明逾三光人长三丈引过九处其人乃告饥长人指树下一羊令羊跪捋羊须初得一珠长人取之曰取后一珠令噉即疗饥
　　豕
　　伯封贪昔有仍氏生女乐正后防取之生伯封实有豕心贪婪无厌谓之封豕
　　彭生见齐无知杀其君十二月齐侯游于姑棼遂田于贝丘见大豕从者曰公子彭生也公怒曰彭生敢见射之豕人立而啼公惧坠于车伤足丧屦遇贼于门遂杀之而立无知【并左】
　　梁鸿牧豕梁鸿家贫牧豕上林苑中曽误遗火烧及他舎乃以豕偿之其主犹以为少鸿愿以身居作主人许因为执勤不懈耆老见鸿非常人乃共责让主人于是悉还其豕鸿不受乃去
　　诬告猪肉经筵官防食资善堂东坡盛称河豚之美吕原明问其味曰直那一死再防又称猪肉之美范淳甫曰柰发风何东坡笑曰淳甫诬告猪肉
　　猫
　　死愿为髙宗后王氏及良娣为武后所杀良娣骂曰我后为猫使武后为防吾当扼其喉以报后后闻之不悦诏六宫毋养猫
　　因献议崔祐甫为中书舎人朱泚军中猫防相乳表其瑞宰相常衮率羣臣贺祐甫曰可吊不可贺代宗问故因献猫防议
　　诗纎钩时得小溪鱼饱卧花隂兴有余自是防嫌贫不到莫慙尸素在吾庐【林和靖】白玉狻猊借锦茵冩经湖上浄名轩吾方大谬求前定尔亦何知不少喧出没任从仓内防鑚窥宁似槛中猿髙眠永日长相对更约冬裘共足温【张无尽】
　　鸡
　　天鸡桃都山有大树曰桃都枝相去三千里上有天鸡日初出照此木天鸡即鸣天下鸡皆随之【中记】
　　惮为人用宾孟适郊见雄鸡自断其尾问之侍者曰惮其为牺
　　极有致晋宋处宗尝置一长鸣鸡着牕间后鸡作人语与处宗谈论极有致处宗因此功业大进【幽防録】呼祝祝祝鸡翁善养鸡今世人呼鸡云祝祝起此【博物志】衔赤珠昭灵后名含始逰于洛水有玉鸡衔赤珠曰吞之者王含始吞之生汉髙祖【六帖】
　　鸣不失晨刘邠取山鸡毛着器中使管辂筮筮云髙岳岩岩有鸟朱首羽翼赤黄鸣不失晨此山鸡之毛【魏志】诗断尾雄鸡本畏烹年来聴法伴修行还须却置莲花漏去怯风霜恐不鸣【东坡】立马阶除待一鸣何如春梦不闻声固知鸡口羞牛后不待羣鸣已可惊【陈无已次韵秦观闻鸡】
　　鹅
　　食炙知色苻朗食鹅知色黒白之处人不信既而试之果然
　　十万钱唐僖宗好鬬鹅数幸六王宅兴庆池与诸王鬬鹅一鹅至值十万钱
　　诗房相西亭鹅一羣眠沙泛浦白于云凤凰池上应回首为报笼随王右军　鹅儿黄似酒对酒赏新鹅引颈嗔船过无行乱眼多翅开遭宿雨力小困沧波客散层城暮狐狸柰若何【并杜甫】
　　鸭
　　鸡伏鸡伏鸭卵雏成入水鸡母随岸呼之雏出而不随母鸭鸡异类能相随也【风俗通】
　　用此何为建昌侯孙虑于堂前作鬬鸭栏颇施小巧陆逊正色曰君侯勤览经典用此何为虑即毁之【吴志】诗已断鹰隼猜仍叨主人惠洁白尽天姿双栖莫相忌【张文】褵褷出短蒲毰毸浴清水物忌太鲜明何妨染泥滓【司马温公】花鸭无泥滓阶前每缓行羽毛知独立黒白太分明不觉羣心妬休牵众眼惊稻粱沾汝在作意莫先鸣【杜甫】

　　锦绣万花谷续集卷十四
　　钦定四库全书
　　锦绣万花谷续集卷十五
　　类姓
　　冯
　　年十八上书冯野王字君卿通诗以父任为太子中庶子年十八上书愿试守长安令【汉书】
　　弹铗歌冯驩蹑屩而见孟尝君弹剑铗而歌【孟尝君】称诵着廊庙冯唐以孝着为中郎署长对文帝论将帝悦拜为车骑都尉景帝以唐为楚相免武帝求贤良举唐唐时年九十余不能复为官乃以唐子冯遂为郎【遂字王孙亦竒士】太史公曰冯公之论将率有味哉语曰不知其人视其友冯之所称诵可着廊庙【史记】
　　大树将军冯异字公孙颍川人通左氏春秋孙子兵法号大树将军【本】
　　骐骥在东隣冯素弗跋之长弟慷慨有大志雄杰不羣任侠放荡不修小节盛藻竒之曰吾逺求骐骥不知近在东隣何识子之晚也【晋书】
　　闭门三十年冯伟字伟节尤明礼闭门三十年専精覃思无所不通【儒林】
　　赐禁中瑞锦冯定字介夫与宿齐名人方汉二冯第进士异等迁太常少卿文宗尝诏开元霓裳羽衣舞参以云韶肄于廷定部诸工立县间端凝若植帝异之召升殿赐禁中瑞锦【本】
　　熊
　　可当五百人哀公十六年白公胜谓石乞曰市南有熊宜僚者若得之可以当五百人矣石乞见之告之故辞承之以剑不动胜曰不为利谄不为威惕去之【左】正色在朝熊逺字孝文豫章人翘之孙也有志尚领武昌太守累迁尚书左丞在朝正色不茹柔吐刚忠亮至到转御史中丞又拜太常卿有毗济之道其榱桷之佐乎弟缙终鄱阳太守缙子鸣鹄武昌太守【晋书】
　　好学不倦熊安生字植之少好学励精不倦仕齐为国子博士周使尹公正问周礼所疑安生一一演说公正嗟服【儒林传】
　　有文当典诰命熊本擢进士第累除天章阁待制神宗曰熊本有文当遂典诰命除知制诰判司农寺都水监丞【名臣】
　　种
　　赈恤宗族种暠河南人父有财三千万父卒暠悉以赈恤宗族及邑里之贫者【后汉书】
　　宗
　　汝南太守宗资为汝南太守任功曹范滂郡中谣曰汝南太守范孟博南阳宗资主画诺【本】
　　长风破万里宗慤年少叔父少文问其所志答曰愿乗长风破万里浪【南史】
　　宗曽子宗元卿有至行乡人号曰宗曽子【孝义】
　　有儒者风宗钦好学有儒者风仕沮渠蒙逊为世子洗马上东宫待臣
　　小儿学士宗懔少聪敏好读书语辄引古事乡里呼为小儿学士【并北史】
　　封
　　有大臣之体封孚祖悛振威将军父放慕容暐之世吏部尚书孚幼而聪敏和裕有士君子之称慕容徳曰朕平青州不以为庆喜于得卿也外总机事内叅密谋虽位任崇重谦虚博纳甚有大臣之体后为太尉【晋载记】三世同财封延伯三世同财为北州所宗附为梁郡太守有髙士风【南史】
　　殿中尚书封回明帝时为瀛州刺史乗冦乱水潦之后表求赈恤免其租调州内赖之后为殿中尚书【北史】自致卿相封伦年方少舅卢思道曰是儿识畧过人当自致卿相【唐书】
　　龚
　　两龚皆楚人胜字君宾舎字君倩二人相友并著名节世谓之楚两龚【前汉书】
　　洁已自守龚壮洁已自守惟研考经典谭思文章【晋隠逸】浔阳郡丞龚孟舒通毛诗善谈名理仕梁位浔阳郡丞
　　洪
　　文词知名皇朝豫章洪氏山谷四甥皆以文词知名朋字父同郡黄着集父诗百篇为一集山谷以谓句句可也刍字驹父殚洽开豁溢于文词擢谏大夫为诗百余篇着老圃前后集炎字玉父登第元祐之末试吏绍圣之初显于宣和贵于绍兴羽字鸿父元符之末上书入籍遂终其身兵火之后诗文无焉朝廷官其一子【百家诗选】
　　钟
　　九辟公府不就钟皓少以笃行称避隠密山前后九辟公府皆不就为士大夫所归慕及皓终诸儒颂之曰材虑懿徳非礼不处悦此诗书琴乐古五就州招九膺台辅逡巡主命率嵗容与【儒林】
　　専掌文翰钟嵘好学有思理明周易两为记室専掌文翰【南史】
　　醉与虎鬬钟少射猎醉遇虎与鬬虎搏其肩而持虎不置防人斩虎然后免既贵悔之戒诸子曰士处世尚智与谋勿效吾暴虎也【唐书】
　　龙
　　口无择言龙伯髙名述京兆人为山都长马援尝诫其兄子曰龙伯髙敦厚周慎口无择言谦约节俭防公有威吾爱之重之愿汝曹效之效伯髙不得犹为谨之士所谓刻鹄不成尚类鹜者也光武由是擢拜零陵太守【马援】
　　使吴越不拜龙敏少仕州摄参军刘守光乱敏避之沧州遂客于梁久不调敏素善冯道监军张承业辟敏监军巡官使掌奏记庄宗即位召拜司门员外郎为兴唐尹事祖父以孝闻累拜吏部侍郎歴晋为太常卿使于吴越是时使吴越者见吴越王皆下拜敏独揖之迁工部侍郎【五代史】
　　终
