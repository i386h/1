<!-- { "loadSidebar": true } -->
　　与江神鬬李冰为蜀郡太守江神嵗取童女二人以为妇冰以其女与江神为防径至神祠责之因忽不见良乆有苍牛鬬于岸傍有间冰还流汗谓官属曰吾鬬大极当相助南向腰中正白者我绶也主簿刺杀北面者江神也江神遂死人慕之生子名冰儿【职官分纪】
　　送三百里邓攸作吴兴郡有惠政离郡之日人攀其船相送三百里不忍别【吴录】
　　还雷塘民田州雷塘即汉之雷陂也旧属民自唐以来耕种其中徃数十嵗官取蓄水以备漕运旧田主二十六家皆失业官议以他田偿之竟无与之塘亦破决不修漕运亦未尝頼此旧田主三百余口饥寒及刘敞原父至田主诣府自讼原父即判还之发运使以漕事动朝廷留之公用种稻事明其无用朝廷乃听还之杜祁公衍致仕南京闻之喜曰真良太守【刘公行状】
　　帕首靴袴大府帅或道过其府府必戎服左握刀右弓矢帕首靴袴迎于郊【韩送权尚书序】
　　两制以上为州止押检至道初何士宗请自今知州曽经任中书枢密院者申转运司止署通判以下姓名太宗曰大臣出临外藩亦统于转运使非系官也不许大中祥符始诏文臣知制诰以上知州者止署检武臣观察使以上【言行录】
　　六条刺史班宣周行郡国省察治状以六条问事一条强宗豪右以强凌弱以众暴寡二条二千石不奉诏书侵渔百姓三条二千石不防疑狱剥截黎元四条二千石茍阿所爱蔽贤宠顽五条二千石子弟怙恃荣势请托所监六条二千石阿附豪强通行贿赂【前汉表注】
　　弹燕李惠为雍州长于思察有燕争巢惠令人掩获以弱竹弹之既而一去一留惠笑曰留者自计为巢功重去者既经楚痛理无固心下伏其察【职林】
　　辩羊皮主李惠为雍州有负盐负薪人同释檐息树隂二人将行争一羊皮各言借背之物惠令置羊皮以杖击之见少盐乃得实薪者伏罪【北史】
　　诗新赐鱼书墨未干贤人暂屈逺人安朝驱旌斾行时令夜见星辰忆旧官梅蕚履阶铃阁暖雪峯当戸防枝寒【刘禹锡】龙节分江国仙闺闭海蓬酒船李翰苑诗笔谢康公去驿二千外专城四十中【石曼卿】异域化为儒雅俗逺民争看校讐郎下国难留金马客新诗逺寄竹枝娘【谢景山】政成郛郭春千里公退笙歌月一楼犬吠花隂无旧警麦翻云穗有新畴【石敏若】秀骨象山岳英谋合鬼神拥旄秉金节伐皷乘朱轮泽被鱼鸟悦令行草木春【李白】琴书家惯有印杖客疑无闲佥归业状贫典旧山图【魏野】尚书八座贵大使十州雄仁民兼爱物时雨及春风【徐俯】曽立玉墀聨近侍新持金节领诸侯屠龙伎俩终须用探虎功名未肯休【孔常甫】九江皆渡虎三郡尽还珠白猿慙劒竹黄石借兵符【李白】再扶日月归行殿却领山河镇梦刀从此雄名压寰海八溟争敢起波涛【杜光庭】锦衣犹带御炉香宫殿移麾耀宠光千里龙旗新政令九重凤阙旧文章学穷造化乾坤窄醉听笙歌日月长【詹用之】九金神鼎重丘山五玉诸侯杂佩环星座通宵狼猎暗戍楼吹笛虎牙闲【杜牧】黄堂孔北海真气凛羣儿朱轮未及郊清风已先知【东坡】坐移丞相节春入广陵城红斾拥双节白髭无一茎【白居易】晓出东郊信马蹄青梅墙角两三枝竹鸡啼罢雨来急杜宇声干月落迟山店煑烟缫茧日野田锄水挿秧时农桑劝课非无力为报新安太守知一麾同下西清路两镇交迎上将牙【曽布】一尊风月身
　　无事千里耕桑嵗有秋【曾巩】遗爱海波无继处去思秋色有余清【孔毅文】醉里眼开金使字紫旗风动耀箆明【郑繁】朱饰两轮巡属邑案留双笔在中台【钱帷演】国人乆倚东园望拟筑沙堤到广陵【李荣】恩威欲寄黄丞相仁信先闻郭细侯【杜光庭】虎牙熊轼隠铃斋棠树隂隂长碧苔【林逋】沃野桑麻涵细雨严城鼓角送斜阳　鹤伴鸣琴公事晩鸟惊调角戍城秋【钱惟演】鳄去恶溪韩吏部珠还合浦孟尝君【方谔】三十余年霖雨手淹留河外作时丰【山谷】屏除奸吏魂应丧养活疲民肉渐肥【王元之】印防孤坐琴樽外铃阁清谈易老中【林逋】组甲光寒围夜帐防旗风暖看春耕【欧公】
　　倅车
　　别驾长史唐武徳初上州丞曰别驾髙宗改别驾曰长史上元二年复置别驾天寳八年废文宗复置
　　长史司马武徳元年改司马曰长史永徽中废长史置司马圣厯中废司马置长史
　　治中武徳中改赞治曰治中髙宗即位曰司马【并唐志】半刺庾亮与郭游书曰别驾旧与刺史同乘流王化于万里之外任居刺史之半安可非其人
　　监州李商隠为倅庾亮谓之半刺侯景谓之监州国朝下湖南始置通判常与知州争权有钱少卿者余杭人嗜蟹常求补郡人欲问何州曰但得有蟹无通判处可矣坡诗云欲问君王乞符竹但忧无蟹有监州【青箱杂记】监郡御史中丞孙抃言通判古监郡之职一州利害全借议论与僚属不同乞朝廷选差通判本与知州通判一郡之事上曰卿言极是
　　郡丞汉景帝置郡丞秩六百石武帝改为长史
　　通判国朝通判州各一人京西南京杭郓州各二人小郡亦不置
　　通守赞治隋文帝罢郡以州统县改别驾治中为长史司马炀帝罢州置郡长史司马置赞治后改为丞又置通守以贰太守
　　屏星广韵屏星车轓也其上皆从竹后孔为别驾从事刺史因怒欲去别驾车屏星曰使君毁国旧制乃投传去刺史谢之乃止
　　缇油屏泥轼黄霸为州刺史宣帝诏赐车盖特髙一丈别驾主簿车缇油屏泥于轼前以彰有徳
　　海沂歌王祥为徐州别驾时人歌曰海沂之康实頼王祥国之不空别驾之功
　　清如水张轨为齐州别驾将入朝父老曰公清如水不敢以杯酒相送酌水一盏奉钱【并分纪】
　　题舆周景为豫章刺史辟陈蕃为别驾蕃不就景题别驾舆曰陈仲举座
　　吕防佩刀吕防为刺史有佩刀相者以为三公服防乃赠别驾王祥曰以公有公辅之量故相与之【本传】
　　展骥足任治中厐统字士元刘备为荆州牧以士元为县令鲁肃曰士元长才百里不足以展骥足备遂任为治中别驾【蜀志】
　　雄飞赵温为京兆郡丞叹曰丈夫当雄飞安能雌伏遂弃官
　　白帝神御侮唐萧遘韦保衡同登进士第保衡以幸进无艺同年薄之遘形神秀伟慕李徳裕为人保衡为相摘遘失贬播州司马维舟赋诗自悼虑保衡见害遽有神人曰相公勿忧子为公御侮遘异之过峡州经白帝祠即所视神人也遘后遂入相【并分纪】
　　幕官
　　莲花池晋王俭以庾杲之为长史与之书曰庾杲之泛緑水依芙蓉何其丽也时人以俭府为莲花池【南史】板曹谓户曹张彦实送张祜诗板曹平生诗作史【百家诗】郡督邮纪纲掾州主簿郡督邮并令录事叅军又云纠司纠职纪纲掾皆录事叅军谓以纠察为职【六帖】
　　决曹墨曹两汉有决曹墨曹主刑法厯代或谓之贼曹或谓之法曹墨曹又后百官志法曹主邮驿科程决曹主纠罪法事【通典】
　　司录开元初又改为司录叅军【职官分纪】
　　三语掾阮千里瞻有令望司徒王戎问曰圣人贵名教老庄明自然其防同异答曰将无同戎咨嗟良乆即命辟之时人谓之三语掾【本传】
　　坐啸主诺汉成瑨为南阳守任功曹岑晊宗资为汝南守任功曹范滂人语曰南阳太守岑公孝农成瑨但坐啸汝南太守范孟博南阳宗资主画诺【滂传】
　　髯参短簿桓温辟王恂为主簿郄超为叅军超多须恂短小荆人语曰髯叅军短主簿能令公喜能令公怒【出晋本传】
　　娵隅郝隆为南蛮叅军作诗曰娵隅跃清池桓温问何物答曰蛮名鱼为娵隅桓曰何为作蛮语隆曰千里投公始得一蛮府叅军那得不识蛮语耶【世纪】
　　欢喜诗杜审言为吉州司戸武后召见将加擢用问曰卿欢喜否审言蹈舞谢恩因作欢喜诗甚见称赏【分纪】受纸百畨杜暹为婺州叅军秩满吏以纸万畨赆之为受百畨叹曰昔清吏受一大钱何异哉
　　鬻马徒步而归范文正公以进士解褐为广徳司理叅军止一马秩满鬻马徒步而归【汪藻撰祠堂记】
　　西山有爽气王徽之字子猷作桓冲叅军冲曰卿在府日乆当相料理徽之初不酬答直视以手板拄颊云西山朝来致有爽气耳【本传】
　　霹雳手唐裴琰之为同州司戸叅军年少不主务曹刺史李崇义轻之吏白积案数百崇义使趣断琰之乃命吏连纸进笔省决一日毕予夺当理笔词劲妙崇义惊曰子何自晦以成吾过耶由是名动一州号霹雳手【本】河东三絶徐彦伯调蒲州司兵叅军时司戸韦暠善判司事李亘善书而彦伯善属辞称河东三絶【本传】
　　简重贵相薛奎为开封明镐为幕曹奎以公辅期之有问何以知公曰其为人端肃其言简而理尽凡人简重则尊严此贵臣相也镐后至参政【归田录】
　　措大官九国志王崇铢责权雍州司戸崇铢问吏曰叅军何官衣何服吏曰下州判司绿衫槐简而已崇铢大笑曰若要头便斩去吾何能作措大官耶【分纪】






　　锦绣万花谷前集卷十三
<子部,类书类,锦绣万花谷>
　　钦定四库全书
　　锦绣万花谷前集卷十四
　　县宰
　　三老啬夫汉制县万戸以上为令减万戸为长皆有丞尉大率十里一亭亭有一长十亭一乡乡有三老啬夫游徼三老掌教化啬夫职词讼收赋税游徼循盗贼县道县有蛮夷曰道【并百官表】
　　象雷雷震百里县令象之　墨绶铜章【并六帖】
　　阳鱎鱼宓子贱为单父宰阳画曰有钓道二焉请以送子落饵投纶迎饵而吸之者阳鱎鱼也肉薄而不美若存若亡若食若不食者鲂鱼也肉厚而味美子贱曰善未至单父冠盖交接于道子贱曰驱之此阳画之所谓阳鱎鱼者至单父于是请耆老尊贤者与之共治【谈苑】茧丝保障赵简子使尹铎为晋阳将行请曰为茧丝乎抑为保障乎简子曰保障哉尹铎至则损其戸数人赋优而税入少简子谓襄子曰晋国有难无以晋阳为逺必以归之所谓保障也茧丝谓减其税【国语】
　　制锦郑子皮欲使尹何为邑子产曰不可犹未能操刀而使割其伤实多子有美锦不使人学制焉大官大邑身之所庇也而使学者制焉其为美锦不亦多乎学而后入政未闻以政学者也【左传】
　　黄防被世传太祖皇帝谓一县令曰切勿于黄防被里放衙后文潞公为榆次县令尝题县皷楼曰置向谯楼一任挝挝多挝少不知他如今幸有黄防被拏出头来放早衙【东坡诗注】
　　三异后鲁恭为中牟令随掾行阡陌见桑下雉雏驯扰傍有童子曰何不捕之童子曰雉方雏不忍捕掾曰蝗不入境一异也化及鸟兽二异也童子有仁心三异也【本】
　　三善子路治蒲三年孔子入其境曰善哉由乎恭敬以信入其邑曰善哉由乎忠信以寛坐其庭曰善哉由乎明察以断子贡问孔子子曰吾见其田畴尽易草莱尽辟此其恭敬以信故民尽力入其邑墙屋甚固树木甚茂此忠信以寛故民不偷至其庭清闲诸下用命此明察以断故其政不扰以此观之但三称善庸能尽乎【职官分纪】
　　歌于蒍于唐元徳秀为鲁山令时宗在东都酺五凤楼下令三百里县令刺史各以声乐集徳秀惟乐工数十人聨袂歌于蒍于帝叹曰贤人之言哉【于蒍于者徳秀所为歌也】着谕书唐冯伉为醴泉令多嚣猾伉为着谕防书十四篇敎人务农进学【并本传】
