<!-- { "loadSidebar": true } -->
　　乐律授官中唐帝使太常少卿祖孝孙以乐律授宫中音家伎不进数被让珪与温彦博同进曰孝孙脩谨士陛下使教女乐又责难之天下其以士为轻乎【王珪传】诗娥月渐成光燕姬戏小堂胡舞开齐阁铃盘出步廊起龙调节鼓却凤防笙簧树交临舞席荷生夹妓航竹密无分影花疎有异香捉杯时笑语欢兹乐未央【梁元帝】炎光向夕敛徙宴临前池泉将影相得花与面相宜篪声如鸟弄舞袖写风枝欢乐不知醉千秋长若斯【昭明太子】燕姬奏妙舞郑女发清歌回羞出慢脸送态表嚬哦宁殊遇行雨讵减见淩波想君愁落日应羡鲁阳戈【刘孝绰】佳丽尽时年合瞑不能眠银龙衔烛烬金凤起炉烟吹篪先弄曲调筝更撮歌还团扇后舞出妓行前絶代终难及谁复数神仙【北齐萧放】帘间月色度烛定妓成行回身钏玉动顿履佩珠鸣低衫拂鬟影举扇起歌声匣中曲犹奏掌上体应轻【后梁沈君攸】佳人遍绮席妙曲动鹍楼似阳台上池如洛浦边莺啼歌扇后花落舞衫前翠栁将斜日偏是晩妆鲜【陈隂铿】緑珠歌扇薄飞燕舞衫长琴曲随流水箫声逐凤凰细缕纒钟格圆花钉鼓牀悬知曲不误无事畏周郎【周庾信】起楼侵碧汉初日照红妆心艳卓女曲误动周郎并歌时转黛息舞蹔分香挂缨银烛下莫笑玉钗长【江总】倡楼对三道吹台临九重笙随山上鹤笛奏水中龙怨歌声易断妙舞态难逢谁能暂留客解佩一相逢【卢思道】京洛重新年复属月轮圆云间璧独转空里镜孤悬万方皆集防百戏尽来前临衢车不絶夹道阁相连惊鸿出洛水翔鹤下伊川艳质回风雪笙歌韵管弦【薛道衡】微雨散芳菲中园照落晖红树摇歌扇緑珠飘舞衣繁弦调对酒杂引动思归愁人当此夕羞见落花飞【陈李元操】桂山留上客兰室命婬妖城中画眉黛宫内束纎腰舞袖风前举歌声扇后骄周郎不相顾今日管弦调【释法宣】妖姬饬浄妆窈窕出兰房日照当轩影风吹满路香早时歌扇薄今日舞衫长不应令曲误特此试周郎
　　琴
　　归风赵后有寳琴曰凤凰皆以金玉隠起为龙凤螭鸾古贤烈女之象亦善为归风送逺之操【西京杂记】
　　神女舞台上恒山夕望东边有青云彷佛俄而见双白鹤集于台上握凤管之箫拊落霞之琴歌清吴春波之曲【洞防记】
　　白鹄翔师旷鼓琴通于神明而白鹄翔【瑞应图】
　　梁甫吟繁既抑雅音乃仲尼思归鹿鸣三章梁甫悲吟周公越裳青雀西飞别鹤东翔【蔡邕琴赋】
　　君山献曲遂创新声爰改旧用君山献曲伯牙奏弄【成公绥琴赋】
　　秦楚声李年至岐王宅闻琴曰此秦声良久又曰此楚声主人入问之则前弹者陇西沈妍后弹者州薛满【辩音集】
　　终身不鼓卫次公本善琴方未显时京兆尹李齐运使子与游请授之法吹公拒絶因终身不复鼓
　　眼疾不治独孤及晩嗜琴有眼疾不肯治欲听之専也取漆角为之李研公雅好琴常斫桐又取漆角为之多至数百张【并六帖】
　　三声类聚段由夫携琴就松风问响之尝曰三者皆自然之声正合类聚半昙即以金缕衣邀之曲终云河轮佩玉康抱琴访山涛涛醉欲割琴康曰吾卖东阳旧业以得琴乞尚书今河轮佩玉藏为徽货所衣玉帘中单买缩丝为袋论之其价与武库争先如欲割之吾即死矣【并金徽变化篇】
　　心驱神遇天随赵璧弹五弦琴人问其术璧曰吾之五弦也始则心驱之中则神遇之终则天随之方吾浩然眼如耳如鼻不知五弦之为璧璧之为五弦也【语林】五声丛鸣舒元舆斵琴志曰越客沈蚪子斵琴弦素丝七条其上备指一弄五声业鸣鸣中有灵峯横空乌泉出云凤龙腾凌鹤哀乌啼松吟风悲
　　筝声琵琶声于頔尝令客弹琴有知音者听于帘下叹曰三分之中一分筝声二分琵琶声絶无琴韵【国史补】诗洞庭风雨干龙门生死枝雕刻分布防冲响郁清危春风摇蕙草秋月满阶池是时别鹤叫浸滛客泪垂【南齐谢朓】上宫秋露结上客夜琴鸣幽兰暂罢曲积雪更声【刘孝绰】上客敞前扉鸣琴月晩晖掩抑歌张女凄清奏楚妃稍视红尘落渐觉白云飞新声独见赏莫恨知音稀【马元熈】为我弹清琴琴鸣伤我心半死无人觉入灶始知音空为贞女引谁达楚妃心雍门何假说落泪自滛滛【陈沈烱】洞门凉气满闲馆夕隂生弦随流水急调杂秋风清掩抑朝飞弄凄断夜啼声至人齐物我持此悦髙情【萧慤】可怜峄阳木雕此緑绮琴田文垂睫泪卓女弄心戏鹤闻应舞游鱼听不沉楚妃幸勿叹此异丘中吟丝园客意曲奏楚妃情罕有知音者空劳流水声【江总】北林鹊夜飞南轩日斜进调弦发清徽荡心祛褊恡变作离鸿声还入思归引长叹未终极秋风飘素鬓　久擅龙门质孤竦峄阳名齐娥初发弄赵女正调声嘉客勿遽反繁曲未成【杨希道】昔在龙门侧谁想凤鸣时雕琢今为器宫商不自持巴人缓疎节楚客弄繁丝欲作髙张引翻成下调悲【刘允济】碧山卒岑寂素丝何清幽弹为风入松崖谷飒已秋呜呼钟子期零落归山丘死兮若有知魂兮从我游【刘希夷】有客天一方寄我孤桐琴迢迢万里隔托此幽音冰霜中自结龙凤相与吟【韦应物】有琴且徽再鼓听愈淡古声乆埋灭无由见真滥【韩愈】峄阳孤桐石耸天骨根老水泉叶苦霜月斵为緑绮徽声粲发秋风入松万古竒絶【李白琴賛】
　　钟
　　生一乐汁图征曰黄钟生一一生万物故君子铄金为钟
　　抱钟而朝郑简公谓子产曰饮酒之不乐钟皷之不鸣寡人之任也国家之不乂朝廷之不治与诸侯交之不得志子之任也子无入寡人之乐寡人无入子之朝自是以来子产治郑城门不闭国无盗贼道无饿人孔子曰郑简公之好乐虽抱钟而朝可也【尸子】
　　聴声思武礼记曰钟声铿铿以立号号以立横横以立武君子听钟声则思武臣
　　太极殿前洛阳太极殿前左右各三铜钟相对大者三十二围小者二十五围【戴延之西征记】
　　山弛先鸣汉武帝时未央宫殿前钟无故自鸣三夜三日不止上问东方朔朔对曰臣闻铜者土之子以隂阳气类言之子母相感山恐有能弛者故钟先鸣易曰鸣鹤在隂其子和之上曰应在几日朔曰在五日内居三日南郡太守上言山崩延袤二十里上大笑赐帛三十疋【东方朔】
　　鲸鱼击蒲牢张衡西京赋发鲸鱼铿华钟【薛综注曰海中大鱼名鲸海岛又有大兽名蒲牢蒲牢畏鲸鱼鲸鱼一击蒲牢辄大鸣吼凡钟欲令声大故作蒲牢于上以所击之者为鲸鱼有篆刻文故曰华钟】
　　郊雉皆雊齐景公族铸大钟撞之于庭下郊雉皆雊【许慎注曰族聚也其钟声如雷震雉皆应之淮南子】
　　九乳乐汁图征曰君子金为钟四时九乳是以撞钟以知君钟调则君道得【宋均注九乳法九州】
　　三人皆曰将毁齐景公为大钟将悬之仲尼伯常骞晏子三人俱来朝皆曰钟将毁撞之果毁公召三子问之晏子曰钟大非礼是以曰将毁仲尼曰钟大悬下其气不得上薄是以曰将毁伯常骞曰今日庚申雷日也隂莫胜于雷是以曰将毁【晏子春秋】
　　上有科斗书义熈十一年霍山崩毁出铜钟六枚上有文科斗书人莫能识【何法盛晋中兴书】
　　江水得钟有字吴时于江水中得钟有百余字募求读者竟无人晓【志林】
　　皷
　　交阯铸铜马援好骑善别马名交阯得骆越铜皷乃铸为马式进上【范后汉书】
　　三阳圣木始兴郡山阳县有豫章木径可长二丈名为圣木秦时伐此木为皷颡【荆州记】
　　南郡献铭建武二十四年南郡男子献铜鼓有铭【志】双鹤中飞吴王夫差移于建康之宫南门有双鹤从皷中而飞上入云中【吴録】
　　时皷张荐明为道士髙祖召见延入内殿荐明闻宫中奏时皷曰陛下闻皷乎其声一而已五音十二律皷无一也然和之者皷也【五代史】
　　石皷冀县有天皷山山有石如皷河皷星摇动则石皷鸣鸣则秦土有殃【酉阳杂爼】
　　八者领袖唐宗云羯皷八音之领袖【乐志】
　　南山起云宋璟尤善羯皷词云南山起云北山起雨者宋所作也
　　羯鼓解秽宗尝听琴未终遽止之曰速令花奴持羯皷来为我解秽【并六帖】
　　笛
　　昭华琯髙祖初入咸阳宫周行府库金玉珍寳不可称言其尤惊异者笛长二尺三寸六孔名曰昭华之琯【西京杂记】
　　柯亭竹伏滔长笛赋序曰余同僚桓子野有故长笛之耆老云蔡邕所制也初邕避位江南宿于柯亭之馆以竹为椽邕仰而盼之曰良竹也取以为笛竒声独絶歴代之
　　杂引相和晋太始十年中书监荀朂中书令张华令赧王皷筝宋同吹笛以为杂引相和
　　平阳逆旅马融精该术数性好音律能吹笛为督邮无事独卧郡平阳邸有雒客舎逆旅吹笛融去京师逾年蹔闻甚悲之而作长笛赋序
　　一定之调晋书云按周礼金石有一定之音故诸音皆受钟磬之均至于飨宴殿堂之上不悬钟磬则以笛有一定之调故诸弦歌皆从为正也
　　三尺二调晋荀朂问列和曰若不知律吕之义作乐者均髙下清浊之调当以何名之和曰每合乐时随歌者清浊声假声浊者用三尺二笛因名曰此二尺九调汉魏相施行皆然也【六帖】
　　紫云回曲明皇梦游月宫诸仙奏上清之乐流亮清越殆非人间所闻觉以玉笛冩之名紫云回曲【开元信记】七月望前竹许云封言竹生云梦之南鉴在柯亭之下以今年七月望前生明年七月望前伐过期不伐则其音窒未期而伐则其音浮【甘泽谣】
　　洞庭老父贾客吕筠卿尝于中春夜泊舟于君山侧命酒吹笛数曲忽见一老父拿舟而来遂于懐袖间出笛三管其一大如合拱其次如常人之所蓄其一絶小如细笔管筠卿请老父一吹老父曰其大者诸天之乐不可发其次者对洞府诸仙合乐而吹其小者是老身与朋侪可乐者试为子吹之不知可终一曲否言毕抽笛吹三声湖上风动波涛沆瀁鱼龙跳喷五声六声君山上鸟兽叫噪月色昏昧舟人大恐老父遂止【博异志】诗吹笛秋山风月清谁家巧作断肠声风飘律吕相和切月傍关山几处明胡骑中宵堪北走武陵一曲想南征故园杨栁今摇落何得愁中曲尽生【杜甫】商声后出龙吟郁前渚情断山阳舎气吐平阳坞胡骑争此归偏知引乡苦羇旅情易伤零泪如交雨【周逊】胡关氛雾侵羌笛吐清音韵切山阳曲声悲陇上吟栁折城边树梅舒岭外林方知出塞虏不惮武溪深【贺彻】作曲是佳人制名由巧匠鹍时莫并凤管还相向随歌响更发逐舞声弥亮宛转度云牕逶迤出黼帐长随画堂里承恩无所让【隋姚察】凉秋夜笛鸣流风韵九成调髙时慷慨曲变或凄清征客懐离绪隣人思旧情幸以知音顾千载有竒声【刘孝绰】
　　歌
　　巴渝末曲賛皇一品集云岂谓击壤余音谬入帝尧之听巴渝末曲猥蒙汉祖之知
　　得寳歌韦坚凿潭成帝为升楼每舟署某郡以所产暴陈其上若广陵则锦铜器先是人间唱得体纥歌有州铜器语叶更变为得寳歌自造曲唱习至是衣缺袴衫锦半臂绛防额立舻前倡人数百皆巾防鳞治齐声应和鼓吹合作【并六帖】
