<!-- { "loadSidebar": true } -->
　　剖竹得男华阳国志初有女子浣于遯水有三节竹流至闻其中有婴儿声剖竹得男归而养之及长材武遂自立为夜郎王以竹为姓捐竹于地遂成林今有竹王洞焉
　　题咏大猿呌罢小猿啼箐里行人白昼迷恶藤牵头石齧足妪牵儿随泪録续我亦下行莫啼哭【出山谷】老马饥嘶驴瘦岭病人生入鬼门关病人甘作五溪卧老马犹思十二闲【出山谷咏瘦驴岭】江上青山横絶壁云间细路蹑飞蛇鸡号黒暗通蛮货蜂閙黄昏采蜜花【出东坡送乔施州】夜郎自古流迁客圣世初投第一人不是施州肯回首五溪三峡更谁亲【出山谷和张仲素送别】日转溪山防百遭厌闻虎啸与猿号笙歌忽把二天酒风雨犹惊三峡涛已作齐民寻要术安能痛饮读离骚看君自是青田质清泪当闻彻九臯【出山谷次清江赵彦成韵】
　　绍庆府【彭水　黔江】
　　就水造飱旧经云此州路途阔逺亦无馆舎凡至宿泊多倚溪岩就水造飱鑚木出火
　　狼山郡国志云山出野狼眼在背上能食诸兽
　　题咏撑崖柱谷蝮蛇愁入箐攀天猿掉头鬼门关外莫言逺五十三驿是皇州【出山谷歌罗驿】尺五攀天天惨顔盐烟溪瘴琐诸蛮平生梦亦未尝处闻有鵶飞不到山　黒风马跑驴瘦岭日黄人度鬼门关黔南此去无多逺想在夕阳猿啸间【并出山谷】莫向黔中路令人到欲迷水声巫峡里山色夜郎西【出唐嘉祐送上官侍御赴黔中】从我巫峡外吟兴更应多都响蛮江涨山昏浊过【出许常寄黔李校书】青青竹笋迎船出日日红鱼入馔来【出杜甫送王判官】
　　重庆府【巴县　江津　璧江】
　　阁栏寰宇记今渝之山谷中有狼峱乡俗构屋髙树谓之阁栏不解丝竹唯敲铜皷视木叶以别四时父子同讳夫妻共名
　　泉卜牧宰江津县西之五十里有井泉常以水之盈缩卜牧宰之贤否
　　题咏三巴合防绕成下巴字体势何盘盘却疑天工勅水帝戏写鸟迹倾波澜【出鲜于侁咏巴江在巴县水折三回如巴字】浴罢临泉一整冠令人搔首忆长安御汤摇荡双龙影疑是胡儿簇马鞍【出查仲本咏温泉在城北百余里】山帯乌蛮濶江连白帝深船经一柱过流眼共登临
　　南平军【南川　隆化】
　　题咏山绕郡楼秋雨过月侵池树晚烟生【出刘夷叔题云山堂】莺花非汉旧栋宇尚唐余【出浦公咏南川驿】风俗连巴楚封疆接播珍【出赵彦迈咏南川形势】
　　涪州【涪陵　乐温　武龙】
　　地暖早熟陵志五月半早稻已熟便可食新七八月收割已毕地暖早熟与中州气不同
　　题咏十里一置飞尘灰五里一兵火催颠崖仆谷相枕籍知是茘枝龙眼来【出东坡涪州茘枝叹】锦绣洲犹在熊罴梦已无文风齐两蜀仙洞接三都白石従天设青崖见地图茘枝妃子国不复曩时输【出宋输题涪陵郡】地据咽喉重城逾雉堞坚东渐邻楚分南望帯夷边舟楫三川防封疆五郡连许雄山苦峻马援填相连滩急羣潴沸崖髙落马悬石鱼占嵗稔鐡柜琐晴天地暖冬无雪人贫嵗不绵岩标山谷字观塑尔朱仙【出马提干咏涪州】官道近山多乱石人家避水半危楼【出陆游】合水来如电黔波緑似蓝【东坡】忠州【临江　垫江　丰都　南宾　龙渠】
　　四君子复古记四君子相望谓刘晏陆防李吉甫白居易也
　　黄葛木景徳观前有古木大数十围枝柯盘郁如葢山中人云此黄葛木千年物也
　　题咏山东邑居窄峡牵气偏林峦少平地雾雨多隂天隠隠煮盐火漠漠烧畬烟此赖东楼夕风月时翛然【出白乐天咏东楼】瘴地风云早温天气催穷冬不见雪正月巳闻雷【出张商英】茘枝新熟鸡冠色烧酒初开琥珀香欲摘一枝倾一盏西楼无客共谁尝【出白乐天茘枝楼对酒】忠州三峡内井邑聚云根小市尝争米孤城早闭门【出杜甫】禹庙空山里秋风落日斜荒庭垂橘柚古屋画龙蛇云气生虚壁江声走白沙早知乗四载疏凿空三巴【出杜甫题禹庙在临江县南】楚人悲屈原千载意未歇至今沧江上投饭救饥渴遗风成竞渡哀呌楚声裂【出东坡题屈原塔】迢迢东郊上有土青崔嵬不知何代物疑是巴王台巴歌久无声巴宫没黄埃【出白公题巴子台在临江】龙昌寺底开山路巴子台前种柳林【出白公】一只兰船当驿路百层石磴上州门【出白公】
　　珍州【乐源　缓阳　郡名　乐原　夜郎】
　　四堡此地在官军把守之处有丽臯堡思义堡安定堡夀山堡
　　题咏借问炎洲客天南防日程江连恶溪路山绕夜郎城【出张文昌送蛮客】君为张掖近酒泉我窜三巴九千里天地再造法令寛夜郎迁客帯霜寒【出李寄韦南陵】
　　思州【务川　卭水　安夷】
　　渐被华风图经思南之地渐被华风饮食言语素所服习椎髻之俗劲悍之性靡然变矣
　　县名思王元和志故老相汉陈立为防牱太守阻兵保据思卭水汉将夜郎王兵数万破立于此抚安百姓时人思慕遂名思王县








　　锦绣万花谷续集卷十二
　　钦定四库全书
　　锦绣万花谷续集卷十三
　　潼川路
　　泸州【泸川　合江　江安】
　　泸茶茶经云泸州之茶树夷獠常携瓢穴其间每登树采摘茶含于口中待其展然后置瓢中旋塞其窍归必置于暖处故味极佳
　　题咏安乐溪上峯万木森翠羽孤撑切天心横拓压坤股气势吞西夷光芒定南楚【出任伋咏安乐山在合江西五里】天师化去知何日玉印相世共珍故国子孙今尚在满山秋叶岂能神【出东坡咏安乐峯延乐观有石柜为仙人藏经之所】泸戎瘴疠窟闽越山水乡如何产此物烂然照炎荒【出刘望之咏荔枝】百斤黄鲈脍玉万户赤酒流霞余甘渡头客艇荔枝林下人家【出唐庾泸州六言咏景物】歌唱竹枝终日楚笛吹梅弄数声羌【出唐庾】潼州府【郪县　平江　涪城　通泉　射洪盐亭　飞鸟　洞山　东关　永泰】
　　题咏牛头见鹤林梯径绕幽深春色浮山外天河宿殿隂【出杜甫咏牛羊寺】兠率知名寺真如防法堂江山有巴蜀栋宇自齐梁庾信哀虽久何颙好不忘白牛连逺近且欲上慈航【出杜甫咏兠率寺在南名长夀】寺下春江深不流山腰官阁逈添愁诸天合在藤萝上昏黒应须到上头【出杜甫咏香积寺在涪城县】江头且系船为尔独相怜云散灌坛雨春青彭泽田【出杜甫题郪县】金华山北涪水西仲冬风月始凄凄山连越巂蟠三蜀水散巴渝下五溪【出杜甫】马首见盐亭髙山拥县青云溪花淡淡春郭水泠泠【出杜甫】官舎如僧舎翛然万虑清等闲无客到容易有苔生【出张士逊】山绕一城藏古寺江连二水送孤舟【出李简】山县早休市江桥春聚船【出杜甫】山围梓蜀千秋景水接东吴万里天【出刘公申】屏开十里画江渡两岐风【出刘蜕游南山】
　　遂宁府【少溪　青石　蓬溪　遂宁　长江】
　　青石九州要记云天下青石无加于此可为钟磬火井长江县北之二里伏龙山下地洼若池以火引之则声隠隠然发于池中少须炽炎夏月积雨停水则焰生水上水为之沸而寒如故水涸则土上有焰观者至焚其
　　题咏出城数里即青山路入青松白石间只合步行寻石径不宜呵喝入松关【出丁晋公咏广利寺在小溪县西五里岩壑之胜甲于一方】四山藏一寺方丈压诸峯回首坐禅处白云深防重【出孙谔咏资圣】谪官自麻衣防怨至死时山根三尺墓人口数聨诗仙桂终无分皇天似有私暗松风雨夜空使老猿悲【出杜荀鹤题贾岛墓在长江县】谁解登髙问上谪官何事谪诗仙不知防首南行曲留与巴儿万口【郑谷旅次遇裴晤员外谪居于此】
　　顺庆府【南充　相如　西充　流溪】
　　山有凤凰州南十里昔尔朱仙及李淳风养炼之地山有凤凰集因置凤山观今存焉
　　文章学术在汉以忠节名义着在唐以神仙浮屠显本朝以文章学术名【出开汉志】
　　题咏山围翠合水连云万室楼台照眼明胜地风淳真乐国四川惟说好充城【出邵伯温咏充城】从昔遨逰盛两川充城人物自骈阗万家灯火春风陌十里绮罗明月天【出邵伯温】衺斜不容幰之子欲何之鸟道一千里猿啼十二时官桥祭酒客山木女郎祠别后同明月君应聴子规【出王维】梓潼不见马相如更欲南行问酒垆行到巴西覔谯秀巴西惟是有寒芜【出李商隠至巴西懐谯秀】云液落山谷脉与昆仑通云何山中叟八十桃顔红【出在小方山道士何志饮此水年八十面如桃红】阆苑南边第一州江山絶胜对城楼　自昔充城号奥区蜀人唤作小成都【并出邵伯温】
　　资州【盘石　内江　资阳　龙水】
　　珠江相江中有珠其光夜现如灯烛故刘光祖状元楼记资号珠江以地之灵出产瓌异
　　题咏资山岩谷多神仙龙车凤马随飞烟神女萧萧来暮雨浮丘往往丁云軿【出范祖禹咏资山在资阳县】县门倚岩石终白对青峯初仕借为宰读书过三冬忘机狎鸥鸟观稼亲老农讼庭可罗雀铜印蘓苔封【出范祖禹宰龙水日赋咏】云生氊防山头雨日落琵琶峡口风【出宋京】
　　普州【安岳　安居　乐至】
　　秀以石郡志云眉之秀以水阆之秀以山普之秀以石翰林滩天圣中郡守彭乗凿石为曲水后名翰林滩每嵗修记事于此在安岳县
　　题咏孟郊死葬北邙山日月星辰顿觉闲天恐文章中断絶更生贾岛在人间【出韩愈题贾岛祠在城南三里】地灵人胜风流古石秀山回气象雄【出郡守郭邛咏普城】地灵人秀谁称首文属君华武硬弓【出冯如愚咏牟衮君华破荒及第刘泽武艺精絶从太祖定天下号刘硬弓】合州【石照　巴川　铜梁　汉初　赤水】
　　题咏谁家逰冶郎闯首窥幽闼但见脸如花不知心似鐡一夕变其躯雪姿暎云发昔为桃李姿今作松篁节【刘仪凤咏纯阳山在石照县】井陉东山县山河古合州本根拏断岸急雨洗中流关下嘉陵水沙头杜老舟江花应好在无计防江楼【范成大】合水来如电黔江緑似蓝【东坡】铜梁山昬空翠重石钟水落滩声迟【晁公武发合州】
　　绍熙府【荣徳　资官　应灵　威逺】
　　题咏峭崕磨天如立壁柟根横走松倒植呀然一岫惊堕前空洞坡坨三百尺幽隂宜为异物托角爪痕存犹可识【陆游咏龙洞州东南四里】王师学琴三十年响如清夜落涧泉有酒如绳客满门不可一日无此君当时手栽数寸碧声挟风两今连云此君倾葢如故旧骨相竒怪清且秀程婴杵臼立孤难伯夷叔齐采薇痩霜钟堂上弄秋月微风入此君说【黄山谷题荣州无大师此君轩】山色临巴逈江流入汉清【崔仰之送人牧荣州】渺然孤城天一方者或云古夜郎【入荣州】其民简陋古甚良千里鬰为诗书乡【并陆荣】卖蔬市近还家早煑井人忙下麦迟【陆游晚登横溪阁】
　　昌州【大足　昌元　永川】
　　题咏昌元古佳郡比屋谈经史山冈叠翠屏溪濑防清泚蓄为灵秀宾磊落出髦士【张孝芳别袁昌州】讼简民淳羡小州两衙才退似归休一懐山果三胜酒暮掩青峯即下楼【张唐民题扪参阁】无讼正如髙隠地隆冬方似早春时　雨过温泉浴妃子露浓汤饼试何郎【戴渊咏昌元海棠惟此地海棠独香】
　　渠州【流江　隣山　隣水　大竹】
