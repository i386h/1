<!-- { "loadSidebar": true } -->
　　眀肃权处分様式眀肃太后权处分听断仪式久而未定丁谓欲每议大政则皇后坐后殿朝执政朔望则皇帝坐前殿朝羣臣其余令押班雷允恭命王沂公时判礼仪院乃采用蔡邕独断皇帝在左母后在右同殿垂中书枢宻院以次奏事如仪人心乃定【并言行録】明肃欲以衮冕见太庙明道二年明肃欲以衮冕见太庙臣下依违不决薛简肃公奎独争之曰陛下太谒之日还作汉儿拜女儿拜明肃无答是夕报罢【湘山野録】章献衔李廸真宗将立章献后李迪为翰林学士上防諌章献起扵寒微不可母天下由是章献衔之及真宗晚年不豫尝对宰相怒曰昨夜皇后以下皆去刘氏独置朕扵宫中众知上眊乱误言皆不应李迪曰果如是何不以法治之良久上寤曰无是事也章献在帷下闻之及预政贬迪衡州【纪闻】
　　选纳曹氏刘氏服未除吕申公劝仁宗选纳曹氏他日申公曰此事外人不知上春秋鼎盛郭后尚美人皆以宠废以色进者不可胜数防扵昏矣不立后无以正之毎事自有深意【魏公别録】
　　昆山出玉丽水生金章献太后垂李宸妃薨章献秘之欲以宫人礼治丧于外宰相吕夷简奏曰闻宫中贵人暴薨丧礼宜从厚章献挽仁宗入内少顷独坐帘下召文靖曰一宫人死相公何与公曰臣待罪宰相内外无不当预陛下不以刘氏为念臣不敢言尚念刘氏丧礼宜从厚章献悟曰李宸妃也奈何文靖乃治丧皇仪殿用一品礼洪福寺公又谓入内都知罗崇勲曰宸妃当以后服敛用水银实棺异时莫道夷简不曽説来章献皆从之后燕王谓仁宗曰陛下李宸妃所生死以非命仁宗号恸尊宸妃为太后谥章懿幸洪福寺易梓宫后玉色如生冠服如皇太后帝太息曰人言其可信哉待刘氏加厚晏元献撰章懿神道碑曰五岳峥嵘昆山出玉四溟浩渺丽水生金士大夫嘉其善比独仁宗不悦至孙文懿公撰升祔李太后赦曰章懿太后丕拥庆善实生眇躬顾复之恩深保绥之念重神驭既往仙逰斯邈嗟乎为天下之母育天下之君不逮乎九重之承顔不及乎四海之致养念言至此追慕増结仁宗览之感泣弥月孙公自此遂参大政帝问孙公曰卿何能道朕心中事
　　天子娶妇皇后嫁女英宗于仁宗为侄宣仁于光献为甥自防同养禁中温成张妃有宠英宗还本宫宣仁还本宅温成竟无子一日帝谓光献曰吾夫妇老矣无子旧养十三滔滔各已长朕为十三后为滔滔主婚使相嫁娶十三英宗行第滔滔宣仁小字时宫中谓天子娶妇皇后嫁女云盖仁宗光献以英宗为子素定矣【出邵氏闻见録】
　　女中尧舜江友端上书伏覩宣仁圣烈皇后当元丰末垂帘听政保祐哲宗起司马光为宰相天下归心九年之间朝廷清明海内乂安其仁民爱物之心可以追配仁宗是时皆有复见女中尧舜之语自邢恕造无根之语使后世疑焉初元丰中髙遵裕大败灵武责散宫安置未防神宗崩哲宗嗣位宰臣蔡确者以谓遵裕者宣仁之族叔即建请牵复以説宣仁之意而不知宣仁不私其亲帘中宣谕曰遵裕丧师数十万先帝縁此震惊悒悒成疾以至弃天下今肉未寒吾岂忍私骨肉而忘先帝确谋大沮后确责知安州作诗讥讪坐贬新州恕乃确之心腹谓不显王珪异同难以归功蔡确而不知厚诬圣母之大罪也縁此绍圣中蔡卞独唱追废圣母之议陛下即位以来追赠司马光以辩人臣之谤矣而宣仁圣母者神宗之母陛下曽祖母也负谤三十余年可不痛乎
　　辅成圣徳为多元符末徽宗即位有旨复哲宗元祐皇后孟氏位号自瑶华宫徙居禁中时有论其不可者曰上于元祐后叔嫂也叔无复嫂之礼程伊川曰元祐皇后之贤固也论者之言亦未为无理邵伯温曰不然礼曰子甚宜其妻父母不悦出子不宜其妻父母曰是善事我子行夫妻之礼焉皇太后于哲宗母也元祐后姑也母之命姑胡为不可非上以叔复嫂也伊川曰子之言得矣相继曽布蔡京用事元祐后竟出居旧宫者二十年金陷京师二帝北狩宗族尽徙独元祐后不预兵退羣臣请居禁中垂听政上即位于宋后辅成圣徳为多后崩諡曰昭慈圣献云【并邵氏后録】
　　以多才恵纳为后庄献明肃刘后益州华阳县人父通后为蜀人龚美携入京为开封府人美以锻银为业真宗尹开封府因锻银得见真宗语之曰蜀妇人多才恵汝为我求一蜀姬美因纳后年十五宠幸専房太宗一日问乳母曰太子近来容貌清瘦左右有何人乳母以后对上命去之太子不得已置于殿侍张耆家未防太宗晏驾太子即帝位祥符五年立为皇后【本朝事实】
　　副笄六珈诗君子偕老副笄六珈【副者后夫人之首饰编髪为之笄衡笄也副既笄而加饰如今之歩摇上饰后汉舆服志皇后谒庙服歩摇以黄金为山一爵九华熊虎赤罴天鹿辟邪南山丰大特六兽所谓诗副笄六珈者学林】
　　太子
　　防海少海元臯之山南海幼海【防海即少海也天子比大海太子比少海出山海经】
　　前星心火星天王星也前星太子星也【前志】
　　青宫银榜东方朔神异经东明山中有宫焉青石为墙面一门有银榜以青石碧镂题曰天地长男之宫【职林】墨敕玉契武后时有司移文东宫召太子崔神庆諌曰五品以上佩者盖防徴召之诈内出以合之况太子乎古者召太子用玉契诚防萌之意今太子与陛下异宫非朝朔望别唤者请降墨敕玉契【神庆】
　　承华门太子之门曰承华
　　瑶山乐祝融生太子长琴处瑶山作瑶山之乐【初学记】铜龙楼汉成帝为太子初居桂宫上尝急召太子出龙楼门不敢絶驰道西直至城门乃得度【门楼上有铜龙汉书】车至茆门楚庄王急召太子楚国之法车不得至茆门天雨庭中有潦太子遂驱车至茆门廷理举殳而击其马太子入为王泣曰廷中夕潦驱马至茆门廷理曰非法也举殳击臣马败臣驾王必诛之王曰法者所以敬宗庙尊社稷故能尊社稷者社稷之臣也焉可诛是真吾守法之臣也乃益爵二级而开后门出太子【韩非子】纳妃鸭灯晋东宫旧事皇太子纳妃有龙头支髻枕一金涂连盘鸭灯一【初学记】
　　虎睛珠络褓杜牧杜秋娘诗燕禖得皇子天人亲捧持虎睛珠络褓金盘犀镇帷【樊川集】
　　青宫要纪真宗尝谓近臣曰如青宫要纪继体治民论一书二论又尝以青宫要纪事有未偹博采羣书广为承华要畧十卷每篇賛以赐太子
　　鹤驾周灵王太子晋好吹笙浮丘翁接上嵩山三十余年后来告我家七月七日待我于缑山头果乗白鹤驻山巅举首谢时人而去故后世称太子之驾曰鹤驾宫曰白鹤禁曰鹤禁【刘向列仙】
　　去邪蒿北史邢峙为博士授太子经厨人进食有菜曰邪蒿峙命去之曰此菜有不正之名非殿下所食【北史】不了家事和峤见太子不令因侍坐曰皇太子有淳古之风至季世多伪恐不了陛下家事帝黙然太子恵帝也【和峤】
　　大明敷照重霄章圣既倦明肃刘太后渐预朝政寇凖便殿请对言太子睿徳天纵足以任天下之事陛下胡不协天下之系望讲社稷之丕谋引望大明敷照重霄因俯伏流涕真宗慰谕明日丁谓党以急变闻凖因是贬雷州【东轩笔録】
　　重轮重润汉明帝作太子乐人作歌四章賛太子之徳一曰日重光二曰月重轮三曰星重辉四曰海重润【出古今注】
　　书依字去人唐韦绶为太子侍读奏曰太子学书至依字辙去傍人云君父以此可天下奏事臣子不合全书上益嘉之【绶】
　　十三使为皇子至和三年仁宗不豫皇嗣未建宰相文富韩三公方议所立参知政事王尧臣之弟正臣常为宗室説书官知十三使之贤即言之诸公诸公亦旧知之即定议奏欲上而上病有瘳即止尧臣私收奏本后累年乃定立十三使为皇子及仁宗晏驾皇子践阼是为英宗元丰末尧臣子同老缴进元奏时诸公惟文富公在北归老于洛防文公入助郊享神宗访之公具奏所以神宗恱焉神宗曰议论推轮扵至和时发端为难仁宗意已定其后止申前诏耳至如丙吉霍光事前后不相掩也【言行録】
　　白鴈为婚贽唐髙宗太子纳妃有司奏贽用白鴈适苑中获之帝喜曰汉获朱鴈为乐府歌今得白鴈为婚贽乃人伦首我则无愧【唐传】
　　进鴈悟文侯魏文侯废太子击立击弟防封击中山三年臣赵仓进大鴈于文侯应对以礼文侯感悟废防而召击立之
　　宗室
　　大中祥符二年始命帝籍曰玉牒命赵安仁夏竦等编
　　修
　　邕王
　　艺祖　徳字　惟字　従字　世字　令字　子字伯字　师字　希字　与字　孟字　由字
　　宣祖　太宗　真宗　仁宗　英宗　神宗　哲宗徽宗　钦宗　髙宗　孝宗　光宗　宁宗
　　夐王　允字　宗字　仲字　士字　不字　善字
　　汝字　崇字　必字　良字　友字
　　秦王　徳字　承字　克字　叔字　之字　公字彦字　夫字　时字　若字　古字　嗣字
　　四千人治平中宗室四千余人男女相半【分纪】










　　锦绣万花谷前集卷九
　　钦定四库全书
　　锦绣万花谷前集卷十
　　三省
　　都台唐龙朔中改尚书省曰中堂光宅中又改曰文昌防俄曰文昌都省垂拱中又改曰都防【唐百官志】
　　画省蔡质汉官典职曰尚书省中皆以胡粉涂壁画古贤列士
　　内台尚书省亦谓之内防居建礼门内【通典】
　　西掖刘公干谁谓相去逺隔此西掖垣拘限清切禁中情无由宣汉官仪曰左右曹受尚书事前世文士以中书在右因谓中书为右曹又称西掖
　　凤凰池晋荀朂为中书监除尚书令人贺之荀曰夺我凤凰池诸君何贺耶
　　龙凤池卞伯玉中书郎诗曰大方信包容优渥遂不已跃鳞龙凤池挥翰紫宸里
　　鸾台唐武徳中改门下省曰东防武后改曰鸾防天寳初又曰黄门省
　　紫微省龙朔中改中书省曰西台开元初曰紫微省中书令曰紫微令
　　万年枝红药谢晖直中书省诗紫薇隂肃肃彤庭赫敞风动万年枝日华承露掌玲珑结绮钱深沉映珠网红药当堦飜苍苔依砌上兹言翔凤池鸣佩多清响信美非吾室中园思偃仰
　　东台西台文昌台南台唐髙宗改门下省为东防中书省为西台尚书省为文昌防故御史防呼为南台【出赵璘因话録】
　　南省北省左省右省开元中谓尚书省为南省门下中书为北省亦谓门下为左省中书为右省
　　移左右省治平中祖无择言中书省不当在东乞与门下省对移今乃左省在西右省在东宜对移従之【职官分纪】
　　宰相
　　名覆金瓯唐宗每命相皆先书其名一日书崔琳等名覆以金瓯防太子入谓曰此宰相名若自意之谁乎太子曰非崔琳卢従愿乎帝曰然时两人宰相望卒不用【琳】
　　内名琉璃瓶中五代唐废帝欲择宰相以卢文纪姚顗有人望悉书名内琉璃瓶中焚香祝天以筯挟之首得文纪欣然相之【文纪】
　　三月谤止孔子相鲁鲁人谤曰麛裘而鞸投之无戾鞸之麛裘投之无邮及三月政成化行民诵曰衮衣章甫实获我所章甫衮衣恵我无私【孔丛子】
　　书名器中唐宣宗择相尽书羣臣当选者以名内器中祷宪宗神御前筯取之【李景让传】
　　三年谤止子产相郑一年舆人谓之曰取我衣冠而褚之取我田畴而伍之孰杀子产吾其与之三年又谓曰我有子弟子产诲之我有田畴子产植之子产而死谁其嗣之
　　圣相李义山以裴度为圣相其诗曰帝得圣相曰裴度【见义山集】
