<!-- { "loadSidebar": true } -->
　　鱼髪际四道已成石勒卖为奴有老父谓勒曰君鱼龙髪际上四道已成当贵为天子忽然不见勒后僣位防目虎吻王莽为侈口蹷顄露目赤睛大声而嘶长七尺五寸反膺髙视瞰临左右有方技待诏黄门者或问以莽形貌待诏曰所谓鸱目虎吻豺狼之声者也故能食人亦当为人所食【王莽】
　　形不如心心不如术相形不如论心论心不如择术形不胜心心不胜术形相虽恶而心性善无害为君子形相虽善而心术恶无害为小人孙叔敖突秃长左徐偃王有筋无骨不能俯视仲尼之状面如防倛周公之状身如防菑臯陶之状色如削瓜闳夭之状面无见肤傅説之状身如植鳍伊尹之状面无须眉【荀子非相篇】
　　有相无心相形不如论心心相有三十六善不近小人不忘故旧不念旧恶常行隂徳之类三十六善全有位极人臣谚曰有心无相相逐心生有相无心相随心灭【青箱杂记】
　　骨类多逊寇莱公十九及第有相者曰君相甚贵骨体类卢多逊但及第太早恐不善终若早退庶免深祸【笔録】眼似王敦李承之在仁宗朝官州县因邸吏报包拯拜参政或曰朝廷自此多事矣承之正色曰包公无能为今知鄞县王安石眼多白甚似王敦他日乱天下者此人也【邵氏録】
　　相在怒时张憬藏相魏元忠乆不答元忠怒曰穷通有命何预君邪拂衣去憬藏遽起曰君之相在怒时位必卿相也【本】
　　寝熟可相苏子美谪居呉门有相僧子美谒之云俟寝方可观子美一日熟睡僧揭帐视之但云来得也曷呉人语甚为曷子美扣之乃曰得一州县官肯起否子美意复召用闻之不乐果复湖州长史而卒【百家诗序】
　　奴有侯相卫青为所生父郑季牧羊至甘泉居室有钳徒相青曰贵人也官至封侯青笑之曰奴之生得无笞骂足矣安得封侯事乎后击匃奴封闗内侯【本】
　　当刑而王黥布姓英氏少时客相之曰当刑而王及壮坐法黥布欣然而笑曰人相我当刑而王几是乎【史记】裴晋公隂徳裴晋公质状小有相者曰郎君若不至贵即当饥死一日逰香山寺有妇人以父避罪假得玉带二犀带一以赂津要致于栏楯忘收而去度得而授之后见相者曰必有隂徳及物前程万里非某所知也【摭言】
　　栁浑笃学栁浑十余嵗有巫告曰儿相夭且贱为浮屠可缓死诸父欲从其言浑曰去圣教为异术不若速死学愈笃后至宰相【本】
　　眉过其目袁天纲见岑文本曰学堂莹夷眉过目文章振天下【袁】
　　耳白于面欧公尝曰少时有僧相我耳白于面名满天下唇不着齿无事得谤其言颇验【仇池笔録】
　　大贵人陈莹中尝入朝已立班上御朝差晩杲日照耀众莫敢仰视蔡京注目乆而不瞬莹中私谓中省曰此公视日不瞬真大贵人也【百家诗序】
　　伏犀贯玉枕袁天纲见窦轨曰君伏犀贯玉枕辅角全起十年且显立功在梁益间后轨为益州行台仆射兰防学堂全袁天纲相杜淹曰公兰台学堂全且博将以文章显后淹以侍御史为学士【并本】
　　速登者易颠髙智周郝处俊来济孙处约客石仲览家仲览使相工视之工语曰髙之贵君不及见来早显而末踬郝显而夀吾闻速登者易颠徐进者少患后济等皆显【智周传】
　　语迟者神定杨元琰生数嵗未言相者视之曰语迟者神定必为重器【唐本】
　　李固足履文李固鼎角匿犀足履文后为太尉【文选】面长而身短五代桑维翰为人丑怪身短而面长常临镜自奇曰七尺之身不如一尺之面后至相
　　面偏而喉骨髙初王旦与钱若水同直史馆有僧善相谓若水曰王舎人他日位极人臣富贵无比若水曰王舎人面偏而喉骨髙如何其贵也僧曰作相之后面偏自正喉骨髙者主自奉养薄耳后果如言面自正【涑水记】手摩重瞳庐山智常禅师以目有重瞳遂得药手按摩目眦俱赤号赤眼归宗和尚【灯録】
　　指有竪理相者谓陶侃曰君左手中指有竪理当为公贵不可言侃以针刺决之见血洒壁上乃为公字后果如云【本】
　　河目隆颡腰以下不及禹三寸孔丛子曰仲尼圣人之表河目隆颡是帝皇之貌　史记孔子立东门人曰其颡似尧其顶类臯陶其肩类子产然自腰以下不及禹三寸身长九尺六寸累累若丧家之狗
　　河目海口洛人陈去非河目海口大耳耸峙识者知其为贵人也徽庙时为参政
　　又海口钩命决曰仲尼海口言若苍泽也
　　圣贤异貌尧眉八彩舜目二瞳子禹耳三漏文王四乳臯陶马喙【三漏有三穴也淮南子】
　　手相甚贵王克正任江南归本朝直舎人院及死无子其家修佛事唯一女十余嵗跪炉于像前防陈抟入吊出语人曰王氏女吾虽不见其面但观其捧炉手相甚贵若是男子当白衣入翰林女子嫁即为国夫人后陈晋公恕为参知政事一日太宗从容问曰卿娶谁氏有几子对曰臣无妻今有二子太宗曰王克正江南旧族身后唯一女令淑卿可作配晋公辞年髙太宗敦谕再三遂纳为室不数日封郡夫人如陈之相也【笔録】
　　蔡泽怀印蔡泽从唐举相曰吾闻先生相李兑百日之内持国秉政有之乎曰有之曰若臣者何如唐举熟视而笑曰君曷鼻巨肩魋顔蹙齃膝挛吾闻圣人不相殆先生乎蔡泽知唐举戏之乃曰富贵吾所自有所不知者夀也愿闻之唐举曰从今以徃四十三嵗泽笑谢而去谓其御者曰吾跃马疾駈怀黄金之印结绶于腰揖让人主之前食肉富贵四十三年足矣【史记】
　　小吏有封侯骨翟方进年十五为小吏迟钝数为掾吏骂辱乃诣蔡父相大奇其形曰小吏也而有封侯骨当以经术进谢病而归【本】
　　刘备自顾见耳刘先主身长七尺五寸垂手下膝自顾见其耳【本】
　　钱若水无仙骨若水少时谒陈抟求相陈戒曰过半月来至期陈邀入山斋中一老僧拥衲附火于炉若水揖之其僧开目而已若水颇嫌之黙坐乆之陈问僧曰如何僧摇头曰无此等骨既而若水起陈戒曰三两日却来若水如期徃陈曰吾始见子神观清粹谓可学神仙然见之未精不敢奉许特召此僧决之渠云子无仙骨但可作贵公卿耳问僧何人陈曰麻衣道者也【湘山野録】食胡汉禄真宗为开封尹呼一术者且瞽令张耆夏守赟杨崇勲辈揣聴声骨或中或否至王继忠瞽者骇曰此人可讶半生食汉禄半生食胡禄真宗笑而遣之继忠复为髙阳总管咸平六年与敌战遂陷敌敌以其姿仪雄伟以女妻之伪封为呉王改姓耶律终于敌钱若水遇异人相法若水尝遇异人相法其事甚怪公后以传杨大年故世称二人有知人之明大年尝云章郇公张士逊皆有宰相器后皆如其言【并玉壶清话】鬼貌蓝色唐卢体甚陋鬼貌蓝色不耻恶衣菲食桓温似刘琨初桓温自以雄姿是宣帝刘琨之流北伐还得一巧作老婢访之乃琨妓女也一见温澘然而泣温问故答曰公甚似刘司空温笑出外整理衣冠入呼问婢云面甚似恨薄眼甚似恨小须甚似恨赤形甚似恨短声甚似恨雌温于是褫冠解带昏然而睡不怡者数日
　　猬毛磔刘掞称桓温眼如紫石棱须作猬毛磔【并本传】呉王濞有反相汉髙帝立兄子濞为呉王已受印召濞相之曰若状有反相独悔业已拜因拊其背曰汉后五十年东南有乱岂若邪后果反【濞】
　　周亚夫饥死法周亚夫为河内守许负相之曰君后三嵗而侯侯八嵗而将相贵重矣后九年而饥死亚夫笑曰贵如负言又何饥死负指其口曰从理入口此饥死法也后有罪入廷尉不食五日呕血死【本】
　　病见吏凿玉枕骨唐杭州狱吏凌华遇相者曰能舍吏当为上将军华为吏酷暴以取贿元和初病一夕死见黄衣使宣牒云华昔宰剧县甚着能绩后有鈇行谪官环扉俟其循省大乖乃心玉枕岿然委于庸贱付司凌凿玉枕骨送上俄有执刀斧琢其脑华既醒扪其脑而骨亡后十五年暴卒【异记】
　　眄刀歴阳陈训相甘卓曰头低视仰相名眄刀目中赤脉自外入必兵死后果为王敦所杀【晋书】
　　卜命
　　天贵星临门王处讷通星厯之学太宗时賛宁撰僧史十卷充史馆编修夀八十四处讷推其命孤薄三命禽畧六壬遁甲俱无夀贵之处谓宁曰师生时正得天贵星临门必有列土侯王在户否宁曰母长谓某生时方卧草钱文穆王元瓘徃临安县拜莹至门雨作避于茅檐甚乆浣浴襁借徘徊方去【湘山野録】
　　三处合章郇公得象曰人生贵贱莫不有命但生年月日时临胎有三处合者不为宰相亦为枢副张方平宋子京退而召术者泛以朝士命推之唯得梁适吕公弼命各有三处合皇祐间梁为相熈宁中吕为枢宻使皆如章言【归田録】
　　一日阅四宰相张邓公云举进士时与寇莱公诣一卜肆卜者曰二人皆宰相也既出逢张齐贤王公遂复诣之卜者大惊曰一日之内而有四宰相四人相顾笑因是卜者消声其后皆如其言
　　辨证
　　行李唐李济翁资暇録曰古文使字作山八子左氏言行李乃是行使后人误为李字学林按僖公三十年左言若舎郑以为东道主行李之徃来共其困乏杜预曰行李使人也襄公八年曰亦不使一介行李告于寡君杜预曰行李行人也昭公十二年传曰诸侯靖兵好以为事行李之命无月不至杜预曰行李使人通聘问者然则左或言行李皆谓行使也但文其言谓之行李又谓之行理耳非改古文山八子字为行李也介鸡左昭公二十五年季郈之鸡鬬季氏介其鸡郈氏为之金距杜预注曰捣介子播其羽或曰以胶沙播之学林按史记改介为芥与介不相通者甲也介其鸡者为甲以蔽鸡之臆以御彼之金距又沙以胶播羽是自累也
　　票姚霍去病为票姚校尉服防注票姚音飘摇顔师古注曰票频妙切姚羊召切劲疾貌也学林按票姚字于平声去声皆收杜诗借问大将谁恐是霍票姚汉朝频选将应拜霍票姚又云将军数拜汉票姚子美皆作平声顔师古谓不当非也
　　魁梧闻张良之智勇以为其貌魁梧奇伟反若妇人女子苏林曰梧音悟也顔师古曰魁大貌言其可惊悟张良东坡诗和刘贡父夫字韵云此诗尤伟丽夫子计魁梧平声韵押似误也
　　浩穰京兆与京师长安中浩穰于三辅尤为剧郡穰人掌切见张敞传
　　耳孙前汉惠帝纪上造以上及外公孙耳孙有罪当刑皆耐为鬼薪白粲李斐曰耳孙曽孙也学林按平帝纪元始五年立梁孝王元孙之耳孙为王又梁孝王表曰元始五年王音以孝王元孙之曽孙绍封然则纪言耳表言曽其义明矣
　　铅椠论衡曰防本为椠雄采集异国殊语尝把三寸弱翰赍素防四尺以问其异语归以铅摘刻之于椠鄼郡史记髙祖以萧何功最盛封为鄼侯文頴注曰鄼音賛今南阳县也孙检注曰有二县音字多乱其属沛郡者音嵯属南阳者音賛茂陵书萧何国在南阳宜呼賛前地理志南阳有鄼阳注云即萧何所封也二路多有区别
　　雌霓南史沈约作郊居赋以章草示王筠读之至雌霓连蜷抚掌恐人读作雌霓平声郊居赋注五结切与齧同本朝范蜀公镇召试学士院诗用彩霓字作平声考试者判郊居赋霓为入声谓景仁失韵上除馆阁校勘学者皆为景仁愤郁学林按霓字虽有两音然文士用倪音多而齧音少若专用雌霓则当音齧若泛用霓字则倪齧可通用杜甫石龛诗驱车石龛下仲冬见虹霓于迷字韵押又滕王亭子诗云尚思歌吹入千骑把霓旌凡此以霓作平声押何伤
