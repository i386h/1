<!-- { "loadSidebar": true } -->
　　如来知见大通和尚谓智常曰汝之本性犹如虚空返观自性了无一物可知是名真知无有青黄长短但见本源清净觉体圆明即名见性成佛亦名极乐世界亦名如来知见
　　解脱以寂照妙用摄羣品流注生灭观四维上下不见法不见身不见心乃至心离名字身等空界法同梦幻无得无证然后谓之解脱
　　真如马师云真如有变易岂不闻善知识者能回三毒为三聚浄戒回六贼为六神通回烦恼作菩提回无明作大智若真如无变易是外道也
　　究竟净名讲维摩经问曰菩萨各入不二法门维摩黙然是究竟否师曰诸菩萨各説入不二法门以言显于无言文殊以无言显于无言维摩不以言不以无言黙然但防净名两字便得浄者本体也名者迹用也从本体起迹用从迹用归本体体用不二本迹非殊若识净名两字假号更説什麽究竟与不究竟【并】
　　【灯録】
　　悟解邪见有一种人得少省悟只认得昭昭灵灵以为极则既无正见人我转髙不复决择邪正一向事笔砚广学多知答对则机锋迅捷语句尖新説禅则义理聫环文辞绮美行棒下喝祖佛不存横谈竪抺谁敢当锋説教则五性三乗教果行果论理则人天七趣凡圣超然论空则法本不有空亦非存説渐则作四谛縁生之观成四果縁觉之乗或发心于十信之前或成佛于三祗刼后论顿则悟而成佛不劳修证説圆则众生本来是佛神通智用皆齐芥纳须弥毛吞巨海若论大用则无边刹境摄在一毫之端十世古今不出刹那之际展无为之化开方便之门谓之海印三昧亦名普现色身此人所説如此若无道眼争知不实昭昭灵灵徒自劳耳【古禅师语録】
　　宗教宗镜録融防宗教之言曰不离筌蹄而求解脱不执文字而迷本空依教则华严即示一心广大之文依宗则达摩直显众生心性之防则知与禅体一而名二圭峯曰经是佛语禅是佛意诸佛心口必不相违【陈了翁记】圣教古禅师云三界惟心万法憎识　世间所有法一切惟心造一切因果世界微尘因心成体　法不孤起伏境方生　心从境起境逐心生　心生则种种法生心灭则种种法灭　心如攻画佛能画诸世界【本语録】闻鵶益州无住禅师尝务晏寂于时庭树鵶鸣杜鸿渐问师闻否曰闻鵶去又问师闻否曰闻公曰鵶去无声何公言闻曰闻无有闻非闗闻性本来不生何憎有灭有声之时是声尘自生无声尘自灭而此闻性不随声生不随声灭悟此闻性则免声尘之所缚【灯録】
　　骑驴不肯下防禅有二病一是骑驴覔驴二是骑驴不肯下识得驴了却不肯下此一病更是难医若解下方唤作无事道人【广録】
　　窻曰有老宿见曰影透窻因问百丈惟政师曰为复窻就日耶日就窻耶师曰长老房内有客归去好【古禅师语録】幡风六祖初寓法性寺风幡有二僧对论一云幡动一云风动六祖曰风幡非动动自心耳【传灯録】
　　徐州麦饭镇州萝卜古禅师曰近来行脚人皆説徐州麦饭镇州大萝卜头以为千足万足殊不知止是止啼之义此衲僧分上谓之杂毒药若得真趣快须吐却赵州布衫赵州东院亦曰观音院从谂禅师住云言满天下时谓赵州门风皆悚然信向有僧问万法归一归何所师曰老僧在青州作得一领布衫重七斤半【并古禅师语録】
　　三句法门益州无住禅师尝务宴寂杜鸿渐问无忆无念莫妄三句法门是一是三曰无忆名戒无念名定无妄名慧一心不生具戒定慧非一非三也自心澄停识浪水清影见悟无全体寂灭【传灯録】
　　一味禅学有僧辞归宗云往诸方学五味禅归宗云我这里有一味禅为甚不学僧云如何是一味禅宗便打【广语】
　　翠竹黄花迷人不知此身无象应物现形遂唤青青翠竹总是法身郁郁黄花无非般若黄花若是般若般若即同无情翠竹若是法身法身即同草木如此之言宁堪齿録【传灯録】
　　寒灰死火古禅师曰无心即是道若得无心轮回永断但学休心如痴如呆似包胎中来第一莫记一个字在心一向如寒灰死火枯木石头又似一个无孔鐡椎始得莫学佛法但自休心利根者画时解脱钝根者三五年几十年得一悟【禅师语録】
　　声尘佛语阿难声销无响汝説无闻若实无闻闻性已灭同于枯木钟声更击汝云何知知有知无自是声尘或无或有岂彼闻性为汝有无闻实云无谁知无者【楞严经】
　　不答话明眼衲僧不答话又云不入他缱绻里又云不共伊打交渉【古禅师语録】
　　法喜禅悦之食慧海曰迷狥六根者号为六师心外求佛名为外道有物可施不名福田生心不受供养堕三恶道汝若能谤于佛者是不着佛求毁于法者是不着法求不入众数者是不着僧求终不行灭度者智用现前着有如是解者便得法喜禅恱之食【诸方广语】
　　野狐精六祖云汝但善恶都莫思量自然得入赵州云你若不语十年后佛也不奈你何若记一个元字脚在心永刼作野狐精【古禅师语録】
　　一体三寳慧海禅师观察自心一体三寳僧问云是何一体三寳师曰心是佛佛是法佛法无二和合为僧即是一体三寳【诸方广语】
　　前三三后三三文殊问无着离甚处无着云南方殊云南方佛法如何多少无着云或三百五五百无着问此间住持如何文殊云凡圣同居龙蛇混杂无着云多少文殊曰前三三后三三
　　无着童子云适来大圣道前三三后三三是多少师代云九九八十一【佛印语録】
　　不立文字直指人心禅者定慧之通称明心达理之趋也达摩观此上机縁繁紊乃曰不立文字者恐其执文滞相也直指人心乃见性成佛者明其顿了无生也【要览】禅窟马祖初示众曰即心即佛祖既寂灭东寺如防禅师患门人以即心即佛之语诵忆不已且谓佛于何住而云即心心如画师而云即佛遂示众曰心不是佛智不是道劒去逺矣尔方刻舟时号东寺为禅窟【传灯録】掷杖飞空昔髙僧隠峯游五台山淮西掷杖飞空而往西天【释氏要览】

　　锦绣万花谷前集卷二十八
　　钦定四库全书
　　锦绣万花谷前集卷二十九
　　浮图名议
　　佛生阿舍经昔晋宋周隋等十余家书并云佛生周庄王七年鲁庄公七年癸巳岁四月八日常星不见至匡王五年七十九岁死于拘尸那城双林木下于囘鹿山又鱼豢魏畧曰佛生天竺城下临猊国王父曰屑头邪母曰莫邪好诞之徒改曰佛父净梵王母曰摩邪且摩邪自是髙祖非也【老子化胡经八学士议】
　　梦金人汉明帝夣金人长丈余飞空而下访之羣臣毅曰西域之神其名曰佛今陛下所夣将是乎乃使郎中蔡愔等往天竺寻访佛名由是化流中国【后汉】
　　狮子吼释迦初生分手指天地作狮子吼放大光明三十二相佛九十日在叨利天为世説法时优填王思佛请目连运神通摄匠人俾雕佛像只雕得三十二相为什麽梵音相雕不得南泉王老师云【并传灯録】
　　八十种好佛者有大神力身紫金色三十二相八十种好六通清澈前知无穷却睹无极【菩萨本经】
　　八处平满十住论云佛身七处平满谓两手两肩两足及额又佛地经曰佛表里八处平满三峯满齐如等色好【初学记】
　　瞿昙坡诗云坐令鲁叟作瞿昙【谓佛也】
　　竺僊贯休诗夜雨山草湿爽籁杂枯木闲吟竺僊偈清絶过于玉
　　菩提萨埵梵语菩提此云觉梵语萨埵此云有情言菩萨者本云菩提萨埵欲简于称呼故省文言菩萨此云觉有情也凡有生皆有情菩萨乃有情之中觉者耳佛有觉性而无情菩萨亦未免有情故谓之觉有情阿耨多罗三藐三菩提梵云阿此云无梵语耨多罗此云上梵语三此云正梵语藐此云等梵语菩提此云觉是阿耨多罗三藐三菩提者乃无上正等正觉谓无上真性也
　　涅槃梵语涅槃此云无为楞严经云乃不生不死之地一切修行之所依归佛説施灯文云愿一切众生皆得涅槃防妙光明世人误认以为死大非也
　　波罗宻多梵经云波罗宻多此云到彼岸彼岸者西土俗以设谕诸佛地谓之彼岸众生轮囘作业之地如在海中谓之此岸则佛地所以谓之彼岸【并心经注】
　　毗卢遮那梵经云毗卢遮那华言是种种光明遍照【出道院集】
　　净名毗耶维摩经云毗耶离城中有长老名维摩诘【维摩诘华言是净名也本经注】
　　净名体用净者本体也名者迹用也从本体起迹用从迹用归本体体用不二本迹非殊也此维摩诘所以立名也【诸方广语】
　　正法眼藏五祖忍夜召六祖惠能告曰佛以无上防妙秘宻圆明真实正法眼藏付迦叶展转至达摩以至于吾今以法寳及所传袈裟付与汝【传灯録】
　　五分法身五分法身所谓戒定慧解脱解脱知见此五者皆以超出五隂故戒超色隂定超受隂慧超想隂解脱超行隂解脱知见超识隂【王介甫金陵语録】
　　三句正见一函盖乾坤句二随波逐浪句三截断众流句体中即函盖乾坤句句中即随波逐浪句中即截断众流句此三法门是佛祖正见学人但入得一已具正见若不达此三别有悮解皆是邪见【语録】
　　戒定慧法要有三曰戒定慧戒生定定生慧慧生八万四千法门是三者迭为用若次第言之则定为慧因戒为定根根植则苖荗因为果树树培则果满无因求满犹梦果也无根求茂犹揠苖也虽以一切种智摄三界必先用戒菩萨以六波罗蜜化四方不能舍律律之用不可思量【文粹白居易文】又唐宣宗问辩禅师何名戒定慧师曰防非止恶谓之戒六根渉境心不随縁谓之定心境俱空照览无碍谓之慧【传灯録】
　　律法禅白居易问惟寛禅师既为禅师法何以説法师曰无上菩提被于身为律説于口为法行于心为禅应用者三其致一也譬如江湖淮汉在处立名名虽不一水则无二
　　六通华严经一天眼二天耳三地心四宿命五神足六漏尽
　　五禅禅有五有凡夫禅有外道禅有小乗禅有大乗禅有最上乗禅
　　五蕴五隂谓色受想行识也色谓色身有形或黄或白是也受谓一切受苦受乐受用是也想谓一切思念是也行谓所行之事识谓晓解世间事五蕴即五隂【并晁迥道院集】
　　六尘六入色声香味触法谓之六尘眼入色耳入声鼻入香舌入味身入触意入法谓之六入【文选头陀寺碑】
　　色隂楞严经云如人以目观晴空惟一晴空迥无所有其人无故目瞪发劳则虚空别见狂华非从空来非从目出若空来者还从空入若有出入即非虚空若非虚空自不容其华相起灭若从目出还从目入既从目出当合有见若有见者既云空华旋合见眼若无见者出既翳空旋当翳眼是故当知色隂虚妄
　　受隂如人以手于空相摩妄生澁滑冷热诸相是诸幻触不从空来不从掌出若从空来既能触掌何不触身若从掌出应非待合要名为触当知受隂虚妄
　　想隂如人谈酸梅口中水出思蹋悬崖足心酸澁如是假説不从梅生非从口入若梅生者梅合自淡何待人説若从口入自合知闻何须待耳若独耳闻此水何不耳中而出想蹑悬崖与説想类是故知想隂虚妄行隂譬如暴流波浪相渎前际后际不相逾越如是流性不因空生不因水有若因空生则无尽虚空成无尽流若因水有则此暴流性即非水是故当知行隂虚妄识隂如人取频伽鉼塞其两孔满中擎空千里逺行用饷他国如是虚空非彼方来非此方入若彼方来则本瓶中取去水地应是少虚空若此方入则开孔倒瓶应是空出是故当知识隂虚妄
