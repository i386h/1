<!-- { "loadSidebar": true } -->
　　【三字备用】仄丝头毯【唐书地理志宣州宣城郡土贡丨丨红丨白居易奉和汴州令狐令公诗平展丨丨丨髙褰锦额帘】　染丝织【礼记大路繁缨一就正义丨丨而丨之曰罽五色一帀日就】　充卧具【南史江革传少孤贫傍无师友读书精力不倦诣太学补国子生举髙第吏部郎谢朓雅相钦重朓尝行还过革时大寒雪见革弊絮单席而眈学不倦嗟叹久之乃脱其所着襦并手割半氊与革丨丨丨而去】　红线毯【白居易丨丨丨新乐府丨丨丨择蠒缲丝清水煮拣丝练线红蓝染染为丨丨红于蓝织作披香殿上丨】　束为笔【后山谈丛仁宗时诏求善大书者有僧请为方丈字以沙布地为国字张图于上丨氊丨丨渍墨倚肩循沙而行】　猩血染【华阳国志永昌郡古哀牢国有丨猩兽能言其丨可以丨朱罽】平太华氊【梁简文帝和徐録事见内人作卧具诗已入琉璃帐兼杂丨丨丨】　并肩氊【杨方合欢诗暑揺比翼扇寒坐丨丨丨】　蛩岠氊【何逊七召解鸳鸯之绣被拂丨丨之长丨】　子敬氊【见青氊注杜甫秋日防府咏懐奉寄郑监审李賔客之芳诗卜羡君平杖偷存丨丨丨】
　　【四字备用】仄卧应身健【姚合谢汾州田大夫寄茸氊卜萄诗筐封紫卜萄筒卷白茸毛卧暖身应健含消齿免劳消一作清】　中团双凤【揽辔録至仁政殿下大花氊可半庭丨丨丨丨】　以氊自裹【魏志邓艾传艾自隂平道行无人之地七百余里凿山通道造作桥阁山髙谷深至为艰险又粮运将匮频于危殆艾丨丨丨丨推转而下将士皆攀木縁崖鱼贯而进】　大小相杂【班固与弟超书月支毾丨丨丨丨但细好而已】　王家旧物【见青氊注白居易青氊帐诗丨丨夸丨丨未及此青氊】　聚千羊毳【白居易青氊帐诗合丨丨丨丨施张百子弮】　鹅毛御腊【栁宗元栁州峒氓诗丨丨丨丨缝山罽鸡骨占年拜水神】
　　平细缛为氊【周礼掌皮共其毳毛为氊以待邦事注当用氊则共之毳毛毛细缛者】　骐驎织成【杜甫哀赠秘书监江夏李公邕诗丰屋瑚钩丨丨丨丨罽】　色染塞蓝【白居易青氊帐诗骨盘邉栁健丨丨丨丨鲜】　人有一番【桂海虞衡志蛮氊出西南诸蕃以大理者为最蛮人昼披夜卧无贵贱丨丨丨丨】
　　夹膝第二十
　　【二字成对】拂润
　　叩虚【皮日休鲁望以竹夹膝见寄次韵詶谢诗拂润恐飞清夏雨丨丨疑贮碧湘风】
　　【二字备用】仄竹几【陈樵卧褥香炉赋初辞露丨之丨旋迟五明之扇】　雅具【陆龟以竹夹膝寄赠袭美诗添君丨丨教多着为着西斋谱一通】　伏几【急就篇简札检署椠牍家注家丨丨也今谓之夹膝】平青奴【黄庭坚赵子充示竹夫人诗盖凉寝竹器憩臂休膝似非夫人之职予为名曰丨丨并以小诗取之诗秾李四风拂席昭华三弄月侵牀我无红袖堪娱夜正要丨丨一味凉自注冬夏青青竹之所长故命曰丨丨秾李昭华贵人家两女妓也】　虚心【谢宗可竹夫人诗尽节毎曽陈讽刺丨丨那解老温柔】
　　【三字成对】堪凭月
　　好跂风【陆龟以竹夹膝寄赠袭美诗堪临夏簟闲凭月丨向松窻卧丨丨】
　　【三字备用】仄救浊热【杨维桢竹夫人传其先为孤竹君之子曰允曰智谏武王伐纣不听遂不食周粟饿于首阳山且死召其族告曰吾不食死百世后当有不食饮者为吾女氏以丨世之丨丨然未尝如锁子妇之隳其节也越若干世为宋之元祐年果生夫人】　更携抱【张耒竹夫人传是时上方郊五畤祠太一以致神仙率常斋戒自祓除而暇毎召夫人有所游幸诸将军幸臣等丨为帝丨丨夫人以从帝亦不疑也】平抱节君【杨维桢竹夫人传夫人竹氏名笯字玲珑自号丨丨丨】　冷似龙【陆龟蒙以竹夹膝寄防袭美诗截得筼筜丨丨丨翠光横在暑天中】　翠光横【见上注】　竹夫人【苏轼送竹】【几与谢秀才诗平生长物扰天真老去归田只此身留我同行木上坐赠君无语丨丨丨】
　　【四字成对】但随秋扇
　　莫鬭琼枝【苏轼送竹几与谢秀才诗但随秋扇年年在丨丨丨丨夜夜新】
　　【四字备用】仄疎通不隠【张耒竹夫人传元狩中上避暑甘泉宫自卫皇后以下后宫美人千余人从上谓皇后等】【曰吾非不爱若若等顾无以益我吾思得丨丨而善良有节而丨丨者亲焉于是皇后等谢曰妾得与陛下亲沾渥】【多矣而不能有以风陛下罪万死于是共荐竹氏上使将作大匠铦拜竹氏职为夫人】　圎于玉柱【皮日休鲁望以竹夹膝见寄次韵詶谢诗丨丨丨丨滑于龙来自衡阳彩翠中】　緑衣黄里【张耒竹夫】【人传既进见夫人衣緑衣黄中单上笑曰所谓丨丨丨丨者】　滑稽圎转【杨维桢竹夫人传其中玲】【珑空洞无他肠又善丨丨丨丨虽与人狎其情邈然如木偶氏】　憩臂休膝【见青奴注杨维桢竹夫人】【传尝见聘赵氏子九家奴畜之豫章黄太史庭坚闻其人作诗谑之以为丨丨丨丨辱夫人而况又奴之乎夫人亦】【犯而不校】　蛾睂不妬【谢宗可竹夫人诗专房不怕蛾眉妬只恐西风动别愁】平胸次玲珑【谢宗可竹夫人诗丨丨丨丨粉黛羞宵征何必抱衾裯应无云雨三更梦自有冰霜六月】【秋】　左右拥持【张耒竹夫人传然夫人未尝屈体就帝帝每丨丨丨丨之】　便学短檠【吕本中竹夫人诗与君宿昔尚同牀正坐西风一夜凉丨丨丨丨墙角弃不如团扇箧中藏】
　　御定分类字锦卷二十六
<子部,类书类,御定分类字锦>
　　钦定四库全书
　　御定分类字锦卷二十七
　　器用
　　囊第二十六
　　【二字成对】紫锦【汉武内传帝又见王母巾笈中有一卷书盛以丨丨之囊帝问此书是仙灵方邪不审其目可得瞻盼否】
　　【王母出以示之曰此五岳真形图也】
　　绛纱【李贺恼公诗符因青鸟送囊用丨丨缝】
　　鹿革【幽怪録开元中前进士张佐尝为叔父言少年南次鄠杜郊行见有老父乘青驴四足白腰背丨丨囊颜】【甚悦怿旨趣非凡佐甚异之试问所从来叟曰吾宇文周时居岐扶风人也姓申名宗慕齐神武因改宗】【为观周行天下名山迨兹向二百余岁然无所见异事甚多并记在丨丨中因啓囊出二轴书甚大字颇】【细佐不能读请叟自宣略述十余事其半昭然可纪】
　　豹皮【云仙杂记养墨以丨丨囊贵乎远湿】
　　运水【魏志武帝纪注曹瞒传曰时公军每渡渭輙为超骑所冲突营不得立地又多沙不可筑垒娄子伯说公】【曰今天寒可起沙为城以水灌之可一夜而成公从之乃多作缣囊以丨丨夜渡兵作城比明城立由是】【公军尽得渡渭】
　　盛沙【史记淮阴侯传龙且与信夹潍水陈韩信乃夜令人为万余囊满丨丨壅水上流引军半渡击龙且佯不】【胜还走龙且果喜曰固知信怯也遂追信渡水信使人决壅囊水大至龙且军大半不得渡即急击杀龙且】
　　【二字备用】仄贮物【易六四括囊无咎无誉正义括结也囊所以丨丨以譬心藏知也】　漉水【释皎然春夜赋得丨丨囊歌送郑明府呉缣楚练何白晳居士持来遗禅客禅客能裁丨丨囊不用衣工秉刀尺衣一作良】照袋【谈録王太保毎天气和暖必乘小辇从三四苍头丨丨贮笔砚韵略刀子乐器之类丨丨以乌皮为之四方有盖并襻五代士人多用之】　被袋【资暇録丨丨非古制不知孰起也比者远游行则用大和九年以十家之累者逦迤窜谪人人皆不自期常虞仓卒之遣每出私第咸备四时服用旧以纽革为腰囊置于殿乘至是服用既繁乃以被易之成俗于今大中已来呉人亦结为之或有饷遗豪徒翫而不用也】　布槖【冷斋夜话彭渊材游京师贵人之门十余年贵人皆前席其家在筠之新昌其贫至饘粥不给父以书召其归渊材于是南归跨一驴以一黥挟以丨丨槖黥皆斜绊其腋一邑聚观亲旧相庆三日议曰丨丨中必金珠也予雅知其迂阔疑之乃问亲旧闻渊材还相庆曰君官爵虽未入手必使父母妻儿脱冻馁之厄槖中所有可早出以观之渊材喜见睂须曰吾富可敌国也汝可拭目以观乃开槖有李廷珪墨一丸文与可竹一枝欧公五代史草藁一巨编余无所有】　革槖【林寛寄何绍余诗风波冻马遥逢见丨丨饥僮尚挈行】　锦槖【廼贤使归诗睡起无题开丨丨春来多病怯罗衣】
　　平含虚【唐无名氏锥处囊赋其受也丨丨其出也有余】　茶囊【梦溪笔谈张邓公为殿中丞一见王城东遂厚遇之语必移时王公素所厚惟杨大年公有一丨丨惟大年至则取丨丨具茶他客莫与也公之子弟但闻取丨丨则知大年至一日公命取丨丨羣子弟皆出窥大年及至乃邓公他日公复取丨丨又往窥之亦邓公也子弟乃问公张殿中者何人公待之如此公曰张有贵人法不十年当据吾座后果如其言】　丝囊【杜牧过勤政楼诗承露丨丨世已无】　衣囊【唐书杨再思传初调元武尉使至京师舎逆旅有盗窃其丨丨再思遇之盗窘谢再思曰而苦贫故至此囊中檄无所事幸留它物可持去初不为人言但假贷以还】　缃囊【梁昭明太子赋书帙诗幸杂丨丨用聊因班女织】　韦囊【魏略大秦国其王出行常使从人持丨丨自随有白言者受其辞投囊中还宫乃省为决理】　药囊【元稹痁卧闻幕中诸公徴乐会饮因有戏呈诗丨丨堆小案书卷塞空斋】　緑囊【温庭筠洞户诗丨丨逢赵后青琐见王沈】　奚囊【桞贯夜行溪谷间梅花迎路诗正为先生行役苦故留皴玉荐丨丨】　绣囊【剧谈録京国豪士潘将军住光德坊本居襄汉间常乘舟射利因泊江壖有僧乞食留之数日尽心檀施僧谓潘曰观尔形质器度与众贾不同至于妻孥已来皆享巨福因以玉念珠一穿留赠云宝之不但通财他后亦有官禄既而迁贸数年藏镪巨万遂均陶朱其后职居左广列第京师尝宝念珠贮之以丨丨玉合置之于道塲内每月朔则出而拜之】
　　【三字成对】包珠贝【田锡筹匳赋宝匣秘锋铓之利锦囊丨丨丨之珍】
　　盛金钱【云仙杂记富人贾三折夜以方囊丨丨丨于腰间微行市中买酒呼秦声女置宴】
　　【三字备用】仄弥缝密【王起獭皮书袋赋丨丨则丨岂亡三箧之书周旋必复且涉九衢之路】　中骈坒【王起獭皮书袋赋外也蒙茸毛有所傅丨也丨丨书有所聚】　盛萤火【晋书车传恭勤不倦博学多通家贫不常得油夏月则綀囊丨数十丨丨以照书以夜继日焉】　奚奴背【唐书李贺传每旦日出骑弱马从小丨丨丨古锦囊遇所得书投囊中未始先立题然后为诗如它人牵合程课者及暮归足成之母使婢探囊中见所书多即怒曰是儿要呕出心乃已耳】　贮余俸【白居易新昌新居书事因寄元郞中张博士诗囊中丨丨丨郭外买闲田郭一作园】　含瑞露【续齐谐记农邓绍尝八月旦入华山采药见一童子执五防囊承柏叶上露皆如珠满囊绍问曰用此何为荅曰赤松先生取以眀目言终便失所在今世人八月旦作眼明袋此遗象也张説奉和圣制千秋节宴应制诗珠囊丨丨丨金镜抱仙轮】
