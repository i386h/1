<!-- { "loadSidebar": true } -->
　　平占鸠鸣【魏志管辂传辂至郭恩家有飞鸠来在梁头鸣甚悲辂曰当有老公从东方来擕豚一头酒一壶主人虽喜当有小故眀日果有客如所占恩使客节酒戒肉慎火而射鸡作食箭从树间激中数嵗女子手流血惊怖】　鸟情书【隋书经籍志丨丨丨一卷又耿询传询着鸟情占一卷行扵世】　寺铃鸣【晋书佛图澄传鲜卑叚末波攻勒众甚盛勒惧问澄澄曰昨日丨丨丨云眀旦食时当擒段末波勒登城望末波军不见前后失色曰末波如此岂可获乎更遣防安问澄澄曰已获末波矣时城北伏兵出遇末波执之】　开心符【北齐书吴遵世传遵世渤海人少学易入恒山从隐居道士逰处数年忽见一老翁谓之云授君丨丨丨遵世跪取吞之遂眀占】　得数珠【元史田忠良传至元十一年八月帝出猎驻辇召忠良曰朕有所遗汝知何物还可复得否对曰其数珠乎明日二十里外人当有得而来献者已而果然帝喜赐以貂裘】　射覆经【宋史艺文志元女三廉丨丨丨一卷】　洞庭香【南唐近事钟傅镇江西日客有以覆射之法求谒傅以厯日包一橘致袖中使射之客口占一歌以掲之云太嵗当头立诸神莫敢当其中有一物常带丨丨丨】射寄生【见龙无角注】　金井阑【辍耕録今人卜卦以铜钱代蓍便于用也又有以钱八文周围铺转而取六爻名曰丨丨丨但乾卦初爻及复之泰不可变葢止有六十二卦耳此法不可用】　十八公【吴録丁固为司徒初为尚书梦松树生其腹上谓人曰松字丨丨丨也后十八年吾当为公乎卒如梦焉】　迎紫姑【荆楚嵗时记正月十五日其夕丨丨丨以卜将来蚕桑并占众事注按刘敬叔异苑云紫姑本人家妾为大妇所妬正月十五日感激而死故世人作其形迎之咒云子胥不在云是其婿曹夫人已行云是其姑小姑可出扵厕邉或猪栏邉迎之捉之觉重是神来也】　跃鱼云【相雨书四方有丨丨丨逰疾者即日雨逰迟者雨少难至】　歩三光【魏志管辂传注管辰叙曰辂自言当世无所愿欲得与鲁梓愼郑禆灶晋卜偃宋子韦楚甘公魏石申共登灵台披神图丨丨丨明灾异运蓍龟决狐疑无所复恨也】　荆州占【晋书天文志图纬旧说汉末刘表为荆州牧命武陵太守刘叡集天文众占名丨丨丨】　乙巳占【唐书艺文志李淳风丨丨丨十二卷皮日休奉和鲁望秋日遣怀次韵诗共守庚申夜同看丨丨丨】　占八风【庾信周大将军司马裔神道碑铭阵图六甲兵丨丨丨】　火珠林【宋史艺文志六十四卦丨丨丨一卷】
　　【四字成对】使星向益【后汉书李郃传郃汉中南郑人也善河洛风星县召署幕门吏和帝即位分遣使者皆微服单行各至州县观采风謡使者二人当到益部投郃舍时夏夕露坐郃因仰观问曰二君发京师时宁知朝廷遣二使邪二人黙然惊相视曰不闻也问何以知之郃指星示云有二丨丨丨丨州分野故知之耳】
　　喜气临秦【周书蒋升传升少好天文元象之学太祖雅信待之常侍左右以备顾问大统三年东魏将窦泰入冦济自风陵顿军潼闗太祖出师马牧泽时西南有黄紫气抱日从未至酉太祖谓升曰此何祥也升曰西南未地主土土王四季秦之分也今大军既出喜气下临必有大庆扵是进军与窦泰战擒之】
　　星辰髙下
　　风雨逄迎【庾信周大将军司马裔神道碑逄蒙射法力牧兵书星辰髙下之占丨丨丨丨之气】蔵精育毒
　　吐丝成罗【魏志管辂传馆陶令诸葛原迁新兴太守辂徃祖饯之宾客并会原自起取燕卵蠭窠防鼄着器中使射覆卦成辂曰第一物含气须变依乎宇堂雄雌以形翅翼舒张此燕卵也第二物家室倒悬门户众多蔵精育毒得秋乃化此蠭窠也第三物觳觫长足丨丨丨丨寻网求食利在昏夜此防鼄也举座惊喜】
　　【四字备用】仄艮风鸣鸟【魏志管辂传注辂别传曰辂与倪清河相见既刻雨期扵是便留辂徃请府丞及清河令若夜雨者当为啖二百斤犊肉若不雨当住十日辂曰言念费损至日向暮了无云气众人并嗤辂辂言树上已有少女防风树间又有隂鸟和鸣又少男风起众鸟和翔其应至矣须臾果有丨丨丨丨日未入东南有山云楼起黄昏之后雷声动天到鼓一中星月皆没风云并兴元气四合大雨河倾】　木上鸠鬬【后汉书杨由传由尝从人饮敕御者曰酒若三行便宜严驾既而趣去后主人舍有鬬相杀者人请问何以知之由曰向社中丨丨有丨丨此兵贼之象也】　贼必除灭【魏志周宣传周宣乐安人也为郡吏太守杨沛梦人曰八月一日曹公当至必与君杖饮以药酒使宣占之是时黄巾贼起宣对曰夫杖起弱者药治人病八月一日丨丨丨丨至期贼果破】　储船防水【后汉书任文公传文公巴郡阆中人也父文孙眀晓天官风角秘要文公少修父术为治中从事时天旱白刺史曰五月一日当有大水其变已至不可防救宜令吏人豫为其备刺史不听文公独储大船百姓或闻颇有为防者到其日旱烈文公急命促载使白刺史刺史笑之日将中天北云起须臾大雨至餔时湔水涌起十余丈突壊庐舍所害数千人】　合如符契【隋书刘祐传开皇初为大都督封索卢县公其所占丨丨丨丨】　其占如响【金史武祯传祯深数学贞祐间行枢宻院仆防安贞闻其名召至徐州以上客礼之毎出师必资焉丨丨丨丨】　黑云如皁【续博物志京房风雨占曰丨丨丨一疋丨二日中一日大雨二疋三日雨三疋十日雨】　贵人为主【梦溪笔谈六壬有十二神将以义求之止合有十一神将丨丨丨之丨其前有五将谓螣蛇朱雀六合勾陈青龙也此木火之神在方左者其后有五将谓天后太隂眞武太常白虎也此金水之神在方右者唯贵人对相无物如日之在天月对则亏五星对则逆行避之莫敢当其对贵人亦然莫有对者故谓之天空空者无所有也非神将也犹月杀之有月空也以之占事吉凶皆空唯求对见及有所伸理扵君者遇之乃吉】　推数言状【吴志吴范传范防稽上虞人也以治歴数知风气闻扵郡中防孙权起扵东南范委身服事每有灾祥辄丨丨丨丨其术多效遂以显名】　气顺必雨【梦溪笔谈大凡物理有常有变运气所主者常也异夫所主者皆变也常则如本气变则无所不至而各有所占故其有从逆滛郁胜复太过不足之变其发皆不同随其所变疾厉应之皆视当时当处之虽数里之间但气不同而所应全异岂可胶扵一定熙宁中京师久旱祈祷备至连日重隂人谓必雨一日骤晴炎日赫然予时因事入对上问雨期予对曰雨已见期在眀日众以谓频日晦溽尚且不雨如此旸燥岂复有望次日果大雨是时湿土用事连日隂者从气已効但为厥隂所胜未能成雨后日骤晴者燥金入厥隂当折则太隂得伸明日运丨皆丨以是知其丨丨此亦当处所占也若他处别所占亦异其造微之妙间不容发推此而求自臻至理】　三占刍狗【魏志周宣传尝有问宣曰吾昨夜梦见刍狗其占何也宣荅曰君欲得美食耳有顷出行果遇丰膳后又问宣曰昨夜复梦见刍狗何也宣曰君欲堕车折脚宜戒慎之顷之果如宣言后又问宣昨夜复梦见刍狗何也宣曰君家欲失火当善防之俄遂火起语宣曰前后三时皆不梦也聊试卿耳何以皆验耶宣曰此神灵助君使言故与眞梦无异也又问宣曰三梦刍狗而其占不同何也宣曰刍狗者祭神之物故君始梦当得饮食也祭祀既讫则刍狗为车所轹故中梦当堕车折脚也刍狗既车轹之后必载以为樵故后梦忧失火也宣之叙梦皆此类也】含寳守信【魏志管辂传平原太守刘邠取印囊及山鸡毛着器中使筮辂曰内方外员五色成文丨】
　　【丨丨丨出则有章此印囊也髙岳岩岩有鸟朱身羽翼元黄鸣不失晨此山鸡毛也】　名箧中物【魏志管辂传清河令徐季龙取十三种物着大箧中使辂射云器中借借有十三种物先说鸡子后道蚕遂一一名之惟以梳为枇耳】　入一出四【唐书袁天纲传子客师亦传其术为廪牺令髙宗置一防扵匳令术家射皆曰防客师独曰虽实防然丨则丨丨则丨发之防生三子】　责象草木【庾阐蓍龟论殊方之卜或丨丨丨丨或取类瓦石而吉凶之应不异蓍龟】　取类瓦石【见上注】　善风吉问【后汉书李南传南丹阳句容人也少笃学眀扵风角和帝永元中太守马棱坐盗贼事被徴当诣廷尉吏民不宁南特进贺棱意有恨曰太守不徳今将即罪而君反相贺耶南曰旦有丨丨眀日中时应有丨丨故来称庆旦日棱延望景晏防为无徴至晡时乃有驿使赍诏书原停棱事南问其停留之状使者曰向度宛陵浦里马踠足是以不得速棱乃服焉】　十二棋卜【异苑丨丨丨丨出自张文成受法扵黄石公行师用兵万不失一逮至东方朔宻以占众事自此以后秘而不传晋宁康初襄城寺法味道人忽见一老公着黄皮衣竹筒盛此书以授法味无何失所在遂复传流扵世云】　炊臼无釜【酉阳杂俎卜人徐道升言江淮有王生者榜言解梦贾客张瞻将归梦丨于丨中问王生生言君归不见妻矣臼中炊固丨丨也贾客至家妻果已数月方知王生之言不诬矣】卫生相负【酉阳杂俎秘书郎韩泉善解梦卫中行为中书舍人时有故旧子弟选投卫论属卫欣然】
　　【许之駮将出其人忽梦乗驴蹶坠水中登岸而靴不湿焉选人与韩有旧访之韩被酒半戏曰公今选事不谐矣据梦丨丨丨丨足下不沾及出果駮放】
