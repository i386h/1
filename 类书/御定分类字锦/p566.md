<!-- { "loadSidebar": true } -->
　　【四字备用】仄李成皴法【画史王诜学丨丨丨丨以金緑为之似古今观音宝陀山状作小景亦墨作平逺皆李成法也】　画石飞去【琅嬛记王维为岐王画一大石信笔涂抹自有天然之致王寳之时罘罳间独坐注视作山中想悠然有余趣数年之后益冇精彩一旦大风雨中雷电俱作忽拔石去屋宇俱坏不知所以后见空轴乃知丨丨丨丨耳宪宗朝髙防遣使言几年月日大风雨中神嵩山上飞一竒石下有王维字印知为中国之物王不敢留遣使奉献上命羣臣以维手迹较之无毫髪差谬始知维画神妙】　包前孕后【宣和画谱陆探微吴人也善画人谓画有六法自古鲜能足之探微得法为备穷理尽性事絶言象丨丨丨丨古今独立眞万代之蓍龟衡鉴也】　风鸢引线【图画见闻志郭忠恕善画屋木林石格非师授郭从义鎭岐下毎延止山亭岐有富人主官酒酤其子喜画日给醇酎设几案绢素及好纸数轴屡以情言忠恕俄取纸一轴凡十数番首画一丱角小童持线车纸穷处作丨丨中丨一丨长数丈富家子不以为竒遂谢絶】　黙合诗句【宣和画谱宗室叔傩善画多得意扵禽鱼每下笔皆丨丨丨人丨法或铺张图绘闲景物虽少而意常多使览者可以因之而遐想】　涂牖穴屋【后山谈丛宣城包鼎每画虎埽溉一室屏人声塞门丨丨丨丨取眀一饮斗酒脱衣据地卧起行顾自视眞虎也复饮斗酒取笔一挥意尽而去不待成也】　坠笔成画【图画见闻志髙道兴成都人事王蜀为内图画库使工佛道杂画用笔神速触类皆精蜀之寺观尤多墙壁时谚云髙君丨丨亦丨丨】　下笔精妙【琅嬛记管夫人性嗜兰梅丨丨丨丨不让水仙冇时对庭中修竹亦自兴至不能自休】　驱山奔海【朱徳润山水屏图诗丨丨丨丨入纨素扶舆之气青荧荧】　富贵态度【宣和画谱王凝不知何许人也尝为画院待诏工画花竹翎毛下笔有法颇得生意又工为鹦鹉及师猫等非山林草野之所能不唯贵形象之似亦兼取其丨丨丨丨自是一格茍不能焉终不到也】　胸中成竹【蘓轼文与可画筼筜谷偃竹记竹之始生一寸之萌耳而节叶具焉自蜩腹蛇蚹以至扵剑拔十防者生而有之也今画者乃节节而为之叶叶而累之岂复有竹乎故画竹必先得成竹扵胸中执笔熟视乃见其所欲画者急起从之振笔直遂以追其所见如兎起鹘落少纵则逝矣】　在笔墨外【野老纪闻或问新唐书与史记所以异余告之曰不辨可也唐书如近世许道宁軰画山水是眞画也太史公如郭忠恕画天外数畧有笔墨然而使人见而心服者丨丨丨之丨也】　风云随笔【明皇杂録开元中闗辅大旱京师阙雨尤甚亟命大臣遍祷扵山泽间而无感应上扵龙池新创一殿因召少府监冯绍政令扵四壁各图一龙绍政乃先扵四壁画素龙竒状蜿蜒如欲振涌绘事未半若丨丨丨丨而生上及从官扵壁下观之鳞甲皆湿设色未终有白龙自檐间出入扵池中风波汹涌云电随起侍御数百人皆见白龙自波际乗气而上俄顷隂云四布风雨暴作不终日而甘泽遍扵畿内】　不受促迫【杜甫戏题王宰画山水图歌十日画一水五日画一石能事丨丨相丨丨王宰始肯留眞迹】　两京絶笔【画继韩若拙善作翎毛毎作一禽自觜至尾足皆有名而毛羽有数政宣间丨丨推以为丨丨】　滕王蛱蝶【宣和画谱滕王元婴唐宗室也善丹青喜作蝶朱景元尝见其粉本谓能巧之外曲尽精理不敢第其品格唐王建作宫词云传得丨丨丨丨图者谓此也】　六馆二妙【图绘寳鉴艾淑字景孟建宁人号竹坡早逰太学善画竹与陈所翁同舍画龙俱得名时称丨丨丨丨】　刀头燕尾【图画见闻志赵光辅华原人工画佛道兼精蕃马笔劲利名丨丨丨丨】　感通梦寐【宣和画谱周昉字景元长安人也寓意丹青颇驰誉当代昉扵诸像精意至扵丨丨丨丨示现相仪传诸心匠此殆非积习所能致】　令万里近【孙逖奉和李右相中书壁画山水诗能丨丨丨丨不觉四时行】　脱巾濡墨【图绘寳鉴陈容字公储自号所翁福堂人善画龙得变化之意泼墨成云巽水成雾醉余大呌丨丨丨丨信手涂抹然后以笔成之或全体或一臂一首隐约不可名状曾不经意而得皆神妙】　得沧洲趣【图画见闻志皇弟嘉王维城茂美副茅土之强宗醴席余休命毫煤而取适尝观所画墨竹图位置巧变理应天眞作用纵横功齐造化复爱状鰕鱼蒲藻笋箨芦花虽居紫禁之中颇丨丨丨之丨笔意超絶殆非学而知之者矣】极有天趣【云烟过眼録米老自画东山朝阳岩海岳庵图率意而写丨丨丨丨海岳庵西朝阳岩背】
　　【焦山其侧有早来堂其后自书海岳庵赋并五诗笔意竒絶诚佳物也】　光照一寺【厯代名画记顾恺之多才艺尤工丹青传写形势莫不妙絶京师寺记云兴宁中瓦棺寺初置僧众设防请朝贤鸣刹注疏其时士大夫莫有过十万者既至长康直打刹注百万长康素贫众以为大言后寺众请勾疏长康曰宜备一壁遂闭户徃来一月余日所画维摩诘一躯工毕欲将防眸子乃谓寺僧曰第一日观者请施十万第二日可五万第三日可任例责施及开户丨丨丨丨施者塡咽俄而得百万钱】　解衣槃礴【庄子宋元君将画图众史皆至受揖而立防笔和墨在外者半冇一史后至者儃儃然不趋受揖不立因之舍公使人视之则丨丨丨丨驘君曰可矣是眞画者也】　纵毫水上【酉阳杂俎李叔詹常识一范阳山人停扵私第时语休咎必中兼善推歩禁咒止半年忽谓李曰某有一艺将去欲以为别所谓水画也乃请后上掘地为池方丈深尺余泥以麻灰日汲水满之水不耗具丹青墨砚先援笔叩齿良久乃丨笔丨丨丨就视但见水色浑浑耳经二日榻以防绢四幅食顷举出观之古松怪石人物屋木无不备也李惊异苦诘之惟言善能禁彩色不令沉散而已】　手握双管【图画见闻志唐张璪员外画山水松石名重扵世尤扵画松特出意象能丨丨丨丨一时齐下一为生枝一为枯榦势凌风雨气傲烟霞分鬰茂之荣柯对轮囷之老枿经营两足气韵双髙此其所以为异也】　曲尽物性【宣和画谱唐忠祚善画羽毛花竹皆世传之妙而王公豪右争相延揖故户外之屦常满而得其画者遂为珍赏盖忠祚之画不特写其形而丨丨丨之丨花则美而艶竹则野而闲禽鸟羽毛精超逸殆亦技进乎妙者矣】作钩勒法【图绘寳鉴张逊字仲敏号溪云吴郡人善画竹丨丨丨丨妙絶当世】　云画
