<!-- { "loadSidebar": true } -->
　　【四字备用】仄立义为的【法言修身以为弓矫身以为矢丨丨以丨丨奠而后发发必中矣】　义形于色【公羊传何贤乎孔父孔父可谓丨丨丨丨矣疏孔父事君之正丨丨见丨顔丨矣】　誓死不背【蜀志闗羽初曹公壮羽为人而察其心神无久留之意谓张辽曰卿试以情问之既而辽以问羽羽叹曰吾极知曹公待我厚然吾受刘将军厚恩丨以共丨丨可丨之吾终不留吾要当立效以报曹公乃去辽以羽言报曹公曹公义之】　进退合义【韩愈卢考功墓志讲説周公孔子乐其道不乐从事于俗得所从不择内外奋而起其丨丨不既丨于丨乎】　纪瞻髙义【晋书丨丨尚书闵鸿太常薛兼广川太守河南褚沉给事中宣城章辽歴阳太守沛国武嘏竝与瞻素疎咸借其丨丨临终托后于瞻瞻悉营防其家为起居宅同于骨肉焉少与陆机兄弟亲善机被诛瞻防其家周至及嫁机女资送同于所生】　解马遗客【唐书王义方传举眀经诣京师客有徒歩疲于道者自言父宦逺方病且革欲往省困不能前义方哀之解所乘马以遗不告姓名去由是誉振一时】　嫁故人女【辍耕録沈仲説年四十未有子其妻邹氏其他适为置一妾及归命出拜将以奉枕席仲説询其乡贯祖父来歴泣而曰妾范复初女也父防家贫老母见粥于此仲説恻然泪下因嘱妻曰此女父吴中名士乃吾故人也岂可以为妾即寻其母使择壻仲説备奁具嫁之】　小君犹母【晋书陶侃庐江太守张防召为督邮迁主簿夔妻有疾将迎医于数百里时正寒雪诸纲纪皆难之侃独曰资于事父以事君丨丨丨丨也安有父母之疾而不尽心乎乃请行众咸服其义】　以身捍刃【晋书韦忠传太守陈楚廹为功曹防山羌破郡楚擕子出走贼射之中三创忠冒刃伏楚以身捍之泣曰韦忠愿以身代君乞诸君哀之亦遭五矢贼相谓曰义士也舍之忠于是负楚以归】　鲁阳金尉【庐江七贤传陈翼字春卿庐江舒人也行到蓝乡见道边有一马傍有一病人呼曰我是长安魏公卿闻庐江乐土来逰今病不能复前倘可相救翼扶归眷视积日病困曰有金十饼素二十匹死则卖以殡殓余谢主人既死翼卖素买棺衣衾殡葬以金置棺下骑马出入后其兄长公见翼乘马告吏捕翼翼具言之棺下得金长公叩头以金十饼投其门中翼送长安还之翼后为鲁阳尉号丨丨丨丨】　见投俱免【晋书刘敏元传永嘉之乱自齐西奔同县管平年七十余随敏元而西行及荥阳为盗所劫敏元已免乃还谓贼曰此公孤老余年无防敏元请以身代愿诸君舍之贼曰此公于君何亲敏元曰同邑人也穷窭无子依敏元为命诸君若欲役之老不堪使若欲食之复不如敏元乞诸君哀也有一贼瞠目叱敏元曰吾不放此公忧不得汝乎敏元奋剑曰吾岂望生邪当杀汝而后死此公穷老神只尚当哀矜之吾亲非骨肉义非师友但以丨丨之故乞以身代诸大夫慈恵皆有听吾之色汝何有腼面目而发斯言前将斩之盗长遽止之而相谓曰义士也害之犯义乃丨丨之】　寜身代友【世説荀巨伯逺防友人疾值胡贼攻郡友人语巨伯曰吾今死矣子可去巨伯曰逺来相视子令我去败义以求生岂荀巨伯所行邪贼既至谓巨伯曰大军至一郡尽空汝何男子而敢独止巨伯曰友人有疾不忍委之丨以我丨丨丨人命贼相谓曰我辈无义之人而入有义之国遂班师而还一郡竝获全】　以栁易播【韩愈栁子厚墓志其召至京师而复为刺史也中山刘梦得禹锡亦在遣中当诣播州子厚泣曰播州非人所居而梦得亲在堂吾不忍梦得之穷无辞以白其大人且万无母子俱往理请于朝将拜疏愿丨丨丨丨虽重得罪死不恨遇有以梦得事白上者梦得于是改刺连州】　天姿义勇【郎士元闗羽祠送髙员外还荆州诗将军禀丨丨丨丨冠今昔走马百战塲一剑万人敌】　受金成义【孔丛子顔雠善事亲子路义之后雠以非罪执子路请以金赎焉人将许之既而二三子纳金于子路以入衞或谓孔子曰丨人之丨以赎其私昵义乎子曰义而赎之贫取于友非义而何爱金而令不辜陷辟凡人且犹不忍况二三子于由之所亲乎诗云如可赎兮人百其身苟出金可以生人虽百倍古人不以为多故二三子其欲由也丨其丨非汝之所知也】
　　平断决得中【白虎通义者宜也丨丨丨丨也】　节爱理宜【韩诗外传爱由情出谓之仁丨丨丨丨谓之义】　众庶所髙【淮南子仁者百姓之所慕也义者丨丨之丨丨也】　割少分甘【呉志陆瑁传瑁少好学笃义陈国陈融陈留濮阳逸沛郡蒋纂广陵袁廸等皆单贫有志就瑁逰处瑁丨丨丨丨与同丰约】　秉义者强【书同徳度义孔传力均则有德者胜德均则丨丨丨丨】　覩义斯居【蔡邕太尉桥公庙碑闻仁必行丨丨丨丨】　济安拔危【化书万物生必有安危故授之以义义丨丨丨丨必有否臧故受之以礼】　谦让风行【皇极经世天下将治则人必尚义也尚义则丨丨之丨丨焉】　义重利轻【栁宗元韦道安诗道安夲儒士颇擅弓剑名二十逰太行暮闻号哭声疾驱前致问有叟垂华缨言我故刺史失职还西京偶为羣盗得毫缕无余赢货财足非恡二女皆娉婷苍黄被驱逐谁识死与生便当此殒命休复事晨征一闻激髙义眦裂肝胆横挂弓问所往趫防超峥嵘见盗寒磵隂罗列方忿争一矢毙酋帅余党号且惊麾令递束缚纆索相拄撑彼姝久褫魄刃下俟诛刑却立不亲授谕以从父行捃拾自担肩转道趋前程夜发敲石火山林如画眀父子更抱持涕血纷交零顿首愿归货纳女称舅甥道安奋衣去丨丨丨固丨】　连玺浮云【左思咏史诗临组不肯緤对珪不肯分丨丨燿前庭比之犹丨丨】隂德第八
　　【二字成对】授带【摭言裴晋公质状眇小相不入贵屡屈名塲颇亦自惑防有相者在洛中大为搢绅所神公特造之问命相者曰郎君形神稍异于人不入相书若不至贵即当饿死然今则殊未见贵处可别日垂访勿以蔬粝相鄙旬日为郎君细防公然之凡数往矣无何阻朝客在彼因退逰香山佛寺徘徊廊庑之下忽有一素衣妇人致一缇褶于僧伽和尚栏楯之上祈祝良久复取筊掷之叩头瞻拜而去少顷度方见其所致意彼遗忘既不可追料其必再至因为收取踌躇至暮妇人竟不至度不得已擕之归所止诘旦复擕就彼时寺门始辟覩向者素衣疾趋而至逡廵抚膺惋叹若有非横度从而讯之妇人曰新妇阿父无罪被系昨告人假得玉带二犀带一直千余缗以赂津要不幸遗失于此今老父不测之祸无所逃矣度怃然复细诘其物色因而授之妇人拜泣请留其一不顾而去寻诣相者相者审度声色顿异大言曰此必有隂德及物此后前途万里非某所知也再三诘之度偶以此言之相者曰祗此便是隂功矣他日无相忘勉旃勉旃度果位极人臣】
　　赠钱【辍耕録昔真州一巨商每嵗贩鬻至杭时有挟姑布子之术曰鬼眼者设肆省前商方下坐忽指之曰公大富人也惜乎中秋前后三日内数不可逃商惧即戒程时八月之初舟次扬子江见江滨一妇仰天大号商问焉答曰妾之夫作小经纪止有夲钱五十缗今妾偶遗失必被棰死寜自沈商亟丨丨一百缗妇感谢去商至家具以鬼眼之言告父母且与亲戚故旧叙永诀闭户待尽逾期无他故复之杭州舟阻风偶泊向时丨丨处登岸散歩适此妇襁负婴孩遇诸道迎拜且告曰自蒙恩府特拔数日后乃产母子二人没齿感再生之赐者岂敢忘哉商至杭便过鬼眼所惊顾曰公中秋胡不死乃详观形色而笑曰公隂徳所致必曾救一老隂少阳之命矣商异其术捐钱若干以报之】
　　阳报
　　昭名【説苑夫有隂德者必有阳报有隠行者必有丨丨】
　　编竹【善诱文宋莒公戯丨丨桥以度羣蚁遂魁天下福禄夀考当世无比】
　　系芦【捜神记吴富阳县董昭之尝乘船过钱唐江中央见有一蚁着一短芦走一头廻复向一头甚惶遽昭之曰此畏死也欲取着船船中人骂此是毒螫物不可长我当蹹杀之昭之意甚怜此蚁因以绳丨丨着船船至岸蚁得出其夜梦一人乌衣从百许人来谢云仆是蚁中之王不慎堕江慙君济活若有急难当见告语歴十余年时所在劫盗昭之被横録为劫主系狱余杭昭之忽思蚁王梦缓急当告今何处告之结念之际同被禁者问之昭之具以实告其人曰但取两三蚁着掌中语之昭之如其言夜果梦乌衣人云可急投余杭山中天下既乱赦令不久也于是便觉蚁啮械已尽因得出狱过江投余杭山旋遇赦得免】
　　【二字备用】仄福报【説苑利施者丨丨怨往者祸来形于内者应于外不可不慎也】　余庆【易积善之家必有丨丨】　善应【省心録为善则丨丨为恶则恶报】　絫善【汉书娄敬传周之先自后稷尧封之邰积德丨丨十余世】　从治【左传魏颗败秦师于辅氏获杜回秦之力人也初魏武子有嬖妾无子武子疾命颗曰必嫁是疾病则曰必以为殉及卒颗嫁之曰疾病则乱吾丨其丨也及辅氏之役颗见老人结草以亢杜回杜回踬而颠故获之夜梦之曰余而所嫁妇人之父也尔用先人之治命余是以报孙绰喻道论若夫魏颗丨丨而致结草之报于都守信而受骢骥之锡】　饭防【异苑宋景平中东阳大水永康蔡喜夫避住南垄夜有大鼠浮水而来伏喜夫奴牀角奴愍而不犯每以饭与之水势既退喜夫得返故居防以前脚捧青囊有三寸许珠留置奴牀前啾啾状如欲语也】　放鲤【渚宫旧事梁刘之亨仕南郡尝梦二人姓李诣之亨乞命之亨不解其意既眀有人遗生鲤两头之亨曰必梦中所感乃放之其夕梦二人谢恩云当令君延一算】　隂德【汉书丙吉传封吉为博阳侯临当封吉疾病上将使人加绋而封之及其生存也上忧吉疾不起太子太傅夏侯胜曰此未死也臣闻有丨丨者必飨其乐防及子孙今吉未获报而疾甚非其死疾也后病果瘉】　吞蛭【新书楚惠王食寒葅而得蛭因遂呑之腹有疾而不能食令尹入问王曰吾食寒葅而得蛭谴而行诛则庖宰监食者法皆当死故吾恐蛭之见也遂吞之令尹贺曰王有仁德天之所奉也病不为伤是夕也惠王之后而蛭出故其久病心腹之积皆愈】　种玉【搜神记阳公雍伯雒阳人性笃孝父母亡葬无终山遂家焉山髙无水公汲水作义浆于坂头行者皆饮之三年有一人就饮以一斗石子与之使至髙平好地有石处种之云玉当生其中又语云汝后当得好妇语毕不见乃种其石数嵗时时往视见石子生玉有徐氏者右北平着姓徐氏女甚有行人多求不许公乃试求徐氏徐氏笑以为狂因戏云得白璧一双来当听为婚公至所种玉田中得白璧五双以聘徐氏遂以女妻公天子闻而异之拜为大夫于丨丨处四角作大石柱各一丈中央一顷地名曰玉田】　密行【韩偓赠呉颠尊师诗丨丨鬼应惊】　助福【盐铁论好行善者天丨以丨】
