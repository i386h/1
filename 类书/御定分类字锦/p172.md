<!-- { "loadSidebar": true } -->
　　平隂功【罗隠寄大理徐郎中诗佐棘竟谁同因思证圣中事虽忘显报理合有丨丨自注证圣中徐有功为大理少卿执法平恕虽一作难忘一作亡】　放鼋【河东记唐韦丹年及四十举五经未得尝乘蹇驴至雒阳中桥见渔者得一鼋长数尺置于桥上呼呻余喘须防将死羣萃观者皆欲买而烹之丹独悯然问其直防何渔曰得二千则鬻之韦乃以所乗劣卫易之遂放于水中徒行而去时有胡芦先生不知所从来行止迂怪占事如神韦因问命胡芦先生先生曰我友人元长史谈君美不容口诚托求识君子便可偕行韦良久思量知闻间无此官族因曰先生误但为某决穷逹胡芦曰君之福夀非我所知元公即吾师也往当自详之相与至通利坊静曲幽巷见一小门胡芦先生即扣之食顷而有应门者开门延入俄而有一老人须眉皓然身长七尺自称曰元濬之向韦尽礼先拜韦惊趋拜老人曰老夫将死之命为君所生恩德如此思欲报効韦乃矍然知其鼋也然终不显言之遂具珍羞流连竟日既莫韦将辞归老人即于懐中出一通文字授韦曰知要问命故輙于天曺録得一生官禄行止所在聊以为报又谓胡芦先生曰幸借吾五十千文以充韦君改一乘早决西行是所愿也韦再拜而去眀日胡芦先生载五十缗至逆旅中赖以救济其文书韦常寳持之自五经及第后至江西观察使每授一官日月无所差异】隋珠【捜神记丨侯出行见大蛇被伤中断使人以药封之蛇乃能走嵗余蛇衔明丨以报之珠盈径寸纯】
　　【白而夜有光可以烛室故谓之丨侯丨】　赎蛇【善诱文孙真人解衣丨丨得水府活人之方遂登仙籍】得金【灵应録智钧大师説天福中安吉有邸妪家力麄备好修善长蔬食或见鱼鼈之徒鸟雀之类皆赎】
　　【而放之因潦水后有一龟长尺余从门入妪怪之令子将往家前渎内放之其子遂于龟背着放生字放于水中其龟又上岸沿回田畦间有一孔穴可深二三尺龟忽陊其中妪子曰本将放尔命郤落于此中乃攘臂取之龟即不见矣探丨白丨二铤莫知其由】
　　【三字成对】龙穿井【捜神记晋魏郡亢阳农夫祷于龙洞得雨将祭谢之孙登见曰此病龙雨安能苏禾稼乎如弗信请嗅之水果腥秽龙时背生大疽闻登言变为一翁求治曰疾痊当有报不数日果大雨见大石中裂开一井其水湛然丨盖丨此丨以报也】
　　鹤衔珠【捜神记哙参养母至孝曽有元鹤为弋人所射穷而归参参收养疗治其疮愈而放之后鹤夜到门
　　外参执烛视之见丨雌雄双至各丨眀丨以报参焉】
　　嫁女仆【报应録唐范眀府者忘其名颇晓术数选授江南一县宰自课其命云来年秋禄夀俱尽将出京又访于日者日者曰子来年七月数尽胡为逺官哉范曰某固知之一女未嫁利薄俸以资遣耳及之任买得一婢子因诘其姓氏婢子曰姓张父尝为某堰官兵防之乱掠卖至此范惊起问其父名乃曩昔之交契也谓其妻曰某女不忧不嫁悉以女糚奁择邑客谨善者配之秩满归京日者大骇曰子前何相绐之甚算子禄夀俱尽今乃无恙非甲子差谬即当有隂德为报耳范曰俱无之日者诘问不已范以丨丨丨事告之日者曰此即是矣子之福夀未可量也后歴官数任而终】
　　还隣居【厚徳録赵阅道少保寛厚长者与物无忤家于三衢所居甚隘弟侄有欲悦公意者厚以直易隣翁之居以广公第公闻不乐曰吾与此翁三世为隣矣忍弃之乎命亟还翁居而不追其直】
　　【三字备用】仄受福庆【易林逢时积德身丨丨丨】　行方便【李昌龄乐善録人之处世不可不积隂德夫所谓积者常操不害物之心出入起居种种丨丨丨如此便是积隂德也今姑以其小者言之如蛾之赴火螘之堕渊而吾能救之亦是积隂德矧夫人有饥寒吾能饱暖之人有疾厄吾能安乐之救人之患难解人之仇怨济人之困贫不没人之善不成人之恶不言人之过凡此之类皆积隂德也】　受善报【梁武帝断酒肉文经言行十恶者受于恶报行十善者丨于丨丨】　宜有庆【白居易诗隂德自然丨丨丨皇天可得道无知】娶盲女【谈丛华隂吕君举进士聘里中女未行既中第妇家言曰吾女故无疾既聘而后盲敢辞吕君曰既聘而后盲君不为欺又何辞遂娶之生五男子皆中进士第其一人丞相汲公是也】　能济活【司空图携仙箓诗若道隂功丨丨丨且将方寸自焚修】　损谷价【厚徳録应山二连伯氏庶字君锡仲氏庠字元礼少从学于二宋相继登科其父处士名舜实字辅之为乡里所説服嵗饥出谷万斛损价以鬻之惠及傍邑】平降百祥【书作善丨之丨丨】　字升卿【后汉书虞诩传祖父经为郡狱吏案法平允务存寛恕毎冬月上其状恒流涕随之尝称曰东海于公髙为里门而其子定国卒至丞相吾决狱六十年矣虽不及于公其庶防乎子孙何必不为九卿邪故丨诩曰丨丨】　活千人【后汉书和熹邓皇后纪后叔父陔言尝闻丨丨丨者子孙有封兄训为谒者使修石臼河嵗丨数丨丨天道可信家必蒙福初太傅禹叹曰吾将百万之众未尝妄杀一人其后世必有兴者避暑録话天下之祸莫甚于杀人为隂德者亦莫大于活人】　救未然【司空图携仙箓诗若有隂功丨丨丨玉皇品籍亦捜贤】　犹耳鸣【北史李士谦传或谓士谦子多隂德士谦曰夫言隂德其丨丨丨已独知之人无知者】　勿自谈【自警编韩魏公语録曰人能扶人之危赒人之急固是美事能丨丨丨则益善矣】　埋怪蛇【庾信孙叔敖逄蛇赞叔敖朝出容悴还家母氏顾访知丨丨丨尔有隂德阳报将加终为楚相卒有荣华】　后当兴【唐书陆元方传元方素清慎再执政每进退羣臣后必先访问外秘莫知临终取奏藁焚之曰吾隂德在人丨丨有丨者】　载瓦行【麈史郑屯田建中其先雍人五季时徙家安陆赀镪巨万居人多舍客也每大雨过则丨丨以丨问有漏则补之若舍客自为之屋亦为缮完隆冬苦寒放房缗盈月屯田君晚年得一子即侍郎公纾也有五孙长曰狝皇祐元年进士至朝奉大夫次侍读毅夫也皇祐五年大魁三子与孙皆任官不由选调世禄不絶】
　　【四字成对】门容驷马【汉书于定国传始定国父于公其闾门壊父老方共治之于公谓曰少髙大闾丨令丨丨丨髙盖车我治狱多隂德未尝有所寃子孙必有兴者至定国为丞相永为御史大夫封侯传世云】
　　庭植三槐【蘓轼三槐堂铭序故兵部侍郎晋国王公歴事太祖太宗文武忠孝天下望以为相而公卒以直道不容于时盖尝手植三槐于庭曰吾子孙必有为三公者已而其子魏国文正公相真宗皇帝于景德祥符之间朝廷清眀天下无事之时享其福禄荣名者十有八年今夫寓物于人眀日而取之有得有否而晋公修德于身责报于天取必于数十年之后如持左契交手相付吾是以知天之果可必也】
　　孔龟効印【捜神记孔愉少时尝经行余不亭见笼龟于路者愉买之放于余不溪中龟中流左顾者数过及后以功封余不亭侯铸印而龟钮左顾三铸如初印工以闻愉乃悟其为龟之报遂取佩焉】
　　杨雀衔环【捜神记汉时农杨寳年九嵗时至华隂山北见一黄雀为鸱枭所搏坠于树下为蝼蚁所困寳见愍之取归置巾箱中食以黄花百余日毛羽成朝去暮还一夕三更寳读书未卧有黄衣童子向寳再拜曰我西王母使者使蓬莱不慎为鸱枭所搏君仁爱见拯实感盛德乃以白环四枚与寳曰令君子孙洁白位登三事当如此环李商隠谢座主魏相公启孔龟効印未议于酬恩丨丨丨丨徒闻于报恵】
　　庆及三代【隂徳传唐彭城刘敬字元溥世居淮淝间资财数百万长庆初有善相人于夀春逢元溥曰君财甚丰矣然更二三年大期将至如何勤修令德冀或延之吾三载当复来此言讫而去元溥有女将出适抵维扬求女奴资行用钱八十万得四人焉内一人方兰荪者有殊色而风骨姿态不类贱流元溥诘其情久而乃对曰某代为名家家夲河洛先父以卑官淮西不幸遭吴寇跋扈因缘姓与防同疑为近属身委锋刃家仍没官贱妾一身再易其主今及此焉元溥太息久之因问其亲戚知其外氏刘也遂焚其劵收为甥以家财五十万先其女而嫁之长庆二年春三月元溥梦见一人拜曰余兰荪之父也感君之恩何以报之今君夀限将尽余当为君请于上帝言讫乃去后三日元溥复梦兰荪之父立于庭紫衣象简侍卫甚严前谢元溥曰余不佞幸得请君于帝帝许我延君夀二十五载而富及三代子孙无复后祸因再拜而去后三年果相者复至迎而贺曰君夀延矣请君自眉至髪而视之元溥侧冠露额曰噫有隂德上动于天者自今后二十五载丨丨丨丨元溥始以兰荪之父为告相者曰昔韩子隂存赵氏太史公以韩氏十世而位至王侯者有隂德故也况兰荪之家无后矣兰荪之身贱矣如是而能不顾多财之与殊色而恤其孤岂不谓隂德之厚哉】
　　夀应百年【北史髙允传初允每谓人曰吾在中书时有隂德济救人命若阳报不差吾丨丨享丨丨矣】青衣禳火【拾遗记糜竺性能赈生防死家内马廏屋仄有古冢夜闻涕泣声竺乃寻其处忽见一妇人袒背而来诉云昔汉末妾为赤眉所害叩棺见剥今袒在地羞画见人今就将军乞深埋并敝衣以掩形体竺许之即命为棺椁以丨布为丨衫置于冢中设祭既毕歴一年行于路西忽见前妇人所着衣皆是青布语竺曰君财寳可支一世合遭火厄今以青芦杖一枚长九尺报君棺椁衣服之惠竺挟杖而归所住邻中常见竺家有青气如龙蛇之形数日忽青衣童子数十人来云糜竺家当有火厄万不遗一赖君能防敛枯骨天道不辜君德故来丨却此丨当使财物不尽旬日火从库内起烧其珠玉十分之一火盛之时见数十青衣童子来扑火有青气如云覆于火上即灭】
　　绣被随风【后汉书王忳传忳尝诣京师于空舍中见一书生疾困愍而视之书生曰我当到洛阳而被病命在须防腰下有金十斤愿以相赠死后乞藏骸骨未及问姓名而絶忳即鬻金一斤营其殡葬余金悉置棺下人无知者后归数年县署忳大度亭长初到之日有马驰入亭中而止其日大风飘一绣被复堕忳前即言之于县县以归忳忳后乗马到雒县马遂奔走牵忳入它舍主人见之喜曰今禽盗矣问忳所由得马忳具説其状并及绣被主人怅然良久乃曰被随旋风与马俱亡卿何隂德而致此二物忳自念有葬书生事因説之并道书生形貌及埋金处主人大惊号曰是我子也姓金名彦前往京师不知所往何意卿乃葬之大恩久不报天以此章卿德耳忳悉防被马还之彦父不取又厚遗忳忳辞让而去】
