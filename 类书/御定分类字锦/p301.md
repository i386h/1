<!-- { "loadSidebar": true } -->
　　平设在堂【李尤樽铭樽丨丨丨以俟俊乂】　竒树根【陆防和袭羙酒樽诗黄金即为侈白石又太拙斵得丨丨丨中如老蛟穴时招山下叟共酌林间月】　山花尊【绍兴古器评商丨丨丨是尊状颇类觚上作山形设饰甚华而气韵极古真商盛时物也】　吸月光【朱之蕃夜光杯诗髻螺盘绕隠东洋丨得瑶空寳丨丨】　画云雷【史记梁孝王世家平王之后姓任曰任王后任王后甚有宠于平王防初孝王在时有罍樽直十金孝王诫后世善保罍樽无得以与人任王后闻而欲得罍樽平王大母李太后曰先王有命无得以罍樽与人他物虽百巨万犹自恣也任王后絶欲得之平王襄直使人开府取罍樽赐任王后索隐应劭曰诗云酌彼金罍罍有丨丨丨之象以金饰之】　万嵗杯【五代史冯道传水运军将于临河县得一玉杯有文曰传国寳丨丨丨明宗甚爱之以示道道曰此前世有形之寳尔王者固有无形之寳也】　荆鱼杯【苏轼送范中济经略侍郎赠以鱼枕杯四马棰一诗赠君丨丨丨副以蜀马鞭注丨州出丨枕可为丨】　白虎樽【宋书礼志正旦元防设丨丨丨于殿庭樽盖上施白虎若有能献直言者则发此樽饮酒】　鹦鹉杯【南州异物志丨丨螺状似霞丨形如鸟头向其腹视似鹦鹉故以为名吴均赠别诗去去归去来还倾丨丨丨李白襄阳歌鸬鷀杓丨丨丨百年三万六千日一日湏倾三百杯】　铜鹤尊【云仙杂记韩王元嘉有一丨丨丨背上注酒则一足倚满则正不满则倾侧】　红玉杯【陈旅陈新甫生日出丨丨丨饮为赋诗昆仑东阿含海日石中玉子如日赤神工夜发昆吾刀剜作金杯盛酒吃】　桃核杯【野人闲话伪蜀词人文谷好古之士也尝诣中书舍人刘光祚喜曰今日方与二客为约防予丨丨丨丈方欲问其由客至乃青城山道士刘云次乃升宫客沈黙也刘谓之曰文贠外亦竒士因令取丨丨丨出视之杯濶尺余纹彩灿然真蟠桃之实也刘云予少年时常游华岳逢一道士以此核取瀑泉盥潄予覩之惊骇道士笑曰尔意欲之耶即以半片见授予宝之有年矣】　瘿山罍【李益乞寛禅师丨丨丨呈宣供奉诗石色疑秋藓峰形若夏云】　碧瑶杯【宣室志杜陵韦弇字景昭开元中举进士第寓游于蜀防春末弇与其友数軰为花酒宴虽夜不殆一日有请者曰郡南去十里有郑氏亭亭起苑中真尘外境也愿偕去弇闻其説喜甚遂与俱南出十里得郑氏亭使者揖弇入既入见亭上有神仙十数皆极色也有一人望弇而语曰韦进士来命左右请上亭既上且拜羣仙曰我玉凊之女也吾有三寳将以赠君乃命左右取其寳始出一杯其色碧而光莹洞澈顾谓弇曰丨丨丨也又出一枕似玉防红麸枕也又出一小函其色紫亦似玉而莹澈则过之曰紫玉函也已而皆授弇弇拜谢别去麸枕神仙感遇传作红防枕】　小海瓯【清异録耀州陶匠创造一等平底深盌状简古号丨丨丨天寒饯行路用以酌酒一盌即醉】　燕羽觞【清异録江南中书厨宰相饮器有丨丨丨似常杯而狭长两邉作羽形涂以佳漆用薄金缘其周际云昔有宰相病目恶五色耗明凡器用类改令黒此觞但其一耳】
　　【四字成对】三趾下鋭
　　两柱髙张【苏轼胡穆秀才遗古铜器似鼎而小上有两柱可以覆而不蹶以为鼎则不足疑其饮器也胡有诗荅之诗只耳兽齧环长唇鵞擘喙三趾下鋭春蒲短丨丨丨丨秋菌细君防翻覆俯仰间覆成三角翻两髻】
　　巧剜明月
　　轻旋薄氷【徐夤贡余柲色茶盏诗巧剜明月染春水丨丨丨丨盛緑云】
　　【四字备用】仄含华炳丽【钱起玛瑙杯歌丨丨丨丨金樽侧翠斚琼觞忽无色】　稍酌延夀【江总玛瑙盌赋酒既醉而还年盌丨丨而丨丨】　白胜霜雪【杜甫又于韦处乞大邑瓷椀诗大邑烧瓷轻且坚扣如哀玉锦城传君家丨盌丨丨丨急送茅斋也可怜哀一作寒】　云飞山峙【李君房白兽樽赋樽则丨丨而丨丨兽乃白质而黒章】　昆仑玉盏【云仙杂记宇文卓方执丨丨丨丨听左丞檀超髙谭不觉坠地】　鸡冠通赤【吴师道红玉杯为陈云峤太祝赋截肪栗色非不竒丨丨丨丨希见之筵间乍置争注目谁复更顾黄金巵】　雕镌荆玉【元槙饮致用神麯酒诗丨丨丨丨盏烘透内丘瓶】　重黎酌水【云仙杂记宣武判官洪子升延嵩山錬师在宅值大雨堦庭弥满欲上堂戸子升有忧色錬师取懐中丨丨盏丨丨不满杯而庭砌随已干矣】　堪欺玳瑁【陆防和袭羙诃陵樽诗鱼骼匠成樽犹残海浪防外丨丨丨丨中可酌昆仑白注酒名】　开函光发【卢纶栖岩寺隋文帝马脑盏歌天宫寳器隋朝物锁在金函比金骨丨丨捧之丨乃丨阿修罗王掌中月五云如拳轻复浓昔曽噀酒今藏龙规形环影相透彻乱雪繁花千万重】　规形环影【见上注】　射中者赐【北史魏常山王遵传顺善射初孝武在于华林园戏射以银酒巵容二升许悬于百歩外命善射者十余人共丨丨丨即以丨之顺发矢即中帝大悦并赏金帛顺仍于箭孔处铸一银童足蹈金莲手持刬炙遂勒背上序其射工】　各题官姓【酉阳杂俎魏使李同轨陆操聘梁入乐游苑西门内青油幕下乗舆従南门入操等东面再拜梁主北入林光殿未防引台使入梁主坐皁帐南面诸宾及郡官俱坐定遣书舍人殷灵宣旨慰劳具有辞荅其中庭设钟悬及百戱殿上流杯池中引酒具进梁主者题曰御杯自余丨丨丨丨之杯至前者即饮】　举杯邀月【李白诗丨丨丨明丨对影成三人】　夜光常满【十洲记周穆王时西胡献丨丨丨丨杯杯受三升是白玉之精光明夜照夕出杯于中庭以向天比明而水汁已满于杯中也汁甘而香美斯实灵人之器】　英英清彻【世説王公与朝士共饮酒举琉璃椀谓伯仁曰此盌腹殊空谓之寳器何耶荅曰此盌丨丨诚为丨丨所以为寳耳】立戈示戒【绍兴古器评周丨丨爵戈为兵器盖有伤物之意爵虽于饮器为特小然主饮必自爵始故古爵悉为此状者丨酒丨也今又铭以着之则昔人谨防防患之意可谓切至矣】　琖中游妓【清异録余家有鱼英酒琖中嵌园林美女象明秀可人又尝以沉香水饭既熟入盌清馨袭结左散骑常侍黄霖曰陶翰林甑里薰香丨丨丨丨非好事而何】
　　平朝防奉樽【崔骃樽铭惟嵗之元丨丨丨丨金罍牺象嘉礼具存】　如小蓬瀛【元结窊樽诗巉巉小山石数峰对窊亭窊石堪为樽状类不可名廵廻数尺间丨见丨丨丨】　捩碧融青【徐夤贡余秘色茶盏诗丨丨丨丨瑞色新陶成先得贡吾君】　作伍尊彝【谢肇淛瘿桮赋用登俎豆丨丨丨丨】　掷栋悬揺【神仙传左慈学道尤明六甲能役使鬼神坐致行厨精思于天柱山中得石室中九丹金液经能变化万端不可胜记魏曹公欲杀之慈已知求乞骸骨公却髙其志不苟相留也乃为设酒曰今当逺旷乞分杯饮酒公曰善初公谓慈求分杯饮酒谓当使公先饮以与慈耳而防道簪以画杯酒中断其间相去数寸即饮半半与公公不善之未即为饮慈乞尽自饮之饮毕以杯丨屋丨杯丨丨动似飞鸟俯仰之状若欲落而不落举坐莫不视杯良乆乃坠既而已失慈矣】　九曲螺杯【清异録丨丨杯以丨为丨亦无甚竒惟薮穴极弯曲则可以藏酒外视颇浅狭既饮酒由中出觉引之不竭有一螺能贮三盏许者号丨丨丨丨镂雕金玉最佳】莲子金杯【庾信春赋石榴聊泛蒲桃酦醅芙蓉玉盌丨丨丨丨】　水晶茶盂【行营杂録】
　　【刘贡父为中书舍人一日朝防幙次与三卫相隣时诸帅两人出军伍有一丨丨丨丨传玩良乆一帅曰不知何物所成莹洁如此贡父隔幙谓之云诸公岂不识此乃多年老氷耳】　手致与人【绍兴古器评商举已卣以举铭器者多矣在彝则有已举而尊之铭则有中举李公麟得古爵于夀阳铭亦曰已举以是知举者非特是卣盖举之字従手従与以丨丨而丨丨之义彝也尊也爵也卣也因献酬而举之故皆铭曰举如杜举洗而扬觯以饮平公因谓之杜举是也已则商之雍已焉】　小大分廵【陆环曲水桮赋分廵而小大殊矣绕座而左右流之】
　　匕箸第十一
　　【二字成对】鱼尾【云仙杂记向范待客有漆花盘科斗筯丨丨匙】
　　犀头【酉阳杂俎安禄山防宠莫比锡赉无数其所赐有金平脱丨丨匙箸】
　　【二字备用】仄下筯【元稹代曲江老人诗万钱才丨丨五酘未称醇】　玉匕【鲍照代淮南王乐府琉璃作盌牙作盘金鼎丨丨合神丹】　棘匕【诗有饛簋飱有捄丨丨毛传捄长貌匕所以载鼎实棘赤心也正义言有饛然满者簋中黍稷之飱也有捄然长者丨木载肉之丨也客始至主人以簋盛飱以匕载肉而待之是主人供承之恵于賔客厚也】　载肉【见上注】　疏匕【仪礼雍人合执二俎陈于羊俎西并皆西缩覆二丨丨于其上皆缩俎西枋注丨丨匕柄有刻饰者疏云丨丨匕柄有刻饰者以其言疏是疏通刻饰之名若礼记云疏屏之类故知柄有刻饰亦通柄刻云气以饰也】　表直【开天遗事宋璟为宰相时春御宴帝以所用金筯令内臣赐璟虽受所赐莫知其由未敢陈谢帝曰非赐汝金盖赐卿以筯丨卿之丨也璟遂下殿拜谢】　犀筯【杜甫丽人行紫駞之峰出翠釜水精之盘行素鳞丨丨厌饫乆未下鸾刀缕切空纷纶空一作坐】　玉筯【杜甫野人送朱樱诗金盘丨丨无消息此日尝新任转蓬】　辟毒【飞燕外传后始加大号婕妤奏上二十六物以贺有文犀丨丨箸二双】　象箸【李咸用长歌行丨丨击折歌勿休玉山未倒非风流】　放筯【杜甫阌乡姜七少府设鲙戏赠长歌落碪何曾白纸湿丨丨未觉金盘空】　梜食【急就篇槫榼椑榹匕箸簪注箸一名梜所以丨丨也】　碧筯【元稹遣春诗波緑紫屏风螺红丨筹丨】　箸筩【方言丨丨陈楚宋魏之间谓之筲或谓之籝自关而西谓之桶檧注盛朼箸籫也今俗亦通呼小笼为桶檧檧苏勇反】　桶檧【见上注】
　　平梜提【礼记羮之有菜者用梜其无菜者不用梜注梜犹箸也今人或谓箸为丨丨】　箸头【杜甫秋日阮隠居致防三十束诗束比青刍色圎齐玉丨丨】　留犁【汉书匈奴传单于以径路刀金丨丨挠酒注应劭曰金契金也丨丨饭匕也挠和也契金着酒中挠搅饮之师古曰契刻挠搅也】　茶匙【茶録丨丨要重击拂有力黄金为上人间以银鐡为之竹者轻建茶不取按方言云匕谓之匙音只】　银匙【白居易路上寄丨丨与阿诗丨丨封寄汝忆我即加餐】　饭攲【説文箸丨丨也从竹者声】
　　【三字成对】举汤饼【刘禹锡送张盥赴举诗尔生始悬弧我作座上宾引箸丨丨丨祝词天麒麟】
　　进雕胡【元稹春分投简阳明洞天作琼杯传素液金匕丨丨丨】
