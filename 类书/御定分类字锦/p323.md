<!-- { "loadSidebar": true } -->
　　【枕岂得丨丨始是车得一作待真一作珍】　朱轮【汉书杨恽传恽家方隆盛时乘丨丨者十人位在列卿爵为通侯总领从官与闻政事】　柴车【江淹拟陶征君濳田居诗日暮巾丨丨路闇光已夕】　驴车【韩翃送道士侄归池阳诗幽州寻马客灞岸送丨丨】　折辕【从汉书张堪传帝尝召见诸郡计吏问其风土及前后守令能否蜀郡计掾樊显进曰渔阳太守张堪昔在蜀汉仁以惠下威能诗奸前公孙述破时珍宝山积卷握之物足富十世而堪去职之日乘丨丨车布被囊而已帝闻良久叹息】　软轮【王维赠东岳焦錬师诗频蒙露版诏时降丨丨车】　羊车【周礼考工记丨丨二柯有参分柯之一注郑司农云丨丨谓车羊门也元谓羊善也善车若今定张车较长七尺晋书衞玠传总角乘丨丨入市见者皆以为玉人观之者倾都】　安车【礼记大夫七十而致事若不得谢则必赐之几杖行役以妇人适四方乘丨丨自称曰老夫注几杖妇人丨丨所以养其身体也丨丨坐乘若今小车也】　倅车【诗命彼后车谓之载之郑笺后车丨丨也】　饰车【周礼考工记丨丨欲侈注丨丨谓革鞔舆也大夫以上革鞔舆】　征贤【王起蒲轮赋王者崇招隐之礼作丨丨之车】　竹舆【唐书裴玢传玢以疾辞位入朝不事驺仗妻乘丨丨二侍婢黄碧缣服】　鹓舆【王勃七夕赋君王乃排青幌摇朱舄戒丨丨静鸾掖】　柏车【周礼考工记丨丨毂长一柯其围二柯其辐一柯其渠二柯者三五分其轮崇以其一为之牙围注丨丨山车轮高六尺牙围尺二寸】　鹿车【后汉书列女传勃海鲍宣妻者桓氏之女也字少君宣尝就少君父学父奇其清苦故以女妻之装送资贿甚盛宣不悦谓妻曰少君生富骄习美饰而吾实贫贱不敢当礼妻曰大人以先生修德守约故使贱妾侍执巾栉既奉承君子惟命是从宣笑曰能如是是吾志也妻乃悉归侍御服饰更着短布裳与宣共挽丨丨归乡里拜姑礼毕提瓮出汲修行妇道乡邦称之风俗通俗说丨丨窄小裁容一鹿】　版舆【潘岳闲居赋太夫人乃御丨丨升轻轩】赤车【华阳国志蜀郡城北十里有升僊桥有送客观司马相如初入长安题市门曰不乘丨丨驷马不过汝下也】　篮舆【晋书陶濳传濳既絶州郡觐谒所之惟至田舎及庐山游观而已刺史王甚钦迟之后自造焉濳称疾不见毎令人候之密知当往庐山乃遣其故人厐通之等赍酒先于半道要之濳既遇酒便引酌野亭欣然忘进乃出与相闻遂欢宴穷日要之还州问其所乘荅云素有脚疾向乘丨丨亦足自反乃令一门生二儿共轝之至州而言笑赏适不觉有羡于华轩也】　眠舆【南史陈新安王伯固传太建七年累迁都督南徐州刺史在州不知政事日出田猎或乘丨丨至于草间辄呼人从游动至旬日】　金舆【庾肩吾暮游山水应令诗入径转丨丨开桥通画鹢】　短辕【晋书王导传妻曹氏性妒导甚惮之乃密营别馆以处众妾曹氏知将往焉导恐妾被辱遽令命驾又恐迟之以所执麈尾柄驱牛而进司徒蔡谟闻之戏导曰朝廷欲加公九锡导弗之觉但谦退而已谟曰不闻余物惟有丨丨犊车长柄麈尾导大怒谓人曰吾往与羣贤共游洛中何曾闻有蔡充儿也张翥予京居廿稔始作一车出入赋诗自志诗丨丨不作王丞相下泽聊为马少游】　四轮【古艳歌行斧锯截是松松树东西摧持作丨丨车载至洛阳宫】　彤车【史记五帝纪尧富而不骄贵而不舒黄收纯衣丨丨乘白马】　辎车【后汉书桓荣传荣为少傅赐以丨丨乘马荣大会诸生陈其车马印绶曰今日所稽古之力也可不勉哉】　游车【晋书舆服志丨丨九乘驾四先驱之乘是也】　輶车【诗丨丨鸾镳毛传輶轻也郑笺轻车驱逆之车也置鸾于镳异于乘车也】　鸾车【礼记丨丨有虞氏之路也钩车夏后氏之路也注鸾有鸾和也钩有曲舆者也正义钩曲也舆则车牀曲舆谓曲前阑也虞质未有钩矣】　钩车【见上注】　鱼轩【左传归夫人丨丨注丨丨夫人车以鱼皮为饰】
　　【三字成对】象日月【周礼考工记轮辐三十以丨丨丨也盖弓二十有八以象星也注轮丨丨丨者以其运行也日月三
　　十日而合宿】
　　矩阴阳【周礼考工记凡斩毂之道必丨其丨丨阳也者稹理而坚阴也者疏理而柔是故以火养其阴而齐
　　诸其阳则毂虽敝不藃注矩规矩也】
　　轮代步
　　軿蔽容【李尤天軿车铭轮以代步丨以丨丨轮軿并合出入周通軿一作屏】
　　浮幰动
　　重幨埀【甄元成车赋及其乘也或方夏虐暑炎气歊烈浮幰动以来风轻纱飞而去热纤埃着而即坠烦气冲而受歇或固阴沍寒祁严凛厉帷下而前屏丨丨丨而受蔽霜露侵而靡及风飇激而不戾】
　　侔盖树
　　似高云【甄元成车赋尔其容也侔盖树之独立丨丨丨之出巘】
　　征钓叟【史记齐太公世家太公望吕尚者东海上人盖尝穷困年老矣以渔钓奸周西伯西伯将出猎卜之曰所获非龙非彲非虎非罴所获霸王之辅于是周西伯猎果遇太公于渭之阳与语大悦曰自吾先君太公曰当有圣人适周周以兴子真是邪吾太公望子久矣故号之曰太公望载与俱归立为师】
　　邀申公【见蒲轮注王起蒲轮赋岂独丨丨丨于是日征钓叟于昔年】
　　【三字备用】仄大安辇【宋史舆服志丨丨丨真宗咸平中为万安太后制舆上设行龙六干兴元年诏皇太后御坐檐子名丨丨丨】　云母饰【晋书舆服志云母车以丨丨丨犊车臣下不得乘以赐王公耳又安平王孚传无会诏孚乘舆车上殿帝于阼阶迎拜既坐帝亲奉觞上寿如家人礼帝毎拜孚跪而止之又给以云母辇青盖车】鹭羽饰【唐台仪旧制御史以丨丨丨车以白鹭见泉中鱼象御史察微隐之罪】　芳亭辇
　　【宋史舆服志丨丨丨黑质顶如幕屋绯罗衣裙襴络常皆绣云凤两靣朱绿窻花版外施红丝网绸金铜帉錔前后埀下设牙牀勾阑长竿四银龙头银饰梯行马主辇一百二十人】　响北阙【列女传卫灵公与夫人夜坐闻车声辚辚至阙而止过阙复有声公问夫人曰知此为谁夫人曰此蘧伯玉也公曰何以知之夫人曰妾闻礼下公门式路马所以广敬也夫忠臣与孝子不为昭昭信节不为冥冥惰行蘧伯玊卫之贤大夫也仁而有智敬于事上此其人必不以闇昧废礼是以知之公使人视之果伯玉也何逊早朝诗蘧车丨丨丨郑履入南宫】　如流水【后汉书明德皇后纪前过濯龙门上见外家问起居者车丨丨丨马如游龙仓头衣緑褠领袖正白顾视御者不及远矣】　金铜钉【白居易和春深诗兰麝熏行被丨丨丨坐车】　画云气【史记封禅书文成言曰上即欲与神通宫室被服非象神神物不至乃作丨丨丨车及各以胜日驾车辟恶鬼】　大楼辇【魏书礼志丨丨丨辀十二加以玉饰衡轮雕防与辇辂同驾牛十二小楼辇辀八衡轮色数与丨丨丨同驾牛十二天子太皇太后皇太后郊庙亦乘之】　推饼卖【朝野佥载邹骆駞长安人先贫尝以小车丨蒸丨丨之毎胜业坊角有伏砖车触之即翻尘土涴其饼駞苦之乃将镢劚去十余砖下有瓷瓮容五斛许开防有金数斗于是巨富】　流星辇【清异录蜀衍荒于游幸乃造平底大车下设四卧轴毎轴安五轮凡二十轮牵以骏马骑去如飞谓之丨丨丨】　挟辀走【左传郑伯将伐许五月甲辰授兵于大宫公孙阏与颍考叔争车颍考叔丨丨以丨注辀车辕也白行简以德为车赋诲人不倦初讶其役车不休见贤思齐岂惮乎丨丨而丨】平别等威【隋书礼仪志舆辇之丨盖先王之所以列丨丨也然随时而变代有不同】　五时车【晋书舆服志按周礼惟王后有安车也王亦无之自汉已来制乘舆乃有之有青立车青安车赤立车赤安车黄立车黄安车白立车白安车黒立车黑安车合十乘名为丨丨丨俗谓之五帝车】　凤凰车【汉官卤簿图乘舆大驾则御丨丨丨以金根为列】　先视轮【周礼考工记凡察车之道必自载于地者始也是故察车自轮始注丨丨丨也自从也】　紫云车【萨都拉忆观驾春搜诗双凤晓开金翅扇六龙春驾丨丨丨】和鸾声【后汉书舆服志注白虎通曰居车中不内顾也仰即观天俯即察地前闻丨丨之丨防见四方】
　　【之运此车敎之道也鸾者在衡和者在轼马动则鸾鸣鸾鸣则和应其声名曰和敬舒则不鸣疾则失音明得其和也】　軨猎车【汉书宣帝纪太仆以丨丨丨奉迎曾孙注文颍曰軨猎小车前有曲舆不衣也近世谓之丨丨丨也李奇曰兰舆轻车也师古曰文李二説皆是时未备天子车驾故且取其轻便耳非借高大也】　油画车【后汉书舆服志大贵人贵人公主王妃封君丨丨軿丨大贵人加节画辀皆右騑而已】　瑶华车【拾遗记周成王四年旃涂国献凤雏载以丨丨之丨饰以五色之玉驾以赤象】　走雷声【李商隐诗车丨丨丨语未通】　步挽车【北史斛律金传孝昭践阼诏金朝见听乘丨丨丨至阶】　庶且多【诗君子之车既丨丨丨郑笺庶众也今贤者在位王锡其车众多矣大夫有贰车】　追锋车【晋书宣帝纪乘丨丨丨昼夜兼行自白屋四百余里一宿而至】　司南车【晋书舆服志丨丨丨一名指南车驾四马其下制如楼三级四角金龙衔羽葆刻木为仙人衣羽衣立车上车虽回运而手常南指大驾出行为先启之乘】　只轮车【苏轼画车诗何人画此丨丨丨便是当年欹器图上易下难须审细左提右挈免疎虞】车鬬风【元稹连昌宫词百官队仗避岐薛杨氏诸姨丨丨丨】
　　【四字成对】方轸则地
　　员盖象天【周礼考工记轸之方也以象地也盖之圜也以象天也李尤小车铭丨丨丨丨方轸则地轮法
　　阴阳动不相离轸一作舆】
　　轩辕规矩【古史考黄帝作车引重致远其后少昊时驾牛禹时奚仲驾马】
　　奚仲范模【庄文昭蒲轮车赋准轩辕之规矩绳丨丨之丨丨】
　　牛马涉用
　　羊鹿受名【甄元成车赋布骸服之有定施爪牙之不忒既涉用于牛马亦受名于羊鹿】载脂载辖【诗丨丨丨丨还车言迈】
　　如轾如轩【诗戎车既安丨丨丨丨王起墨子廻车朝歌赋载脂载辖却新径而不疑丨丨丨丨乃旧蹊而
　　是遡】
　　饰轸金玉
　　华毂丹朱【庄文昭蒲轮车赋匪饰轸以金玉匪丨丨以丨丨欲安之而又安乃防轮以越蒲】
