<!-- { "loadSidebar": true } -->
　　天下首生骨未成　　　　奚道贵哉子卿曰自前而视法三品　　　　天所授虽贱必贵肉不称骨非寿兆也】
　　耳垂肩【晋书陈训传丞相王导多病每自忧】
　　【虑以问训训曰公丨竖丨丨必寿亦】
　　【大贵子孙当兴于江东】
　　【三字备用】仄辩贵贱【隋书艺术传序相术所以丨丨丨明分理者也】　明分理【见上注】　封侯骨【汉书翟方进传方进年十二三失父孤学给事太守府为小史号迟顿不及事数为掾史所詈辱方进自伤廼从汝南蔡父相问已能所宜蔡父大竒其形貌谓曰小史有丨丨丨当防经术进努力为诸生学问】　母天下【宋史皇甫坦传坦善医术又善相人尝相道中女必为天下母后果为光宗后】　频伽眼【宋史王延范传戌城主簿田辨自言善相谓延范曰君是坐天王形丨丨丨仙人鼻雌龙耳虎望有大威德猛烈富贵之相也】仙人鼻【见上注】　雌龙耳【见上注】　有竒骨【晋书桓温传生未期而太原温】
　　【峤见之曰此儿丨丨丨可试使啼及闻其声曰真英物也】　李相笏【南部新书李参军善相笏知休咎必验呼为丨丨丨】　相手板【隋书经籍志丨丨丨经六卷】　传相法【归田录钱副枢若水尝遇异人丨丨丨其事甚怪钱公后传杨大年故世称此二人有知人之鉴】　面如虎【唐书袁天纲传在洛阳与杜淹王珪韦挺游天纲谓淹曰公兰台学堂全且博当以文章显谓珪法令成天地相临不十年官五品谓挺丨丨丨当以武处官】
　　平建大功【晋书羊祐传祐年十二尝游汶水之滨遇父老谓之曰孺子有好相年未六十必丨丨丨于天下旣而去莫知所在】　须小亏【南史章昭达传少时遇相者谓曰卿容貌甚善丨丨丨则当富贵梁大同中昭达为东宫直后因醉堕马鬓角小伤昭达喜之相者曰未也侯景之乱昭达率鄕人援台为流矢所中眇其一目相者见之曰卿相善矣不久当富贵】　位三公【南史柳元景传元景少时贫苦尝下都至大雷日暮寒甚颇有羁旅之叹岸侧有一老父自称善相谓元景曰君方大富贵丨至丨丨元景以为戏之曰人生免饥寒幸甚岂望富贵老父曰后当相忆及贵求之不知所在】　阅搢绅【苏轼赠善相程杰诗心传异学不谋身自要清时丨丨丨】
　　【四字成对】四瞳丽目
　　八彩光眉【刘峻相经序若乃生而神睿弱而能言丨丨丨丨四瞳丽目斯实天姿之特达圣人之符表】伏犀贯脑【唐书袁天纲传张行成马周见曰马君丨丨丨丨背若有负贵验也近古君臣相遇未有及公
　　者然面泽赤而耳无根后骨不隆寿不长也张晚得官终位宰相】
　　赤脉干瞳【唐书袁天纲传见窦轨曰君伏犀贯玉枕辅角完起十年且显立功其在梁益间耶轨后为益州行台仆射天纲复曰丨丨丨丨方语而浮赤入大宅公为将必多杀愿自戒果坐事见召天纲曰公无忧右辅泽而动不久必还果还为都督】
　　急流勇退【名臣言行录钱若水为举子时见陈希夷于华山希夷曰明日当再来若水如期往见有一老僧拥地炉坐僧熟视若水久之不语以火箸画灰作做不得三字徐曰丨丨中丨丨人也希夷初谓若水冇仙风道骨意未决命僧观之僧麻衣道者也】
　　火色上腾【见鸢肩注苏轼赠善相程杰诗丨丨丨丨虽有数急流勇退岂无人】虽贱必贵【见真将军注】
　　当刑而王【汉书英布传黥布六人也姓英氏少时客相之丨丨丨丨及壮坐法黥布欣然笑曰人相我丨
　　丨丨丨几是乎】
