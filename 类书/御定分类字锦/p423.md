<!-- { "loadSidebar": true } -->
　　【四字备用】仄主朱华閤【通典后魏承光初增置左右卫将军各二人北齐二人分掌左右厢所丨丨丨丨以外各武衞将军二人贰之】　分司丹禁【隋书百官志武骑之职皆以丨丨丨丨侍卫左右】　光生满路【通典秦有中尉汉武帝太初元年更名执金吾缇骑二百人持防五百二十人舆服导从丨丨丨丨羣僚之中斯最壮矣】　先驱后殿【通典隋置左右武府大将军一人将军三人掌车驾出入丨丨丨丨昼廵夜察执捕奸非烽道路水草所宜廵狩师田则掌其营禁】　马随仙仗【李郢赠羽林将军诗雕没夜云知御苑丨丨丨丨识天香】　二十八将【后汉书传论中兴丨丨丨丨前世以为上应二十八宿未之详也然咸能感防风云奋其智勇称为佐命亦各志能之士也永平中显宗追感前世功臣乃圗画丨丨丨丨于南宫云台故依其本第系之篇末太傅高宻侯邓禹中山太守全椒侯马成大司马广平侯吴汉河南尹阜成侯王梁左将军胶东侯贾复琅邪太守祝阿侯陈俊建威大将军好畤侯耿弇骠骑大将军参蘧侯杜茂执金吾雍奴侯寇恂积弩将军昆阳侯傅俊征南大将军舞阳侯岑彭左曹合肥侯坚镡征西大将军阳夏侯冯异上谷太守淮阳侯王霸建义大将军鬲侯朱祐信都太守阿陵侯任光征虏将军颍阳侯祭遵豫章太守中水侯李忠骠骑大将军栎阳侯景丹右将军槐里侯万脩虎牙大将军安平侯盖延太常灵夀侯邳彤卫尉安成侯铫期骁骑将军昌成侯刘植东郡太守东光侯耿纯城门校尉朗陵侯臧宫捕虏将军扬虚侯马武骠骑将军慎侯刘隆】　山西出将【汉书赵充国辛庆忌传賛秦汉以来山东出相丨丨丨丨秦时将军白起郿人王翦频阳人汉兴郁郅王围甘延夀义渠公孙贺傅介子成纪李广李蔡杜陵苏建苏武上邽上官桀赵充国襄武廉襃狄道辛武贤庆忌皆以勇武显闻】　囊沙决水【史记淮隂侯列传楚使龙且将号称二十万救齐与信夹潍水陈信乃夜令人为万余囊满盛沙壅水上流引军半渡击龙且佯不胜还走龙且果喜曰固知信怯也遂追信渡水信使人决壅囊水大至龙且军大半不得渡即急击杀龙且】　从天而下【汉书周亚夫传孝景三年吴楚反亚夫以中尉为太尉东击吴楚至霸上赵渉遮说亚夫曰吴王素富懐辑死士久矣此知将军且行必置间人于殽黾阸陿之间且兵事上神密将军何不从此右去走蓝田出武关抵雒阳间不过差一二日直入武库击鸣鼔诸侯闻之以为将军丨丨丨丨也太尉如其计至雒阳使吏摉殽黾间果得吴伏兵乃请渉为防军】　深壁坚卧【汉书周亚夫传亚夫至防兵荥阳吴方攻梁梁急请救亚夫引兵东北走昌邑丨丨而守使轻骑兵弓髙侯等絶吴楚兵后食道吴楚兵乏粮饥欲退数挑战终不出夜军中惊内相攻击扰乱至于帐下亚夫丨丨不起顷之复定吴奔壁东南陬亚夫使备西北已而其精兵果奔西北不得入廼引而去亚夫出精兵追击大破吴王濞凡相守攻三月而吴楚破平】　不学古法【史记卫将军骠骑传骠骑将军为人少言不泄有气敢任天子常欲教之孙吴兵法对曰顾方畧何如耳丨至丨丨兵丨】　上屯田奏【汉书赵充国传诏以十二月击先零羌时羌降者万余人充国度其必壊欲罢骑兵屯田以待其敝遂丨丨丨丨条不出兵留田便宜十二事充国奏毎上輙下公卿议臣初是充国计者什三中什五最后什八有诏诰前言不便者皆首服丞相魏相曰臣愚不习兵事利害后将军数画军册其言常是臣任其计可必用也上于是报充国曰将军计善其上留屯田及当罢者人马数】　画侧书颂【汉书赵充国传初充国以功徳与霍光等列画未央宫成帝时西羌尝有警上思将帅之臣追美充国廼召黄门郎扬雄即充国圗画而颂之注师古曰即就也于丨丨而丨丨】　柱节劳来【后汉书邓禹传拜为前将军持节中分麾下精兵二万人遣西入关遂定河东光武即位使使者持节拜禹为大司徒封为鄼侯禹遂渡汾隂河入夏阳是时三辅连覆败赤睂所过残贼百姓不知所归闻禹乘胜独克而师行有纪皆望风相擕负以迎军降者日以千数众号百万禹所止辄停车丨丨以丨丨之父老童穉垂髪戴白满其车下莫不感恱于是名震关西按劳来并去声】　拜井祷水【后汉书耿恭传恭为戊巳校尉屯后王部金蒲城匈奴复来攻恭于城下拥絶涧水恭于城中穿井十五丈不得水吏士渇乏笮马粪汁而饮之恭仰叹曰闻昔贰师将军拔佩刀刺山飞泉涌出今汉徳神明岂有穷哉乃整衣服向井再拜为吏士祷有顷水泉奔出众皆称万嵗】　立功万里【汉书陈汤传天子下诏曰延夀汤睹便宜乗时利内不烦一夫之役不开府库之藏因敌之粮以赡军用丨丨丨丨之外威震百蛮名显四海为国除残兵革之原息边境得以安其诏公卿议封焉按延寿甘延寿】　坐帷讲颂【后汉书张奂传时休屠各及朔方乌桓并同反叛烧度辽将军门引屯赤阬烟火相望兵众大恐各欲亡去奂安丨丨中与弟子丨丨自若军士稍安乃潜诱乌桓隂与和通遂使斩屠各渠帅袭破其众】　一身是胆【蜀志赵云传成都既定以云为翊军将军注云别传曰夏侯渊败曹公争汉中地运米北山下数千万囊黄忠以为可取云兵随忠取米忠过期不还云将数十骑轻行出围迎视忠等值曹公扬兵大出云为公前锋所击方战其大众至势偪遂前突其阵且鬭且却公军散已复合云陷敌还趣围将张着被创云复驰马还营迎着公军追至围此时沔阳长张翼在云围内翼欲闭门拒守而云入营更大开门偃旗息鼓公军疑云有伏兵引去云雷鼓震天惟以戎弩于后射公军公军惊骇自相蹂践堕汉水中死者甚多先主明旦自来至云营围视昨战处曰子龙丨丨都丨丨也军中号云为虎威将军】　古之召虎【魏志张辽传太祖既征孙权还使辽与乐进李典等将七千余人屯合肥俄而权率十万众围合肥辽夜募敢从之士得八百人椎牛飨将士明日大战平旦辽被甲持防先登陷阵大呼自名冲垒入至权麾下权大惊众不知所为走登髙冡以长防自守望见辽所将众少乃聚围辽数重辽左右麾围直前急击围开权人马皆披靡无敢当者自旦战至日中吴人夺气权守合肥十余日城不可拔乃引退建安二十一年太祖复征孙权到合肥循行辽战处叹息者良久黄初二年辽朝洛阳宫文帝引辽防建始殿亲问破吴意状帝叹息顾左右曰此亦丨丨丨丨也】　以计代战【晋书杜预传拜镇南大将军都督荆州诸军事陈兵江陵遣牙门管定周防伍巢等率竒兵八百泛舟夜渡以袭乐郷吴都督孙歆震恐防巢等伏乐郷城外歆遣军出距王濬大败而还防等发伏兵随歆军而入歆不觉直至帐下虏歆而还故军中为之谣曰丨丨丨丨一当万】　兵如破竹【晋书杜预传预旣平上流沅湘以南至于交广皆望风归命时众军防议或曰今向暑水潦方降宜俟来冬更为大举预曰昔乐毅借济西一战以并强齐今丨威已振譬丨丨丨数节之后皆迎刃而觧无复着手处也乃指授羣帅径进秣陵所过城邑莫不束手】肥水决战【晋书谢元传苻坚自率兵次项城号百万诏以元为前锋距之众凡八万坚进屯夀阳列阵临丨丨元军不得渡元使谓苻融曰君逺渉吾境而临水为阵是不欲速战诸君稍却令将士得周旋仆与诸君缓辔而观之不亦乐乎坚众皆曰宜阻水莫令得上我众彼寡势必万全坚曰但却军令得过而我以铁骑数十万向水逼而杀之融亦以为然遂麾使却阵众因乱不能止于是元等以精锐八千渉渡丨丨肥水南坚中流矢临阵斩融坚众奔溃弃甲宵遁闻风声鹤唳皆以为王师已至草行露宿重以饥冻死者十七八获坚乘舆云母车仪服器械军资珍寳山积牛马驴驘骆驼十万余】　为宋方叔【南史王镇恶传论王镇恶摧锋直指前无强阵丨丨丨丨其壮矣乎】　四甄竞发【南史裴防传大军北侵以防督征讨诸军事略地至汝颍间魏夀阳守将长孙承业河间王元琛出城挑战防临淮叹曰今日不破河间方为谢元所笑乃为四甄以待之令直阁将军李祖怜伪遁以引承业承业等悉众追之丨丨丨丨魏军大败】　狮形御象【南史宗慤传除振武将军为安西参军萧景宪军副随交州刺史檀和之围区粟城攻防区粟入象浦林邑王范阳迈倾国来逆以具装被象前后无际慤以为外国有丨子威服百兽乃制其丨与象相丨丨果惊奔众因此溃乱遂尅林邑】　两骑萦搅【南史周盘龙传进号右将军魏攻淮阳围角城盘龙子奉叔率二百余人陷阵魏军万余骑张左右翼围之一骑走还报奉叔已没盘龙方食弃筯驰马奋矟直奔魏阵自称周公来魏人素畏盘龙骁名莫不披靡时奉叔已大杀魏军得出在外盘龙不知乃东西触击魏军莫敢当奉叔见其父久不出复跃马入阵父子丨丨丨丨数万人魏军大败盘龙父子由是名播北国】　马矟絶世【北史髙昻传除通直散骑常侍加北平将军及闻京师失守遂与父兄据信都起兵尒朱世隆从叔殷州刺史羽生率五千人掩至龙尾坂昂将十余骑不擐甲而驰之羽生败走昂丨丨丨丨左右无不一当百时人比之项籍】　下马露布【北史传永传永字修期幼有气干拳勇过人年二十余发愤读书渉略经史兼有才干拜安逺将军帝毎叹曰上马能击贼丨丨作丨丨惟傅修期耳】　霹雳闪电【北史长孙晟传诏晟部领降人为秦州行军总管取晋王广节度王引晟入内同宴极欢有突厥达官来降时亦预坐说言突厥之内大畏长孙总管闻其弓声谓为丨丨见其走马称为丨丨】平陈七防【北史贺若弼传弼拜右领军大将军平陈后六年弼撰其画防上之谓为御授丨丨丨丨】前无坚对【唐书秦琼传琼字叔寳以字显事秦王府拜马军总营战美良川破尉迟敬徳功多帝赐】
　　【以黄金瓶寻授秦王右三统军从讨世充建徳黒闼三盗未尝不身先锋鏖阵丨丨丨丨积赐金帛以千万计进封翼国公毎敌有骁将锐士震耀出入以夸众者秦王辄命叔寳徃取之跃马挺枪刺于万众中莫不如志】　白衣标显【唐书薛仁贵传王师攻安市城髙丽莫离支遣将髙延夀率兵二十万拒战倚山结屯太宗命诸将分击之仁贵恃骁悍欲立竒功乃着丨丨自丨丨持防腰鞬两弓呼而驰所向披靡军乘之贼遂奔溃帝望见遣使驰问先锋白衣者谁曰薛仁贵帝召见嗟异赐金帛口马甚众授游击将军】　将军三箭【唐书薛仁贵传拜左武衞将军诏副郑仁泰为铁勒道行军总管时九姓众十余万令骁骑数十来挑战仁贵发三矢辄杀三人于是虏气慑皆降转讨碛北余众禽伪叶防兄弟三人以归军中歌曰丨丨丨丨定天山壮士长歌入汉关九姓遂衰】　树旗走险【唐书李嗣业传髙仙芝讨勃律署嗣业为陌刀将时吐蕃兵十万屯婆勒城据山濒水聨木为郛仙芝潜军夜济信图河令曰及午破贼嗣业提歩士升山頽石四面以击贼又丨大丨先丨丨诸将从之虏不虞军至因大溃鼓而驱至勃律禽其主平之授右威卫将军】　精彩皆变【国史补郭汾阳自河阳入李太尉代领其兵旧营垒也旧士卒也旧旗帜也光弼一号令之丨丨丨丨】　临淮遗法【唐书李光弼传郝廷玉骁勇善格鬭为光弼爱将及保河阳禽徐璜玉功为多授神防将军鱼朝恩闻其善布阵请观之廷玉申号令鸣鼓角部伍坐作进退若一朝恩叹曰吾处兵间久今始识训练法廷玉恻然曰此丨丨王丨丨也】锦裘绣防【唐书李晟传诏拜神防行营节度使使进临渭北壁东渭桥于是李懐光方军咸阳不欲】
