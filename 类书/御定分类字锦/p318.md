<!-- { "loadSidebar": true } -->
　　【二字备用】仄拂坐【齐书王思逺传思逺清修立身简洁衣服牀筵穷治素净宾客来通辄使人先密觇视衣服垢秽方便不前形仪新楚乃与促膝虽然既去之后犹令二人交帚丨其丨处】　雉帚【张昱辇下曲向晚大安高阁上红竿丨丨埽真珠】　箕舌【礼记执箕膺擖注膺亲也擖舌也持丨将去粪者以丨自乡正义膺人之胸前擖丨之丨也箕是去物之具贱者执之不可持向尊者当持丨丨自向胸前】　敝帚【魏文帝典论论文里语曰家有丨丨享之千金秦观次韵荅裴仲谟诗方愧贫家矜丨丨忽邻壁借余明】　垩帚【书断案飞白者后汉左中郎将蔡邕所作也汉灵帝熹平年诏蔡邕作圣皇篇成诣鸿都门上时方修饰鸿都门伯喈待诏门下见役人以丨丨成字心有悦焉归而为飞白之书】　扫彗【尔雅荓马帚注似蓍可以为丨丨疏荓草似蓍者今俗谓蓍荓可以为丨丨故一名马帚】　茶筅【谢宗可咏丨丨诗此君一节莹无瑕夜听松声漱玉华万缕引风归蟹眼半瓶飞雪起龙牙香凝翠髪云生脚湿满苍髯浪卷花到手纤毫皆尽力多因不负玉川家】落帚【尔雅葥王蔧注王帚也似藜其树可以为扫蔧江东呼之曰丨丨】　筠帚【释贯休山居诗】
　　【丨丨扫花惊睡鹿】
　　平净君【清异录商山馆中窻颊上有八句诗云丨丨扫浮尘凉友招清风炎灾火云节萧然一堂中谁知鹿冠叟心地如虚空虚空亦莫问睡起照青铜不知何人作丨丨凉友是帚与扇明矣】　扫花【杜牧惜春诗怅望送春杯慇懃丨丨箒】　寒苕【张道洽梅花诗一片惟愁汚尘土丨丨和月扫中庭】
　　【三字成对】椶榈帚【皮日休冬晓章上人院诗琥珀珠黏行处雪丨丨帚扫卧来云】
　　杨桞箕【礼记良弓之子必学为箕注仍见其家挠角干也挠角干者其材宜调谓乃三体相胜有似于为丨丨之丨正义箕桞箕也言善为弓之家使干角挠屈调和成其弓故其子弟亦覩其父兄世业仍学取桞和软挠之成箕也】
　　【三字备用】仄少康作【广韵箕箕帚也世本曰箕帚丨丨丨也】　翠尾帚【墨庄漫录孔雀毛着龙脑则相缀禁中以丨丨作丨毎幸诸阁掷龙脑以辟秽过则以翠尾扫之皆聚无有遗者】　图清净【贵耳集谢道人嘉州洪雅人尝赋苕帚诗扫此丨丨丨愈扫愈不净欲要扫敎净放下苕帚柄】　埽地帚【礼记埽席前曰拚拚席不以鬛注鬛谓帚也帚恒埽地不洁清也正义鬛谓丨丨丨也若埽席上不得用丨丨丨也】　去弃物【礼记以箕自乡而扱之注扱读曰吸谓收粪时也箕丨丨丨以乡尊者则不恭】　茅花帚【元稹诮卢戡与予数约游三寺戡独沈醉而不行诗素帚茅花乱圆珠稻实齐】
　　平刈荆苕【晋书庾衮传孤兄女曰芳将嫁美服既具衮乃丨丨丨为箕箒召诸子集之于堂男女以班命芳曰芳乎汝少孤汝逸汝豫不汝疵瑕今汝适人将事舅姑洒扫庭内妇之道也故赐汝此匪器之为美欲温恭朝夕虽休勿休也】　学为箕【见杨桞箕注耶律楚材诗遗业丨丨丨】　银簸箕【郑嵎津阳门诗大开内府恣供给玉缶金筐丨丨丨自注时于亲仁里南陌为禄山建甲第令中贵人督其事仍谓之曰卿善为部署禄山眼孔大勿令笑我至于篣筐簸箕釡缶之具咸金银为之】　漉米箕【急就篇篅箯筥防箅篝注籅炊之丨丨丨也或谓之缩或谓之或谓之】
　　【四字备用】仄加帚箕上【礼记凡为长者粪之礼必丨丨于丨丨注如是得两手奉箕恭也谓初执而往时也】两童缚帚【云仙杂记王维居辋川宅宇既广山林亦远而性好温洁地不容浮尘日有数十扫饰者使丨丨专掌丨丨而有时不给】　沾泥书字【虞龢论书表羲之为会稽子敬七八岁学书羲之从后掣其笔不脱叹曰此儿书后当有大名子敬出戏见北馆新泥垩壁白净子敬取帚丨丨汁丨方丈一丨观者如市羲之见叹美问所作荅云七郞羲之作书与亲故云子敬飞白大有意因于此壁也】
　　平拥帚前【礼记以袂拘而退其尘不及长者注谓埽时也以丨丨丨之丨埽而却行之】　扫石云随【刘乙诗丨丨丨丨帚耕山鸟傍人】
　　度第三十一
　　【二字成对】紫玉【释贯休善哉行欲赠之以丨丨尺白银铛久不见之兮湘水茫茫】
　　红牙【白居易中和节谢赐尺状丨丨为尺白金为寸美而有度焕以相宣金一作银】
　　【二字备用】仄金粟【杜甫白丝行缲丝须长不须白越罗蜀锦丨丨尺】　琼尺【杜牧赠张祜诗粉毫惟画月丨丨只裁云】　宝尺【令狐楚谢勅书赐春衣并尺表矜臣以湿暑之患赐之葛衣念臣无忖度之能降其丨丨】钿尺【杜牧咏袜诗丨丨裁量减四分纤纤玉笋里轻云】　金镂【吕颂谢赐春衣及牙尺表伏蒙】
　　【圣恩慰劳并赐臣手诏及春衣两副丨丨牙尺一靣】　五度【汉书律厯志度者分寸尺丈引也所以度长短也本起黄钟之长以子谷秬黍中者一黍之广度之九十分黄钟之长一为一分十分为寸十寸为尺十尺为丈十丈为引而丨丨审矣】　画尺【梁简文帝和徐录事见内人作卧具诗龙刀横膝上丨丨堕衣前】　定量【汉书律厯志量者龠合升斗斛也本起于黄钟之龠用度数审其容注师古曰因度以生量也三器图义古人以度丨丨以量定权必参相得然后黄钟之律可求八音五声从之而应也】　裁度【唐书李泌传帝以前世上已九日皆大宴集而寒食多与上已同时欲以二月名节自我为古若何而可泌请废正月晦以二月朔为中和节因赐大臣戚里尺谓之丨丨民间以青囊盛百谷果种相问遗号为献生子里闾酿宜春酒以祭句芒神祈丰年百官进农书以示务本帝悦乃着令与上已九日为三令节中外皆赐缗钱燕会】　象尺【令狐楚谢赐春衣牙尺状伏蒙陛下推汉后解衣之恩宠锡春服稽有虞审度之典荣颁丨丨】　牙尺【裴说寄边衣诗细想仪形执丨丨回刀剪破澄江色】
　　平丈量【汉书枚乘传夫铢铢而称之至石必差寸寸而度之至丈必过石称丨丨径而寡失】　端平【令狐楚谢赐春衣牙尺状乐官考正无累黍之差女御裁缝有夺朱之丽而况丨丨皎洁无慙七宝轻盈綷縩不谢六铢此臣所以捧观而似覩钧衡服拜而如生羽翼】　引信【汉书律厯志分者自三微而成著可分别也寸者忖也尺者蒦也丈者张也丨者丨也注师古曰信读曰伸言其长】
　　【三字成对】法三两　　　　　　　　方隅法
　　列偶奇【高迈度赋因物以极神托数以明象】　规矩同【陆复礼中和节诏赐公卿尺诗欲使方隅
　　积分而成寸引尺　　　　法还令而为丈丨隂丨而　　　　丨丨丨阳丨法天三而地两凖之亿万其如】
　　【指掌】
　　【三字备用】仄布帛尺【三器图义司马备刻三司丨丨丨一尺三寸五分】　知长短【孟子度然后丨丨丨】白玉尺【张宪子夜呉声四时歌瓦上松雪落灯前夜有声起持丨丨丨呵手制呉绫】　魏后
　　尺【梁简文帝艳歌曲裁衣丨丨丨汲水淮南牀】　度玉律【晋书律厯志汉章帝时零陵文学史奚景于泠道舜祠下得玉律度以为尺相传谓之汉官尺以挍荀勗尺勗尺短四分】
　　平赐羣公【陆复礼中和节诏赐公卿尺诗皇恩贞百度宝尺丨丨丨】　里可量【高迈度赋钦若伯禹圣哉为王道济天下爰勅大章投足既广行地无疆彼丨之难测用度之丨丨】　仰裁成【裴度中和节诏赐公卿尺诗共丨丨丨德将酬分寸功】
　　【四字成对】资道为用
　　托物无偏【高迈度赋夫道以神契物以言筌义无不尽理无不全度之为物也资道以为用度之为道也
　　丨丨而丨丨】
　　【四字备用】仄周尺为本【三器图义先是范蜀公论曰乐者和气也发和气者音声也音声生于无形故古人以有形之物传其法俾后人叅攷之有形者何秬黍也律也尺也龠也鬴也斛也算数也权秤也钟也磬也是十者必相合而不相戾而后为得也是谓以黍定三品则十者无不该三者尺为之本周尺也者先儒攷其制脗合者不一至宋景文公取隋书大业中歴代尺十五等独以丨丨丨之丨以攷诸尺韩忠献公嘉祐累黍尺二其一亦与周尺相近顷者司马备刻石存此尺防盖温国文正公旧物也苟以是定尺又以是叅定权量以合诸器如挈裘而振其领其顺者不可胜数也】　温公旧物【见上注】　以黍裁寸【见五度注魏书广平王匡传孝文皇帝命故中书监高闾广旌儒林推寻乐府依据六经参诸国志丨丨丨丨将均周汉旧章属云构中迁尚未云就高祖睿思元深参考经记以一黍之大用成分体准之为尺宣布施行】　璧羡起度【周礼典瑞丨丨以丨丨注郑司农云羡长也此璧径长尺以起度量玉人职曰璧羡度尺以为度元谓羡不圜之貎盖广径八寸袤一尺】　纪度之数【张九龄谢赐尺诗状勅赐臣等御制诗并宝足尺者丨丨丨丨宜丽天文诗者律吕之和是生节物】　万代绳墨【高迈度赋圣人进退以观象君子方圆而取则戒百王之规矩为丨丨之丨丨】　志道人作【隋书律厯志后周市尺比玉尺一尺九分三牦开皇官尺即铁尺一尺二寸甄鸾算术云周朝市尺得玉尺九分三牦或传梁时有丨公丨丨丨此尺寄入周朝云与多须老翁周太祖及隋高祖各自以为谓己周朝人间行用及开皇初着令以为官尺百司用之终于仁寿大业中人间或私用之】　用竹为引【汉书律厯志度者分寸尺丈引也其法用铜高一寸广二寸长一丈而分寸尺丈存焉丨丨丨丨高一分广六分长十丈其方法矩高广之数阴阳之象也又丨丨丨丨者事之宜也注李奇曰引长十丈高一分广六分惟竹篾柔而坚为宜耳】　天下正尺【世说荀朂善解音声时论谓之闇解遂调律吕正雅乐毎至正会殿庭作乐自调宫商无不谐韵阮咸妙赏时谓神解毎公会作乐而心谓之不调既无一言直朂意忌之遂出阮为始平太守后有一田父耕于野得周时玉尺便是丨丨丨丨荀试以挍己所治钟鼓金石丝竹皆觉短一黍于是伏阮神识】
　　平依律计分【晋书摰虞传昔圣人叅天两地以正算数之纪丨丨丨丨以定长短之度】　施不失平【高迈度赋时止则止时行则行随物而应丨丨丨丨】　不失豪牦【汉书律厯志度长短者丨丨丨丨注孟康曰豪豪也十豪为牦】　考以二分【令狐楚谢赐春衣牙尺状伏以衣服者身之文章尺寸者王之律度被于四体不衷则灾丨丨丨丨无差为贵】
　　量第三十二
　　【二字成对】坚外　　　　　　　　　鱼斗【皮日休钓侣诗趂眠无事避风涛一斗霜鳞换】虚中【敬括嘉量赋穷微于　　　浊醪自注呉子谷之数酌宪于黄　　　中卖丨论丨钟之音盖取诸象爰范于金亦既成止其】　酒升【白居易寄两银榼与裴侍郞诗小器不知容几
　　仪可觌坚外可　　　　　许襄阳米程丨丨受益　　　　　　贱丨丨寛】
　　【二字备用】仄五量【汉书律厯志量者龠合升斗斛也所以量多少也合龠为合十合为升十升为斗十斗为斛而丨丨嘉矣】　嘉量【周礼考工记防氏为量其铭曰时文思索允臻其极丨丨既成以观四国永启厥后兹器维则】四量【左传晏子曰公弃其民而归于陈氏齐旧丨丨豆区釡钟四升为豆各自其四以登于釜釜十则钟】
