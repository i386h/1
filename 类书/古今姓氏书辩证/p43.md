<!-- { "loadSidebar": true } -->
　　出自黄帝之后任姓之别为十族谢其一也其国在南阳宛县三代之际防不见至诗崧髙始言周宣王使召公营谢邑以赐申伯盖谢已失国子孙散亡以国为氏鲁有成大夫谢息至晋宋间出陈郡者始为大族受封阳夏及康乐者各以其封着望云东郡阳夏谢氏典农中郎将纉生衡国子祭酒二子鲲裒鲲字防舆太常咸亭康侯生尚字仁祖卫将军开府仪同三司咸亭简侯裒字防儒吏部尚书【案晋书谢安传作父裒太常卿】六子奕据安万石铁奕字无奕豫州刺史安西将军三子渊靖渊字叔度义兴太守靖太常二子玩防玩豫宁伯字防度车骑将军开府仪同三司康乐献武公生瑍秘书郎生灵运宋永嘉太守临川内史康乐公生鳯鳯生超宗齐竟陵王征北谘议二子才卿防卿才卿生藻防卿梁左光禄长史据字元通二子朗允朗字长度晋东阳太守生重字景重防稽王道子骠骑长史五子绚瞻晦防遯绚字宣映宋文帝镇军长史生世基瞻字宣逺宋豫章太守生绍晦字宣明宋领军将军散骑常侍建平郡公文帝讨擅弑少帝罪伏诛生世休防字宣镜宋黄门侍郎生世平允字令度宣城内史四子裕纯甝述裕字景仁宋尚书左仆射生恂字泰温鄱阳太守生孺子宋西阳太守生璟梁左户尚书侍中生防南兰陵太守纯字景懋南平相甝字景甝司徒右长史述字景先宋吴兴太守左卫将军三子综约纬综太子中舍人纬正员郎生眺字元晖齐尚书郎生谟梁信安令王府谘议安字安石晋太傅文靖公二子瑶琰瑶琅邪王友四子该模澹璞该东阳太守生承伯模光禄勲澹字景恒宋侍中特进金紫光禄大夫璞字景山光禄勲琰字瑗度防稽内史赠侍中司空望蔡忠肃公三子肇峻混肇晋骠骑军散骑常侍峻晋散骑侍郎建昌侯混字叔源尚书左仆射万字万石晋淮南太守散骑常侍生韶字穆度车骑司马生思字景伯晋武昌太守二子曜御史中丞防太常建昌侯生庄字希逸宋中书令散骑常侍金紫光禄大夫朏字敬冲齐侍中司徒尚书令中书监颢字仁悠齐北中郎长史字义洁齐太子詹事赠金紫光禄大夫朏二子谖司徒右长史譓右光禄大夫生哲字頴豫陈吏部尚书二子览字景涤齐吴兴太守赠中书令举字言梁侍中卫将军开府仪同三司览二子侨字国美梁侍中札字世髙梁湘东王谘议举生嘏梁侍中中书令都官尚书侨生祎嘏二子俨伷俨太常伷尚书仆射石字石奴晋司空南康襄公生汪铁字铁石永嘉太守二子邈晋吴兴太守冲晋中书郎赠散骑常侍生方明宋防稽太守二子惠连宋彭城王法曹行参军惠宣临川太守唐贞观三年闰十二月丁未东谢酋长谢元深南谢酋长谢强来朝诸谢皆南蛮别种在黔州之西诏以东谢为应州南谢为庄州黔州都督
　　夜
　　汉灵帝光和中雒阳男子夜龙以弓箭射北阙风俗通曰夜姓也龙有从兄阳
　　斥【音柘】
　　元和姓纂曰又充夜切今蔡州有此姓出尔雅斥山
　　华【去声】
　　出自子姓宋戴公孙督字华父为宋太宰弑其君殇公及其大夫孔父厚赂齐秦鲁郑四国不能讨使相宋公因自立为华氏古未有生而赐族者惟督以一时之妄自立姓氏后世因之督孙华耦及其族喜御亊元臣费遂世系具春秋人谱旧姓书云戴公子考父食邑于华氏焉误矣今华氏望出髙唐沛国谯县赫连勃勃有尚书华韬宋州下邑华氏温琪仕梁为节度使仕唐为太子少保
　　化
　　见姓苑
　　射
　　谨按汉书律厯志【案原本误作郊祀志今改正】武帝改元封七年为太初元年诏大中大夫公孙卿壶遂太史令司马迁侍郎尊大典星射姓等议造汉厯师古曰姓射名姓也下文云姓等奏不能为算愿募治厯者师古曰姓即射姓也三辅决録曰后汉末大鸿胪谢服天子以为将军出征姓谢名服不祥改姓射名威威子监防监蜀郡太守防中郎将
　　下门
　　国语周景王大夫下门子之后因氏焉世本晋有大夫下门聪
　　下阳
　　春秋公子谱曰姬姓虢叔之后谨按虢之二邑曰上阳下阳
　　四十一漾
　　向【音饷】
　　出自子姓宋文公赤生子曰肹字向父其孙以王父字为氏春秋时向戍食邑于合谓之合左师生宜及郑世系具春秋人谱其曰出姜姓附庸向国为莒所灭以国为氏误矣【案通志向出自祁姓为附庸国】
　　畅
　　风俗通云出姜姓齐后有畅惠明著论语义注十卷唐有诗人畅当及畅整今望出魏郡宋朝有都官郎中畅均河南人河中畅守真生熈熈生括録亊参军括生彦雄政和五年上舍
　　匠
　　姓源韵谱曰周礼匠人之后风俗通曰氏于事者巫卜陶匠
　　尚
　　汉髙士尚长字子平河内朝歌人今望出汲郡及清河上党唐末贼尚君长
　　偿
　　亦作赏音上姓苑云吴中八族其一偿氏晋有郗隆主簿偿庆
　　望
　　风俗通云齐太公望后姓苑云今魏兴人史记齐太公见文王曰吾太公望子久矣因号太公望后氏焉
　　相【去声】
　　汉武落山四姓一曰相氏后秦有冯翊相云作徳猎赋又望出西河唐贞观所定汾州西河郡四姓其一相氏
　　匠偻
　　后魏官氏志匠偻氏改为偻氏望出河南
　　匠丽
　　左传晋大夫匠丽氏汉功臣表有祝其侯匠丽舒
　　尚方
　　汉朱博传长陵大姓尚方禁少时尝盗人妻见斫创着其颊府功曽受赂白除禁调守尉太守朱博闻知以他事召见视其面果有瘢博辟左右问禁禁叩头服状博笑曰丈夫固时有是事冯翊欲洒卿耻抆拭用禁因勅禁毋得泄语有便冝輙记言因亲信之以为耳目禁晨夜发起部中盗贼及它伏奸有功效博擢禁连守县令
　　四十二宕
　　浪
　　晋永嘉末张平保青州为其下浪逢所杀
　　盎【于浪切】
　　出姓苑音乌浪反
　　瓽
　　集韵作瓽丁浪反又音党【案原本作党广韵不载此字党系党俗字今改为瓽字与集韵同】本出西羌姚秦将瓽耐虎代为羌豪又羽林监瓽成后居华隂吴平男瓽娥后居同州
　　伉【音抗】
　　谨按后汉书注风俗通曰卫大夫三伉之后汉有伉喜为汉中守乃抗字
　　亢
　　唐韦臯镇蜀有部将亢荣朝以兵破吐蕃
　　阬
　　鲁大夫氏左传司马牛卒于鲁郭门外阬氏即其家也
　　旷
　　风俗通云师旷之后宋潭州旷元则生用宗用宗生无忌无忌生湜字次渊绍兴二年进士














　　钦定四库全书
　　古今姓氏书辩证卷三十四　宋　邓名世　撰
　　四十三映
　　敬
　　宋庙讳从茍从攴茍纪力反攴普木反避讳之字曰恭出自妫姓陈厉公子完奔齐諡敬仲子孙以諡为氏或曰齐髙傒敬仲之后唐宰相五王晖世系表载蒲坂敬氏甚详姓苑云黄帝孙敬康后误矣秦汉以前无此氏宋避讳改为茍氏及文氏又不胜其误政和中有诏改为恭氏唐平阳王晖之后绥州刺史琬生忻同州掾忻生衮某州刺史衮生翔梁崇政使又唐河东节度使昕弟晖右散骑常侍晦太子宾客
　　庆
　　出自姜姓齐公族大夫庆克以王父字为氏又妫姓陈桓公五世孙亦为庆氏皆具春秋人谱至汉广陵庆氏犹出姜姓
　　孟
　　姓源韵谱曰洛阳孟氏晋孟钦有左慈之术苻融欲诛之而不得孟嘉九月九日登龙山赏宴风落其帽东海孟氏　钜鹿孟氏汉孟敏尝于太原荷甑坠
　　地不顾郭林宗因劝之令学晋有幽州刺史孟业肥大帝秤之重千斤又宋有左仆射孟昶弟顗亦为左仆射　武康孟氏后凉有昌松太守孟祎　安平孟氏魏有京兆太守孟康尝至郊界观农桑自刈刍饲马不烦于人　江夏孟氏晋孟宗尝为令自作鲊寄母又冬泣竹而笋生姓源韵谱载孟氏七望皆详明可据他姓未能称是故尽録之
　　柄
　　姓源韵谱曰泰山下邑名居者因以为氏
　　庆父
　　世本曰鲁大夫庆父之后有庆父籍为楚工正
　　庆忌
　　姓苑吴王子庆忌后为氏又有庆师氏
　　孟获
　　吕氏春秋齐力人孟获后有孟获氏谨按孟获即乌获也
　　四十五劲
　　正
　　姓苑曰出自正考父之后以字为氏谨按汉书郊祀志燕人正伯侨秦始皇时为僊方京房传秦人正先非刺赵髙而死魏有永昌太守正帛
　　圣
　　姓源韵谱曰八恺隤敳諡圣后世氏焉
　　郑
　　北齐中书监郑述祖兄弟严祖遵祖顺祖敬祖五人并为甲门遂称五祖郑氏又述祖与父道昭皆为光州刺史民歌曰大郑公小郑公相去五十载风教犹尚同隋郑法伦父子工画亦曰大郑公小郑公开元中郑齐景齐丘齐望兄弟三人皆为著作
　　性
　　姓苑有性氏
　　姓
　　集韵曰古之神圣母感天而生子故称天子春秋传古天子因生赐姓故从女从生谨按汉书货殖传临菑姓伟赀五千万师古曰姓姓名伟
　　盛
　　汉有司徒盛吉即盛之后以国为氏吉裔孙后汉北地太守苞吴郡太守宪宪字孝章始居谯郡虞城孔至曰谯郡盛氏其先太姜生季厯季厯娶太任生文王名昌子召公名奭使辅成王为西伯化流召南广被江汉由是兴周隆七百之祚召公夫人姜氏出游池上见二黒龙交防举目视之欿然不乐即有娠而生一子手中有文字炳然即盛字长年十八封为谯侯因为望焉韵谱曰其先姓奭后改为盛谨按韵谱之説与孔至合而小异起于汉元帝名奭讳奭之字曰盛妄意古人有名字同者指召康公为商人商人尚质名字皆当曰奭而奭讹为盛误矣今以元和姓纂为正
　　夐
　　出姓苑
　　令
　　汉纪文帝后六年匃奴入上郡以中大夫令免为车骑将军屯飞狐师古曰姓令名免也
　　政
　　出姓苑
　　正令
　　汉有尚书郎正令宫元和姓纂曰其先周官仪仆掌贰车正令氏焉
　　四十六径
　　
　　唐贞观所定青州齐郡四姓一曰氏又西原蛮豪有甯氏
　　四十七证
　　乗
　　汉书儒林传乗宏治易为博士注音食证切诸家误作平声今望出平阳
　　乗马
　　前汉周勃传勃斩陈狶将乗马降【按史记作乘马絺汉书作降】师古曰姓乗马名降乗音尺孕反汉有张掖人乗马敷沟洫志有谏大夫乗马延年明计算能商功利
　　乗丘
　　汉艺文志有乗丘子五篇注曰六国时人谨按春秋鲁庄公十年败宋师于乗丘乗丘鲁地也姓书未有此氏今増入
　　四十八嶝
　　邓
　　出自子姓商髙宗武丁封其季父于河南为邓侯别赐姓曼春秋时楚武王郑庄公皆娶邓女谓之夫人邓曼而邓侯吾离尝一朝鲁鲁庄公十六年楚文王灭邓祁侯子孙以国为氏而仕楚君子称邓廖为楚之良是也廖裔孙析仕郑汉初谒者仆射邓公绛侯故人邓都尉犹为楚人汉之中世邓况始自楚徙居南阳新野子孙以农桑为业光武时有车骑将军宏建威将军寻复汉将军渤海太守鄳侯邯廷尉西华侯晨太傅髙宻元侯禹禹子平夀敬侯训生和熹太后邓氏自中兴后累世宠贵凡侯者二十九人公二人大将军以下十三人中二千石十四人列校二十二人州牧郡守四十八人其余侍中将大夫郎谒者不可胜数其世系具后汉书宋成都邓氏太常丞致仕赠太师至生绾字文约厯御史中丞龙图阁学士中大夫知滁州赠太师有传二子洵仁洵武洵仁某军节度使开府仪同三司【按宋史邓绾传子洵仁大观中为尚书右丞】洵武字子常观文殿大学士知枢宻院事生雍字处和吏部侍郎
　　邓陵
　　邵氏姓解曰韩子有邓陵子谨按庄子天下篇有南方墨者邓陵子音义曰邓陵人姓
