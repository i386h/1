<!-- { "loadSidebar": true } -->
　　古字作邥出自姬姓春秋鲁成公八年为晋所灭【案左传定公四年蔡公孙姓帅师灭沈以沈子嘉归传称晋使灭之则事在定公四年此作成公八年为晋所灭于传无徴】沈子逞字循之奔楚遂为沈氏生嘉字惟良二子尹丙尹戊尹戊字仲逹隠于灵山为楚左司马生诸梁字子髙及后臧子髙亦为左司马食采于叶号叶公生二子尹射尹文尹射字修文为楚令尹旬日亡去隠于华山二子尹朱尹赤尹赤字明禋生郢郢字文明召为丞相不就生平字俊之封竹邑侯生遂字佐时秦博士生倧字文甫左庶长竹邑侯生遵字伯吾汉齐王太傅敷徳侯徙居九江寿春二子盛逵逵字伯宏骠骑将军生干字仲元尚书令生承承字元良南阳太守彭城侯生助【案唐世系表承作助作朂】字子衡武校尉镇军三子嵩奋奉奋字仲异御史中丞生格字仲悌将作大匠格生谦字文恭御史中丞谦生静字文光济阴太守避王莾之乱隠居桐柏三子勲戎台戎字威卿后汉光禄勲以九江从事説降剧贼尹良汉光武封为海昏侯辞不就因避地徙居防稽乌程县之余不鄕遂家焉顺帝永建元年分防稽为吴郡灵帝初平五年分乌程为永安县孙皓寳鼎二年分吴郡为吴兴郡晋太康三年改永安为武康即为郡人戎四子酆懿齐恭酆字圣通零陵太守四子浒仲髙景景河间相生彦彦裔孙君亮相武后其曽孙超生嵩字文甫
　　瞫【音审】
　　后汉武落山黒穴中出四姓瞫氏相氏樊氏郑氏事见巴氏説
　　廪丘
　　齐大夫廪丘子其先以所食邑为氏英贤传齐有隠者廪丘充
　　四十八感
　　禫
　　出姓苑
　　谭
　　徒感切姓苑曰吴人
　　湳
　　奴感乃感二切水经曰湳水出西河美稷县东南流东观记羌人因水以氏之汉冲帝时羌湳狐奴归化盖其渠帅也潘安仁关中诗曰虚皛湳徳徳乃狐奴之后
　　□【子感切】
　　晋载记李骧子寿追尊母□氏为皇太后又有前将军□坚即后族也后魏官氏志代北姓外卢氏改为□氏望出太原及彭城吐蕃大酋昝插武后长寿元年四月吐蕃别部酋长□捶帅羌蛮八百余人内附宋博州髙唐□氏居润宣徽北院使东京副留守判开封府检校太尉左领军卫上将军义成军节度使赠太师有传生惟质至内园使惟质孙建中三班借职居润弟居济水部员外郎
　　□【都感切】
　　姓苑有□氏
　　四十九敢
　　览
　　徒感切前秦録有将军噉鐡噉与啖通【案文与标题不相蒙疑有错简噉亦重出】
　　榄
　　余靖安道作屯田郎中黄府君碑云母榄氏累封真阳曲江南阳县太君谨按姓书未有此氏今増入
　　啖
　　旧姓书音上声集韵音淡今从集韵秦王苻坚有秦州刺史啖铁本武都氐又氐啖青废枹防帅衞平迎立苻登者乃鐡之祖也唐润州丹阳簿啖助治春秋谓之啖先生大厯中水部郎中啖彦珍河东人
　　五十琰
　　冉
　　元和姓纂曰大夫叔山冉之后按此本无明据而周文王子封于聃太史公省聃为冉则冉出于聃最为有理今冝曰鲁国冉氏出自姬姓周文王子聃季载以国为氏后人去耳为冉氏春秋时冉为鲁大夫唐初有开州首领冉肇则又有防州首领冉种
　　染
　　按史记染姓亦作冉字画之变也
　　奄
　　风俗通周成王既伐奄其子孙以国为氏元和姓纂曰秦大夫奄息误矣息姓子车氏
　　
　　音闪蕃姓也今详三姓止当为一姓以传写字画之误遂成三字【按此所云三姓未明着其文应有脱误考广韵集韵蕃姓有二姓义佩觿集姓也并失冉切音闪本文所云三姓当指此三字或以形似而讹也】
　　彡姐
　　汉冯奉世传永光三年秋陇西彡姐旁种反师古曰彡音所廉反又先廉反姐音紫今西羗尚有此姓音先冉反
　　五十三豏
　　减
　　音咸汉有减宣急就章有减罢军师古注汉志曰减姓也音减省之减宣为中丞本字作咸
　　五十四槛
　　撖
　　音槛元和姓纂曰胡感切今河内懐州多此氏
　　五十五范
　　范
　　出自祁姓帝尧之后为陶唐氏裔孙刘累学扰龙以事夏王孔甲赐氏曰御龙以更彭姓豕韦之后刘累迁于鲁县至商为豕韦氏与大彭更伯诸侯商末国于唐周成王灭唐以封大叔徙封唐氏于杜京兆杜县是也杜伯事周宣王无罪见杀其子奔晋生蒍字子舆为晋士师以官为氏士蒍生成伯缺缺生武子防为晋上卿佐文公襄公尊事天子为诸侯盟主又灭赤狄有功王赐之黻冕使为晋太傅食邑于范因氏焉谓之范武子其地濮州范县是也武子生范文子爕爕生宣子范匄匄生献子范鞅字叔鞅生昭子及臯夷昭子名吉射臯夷侧室子也又戎御大夫范无恤智伯灭范氏范氏子孙出奔他国三卿分晋范氏归事魏魏相范痤即其后魏范睢避魏齐之难变姓名为张禄先生入秦为丞相应侯越相范蠡功成泛扁舟游五湖变姓名为鸱夷子陶朱公皆名重诸侯后汉司校尉滂字孟愽汝南人后徙居河内裔孙履氷为唐宰相汉金乡侯范式后居山阳博士升叔之后居代郡南鄕舞阴范氏晋雝州刺史晷生穉坚坚防军长史生啓黄门侍郎穉生汪晋安北将军徐兖二州刺史二子康嗣爵寗字武子晋豫章太守注春秋谷梁传者寗二子防宋车骑将军宏之余杭令武兴侯防二子晏宋侍中晔宋左卫将军太子詹事谋反伏诛汪曽孙璩之宋中书侍郎生抗郢府叅军抗生云梁侍中即明友后唐职方郎中季明又自炖煌徙懐州又晋范宣陈留人范粲外黄人谨按左传楚大夫范山劝王收北方必子孙之奔他国者后秦洗马范朂后蜀李雄以西山范长生岩居穴处求道养志将以国让之长生不受拜丞相尊曰范贤又加天地太师西山侯
　　范师
　　姓解曰姓苑有范师利方
　　钦定四库全书
　　古今姓氏书辩证卷二十九　宋　邓名世　撰去声
　　一送
　　贡
　　琅邪赣遂耆老大儒教授数万人为太守门下掾拜起舒迟太守朱愽出教主簿曰赣老生不习吏礼主簿且教拜起闲习乃止博不喜诸生故也赣与贡同
　　弄
　　姓解曰吐蕃王姓唐太宗尝以公主妻弄赞
　　痛
　　周穆王有嬖宠盛姬早死穆王哀之不已加礼之改其族为痛氏
　　仲
　　出自子姓宋庄公子城字仲子生公孙师师生江为宋司马以王父字为仲氏所谓司马仲江者江生几字子然为元公左师生佗字子服其族居衞者曰由字子路为孔子弟子裔孙居乐安及中山后汉右扶风仲光击零昌唐王璠传有学士仲无颇又鲁东门氏被逐立襄仲之子婴齐为仲氏其后无闻元和姓纂曰髙辛氏才子仲熊仲堪之后为氏又仲虺为汤左相其子孙氏焉二説皆误盖附防之过也宋兵部侍郎天章阁待制仲简字畏之州江都人
　　栋
　　出姓苑
　　洞沐
　　元和姓纂曰汉有洞沐孟阳治易
　　仲孙
　　出自姬姓鲁桓公四子长子庄公同次曰庆父次叔牙次季友庆父卒諡共仲生穆伯公孙敖敖生文伯谷惠叔难谷生孟献子蔑始以仲孙为氏蔑生庄子仲孙速速生孝伯仲孙羯羯生僖子仲孙貜貜生懿子仲孙何忌何忌生武伯泄一名彘自敖至彘皆为鲁卿与叔孙氏季孙氏分掌国政谓之三家
　　仲叔
　　衞大夫仲叔于奚其先以王父字为氏于奚以救孙良夫功为新筑大夫赐曲垂之乐繁缨以朝裔孙圉为灵公大夫能治宾客
　　仲熊
　　元和姓纂曰楚公族有仲熊氏谨按楚出自鬻熊之后其君臣世以熊冠其名盖姓而氏熊也故同姓之国亦有熊姓其臣亦以熊氏则熊氏即熊姓之别有字仲者宜为仲熊氏不然八恺仲熊之后亦宜有为氏者焉
　　仲顔
　　元和姓纂曰鲁有大夫仲顔庄叔齐有大夫仲顔据谨按鲁大夫二人一曰公巫召伯仲一曰顔庄叔今姓纂所取是以公巫召伯与仲顔庄叔为二人其説亦可据
　　仲行
　　元和姓纂曰左传秦三良仲行之后是也又云世本有仲行寅晋大夫有仲行氏误矣春秋时秦仲行子车氏之子也中行寅荀氏之后也古字中与仲虽通用然晋之中行氏于官本对左右而为中秦之仲行氏于字本对伯季而为仲不可强合
　　二宋
　　宋
　　汉郊祀志有燕人宋无忌为秦始皇作仙方者其后有楚怀王上将军义封武信君生汉中尉衞将军壮武侯昌始居西河介休十二世孙晃晃三子恭恭弟畿生荣国荣国曾孙丹后魏吏部尚书利人侯生纪字仲烈纪生钦道北齐黄门侍郎生元节定州田曹元节生宏竣大理丞宏竣生栎阳令务本务本生衞州司户参军元抚元抚生璟相明皇善守文以持天下之正不求邉功天下谓之姚宋而刚正又过于崇又有广平宋素生叔夜叔夜生申锡字庆臣相文宗生球慎微球生珦前秦宁朔将军宋方后燕宋赤眉杀司空慕容宙反伏诛前燕慕容廆以西河宋奭为股肱又有右仆宋活平原宋该居枢要位黄门侍郎宋回武将军南凉凉州人宋钟为姚弼内应诛又材官将军宋益
　　统万
　　亦作吐万代北人氏后改为万氏
　　三用
　　雍
　　出自姞姓黄帝之后与南燕同祖商周之间有食采于雍者因以为氏春秋时宋雍纠为郑祭仲赘壻其族雍廪为齐大夫至汉有雍齿封什邡侯自汉以来州名人氏皆音于用切惟杨亿谈苑云当作平声乃音讹而为去声也谨按姓书皆曰雍氏出自姬姓周文王子雍伯之后以国为氏考其实不然春秋传曰宋雍氏女于郑庄公曰雍姞又云宋雍氏有宠于宋庄公杜氏注云雍氏姞姓宋大夫当时宋大夫以女嫁诸侯如华子雍姞皆兼称姓氏盖宋二王之后国大而史籍全备故记注无阙然则雍氏不出周文王而出于黄帝不音去声而音平声无可疑者今从左氏及谈苑为正
　　俸
　　近世有此姓音平声读若丰【按广韵俸上去二音无平声今仍依入去声】
　　雍门
　　世本齐顷公生子夏胜以所居为雍门氏谨按春秋雍门齐城门所谓焚雍门之荻也战国防齐雍门周以琴干孟尝君説苑齐有雍门子狄
　　四绛
　　绛
　　元和姓纂曰绛县老人之后邵氏解曰绛侯周勃之后
　　五寘
　　被
　　吕氏春秋晋有大夫被瞻风俗通汉有大夫被通防牁太守被条邵氏引古今人表曰王倪之师被衣被音披误矣被衣非人且不音披乃庄子寓言不必引为瞻通条三人之祖邵氏援古每不精详如此类皆合驳正
　　智
　　出自荀氏林父之弟荀首食邑于知谓之知庄子以邑为氏生武子知防防生知朔知盈朔早死盈字伯夙为卿是为知悼子生文子知跞跞生襄子荀瑶号知伯又知起知徐吾皆其族瑶贪而愎为韩魏赵所灭知氏遂亡其存者惟辅氏知亦作智
　　义渠
　　风俗通义渠狄国为秦所灭因氏焉汉有光禄大夫义渠安国宣帝时使行觇诸羌
　　六至
　　挚
　　魏有挚仲治对曲水事者晋史曰虞字仲治
　　遂
　　汉绥和元年丞相司直琅邪遂义子贡为左冯翊此遂氏名义而字子贡者
　　秘
　　汉表戴恭侯秘彭祖以击陈豨功侯千一百户生共侯惮惮生夷侯安安【案汉书安作安国此脱国字】生安侯轸轸生曽孙政阳乗公乗诏复其家【案汉书孙阳陵大夫政诏复其家此脱误曽字亦疑衍】师古曰秘姓也读如秘书之秘
　　餽
　　晋中行穆子围鼓鼓之啬夫餽间伦请降穆子不受
　　利
