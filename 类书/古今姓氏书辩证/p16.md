<!-- { "loadSidebar": true } -->
　　姬姓周文王子振铎封为曹伯至伯阳为宋所灭子孙亦以国为氏魏太祖即其后也误矣当伯阳未亡时已有曹氏则魏亦当为陆终之后特史臣失于稽考因成傅防之文尔今望出谯国者汉丞相平阳侯参始居沛国谯县望出金乡者唐御史中丞懐舜之后出齐郡亭山县者唐金部郎中长史之后出东海者晋吏部尚书简之后出陈留者晋陈留太守同之后出清河者晋清河太守之后出钜鹿者魏太尉洪之后　宋真定灵夀曹氏同生业业生成徳军兵马使芸芸生彬字国华太师兼侍中枢宻使赠中书令济阳武惠王加赠韩王有传生璨琏珝玮玹玘珣琮璨字韬光殿前都指挥使河阳节度同中书门下平章事赠中书令諡武懿有传生仪伸仪字搢臣耀州观察使知渭州有传生内殿崇班咏閤门通事舍人詥谓西京左藏库副使諹左侍禁谈咏生文思副使明侍禁暧明生济泾洚暧生渊詥生内殿承制昈昈生湜泌谓生文思副使昕昕生演汯濬諹生奉职昭谈生评事晭晅昶伸东头供奉官琏滑州都指挥使无子珝娶秦王女昭宣使恩州团练使生右侍禁伦及偕伦生内殿承制讷讷生侍禁谏偕字光道卫州防御使知河阳有传生大理寺丞谞侍禁诂内殿崇班谧诂生防玮字寳臣宣徽北院使签书枢宻院彰武军节度使赠侍中諡武穆有传生礼賔使僖内殿崇班侍供备库副使偀倩僖生供备库副使谅左藏库副使说内殿崇班哗谊讽谅生奉职曛侍禁旴殿直晛内殿承制昉侍禁暌说生评事昧讽生评事旻哗生奉礼郎杲昪谊生供奉官晖内殿崇班暲侍禁映暄晖生浃洞暄生冲防偀生供备库副使谘谘生暭暚暭生濡玹左藏库副使暚生殿直偁三班奉职估文思使仅左藏库副使备偓偁生左藏库副使諲諲生内殿承制防供奉官晊侍禁昺奉礼郎易晊生淑沔湘测溉仅生左侍禁谔殿直证内殿承制诏谔生侍禁晈殿直谱诏生旷奉礼晄备生大理评事詧偓生内殿承制诲殿直论玘虞部贠外郎赠太师尚书令兼中书令呉王生传佾亿女为慈圣光献皇后传四方馆使荣州刺史生供备库副使诵诵生大理评事景佾字伯容保静保平军节度使守太保赠太师沂王有传生皇城副使评东头供奉官诚六宅副使谕文思副使详皇城副使谌东上閤门诱诚生侍禁升奉礼郎昱供奉官晟亿莱州防御使生内殿崇班读皇城副使志志生昂晸珣东上閤门使仪州刺史有传生文思副使杰左藏副使依东头供奉官俊文思副使侁杰生三班奉职诰依生侍禁譄俊生供奉官譓讥侁生供奉官计殿直赞计生时琮为侍卫亲军马歩军都指挥使有传生皇城使嘉州刺史脩西京左藏库使任六宅副使佺左藏库使偃六宅副使伉左班殿直俌脩生供奉官诫侍禁誗内殿承制誎供奉官侍禁訏殿直譔誎生昰旦访生暟旷任生侍禁诊奉礼郎訅侍禁譼供奉官谚殿直调谚生涣
　　毛
　　汉有画工毛延夀晋巴西郡丞毛植唐时荥阳河阳北地毛氏世系皆具元和姓纂【按姓纂毛氏今缺】延夀画人形丑好老少必得其真
　　陶丘
　　元和姓纂曰帝尧子居陶丘因氏焉齐大夫陶丘徳汉侍御史陶丘仁后汉陶丘子林生魏安定太守壹壹生晋陈留太守达江左有陶丘乂之汉末有平原陶丘隆举刘岱刘繇者
　　陶叔
　　出自周成王子陶叔之后以国及王父字为氏
　　曹牟
　　姓解曰先贤传有兖州刺史曹牟君卿平昌人
　　曹丘
　　元和姓纂曰汉季布传有曹丘生谨按曹丘生辕固生皆以诸生显名故姓名之下称生传曰季布之名曹丘之也然则曹丘本非复姓林氏误矣
　　饕餮
　　南史梁武陵王纪举兵败有司请絶属籍元帝赐姓饕餮氏
　　臯落
　　出自隗姓赤狄别种居东山者以国为氏



　　钦定四库全书
　　古今姓氏书辩证卷十二　宋　邓名世　撰
　　七歌
　　柯
　　齐西陵王典籖【按齐书柯益孙齐郡人官典籖疑此有脱文】柯氏今望出齐郡又后魏柯祗改为河南柯氏
　　多
　　谨按汉功臣表多军故东越将汉兵至弃军降武帝元封元年封无锡侯千户薨子卯嗣侯延平四年坐与归义赵文王将兵追反虏到农擅弃兵还赎罪免李竒注两粤传及汉书音义皆曰多军名也且粤姓驺氏则多军宜姓驺然其子卯不以姓着则必以多为氏矣近世临川有疡医能攻治伤折者皆多氏而不知其所自出若非无锡侯卯之裔必多于多兰之类有单为多氏者今阙之以传疑唐坁丘郡六姓一曰多
　　佗
　　汉游侠传东道佗羽公子注曰姓佗名羽字公子
　　罗
　　春秋时楚莫敖屈瑕伐罗罗人乗其无备与卢戎夹攻之屈瑕不能克其后楚复伐罗并其国子孙以为氏或曰出自妘姓祝融之后盖其逺裔也【按世本夏有武罗其后氏焉周官大罗氏掌鸟兽其后亦以为氏又急就篇罗氏颛顼后封于罗子孙以为氏左传注罗熊姓一曰祝融之后妘姓罗国为楚所灭其后号罗侯氏】元和姓纂有齐郡襄阳河东三族后汉蜀人罗横应募杀羌吕叔都封侯晋益州刺史尚蜀李特将凖益州牙门将罗特李离部将罗羕畧阳罗恒为李夀征东长史夀僭立用为股肱南秦镇军将军罗敦唐益州蜀郡三姓洪州豫州六姓皆其一也天祐中起居郎罗衮字子制有集二卷罗浩原罗邺皆有诗一卷　襄阳罗氏隋监门将军荣徙京兆之云阳生艺字子廷唐开府仪同三司燕王弟夀监门将军　杭州钱塘罗氏给事中隐为钱氏幕客有诗名号江东集　江南罗氏后魏官氏志代北斛瑟罗氏吐罗氏并改焉五代时有玉笥山道士隐之与郑云叟同时者河南令贯以谏庄宗知名者东川将璋事顔晖者
　　那
　　风俗通曰朝那东夷也以国为氏其后单为那氏燕有辽西太守那颉
　　何
　　出自姬姓唐叔十一世孙万食采韩原遂为韩氏后为秦所灭子孙散居陈楚江淮间以韩与何近随声变为何氏前汉司空何武后汉大将军何进及何敞晋外戚何晏皆有传元和姓纂曰望出庐江丹阳东海齐郡
　　阿
　　风俗通曰伊尹为阿衡子孙以官为氏　河南阿氏官氏志阿伏氏阿贺氏并改为阿氏唐明皇时朔方节度使阿布思乃九姓首领姓阿名布思
　　柯祗【祗一作枝】
　　后魏官氏志代北有柯祗氏后改为柯氏
　　多兰
　　代北多兰部大人因以为氏
　　罗侯
　　罗君之后支孙氏焉晋中山王司马服记蜀郡有罗侯氏北史代人罗结其先世领部落为魏附臣结为外都大官总三十六曹事年一百一十诏听归老赐大东川为私第别业并筑城号曰罗侯城朝廷毎有大事驿马询问焉年一百二十卒
　　何奈
　　匈奴单于之裔归汉为何奈氏晋幽州牧王浚有将军何奈虎
　　荷訾
　　代北人姓
　　阿跌
　　唐回鹘九姓一曰阿跌亦曰阿咥或为跌与拔野古等皆朝以其地为鸡田州开元中跌思泰自突厥黙啜所来降其后光进光顔以功臣至大官赐姓李氏
　　阿热
　　唐回鹘传黠戞斯古坚昆国也自言李陵之后其君曰阿热遂姓阿热氏驻牙青山自阿热牙至回鹘所槖駞四十日行译者曰热犹中国所谓郎也
　　阿每
　　唐日本国王姓旧唐史曰倭王姓阿毎
　　阿那
　　后魏丞相阿那肱本姓髙阿那时人便呼止曰阿那
　　阿贺
　　后魏阿贺氏亦改为阿氏
　　阿伏
　　后魏阿伏氏改为阿氏
　　佗骆拔
　　后魏官氏志改为骆氏
　　多览葛
　　唐史回鹘九姓一曰多览葛亦曰多滥在薛延陀东延陀已灭其酋多滥葛末与回纥皆入朝以其地为燕都督府授末都督末死以多滥葛塞匐继为都督今详此正以部族为氏
　　阿伏干
　　后魏官氏志阿伏干氏后改为干氏
　　阿鹿桓
　　后魏阿鹿桓氏后改为桓氏
　　阿史那
　　突厥别姓唐太宗时有蕃将阿史那社髙昌国亦有大冠军阿史那矩髙宗时有大将军阿史那道真阿史那忠突厥亦有伪可汗阿史那俀子
　　阿史德
　　代北人姓唐有行军总管阿史德枢賔执契丹松漠都督阿卜固献东枢賔贞观五年为定襄都督秦泾道行军总管以讨奚者又安禄山母阿史德
　　阿逸多
　　西域人姓
　　阿鹿孤
　　后魏改为鹿氏
　　八戈
　　戈
　　姓苑不载所出按夏后时戈本诸侯之国必其后以国为氏
　　过【平声】
　　风俗通汉有兖州刺史过羽谨按春秋寒浞处其子浇于过谓之过浇少康灭之以封诸侯其地汉东莱掖县北过乡是也
　　繁【音婆】
　　周成王以商民七族分康叔一曰繁氏其后有繁羽仕晋为大夫汉有御史大夫繁延夀后汉建武十八年益州太守繁胜与昆明夷战败汉魏间有繁钦文集十卷又汴州人繁氏世居梁孝王吹台之侧其家富盛人谓吹台为繁台今东都天清寺即其地也唐秭归人繁知一题巫山庙诗为白乐天所赏
　　番【音婆】
　　汉吴芮初封番君其支孙氏焉
　　和
　　出自羲和掌天地之官尧时和仲和叔之后以世官为氏左传晋大夫和组父
　　禾
　　谨按列子范氏之上客有禾生则禾为人氏矣姓书未有此氏今増入
　　科
　　出姓苑
　　磨离
　　唐吐蕃将尚遣磨离罴子将兵拒论恐热其属烛卢巩力劝罴子按兵拒险罴子不从而败
　　波斯
　　唐西域传云其先波斯匿王有月支之别裔因以其姓为国号
　　婆衍
　　傅余頠复姓録曰代北人南凉尚书左丞婆衍崘
　　和拔
　　代北人姓
　　和稽
　　代北人姓
　　九麻
　　车【尺奢切】
　　本姓田氏其先齐诸田徙长陵
　　蛇
　　后秦姚苌有皇后蛇氏兄蛇越【按通志作蛇越滂】为南安太守弟竒为散骑常侍又有建义将军蛇立临晋太守蛇平其后望出南安
　　
　　出姓苑
　　花
　　唐髙宗调露元年遣左领衞将军花大智讨突厥兵败免官旧唐史韩建诱防城卒花重武告十六宅反宋有虞部郎中花尹望出东平
　　家
　　周大夫家伯为周幽王太宰又家父为大夫汉成帝时家君作弹棊以献天子赐羔裘紫丝履服以朝觐
　　瑕
　　出自周大夫食邑于瑕因以为氏望出汝南
　　巴
　　谨按世本曰巴郡南郡蛮本有五姓巴氏樊氏瞫氏相氏郑氏皆出于武落钟离山其山有赤黑二穴巴氏之子生于赤穴四姓之子皆生黑穴未有君长俱事鬼神乃共掷劔于石穴约能中者奉以为君巴氏子务相乃独中之众皆服又令各乗土船约能浮者当以为君余姓悉沉唯务相独浮因共立之是为廪君乃乗土船从夷水至监阳监水有神女谓廪君曰此地广大鱼盐所出愿留共居廪君不许监神暮即来宿旦即化为虫与诸虫羣飞闭掩日光天地晦防积十余日廪君伺其便因射杀之天乃开明廪君于是乎君于夷城四姓皆臣之后汉南蛮传曰廪君死魂魄世为白虎巴氏以虎饮人血遂以人祠焉秦惠王并巴中以巴氏为蛮夷君长世尚秦女旧姓书云出于春秋时巴子之后误矣
　　沙
　　姓苑云东莞人风俗通晋有沙广又唐百济大臣八族一曰沙氏梁贞明中有渤海沙承賛登第近世吴兴多此姓
　　牙
　　风俗通曰周穆王大司徒君牙后以字为氏
　　衙
　　出自嬴姓秦穆公子食采于衙亦谓之彭衙因氏焉其地汉冯翊衙县是也汉长平令衙卿七世同居蜀督护衙博姓书或音讶或音语大抵当以平声为正
　　茶
　　旧音侧加反汉江都易王弟濮阳侯定国行钱使男子茶悟告王事苏林曰茶音食邪反
