<!-- { "loadSidebar": true } -->
　　清河房氏出自祁姓房陵【案舜封尧子丹朱于房为房邑侯春秋时防渚即其地也秦为房陵郡唐武徳为房州陵丹朱之子也】三十五世孙钟周昭王时食采灵夀生沈沈十二世孙汉常山太守雅徙清河绎幕十一世孙植后汉司空植八代孙谌随慕容徳南迁因居济南四子裕坦防熈号四祖裕孙后魏冀州刺史法夀孙翼仕至镇逺将军袭壮武伯二子熊豹熊字子彪本州主簿生彦谦司州刺史彦谦生龄字乔松相唐太宗天下谓之房杜乔松生遗直遗则遗爱遗直礼部尚书遗爱驸马都尉遗直五世孙阶大理寺司直生鲁宋咏归鲁生重武功尉重生大理评事谔谔生从约从绎从绚从绾遗爱有六世孙复及邺邺字正封龄齐州临淄人太尉梁文昭公河南房氏晋初有清河房干使北虏留而不遣虏
　　俗谓房为屋引改为屋引氏干子孙随魏南迁复为房氏后魏殿中尚书武阳公伦生北齐侍中吏部尚书谟谟生广深恭懿恭懿隋海州刺史生彦云彦云生元基唐仓部郎中元基生水部郎中元阳元阳生融相武后融生琯字次律相肃宗琯三子宗偃乘【案唐世系表乘作】孺复宗偃御史中丞乘秘书郎孺复容州刺史元基弟元静膳部郎中清漳公生肱肱生岳峦陟武式岱宻岩冈武兴元少尹式宣歙观察使
　　防
　　谨按后汉钟离意传意为堂邑令县人防广为父报雠系狱其母病死广哭泣不食意怜伤之乃听广归家使得殡敛丞掾皆争意曰罪自我归义不累下遂遣之广敛母讫果还入狱意宻以状闻广竟得以减死论姓书未有今増入
　　方
　　风俗通曰方雷氏之后唐睦州桐庐人方干以唇缺不得第有诗名号元英先生至今为盛族谓之鸬鷀方氏鸬鷀地名也
　　章
　　出自姜姓齐太公支孙封国于鄣左传齐人降鄣子孙去邑为章氏神仙传有章震望出南郡陈司空章昭逹唐右骁卫将军章承嗣梓州刺史章彛湖州人循王府长史章廷珪杭州人二族皆望出吴兴事见元和姓纂唐贞观所定濮州武阳郡七姓泉州南安郡六姓洪州豫章郡六姓皆有章氏
　　昌
　　出自黄帝子昌意之后支孙氏焉望出东海及汝南西秦有陇西羌将昌何
　　羌
　　西羌种族氏焉
　　姜
　　出自炎帝生于姜水因以为姓裔孙佐禹治水为尧四岳之官以其主山岳之祭尊之谓之太岳命为侯伯复赐祖姓以绍炎帝之后夏商以来分为齐许申甫四国世有显诸侯其居戎狄者为姜戎氏田和灭齐子孙分散汉初姜氏以关东大族徙关中遂居天水蜀大将军平襄侯维裔孙明居上邽明后魏兖州刺史天水郡公生逺后周朝邑县公生寳谊左武卫大将军永安刚公生恪恊恪相唐髙宗恊成纪威公又秦州上邽人秦州刺史謩諡安子确字行本左屯卫将军郕襄公生嗣郕公简地官尚书柔逺二子皎晦皎殿中监楚国公生太常卿驸马都尉庆初晦吏部侍郎　九真姜氏本出天水舒州刺史神翊生挺挺生公辅复公辅相徳宗复比部郎中　广汉姜氏诗后汉时人事母至孝有跃鲤之祥西秦天水姜乳叛乞伏益州讨平之晋西夷防军姜发后秦天水姜训为姚苌大将军掾姜虬为抚军东曹掾姜纪为威将军后凉吕光部将姜飞将军姜显
　　长
　　春秋卫大夫长防之后有长武子战国时有长息为费恵公臣本公明髙弟子姓书未有此氏唯千姓编列为长沮之后按此则周有长氏不必沮后也今増入
　　张
　　出自姬姓黄帝子少昊青阳氏第五子挥为弓正始造弓矢实张罗以取禽兽主祀弧星世掌其职赐姓张氏周宣王时有卿士张仲其后裔事晋为大夫张侯生老老生君臣君臣生趯趯生骼其孙曰抑朔至三卿分晋张氏事韩韩相开地生平凡相五君平生良字子房汉太傅留文成侯生侍中辟疆及不疑生典典生黙黙生大司马金金生阳陵公乘千秋字万年千秋生嵩嵩五子壮赞彭睦述壮生裔裔生皓字叔明后汉司空世居武阳犍为皓生宇北平范阳太守避地居万城【案唐世系表万城作方城或因方万二字破书之误】宇孙肥如侯孟成生平魏渔阳郡守平生华字茂先晋司空壮武公二子袆韪袆字彦仲散骑侍郎生舆字公安太子舍人袭壮武公生次恵宋濮阳太守二子穆之安之安之之族徙居襄阳穆之宋交州刺史安之宋青州主簿生防字真间梁卫尉洮阳闵侯防生经后周上士隋巴州録事参军经生澧阳令则则生益府功曹参军元弼元弼生汉阳王柬之相武后中宗韪晋散骑常侍随元帝南迁寓居江左六世孙隆太常卿复还河东后徙洛阳生子犯子犯生俊河东从事生戈字嵩之周通道馆学士戈生洛洛生隲字成隲洪洞丞隲生光珪说说字道济相睿宗明皇生均垍埱　河东张氏出晋司空华裔孙咤子隋河东郡丞自范阳徙居河东猗氏生长度银青光禄大夫长度生俊兴相国府检校郎将俊兴生思义唐成纪丞思义生嘉贞相明皇嘉贞生延赏初名寳符相徳宗延赏生靖字元礼初名调相宪宗时号三相张家靖生文规桂管观察使次宗舒州刺史嘉贞弟嘉祐左金吾将军相州刺史　始兴张氏亦出自晋司空华之后随晋南迁至君政因官韶州曲江君政韶州别驾生子防子胄子胄生宏臧宏毅宏智宏愈宏愈索卢丞生九龄九臯九龄字子夀相明皇天下谓之曲江公生右赞善大夫拯九臯殿中监南康县伯生防擢拱防抗抗生仲端仲膺仲宗仲基【案唐世系表仲基作仲謩】仲方仲孚仲方秘书监曲江成伯有传九龄子孙曽孙皆一人四世孙二人五世孙四人六世孙七人七世孙十七人八世孙三十一人　冯翊张氏出后汉司空皓少子纲字文纪后汉广陵太守曽孙翼字伯恭蜀冀州刺史子孙自犍为徙下邽徳言龙州刺史生防防生仁愿相唐中宗仁愿生之辅金吾卫将军之辅生通儒及知防　吴郡张氏本出嵩第四子睦字选公后汉蜀郡太守始居吴郡裔孙显齐庐江太守生绍梁零陵郡守绍生冲字叔元隋汉王侍读冲生后允字嗣宗国子祭酒十一子震济谦逊【案唐世系表逊作防】律师小师统师丰仁彦师瑾道师律师王府谘议参军生继本义方承训承纉义方字子仪邢州刺史生府正朔方节度府正生镒字贵权【案唐世系表贵权作季权】相徳宗　清河东武城张氏本自汉留侯良裔孙司徒歆歆弟协字季期卫尉生魏太山太守岱自河内徙清河曽孙幸后魏青州刺史平陆侯生凖陈【案唐世系表陈作东】青州刺史袭侯生灵真灵真生彛隋末徙魏州昌乐彛字庆賔后魏侍中平陆孝侯生始均光禄卿平陆侯始均生景之【案唐世系表景之作晏之】北齐兖州刺史恭公景之生防威防雄防雄隋阳城令生文僖文瓘文瓘字稚圭相髙宗文瓘弟文琮吏部侍郎文收太子率更令文琮生戬挹锡戬江州刺史挹比部郎中锡相韦后周有司城中大夫虞乡定公羡【案唐世系表羡之后为河间张氏此相韦后下应有河间张氏四字】赐姓叱罗氏生照照字士鸿隋冀州刺史复姓张氏三子恵寳恵瑶恵珍恵寳绛丞恵瑶州司马生祖政祖令恵珍孙约通通曹州刺史生寂孝开寂生游艺游艺生升兑兑生兰溪令绸绸生君卿正字君卿生裼字公表天平军节度使三子文蔚字在华相哀帝为朱全忠胁传禅又相全忠弟济美字舜举贻宪字去华寂弟孝开蒲州刺史生洪州都督知久知久生汝州刺史栖真栖真生感【案唐世系表感作咸】感生应安南都防应生仲素中书舍人仲素生铎铎生濬字禹川相昭宗　中山张氏汉丞相北平文侯苍之后世居中山义丰长谐生行钧行成行成相唐太宗髙宗生洛客梁客洛客生翁喜彦起魏郡张氏世居繁水公谨生宏慎襄州总管郯襄公三子大象戸部侍郎大素给事中大安相髙宗生洽左金吾将军涗同州刺史浚侍御史　汲郡张氏世居平原越州司马善见生荆州户曹参军武定武定生代州司功参军知古知古生镐字从周相肃宗所谓用之则为帝王师者　郑州张氏亮相太宗生慎防元和姓纂曰唐有安定范阳太原南阳炖煌修武上谷沛国梁国荥阳平原京兆等四十三望大抵皆留侯逺裔孔至姓氏杂録曰唐初定清河张为乙门又曰唐张大师延师俭师兄弟三人并列防时称三防张家又有张沛洽渉兄弟亦同时列三防又开元中张说张嘉贞同时入相互为中书令时称大张令小张令又唐张万嵗及其子思亷思亷子景三世为太仆后汉书有交阯张游内附封归汉里君巴人张翕为越隽太守得夷人和益州刺史张乔汉阳太守张贡并为防羌校尉谒者张鸿击滇吾羌陇西太守张纡放遣迷吾羌炖煌太守张珰陈破羌三防交阯刺史张乔平蛮夷
　　襄
　　后汉襄楷字公矩平原隰隂人晋五官襄珍巴西人以郡降李荡
　　相
　　姓苑音湘
　　将
　　姓苑曰石赵有常山太守将容
　　庄
　　史记西南夷传云始楚庄王时使将军庄蹻将兵畧巴蜀黔中以西蹻者故庄王苖裔是也春秋时宋大夫庄朝庄革战国有漆园吏周着庄子书蜀人君平桐庐人光字子陵至汉避讳改为庄氏【案汉明帝讳庄故庄氏俱改为严氏此作改为庄误】
　　尝
　　风俗通曰齐孟尝君之后氏焉
　　常
　　出自姬姓唐新丰常氏咸安令绪生王府司马毅毅生楚珪楚珪四子三原丞无畏【按唐宰相世系表无畏作无为】生衮相代徳二宗后燕有中书令忠北燕有黄门郎陋后赵冉闵僣位命常炜聘南燕慕容隽以为廷尉监
　　霜
　　出姓苑

　　钦定四库全书
　　古今姓氏书辩证卷十四　宋　邓名世　撰
　　十阳下
　　王
