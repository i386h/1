<!-- { "loadSidebar": true } -->
　　河南单氏后魏官氏志代北褐单氏可单氏并改为单氏【案魏志褐作渴可作阿】
　　韩
　　姓书校证最号详备者如元和姓纂唐宰相世系表皆云晋曲沃成师生万食采韩原因以为氏盖用杜元凯左传注也谨按周武王庶子封为韩侯幽平之后国灭而地入于晋则万宜出韩侯未必成师之子故顔师古注汉书曰邗晋应韩武之穆也据如韩王信赞所云则韩万先祖武王之裔而杜预以为出自曲沃成师未详其説师古此注最为有理今宜用其意更之曰韩氏出自姬姓周武王庶子封为韩侯奄受追貊之戎以长北诸侯其地谓之韩城春秋时晋韩原是也宣王中兴韩侯能干不庭方以佐王大有功于周室王亲命之赐之梁山以为韩国之望平王东迁子孙失国以国为氏而地入于晋至曲沃武公并晋有韩万者为戎御大夫伐翼有功复封韩原以为采地自是韩氏始昌阜于晋万字武子生定伯简字子丰子丰生子舆子舆生献子韩厥厥生穆子无忌及宣子起起代厥为正卿起生叔禽叔椒子羽须无须无代起为卿谓之平子生简子不信字伯音其族人有褐穿固箕襄邢带及景子襄皆为晋大夫景子无忌字不信生庄子庄子生康子始与赵魏分知伯之地康子生武子武子生景侯防始与赵魏俱列为诸侯景侯生烈侯烈侯生文侯文侯生哀侯哀侯生懿侯懿侯生昭侯昭侯生宣惠王宣惠王生襄王仓仓生太子婴公子咎公子虮虱咎立为厘王厘王生烈惠王烈惠王生王安为秦所灭而虮虱生信汉封为韩王后与太子俱亡入匈奴至頽当城生子因名为颓当韩太子亦生子婴至孝文时颓当及婴率其众降汉封颓当为弓髙侯婴为襄城侯弓髙侯传子至孙国絶其孽孙嫣贵幸嫣弟说击匈奴封龙额侯子増嗣諡安侯生嗣侯寳及河南尹骞寳无子国除成帝封増兄子岑为龙额侯子传弓嗣而骞避王莽乱徙居赭阳九世孙术生纯皆河东太守纯生魏司徒甫阳【案唐世系表甫阳作甫卿】恭侯暨六世孙延之字显宗后魏鲁阳侯孙瓌平凉太守安定公生常州刺史演演生褒字业后周少保三水正伯生唐户部尚书仲良仲良生瑗字伯玉相髙宗武安韩氏弓髙侯颓当裔孙寻后汉陇西太守世居颍川生司空棱字伯师其后徙居安定武安后魏有常山太守武安成侯耆字黄耉徙居九门生茂字元兴尚书令征南大将军安定王二子备均均字天德定州刺史安定康公生晙雅州都督生曹州司马仁泰仁泰生叡素桂州长史七子晋卿同州司法参军季卿义王府胄曹参军子卿陜州功曹参军仲卿秘书郎云卿礼部郎中绅卿京兆府司録升卿易州司法参军仲卿生愈字退之唐大儒也吏部侍郎諡文公宋封昌黎伯从祀文宣王庙昌黎韩氏河东太守纯四世孙安之晋员外郎二子潜恬恬二子都偃偃临江令生后魏从事中郎颖颖生播字逺游徙昌黎棘城二子励绍绍字延宗州别驾二子奕胄胄字北齐胶州刺史生防字灵祐后周商州刺史防生贤字思齐隋邰州刺史【案唐世系表邰州作邓州】袭黄台公贤生符字节信唐巫州刺史符三子大夀大智大敏大智字不惑洛州司户参军生偲秘书郎休字良士相明皇以骨鲠知名善谏诤九子浩髙陵尉洽【案唐世系表洽作治】监察御史洪邢州长史澣郊社丞汯谏议大夫滉字太冲相德宗中书令晋国公生羣臯羣礼部员外郎臯字仲闻尚书左仆射阳夏韩氏南乡恭侯暨之后徙阳夏望生垂垂生充相唐宪宗子公武字从偃右骁卫上将军检校司徒宣武节度使諡曰肃【案唐世系表宣武节度使諡肃者乃弟充此检校上似脱充字】
　　丹
　　元和姓纂曰尧子丹朱之后为氏汉有长安富人丹玉君
　　安
　　出自姬姓黄帝生昌意昌意次子安居于西方自号安息国后汉末遣世子髙入朝因居洛阳晋魏间家子安定后徙辽东姑臧以避乱又徙武威　河南安氏后魏代北安迟氏改焉又安禄山本姓康其母阿史德为觋居突厥中祷于轧牢山即俗所谓战鬬神者既而妊及生有光照穹庐野兽尽鸣望气者言其祥范阳节度使张仁愿遣捜庐帐欲尽杀之匿而免母以神所命遂字曰轧牢山少孤随母嫁狄将安延偃开元初延偃携以归国与将军安道买皆来得依其家乃冐姓安更名禄山其后贼平肃宗以国贼雠恶恶闻其姓京师坊里有安字者悉易之
　　难
　　姓苑云百济人姓
　　但【音亶】
　　汉王莽传西域焉耆先叛杀都尉但钦又姓苑有济隂太守但巴近有黄州进士但氏自云其姓读如去声又音讹为淡
　　邗
　　河南邗氏后魏官氏志馝邗氏改焉
　　兰
　　旧云出自姬姓郑穆公方娠其母梦天使与之兰既生名之曰兰及有疾刈兰而卒子孙神之因以为氏楚汉之前既无此氏即合止以汉史为始【案汉书有武陵太守兰广】
　　刋
　　出姓苑
　　韩余
　　世本韩宣子余子之后氏焉谨按春秋晋成公宦卿之余子以为余子盖适子之母弟宣子韩起也
　　韩侯
　　元和姓纂曰周宣王锡命韩侯支孙氏焉
　　韩褐
　　英贤传曰韩厥后赵肃侯大夫有韩褐胥居
　　邯郸
　　防稽典録度尚弟子邯郸淳字子礼弱冠有异才作曹娥碑无所防定蔡邕题八字曰黄绢幼妇外孙虀臼
　　安丘
　　耿弇父况与王莽从弟伋共学老子于安丘先生嵇康圣贤髙士传曰安丘望之字仲都京兆长陵人少持老子经恬静不求仕宦号安丘丈人成帝闻欲见望之望之辞不肯见为巫医隐于人间也
　　安国
　　汉南越王赵婴齐娶樛氏女为后后常与霸陵人安国少季通及太子兴立后为太后武帝元鼎四年使安国少季使南越谕王及太后入朝师古曰姓安国字少季
　　安陵
　　战国防安陵纒楚王妃之父安陵小侯国也子孙氏焉
　　安是
　　英贤传曰晋有安是叔施事晋厉公
　　安都
　　晋傅余頠复姓録有此氏
　　安迟
　　后魏安迟氏改为安氏
　　兰乔
　　元经传曰匈奴四姓有兰乔氏号日逐世为辅相
　　二十六桓
　　桓
　　孝慈渊圣皇帝御名胡官切从木从亘出自姜姓齐公小白之后以諡为氏东观记曰齐侯作伯支庶用其諡立族命氏焉绍兴二年诏避讳之字曰亘音周旋之旋后汉太子太傅荣字春卿其先齐人自齐徙沛国龙亢荣生雍郁郁字仲恩袭爵关内侯生普延俊丰良普传爵至曽孙延字叔元太尉阳平侯生衡顺顺生典字公雅光禄勲关内侯良龙舒侯相生鸾字始春议郎子晔字文林又族人酆生麟麟生彬字彦林尚书郎荣八代孙彝晋宣城内史生云温豁秘冲冲荆州刺史丰城公生嗣谦修修晋防军长社侯过江居丹阳生尹尹生崇之崇之七世孙法嗣唐郇王府谘议参军生少府丞思敏思敏生彦范相唐中宗姓书或云宋公御説之后司马魋亦为此姓误矣魋乃向氏特宋之公族谨按左氏齐车右大夫桓跳即荣之先
　　官
　　出姓苑
　　观
　　出自姒姓夏王启庶子五人食邑于观谓之五观其地洛汭是也五观之后为诸侯有罪夏王灭之子孙以国为氏观丁父仕鄀楚武王伐鄀俘丁父以归使为军帅故楚大夫独有观氏而世掌太卜谓之卜尹观起观从观瞻皆其后也后汉中平四年有零陵人观鹄自称天平将军
　　栾
　　出自姬姓唐叔虞之后靖侯孙賔食邑于栾因以为氏其地赵国平棘县西北栾城是也賔生共叔共叔生贞子枝枝生宣子盾盾生武子书书生桓子黡黡生懐子盈皆晋卿盈弟京庐及鍼纠乐鲂弗忌豹六人皆为大夫汉有尚书栾巴魏郡内黄人又春秋时齐惠公子雅生施字子旗亦为栾氏
　　讙
　　出姓苑
　　【一作酂则官反】
　　海西先贤传有渔阳人援字仲弓
　　瞒
　　风俗通荆蛮之后本姓蛮后世音讹遂为瞒氏或曰本姓盘改焉左传卫有司徒瞒成
　　潘
　　出自姬姓豫章潘氏南唐散骑常侍处常生内史舍人佑今为大族又潘一作番汉食货志河东守畨系省砥柱之漕师古注曰番音普安切
　　芈
　　姓苑音潘谨按芈弃粪器也
　　冠
　　列仙传有仙人冠先
　　完顔
　　完顔昌仕金为大兴尹有文武材宣宗面劳之曰卿曽大父是开国元勲
　　二十七删
　　关
　　风俗通云关令尹喜之后误矣喜为周函谷关尹盖三代官名国语言敌国賔至关尹以告是也汉艺文志有关尹子师古曰名喜为关吏老子过关喜去吏而从之
　　环
　　谨按周礼夏秋官皆有环人未必其后不为氏姓纂独取环烈之后必有所据也
　　班
　　出自芈姓楚若敖之后秦灭楚鬬班裔孙迁晋代之间因为班氏
　　蛮
　　出自姓荆蛮之后春秋谓之戎蛮子亦曰蛮子赤其后为氏
　　顔
　　元和姓纂曰圏称陈留风俗传葛洪要纂皆曰出自颛帝之后陆终第五子安为曹姓周武王封其裔孙曹挟于邾至邾武公字伯顔人谓顔公子孙因以为氏王俭谱云【案通志引王俭谱云顔氏出自鲁侯伯禽支庶食采顔邑因氏焉今王俭谱云之下不载俭语谨补之】未知俭何所据今因圏葛二家旧谱为定谨按顔邑不见于经传而邾娄顔公事见公羊传鲁公自为家谱亦以邾言其近也邾近而人多事鲁故鲁大夫有顔庄叔及鸣髙齐亦近邾国其大夫有顔庚字涿聚及其子晋
　　关龙
　　元和姓纂曰夏桀时关龙逄之后误矣龙逄姓关庄子言龙逄剖即其名也后无复姓
　　馯臂
　　商瞿传瞿传易于馯臂子弓徐广曰子弓楚人馯臂氏也
　　二十八山
　　山
　　风俗通云晋有山祈为七舆大夫贾执姓氏谱河内五姓其一山氏
　　间
　　解见简氏
　　蕳【音间】
　　汉淮南厉王传曰王与故中尉蕳忌谋杀反者开章以闭口师古曰姓蕳名忌蕳音姧严助作间字音同今流俗本此蕳字或作简者非也盖后人所改然则蕳间其本一也
　　瞷【音间】
　　史记济南瞷氏宗人三百余家豪猾二千石不能制景帝使郅都尽诛之









<子部,类书类,古今姓氏书辩证>
　　钦定四库全书
　　古今姓氏书辩证卷九　　宋　邓名世　撰下平声
　　一先
　　先
　　出自晋公族先氏世为晋卿大夫所谓栾郤狐先者也春秋时有先蔑先都先辛皆以姓名见其尤显者曰原大夫先轸生霍伯先且居且居生先克三世为卿
　　阡
　　唐中和二年卭州牙官阡能因公事违期避杖亡命为盗捕盗使杨迁诱之能自出首而迁诬以擒获被刑甚酷遂骂杨迁发愤为盗众数千人十一月陈敬瑄命髙仁厚为招讨使仁厚用谍者破平之卭州又捕能叔父行令等敬瑄释之
　　天
　　黄帝之相有天老后以为氏元和姓纂曰庄子有天根注云人姓名谨按近世解注庄子多寓言而天根非人今依姓纂
　　贤
　　出姓苑
　　
　　出自古子爵小国在光州弋阳轪县东南春秋鲁僖公五年楚灭子奔黄以国为氏齐有多衞有施【案施亦齐臣此作衞盖以哀公四年齐陈乞施衞甯跪救范氏遂悮以施为衞人】
　　燕
　　出自姬姓周同姓大臣召公奭为武王成王太保封于北燕传国四十二世至王喜为秦所灭当春秋初燕地小常为山戎所侵子孙出仕中国以国为氏或云南燕姞姓之后其国先亡因以为氏孔子弟子有燕伋字子思汉有宜城侯燕仓唐有直臣燕钦融元和姓纂曰农燕氏广汉燕氏皆汉以来自范阳徙居者唐百济大臣八姓其一曰燕氏余乃沙劦解真国苖木七氏也
　　田
