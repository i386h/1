<!-- { "loadSidebar": true } -->
　　姓解曰庄子有支离防误矣谨按有支离防支离叔支离益皆寓言葢谓人形之不全者未必人之姓名也
　　随巢
　　汉艺文志有随巢子六篇注云墨翟弟子谨按姓书未有此氏而当时有胡非子随巢子皆师墨氏则随巢合为人氏
　　竒斤
　　后魏官氏志代北有竒斤氏各为竒氏
　　﨑丘
　　出姓苑
　　戯阳
　　出自卫太子蒯瞆之仆有戯阳速者其先以邑为氏
　　施屠
　　前汉周勃击燕得卢绾御史大夫施屠浑都师古曰姓施屠名浑都姓书未有此氏今增入
　　斯引
　　西秦録有乞伏氏与斯引氏自漠北出隂山
　　弥且
　　且一作姐后秦有将军弥且婆弥且亭立
　　弥牟
　　出自姬姓卫大夫公孙弥牟之孙或为弥牟氏
　　蛇丘
　　谨按春秋齐人灭遂遂国在济北汉建为蛇丘县属太山郡受封者因以为氏后汉河内太守蛇丘惑生重济北太守女适杨续师古曰蛇音移
　　訾陬
　　三皇时诸侯以国为姓帝喾妃訾陬氏女是也元和姓纂以为訾氏祖误矣訾陬自为复姓
　　六脂
　　脂
　　京兆脂习字元叔与孔融善毎戒融刚直太过必罹世患及融死许下莫敢收者习徃抚尸曰文举舎我死吾何用生为曹公収习欲杀而赦之后至中大夫
　　夷
　　姓书云齐大夫夷仲年之后误矣齐僖公之弟年字仲而諡夷生公孙无知其后絶无以夷为氏者谨按周虞人箴曰在帝夷羿冒于原兽晋魏绛论有穷后羿及寒浞曰伯明后寒弃之夷羿收之杜氏曰羿夷姓然则后羿姓夷自虞夏间已有此姓孔子论逸民有夷逸孟子时有墨者夷之皆当为羿后也春秋时有夷国者楚防之今为亳州城父县此亦非夷姓所自出也今以虞箴左传为正
　　师
　　风俗通曰乐人瞽者之称自晋师旷之后始以为氏汉有东海师中作雅琴师氏八篇【按汉书师中传言即师旷后】
　　资
　　谨按今蜀有资州即古资中地
　　饥
　　春秋左传成王封康叔于卫分以商民七族其一曰饥氏
　　茨
　　疾资切周时有茨芘晋人又东观记曰茨充初举孝廉之京师同侣马死舎车持马相迎乡里号曰一马两车茨子河
　　尸
　　谨按左传周有尸邑在巩县西南偃师城
　　耆【音祈】
　　伊耆之后单为耆氏
　　伊
　　后魏有代北人伊毅
　　刕【音厘】
　　唐百济大臣八姓其一曰刕氏
　　追
　　左传晋大夫追喜伐郑之役以戈杀犬于门中以示闲暇
　　惟
　　吴氏千姓编曰后魏威帝后有惟氏谨按惟维二氏皆吴氏所増
　　累
　　风俗通曰嫘祖之后或为累氏谨按左传晋七舆大夫有累虎
　　嫘
　　元和姓纂曰出自西陵氏女嫘祖为黄帝妃后世以嫘为氏
　　遗
　　姓源韵谱曰鲁费宰南遗后急就章有遗余人【案急就章作遗失余此作人误】谨按周礼地官有遗人掌委积者郑司农音弃遗之遗必其后以官为氏
　　防【音葵】
　　出自芈姓楚子态挚有疾不可立以国授其弟别封为防子其后不祀祝融与鬻熊鲁僖公二十六年楚防之子孙以国为氏石虎有太保防安自天竺徙辽东孙逸姚秦司空腾仕后燕
　　骓
　　左传晋七舆大夫有骓歂邓大夫有骓甥
　　谁
　　谨按前汉丙吉传皇曽孙頼吉得生吉谓守丞谁如皇孙不当在官使谁如移书京兆尹遣与胡组同送京兆尹不受乃以归史良娣之毋孟康曰姓谁名如师古曰名谁如非姓谁也
　　夷阳
　　左传晋厉公嬖臣夷阳五杀三郤传曰五亦嬖于厉公则五姓夷阳明矣
　　夷门
　　元和姓纂曰史记处士侯嬴为夷门抱闗卒因氏焉夷门大梁门也
　　师宜
　　元和姓纂曰后汉有南阳人师冝官误矣谨按晋史冝官姓师非以师宜为氏其人乃书酒肆中为字得钱輙防去者
　　师延
　　古有师延作箜篌者世掌乐职因氏焉宋大夫有师延宜
　　毗沙
　　百济人姓
　　茨芘
　　姓苑曰晋有茨芘仲
　　祁夜
　　英贤传云祁大夫后后汉龙骧将军祁夜丰
　　伊耆
　　亦作伊祁帝尧号也后因氏焉礼记明堂位注伊耆氏古天子有天下之号也今姓有伊耆氏者魏孝文时魏怀州民伊祁苟自称尧后聚众于重山作乱洛州刺史讨防之
　　伊力
　　南凉有前将军伊力延侯劝秃髪傉檀坑内叛者王钟等五千余人
　　葵丘
　　春秋陈留外黄县东有葵丘大夫食其邑者氏焉英贤传古有葵丘欣石季龙将有葵丘直
　　防夷
　　风俗通范蠡适齐为防夷子后人以为氏潜夫论曰防夷子出自子姓宋防子之后説苑曰防夷子皮齐人即范蠡也

　　钦定四库全书
　　古今姓氏书辩证巻四　　宋　邓名世　撰
　　七之
　　台【音怡】
　　出自墨台氏去墨为台或云骀氏后改焉
　　时
　　齐大夫时子与孟子同时王甞使留孟子魏钜鹿时苖为令留犊于官
　　思
　　出姓苑
　　其
　　汉功臣表有阳阿齐侯其石【案汉书阳阿作阳河】以郎中骑从诸侯定楚侯五百戸生安国安国生午皆嗣侯午生共侯章更封埤山侯生仁有罪国除
　　亓【古其字】
　　唐魏博大将丌志绍攻徳州又有丌志求五代史有丌元实【案亓氏一作丌广韵无此字万姓统谱归入四支韵内今附入之韵】
　　期
　　风俗通楚大夫居期思城因以为氏谨按春秋楚期思公复遂之后有去思单为期氏
　　旗
　　出自姜姓齐恵公孙灶字子雅生栾施字子旗后为子旗氏亦防去子为旗氏后汉有旗泛
　　綦【音其】
　　元和姓纂云河南有綦氏【案魏志綦连氏改为綦氏】
　　蕲
　　姓苑云蕲春之后以国为氏其地今蕲州是也
　　诗
　　后汉马援传麊汵县雒将女徴侧嫁为朱鸢人诗索妻诸姓书以为交趾人诗朱鸢误矣
　　耏【音而】
　　出自宋大夫耏班之后宋武公伐长狄败之以门赏耏班谓之耏门子孙居焉汉功臣表有芒侯耏跖生昭昭子申尚景帝南宫公主皆嗣侯
　　娸【音欺】
　　见姓苑
　　
　　姓出自黄帝生于水以水为姓黄帝生元嚣嚣生蟜极蟜极生髙辛是为帝喾喾妃姜嫄感巨人迹生子以为不祥弃之隘巷牛羊避不践之弃之山中山人养之弃之寒氷鸟覆翼之姜嫄怪之知其为天子乃收养之名之曰弃尧知其贤才以为大农命其官曰后稷姓之曰姬姬者姓也人本乎祖之义也黄帝为姬姓弃复得之所谓本乎祖也弃为后稷有功尧封之有斄裔孙公刘迁国于豳古公亶父避狄又迁于岐下亶父生王季厯厯生文王昌又作邑于丰称西伯其子发革商有天下是为周武王自弃至武王十五世矣武王至赧王又三十有八王而秦灭周姬氏降为庶人为王氏汉武帝求周后得姬嘉封周子南君以奉文武之祀至晋刘琨甞遣将军姬澹帅众十万讨石勒后周有柱国姬愿隋有东宫幸臣姬威唐有水部郎中姬处逊居长安开元中避眀皇帝嫌名改为周氏谨按春秋武王克商成王定之大封同姓以为诸侯凡五十三国而燕郑又在其后故传曰管蔡郕霍鲁卫毛聃郜雍曹滕毕原酆郇文之昭也邗晋应韩武之穆也凡蒋邢茅胙祭周公之裔也又曰虞焦滑霍杨韩魏皆姬姓又曰泰伯虞仲太王之昭也仲叔王季之穆也今取春秋三传国语史记编次姬姓之人凡天子之国二诸侯之国三十一戎狄之国三其爵諡字名世系莫不备见读之者如指诸掌具载春秋四谱及旁行圗云
　　箕
　　出自子姓商之季世封其父师为畿内诸侯谓之箕子其地太原阳邑县箕城是也武王克商释箕子囚访以洪范而别封于朝鲜后人以国为氏春秋时晋大夫箕郑箕遗汉西华令箕堪
　　厘
　　本僖氏汉时避讳改为厘史记凡僖皆作厘是也后秦有城门校尉厘艳
　　貍
　　元和姓纂曰八元季貍之后以王父字为氏谨按貍氏之先出于丹朱自为貍姓不必八元之后
　　茬
　　姓解曰人姓也谨按汉地里志东郡有茬平县王莾改曰功崇应劭曰在茬山之平地又泰山郡有茬县应劭曰茬山在东北师古曰茬音仕疑切
　　僖
　　出自姬姓曹僖公之孙负羁为大夫以祖諡为族氏又其先黄帝之子得姓者十四人一曰僖后嗣至商周之际无闻然亦姬姓后也姓苑以曹僖为鲁僖盖字画之误
　　嬉
　　国语桀伐有施有施氏以妹嬉女焉韦昭曰嬉姓或作喜乃有施氏姓
　　熙
　　出自已姓髙阳氏之后有脩及熙帝喾使脩为元防熙佐之后世皆以为氏亦见英贤传
　　治【平声】
　　元和姓纂曰出何氏纂文要音迟
　　蚩【音絺】
　　元和姓纂曰蚩尢之后以国为姓
　　慈
　　姓苑曰出自髙阳氏才子八人天下谓之八元其一苍舒諡慈后世以为氏急就章有慈仁佗【案王应麟急就章补注作慈仁化注曰顔本作他李本作地】谨按佛书云弥勒最初证得慈心三昧因号慈氏异时祝髪亊浮屠道者皆以慈为姓如今之称释氏此乃异之言当存而勿论然不着其説则可好竒者或引为华人姓源故辨明之
　　兹
　　出自姬姓鲁桓公孙曰公孙兹其孙母还以王父字为氏
　　司马
　　西京杂记曰司马氏本周史佚后盖史佚当出于重黎而休父又出于史佚理宜然也春秋晋大夫司马齐字女叔谓之司马叔侯叔侯生司马叔防叔防裔孙司马乌有功于王室司马弥牟为邬大夫至汉司马迁自其父谈世为太史公位次丞相蜀人司马相如以文章显魏大军司马宣王懿字仲逹生文王师师生武王炎代魏命是为晋武帝事具太史公自序及东西晋史隋唐间旧定河内五姓以司马氏为一门贞观中定懐州河内七姓其一司马氏
　　司城
　　出自子姓宋武公名司空国人避讳改其官为司城其公族大夫乐喜字子罕生祁字子梁子梁生溷字子潞世为司城以官氏
　　司空
　　帝王世纪曰禹为尧司空支孙氏焉晋大夫有司空靖唐有司空圗司空曙圗字表圣以御史归隠中条山时相卢擕寄诗曰姓氏司空贵官班御史崇
　　司冦
　　风俗通云苏忿生为周武王司防支孙氏焉
　　司鸿
　　风俗通古有司鸿荀著书汉有諌大夫司鸿仪
　　期思
　　谨按汉地里志汝南郡期思县故蒋国也春秋时地入于楚楚僣王号其县尹皆称公故大夫复遂食邑期思号期思公因以为氏
　　綦连
　　北齐綦连猛传曰其先姬氏因避乱居塞外祁连山以山为姓祁音时蕃语讹故号綦连犹中国言天盖天山也元和姓纂曰代北人号綦连部因以为姓
　　厘子
　　世本曰出自厘子观起之后楚大夫有厘子班
　　淄丘
　　淄一作菑其先以所食邑为氏英贤传齐勇士菑丘许
　　兹母
　　元和姓纂曰汉御史兹母常出齐大夫兹母还后误矣兹母还鲁人也
　　八微
　　贲【音肥】
　　又坟肥奔三音
　　沂相
　　英贤传曰鲁沂大夫为相因氏焉汉侍御史沂相封
　　九鱼
　　擧【音轝】
　　姓解曰椒举之后【案广韵以诸切音余今入鱼韵】
　　渔阳
　　燕大夫受封渔阳以地为氏汉有少府渔阳鸿
　　十虞
　　厨人
　　元和姓纂曰周官厨人因官为氏宋有厨人濮见释例误矣周官无厨人濮乃宋厨人名或厨邑之人名濮
　　邾娄
　　谨按春秋娄音闾
　　十一模
　　瓠【音壶】
　　荘子有瓠巴鼓瑟而防鱼出听
　　孤竹
