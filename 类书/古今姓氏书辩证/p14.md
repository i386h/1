<!-- { "loadSidebar": true } -->
　　出自子姓商王帝乙庶子微子启周封为宋公弟仲衍八世孙戴公生子衎字乐父裔孙大心平南宫长万有功封于萧以为附庸今徐州萧县是也子孙因以为氏其后楚灭萧裔孙不疑为楚相春申君上客世居丰沛汉有丞相酂文终侯何三子禄贵则【案汉书何子二人禄延延生遗及则则子庆此作何三子禄贵则则生彪未详所本】则生彪字伯文諌议大夫侍中以事始徙兰陵生章公府掾章生仰字惠髙生皓皓生望之御史大夫徙杜陵生育光禄大夫生绍御史中丞复还兰陵生闳光禄勲闳生阐济隂太守阐生氷吴郡太守氷生苞后汉中山相生周博士周生蟜蛇丘长蟜生逵州从事逵生休孝防休生豹广陵郡丞豹生裔太中大夫生整字公齐晋淮南令过江居南兰陵武进之东城里三子隽鎋烈苞九世孙卓字子略洮阳令女为宋髙祖继母号皇舅房卓生源之字君流徐兖二州刺史袭封阳县侯生思话郢州都督封阳穆侯六子惠开惠明惠基恵休惠朗惠蒨惠蒨齐尚书生介字茂镜梁侍中介生引字敬休陈吏部侍郎引生德言唐秘书少监德言生沈太子洗马沈生安节相王兵曹防军安节生至忠元嘉广微至忠相中睿二宗生衡衍随齐梁房整第二子鎋济隂太守生副子州治中从事生道赐宋南台治中侍御史三子尚之顺之崇之顺之字文纬齐丹阳尹临湘懿侯十子懿敷衍畅宪宏伟秀憺恢衍梁髙祖武帝也号齐梁房懿字元逹长沙宣武王七子业藻象猷朗轨明明字靖通梁贞阳侯曽孙文憬湖州司马生元祚元礼元祚萍乡侯生司勲员外诚汝州刺史谅谅生给事中直直生防节革革邵州刺史生嶰邺岘嶰字应之邺字启之相唐宣宗五子晏字季平滉字文度昌字光祥黯字中蕴晓字象文元礼湘州刺史生谖诠纂梁髙祖武皇帝八子统纲续绎综绩纶纪统昭明太子纲简文帝统五子欢誉詧譼詧后梁宣帝生岿岌岩岑岿后梁明帝生琮璟琢珣瑀琮隋莒国公璟秘书监琢晋陵王珣南海王瑀字时文相唐髙祖太宗珣生钜钧钜生唐银州刺史嗣德鸿胪少卿琅琊郡公嗣业钧太子率更令生灌字茂唐渝州长史灌生绛州刺史仲豫及嵩嵩相明皇生华悟衡华相肃宗生殿中侍御史常常生俛字思谦相穆宗悟大理司直生仿字思道相僖宗仿生给事中廪字富侯廪生须益颎须生愿后唐太子宾客益生灌广南相入朝为屯田员外郎衡太仆卿驸马都尉生戡复巽升鼎复字履初相德宗生俭湛俭生骞字鹏举湛生寘宥寘相懿宗生遘迈遘字得圣相僖宗迈字昌圣瑀生鋭锴钺锐驸马都尉太常卿锴虞部郎中钺给事中钺生恕虢州刺史恕生定字梅臣唐史称萧氏自瑀至遘八叶宰相以为盛族谨按春秋左氏传成王分鲁公伯禽以商民六族一曰萧氏其后无闻　丹萧氏晋开运末耶律徳光北归以萧翰为宣武节度留守东京翰丹呼为国舅及将授节钺李崧为制姓名曰萧翰自是始姓萧而萧氏女世为丹后云
　　貂
　　齐寺人貂之后今望出渤海【案后汉书阳嘉四年初聴中官得以飬子为后周时不应有此风俗通引貂勃为近是】
　　刁
　　姓书云刁貂声同而字异本一姓也蜀有刁达后燕有刁云
　　凋
　　晋载记石遵有将军凋成姓书未有此氏今増入
　　条
　　汉孝平时安城太守程君缙娶渤海条真女程祁作姓氏谱云条氏商贤人之后是也【案左传周分鲁公殷民六族有条氏】赵石虎有太常条枚为太子傅
　　调
　　周礼调人之职掌司万民之难而和合之其世官者氏焉
　　聊
　　风俗通有汉侍中聊仓著书号聊子又汉有颍川太守聊谋着万姓谱子孙因官为族望出颍川
　　辽
　　出姓苑又魏将军牛金避司马氏难尝改姓辽氏至后周工部尚书辽允始复为牛氏
　　尧
　　帝尧之后以諡为氏世居上党长子后魏大司农尧暄徙居岐州生宗宗兄子雄北齐骠骑将军又隋鹰郎将尧君素魏郡汤隂人
　　鄡
　　赵大夫食采于鄡因以为氏今深州阜城即其地也【案史记孔子弟子有鄡子单字子家当即其后】
　　四宵
　　蛸
　　出自萧氏南齐武帝改巴东王子向氏曰蛸贬之使同于虫类也
　　朝【读朝暮之朝】
　　旧无此姓姓解曰纣臣有朝涉不胜其误谨按邵意以谓斮胫者朝姓而涉名岂知乃晨涉水者纣斮其胫见淫刑之甚不可谓之人姓名也今驳去
　　
　　出自史氏卫卿史朝之子曰文子茍茍子以王父字为氏朝通于故后世有氏或云蔡朝吴后亦作氏汉御史大夫错即其后
　　朝【读朝廷之朝】
　　出自姬姓蔡仲裔孙曰文侯申生子朝子朝生声子公孙归生字子家生吴以王父字为氏所谓蔡朝吴者
　　嚣【虚娇切】
　　世本曰元嚣之后
　　谯
　　旧姓书云出自姜姓武王克商下车封神农之后于谯以国为氏或云姬姓曹伯食采于谯皆误矣谨按曹伯自文王子振铎始封至伯阳而灭焦地未尝在其封内春秋时有二焦一在陈而近楚鲁僖公二十五年楚成得臣取焦是也一在晋而近秦鲁宣公二年楚师围焦晋赵盾救焦是陈之焦宜为神农苗裔所封而晋之焦在河外乃召公奭子焦侯之旧国故晋司马侯对平公曰虞虢焦滑霍韩魏皆姬姓也晋是以大武献以下兼国多矣葢自晋献公时焦已在晋其后惠公重赂秦以求入许以河外列城五杜预以二城乃焦瑕三城阙后十五年郑人烛之武说秦伯曰许君焦瑕朝济而夕设版焉又四十年当鲁宣公二年则秦围焦而楚灭之百余年间在晋之焦三见于传则姬姓焦侯之后明而可据如曰神农之后则又不可不辩也何以知之昔武王封黄帝之后于蓟封神农之后于焦虽有其事而实无受封之人考诸经史可验者五事史记云炎帝失德黄帝与战于阪泉之野灭之遂有天下则神农氏亡矣自黄帝及商更数千年不闻其后有达人一也初为侯者曰东楼公初为宋公者曰微子初为陈侯者曰胡公妫满炎帝之后独无姓名二也蓟子地后入于召公之北燕焦之地后入于陈足见无人可立国亦随除三也周初以为二王后又封陈以偹三恪三恪以恭奉先圣为义葢武王封建之法非帝王旧制也使炎帝之后有人必增三恪以为四矣四也孔子谓武王兴灭国继絶世天下之民归心焉葢下车之初凡三皇五帝二王之后有国者存之灭者兴之絶者继之此盛德之事也至求其后裔而不复可见盍亦收其爵土改命贤者以为诸侯宛如后世褒録古贤而不幸无后则已行之命当阁而不下史臣书其事以见前之诏令不为无恩而一旦追寝非获已焉五也举是五事则姜姓焦国本无其人姬姓焦侯正为得氏之始唐人李利涉载其说于盛氏谱中虽略而可采今防合援引以定着谯氏谱云谨按谯氏出自姬姓召康公奭辅周成王为西伯夫人姜氏出游池上见二黑龙交欿然不乐遂有娠及生子有文在其手曰盛因名而氏之年十有八封为谯侯其地谯国焦县是也后裔寖微至晋武公偁起曲沃并晋稍吞灭诸邻国始并焦而有其地子孙因以为谯氏亦作焦谯焦一也魏有谯周晋梓潼太守谯登髙凉将谯朗及明折冲长史谯昶后凉吕纂将谯辩后蜀李夀防处士谯秀以为宾客
　　焦
　　解见谯氏
　　椒
　　元和姓纂曰楚大夫越椒之后子鸣误也谨按春秋越椒者若敖之后而伍参之子伍举谓之椒举举之子曰椒鸣是伍参之祖父有字椒者而举以王父字为氏不然则椒邑以邑为氏特史失其非越椒之后有椒鸣也今宜曰出自伍氏伍参之子举以王父字为椒氏
　　饶
　　出自六国时齐大夫食邑于饶者赵孝成王四年拔其邑以封其弟长安君齐之故臣以邑为氏姓苑曰临川人汉有鲁阳太守饶威因家焉又吴志襄阳饶助之后徙居永安谨按徐广注史记曰饶属北海又曰饶阳在河间然则北海之饶宜为得氏之始
　　傜
　　后汉岑彭传更始遣将军傜伟镇淮阳注风俗通曰东越王揺句践之后其后以傜为姓
　　繇
　　后汉郅恽传太守欧阳歙教曰西部督邮繇延天资忠正禀性公方云云注曰繇姓咎繇之后
　　铫【音姚】
　　其先姚姓避难去女从金颍川郏县姚氏汉桂阳太守猛生卫尉安成侯期期二子葛陵侯丹建平侯统丹生舒舒生羽羽生蔡皆嗣侯谨按唐以前铫字未有音姚者汉李广传注曰刁斗形如鋗师古曰鋗即铫也音姚今俗或呼铜铫玉篇亦曰铫温器也弋昭切自唐人作广韵始音掉【案广韵原有余昭徒吊两切】葢方言音变所致而今人沿习久误不可复改因考安成侯之氏详着其说
　　姚
　　出自虞帝生于姚墟因以为姓春秋时郑大夫姚句耳姚般即其后初陈胡公满封于陈裔孙敬仲奔齐为陈氏又为田氏齐亡居鲁至王莽封田丰为代睦侯以奉舜祀丰子恢避莽乱过江居吴郡改姓为妫五世孙敷复改姓姚居吴兴武康敷生信吴选曹尚书八世孙僧坦隋开府仪同三司北隆公二子察最察隋太子内史舍人袭公生思廉左散骑常侍修文馆学士丰城康男生豫州司户参军憕符宝郎恽憕字处平生璹珽璹字令璋相武后珽户部尚书最蜀王友生思聪至八世孙衮唐太仆主簿　陜郡姚氏亦出自武康梁有征东将军吴兴郡公宣业生安仁隋汾州刺史生祥隋懐州长史检校函谷都尉祥生懿字善意巂州都督文献公生元景元之元素元景潭州刺史元之名崇相武后中宗睿宗明皇世称姚梁公生邓州刺史彞大理卿异永阳太守弈元素宗正少卿生楚州刺史弇通事舍人鄢陵令算孙九人曽孙二十人四世孙七人五世孙五人彞生闿阆闉闶辟异生闳闬阀弈生阐闿生系俟阆生倍伦闉生侑伾辟生偁偕闳生恃【案唐世系表恃作评】悟憺惇惕闬生恬憕阐生恒恊愐其显者偁之子勉为谏议大夫元素五孙三曽孙弇生润州司户参军闲睢阳太守右金吾将军訚生阍论算生闬闬子秘书监合世所谓姚武功者
　　揺
　　句践之后东越王揺子孙以王父字为氏汉功臣表有海阳侯揺无余本越将以都尉击项籍封千七百户諡齐侯【案汉书作齐信侯此脱一字】子哀侯昭襄生康侯建建生襄侯省【案汉书功臣表襄侯省作哀侯省】六世孙不更未央生贤爵关内侯世居余杭
　　韶
　　出姓今开封有此姓望出太原
　　昭
　　出自姓楚昭王熊轸有复楚之大功子孙蕃衍以諡为氏与旧族屈景皆为楚大族战国防有昭衍昭过昭奚恤皆是大臣
　　招
　　谨案春秋陈侯之弟招杀陈世子偃师楚人讨而执之放之于越其后以王父字为氏【案通志晋步招之后以名为氏汉大鸿胪招猛】
　　苗
