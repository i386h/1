<!-- { "loadSidebar": true } -->
　　出自周封内大夫食采于王畿之留以邑为氏周庄王时有留子国留子嗟皆贤人庄王不明留氏放逐国人作诗刺之今丘中有麻是也谨按子华子后序云子华子程叔本聚徒著书自号程子门人甚多其著书者曰留务滋子又曰鬼谷子姓留即务滋也【按鬼谷子神仙传作姓王名誗唐陆诗谓名训不详所从出髙氏子畧谓无乡里俗姓名隋志亦不着其名此作留务滋未详所本】汉功臣表有留盻以客吏从髙祖入汉又以都尉击项羽功封彊圉侯传国三世又河间元王有少史留贵史记日者传有留长孺以相彘立名皆子嗟之后魏晋而下常有姓名见于史者元和姓纂姓源韵谱广韵皆曰卫大夫留封人之后误矣庄王者平王之孙也周自平王东迁四十九年而春秋作当是时留子为周大夫而留为周之采邑未尝与卫则子国之先氏于邑与春秋随会原縠同意以地里考之周衰而留入于宋故祭仲往留而宋人执臣瓒注汉志陈留郡曰宋亦有留彭城留是也留属陈故称陈留师古曰瓒説是然则古有二留皆未尝属卫卫之大夫何自为留封人也必曰宋陈有留卫与之邻境而有封人则事在庄王之后亦不得为留氏之祖今宜以诗为正
　　樛
　　亦作抖音摎亦音留战国防有樛留史记南越王赵婴齐在长安时娶邯郸樛氏女及即位上请立樛女为后后弟樛乐以校尉击南越死事天子封其子广徳为龙亢侯【案汉功臣表作龙侯樛广徳无亢字】六百七十户元鼎五年二月【案汉书二月作三月】壬午封六年坐酎金免魏有河内太守樛尚元和姓纂曰秦有嫪毐谬误矣樛从木嫪从女音劳【案汉书及通志樛从手不从木】
　　秋
　　古有鲁人秋胡娶妻三月而游宦三年胡还家其妇采桑于郊胡至郊而不识其妻也见而悦之遗黄金一镒妻曰妾有夫游宦不返幽闭独处三年于兹未有被辱于今日也采不顾胡慙而退至家问家人妻何在曰行采桑于郊未返既还乃向所挑之妇也夫妻竝慙妻赴沂水而死汉时杜陵人秋胡能通尚书善为古字为翟公所礼欲以兄女妻之或曰秋胡已娶而失礼妻遂溺死不可妻翟公举古事明之曰今日之秋胡非昔日之秋胡昔鲁有两曾参赵有两毛遂南曾参杀人见捕人以告北曾参母野人毛遂坠井而死人以告平原君君曰嗟乎丧予矣既而知野人毛遂非平原君客也岂得以昔之秋胡失礼而絶昏于今之秋胡哉秋胡之后宋有中书舍人秋当今望出天水
　　猷
　　风俗通云卫有猷康今望出陇西
　　防
　　出自姬姓郑七穆氏其先郑穆公子姬字子防子防生公孙虿字子蟜虿二子以王父字为氏昄字子明主良良以父有罪废郑人立昄弟吉字太叔为正卿所谓子太叔者也吉生速又吉兄子防楚字子南生印其族仕周者曰防孙伯秦汉而下着望河北广平郡与宋焦谈为广平四姓至后魏防雅字伯度袐书监梁郡宣侯为广平人其族祖曰鯶仕慕容熈为乐浪太守生幼仕慕容跋为广平太守幼生明根字志逺仕魏孝文为仪曹尚书散骑常侍鸿胪卿新泰侯年七十五为国五更諡靖厯官内外五十余年时论贵之与髙闾以儒学齐名时号髙防子肇字伯始袭爵官至廷尉卿博综经史外寛柔而内刚直甚有声称子祥字宗良髙邑文侯其后有徙居州广陵隋时间与戴商盛又为广陵四姓
　　游
　　防氏亦作游魏河南尹游述始居广平今防氏望出广平游氏望出冯翊
　　牛
　　出自子姓魏大将军牛金之后六世孙幼闻生僧孺【案唐世系表僧孺安定牛氏出自汉主簿崇之后辽允生生方智方智五世孙幼闻生僧孺其间竝无牛金名氏至晋有小吏牛金此作魏大军未详所本唐时诋僧孺者多云牛金之后名世或据此増入当依唐史为正】字思黯厯相唐敬宗位司空平章事竒章公生蔚藂蔚生徽皆有传前秦西州豪族牛双推姚苌为盟主苌称大将军秦王以双为参军【案牛双通志作牛犨晋书作牛双与此同】后秦陇西牛夀率汉中流人归晋鹑觚牛氏通生会会生意意生仙客仙客生明皇
　　脩
　　英贤传曰出自少昊氏子脩为帝喾防师掌水官其后氏焉晋梁硕迎脩湛领新昌太守事王敦遣王谅诛之
　　犨
　　谨按吕氏春秋陈有恶人焉曰敦洽犨麋其人椎颡广额色如漆陈侯悦之敦洽地名也然则未必晋郤氏之后
　　周
　　出自姫姓黄帝裔孙后稷封于邰其地扶风斄乡是也后稷子不窋失其官窜于西戎曽孙庆节立国于豳其地新平漆县东北豳亭是也七世孙古公亶父为狄所灭徙居岐下之周原故国号曰周其地扶风美阳南是也武王克商十一世平王迁都王城河南县是也平王少子烈食采汝坟烈生懋懋生文文生升升生兴兴生晏晏生安安生宏宏生明明生隠隠生夀夀生容容生休休生雄雄生晖晖生寛寛生员员生成成生邕秦灭周并其地为汝南郡遂姓周氏家于汝南一云秦黜周赧王为庶人百姓称为周家因氏焉邕生秀秀生仁字季房汉兴续周之嗣复封为汝坟侯赐号正公以汝坟下湿徙于安城十子长曰球执金吾生平陵令应应生郎中孝亷道道生五官中郎约约生决曹掾燕燕裔孙表梁义衡二州刺史袭陵侯生才卿隋徳延二州刺史永城恭侯【按唐世系表恭侯作敬侯】子怀义太子右宗卫率怀义生基字崇业常州刺史【按唐世系表作常州长史】基生允元相武后元和姓纂曰汝南安城县周安平王次子秀别封汝川因家焉汉汝南侯周仁徙汝南六代孙燕魏周斐孙峻晋州刺史生顗嵩顗左仆射安城侯六代孙颙生舍舍生正让直正陈左仆射生坟生若水直陈太常卿有传生确陈都官尚书孙翼唐江王友孙讷言岷州刺史沛国赧王之后汉汾隂侯周昌从父兄苛御史大夫子武髙景侯又蒯成侯周緤与昌竝沛人陈留汝南同祖晋周震寻阳晋梁刺史周访生建城公抚生楚益州刺史生虓五代孙罗防右武大将军生仲隠唐平州刺史临川状云本汝南人徙临川宋临海太守周毅去孙宝玉唐中州刺史生子褒永州刺史陈西丰侯周敷孙毅唐集州刺史江陵公生处静冲庐江状称仁之后陈周士衡桂阳王谘议孙绩唐司刑丞生利涉比部郎中利贞御史大夫太山周燕子忠为太山太守因家焉淮南周仁之后已上周氏八郡竝旧望永安状称仁之后代居黄州梁保城侯周虚超生法僧法尚法明法僧生孝节唐嘉州刺史生鳯鸿鳯孙应生克搆克搆房州刺史克生俭鸿生潘给事中法尚隋永州刺史生绍范嗣孙沛右拾遗绍范左屯大将军谯公生道务驸马左卫将军生伯瑜励言瑜楚州刺史释从宣州刺史生厉励言少府监先言左金吾将军法明黄州縂管河间文安县状云仁之后后周右仆射文安公恵达孙含恩晋州刺史临汝周仁之后唐屯田员外基生允元鳯阁侍郎平章事华隂状称十代祖谟自丹阳随朱龄石入关遂居华隂隋乐州刺史乐陵公周儒生防仁皇右武卫大将军洛州长史嘉川公生志珪珪志珪亳州刺史珪少府监生履顺冀州刺史河东汾隂状称周仁之后贞观有周昶生式逹式生子敬行冲子敬主客员外行冲登州刺史生彭年乔年彭年蜀州刺史乔年大理司直孙戴大理评事达国子博士清河唐鳯阁舍人周茂祯辉州参军江陵金部郎中周行謩陇西人生姒娣安西都防生泌陇右节度生皓太仆卿膳部郎中周谓淮隂人弟澈邓州刺史监察御史周子谅京兆人生颂大理司直生君巢循州刺史虞部郎中周文雄比阳人礼部郎中周琮河间人长安本姬氏赧王之后先天中避宗嫌名改姓周氏后周太子太仆愿弟威生权生思忠思恭思忠职方员外生处逊水部员外万年令思恭丹州刺史愿侄道斌长安令比部郎中河南后魏官氏志献帝次兄普氏改为周氏西魏幽州总管济北周摇赐姓车非氏隋复本姓揺孙处智唐右千牛将军生思亮思敬昭州唐乐州刺史周孝练代为乐州首领生万才永州刺史万才生栁州刺史君模已上九郡为新望
　　州
　　出自姜姓诸侯封于州其地城阳淳于县是也春秋鲁桓公六年其君州公如曹不复州国遂亡子孙以国为氏晋大夫州绰州賔元和姓纂曰卫有公子州吁误矣州吁人名非以州为氏
　　舟
　　出自秃姓舟人国之后以国为舟氏春秋时有虢大夫舟之侨
　　丘
　　唐丘和始自河南洛阳徙眉和特进稷州刺史谭襄公子十五人
　　邹
　　宋正考父后食采邹邑支孙遂以为氏其地本邾子之国后为鲁所并以封其大夫鲁国邹县是也汉有邹阳齐人善辞赋事梁孝王有名晋南阳邹湛有传西京杂记菑川国人邹长倩赆遣公孙为贤良
　　郰【音邹】
　　孔子父纥字叔梁食邑于郰为鲁大夫谓之郰叔纥以力闻于诸侯礼记孔子问郰曼父之母然后得征在之殡
　　驺【音邹】
　　国语齐大夫有驺马繻谨按史记闽越王无诸及越东海王揺其先皆越王勾践之后姓驺氏又东越王余善反号其将驺力等为荅汉将军然则两越君臣皆驺姓未必非马繻族裔徐广注以为驺一作骆误矣
　　稠
　　汉武功臣表有常乐侯稠雕以匈奴大当户降封五百七十户传其子广汉姓书未有此氏今増入
　　裘
　　元和姓纂曰裘氏因以邑为姓或云仇氏避难改焉谨按古者卿大夫多因所食邑为氏而卫以裘氏之邑赐栁庄则前説有据晋有秦州刺史裘苞
　　仇
　　后汉侍御史仇尼后秦汧川氐仇髙执窦衡以畀姚兴又贰原氐帅仇常
　　求
　　姓苑云本仇氏避难改焉汉有求仲元和姓纂曰本裘氏改焉二説未知孰是今皆存之汉何武弟显家有市籍租常不入市啬夫求商捕辱显家显欲以吏事中商武不听白太守召为卒史州里皆服
　　牟
　　出自祝融之后有牟子国后以为氏其地太山牟县是也汉太尉牟融字子优北海安丘人长子麟为郎后汉河内太守牟长字君髙并居乐安临济晋中郎将刘寅有部将牟穆石虎有幸臣牟咸望出荥阳

<子部,类书类,古今姓氏书辩证>
　　钦定四库全书
　　古今姓氏书辩证卷十九　宋　邓名世　撰
　　十八尤【下】
　　由吾
　　唐艺文志有由吾公裕葬经三卷
　　由余
　　由余之后以字为氏
　　游梓
　　英贤传曰游梓子著书一篇言法家事按此岂非艺文志游棣子误棣为梓乎
　　游水
　　姓书未收今增入谨按前汉郊祀志武帝时文成旣死明年天子病鼎湖甚巫医无所不致游水发根言上郡有巫病而鬼下之服防曰游水县名发根人姓名师古曰服説非也游水姓也发根名也盖因水为姓也本尝遇病而鬼下之
　　游棣
　　汉艺文志法家有游棣子一篇师古曰棣音徒计反按师古不言姓游棣恐姓游名棣也如韩非邓析子然
　　修鱼
　　史记秦本纪赞曰秦之先嬴其姓后分封以国为姓故有修鱼氏
　　雠子
　　世本陈桓公生昭子来将孙卑为雠子氏
　　周生
　　姓苑后汉周生丰字伟防太山南武阳人建武七年为豫章太守清约俭惠冯衍传所谓司空长史令狐约赞衍于丰者是也魏初有博士周生烈炖煌人为论语义説卽丰之后刘炳炖煌实録云魏侍中周生烈本姓唐外养周氏今亦存其説
　　周阳
　　出自赵氏汉淮南王舅赵兼封周阳侯子由为河东尉因父封氏焉由见酷吏传郭颂世语云魏文帝时有周阳咸周阳占异【案世语有周阳成能占灾异此脱悮】
　　丘敦
　　官氏志后改为丘氏初后魏献帝七分国人以弟豆真为丘敦氏封临淮王
　　丘林
