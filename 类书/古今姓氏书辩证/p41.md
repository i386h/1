<!-- { "loadSidebar": true } -->
　　千姓编曰今吴越多此姓宋常州贝氏襄生俛俛生沂沂生宝政和五年上舍
　　沛
　　姓苑曰吴人音贝
　　防
　　风俗通曰陆终第六子防人之后
　　最
　　前汉郊祀志秦始皇时燕人最后为僊方道形解销化师古曰人姓名然则最乃人氏而姓书未有今増収
　　蔡
　　出自姬姓齐大夫蔡朝楚大夫蔡洧蔡鸠居晋太史蔡墨皆是也秦相刚成君蔡泽汉陈留圉蔡氏勲字君严郿令曽孙擕字叔业新蔡长生棱字伯直正定公质字子文卫尉棱生邕字伯喈议郎质生睦魏尚书二子徳乐平太守宏隂平太守徳生充从事中郎宏生豹晋建威将军徐州刺史充生谟晋侍中司空文穆公二子邵永嘉太守系抚军长史生綝司徒左司属二子轨给事中廓宋吏部尚书轨生淡廓生兴宗宋征西将军开府仪同三司左光禄大夫三子顺太尉从事中郎约太子詹事撙中书令吴郡太守又后汉辽东太守蔡讽后蜀左仆射蔡兴以切諌诛
　　蹛
　　亦作防音带又音多匈奴传有蹛林王莽传有中常侍蹛恽【案今本汉书皆作防蒂防蹛三姓同引一人似必有悮】尝使责问孙女妨诅祝姑事者师古曰音带又徒葢反
　　頼
　　三代诸侯頼子之国春秋鲁昭四年楚灭之子孙以国为氏
　　祋
　　后汉来歴传有光禄勲祋讽注丁外反又邓隆传注音丁【案后汉书陈忠传尚书令祝讽祝或作祋】
　　太叔
　　出自姬姓卫僖侯八世孙仪别为太叔氏谥文子文子生懿子太叔申申生悼子太叔疾疾生僖子太叔遗谨按太字古本皆作世所谓世叔是也汉尚书太叔雄晋东平人太叔广为列卿以枢机清辩著名
　　太士
　　元和姓纂曰太士氏永嘉人建安太守太士灵秀今松阳有此氏武阳髙棐曰今永嘉有此族曰大士氏不音泰谨按古狱官曰大士宜以官氏必后世字与音讹而为太也
　　太史
　　汉有尚书郎太史慈其先齐太史之后以官为氏或云周太史后唐艺文志有太史叔明孝经发题四巻
　　太室
　　谨按太室山在河南阳城县西南其先居人因山为氏
　　太师
　　元和姓纂曰商有太师摰周有太师疪谨按二人皆以官称而未必为氏姓纂误矣
　　太祝
　　谨按古者择先圣之后有光烈而能知山川之号髙祖之主肃恭明神者以为太祝故后世以官氏
　　太阳
　　姓解曰神僊传有太阳子白日升天
　　大陆
　　齐太公后食邑陆乡因为大陆氏谨案左传齐大夫东郭贾字子方食邑大陆号大陆子方因氏焉
　　大庭
　　英贤传曰古帝号一云炎帝诸侯也后为氏
　　大心
　　英贤传曰楚臣大心令尹得臣之子其孙以王父字为氏楚襄王时有大心子成为黄邑大夫
　　大狐
　　出自姬姓晋大夫狐突字伯行文公重耳外祖父也生毛及偃毛生溱皆为晋卿别为大狐氏世本有晋大夫大狐容即其后
　　大公
　　世本有大公叔頴契丹有户部使大公鼎渤海人
　　大野
　　后魏南青州刺史大野拔都大野儿周书阎庆赐姓大野氏后魏龙骧将军谢懿亦赐姓大野氏唐太祖景帝西魏时赐姓大野氏官至太尉与李弼等八人佐周伐魏有功皆为柱国号八柱国家隋文帝相周始复髙祖姓李氏
　　大夫
　　汉淮南厉王传有男子但又大夫但【案汉书应从师古说删去男子但又四字即顺】张晏注曰大夫姓也上云男子但明其本姓大夫也师古曰既曰大夫但又曰士伍开章明其大夫也今从师古不为氏
　　大食
　　唐西域传永徽二年大食王豃宻莫末腻遣使朝贡自言王大食氏有国三十四年传二世旧史云王姓大食氏谨按大食隋时东并波斯遂为强国葢以姓名国如古赵魏之类
　　大彭
　　彭祖为虞夏诸侯号曰大彭氏
　　大贺
　　唐契丹传其君长大贺氏契丹与唐俱兴亡三百年间乍臣乍叛至阿保机灭之大贺氏乃絶
　　大山
　　大亦作太黄帝之相有太山稽
　　大连
　　出自古贤人大连之后
　　大征
　　姓苑曰下邳人
　　大师
　　出姓苑
　　大拔
　　唐突骑施首领之姓
　　防庌
　　庌音雅姓苑曰齐灵公子虺生灶为防庌氏谨按恵公之孙灶字子雅非灵公之子必子雅父子尝食采于防因氏焉
　　防稽
　　夏少康封少子于防稽遂为防稽氏汉初徙谯稽山始改为稽氏
　　蔡仲
　　元和姓纂曰蔡仲胡之后赵将有蔡仲其
　　大莫干
　　周末有尉迟逈将军大莫干章后魏改为河南郃氏
　　大利稽
　　后周赐蔡祐姓大利稽氏
　　十六怪
　　祭
　　出自姬姓周文公子祭伯为周畿内诸侯相天子为三公后以国为氏或云春秋时祭封人仲足为郑卿子孙氏焉后汉二十八将有祭遵字弟孙颍川颍阳人征虏将军颍阳成侯兄午酒泉太守从弟彤字次卿太仆生逄参参辽东太守
　　介
　　谨按春秋有贤人介之推又有东夷附庸国介葛卢葛卢介君之名也之推不见得姓之始葛卢不见亡国之年二人之国与姓不相防也今依姓纂为定后世讨论姓氏者勿误以葛卢为之推之祖当详辨之
　　玠
　　出姓苑
　　蒯
　　西汉有辩士蒯彻避武帝讳改名通其先葢以所食邑为氏其地河南县西南蒯乡是也凡以姓氏见于姓书未原其所自而春秋五经有其人者当以春秋五经为始
　　蒉
　　唐白鹤观道士蒉云陶亦音蒯今临海有此氏
　　蒉【音快】
　　鲁人蒉尚画宫于道受哀公吊曽子谓不如梁妻知礼
　　祭公
　　姓解曰祭公谋父之后
　　十七夬
　　快
　　出姓纂姓苑
　　哙【音快】
　　燕王哙之后孝子传有哙参以药补伤鸖鸖衔珠报之
　　
　　音快亦作璯韵谱曰晋有钱
　　十八队
　　对
　　千姓编曰急就章有对若芳
　　十九代
　　戴
　　汉汝南慎阳戴自遵字子髙平帝时侍御史避王莽乱归乡里家富尚侠食客常三四百人时人语曰闗中大豪戴子髙孙伯鸾叔鸾叔鸾名良有隠徳五女皆有隠者之风见逸民传九江戴氏圣徳兄弟善学世号大戴小戴礼元和姓纂有广陵谯国清河三族
　　瑷
　　音爱玉篇曰瑷至大玉也

　　钦定四库全书
　　古今姓氏书辩证卷三十二　宋　邓名世　撰
　　二十一震
　　信
　　风俗通魏公子信陵君无忌后氏焉李纳将信都承庆为青州刺史唐艺文志有信都芳删注乐书九卷及器凖三卷
　　遴【音吝】
　　出姓苑
　　蔺
　　出自姬姓晋穆侯之子成师封邑于韩裔孙韩献子厥厥孙康食采于蔺因氏焉
　　晋
　　姓书皆云出自姬姓周武王子唐叔虞封为晋侯传国二十代为韩魏赵所防子孙以国为姓考其说必风俗通之蔽也谨按春秋楚大夫有晋陈其后晋鄙为魏将军当晋陈时晋方为诸侯盟主未有三卿分地之事安得以国为姓窃意晋文侯仇之后并于曲沃当时必有公族自伤亡国以国为氏者而秦火之后史籍不存因失其传尔今以晋陈为正凡人姓似出于国而非者秦楚晋宋齐皆是也姓书一槩造端疑误相袭使天下谱系不明久矣今一洗之后世君子慎勿泥古而喜近似之说也前蜀有节度使晖许州人
　　衅
　　欣去声亦作舋出自鲁宗人衅夏之后邵氏以为舋误矣
　　振
　　出姓苑
　　印
　　出自姬姓郑穆公生伦字子印伦生黑肱字子张黑肱生印段字子石以王父字为印氏段生癸字子桞又有印堇父今望出冯翊
　　慎溃
　　鲁大夫慎溃氏其家奢侈逾法孔子为司冦越境亡徙
　　二十三问
　　问
　　姓苑云襄阳人
　　郓【音运】
　　鲁大夫食采于郓氏焉其地今东平府是也
　　训
　　周礼训方氏后因官为姓
　　防【音运】
　　姓解有此氏恐其先贠氏之别也
　　问弓
　　出姓苑
　　问薪
　　出姓苑
　　运奄
　　史记曰秦之先嬴姓其后分封以国为姓有运奄氏
　　运期
　　后汉梁鸿改姓运期名耀字侯光与妻子居齐鲁间
　　二十四焮
　　靳【居近切】
　　战国防韩上党之守靳史记楚大夫靳尚汉功臣信武肃侯歙汾阳庄侯彊并家长安歙音翕子亭嗣坐事免元康四年诏复歙孙之子长安上造安汉家彊生共侯解解生康侯胡胡子石失侯元康四年【案此四字原本脱去今据汉书増入】诏复彊孙长安公乗忠家刘聪时有镇北将军靳冲望都公靳陵中防军靳凖皆长安之后后燕术士靳安南燕抚军司马靳瓌
　　二十五愿
　　万
　　后魏官氏志万忸于吐万氏并改为万氏【案魏书官氏志无此文疑有误】望出河南隋有谷城公万绪【案隋书作谷城郡公吐万绪】后汉万震作南州异物志
　　万
　　汉二十八将扶风茂陵人万修字君游为右将军槐里侯生氏侯普普生扶桞侯亲无子封修曾孙丰为曲平亭侯子炽嗣无子又封修孙恭为门徳亭侯谨按姓源韵谱以为自武王以万人得天下因以为氏误矣武王之伐商也虎贲三千人其书曰受有亿万人惟亿万心予有臣三千惟一心明周之兴以徳不以众今云以万人得天下是后世好兵而无识者之言且扵古无稽不可采信
　　曼【音万】
　　出自子姓商王后春秋时为邓国楚郑皆有夫人邓曼是也姓书未收今增入
　　娩
　　纂文云古万字
　　宪
　　韵谱曰八元仲献之后【按左传髙辛氏才子八人一曰叔献此作仲献而以宪氏为其后未详所本】
　　怨
　　出姓苑
　　曼丘
　　汉纪髙祖七年韩王信亡走匃奴与其臣曼丘臣立赵后为王师古曰曼丘母丘本一姓语有缓急故为两氏
　　万纽于
　　纽一作忸魏有柱国万忸于谨后周唐瑾樊琛并赐姓万纽于氏【案魏官氏志作勿忸于氏】
　　二十六慁
　　顿
　　出自姬姓国顿子之后战国有顿弱一曰顿子魏志华陀传有督邮顿子献
　　论
　　西秦録有将军论叔达谨按唐吐蕃官大相曰论茝副相曰论茝扈莽各一人亦号大论茝扈莽各一人亦号大论小论又緫号曰尚论掣逋大抵论者吐蕃相也唐太宗时吐蕃大论薛东禄赞始入朝召对合防帝以琅邪公主外孙妻之东禄赞有子钦陵曰賛婆曰悉多于曰勃论诏其兄弟并当国钦陵子弓仁圣厯二年以所统吐浑七千余帐自归授左玉钤大将军封酒泉郡公始以其世官为论氏弓仁卒赠拨川郡王孙瑀以殿中监从李光弼破史朝义有战功封萧国公为英武军使论氏遂为唐名将家武威郡诚节生河东节度副使惟清袭爵其弟惟良鄜州防御使惟贞河南节度副使惟贤劔南节度使西平郡王惟明鄜坊节度使建安郡王惟贞生傪偕伾伾生唐侍御史晃又吐蕃使者论仲琮论岩等十数人宋论氏唐御史晃三世孙勍生衡衡生蕴蕴生叡叡生程侍御史程二子翊驾部员外郎翺长安簿
　　困没长
　　唐南诏传骠国古朱波也其王姓困没长名摩罗惹
　　二十八翰
　　汗
　　战国防楚有汗明春申君尝诏门吏为汗先生着客籍
　　馯
　　出姓苑音汗
　　炭
　　姓解曰西京杂记有长安人炭虬谨按西京杂记有长安庆虬作清暑赋托名相如乃盛行于世非炭氏也
　　犴【音岸】
　　汉书梁王傅睢阳人犴反师古注曰姓犴反名也
　　傼
　　集韵曰姓也音汉【案玉篇傼呼旰切音汉姓也广韵不载此字今附入翰韵】
　　干献
