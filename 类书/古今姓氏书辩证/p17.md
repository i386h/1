<!-- { "loadSidebar": true } -->
　　佘【视遮切】
　　元和姓纂曰今洪州有佘氏宋宣和间有奉议郎知抚州临川县事佘昌明
　　杷【蒲巴切】
　　本姓东楼公之后也后汉灵帝时注避董卓难改为杷氏元和姓纂又以杷为抱未知孰是
　　查【侧加反】
　　宋歙州休寜人查元方为殿中侍御史生道字湛然尝泣祷河而氷泮得鱼馈母仕至龙圗阁待制
　　樝
　　与查同
　　车非
　　后魏献帝次兄为车非氏孝文改为周氏周闵帝时赐周瑶姓为车非氏
　　车焜
　　后魏献帝封其疎属为车焜氏后改为河南车氏
　　车遽
　　世本曰齐有临淄大夫车遽氏
　　车成
　　出后魏河南官氏志
　　瑕吕
　　左传晋大夫吕甥一曰瑕吕饴甥杜注云瑕吕名饴甥
　　沙陀
　　本朱邪氏所处碛名因为部族之号朱邪赐姓李氏而沙陀未尝为姓元和姓纂以何据收之此必误也
　　沙咤
　　唐有蕃将沙咤利沙咤忠利
　　佘丘
　　其先齐公族食采佘丘因氏焉汉有侍御史佘丘炳又隠士佘丘灵居西河佘音蛇
　　蛇丘
　　王子年拾遗记有蛇丘氏出西王母神异传
　　华原
　　元和姓纂曰后周凤州刺史拓义华原罴生威周丰利公生韩皇右四府骠骑将军生善恵
　　霞露
　　出姓解
　　瑕丘
　　风俗通鲁桓公庶子食采瑕丘子孙氏焉谨按汉项羽纪传有瑕丘申阳者张耳嬖臣也先下河南郡迎羽河上故羽立申阳为河南王孟康曰瑕丘县之老人姓申名阳服防曰瑕丘属中山县申姓阳名独文頴曰姓瑕丘字申阳然则姓书用文頴之説创立此氏未必非误又瑕丘于春秋时未必在鲁而桓公之后自为三家不闻庶子为谁也

<子部,类书类,古今姓氏书辩证>
　　钦定四库全书
　　古今姓氏书辩证卷十三　宋　邓名世　撰
　　十阳【上】
　　阳
　　出自姬姓晋大夫阳处父为太傅其后有阳毕楚令尹阳匄字子瑕生宫厩尹阳令终令终生完及佗鲁陪臣有阳虎及其弟阳越前燕有北平阳耽其先徙居北平无终西京杂记司马相如以所着鹔鹴裘就市人阳昌贳酒又汉畵工下杜人阳望善布色
　　杨
　　周宣王少子尚父封为杨侯其地平阳杨氏县即汉之河东杨县也幽王犬戎之难杨侯失国及平王东迁实依晋郑以杨赐晋武公晋于是并有杨国司马侯对平公所谓霍杨韩魏皆姬姓是也晋武公生伯侨伯侨生文文生突羊舌大夫也食邑羊舌凡三县一曰铜鞮二曰杨氏三曰平阳突生职五子赤肸鲋虎季夙赤字伯华为铜鞮大夫生子客肸字叔向晋太傅食采杨氏生伯石字食我以邑为号曰杨石又曰杨食我食我党于祁盈盈有罪晋并灭羊舌氏叔向子孙逃于华山仙谷遂居华隂有杨章者生苞朗欵苞为韩襄王将守修武子孙因居河内朗为秦将封临晋君子孙因居冯翊欵为秦上卿生硕字太初从沛公征伐为太史八子鷃奋甝儵熊喜鹯魋喜字幼罗汉赤泉严侯生敷字伯宗赤泉定侯生裔字毋害裔生敞字君平丞相安平敬侯二子忠恽忠安平顷侯生谭属国安平侯二子寳并寳字稚渊二子震衡震子秉秉子赐赐子彪四世太尉震字伯起五子牧里秉让奉牧字孟信荆州刺史富波侯二子统馥十世孙孕孕六世孙渠渠生铉燕北平郡守生元寿后魏武川镇司马生恵嘏太原郡守恵嘏生謇烈謇汲郡太守烈平原太守生寜逺将军祥祥生忠隋太祖武元皇帝太祖生坚字那罗延隋髙祖文皇帝文帝生太子勇炀皇帝广炀帝生元徳太子昭世宗孝成皇帝昭生侑倓侗侑酅国公生行基行基生棻字徳顺棻生温温生幼言皆嗣酅公倓字仁安燕王侗字仁谨恭皇帝炀帝名广子暕字世朏齐王生正道唐尚衣奉御正道生崇礼户部尚书太府卿崇礼生慎余慎名慎矜慎余吏部郎中少府少监慎矜户部侍郎生岳州刺史谏慎名洛阳令观王房本出渠孙兴后魏兴平郡守生国国孙绍后周特赐姓屋吕引氏隋初复旧后以士雄封观王士雄生恭仁相唐髙祖生思谊思训思讷思训左屯卫将军有传生左卫将军嘉本嘉本生慎交慎交生洄洄生悦自慎交以下三世为驸马都尉恭仁弟綝续纲恭道师道续都水使者农公生思简思祥思止思止字不殆唐潞州刺史湖城男生执柔执虚爱业执一执柔相武后师道相唐太宗生豫之士雄弟士贵隋道抚二州刺史邢国公士逹隋纳言始安恭侯皆有世系至六世孙孕五世孙隋辅国大将军河东公赞生初光禄大夫华山郡公初裔孙播世居扶风生炎字公南相徳宗炎生朗殿中侍御史汉太尉震子奉字季叔后汉中书侍郎城门校尉八世孙结慕容氏中山相二子珍继珍魏上谷太守生清河太守真真生懿洛州刺史农简公懿生顺津顺字延伯冀州刺史三门县男徙居河中永乐生琛仪同三司平乡县公琛生汪字元度隋梁郡通守汪生唐库部郎中令本令本生友谅志谦志诠友谅昊陵令生宣州司户参军珣珣生钊后赐名国忠相唐明皇事具外戚及奸臣传四子暄太常卿晓殿中少监朏鸿胪卿驸马都尉晞太子中允志谦生蜀州司户元琰元琰生殿中监铦次工部尚书元珪元珪生太仆卿驸马都尉锜次国子司业元璬生湖州刺史鉴铦锜鉴皆国忠兄弟也顺弟津字罗汉后魏司空孝穆公三子愔暐岐愔字遵彦北齐尚书令开府岐王徙居遵武自津及愔并有名四世同居伯叔兄弟为公卿三十人遵彦生长安尉行表行表生敏及綝綝字再思相唐武后中宗弟亮润寂润字温玉唐国子祭酒朔城公生回侃侃白水令生缜纮绘绾绾字公权相代宗生监察御史宏防越公房本出中山相结次子继继生晖洛州刺史谥简晖生河间太守恩恩生越恭公钧号越公房钧生暄字宣和西魏度支尚书生敷字文显后周汾州刺史临正壮武公【按隋书敷諡忠壮与此本互异临正二字亦疑误】敷生素字处道隋尚书令司徒楚景武公生元奬积善元感积善上仪同其孙悟灵唐钱塘令生寜州司马幼烈幼烈生三水丞藏器藏器生遗直濠州録事参军遗直生发假收严发生杰字文逸收字藏之相宣宗严字凛之兵部郎中判度支生渉字文川相昭宗子凝式有名节自朱梁至周未尝出仕常称心疾官至太子少师素弟约慎岳岳隋万年令苍山公生宏礼宏文宏武宏礼宏武相继为唐中书侍郎时号杨家二宏宏礼后为太府少卿宏武相髙宗生元亨元裕元禧元袆元咸皆刺史越恭公次子俭字景则西魏侍中夏阳静侯生文升文休文异文异字文殊隋刑部尚书吴州总管乐昌侯生安仁安仁生徳立徳立孙隠朝郃阳令生临汝令燕客燕客生审及寜寜国子祭酒四子汝士虞卿汉公鲁士分为四院汝士字慕巢刑部尚书东川节度赠太师三子知温知逺知至知温生开物开物生及善宏善慕义令庆知至生整恊恪贻徳虞卿字师臯工部侍郎京兆尹生知退元孙知权磻思方坛堪知退生赞禹赞图绪济【按唐世系表知退生赞禹赞图绪济业五人此脱业一人名】赞禹生澄赞图生如初韦之绪生齐业【按唐世系表绪之下不载所生此云生齐业齐葢济字之误复以齐业作一人名误】元孙生球赞辞球生校六校七知权生甸恂恂生康儿道冲磻生安期坛生延叟【按唐世系表叟作史此误】堪生承休承休生岩字光逺仕吴越为丞相有子八人号吴越丞相房汉公字用乂天平军节度使检校户部尚书赠太保生思愿辉筹范諲符知章篆筠籧簴管辉生沼筹生寓范生瑄玢璨瑄生毅敬基让烈玢生思已毅生正度基生正礼正谏正弁正表正用正伦正仪鲁士字宗尹长安令赠工部尚书生希古仁赡思实崇鼎源嶓希古生徴仁赡生岘峤思实生敬福郁源嶓生雍凡汝士兄弟四人共有二十七子三十六孙其间多知名者文异弟文伟俭少子也隋温州刺史安平公四子荣士积安济纂荣生武州刺史师驾部郎中防温令恪恪生国子司业元表司勲郎中元政元政生殿中侍御史志元志元生成名成规成名生凭凝凌凭字虚受刑部侍郎京兆尹生浑之凝字茂功司封郎中生厚之字谦人凌生同州刺史钦之【案唐世表作敬之此误】钦之生江西观察使戴字赞业越恭公少子寛字仁暄俭弟也周总管宜阳公生文纪字温范隋荆州总管阳山【按隋书文纪袭封华山郡公此作阳山误】恭公文纪生孝湛孝俨孝俨生宏毅洛州长史生瑾珪珪辰州司戸参军生冠俗奉天丞冠俗生单父尉太清太清生于陵字逹夫左仆射农郡公于陵四子景复卫尉卿嗣复字继之相文宗武宗生损及授绍复字绍之师复生拙字藏用又后汉益州从事杨竦破贼有功晋农杨氏凖有二子乔髦皆幼乔为裴頠所重髦则乐广所知凖曰我二儿裴乐所优劣也后周临汾公杨旉姓越勒氏赵国杨忠姓普六茹氏傥城公杨绍姓屋吕引氏旉孙宏武忠子隋文帝绍子雄皆复本姓唐有三王蛮白马氏之遗种杨刘郝三族世袭为王又松外蛮赵杨李董为贵族
　　
　　汉成都雄字子云生童乌九龄能与文今封子云成都伯从祀文宣王庙
　　羊
　　出自周官羊人之后以官为氏梁孝王客有羊胜善词赋泰山南城羊氏汉安帝时司校尉祲生儒桓帝时为太常儒生续字兴祖悬鱼不食者位南阳太守生京兆太守秘上党太守衜太常忱秘生魏郡太守祉车骑掾繇繇生四子秉给式亮晋大鸿胪忱晋侍中蒙隂侯生楷权楷生中书郎绥权生桂阳太守不疑绥生孚辅保保生粲戎咸粲宋广州刺史衜生发承祜发淮北防军生伦暨伊伦髙阳相暨阳平太守伊镇南将军暨生赠太常曼晋庐陵太守耽曼生贲秘书郎祜字叔子晋侍中太傅钜平成侯无子以兄子篇嗣侯位散骑常侍孙法兴嗣侯党桓诛耽生右仆射瑾辅国大将军开府仪同三司甘露威侯琇瑾生之晋开府仪同三司兴晋侯唐开元五年有太子詹事羊师度充营田使后魏羊祉暴酷人号为天狗赫连勃勃有征东将军羊狗谨按旧书云羊舌氏之后有单姓羊者误矣当羊斟仕宋时羊舌氏之族方为强家安得单姓之说
　　洋
　　州海陵多此姓自云因洋川为氏
　　良
　　出自姬姓郑大夫其族有良佐
　　凉
　　魏志有昌邑太子太傅凉茂山阳人必其先封于凉因氏焉
　　香
　　士人游宦南方者云二广有香氏不知其得姓之因旧姓书未有此氏谨按刘向新序有香居谏齐宣王为大室王召尚书书之曰寡人不肖好为大室香子止寡人也详此则六国已有香氏今増入
　　乡
　　见姓
　　商
　　出自商王之后以国为氏纣时有贤人商容周武王式其闾孔子弟子有鲁人商瞿字子木泽字子季元和姓纂曰卫鞅封商君子孙氏焉误矣左传齐大夫商子车商子游皆为戎御郑大夫商成公儆司宫者唐贞观所定扬州广陵郡四姓其一曰商
　　房
