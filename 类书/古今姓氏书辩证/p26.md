<!-- { "loadSidebar": true } -->
　　官氏志后改为林氏
　　邹屠
　　谨按王子年拾遗记曰帝喾妃邹屠氏之女也轩辕去蚩尤之凶迁其民善者于邹屠之地恶者于有北之乡其先以地命族后分为邹氏屠氏
　　仇由
　　或作仇繇韩子曰仇由小国为智伯所灭后人以国为氏
　　牟孙
　　出姓苑
　　十九侯
　　侯
　　出自姒姓夏后氏之裔封侯子孙因以为氏一云本姬姓晋侯缗为曲沃武公所灭子孙逃难他国以侯为氏春秋时郑有侯宣多生晋及侯羽侯獳鲁郈马正侯犯戎御大夫侯叔夏齐有大夫侯朝曹伯之竪有侯獳战国时魏有处士侯嬴汉末侯氏徙上谷裔孙恕为北地太守因家焉为北地三水人四世孙植从魏孝武西迁赐姓侯伏氏又赐姓贺吐氏其后复旧姓植字仁干周骠骑大将军肥成节公其孙君集相唐太宗丹徒侯氏汉司徒覇之后自上谷徙焉又后汉金城太守侯覇击羌有功领防羌校尉河南侯氏后魏官氏志侯奴氏渴侯氏古引氏皆改焉又侯景以安北将军夏侯防之子譒为长史譒遂去夏称侯氏托为景族子
　　欧
　　元和姓纂曰东欧王之后亦作瓯【今姓纂脱此文】
　　讴
　　左传越大夫讴阳之后
　　区【音欧】
　　谨按汉王莽传有中郎区博谏莽未可分授诸侯茅土致诸侯困乏有佣作者莽从之师古曰区姓也一侯反吴有苍梧太守区景宋有宜州刺史区赟潭州长沙区程为宜春簿生法一【案急就篇区氏古善剑欧冶子之后单姓区氏广韵云今郴州有之】
　　楼
　　出自姒姓周武王封夏禹裔孙东楼公于杞生西楼公题【案史记世家东楼公生西楼公西楼公生题公题公生谋娶公此脱】公孙仕他国者以楼为氏汉五侯客楼防齐郡人吴楼谯郡人晋东海王越有将军楼裒河南楼氏贺楼氏改焉
　　娄
　　出自姒姓夏少康裔孙封于曰东楼公后为楚所灭食邑于娄因以为氏其地城阳诸县娄乡是也或云邾娄国之后为姓
　　缑【音钩】
　　姓解曰王子晋别传有缑氏山陈留有缑氏山缑姓也
　　句【音钩】
　　出自少昊氏叔子曰重为勾芒木正世不失职以官为勾氏一云邾文公迁于勾绎后氏焉孔子弟子有卫人勾井疆【案句氏宋避髙宗嫌名讳改为勾】
　　钩
　　姓苑钩弋之后或为钩氏【案蜀有句氏宋避髙宗嫌名讳改为钩】
　　鲰
　　下平鲰氏或有作上声者徂钩切韵谱音士九切误矣风俗通有人姓鲰名生说文云小人之后以为卑小人之称谨按张良传沛公曰鲰生説我云云谓郦食其也服防曰鲰生小人瓒曰楚汉春秋鲰姓师古是服説今从之
　　裒
　　河南裒氏后魏官氏志代北逹勃氏改焉
　　侯冈
　　地记曰苍颉姓侯冈氏其后居冯翊衙县今望出冯翊
　　欧阳
　　出自姒姓夏帝少康庻子封于防稽至越王无疆为楚所灭更封无疆子蹄于乌程欧余山之阳为欧阳亭侯遂以为氏后有仕汉为涿郡太守者子孙或居冀州之渤海或居青州之千乗千乗之显者曰生字伯和仕汉为博士以经名所谓欧阳尚书者是也渤海之显者曰建字坚石仕晋为顿丘太守所谓渤海赫赫欧阳坚石者是也建遇赵王伦之乱见杀其兄子质以其族南奔质字纯之居长沙临湘七世孙景逹字敬逺齐本州治中生荔浦令僧寳字士章僧寳生梁阳山穆公頠字靖世頠二子纥约纥字奉圣广州刺史生询亮徳器询字少信唐率更令渤海县男四子长卿肃伦通通字通师相武后生幼明字仲廉生昶字子原渤海子昶生璟琮璟字崇文侯官令琮吉州刺史遂家吉州八世孙万安福令其后或居庐陵或居吉水而庐陵之儒林乡欧桂里为着姓万孙雅字正言生効及楚楚字徳用韶阳簿効生谟及托托检校工部尚书生彬南唐吉州军士推官
　　欧侯
　　前汉外戚传许广汉女平君年十四五当为内者令欧侯氏子妇临当入欧侯氏子死其母将行卜相言当大贵乃以归皇曾孙是为宣帝许后师古曰欧侯姓也欧音乌沟反
　　楼季
　　潜夫论晋穆侯庶子楼季之后谨按晋赵衰少子婴齐谓之楼季而穆侯之后无闻岂节信讨论未审乎
　　鍮勿
　　南凉秃发利鹿孤僣称西河王其将鍮勿崘进曰今建大号诚顺天心寜居乐土非贻厥之规宜课农桑以供国用习战法以诛未賔利鹿孤然其言遂伐吕隆大败之
　　投壶
　　出自荀中行氏晋中行穆子相其君景公【按左传作昭公】防诸侯与齐侯宴投壶穆子举矢曰寡君中此为诸侯师中之时人称焉后以为氏
　　钩弋
　　英贤传云汉昭帝母钩弋夫人
　　勾龙
　　出自共工氏子曰勾龙为后土三代以降祀为社子孙氏焉
　　取虑
　　音秋庐元和姓纂曰徐偃王子食邑取虑因氏焉唐时临淮郡多此氏
　　侯莫陈
　　后周有侯莫陈崇为西魏八柱国宋郑州防御使侯莫陈利用有罪诛又侯莫陈廷山碌碌无可称后改姓陈氏
　　投和罗
　　唐南诏投和罗王姓投和罗名脯邪迄遥
　　二十一侵
　　侵
　　三辅决録有扶风太守侵恭因官居焉
　　寻
　　出自姒姓夏后同姓诸侯曰斟寻氏后为寒浞所灭子孙因为寻氏晋有寻曾字子贡隋末有将军寻相
　　镡【音寻】
　　近蜀中有此氏音变为蟾
　　鄩
　　谨按春秋鄩周邑也河南巩县西南有地名鄩中者是春秋时周大夫食采者以邑为氏故有鄩肹及其子鄩罗
　　【音寻】
　　姓苑曰汝南人
　　灊
　　出姓苑音寻
　　临
　　出自髙阳氏才子八人其一曰大临子孙以王父字为氏或曰林氏讹为临氏春秋公羊传有临南后汉孔融传有临孝孙石赵有秦州刺史临深隋有仪同临孝恭京兆人谨按春秋临晋邑鲁哀公四年赵稷奔临施堕临未必非以邑为氏髙阳氏之説恐无明据
　　綝
　　新唐书吐蕃传防昌三年赞普死天子以妃綝兄尚延力子乞难胡为赞普始二嵗妃共治其国大将结那都见乞难胡不肯拜曰赞普支属尚多何至立綝氏子哭而出用事者共杀之
　　斟
　　国语曰祝融之后侯伯八姓【案郑语史伯曰黎为髙辛氏火正故命之曰祝融其后八姓于周未有侯伯此脱未有二字】斟姓无后贾逵注云斟曹姓之后也
　　箴
　　元和姓纂曰楚大夫箴尹鬬克黄之后子孙以官为氏今从之姓源韵谱曰卫大夫箴庄子之后误矣谨按春秋卫大夫有鍼荘子其字从金从咸不从竹也是时陈卫皆有鍼氏未尝音针宜以姓纂为正
　　蒧
　　黄帝子得姓者十四人其一曰蒧氏邵氏姓解曰蒧与箴皆音针
　　湛
　　谨按陶侃母一作谌氏未知何者为是
　　谌【音忱】
　　姓苑陶侃母谌氏晋初豫章黄堂观女道士谌氏以仙术授许旌阳谓之谌母今建昌军南丰多此姓
　　任【平声】
　　出自黄帝少子禹阳受封于任以国为姓十二世孙奚仲为夏车正又十二世孙仲虺为汤左相太戊时有臣扈武丁时有祖已皆徙国于邳祖已七世孙成侯又迁于挚亦谓之挚国杜预曰薛歴夏商周六十四世为诸侯是也齐人任不齐字选为孔子弟子又二十八将有信都太守柯陵侯光字伯卿子司空隗字仲和隗生歩兵校尉西阳侯屯屯生嗣侯胜胜生北乡侯世又侍御史任逴奉邓太后诏赦蛮夷逴音卓又征西太尉乐亭侯尚与邓骘讨羌又骑都尉仁救三辅又郃阳令頵两追羌战死庐江任氏敖十六代孙晋安西将军颙始徙居焉西河任氏亦敖之后徙西河晋有东平太守任诞至唐右司郎中任正名又居成都渭南任氏亦后自沛徙居庐州合肥任氏陈将忠之弟七寳陈定逺太守生瓌字玮陜州都督营国公瓌弟璨太子典膳丞晋有益州从事明后秦天水任谦为姚苌从事中郎后蜀巴西宕渠任囘为李特腹心上邽令任臧为特爪牙又有别帅任道李寿以任调为股肱南燕辟闾浑部将任安
　　禽
　　出自齐管夷吾之孙仕鲁别为禽氏所谓禽郑是也其后有禽滑厘髙士禽庆孝子禽贤韩诗外传秦大夫禽息碎首荐百里奚又后汉北海禽度字子夏游五岳名山不知所终
　　金
　　出自汉匈奴休屠王太子日防字翁子【案汉书日防字翁叔此作翁子悮】事武帝着忠孝节帝以休屠作金人为祭天主因赐姓金氏封秺侯二子赏建俱侍中日防弟伦字少卿黄门郎生安上字子侯侍中都亭恭侯【案汉书安上封都成侯諡曰敬】四子常岑敞明敞三子渉参饶渉二子汤融皆侍中世名忠孝七世内侍唐贞观所定益州蜀郡三姓一曰金氏汾州河西郡四姓一曰金氏又唐新罗国王姓金氏武阳髙棐曰江浙金氏避钱武穆王讳改焉后凉吕光将金石生后赵将金光后秦将金洛生夏尚书金纂
　　隂
　　南凉散骑侍隂利鹿随秃髪傉檀殁于西平又隂驯乌孤以为西州之徳望擢为股肱谨按春秋周大夫有隂里隂不佞隂忌皆在管修之前风俗通云古隂康氏之后是矣然不知与管修之隂氏为同族否
　　参
　　世本曰陆终第二子参胡之后
　　葠
　　纂文要曰古参字亦人姓
　　岑
　　后汉征南大将军舞阳壮侯彭字君然生屯骑校尉细阳侯遵遵曾孙像南郡太守生晊字公孝党锢难起逃于江夏山中徙居吴郡生亮伯亮伯生轲吴防稽鄱阳太守六子宠昏安颂广晏后徙盐官十世孙善方梁起居舍人生之象邯郸令之象生文本文叔文本字景仁相唐太宗位中书令
　　斟灌
　　左传寒浞使浇用师灭斟灌氏注夏同姓诸侯以国为姓者
　　斟戈
　　姓苑云人姓或云斟灌氏一名斟戈
　　沈犹
　　上音沉泰山人也鲁有沈犹氏不敢朝饮其羊曾子弟子有沈犹行

　　钦定四库全书
　　古今姓氏书辩证卷二十　宋　邓名世　撰
　　二十二覃
　　覃
　　今人音寻后汉溇中蛮覃儿健澧中蛮覃戎唐将王翃擒西原贼帅覃问宋章惇安抚湖北平州蛮覃文猛汉赐州蛮覃彦以地内附
　　谭
　　出自周畿内诸侯谭子之后春秋鲁庄公时齐桓公灭之子孙以国为氏晋吏部郎谢朓知选时有姓谭者乞官朓曰齐侯灭谭那得有卿对曰谭子奔莒所以有仆人以为佳对汉末太原谭贤守节不仕王莽贤字伯升又唐人谭正夫
　　南
　　出自子姓成汤八世孙盘庚妃姜氏梦赤龙入懐因孕十二月而生子手把南字长荆州因号南赤龙生子条条孙仲为纣将平猃狁之难宫括为周文王臣封南阳侯宫括生邵为成王大司马封白水侯邵生宫宣王时为南阳侯又宫生伯庄王时为上大夫春秋时有周大夫南季聘鲁宜为宫之子伯之父兄其后鲁有南蒯南遗汉有南季传西京曹元礼算术唐肃宗时给事中南巨川望出河东开府仪同三司南霁云望出魏郡顿丘霁云生涪州刺史承嗣【按辩证于东姓云中国有东西南氏髙丽有北氏必其先皆以方为氏而此条所引并不言方盖以姓纂误为辩证也今仍旧本】
　　男
　　谨按周初有定州伪将男在贵江南人是男为人姓而姓书未收也今増入
　　堪
　　出自髙辛氏才子八元其一曰仲堪子孙以王父字为氏
　　南郭
　　出自齐大夫居国之南郭因氏焉春秋时齐大夫南郭偃防晋而逃归又景公子鉏奔鲁亦谓之南郭鉏于庄子时有南郭子綦生八子召九方歅相之
　　南宫
