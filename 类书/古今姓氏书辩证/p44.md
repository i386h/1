<!-- { "loadSidebar": true } -->
　　四十九宥
　　右
　　元和姓纂曰晋屠击将右行因氏焉谨按左公子之后为左氏则右氏亦右公子后姓纂以为右公氏故取屠击为证
　　祐
　　出姓苑
　　富
　　宋河内富氏赠工部侍郎伯瑫六子处谦绍麟绍宗南归绍绍钧处谦内黄令赠太师中书令兼尚书令邓国公生令荀一名暕商州马步军都指挥使赠太师中书令兼尚书令韩国公三子言尧相言都官员外郎赠太师中书令兼尚书令秦国公生弼字彦国歴相三朝开府仪同三司守司徒武宁军节度使同中书门下平章事致仕赠太师諡文忠公
　　俞
　　姓苑曰汉有俞连吴志孙韶伯父何本吴人姓俞集韵曰俞音胄姓也丑救切武阳髙棐曰一画为俞音余平声两画为俞音胄去声今衡州有此氏乃音丑盖音变也【按元和姓纂有侴氏亦引此俞侴疑即一氏】
　　廖
　　秦昭王时巴夷廖仲作白竹之弩射杀白虎唐末廖光圗作廖氏家集一卷今三峡闽中皆有此姓谨按后汉书更始传平林人陈牧廖湛注曰廖力吊反今世廖皆音料旧姓书多作力救反误矣宋南剑州廖氏刚字用中厯给事中御史中丞工部尚书罢为左朝奉大夫提举江州太平观【按宋史本传作提举亳州明道宫子四人皆秉麾节而此云生迟左承事郎爵位悬殊疑有脱误】生迟左承事郎又左文林郎拱字钦辰又景生防防生器器生揆政和八年上舎元生禔禔生奬奬生瑜字中美仲权生文宥文宥生洙洙生邦彦字世美并建炎二年进士建昌廖氏职方郎中询生正臣正臣生震震生容字季常宣和三年进士连州廖氏继华生永理奉议郎永理生玖朝奉郎玖生颙绍兴十五年进士荆门军廖氏彻生从从生正仲正仲生好义政和五年上舎安州廖氏正一字明畧承议郎秘阁校理生悟
　　秀
　　出姓苑
　　就
　　梁大通元年有营州就徳兴请降于魏
　　夀
　　风俗通吴王夀梦之后有夀越又有夀于姚汉末兖州牧夀良又方术传有夀光侯能劾百鬼晋太仆夀冲尚书夀悦宋有将军夀寂之韵谱曰汉有夀王议周鼎误矣夀王乃吾丘氏
　　宥连
　　后魏官氏志南方有宥连氏改为云氏
　　副吕
　　河南官氏志后魏副吕氏改为副氏
　　富陵
　　代北复姓出后魏官氏志
　　富吕
　　代北复姓出后魏官氏志
　　廖叔
　　古廖叔安之后秦惠公大夫有廖叔翘
　　五十
　　
　　周礼人掌其方之道治因以为氏
　　茂
　　孔至氏族杂録曰代北茂眷氏改为茂氏
　　鄮【音茂】
　　越人以郡为姓明州鄮县是也东汉有鄮孜
　　豆
　　后魏有将军豆世田豆代田豆本出并见魏书
　　窦
　　出自姒姓夏后氏帝相失国其妃有仍氏女方娠逃出自窦奔归有仍生子少康少康二子曰杼曰龙留居有仍遂为窦氏龙六十九世孙鸣犊为晋大夫常山及六卿分晋窦氏遂居平阳鸣犊生仲仲生临临生亶亶生阳阳生庚庚生诵二子世扈世生婴汉丞相魏其侯也扈二子经充经秦大将军生甫汉孝文皇后之兄也充避秦之难徙居清河二子长君广国广国字少君章武景侯二子定谊谊生赏袭章武侯宣帝时以吏二千石徙扶风平陵其后世系具唐宰相表后秦南羌窦鸯以地来降拜安西将军又安南强熈等叛推窦冲为主冲弟彰武与冲离贰冲遂奔汧川冲从弟统率其众降姚兴又大司农温后凉强弩将军窦茍吕纂亲将窦川
　　鬭
　　出自芈姓楚若敖娶防女生伯比别为鬭氏伯比生令尹子文司马子良其后世为楚令尹及县公世系具春秋人谱
　　漏
　　姓苑曰世掌刻漏之官因为氏焉
　　句
　　华阳国志王平句扶张翼廖化并为大将军时人语曰前有王句后有张廖今句氏望出平阳东都士大夫言其先仕蜀为句邑大夫因以命氏今成都嘉州皆为盛族亦有徙长安或髙邮者近世避讳有改为勾龙氏者有从金为钩氏者有从丝为絇氏者
　　窦公
　　风俗通曰魏文侯时乐人窦公氏献古文乐诗书一篇
　　豆卢
　　本姓慕容氏燕主廆弟西平王运生尚书令临泽钦侯制制生右衞将军北地愍王精精降后魏代北人谓归义者为豆卢因赐姓豆卢氏居昌黎棘城唐宰相钦望世系具唐表后唐庄宗相豆卢革有传
　　茂眷
　　孔至曰后魏改为茂氏
　　鬭比
　　英贤传云鬬伯比孙耆仕晋因氏焉
　　鬭强
　　若敖生强因氏焉谨按此氏即左传所谓鬭御彊也
　　鬭文
　　鬭子文之后为鬬文氏
　　鬭班
　　世本鬬强生班因氏焉
　　鬭于
　　出姓苑
　　戊地
　　唐西域传康居九姓一曰戊地
　　五十一幼
　　谬
　　后汉有谬彤亦作缪
　　五十三勘
　　赣娄
　　汉艺文志齐隠士赣娄子著书五篇
　　五十四阚
　　阚
　　谨按春秋阚邑在齐鲁间鲁昭公在干侯取阚是也齐大夫食邑者氏焉
　　淡
　　姓苑云临川人谨按今临川有此氏
　　五十九鉴
　　监
　　元和姓纂曰卫康叔为连属监因以为氏姓书皆以为去声今两存之
　　六十梵
　　泛【音泛】
　　北史尒朱荣传魏庄帝时荣奉驾向洛阳宫武衞将军泛礼苦执不听荣迁都又汉末陈宫使将泛嶷取范范令渐允杀嶷以归曹公姓书未有泛氏今増入






<子部,类书类,古今姓氏书辩证>
　　钦定四库全书
　　古今姓氏书辩证卷三十五　宋　邓名世　撰入声
　　一屋
　　屋
　　后魏官氏志屋引氏改为屋氏
　　谷
　　春秋谷伯绥之后国在南乡筑阳县北唐时为均州子孙以国为氏
　　谷
　　唐有马璲大将谷秀河南谷氏后魏谷防氏改焉熙寜姓纂魏昌乐谷氏唐谏议大夫文馆学士谷那共孙倚相为秘书省正字生崇仪右金吾衞大将军生从政
　　秃
　　国语祝融后八姓一曰秃封于舟人周灭之
　　甪【音禄】
　　见吕静集韵四皓有甪里先生有甪氏亦为甪里氏谨按崔偓佺罢肥乡主簿时太宗皇帝闻其有学问召问曰四皓中一先生姓或以为用上一撇或以为用上一防偓佺对曰秦程邈撰书训仆贵易使也因此世传之字与古不同臣闻刀为角两防为甪音鹿一防一撇皆不成字谨按説文兽也象形汉律歴志触也物触地而出戴芒也又曰音斛诗麟之振振公族东方朔传臣以为龙又无谓之为虵又有足董仲舒传予之齿者去其傅其翼者两其足朱云传五鹿岳岳朱云折其太一与木叶一与辱叶一与族叶三与足叶并卢谷切本止一字后世又作讫岳切耳偓佺之説非也岳虞欲切后汉有甪若叔
　　禄
　　河南禄氏后魏骨咄禄氏改焉唐泾阳有此姓
　　鹿
　　战国防有鹿毛夀尝説燕王哙逊位子之汉有巴郡太守鹿旗因家焉望出巴郡又官氏志鹿桓阿鹿孤氏后改为鹿氏望出河南赫连勃勃有平东将军鹿奕子南凉鹿暠为文武之秀杰　宋陈州项城鹿氏益州司户防军元昌生正伦西头供奉官正伦生经经生敏求字好古绍圣元年进士
　　录
　　集韵曰人姓音録
　　镞
　　姓苑曰子木反彭城人亦作鉐
　　鎐【音镞】
　　姓解曰天口切【案鎐韵字作鉐急就篇鎐氏出彭城集】
　　卜
　　风俗通曰氏于事者巫卜陶匠是也春秋鲁有大夫卜齮鲁庄公车右卜国刘聪之臣有卜抽卜崇卜干卜泰　河南后魏须卜氏改为卜氏唐开元中有处士卜隐之
　　木
　　前燕夀光末【案慕容隽僭位改元光夀此悮】兵集邺城盗贼互起毎夜攻刼晨昏断行捕诛贼首木骨和等百余人乃止唐百济大臣八姓其一曰木氏
　　沐
　　今详説文沐水在青州然或以水氏
　　福
　　唐突厥传武后遣将军嵎夷公福顺富为总管
　　幅
　　出姓苑
　　伏
　　汉济南伏生名胜字子贱四世孙孺客于琅邪东武因家焉伏孺生理字君游为髙宻太守以诗授成帝故齐诗有伏氏学理生大司徒阳都侯湛字惠公湛生隆翕咸隆字伯文光禄大夫子瑗为郎中翕生光光生晨位特进生屯骑校尉无忌采集古今为伏侯注八卷无忌生大司农质质生完皆嗣阳都侯自伏生以后世传经学清净无竞故东州号为伏不鬬湛同产兄弟恭字叔齐为司空　洛阳伏氏子成为晋平北将军姚襄左部帅
　　复
　　汉年表有昆侯复絫【案汉功臣表作昆侯渠复絫】
　　服
　　周内史叔服之后以字为氏汉江夏太守服彻后汉九江太守服防注汉书旧望江夏
　　澓
　　汉东海澓仲翁为宣帝师服防曰澓音馥师古曰房福反
　　缩
　　古今人表有缩髙安陆人能辞大位以全父子之义
　　陆
　　出自妫姓田完裔孙齐宣王少子通字季逵封于平原般县陆乡即陆终故地因以氏焉通諡曰元侯生恭侯发为齐上大夫发二子万臯臯生邕邕生汉太中大夫贾万生烈字伯元吴令豫章都尉既卒吴人思之迎其丧葬于胥屏亭子孙遂为吴郡吴县人其后有颍川枝荆州枝丹徒枝乐安枝鱼圻枝谏议枝侍郎枝世系具唐宰相表谨按吴陆氏三相五侯将军十余人又吴郡陆英子玩玩子始始子万载万载子子真五世为侍中又南齐陆慧逺慧彻慧晓慧恭【案唐世系表慧俱作惠】皆子真之子房望最髙时人称非四慧之子孙不得称望族也后魏大将军河南陆倕封惠平王子丽封平原王子定国封东都王陆氏三世封王唐初定河南陆氏旧在乙门唐陆元方与子象先景融景融子禹锡翘三世皆为中书舍人
　　麴
　　西凉有右丞相麴景后蜀李特以麴歆为爪牙南燕司空麴仲南凉记室监麴梁明又有麴承明为文武之秀杰
　　蔌
　　姓苑曰竟陵人
　　淑
　　前燕咸和九年慕容皝遣威将军淑虞攻乌丸悉罗侯于平岗斩之
　　育
　　集韵曰姓也亦作毓
　　祝
　　河南祝氏魏吐缶氏改为祝氏
　　叔
　　元和姓纂曰八凯叔达之后或晋大夫叔向后误矣谨按春秋叔氏出自姬姓鲁文公少子曰叔肸宣公簒立叔肸不义其兄所为终身不食其禄别其族为叔氏春秋书公弟叔肹者是也肹生婴齐婴齐生叔老老生弓弓生辄辄生鞅鞅生谊谊生还还生青青生世仕鲁为大夫　河南叔氏后献帝叔父乙旃氏之后改焉
　　菽
　　西域天竺人姓
　　畜
　　出自非子之后畜牧汧渭之间马大蕃息支孙氏焉
　　鄐【许六切】
　　出自楚大夫雍子奔晋晋人与之鄐以为谋主因以邑为氏汉有东海太守鄐熙因官居焉今望出东海
　　竹
　　谨按后汉书夜郎竹初有女子浣于遯水有三节大竹流入足间闻其中有号声剖竹视之得一男儿归而养之及长有才自立为夜郎侯以竹为姓武帝元鼎六年平南夷为牂牁郡夜郎侯迎降天子赐其王印绶后遂杀之夷獠咸以竹王非血气所生甚重之求为立后牂牁太守吴霸以闻天子乃封其三子为侯死配食其父今夜郎王有竹王三郎神是也
　　竺
　　东莞竺氏后汉拟阳侯竹晏之后报怨有仇以其仇为名士不改其姓乃加二字以存夷齐而移于琅邪莒县其孙竺固为后汉侍中至晋竺毅自莒县徙居始平元和姓纂曰本天竺胡人归中国为竺氏误矣
　　郁
　　后赵有索头郁鞠率众三万降石虎
　　肃
　　韵谱曰八元仲堪諡肃后世为氏或云肃慎氏之后元和姓纂曰成肃公之后梁有西丰侯肃正德皆误矣正德姓萧非肃氏
　　宿
　　魏王珪妻以宗女拜上将军赐姓宿氏
