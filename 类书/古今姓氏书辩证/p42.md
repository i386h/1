<!-- { "loadSidebar": true } -->
　　世本宋司徒华定后为干献氏
　　二十九换
　　贯
　　姓苑曰战国防齐有贯珠汉初赵相贯髙后汉防羌校尉贯友石勒有法曹令史贯志出自古贯国之后为氏周初分鲁侯以贯国之鼎明堂位所谓贯鼎是也
　　灌
　　谨按春秋传云斟灌为过浇所灭因氏焉
　　冠【去声】
　　刘聪尝使冠威监东宫
　　奂
　　出姓苑
　　段
　　三辅决録曰段氏李老君之自出段干木之子隐如入关去干字误矣段以字段干以地本为二族不可合为一事也前秦扶风太守段铿望出冯翊后秦黄门郎段章以儒术侍讲东宫后凉建康太守段业后燕太保段崇慕容寳母段氏尊为皇太后又赵国侍郎段平子长上段速骨杀乐浪王宙叛伏诛段仪及段温收部曲于内黄段木延弑慕容冲前将军思悔侯段玑殿中将军段讃讃子泰南燕徐州刺史段宏奔魏散骑常侍段封伏诛又左军将军段晖前燕鲜卑别部段辽及弟兰兰子龛前燕伏顺将军龛弟罴钦族人劲勤劲尚书郎南凉安北将军段茍又段懿武威之宿望西秦中尉段【案晋书乞伏炽磐载记作段晖为中尉】唐临淄人段志典禁卫军门不夜开太宗以为真将军
　　爨【取筭切】
　　隋南宁夷爨翫降拜昆州刺史先是爨瓉窃据南宁州乃汉牂牁地梁遥授刺史其子震相承为酋帅太平公史万岁击平之唐武后时有中郎将爨寳壁今望出晋江
　　冠军
　　谨按应劭注汉地里志曰南阳郡冠军县武帝置故穰卢阳乡宛临洮聚也武帝以封霍去病去病频出征匃奴功冠诸军故曰冠军然则后人以邑为氏穰宛皆南阳县名洮音桃
　　段干
　　出自李氏臯陶之后混元皇帝伯阳有子曰宗仕魏有功封于段干后以邑为氏
　　三十谏
　　谏
　　元和姓纂曰周礼有司谏子孙以官为氏汉有治书侍史谏忠见风俗通
　　晏
　　出自姜姓齐公族晏弱为卿諡桓子弱生平仲婴婴生圉及其族晏晏父戎为齐大夫南燕尚书郎谟青州人
　　豢龙
　　出自古诸侯飂叔安裔子董父实甚好龙能求其嗜欲以饮食之龙多归之乃扰蓄龙以事帝舜帝赐之姓曰有董氏曰豢龙豢龙官名官有世功则又以官为氏御龙亦如之
　　三十一襉
　　蕳【音慢】
　　集韵曰胡苋切姓也读若绽姓苑又音漏
　　三十二霰
　　倩【仓甸切】
　　出集韵
　　练
　　姓苑云南康人今建安多此姓自言先世仕闽食邑于闽之练乡因以为氏
　　见
　　同州人又音睍
　　防
　　出姓苑防奴甸切同州人又音睍
　　殿
　　崇宁间有商人殿全自防州石城徙居抚州自言本姓犯宣祖讳下一字建隆中其祖以讼至县县令因字形更为殿氏
　　县潘
　　礼记卫太史栁庄卒君与之邑裘氏与县潘氏裘县潘皆邑名以邑为氏故元和姓纂曰卫大夫有县潘氏
　　三十三线
　　鲜
　　集韵音线韵谱曰本音平声亦有音变而为去声者
　　单
　　韵谱广韵上去声皆有单氏而二书主吴音多以上声为正姓纂亦然今详字有两音须审择其一不宜皆出以误后学今世单氏人皆呼去声合移入去声三十三线为定
　　谴【牵去声】
　　出姓苑谴氏辽东人
　　援
　　出姓苑
　　眷
　　元和姓纂曰代北茂眷氏改为眷氏
　　防
　　与恋同汉有南郡太守恋秘
　　卞
　　谨按庄子汤时有卞随又春秋时鲁晋皆有卞邑未知何独出于曹也【案广韵谓本曹叔振铎之支子封于卞遂以建族原本不载此文似未明晰今附以备考】
　　弁
　　刘曜有太史令弁广明
　　羡
　　出姓苑
　　鄯善
　　西域国人以国为氏
　　羡门
　　秦始皇时燕人羡门子髙称有仙道形解销化之术








<子部,类书类,古今姓氏书辩证>
　　钦定四库全书
　　古今姓氏书辩证卷三十三　宋　邓名世　撰
　　三十五笑
　　召
　　出自姬姓周同姓功臣曰太保奭食王畿之召邑为天子三公谓之召公分陜以主诸侯谓之召伯裔孙召穆公虎至简公盈皆袭爵土为王卿士其支庶仕诸侯以国为氏者齐有召忽秦有东陵侯召平及召不疑
　　尞【音燎】
　　本姓牛氏魏将军牛金为司马宣王所杀子元定避难安定改姓尞氏
　　召伯
　　元和姓纂曰左传召伯奂之后
　　少正
　　邵氏曰鲁有少正卯谨按周书康诰少正【案少正御事出酒诰此作康诰误】盖小宰小司徒之类周制六官之长曰正则其贰谓之少正孔子诛卯盖其先必因官以少正为氏不然则少正卯之官尔
　　少师
　　英贤传鲁有少师阳少师庆谨按乐官有少师古人世官或有以为氏者然阳庆特称其名
　　少叔
　　谨按邵氏以仲尼弟子为少叔乗误矣乗乃歩叔也
　　少西
　　出自妫姓陈公子夏之后别为少西氏
　　少王
　　邵氏以小王桃甲为少王氏误矣左传无少王氏
　　少施
　　世本曰施父之后支孙为少施氏杂记曰孔子曰吾食于少施氏
　　三十六效
　　豹
　　出自髙辛氏子八元叔豹之后
　　淖【音閙】
　　谨按楚将淖齿杀齐湣王又汉江都易王羙人淖姬集韵人姓音卓未知孰是又汉成帝召赵飞燕及其女弟入宫姿性秾粹左右见之皆啧啧嗟赏有宣帝时披香博士淖方成在帝后唾曰此祸水也灭火必矣
　　校师
　　姓源韵谱曰郑人欲毁乡校子产曰是吾师也因有校师氏误矣
　　三十七号
　　到
　　元和姓纂曰楚令尹屈到之后以王父字为氏宋梁间有到彦之到溉到洽望出彭城太原谨按李延夀南史曰到氏楚大夫屈到后误也屈到字子夕古人以王父字为氏无氏其名者疑到氏之先别有所本宋齐以来彭城武原到氏彦之字道豫宋南豫州刺史建昌忠公与王华王昙首皆配食文帝庙庭长子元度益州刺史少子仲度嗣爵为骠骑从事中郎兄弟并有才用皆早卒仲度子防贲遁坦贲袭建昌公后还爵于防遁南海太守防五兵尚书子沆字茂□梁殿中曹侍郎坦齐中书郎三子沼溉洽俱知名溉字茂灌梁金紫光禄大夫散骑常侍子镜字圎照太子舍人生荩丹阳尹丞洽字茂防梁御史中丞寻阳太守諡理子子仲举字徳言陈侍中尚书仆射子郁尚陈公主官至宣城太守梁武帝尝谓任昉曰诸到可谓才子昉曰臣尝窃议宋得其武梁得其文陆倕诗曰既有絶尘到谓溉洽兄弟也
　　□
　　音到亦呼作瀑集韵音号后魏河南姓也
　　郜
　　出自姬姓晋有髙昌长郜玖
　　操
　　隋大业末有鄱阳贼操天成自号元兴王建元始兴又有操师乞亦鄱阳人自号元兴王建元天成谨按新唐书林士宏传隋末饶州鄱阳人操师乞为盗自号元兴王建元天成大业十二年据豫章为隋治书侍御史刘子翊讨杀之今依新书
　　
　　酷吏传有南阳豪猾大姓孔二家
　　漕【去声】
　　汉书防侠传注漕姓也
　　好【去声】
　　与好同说文曰皆人姓呼报切
　　悼
　　出姓苑与同
　　三十八个
　　贺
　　后燕有清河太守贺耕南凉傉檀将贺连宋忻州定襄贺氏易州刺史惟忠善守邉有传生昭庆西京作坊使知通逺军　开封陈留贺氏右千牛卫率府率景思女为孝惠皇后后兄懐浦六宅使平州团练使生令图平州团练使知雄州与其父首谋北伐一嵗中父子俱陷焉有传　蔡州贺氏中散大夫应诚生抚辰光禄大夫抚辰生坦奉议郎坦生允中字子忱吏部员外郎左朝散郎福建路转运判官　洛州贺氏信生百祥朝议大夫百祥生勉及宗彦临晋令勉承议郎生希仁绍圣四年进士　济南贺氏九臯生适中秉义郎适中生旂朝散郎二子绂宣和三年进士絪宣和六年进士　防稽贺氏铸字方回旧字师圣以文词称　齐州临邑贺氏光禄卿志诚生仅中散大夫二子防太庙斋郎随邓州司法参军随生卫政和五年上舍　宻州贺氏寛生良臣良臣生玮承议郎玮生端绍圣四年进士权生汉臣朝奉大夫汉臣生珪朝奉大夫珪生天觉政和五年上舍
　　贺兰
　　周书贺兰祥传曰其先与魏俱起有纥伏者为贺兰莫何弗因以为贺兰氏唐贞观所定洛州河南郡十四姓一曰贺兰按北人八族有贺兰氏自称李陵之后居贺兰山下因以为氏后改为贺氏支属亦有不改者
　　贺若
　　北俗谓忠正为贺若后魏孝文时代人皆改单姓唯贺若氏以先祖有忠正之称不改仍为贺若氏
　　贺遂
　　晋初稽胡楚赐姓呼延居西夏州后魏呼延勒为定州刺史居定阳镇赐姓贺遂其后音讹又改为贺恱
　　贺娄
　　河南髙仙芝破勃律时有禆将贺娄余闰
　　贺敦
　　孔至姓氏杂録曰后魏贺敦氏改为贺氏
　　贺頼
　　南燕有辅国将军辽西公贺頼卢后为北人八族贺氏匃奴单于贺頼头率部落三万五千降慕容隽拜宁西将军封云中郡公
　　贺鲁
　　出后魏官氏志贺鲁改周氏
　　贺葛
　　出后魏官氏志后贺葛改葛氏
　　贺儿
　　贺儿改儿氏
　　贺六浑
　　北齐神武之姓
　　三十九过
　　播
　　商贤人播鼗武误矣谨按播鼗乐师也非以官氏
　　破丑
　　唐时党项居灵山者曰破丑氏
　　破六汗
　　后魏三字姓
　　破多罗
　　后魏代北人姓后改为潘氏
　　四十祃
　　谢
