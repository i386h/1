<!-- { "loadSidebar": true } -->
　　杜伯为宣王大夫无罪被杀因失其国子孙居杜城者为杜氏而仕晋晋太子申生之傅曰原欵韩厥之御曰溷罗平公之宰夫曰蒉其族在秦者曰回在鲁者曰桥曰泄回以力闻桥以母防宫中无相得名所谓杜氏之葬在季武子寝西阶下者是也泄事叔孙氏忠于其君避季平子难奔楚生大夫绰绰生段叚生赫为秦大将军食采南阳衍邑世称为杜衍赫少子秉上党太守生南阳太守札宋中书舍人晁以道説之解书云土云土古杜字也诗桑土是也土氏之先曰陶唐氏御龙氏豕韦氏其后为唐杜氏有土蒍土谷土防土匄土爕土鞅土吉射土富土鲂皆唐杜氏也或作士氏误也士员士弱士文伯士景伯是士氏西京杂记杜陵杜夫子善棊为天下第一自言精其理者足以大禆圣教即徙家者也孝宣帝布衣时游诸陵徃来鄠杜间至隋唐都京兆杜氏韦氏皆以衣冠名位显故当时语曰城南韦杜去天尺五二家各名其乡谓之杜曲韦曲自汉至唐未尝不为大族周字长孺三子延夀西河太守延考河东太守延年字防公御史大夫建平敬侯七子缓继紽熊绍绪絪缓字元仁防门太守二子业彰熊字少卿荆州刺史生穰字子饶后汉谏议大夫二子敦笃敦字忠信西河太守生邦字召伯中散大夫三子宾宏繁宾字叔达举有道不就二子翕崇翕字伯括太子少傅生畿字伯侯魏太仆卿丰乐戴侯三子恕履寛恕字伯务御史大夫幽州刺史生预字元凯晋荆州益州寜州刺史征南大将军荆南大都督长史驸马都尉开府仪同三司当阳侯尚宣祖长公主有平呉大功注春秋左氏传行于世自号左传癖宋尊崇祀典厯代贤臣唯预从祀文宣武成王二庙古今无与为比预四子锡耽跻尹锡字世嘏尚书左丞曽孙悊二子楚秀秀二子果皎　京兆杜氏汉建平侯延年二十世孙文瑶与义兴公果同房文瑶隋浚州刺史生元道左千牛元道生含章定州司法叅军含章二子绾绎绎秀容令生孟寅亚麟平亚字少公检校礼部尚书绾京兆司録叅军生黄裳黄中黄裳字遵素相宪宗黄中峡州刺史黄裳二子胜载胜字斌卿天平节度使兼扬州租庸使遂家广陵生庭坚字辅尧卫州刺史庭坚生审彤审彤二子昌业继元　襄阳杜氏出自当阳侯预防子尹字世甫晋农太守二子綝弼弼字君佐魏治书侍御史綝字宏固奉朝请一子袭字祖似上洛太守二子标冲标字文湛中书侍郎池阳侯冲字方进袭池阳侯生洪泰字道廓南徐州刺史袭池阳侯三子祖悦颙祖字绍先员外散骑常侍悦字望之上柱国吏部尚书颙字思顔后周侍中骠骑大将军雍州刺史安平公赠太尉六子景懋字公瑾常州刺史景仲字世则鄜州刺史当阳侯胜字景骧济州刺史景峻湖州刺史景恭字庆之后周骠骑大将军庆成公景秀字彦之后周渭州刺史思寜公二子懿逊懿隋殿内监甘棠公生干播干祐干祚依艺依艺监察御史巩令生审言膳部员外郎修文馆学士生闲奉天令闲生甫字子羙左拾遗检校工部员外郎劔南西川节度防谋二子宗武嗣业【案元稹杜甫墓志及唐书本传甫一子宗武宗武子嗣业此悮】逊柏人令生淹本县中正三子行简行则行敏行敏荆益二州都督府长史南阳襄公二子崇宪崇慤崇慤左司员外郎丽正殿学士二子希奭越州别驾希望河西陇右节度八子信太子宾客位考功郎中湖州刺史佋詹事司直金城丞任河南府兵曹防军儒武进簿佑字君乡相德顺宪三宗供洪州长史佑三子师损式方从郁师损工部郎中司农少卿二子德之宗之宗之字有宗信州刺史生羔【案唐世系表羔生宗之与此不合】润州延陵令避乱徙居黄岩式方字考元桂管观察使五子恽富平尉憓兴平尉悰字永裕相武宗懿宗赠太师国公恂失其官慆泗州刺史悰生裔休述休儒休从郁生牧顗顗字胜之生无逸　洹水杜氏出自戴侯恕少子寛字务敏孝亷郎中曽孙曼石赵从事中郎河东太守初居邺葬父洹水后亦徙居焉五世孙君赐生景宣明景生子裕字庆延隋乐陵令五子正元正藏正伦正仪正德正伦相髙宗正藏隋行军长史生志静出继正伦后为安福令嗣襄阳公生侨怀州刺史侨生咸凉州都督损大理少卿损四子存介廙戬廙生曽兾兼羔曽左金吾兵曹防军兾太学博士兼河南尹羔刑部郎中二子中立思立中立义武军节度使　濮阳杜氏出自秦大将军赫生威世居濮阳裔孙谟后魏濮阳太守因家焉谟生亮后魏陈留太守亮生伽北齐交州刺史广陵公伽生保隋防门太守二子义博义寛义寛唐滕王府谘议苏州司马三子无沗慎行承志慎行荆益二州长史建平侯生鹏举位宰相安州都督三子灵瑶凤举鸿渐鸿渐字之巽相代宗二子收威封鼎承志天官员外郎生暹相明皇暹生孝友殿中监给事中南朝有杜岸杜崱杜防安兄弟三人皆有传又杜僧明棱循吏杜骥杜慧庆文学杜之伟亦有传后魏有杜铨北齐杜弼及子台卿后周有杜杲有杜彦杜超节义则杜叔毗杜松赟循吏则杜纂皆有传后蜀李匡长史杜淑后凉吕光部将杜进殿中监杜尚后燕慕容熙起承华殿典军杜静载棺诣阙上书极谏熙怒斩之南燕平原令杜雄
　　鲁
　　出自姬姓周公子伯禽所封传国三十四世至鲁顷公灭于楚迁于下邑子孙以国为氏世吏二千石汉哀平间自鲁徙扶风平陵汉鲁匡为王莽羲和生武陵太守某某生恭字仲康汉司徒生谦陇西太守谦子旭太仆恭弟丕字叔陵为侍中所谓五经复兴魏荆州刺史芝自平陵徙郿县南燕有尚书鲁邃
　　古
　　出自姬姓周太王亶父避狄人之难去国于岐山之下自号古公后氏焉汉有京兆古生为都掾史四十余年善訑慢二千石随以谐谑赵广汉黜之京师以古掾曹为俳戏后汉东平宪王从王古覇长沙孝子古初唐髙宗时部将古神威宋朝岭外人古成之及进士第为绵竹令尝遇异人授道
　　伍
　　伍氏出自春秋时楚庄王嬖人伍参以贤智升为大夫生举食邑于椒谓之椒举其子曰椒鸣伍奢椒鸣得父邑而奢以连尹为太子建太傅费无极谮之王逐太子而杀伍奢及其子棠君尚尚弟员字子胥奔吴事阖庐为卿破楚入郢以报父讐呉夫差时忠谏不见听属子于齐为王孙氏
　　五
　　谨案史传伍奢父子皆作五则伍五通用陈涉传有铚人五逢
　　仵【音午】
　　姓曰襄阳多此姓晋有仵戎谨案唐忠义传薛举遣其将仵士政招降者刘鋹有贺州守将仵彦柔
　　虎
　　出自髙辛氏子八元伯虎之后子华子虎以字为氏风俗通有合浦太守虎旗
　　琥
　　黄帝之后
　　邬
　　出自晋大夫司马弥牟帅师平周乱纳恭王有功食采于邬为大夫其地太原邬县是也子孙以邑为氏又昭二十七年晋祁胜与邬臧通室即邬是也近世望出南昌宋抚州崇仁邬氏延伯生绶绶生思思生执权字少达左宣教郎湖广京西江西总领司干办公事
　　苦
　　庄子有南方之墨者苦获
　　浦
　　元和姓纂曰晋起居注有尚书令浦详或曰浦选
　　圃
　　见姓
　　五鹿
　　晋文公封舅犯于五鹿因氏焉汉有五鹿充宗风俗通曰氏于官者三乌五鹿
　　五王
　　东莞五王氏史记云自齐威王至王建为五王建虏于秦子孙别以五王为氏
　　五鸠
　　少昊氏以五鸠为鸠民之官鸠集也其后以官为氏后赵有将军五鸠卢
　　五里
　　出姓
　　伍相
　　呉相伍员子孙呉人号之伍相之后事见元和姓纂
　　伍参
　　世本曰伍参之后楚昭王时有伍参蹇
　　古孙
　　元和姓纂贾孙氏后讹为古孙氏音亦讹变
　　古龙
　　唐南蛮扶南国王姓古龙氏
　　吐火
　　河南官氏志后魏代北人姓
　　吐万
　　代北人姓
　　吐贺
　　后魏有吐贺真
　　吐罗
　　或作叱罗后魏官氏志吐罗氏改为罗氏南阳有叱罗协
　　吐门
　　或作叱门后魏官氏志改为门氏
　　吐难
　　后魏官氏志吐难氏改为山氏
　　吐缶
　　后魏官氏志改为祝氏望出河南
　　吐浑
　　与吐谷浑独孤浑渴足浑四氏并见补遗
　　鲁歩
　　西羌有鲁歩氏
　　虎夷
　　出姓
　　普屯
　　后魏太祖赐辛威姓普屯氏
　　补禄
　　英贤传云晋惠帝时殿中中郎将补禄彣
　　吐谷浑
　　或作吐浑出自慕容廆庶兄吐谷浑后将所部居西零之西甘松之南极乎白兰数千里其孙叶延曰礼云孙子得以王父字为氏遂为吐谷浑氏
　　普陋茹
　　代北人姓后改为河南茹氏
　　古口引
　　后魏虏姓
　　户卢提
　　唐吐蕃列传德宗即位遣使韦伦归蕃俘是时乞立为普姓户卢提氏谓伦曰我乃有三恨云
　　扈地干
　　后魏官氏志扈地干氏改为河南扈氏
　　十一荠
　　邸
　　风俗通汉上郡太守邸杜北齐酷吏行台仆射邸珍字安寳中山曲阳人后徙洛阳隋吏部主事邸怀道谏炀帝幸江都
　　米
　　西域米国胡人入中国者因以为姓唐艺文志有米遂明堂论一篇又回纥仆固部有米怀玉为达干又有供奉歌者米嘉荣及其子米和郎五代有沙陀部人米至诚呉节度使今望出陇西髙平
　　晵【音启】
　　出姓
　　十二蟹
　　解
　　谨案左传晋郇瑕之地沃饶而近盬即河东解邑今之解州也晋解狐后有解梁不受楚赂以死致君命于宋【案左传宣公十五年楚子围宋传晋使解如宋此云解梁与传不合】解张字张侯为郤克御破齐师有功皆为名大夫姓纂讨论此氏最详明可据今从之唐百济国大臣八姓一曰解氏又巴西解思明为后蜀李夀征东长史夀僭立用为谋主后坐劝立汉王广为太弟所诛
　　米禽
　　唐党项以姓别部有米禽氏事见去声六至利氏
　　十三骇
　　楷
　　出姓
　　十四贿
　　隗
　　元和姓纂曰春秋时翟国隗姓子孙氏焉后汉隗嚣望出天水成纪隗绍望出汝隂此説有据今从之谨案春秋时狄人伐廧咎如获其二女叔隗季隗晋公子重耳娶季隗以叔隗妻赵衰又周襄王以狄伐郑王德狄人立女隗氏为后则隗亦赤狄之姓当时见于经传者凡五种曰东山皋落氏曰廧咎如曰甲氏曰潞氏曰留吁铎辰皆赤狄隗姓唯甲潞皋落别以其部为氏余二者有号无氏则隗之为姓旧矣姓源韵谱曰天水成纪隗氏出自大隗之后此误也庄子言黄帝见大隗于具茨之山盖寓言非有是人不可以为据西凉折冲司马隗仁与乞伏炽磐力战五年乃得还姑臧沮渠逊执其手曰卿孤之苏武也以为髙昌太守
　　十五海
　　宰
　　后汉有西部都尉宰鼂后汉农人宰宣上言封大将军妻为邑君以媚梁兾
　　亥【音海】
　　孟子有亥唐晋平公时人　河南亥氏后魏官氏志俟亥氏改焉
　　宰氏
　　元和姓纂曰范蠡传云陶朱公师计然姓宰氏字文子葵丘濮上人今详此必单姓而姓纂误指为姓也【案计然辛氏元和姓纂悮以为宰且又指为复姓舛谬甚矣辩证盖因其譌也】
　　十六轸
　　轸【真上声】
　　姓云出自轩辕氏造车车后用横木为轸因赐姓轸氏元和姓纂曰春秋贰轸国后为氏广韵曰今吴县有之
　　闵
　　周大夫闵子马字马父生损字子骞为孔子弟子后汉司徒掾闵仲叔子孙居太原南朝齐梁间何昌防为吏部尚书尝有一客姓闵求官昌防谓曰君是谁后答曰子骞后昌防团扇掩口而笑谓坐客曰遥遥华胄前秦苻坚将闵亮北燕太史令闵尚
　　菌
　　出姓












