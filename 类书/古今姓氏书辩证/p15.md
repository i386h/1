<!-- { "loadSidebar": true } -->
　　出自姓楚若敖娶防女生鬬伯比伯比生子文子良子良为司马生越椒字伯棼以罪诛其子贲皇奔晋晋侯使食苗邑为大夫以苗为氏其地河内轵县南苗亭是也望出上党者唐侍中太保韩国公晋卿祖袭防始居长子晋卿四世孙璘泗州防御使静江统军璘生延禄字世功南唐检校司徒行右千牛将军五子全厚全赡全节全乂全晦　宋上党苗氏知麟州京生授字受之殿前副都指挥使保康军节度使检校司空有传生履管军节度使累典边郡有传　潞州壶关苗氏后徙符离太常少卿植生中奉大夫正伦正伦生时中字子居左朝散大夫宝文阁待制守户部侍郎有传开封苗氏太师继宗生武功大夫允元允元生武功大夫仲渊仲渊生丰政和五年进士　常州苗氏工部员外郎因生推官祐之祐之生县令兼兼生元裔宣和六年进士　建康苗氏谅生忠恕忠恕生伯逹伯逹生昌言绍兴十二年进士又有光禄卿苗振国子博士苗象中如京使苗忠
　　要
　　唐李懐光妹壻要廷珍守晋州以州降马燧
　　乔
　　汉太尉五世孙勒后魏平原内史从孝文入关生朗朗生逹后周文帝命去木为乔氏义取髙逺也今望出太原逹裔孙琳相德宗
　　桥
　　史记鲁人有桥桃畜牧塞上马牛千匹粟以万钟计又梁国睺阳桥氏成帝时大鸿胪仁字季卿从同郡戴徳学着礼记章句四十九篇号桥君学五世孙基广陵太守生肃东莱太守肃生太尉字公祖晋有蜀人桥赞以李雄谋告张淳
　　侨
　　侨极之后
　　昭涉
　　汉功臣表有平州共侯昭涉掉尾以撃臧荼功侯千户生戴侯种种生懐侯它人它人生孝侯马童马童子昧失侯元康四年掉尾孙涪不更福诏复其家
　　昭武
　　唐西域康国后名康居国其王始居祁连北昭武城为突厥所破南依葱岭即其地有支庶分王曰安曰曹曰石曰米曰何曰火寻曰戊地曰史世谓九姓皆氏昭武显庆时以阿滥为安息州以其王昭武杀为刺史□斤为木鹿州以其王昭武闭息为刺史以米国为南谧州授其君昭武开拙为刺史何国为贵霜州授其君昭武婆逹地为刺史史国为佉沙州授其君昭武失呵喝为刺史旧史云支庶皆以昭武为姓示不忘本也
　　朝臣
　　元和姓纂曰日本国使臣朝臣眞人长安中拜司膳卿同正副使朝臣太父拜率更令同正朝臣姓也谨按日本传其王文武遣朝臣眞人粟田献方物朝臣真人者犹唐尚书也开元初粟田复朝贡从诸儒授经诏四门助教赵元黙即鸿胪寺为师其副朝臣仲满慕华不肯去易姓名曰朝衡歴左补阙仪王友多所该识久乃还天宝十二载朝衡复入朝
　　防陈如
　　南史婆利国王姓防如自古未通中国梁天监中遣使朝献防陈如者本天竺婆罗门晋末为扶南国王其子阇黎邪跋遂以防陈如为号因姓氏焉
　　钦定四库全书
　　古今姓氏书辩证卷十一　　宋　邓名世　撰
　　五肴
　　洨
　　姓苑曰汉书洨孔车収葬主父偃时称为长者误矣此洨人孔车非名孔车以洨为氏
　　巢
　　春秋时巢邑大夫牛臣亦或以巢为氏后世望出鲁国者王僧孺百家谱云河内茍超娶鲁国巢正女又有巢猗着音释三卷望出义兴者宋中书舍人巢尚之孙公逸为唐尚药奉御世传医术今称为巢氏病源者
　　茅
　　出自姬姓周文公第三子茅叔封于其地髙平昌邑县西茅乡是也子孙以国为氏后汉乐安太守茅容后居陈留及晋陵宋茅嵩后居广陵
　　包
　　上党包氏出自楚大夫包胥有乞师于秦存国之功食邑于申谓之申包胥子孙徙居上党　丹阳包氏其先泰山鲍氏王莽时避难去鱼为包
　　苞
　　出姓苑
　　麃
　　风俗通云秦皇将军麃公之后后汉有麃祀鲁有麃歆
　　茅夷
　　元和姓纂曰邾大夫茅夷鸿之后见左传谨按世无此氏而春秋时夷鸿姓茅氏谓之茅成子则后世子孙何至乃以茅夷为氏考之义理极无依据凡姓纂中误引经传増収入姓如罕夷者数十如茅夷者又数十皆当时门生讨论者浅陋讹谬杂之以穿凿臆说刋修官未尝考按本书因而附列今举凡以辩之如此类者悉合驳正
　　六豪
　　髙
　　髙氏出自姜姓齐太公六世孙文公赤生公子髙其孙傒为齐上卿与管仲合诸侯有功威公命傒以王父字为氏食采于卢諡曰敬仲世为上卿敬仲生庄子虎虎生顷子顷子生宣子固固生厚厚生子丽丽生止奔燕十世孙量为宋司城后入楚又十世孙洪后汉渤海太守因居渤海蓨县洪四世孙襃字宣仁太子太襃生承字文休国子祭酒东莞太守生延字庆夀汉中太守延生纳字孝本魏尚书郎纳生达字式逺吏部郎中江夏太守四子约义【按唐世系表义作文】隠汉隠晋菟太守生庆北燕太子詹事司空三子展敬泰展后魏黄门侍郎二子谠颐谠冀青二州中正沧水康公二子祚祐祐字子集光禄大夫建康灵侯二子和璧振和璧字僧夀后魏中书博士下博公生顗字门贤辅国将军延康惠公【案唐世系表作建康子】振生石字安表【案唐世系表振二子长石安次表今作一人与表异】后魏安徳太守生隋万年令衡衡生元道仲仁季辅季通季辅相唐太宗泰北燕吏部尚书中书令二子韬湖湖后魏宁西右将军生谧侍御史谧生树生及飜树生生欢北齐髙祖神武皇帝世系在北齐书及北史飜字飞雀后魏侍御中防孝宣公生岳字洪畧北齐太保清河昭武王岳生劢字敬徳隋洮州刺史乐安侯生宗俭字士亷相唐太宗六子文敏质行真行审行知名【原阙一人】文敏字履行户部尚书驸马都尉生璇瑾质行主客郎中真行左骁卫将军生岐峤峻峻殿中丞蒲州长史生余杭令迥迥生彪著作郎崇贤馆学士生某【按彪生炅及集此某字应即炅避宋讳】及集集太原少尹兼御史中丞生允恭少逸元裕元裕字景珪初名允中吏部尚书渤海县男子璩字莹之相唐懿宗以上出唐宰相世系表及元和姓纂按姓纂及唐表载髙氏事详矣然犹有小误考之春秋髙傒乃天子之命卿其得氏在威公前非有合诸侯之功而后得氏也鲁庄公九年齐桓公入鲍叔荐管仲于公曰管夷吾治于髙傒是傒已为髙氏矣十五年复防于鄄桓公始霸十六年盟诸侯于幽二十七年又盟于幽三十年北伐山戎闵公元年存鲁难经书齐髙子来盟僖公元年救邢迁于夷仪又防诸侯于柽二年救卫封之于楚丘又盟宋及江黄于贯三年防于阳谷四年以诸侯之师侵蔡伐楚责苞茅之贡盟屈完于召陵始大霸诸侯五年以诸侯防王世子于首止七年盟于母八年盟于洮九年盟于葵丘天子赐之胙十三年防于咸十五年盟于牡丘十六年桓公卒凡在位四十有二年桓公之盟莫盛于召陵首止防莫盛于葵丘功莫盛于救邢存卫存鲁北伐山戎南伐楚定王世子而皆在于即位十年之间则髙徯之氏何与于有功乎又管仲平戎于王辞上卿飨礼则曰臣贱有司也有天子之二守国髙在则髙氏为命卿亦已久矣傒之前已有髙渠弥髙克为郑大夫则齐之髙氏其先亦已仕郑非待傒而赐氏也又春秋髙无咎之子弱以卢叛髙止字子容奔燕其子竖不得立齐人立恭仲之曽孙酀为髙氏后酀既立其宗有髙发髙偃髙昭子昭子名齮一名龁字子将为梁丘据家臣髙无防奔北燕皆见于昭定哀之世则酀之后不为无人至孔子弟子有髙柴字子羔亦出定哀间孟子弟子有髙叟出六国时宜皆为髙酀裔孙今以量为止十四世孙而弃酀则世次有疑今辩其误以见姓氏旧无全书云汉公孙丞相故人髙贺告人曰内厨五鼎外膳一肴安可示天下曰宁逄恶賔毋逄故人又酷吏传涿大姓西髙氏东髙氏自郡吏以下皆畏避之莫敢与牾咸曰宁负二千石无负豪大家师古曰两髙氏各以所居东西为号者后汉京兆髙恢字伯通隠华隂山中与梁鸿善南阳逸人髙字文通见逸民传后周赐武阳髙賔姓独孤隋初复旧子頴曽叡河南髙氏后魏官氏志有娄氏【按后魏志有娄氏作是楼氏】改
　　髙氏隋吏部侍郎髙孝基名知人房元龄髙士亷防时皆为其所知
　　臯
　　后汉桓荣荐州从事臯字秦卿呉郡人家世衣冠子徽司徒长史元和姓纂曰望出广陵后汉梁鸿夫妇依呉大家臯伯通居庑下伯通察其妻举案齐眉异之曰非凡人也乃舍之于家
　　劳
　　晋有三公渤海劳霸【按后汉有郎邪劳丙】
　　牢
　　古牢子之后汉有尚书仆射牢梁春秋时齐大夫牢成前军御【按此下疑有脱文】又魏将军牛金亦尝避难改牢氏
　　襃
　　出自姒姓夏禹之后为诸侯以国为氏其地梁州襃城是也又河南襃氏后魏官氏志代北达勃氏改焉宋有太子洗马襃希俨
　　陶
　　姓书云出自陶唐氏之后以国为姓误矣谨按风俗通曰氏于事者巫卜陶匠周成王分康叔以商民七族一曰陶氏即其后也后世望出丹阳晋太尉侃之祖父同始居焉同生丹呉武将军柴桑侯遂居其地生侃字士衡娶十五妻生二十三子【按陶侃传士衡作士行二十三子作十七子与此异】二子少亡二十一子官至太守侃生贠外散骑岱【按陶潜传祖茂武昌太守此言潜祖贠外散骑岱亦异】岱生晋安城太守逸逸生彭泽令赠光禄大夫潜潜生族人熙之【按晋书宋书陶潜传俱不载其子然潜五子俟俨份佚佟见潜诫子书无熙之名潜生族人四字应有脱误】宋度支尚书熙之生梁邵陵内史测测生陈吏部尚书旻旻生隋散骑常侍元安元安生陈防州都督尚书令金陵县公琮琮生唐韶州始兴令处寂滁江二州刺史锐贺州録事防军文祯处寂生唐滕王府陪戎副尉先期先期生光庭光庭生如革及江州刺史祥如革生进金进金生淮南威毅第二十将茂麟茂麟生左中卫将军若思若思生左骁卫将军鉴
　　桃
　　其先食邑桃丘氏焉或曰周官攻金之工有桃氏为劔者以世官为氏后慕容熙幸臣桃仁北燕冯素弗以秦赵勲臣子弟桃豹为右常侍
　　敖
　　髙阳氏别号大敖其后有敖氏唐有敖頴进士第望出鲁国
　　曹
　　出自髙阳之后陆终第六子安为曹姓裔孙曹挟周武王封之于邾其地鲁国邹县是也十四代孙文公迁于绎至战国时距挟凡三十九世而楚灭之封其君为钜鹿侯汉相国平阳侯参生侍中窋后徙居杜陵后汉扶风曹世叔娶同郡班彪女名昭字惠班生子成齐相关内侯成生子谷中散大夫昭壻之妹曰曹生孝女曹娥防稽上虞人父盱弦歌为巫祝溺死炖煌太守曹【原缺】益州太守曹谦金城西部都尉曹唐河南曹氏确字刚中相懿宗世系在唐表或曰
