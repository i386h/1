<!-- { "loadSidebar": true } -->
　　出自子姓宋大司冦乐吕吕孙喜字子罕为宋司城喜孙舍祁挽祁一曰祁犂字子梁生溷字子明溷生茂字子潞三世为司城挽为大司冦生朱鉏世系具春秋人表茂裔孙羊事魏文侯封于灵寿子孙家焉羊孙毅赵望诸君毅孙臣叔汉华成君自赵徙长陵
　　卓
　　汉卓王孙蜀人卓茂【案卓茂南阳宛人此上载卓王孙蜀人而系茂于下不载其里居宜増入】祖父皆至郡守茂以宻令知名光武以为太傅褒德侯长子戎太中大夫次子崇大司农泛乡侯子棽孙防曽孙隆皆嗣侯
　　浊
　　汉货殖传有浊氏卖脯而连骑又元后名政君初入宫时皇后使掖庭令浊贤交送政君太子宫谨按説文浊水出齐郡厉钜山东北入钜鹿必以水为氏
　　濯
　　郑人子濯孺子见于孟子风俗通云濯辑之后
　　朴
　　出姓苑
　　朴
　　普木切后汉巴郡蛮酋罗朴昝鄂度夕龚凡七姓夷帅朴胡举其众附魏唐新罗国王姓金贵人姓朴民无氏有名
　　乐利
　　元和姓纂曰齐胡公支子为乐利氏
　　乐王
　　姓苑曰汉有郎中乐王几出晋大夫乐王鲋后误矣谨按春秋王鲋姓乐谓之乐成子
　　五质
　　郅
　　汉有郅君章望出西平谨按潜夫论曰周先姞氏封于燕汝南郅君郅音与吉同而字则异又按周封伯儵于南燕其姓音不与郅同而前汉音义郅之日反则王符误矣
　　帙【音秩】
　　纂文要云人姓
　　一
　　邵氏曰姓书无一氏今江南彭泽有之当是姓乙讹为一也
　　漆
　　出自古诸侯汪芒氏之君漆姓或曰漆雕氏之后误矣
　　匹
　　西秦乞伏国仁鲜卑匹兰率众五千降又炽磐克西凉河湟太守沮渠广宗以其左衞将军匹逵为河湟太守又左衞匹逵大破彭利和于漒川
　　吉
　　出自姞姓黄帝裔孙伯儵封于南燕赐姓曰姞其地东都燕县是也后改为吉易州刺史哲之后世系具唐宰相表元和姓纂曰一云周卿士尹吉甫后以王父字为氏误矣谨按集韵吉字注云人姓诗谓之尹吉然则姞姓在周已改为吉而尹氏吉氏皆周大族非尹吉甫后也
　　佚
　　郑大夫佚之狐始以氏见春秋
　　栗
　　赵将有栗服
　　毕
　　出自姬姓春秋时毕万封于魏其裔孙毕阳汉武功臣有辽【案汉书辽作膫】侯毕取取生奉义后汉兖州别驾谌世居东平世系具唐宰相諴表唐东平郡四姓祁州新平郡三姓皆一曰毕
　　室
　　宋朝有辽相室昉之子种归朝为诸衞将军见千姓编谨按室氏本幽州人非辽种昉为布衣时与宋琪齐名种初归为虢州监军为谢泌言辽中事甚详
　　姞【巨乙切】
　　从女从吉巨乙极乙二切出自黄帝子得姓者十四人其一则为姞氏裔孙伯儵周封之南燕常与姬姓婚姻郑穆公之母皆南燕女也
　　率
　　与帅同今豫章多此姓望出范阳南阳及河南宋有司勲郎中盐铁判官率汀右拾遗率继业
　　乙
　　风俗通汉有南郡太守乙世前燕慕容皝有防军乙逸北史苏琼为清河太守有乙普明兄弟争田积年不断琼谓之曰天下难得者兄弟易求者田地兄弟叩首遂同居安禄山偏裨乙舒宋沂州儒生乙恕郊居肄业一旦有横尸在舍前吏捕系论死恕无以自明信都郡王德彞雪其寃众以为神明
　　宻
　　出自姞姓宻国之后宻康公为周共王所灭子孙因以国为氏
　　漆雕
　　孔子弟子漆雕氏鲁人开字子开哆字子敛及徒父凡三人
　　栗陆
　　元和姓纂曰古帝栗陆氏之后或为栗氏赵将有栗服唐裴休父肃平浙东剧贼栗锽
　　悉罗
　　燕慕容垂尝请尚书郎悉罗腾从军
　　悉云
　　后魏官氏志改为云氏望出河南
　　室孙
　　姓苑曰古贤人有室孙子著书唐州人有室孙氏
　　宻贵
　　西秦録干归有左辅宻贵周劝归称藩纳质于凉既而悔之遂诛周等
　　宻须
　　世本曰商时姞姓国也文王灭之其后以国为氏姓苑曰琅邪人
　　宻革
　　姓苑曰琅邪人也
　　宻茅
　　姓苑曰琅邪人
　　叱列
　　代北西部大人世为酋帅以其部为氏
　　叱利
　　代北叱利氏后改为河南利氏
　　叱干
　　代北人后魏献帝定姓为叱干氏居武川夏録有将作大匠叱干阿利为赫连勃勃蒸土筑城者
　　叱吕
　　代北叱吕氏后改为吕氏
　　叱奴
　　赫连勃勃有将叱奴侯提
　　乙旃
　　后魏献帝命叔父之嗣曰乙旃氏后改为叔孙氏乞伏国仁以乙旃童埿为左相
　　乙干
　　代人后魏有都督乙干贵
　　一利咥
　　唐回鹘传薛延陀者先与薛种杂居后灭延陀部有之因号薛延陀姓一利咥氏在铁勒诸部为最雄长
　　一斗眷
　　又作一叔眷又作壹斗眷后魏改为明氏
　　一郍蒌
　　蒌一作娄后魏改为蒌氏
　　乙速孤
　　代北三字姓
　　失利波罗
　　盘盘国东南有哥罗王姓失利波罗名米失鉢罗
　　六术
　　述
　　风俗通云世本鲁大夫仲述之后仲一作叔
　　
　　音橘广韵曰人姓也出韵谱以此知张始兴公作姓源韵谱在广韵之前凡二书同载姓氏皆合以韵谱为正
　　橘
　　唐日本传贞元末遣使朝贡其学子橘免势愿留肄业
　　出连
　　秦乞伏氏有征虏将军出连辅政沙州刺史出连防丞相南川宣公出连乞都右辅将军出连髙胡后魏官氏志出连氏改为河南毕氏
　　出就
　　汉艺文志古有出就鞠著书二十五篇言兵要
　　黜弗
　　后魏官氏志改为河南弗氏
　　黜容
　　后魏代北人姓















<子部,类书类,古今姓氏书辩证>
　　钦定四库全书
　　古今姓氏书辩证卷三十七　宋　邓名世　撰
　　八物
　　弗
　　后魏官氏志黜弗铁弗燕弗并改为弗氏【案史记禹后有费氏索隠云世本费作弗】
　　蔚
　　蔚一作尉古尉缭子著书
　　屈
　　自瑕及屈重屈完而下世系具春秋人谱汉髙帝九年十一月徙齐楚大族昭氏景氏屈氏懐氏五姓关中与利田宅南凉有将军屈右
　　茀【音弼】
　　左氏曹大夫茀翰胡始以氏见一作佛音弼邵氏曰论语佛肸以中牟叛今觧在八勿齐宣王时有作屦者茀氏姓书曰茀翰胡之后
　　屈侯
　　风俗通魏贤人屈侯驸史记汉有郎中屈侯原
　　屈南
　　元和姓纂曰屈原裔孙仕后魏魏重复姓以自南来乃加南字或作屈男
　　屈卢
　　出后魏官氏志
　　屈同
　　出后魏官氏志
　　屈门
　　出后魏官氏志
　　屈引
　　出后魏官氏志
　　弗羽
　　后魏官氏志弗羽氏改为河南羽氏
　　弗忌
　　元和姓纂曰晋大夫栾弗忌后
　　不蒙
　　元和姓纂曰下音梦唐武后末年有河源军大使不蒙令卿与郭元振同迎吐蕃降人
　　不更
　　谨按此氏当出秦不更女父之后
　　不第
　　潜夫论宋不第氏子姓也
　　九迄
　　暨【音吉】
　　唐天寳中有暨晃弟昱暨佐时上元中准制改为周氏今余杭与闽中多此姓而音讹为防氏宋建州暨文渭生泳某州助教泳生陶中大夫陶生唐裔绍圣四年进士又有右通直郎前通判临安府尚卿字公望弟右廸功郎监潭州南岳庙召卿字公南　雄州暨守教生茂瞻茂瞻生君儒君儒生商俊政和五年上舎
　　乞
　　谨按资治通鉴吐谷浑有司马乞宿云相其王辟奚
　　乞伏
　　西秦乞伏国仁号大单于本鲜卑乞伏部酋帅因氏焉国仁之先曰伏乞可汗托铎莫何如弗斯字纥干五世孙祐邻邻子结权结权子曰利那曰祁埿利那子述延述延子傉大寒皆继为酋帅傉大寒弟曰生雷勇士抚军【案晋载记大寒弟日吐雷苻坚使为勇士防军抚其众勇士川地名也此作生字悮】大寒子曰司繁歩类【案晋载记类作頽】司繁始号南单于四子曰国仁曰干归曰智达曰木弈于国仁始僭号西秦王在位四年私諡烈王庙号烈祖弟干归嗣在位二十四年諡武元王子炽磐嗣智达为龙骧将军木弈于为扬武将军国仁生公府干归四子曰炽磐曰勅勃曰审防曰延祚炽磐嗣位七年死子慕末嗣勅勃质于西凉审防中军延祚禁中録事炽磐子元基慕末元基右丞相慕末嗣位三年赫连氏防之祁埿弟曰轲埿述延尊为师傅又族人曰乞伏益州【案晋载记乞伏益州秦州牧也】凉州牧乞伏轲殚骁骑将军乞伏务和
　　乞连
　　西秦録有丞相乞连出都【案西秦録丞相出连乞都辩证前既有出连氏此又为乞连氏悮】
　　乞利咥
　　唐中天竺王姓乞利咥氏亦曰刹利咥氏
　　十月
　　厥
　　汉衡阳王赐妾厥氏谓之厥姬姓苑曰京兆人
　　阙
　　风俗通阙党童子之后汉荆州刺史阙栩又有下邳贼阙宣又纵横家有阙子一篇
　　
　　汉有东海人福修韩诗
　　谒
　　风俗通云古谒者以官为姓后汉汝南太守谒琼一名焕见独行廖扶传名世曰汉东平王后谒亦当为氏师古以为名谒误矣
　　越质
　　西秦乞伏国仁破鲜卑越质叱黎于平襄获其子诘归弟子复半诘归后为北凉州刺史
　　越勒
　　见越氏西魏以开府仪同三司越勒肱为司空其先厍狄越勒部酋长因氏焉
　　越椒
　　元和姓纂曰楚大夫越椒之后为氏
　　越强
　　见越氏
　　阙门
　　汉儒林传胶东内史阙门庆忌邹人申公弟子也
　　十一没
　　骨
　　河南骨氏后魏官氏志纥骨氏改焉隋京兆郡丞骨仪闻唐公入长安奉代王侑乗城拒守
　　悖【音孛】
　　梁武帝第二子豫章王综叛入魏帝改综之子直氏曰悖未旬日而复之【案悖通志作勃风俗通宋左师勃之后晋有寺人勃鞮】
　　纥【音鹘】
　　后魏官氏志纥单氏改为纥氏西凉沮渠防逊遣安西将军纥勃耀兵秃髪傉檀之西境
　　没藏【按没蔵应改宻蔵第此书类入没字韵今扵辨证内译改而标目姑仍其旧】
　　李元昊子谅祚其母宻蔵氏为尼又大臣宻蔵鄂特彭専政以女妻谅祚谅祚杀鄂特彭及其女
　　没鹿
　　纥豆陵氏本没鹿回部大人因氏焉或作没鹿氏
　　纥干
　　西秦録云初自漠北南入隂山遇大虫于路状如大如陵阜乃杀马祭之俄而不见乃有一小儿在焉乞伏部老父无子者请养为子众许之老父忻然自以有所依慿字曰纥干纥干华言依倚也后因为氏唐御史大夫纥干遂江西观察使纥干臮望出鴈门
　　纥奚
　　北齐开府纥奚永乐
　　鹘奚
　　代北人姓
　　纥骨
　　后魏献帝兄后改为纥骨氏
　　没鹿真
　　后魏代北姓
　　纥豆陵
　　后魏贼帅有纥豆陵伊利
　　纥突隣
　　后魏改为隣氏
　　骨咄禄
　　河南禄氏后魏骨咄禄氏改焉唐泾阳有此姓姓纂云出纣子禄父后误矣
　　勃窣野
　　吐蕃姓也其先发羌之祖曰勃窣野武多智稍并诸羌据其地蕃发声近故其子孙曰吐蕃而姓勃窣野
　　嗢石兰
　　官氏志后改为石氏
　　十二曷
　　妲【音怛】
　　元和姓纂曰纣妃妲己之后误矣谨按妲己有苏氏之女也
　　遏
　　出自嬀姓虞遏父为周陶正支孙以字为氏
　　剌
　　韵谱曰后燕有合浦公剌勃东夷人宋有賛善大夫剌頴
　　达勃
　　魏达勃氏后改为襃氏一曰改裒氏
　　渴侯
　　后魏渴侯氏改为侯氏
