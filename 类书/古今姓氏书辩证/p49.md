<!-- { "loadSidebar": true } -->
　　楚大夫养由基之后改为邑由氏避仇也晋东莞莒县人邑由养真
　　邑里
　　出姓
　　执失
　　北蕃酋帅有咄宻支颉利发姓执失氏生思力唐史有传
　　二十七合
　　合
　　出自子姓宋向戌为左师食采于合谓之合左师后世氏焉
　　郃【音合】
　　河南郃氏后魏大莫干氏改焉
　　颌
　　音閤春秋遂人四族一曰颌氏
　　佮
　　出姓音
　　合博
　　汉功臣表有贳齐侯合博胡害以越户将从破秦入汉定三秦以都尉侯子共侯方山生炀侯赤赤生康侯遗遗生猜国除贳音式制反
　　沓卢
　　后魏官氏志沓卢氏改为沓氏
　　二十八盍
　　盖
　　越骑校尉盖勲字元固炖煌广至人家世二千石汉阳太守进生大司农彪彪生思齐安定属国都尉思齐生勲谓之京兆勲子顺永阳太守皆有传及世系唐安西都防盖嘉运后魏河南盖氏盖楼氏改焉谨案孟子有盖大夫王驩又曰陈仲子兄戴盖禄万钟注盖齐邑也今宜曰盖氏出自齐大夫食采于盖以邑为氏则详明矣唐魏徴定天下姓氏平昌郡三姓山阳郡五姓皆有盖氏
　　防
　　音阖纂要文云人姓也
　　防【音防】
　　才盍反又音閤今北海有此姓出纂要文
　　盖楼
　　后魏代北盖楼氏后改为娄氏
　　二十九叶
　　叶
　　失渉切今音枝叶之叶盖摄叶音变也下邳叶氏出自芈姓后汉日南徼外蛮叶调赐金印紫绶呉志孙坚有都尉叶雄即其后也章贡叶氏大理评事怀徳生材钱塘叶氏桂州司法晓二子昌言秘书丞昌龄屯田员外郎归化叶氏闽尉同生诣著作佐郎
　　接
　　三辅决録有接子名昕著书十卷
　　涉
　　其先晋大夫涉佗以邑为氏潞州涉县即其地也晋有涉宾神仙传有涉正汉有辽东部都尉涉河前燕慕容翰伐宇文归归遣骁将涉栾于尽众拒翰慕容皝遣使谓翰曰栾于雄悍宜少避之翰曰栾于徒有虚名实易与耳果败栾于斩其首俘其众以归
　　獦
　　邵氏曰音猎犬戎之姓谨案唐贞观所定坁丘郡六姓其一曰獦氏
　　捷
　　乞伏炽磐克乐都遣平逺将军捷防帅骑五千追傉檀
　　聂
　　谨案春秋鲁僖元年齐师宋师曹师次于摄北救邢注曰聂北邢地详此即聂为衞地元和姓纂曰衞大夫食采于摄因以为氏是也广韵以衞为楚误矣春秋时楚大夫有摄叔盖摄聂声相近然则叔之先乃衞大夫史记轵深井里人聂政宜为摄叔之后唐末文士夷中五代周将知遇宋歙州聂氏唐鸿胪卿师道杨行宻奏为问政先生始葬新安七世孙冠卿字长儒大中祥符二年进士为翰林学士兼侍读学士知制诰有传弟世卿为太常博士冠卿五子友仲平仲仪仲文仲公仲世卿一子荀仲河南洛阳聂氏国子司业兼太常博士崇义有传
　　辄
　　谨按姓书有辕终古恐误作辄字
　　接舆
　　元和姓纂曰论语楚狂接舆隐者也其后为氏
　　涉其
　　姓书多曰世本楚大夫有涉其氏春秋涉其孥是也谨案春秋定五年传呉入楚楚昭王奔随将涉于成臼蓝尹亹涉其孥不与王舟及寜王欲杀之子西曰子常惟思旧怨以败君何效焉王曰善然则蓝尹亹自以舟送其妻子济水非有人姓涉其名孥者请削此姓以正其误
　　跌
　　北蕃首领之姓
　　三十帖
　　侠
　　韩相侠累之后急就章有侠却敌
　　荚
　　汉艺文志有荚氏春秋【案汉艺文志荚作夹】王僧孺百家谱曰茍永之娶荥阳荚氏
　　牒云
　　魏遣牒云具仁使柔然迎阿那瓌反国代北牒云氏改云氏
　　荚成
　　世本晋大夫有荚成僖子
　　三十一洽
　　夹
　　汉艺文志春秋有夹氏传十一卷师古曰夹音颊邵氏曰楚有大夫郏敖误矣谨案郏敖楚灵王之号也
　　郏【音夹】
　　出自郑大夫郏张其先以所食邑为氏汝州郏城县即其地
　　三十二狎
　　甲
　　姓纂曰出自商王太甲之后庄子曰公族昭甲然则芈姓之后其公族大夫有甲氏当以庄子为正韵谱曰左传郑有甲石父误矣甲父姓石非石父姓甲潘安仁关中诗曰谬彰甲吉甲姓吉名羌奴也李善注文选曰晋人灭赤狄甲氏乃其先也
　　甲父
　　古诸侯国因以为姓髙平县东南有甲父亭即其地
　　嚈哒
　　西域挹怛国汉有大月氏之种嚈哒王姓也后裔以姓为国讹为挹怛亦曰挹阗俗类突厥
　　三十三业
　　业
　　经典释文曰宋奉朝请业遵字长孺燕人作礼记注十二卷
　　邺
　　风俗通汉有邺凤为梁令今望出荥阳及武陵
　　胁
　　出姓苑

