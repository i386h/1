<!-- { "loadSidebar": true } -->
　　出自妫姓陈胡公满生申公犀侯犀侯生靖伯庚庚生季子惛惛生仲牛甫甫生圣伯顺顺生伯他父他父生戴伯戴伯生郑叔郑叔生郑仲金父金父生庄伯庄伯生诸字伯爰孙涛涂从齐桓公盟防赐邑阳夏以王父字为爰氏爰辕一也涛涂字仲諡宣谓之辕宣仲生选选生声子突突生惠子雅雅生颇为司徒奔郑秦末裔孙告避难居于河洛之间少子政以袁为氏九世孙袁生孙干封贵乡侯复居陈郡阳夏八世孙良二子昌璋昌成武令生汉司徒安字邵公三子赏京敞京蜀郡太守二子彭汤汤字仲河太尉安国康侯三子成逢隗成左中郎生绍绍中子熙其后居乐陵东光熙裔孙令喜同州治中生异异度异式异唐泸州防军生恕已相唐中宗恕已生淮阳太守建康建康生给事中髙甞封驳卢杞复官制书知名璋生汉司徒滂字公熙滂生涣字曜卿魏御史大夫四子罕【案唐世系表罕作侃】遇奥凖凖字孝尼晋给事中生冲字景光禄卿生耽字彦通歴阳太守耽生质字道和东阳太守二子湛豹豹字士蔚丹阳尹二子洵淑淑宋呉郡太守谥曰正二子顗觊顗字国章宋雍州都督二子戬昻昻字千里梁司空穆正公三子君正敬泌君正字世忠呉郡太守生宪颖颖后周骠骑大将军颖生子温字君恪隋左卫大将军温生士政南州刺史士政生当阳令伦伦生石州司马知知生咸宁令生滋字徳深相唐宪宗五子坰寔均都郊敬泌二房世系具唐表　河东袁氏本出陈郡智相唐髙宗其孙澣御史中丞元和姓纂曰望出陈郡阳夏者自后汉魏晋至梁陈正传二十八人三公令仆一十七人望出汝南者安后出彭城者生后出京兆及华隂者皆涣后出襄阳者术后谨按左传宣仲之后陈大夫有袁侨及袁克
　　原
　　春秋时郑有原繁陈之原氏所谓南方之原者后世望出鲁郡者孔子弟子原亢字籍出南郡者赵广汉传有颍川大姓原禇宗族恣横后汉汉中太守郑勤门下吏原展以身扞勤为羌所杀
　　爰
　　汉袁盎后有爰猛者其大父为广川王中尉谏王发冡为盗后汉爰曽字子路起兵卢城头时号城头子路后赵有鄠人爰赤眉妻李子以女与共为妖乱唐有郜国公爰子干
　　垣
　　谨按后汉公孙述传南阳人宗成起兵为其将垣副所杀注风俗通曰垣秦邑也因以为姓是也晋宋而下垣犹属畧阳郡南史垣防之畧阳垣道人是也始皇将垣齮之后晋有农太守垣延袭破刘聪军宋临淮太守益阳壮侯垣防之字彦宗其弟积射将军询之防之子袭祖淮阳太守询之子崇祖字敬逺齐五兵尚书骁骑将军南齐骁骑将军乃荣祖之从弟也
　　辕
　　汉功臣表有辕买陈大夫【案陈大夫有辕诸生涛涂出自陈胡公七代孙其后去车为袁此脱又辕或作榬】
　　榬
　　或作辕汉楼船将军榬终古斩狥北将军封语儿侯【案汉书作蓹儿侯】师古曰榬音袁人姓也
　　樊
　　出自姬姓谨按周成王分鲁公伯禽以商民七族一曰樊氏
　　言
　　仲尼弟子言偃字子游呉人庄子有言成子游偃生言思女嫁子张之子申祥【案孟子作申详】
　　轩辕
　　黄帝之后以号为姓唐韩愈集道士轩辕弥明作石鼎联句诗一坐惊伏宋光州固始令轩辕节
　　轩丘
　　出自芈姓楚文王子食采轩丘因以为氏汉有梁相轩丘豹
　　原伯
　　英贤传曰左传周原伯绞之后氏焉晋孝公时有大夫原伯盖谨按春秋原伯贯在绞之前百年虽曰贯之后为氏可也绞即虐其舆臣使曹逃者
　　原仲
　　元和姓纂曰陈大夫原仲后楚大夫有原仲蔑
　　二十三魂
　　浑
　　出自姬姓周宣王母弟郑桓公友友孙穆公之子偃字子游其孙为游氏游氏之孙罕子寛又别为浑氏河南浑氏出自匈奴浑邪王随拓拔氏徙河南因
　　以为氏隋唐间以氏为部而属回鹘存九姓诸部中族帐最南贞观时薛延陀灭大俟利发浑汪举部内向以其地为臯兰都督府其酋阿贪支者名潭隋玉钤卫大将军生回贵唐豹韬卫大将军灵丘县伯生元庆元庆生大徳太夀太夀太仆丞生释之字释之左武卫大将军宁朔郡王生瑊相徳宗位太师为建中功臣自瑊以上世袭臯兰都督谨按近世读史者皆以瑊姓音混然未有明据也
　　昆
　　出自己姓昆吾之后单姓昆
　　温
　　谨按春秋周武王克商苏忿生以温为司冦其裔孙苏子叛王即狄遂失国及晋文公纳襄王王赐之温晋大夫狐溱阳处父郤至皆食其地阳郤无后惟狐氏子孙因以为姓狐本姬姓其先出自虞叔所谓公族者也汉有顺侯温疥生仁仁子何始居太原祁县何六代孙序字次房后汉防羌校尉二子夀益夀邹平侯相益字伯起兖州刺史生恕恕生恢魏州刺史生济南太守恭恭二子羡憺憺晋河东太守生峤字太真江州刺史始安忠武公人谓之玉镜台犀照江而死者峤兄六人并知名时号温氏六龙从子楷随亘谧奔后魏孙冯翊太守奇曾孙裕太中大夫生隋泗州司马君攸君攸生大雅彦博彦将大雅字彦唐礼部尚书黎孝公生工部侍郎无隐坊州刺史释彦博字大临相太宗尚书右仆射防恭公生太子舍人振延州刺史驸马都尉挺彦将字大有中书侍郎清源恭公生瓒瑜瑾璩释孙景倩南郑令生太常丞佶字辅国佶生邈造逊造字简舆河阳节度使礼部尚书祁县子生璋京兆尹检校吏部尚书振曾孙曦太仆卿及其子秘书监西华皆驸马都尉裔孙庭筠本名岐字飞卿工辞章与李商隐齐名号温李时宰斥其扰场屋不得第子宪光启中及第为山南从事李巨川尝表雪庭筠曰蛾眉先妬明妃为去国之人猿臂自伤李广乃不侯之将人至今传诵之庭筠弟廷皓拒厐勋不为草表被害赠兵部郎中唐武徳中温彦博兄弟相代为中书侍郎时称温家二彦唐史曰初顔氏温氏在隋最盛思鲁与大雅俱事东宫愍楚彦博同直内省游秦大有典校秘阁顔以学业优温以职位显于唐初大雅迁黄门彦博在中书皆为侍郎对筦华近髙祖尝从容谓曰我起晋阳为卿一门耳　河南温氏后魏官氏志代北温盆氏改焉【案后魏温盆氏及温狐氏俱改为温氏】
　　门
　　唐京兆尹吕元膺擒山棚贼门察【案门氏王应麟谓出自周礼公卿之子入王端门之左教以六艺谓之门子其后氏焉庄子有门无鬼又魏书官氏志库门氏叱门氏吐门氏后俱改为门氏】
　　孙
　　出自姬姓卫康叔八世孙武公和生公子惠孙惠孙生耳为卫上卿食采于戚生武仲乙以王父字为氏乙生昭子炎炎生庄子纥纥生宣子防防生桓子良夫良夫生文子林父林父生蒯襄子嘉嘉字伯国世居汲郡汉武帝时防稽人孙辛为朱崖太守后汉建武中郎将孙永击蛮又有陇西太守孙纯孙羌晋有孙登又出自妫姓齐田完字敬仲四世孙无宇二子常书书字子占齐大夫伐莒有功景公赐姓孙氏食采于乐安生慿字起宗齐卿慿生武字长卿以田鲍四族谋作乱奔呉为将军三子驰明敌明食采于富春自是世为富春人明生髌髌生胜字国辅秦将胜生盖字光道汉中守生知字万方封武信君知生念字湛然二子丰益益字器生卿字伯髙汉侍中生慿字景纯车骑将军二子届询询字防宗【按唐世系表防宗作防定】安定太守二子鸾骐鸾生爰居爰居生福为太原太守遇赤眉之难遂居太原太原之族有岚州刺史昉生存进安定太守询次子骐字士龙安邑令二子通夐通子孙世居清河【按唐世系表通子孙世居清河后魏有清河太守灵怀此清河下脱后魏有清河五字】太守灵怀武徳中子孙因官徙汝州郏城灵怀曾孙茂道初名处约字歴道相唐髙宗五子侹侑俊儆佺安邑令骐少子夐字子逺后汉天水太守徙居青州生厚字重殷大将军掾生瑶字良玉中郎将生邃字伯渊清河太守生鯈字士彦洛阳令生国字明元尚书郎生躭字志汉阳太守二子钟旃钟呉先主权之祖也旃字子之太原太守二子炎歴炎字叔然魏秘书监生棱字仲觚太官令生道恭字雅逊晋长秋卿二子顗芳顗字士若芳中书令子烈避赵王伦之难徙居昌黎生岳前燕侍中子孙称昌黎孙氏歴幽州刺史右将军生旂字伯旗平南将军坐与孙秀合谋夷三族顗避地河朔居武邑遂生辉后赵射声校尉生纬幽州都督生周后燕髙阳王文学生恭仁北燕司功曹二子苑蔚蔚字伯华后魏秘书监彊戴男二子伯礼方嗣伯礼巴州刺史袭彊戴男三子元琥孝敏广烈元琥北齐文宣皇帝相国骑曹生北齐治中大将军司马灵晖生万安万夀万安隋徐婺兖三州刺史四世孙迆乐陵主簿孝敏隋晋阳令生夀张丞仲将仲将生韩王典籖希庄希庄生宋州司马嘉之嘉之生逖唐刑部侍郎左庶子文公逖生华州刺史宿宿生公器邕府经畧兼御史中丞六子华清正简范褧晏华清太原尉正河中少尹简东都留守太子太保逖三弟遹羽林兵曹防军遘亳州刺史造詹事司直遘四子公彦睦州刺史客卿盱眙令公辅陆浑丞起白马令起三子非熊黄梅尉景商天平军节度使检校礼部尚书谥康清太原少尹景商九子备字礼用直文馆蓝田尉储字文府京兆尹乐安侯伾兴元少尹俭字徳府昭义判官偓字龙光相昭宗伉春秋博士佾字文节集贤院学士司勲郎中方嗣后魏建威将军生仲瑜隋吏部侍郎二子恭文石邑令孝哲防稽令孝哲五世孙谏唐右武卫兵曹防军又前汉夏侯婴传曰初婴为滕令奉车故号滕公及曾孙颇尚主随外家姓号孙公主故滕公子孙更为孙氏今详此即汉公主母氏姓孙而夏侯氏有冒姓孙氏者又唐宰相表云孙氏一出楚蚡冒生王子蒍章字无钩生蒍叔伯吕臣孙蒍贾伯嬴生蒍艾猎即令尹孙叔敖亦为孙氏误矣谨按蒍敖字孙叔一名艾猎古人先字后名故谓之孙叔敖传曰蒍敖为宰择楚国之令典是称其姓名伍参曰若事之集孙叔为无谋矣是称其字也今驳正之明其未尝为孙氏
　　敦
　　晋张方有将敦伟夜撃破刘沈军
　　防
　　纂文要曰音盆
　　盆
　　风俗通曰盆成括仕齐见杀其子逃难去成为盆氏汉有中郎将盆谧
　　贲【音奔】
　　元和姓纂曰鲁县贲父之后晋有贲浦汉有郎中贲光晋又有汝南贲嵩清操之士又庾琛女适汝南贲氏又有长水校尉贲颛谨按后汉董宪将贲休举兰陵城降注前书有贲赫音肥今有此姓贲音奔是隋唐以来音变而有此氏
　　孙阳
　　英贤传曰秦穆公子孙阳伯乐善相马其后氏焉汉侍御史孙阳放即其后
　　昆吾
　　出自己姓髙阳氏孙陆终生樊封于昆吾夏时昆吾为伯因以国氏
　　屯浑
　　元和姓纂曰太昊之佐屯浑氏其后为氏
　　温稽
　　出后魏书
　　奔水
　　神农娶奔水氏女为妃
　　二十四痕
　　恩
　　风俗通曰陈大夫成仲不恩之后为氏后燕有东庠祭酒恩茂
　　根牟
　　出自东夷根牟小国在琅琊阳都县东之牟乡春秋鲁宣公九年取其国子孙氏焉六国时有根牟子着书见风俗通
　　根水
　　世本老童娶根水氏女

　　钦定四库全书
　　古今姓氏书辩证卷八　　宋　邓名世　撰
　　二十五寒
　　寒
　　姓书曰韩寒声变因有寒氏考其实不然谨按春秋夏诸侯伯明氏之君曰后寒生子浞善谗后寒恶而弃之有穷后羿收浞而信使之以为己相因以父字为氏谓之寒浞杀羿而因其室生浇及则夏之中叶亦有寒氏成王封武王子于韩犹在数百年后则非声变可知也前汉游侠传有陜人寒孺即后寒之裔也又后汉寒朗字伯竒一云朗姓寋非寒氏
　　单
