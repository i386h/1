<!-- { "loadSidebar": true } -->
　　葛伯
　　见葛氏
　　鹖冠
　　姓苑有鹖冠子著书
　　渴足浑
　　渴足浑改为朱氏望出河南
　　十三末
　　末
　　本姓秣避难去禾为末氏唐书吐蕃传防昌乞离胡为賛普别将尚恐热为落门川讨击使姓末名农力谨按热犹中国所谓郎也
　　秣【音末】
　　古秣阳国或曰秣陵以国为氏
　　括
　　出姓苑
　　敓
　　出姓苑敓音夺
　　拔拔
　　后魏献帝次兄为拔拔氏后改为长孙氏
　　拔略
　　一作拔晷后魏官氏志有拔晷氏改为苏氏
　　防也
　　与斛律同祖号防也部后改斛律为防也氏
　　防列兰
　　官氏志改为梁氏
　　十四黠
　　滑
　　出自姬姓伯爵之国后以为氏
　　□
　　出姓苑□音八【案字韵诸书俱无此字广韵亦不载疑即仈字之讹音与八同今附入黠韵】
　　滑伯
　　元和姓纂曰汉有滑伯堪为齐悼王中尉误矣是人氏滑而名伯堪非复姓也
　　十五鎋
　　刹利
　　南诏单单国王姓刹利名尸陵伽
　　刹利邪伽
　　旧云生邪伽南蛮波利国刹利邪伽名防路那婆
　　十六屑
　　齧
　　元和姓纂曰庄子齧缺学道于王倪误矣齧缺非姓名
　　颉
　　黄帝史官苍颉之后风俗通古有贤者颉卫
　　铁弗
　　后魏官氏志铁弗氏改为河南弗氏
　　缬那
　　出后魏官氏志

　　钦定四库全书
　　古今姓氏书辩证卷三十八　宋　邓名世　撰
　　十七薛
　　薛
　　出自任姓黄帝孙颛帝少子阳封于任十二世孙奚仲为夏车正禹封为薛侯其地鲁国薛县是也奚仲迁于邳十二世孙仲虺复居薛为汤左相臣扈祖己皆其胄裔也祖己七世孙曰成徙国于挚更号挚国女太任生周文王至武王克商复封于薛为薛侯齐桓霸诸侯薛侯独不从黜为伯歴三代凡六十四世其可记者轸生初初生厉侯陵陵生宣武侯房房生哀侯褒褒生庄侯元元生平侯贵贵生昭侯直直生襄侯夷夷生威侯辨辨生康侯安兴安兴生定公箱箱生恭侯尚尚生景侯魏魏生宣侯伯勤伯勤生简侯文欢文欢生惠侯夷黄夷黄生灵侯英英生文侯俱俱生隠侯清清生愍侯洪洪为楚所灭公子登仕楚懐王为沛公不仕隠于博徒因以国为氏所谓薛公也汉御史大夫广徳孙愿徙居淮阳巴蜀太守齐又徙河东汾隂世号蜀薛生懿懿三子恢雕兴恢一名开河东太守号北祖雕号南祖兴号西祖兴子涛与北祖南祖分统部众世号三薛至内都大官谨五子号瀵上五门世系皆具唐宰相表吴薛综子莹孙兼三人皆为太子太傅谓之吴国三傅后魏薛通子道衡道衡子收收子元超子曜五世有文集唐薛瓘瓘子绍及堂侄衡衡子琇并尚主一门四主隋唐定河东薛为乙门太和二十年众议以薛氏为河东戊族帝曰薛氏蜀也岂可入郡姓直閤薛宗起执防在殿下出次对曰臣之先人汉末仕蜀二世复归河东今六世相袭非蜀人也伏以陛下黄帝之裔受封北土岂可亦谓之胡耶今不预郡姓何以生为乃碎防于地帝徐曰然则朕甲卿乙乎乃入郡姓仍曰卿非宗起乃起宗也贾执姓氏谱刘朱周武薛为沛国五姓魏太和族品栁裴薛为河东三姓
　　泄
　　春秋时郑大夫泄驾泄伯之后有泄堵寇又有陈大夫泄冶亦作泄鲁人泄栁汉中大夫泄公与贯髙相知
　　泄
　　春秋时郑大夫泄伯之后有泄堵寇
　　卨
　　邵氏曰音薛契之后世为氏谨按汉书契作卨
　　裂
　　出自春秋纪大夫裂繻字子帛之后
　　硩
　　音彻周礼硩镞氏后
　　折
　　后汉独行传折像字伯式广汉雒人其先张江者封侯于折曾孙国为郁林太守徙居广汉因封氏焉国生像【案后汉书折像入方术传此作独行传误】羌族有西河折氏世家云中为北蕃大族自唐以来世为麟府州节度使宋西河折氏唐振武军缘河五镇都知兵马使宗本生嗣伦麟州刺史嗣伦生从阮周静难军节度检校太师兼侍中从阮生德扆徳愿徳扆永安军节度检校太师赠侍中有传二子御勲泰宁军节度检校太尉兼侍中有传
　　舌
　　谨按春秋越大夫止有后庸而姓书以后为舌误世无舌氏或云恐周官舌人之后
　　蘖
　　姓苑云东莞人本姓薛以避仇加木
　　悦
　　后燕録悦希为慕容恪司马
　　説
　　言説之説亦姓也
　　竭
　　今抚州临川细民有此氏不知其所自出
　　列御
　　元和姓纂曰郑穆公时列御冦之后著书八篇误矣谨按列子名御冦谓之子列子如曰御冦伏地汗流至踵则单姓列明矣
　　揭阳
　　汉功臣揭阳定初为南越揭阳令闻汉兵至定降封安道侯因官为氏定薨子当时嗣师古曰揭音竭
　　折掘
　　南凉秃发傉檀立其妻折掘氏为皇后又右卫折掘竒镇据石驴山叛
　　折娄
　　本鲜卑人随魏南徙
　　别成
　　汉艺文志隂阳家有别成子望军气六篇今详别成乃著书人也
　　悦力
　　后魏有悦力氏
　　十八药
　　药
　　唐贞观所定果州武都郡五姓一曰药宋太原药氏定国军节度使检校太师赠侍中元福有传生可琼军器库使
　　畧
　　姓苑曰零陵人千姓编曰吴有略统误矣统姓骆
　　若
　　古有贤人若氏鲁人汉河间王元与妻若共乗朱轮若即妻之氏也淳于长母乃王氏名若不可不辩
　　鄀
　　出自春秋鄀国在商密秦灭之子孙以国为氏
　　若敖
　　出自姓楚子熊鄂生熊仪谓之若敖后以为氏谨按春秋楚君之不以寿终者葬不以成君之礼皆谓之敖若敖霄敖堵敖杜敖郏敖訾敖皆是也
　　若罗
　　晋孝惠帝时鲜卑若罗拔能冦凉州张轨击斩防能威名大振
　　若干
　　出姓苑后魏代北人后改为若氏晋载记后燕步兵校尉若久和【案后魏始改若干为若氏后燕之若久和在改氏前不应为若干氏之后】
　　矍相
　　姓曰沛人其先鲁大夫食采矍相因氏焉
　　药罗葛
　　唐囘纥旧传囘鹘居薛延陀北婆陵水上距京师七千里有九姓药罗葛囘纥姓也囘纥尝遣药罗构来朝本唐人姓吕氏因入囘纥为可汗养子遂从其姓
　　若口引
　　后魏若口引氏改为冦氏孔志杂録曰引音辰
　　十九铎
　　莫
　　其先楚人以大为莫故其官谓之莫敖后以官氏汉献帝时有益州从事莫嗣　河南莫氏后魏邢莫氏莫多娄氏改焉
　　幕
　　出自妫姓帝舜之后有虞幕名思为夏诸侯能聴协风以成乐物生功在祀典三王皆祀之后世氏焉
　　鄚【音莫】
　　人姓按河间有鄚县此必以邑为氏
　　落
　　春秋赤狄臯落氏后单为落氏后汉中平四年二月荥阳贼杀中牟令落皓
　　络
　　卫有贤者络疑之后
　　骆
　　后凉吕纂亲将骆誊
　　雒【音洛】
　　马援传麊【音麋】泠县有雒将乃征侧征贰之父谨按前汉注汉火行忌水故去洛水而加佳然则此人以水为氏姓又有雒氏音洛
　　错
　　姓苑宋有太宰错君后为氏唐时温泉多此姓
　　阁
　　唐有阁辅奴任潭州槁口镇副使自云望出河南
　　鄂
　　巴陵蛮七姓其一曰鄂氏
　　薄
　　晋东海王越有将薄盛今望鴈门谯郡
　　郝
　　秦上卿郝晏唐有土蛮刘郝三姓世为长袭封王又卢水郝奴乗慕容氏既败之后称帝长安姚苌攻降之后燕有平北司马郝景北燕有昌黎郝越
　　索【昔各切】
　　出自周成王分鲁公商民六族其一索氏之后后汉炖煌长史索班
　　佫【音鹤】
　　姓苑貉音鹤佫音涸
　　防
　　音作出苍颉史篇
　　博
　　风俗通汉有博劳吉善相马今望出淮南谨按博齐之聊摄秦为东郡隋因博平县建为博州
　　霍
　　唐贞观所定果州武都郡七姓一曰霍氏
　　郭
　　出自姬姓周武王封文王弟虢叔于西虢封虢仲于东虢西虢地在虞郑之间平王东迁夺虢叔之地与郑武公楚庄王起陆浑之师伐周责王灭虢于是平王求虢叔裔孙序封于阳曲【案唐世系表此下尚有号为郭公因以为氏文义方顺】因以为氏后魏郭崇播本党氏改焉贾执姓氏谱定太原五姓隋唐定山东八族其一皆曰郭氏谨按春秋齐大夫有郭荣郭周父则郭公之后得姓者初仕齐又唐表误以楚武王为庄王合改正
　　铎遏
　　姓纂曰晋军尉铎遏冦之后宋襄公下大夫铎遏章谨按遏冦姓铎氏晋人也故望出绛郡
　　莫侯
　　河南乞伏干归有梁州刺史莫侯悌眷为御史大夫
　　莫舆
　　后魏官氏志莫舆氏改为舆氏
　　莫卢
　　莫卢氏改为卢氏
　　莫折
　　后魏末有乱冦莫折念生
　　薄奚
　　官氏志薄奚改为河南薄氏
　　薄野
　　代北薄野氏
　　落姑
　　鲁大夫食采落姑氏焉汉有博士落姑仲异
　　落下
　　益部耆旧传有阆中落下闳作太初厯【案落下闳原传作洛下闳此误】
　　骆雷
　　代北人姓
　　拓跋
　　出自姬姓黄帝生昌意受封北土黄帝以土徳王北俗谓土为拓谓后为跋故以拓跋为氏或説自云拓天而生拔地而长遂以为氏裔孙始均仕尧时逐女魃于弱水北人赖其勲舜命为田祖厯三代至秦汉不交南夏至成王帝毛统国三十六大姓九十九威振北方成帝十二世至献帝生圣武皇帝诘汾田于山泽天女受命相偶明年以所生男授帝是为神元皇帝生力微时人谚曰诘汾皇帝无妇家力微皇帝无舅家神元一百四嵗崩子章皇帝悉鹿平皇帝绰继立绰崩文帝少子思皇帝弗改立裔孙昭成皇帝什翼健生太子寔生道武皇帝珪始称魏珪生明皇帝嗣嗣生太武皇帝焘焘生景穆太子晃晃生文成皇帝濬濬生献文皇帝生孝文皇帝宏太和二十年正月丁卯诏改姓元氏自是拓跋氏降为庶姓散在夷狄唐时党项以姓别为部而拓跋氏最彊有拓跋赤辞与从子思头其下拓跋细豆皆降擢西戎州都督赐姓李又有静边州刺史拓跋朝光乐州刺史拓跋乞梅其居夏州者号平夏部天寳末战有功擢容州刺史天柱军使裔孙拓跋思恭咸通末讨巢贼僖宗以为夏绥银宥节度使同平章事赐姓李其弟思谏思钦皆节度使
　　拓王
　　后周王秉王兴并赐姓拓王氏旧唐史仪鳯二年命嶲州都督拓王奉击吐蕃
　　索卢
　　后秦炖煌索卢曜姚苌遣刺苻登不克被诛
　　莫那卢
　　代北三字姓孔至曰莫那卢氏后改姓卢

　　钦定四库全书
　　古今姓氏书辩证卷三十九　宋　邓名世　撰
　　二十陌
　　貉
　　自貉稽始以氏见孟子音陌而姓书误音鹤
　　白
　　出自姬姓周虞仲封于虞晋灭虞虞公族井伯奚事秦号百里奚奚生视字孟明古人皆先字后名故称为孟明视视少子曰白乙丙其后以为氏裔孙武安君起赐死杜邮始皇思其功封其子于太原故子孙世为太原人三十三世孙【案唐世系表三十三世作二十三世】后魏太原太守邕五世孙建字季庚生防文居易行简【案唐世系表邕五世孙建建五世孙季庚生幼文等与此不合】兄子敏中相唐宣宗世系具唐宰相表
　　帛
　　神僊传有帛和晋有僧帛道佺汉有五威将军帛敞又军将帛意斩李宪降封渔浦侯注曰帛姓也
　　伯
