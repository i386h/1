<!-- { "loadSidebar": true } -->
　　风俗通曰嬴姓伯益之后为氏以理推之必姜姓伯【原缺一字】之后舜命伯夷作秩宗其书曰帝曰咨伯则伯为夷之字后世氏焉楚太宰州犁州犁生吴太宰嚭字子余孔子之友伯髙弟子伯防字子析
　　栢
　　开封栢孝隆驾部员外郎生什邡尉初又栢元康监襄邑仓
　　百
　　汉酷吏咸宣传盗贼滋起南阳有梅免百政师古曰梅百皆姓也髙丽八姓其一曰百氏
　　剧【音极】
　　宋大理卿剧可久字尚贤范阳人有传又太常丞剧元吉
　　笮【音仄】
　　出姓苑谨按后汉末丹阳人笮融为徐州牧陶谦督运粮遂断三郡委输大起浮屠寺又杀广陵豫章二太守后为刘繇所破人杀之于山中
　　窄
　　广韵笮一作姓苑又作窄今豫章有此姓
　　【音仄】
　　广韵笮一作姓苑又作窄今豫章有此姓
　　郤【音隙】
　　俗作郄自晋大夫郄文生豹豹生芮芮生成子缺皆食邑于冀缺生献子克其后锜曰驹伯犨曰苦成叔至曰温季子曰步扬皆以所食邑著名又有称乞縠溱皆为卿大夫今作郤氏望出山阳
　　格
　　出自金天氏裔子曰昧生允格台骀允格之后以字为氏后汉有御史格班班曾孙显后魏青州刺史显曾孙处仁生辅元为唐宰相盖陈留八俊之一人也旧史毕师铎以卒长格元真主兵
　　翟
　　西河翟氏出自黄帝之后春秋时世居北地后徙西河故贾逵注国语云翟居北地后为晋所灭秦并天下子孙分散居晋地及江南今翟氏出汝南而音宅者又别为一氏更考正之宋济州任城翟氏晋左司御率溥生守素商州团练使
　　虢【音国】
　　出自姬姓周武王叔父虢叔封于西虢农陜县东南之虢城是也虢仲封于东虢荥阳成皋是也春秋之前郑灭东虢以为制邑子孙以国氏晋大夫虢射即其后也
　　白公
　　邵氏曰楚白公胜之后有为氏者今从其説
　　白侯
　　后汉尚书郎白侯携吴有张昭师白侯子安谨按此文皆柏侯氏误以为白
　　白冥
　　史记秦本纪赞有白冥氏盖嬴姓十四氏之一也
　　白象
　　风俗通白象先生古贤人隠者
　　白威
　　出姓苑
　　伯宗
　　世本曰晋孙伯起生伯宗因氏焉谨按此谓伯氏所自起也姓纂以为伯宗复姓误
　　伯髙
　　元和姓纂曰列子友伯髙子进此校勘之误也伯髙合为复姓然进字乃下文曰进二子之道姓纂误断一句观者详之
　　伯成
　　庄子伯成子髙辞为诸侯而耕亦作柏成
　　伯有
　　郑良霄字伯有子孙氏焉
　　百里
　　出自姬姓周太子五世孙虞仲受封于虞晋献公灭虞执其大夫井伯奚使媵伯姬于秦秦以奚为大夫食采于百里因号百里奚地在唐泾陇之间马璘败吐蕃众于百里即其地也奚子视以百里为氏谓之百里视字孟明或曰奚字百里后汉百里嵩为徐州刺史州境遭旱嵩行部传车所经即雨
　　郤州
　　世本晋郤豹孙步生郤州因氏焉
　　赫连
　　其先匈奴右贤王去卑之后刘元海之族曰训儿追諡元帝生武前赵安北将军丁零中郎将楼烦公追諡景帝生豹子后赵平北将军左贤王丁零单于追諡宣皇帝生卫辰前秦西单于追諡桓皇帝庙号太祖卫辰生丞相代公右地代大将军魏公力俟提大夏皇帝赫连勃勃字屈子勃勃以后魏天赐四年称王朔方国号夏自云朕之皇祖自北迁幽朔姓改姒氏音殊中国故从母氏为刘子而从母之姓非礼也古人氏族无常帝王者继天为子是为徽赫实与天连因改曰赫连氏立其子璝为太子延为阳平公昌为太原公伦为酒泉公定为平原公满为河南公安为中山公勃勃僣位十三年死昌嗣立魏人执之定自立于平凉亦为魏所灭定裔孙子悦字士欣后魏太常卿生仲章中书舎人又勃勃兄子大将军罗提族人前将军昌御史大夫梁公叱干阿利征南将军阿利罗引尚书令若门尚书左仆射叱以鞬征北将军尚书右仆射乙斗
　　虢射
　　元和姓纂曰晋大夫虢射之后汉烈帝时有羽林监虢射锵
　　二十一麦
　　麦
　　姓苑云髙要始兴有此姓隋有将军麦鐡杖日行五百里尝有窦姓者戯之于朝堂鐡杖正色曰豆之与麦相去几何人以为名对宋内侍麦允言諡威勤公
　　麦丘
　　齐桓公至麦丘麦丘人年八十三祝威公夀公封之麦丘其后因以为氏焉
　　二十二昔
　　掖
　　官名后以为氏
　　易
　　前凉将军易掖今望出济阳
　　液【音亦】
　　急就章有液容调【案液碑本作掖师古曰液氏上古道术之士善于链化能作液汤者后嗣因以液为姓王应麟曰液县名在东莱今莱川以邑为氏广韵亦引之】
　　释
　　其先释王国人号为释种秦汉间匈奴破释国释王南君賔种分散为数国自疏勒以西休储捐毒之属皆是汉史以释为塞时人语有轻重故讹也西域传曰悉达成道谓沙门为释氏盖释种也支僧载外国事曰迦维罗越国今无复王城池荒秽惟空处有优波塞姓释可二十余家是昔净王之苗裔故为四姓住在古城中俗尚精进犹有古风
　　□【音赤】
　　出姓苑
　　石
　　出自卫大夫石碏其先以王父字为氏碏生石厚碏孙骀仲生祁子及庶子五人骀仲孙曰成子稷稷生共子买买生悼子恶恶生曼姑曼姑生魋又有石圃石乞韵谱曰石纷如为柱石臣得氏误矣纷如齐小臣也后凉有西安太守石元良前燕都尉石琮镇南将军石贤秃髪乌孤将石亦干唐西域石国王姓石亦音祏【案通考石国或曰柘支或曰柘析或曰赭时汉大宛北鄙也】
　　鉐
　　集韵曰姓也出彭城
　　借
　　春秋时晋有借偃借秦皆为大夫秦汉间有借福即其后
　　夕
　　汉书巴郡蛮渠帅七姓有罗朴普鄂度夕龚
　　席
　　汉有安定太守席永家焉
　　射
　　出自晋大夫虢射之后以王父字为氏谨按汉律厯志武帝元封元年诏大兴星射姓造太初厯不知此人之姓音社音石也
　　益夀
　　老子父李氏名干字元果为周上御大夫娶益夀氏女曰婴敷生耳
　　赤松
　　古仙人赤松子因以为氏
　　赤章
　　韩子曰智伯以钟遗仇繇赤章蔓枝谏令不受
　　石作
　　孔子弟子石作蜀字子明英贤传曰姓石作名蜀未知何据
　　石骀
　　元和姓纂曰骀仲之后亦作石骀氏
　　石户
　　庄子舜友有石户之农
　　石之
　　元和姓纂曰齐有石之纷如谨按烛之武佚之狐耿之不比夏之御冦皆姓名中有之字则纷如姓石尔非以石之为复姓也
　　籍丘
　　左传齐大夫籍丘子鉏之后
　　辟闾
　　元和姓纂曰卫文公曾孙以居楚丘营辟闾里后世因为辟闾氏晋有宁州刺史辟闾彬宋髙祖时燕辟闾蔚生幽州刺史辟闾浑浑生辟闾道秀皆其后也唐艺文志有大厯时司礼博士辟闾仁谞注老子二卷
　　赤小豆
　　后改为豆氏

　　钦定四库全书
　　古今姓氏书辩证卷四十　宋　邓名世　撰
　　二十三锡
　　锡
　　谨按春秋宋郑之间有隙地六邑其一曰锡郑人城之以处宋元公之孙必其后以邑为氏
　　郦【音歴】
　　宋江陵郦坦县令生知白知白生象中象中生因近时叛将郦琼
　　狄
　　后秦乐平侯伯文裔孙恭居太原生湛东魏帐内正都督临邑子孙孝绪尚书左丞临颍男生知俭知本知俭越州刺史生仁杰【案世系表狄孝绪子知俭知本知逊知逊官越州刺史生仁杰此作知俭越州刺史生仁杰误】仁正仁节仁恪仁矩仁杰字怀英宰相梁国公生户部郎中光嗣谨案鲁大夫狄虒弥狄仪皆山之祖后魏河南狄氏本段匹防之后厍狄氏改焉
　　壁
　　齐壁司徒之后为氏
　　戚
　　出自衞大夫孙林父食邑于戚其支庶以为氏汉功臣表临辕坚侯戚鳃生夷侯触龙触龙生共侯中中生贤
　　防【音溺】
　　姓苑云人姓也古文作防
　　析成
　　元和姓纂曰齐大夫析成鲋误矣谨案春秋鲁定公十四年析成鲋小王桃甲率狄师袭晋不克士鲋奔周小王桃甲入于朝歌则鲋姓士氏杜注曰二子晋大夫范中行之党是也今驳去
　　二十四职
　　敕
　　姓音棘
　　息
　　出自姬姓息侯之国其地蔡州新息县是也春秋鲁庄公十四年楚文王灭之子孙以国为氏汉有河内息夫躬
　　植
　　天竺胡人之性盖释种也
　　稷
　　尧时弃为后稷子孙以官为氏
　　识
　　出姓
　　棘
　　谨案春秋齐楚皆有棘齐邑在西安县东防里亭楚邑在谯酂县东北棘亭然则子成之先必齐或楚人仕衞者
　　弋【音亦】
　　姓云今蒲郡多此姓望出河东弋子元登进士第官至殿中侍御史
　　防【音逼】
　　姓源韵谱曰人姓也
　　直勒
　　唐艺文谢偃传衞州衞县人祖孝徴仕北齐散骑常侍本姓直勒氏改为谢氏
　　勑力
　　后魏髙车别帅有勑力鞬
　　弋门
　　姓云渔阳人
　　即墨
　　田单守齐即墨有功因以为氏汉有城阳相即墨成齐人受易于田何
　　二十五德
　　勒
　　晋王廞有骑督勒满破张昌于隋郡元经薛氏传晋时匈奴国民有勒氏多反叛
　　特
　　晋大夫特宫始以氏见于春秋
　　墨
　　孤竹君后本姓墨胎避难改为墨氏
　　塞
　　姓苑云南越人谨按前汉西域传匈奴破月支塞王南君大夏【案汉书西域传大月氏西君大夏而塞王南君罽賔此作南君大夏悮】塞种分散徃徃为数国自疏勒以西北休储捐毒之属【案汉书武帝通西域三十六国内有休循捐毒荀悦汉纪亦作休循此作休储悮】皆故塞种也师古曰塞音先得反即所谓释种者亦语有轻重尔
　　国
　　春秋时有国庄子归父生武子佐佐生景子弱及胜弱生惠子夏及中军将书书生观世为齐上卿唐百济大臣八姓其一曰国氏
　　北
　　出姓髙丽人
　　二十五德
　　黒肱
　　楚王子黒肱字子晳其后以为氏
　　黒齿
　　出自南诏羣蛮有黒齿金齿银齿三种见人以漆及金银镂餙饮食则去之因为氏
　　墨夷
　　风俗通宋大夫有墨夷须墨夷鸿邵氏姓解曰宋公之子目夷之后古有墨夷皋案此即墨目音变也
　　墨台
　　亦作黙夷孤竹君之后也汉有墨台绾
　　万俟
　　上音墨下音其其先魏文帝大统七年万俟丑奴自称天子置百官以万俟仵为仆射改元神兽尒未荣遣天光讨之生擒丑奴斩于都市其后西魏有特进万俟普为秦州刺史又万俟夀乐干为司徒唐朱泚有殿中侍御史万俟着
　　北宫
　　出自姬姓衞成公曽孙括世为衞卿别以所居为北宫氏后汉灵帝时有胡北宫伯玉晋有尚书北宫纯子华子有弟子北宫意能传其道
　　北郭
　　出自齐北门之城谓之北郭大夫居北郭者因以为氏
　　北殷
　　元和姓纂史记汤后
　　北旄
　　世本曰子姓
　　北乡
　　出姓
　　北丘
　　出姓
　　北附
　　出姓
　　二十六缉
　　立
　　姓云古贤者立如子之后又云立如子复姓
　　给
　　出姓
　　戢【侧立切】
　　谨案春秋有庐戢犂国语注曰庐楚邑戢犂庐大夫则犂以戢氏也
　　邑裘
　　元和姓纂曰衞太史栁庄卒公与之邑裘氏与县潘氏故衞有邑裘氏谨案礼记注曰裘与县潘皆邑名则邑裘本非复姓林氏误矣
　　邑由
