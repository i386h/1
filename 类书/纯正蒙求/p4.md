<!-- { "loadSidebar": true } -->
　　东汉黄香字孺文九歳失母思慕骨立事父竭力致孝暑则扇枕寒则以身暖席元帝闻之特加赏赐宋杜正献公衍字正昌幼时祖父脱帽使公执之防山水暴至家人散走其姑投一竿与之使挟自泛公一手持竿一手持帽久之救免而帽竟不濡
　　禹偁咏磨平仲吟山
　　宋王禹偁字元之七歳文家以磨麫为生毕文简公士安令作磨诗元之不思而对曰但存心里正何愁眼下迟得人轻着力便是转身时文简大竒之呼为小友眀道程夫子年数歳赋贪泉诗云中心如自固外物岂防迁二公幼时皆知有正心之学如此冦莱公凖字平仲八歳吟华山诗云只有天在上更无山与齐其师谓凖父曰贤郎怎不作宰相钱惟演幼时赋逺山诗曰髙为天一柱秀作海三峯其父俶甚器之二公幼时皆有宰相器如此
　　子韶危坐迂叟絶编
　　宋张子韶八歳黙诵六经通大防十四嵗逰郡庠闭阁终日寒折胶暑铄金不越户限比舍生穴隙以视则敛膝危坐对置大编服膺匪懈若与神眀为伍大相敬服而师尊之
　　宋司马温公幼时患记问不若人羣居讲习众兄弟成诵逰息矣独下帷絶编逮能背诵乃止用力多者收功逺其所精诵乃终身不忘也
　　同叔改赋伯达疑年
　　宋晏殊字同叔七歳善属文号神童景徳初张知白安抚江南荐之召试殊见题曰臣十日前已作此赋草尚在乞改命题真宗爱其不隠以为秘书省正字置之秘阁使得尽读秘阁书
　　魏司马朗字伯达九嵗人有道其父字者朗曰慢人亲者不敬其亲者也客谢之十二试经为童子郎时监试者以其身体壮大疑其匿年朗曰朗之内外累世长大朗虽稚弱无仰髙之风损年以求早成非志所为也监试异之
　　程子春风庭坚和气
　　宋程伯子颢终日端坐如泥塑人及至接人则浑是一团和气朱公掞见之于汝南归谓人曰光庭在春风中坐了一月
　　宋张庭坚字才叔邹志完称之曰是天地间和气薰蒸所成欲往相近先觉和气袭人也
　　愿中従容茂叔光霁
　　宋李愿中延平先生名侗晦庵先生师也晦庵常云先生涵养得之是别古人云终日无疾言遽色先生真是如此寻常人出近处必徐逺行必速先生逺近皆如此寻常人呼童仆再四不至声必厉先生呼之不至不加于前也其气象从容如此
　　宋子周子名敦颐字茂叔諡元公号濓溪先生黄鲁直尝云茂叔人品甚髙胷中洒落如光风霁月
　　通老粹然原明平易
　　宋黄中字通老居家孝友笃至与人交恭而信淡而义端庄静重徳容粹然晦庵先生自以其温厚和平之气不胜其粗厉猛戾之心特裁书请纳再拜之礼必欲公坐而受之自侪于门生弟子之列
　　宋荥阳吕公希哲字原明尝云君子气象难遽形容惟平易安和为近之书曰其心休休焉其如有容焉谓休休者平易安和无急躁很戾贪冒之意
　　郭泰温恭穆子和粹
　　后汉郭泰字林宗蔡伯喈尝曰先生孝友温恭仁笃慈恵吴冲曰清眀寛恕澄之不清挠之不浊髙材伟识而不为危言激论慎疾恶己甚之戒党锢之际独不涉议论自重之士也
　　唐穆寜四子赞质员赏皆和粹世以珍味目之赞少俗然有格为酪质为酥员为醍醐赏为乳腐
　　李恕防怨马援恶讥
　　唐李恕戒子云凡居百僚之下言思乃出行思乃动勿辄有毁誉勿轻论得失申上移牒言惟谨耳署必真书慎勿侮弄刀笔议翫朋僚若恣心縦骂轻出莠言骂父子怨骂兄弟怨既为怨府亦谓深讐刘寛不诃童仆嗣宗口不臧否韩子曰善为吏者树徳不善为吏者树怨勉之勉之
　　东汉伏波将军马援字文渊兄子严敦并喜讥议援在交趾还书戒之曰吾欲汝曹闻人过失如闻父母之名耳可得闻口不可得言好议论人长短妄是非正法此吾所大恶也寜死不愿闻子孙有此行也汝曹知吾恶之甚矣所以复如此言者施衿结褵申父母之戒欲汝曹不忘之耳杨龟山先生曰口固不可得言耳亦不可得闻
　　崔咸疾谄魏公责辞
　　唐裴度自兴元入觐朝士日拥度门一日度置酒刘栖楚矫求度懽曲躬附度耳而语崔咸疾其谄举觞罚度曰宰相不当许所由官嗫嚅耳语度笑而饮之栖楚不自安趋出坐客快之
　　韩魏公子师朴入市归魏公问所买之物价防何曰千三公责之曰此俚俗之谈非对尊之辞当云一贯三百
　　赵献杖子谢氏笞儿
　　晋赵献子之子入朝楚使者至多隠语在廷之臣不能答献子之子尽答之归白献子献子曰朝臣岂不晓但有长者姑且譲之耳尔遽先长者杖之
　　吴庠妻谢氏子贺与賔客谈及人长短得失夫人屏间闻之怒笞贺百或解夫人曰臧否士之常胡如是曰爱其女者必取三复白圭之士妻之今独产一子使知义命而出语忘亲岂可乆之道哉因泣下不食贺由是恐惧谨黙
　　元顺铧价司马桃皮
　　北史赵柔字元顺有人遗柔铧数百枚柔与子善眀鬻之市人有从柔买柔索绢二十疋商人知其贱与柔三十疋善眀欲取柔曰与人交易一言便定岂可以利动心遂与之
　　宋司马温公方五歳擘一青皮胡桃不能脱婢以热汤沃之既而女兄从外来问谁为脱曰某自脱父叱曰小子安得谩语公自此有省终身不敢妄语待人惟以至诚为尚
　　忠定肩竦节孝头直【威仪】
　　宋刘忠定公安世元城先生见賔客议论逾时体无欹侧肩背竦直身不少动至手足亦不移
　　宋徐积自言初见安定先生瑗退头容少偏安定先生厉声曰头容直某因自思不特头容直心亦要直自此不敢有邪心
　　蘧瑗车声管寜榻迹
　　卫灵公与夫人夜坐闻车声辚辚至阙而止过阙复有声公问夫人曰知此为谁夫人曰此蘧伯玉也公曰何以知之夫人曰妾闻礼下公门式路马所以广敬也夫忠臣与孝子不为昭昭信节不为堕行蘧伯玉卫之贤大夫也仁而有知敬于事上此其人必不以暗昧废礼是以知之公使人视之果伯玉也后汉管寜尝坐一木榻积五十余年未尝箕股其榻坐当膝处皆穿
　　明镐尊严韩琦英特
　　宋薛简肃公名奎知开封府明防政镐为曹官简肃待之甚厚直以公辅期之有问于公何以知其必贵公曰其为人端肃其言简而理尽凡人简重则尊严此贵臣相也
　　宋韩忠献公琦姿貌英特骨骼清耸眉目森秀图绘天下人以为如髙山大岳望之气象雄杰而包含细微畜泄云气藏匿寳怪盖可知也
　　晦叔盛服文恭正色
　　宋吕正献公公着字晦叔简重清静出于天性冬不附火夏不挥扇杨懐寳字器之视公为亲舅将赴倅来辞公西牕下盛服对饮三酌时烈日器之汗流浃背公凝然不动
　　宋胡文恭公宿为人清俭谨黙内刚外和羣居笑语諠哗独正顔色温然不动声气与人言必思而后对客有造公者具公服靴版忘记易帽公与之对语尽礼而退终未尝色动
　　盛涛一语伊川四箴【正心术】
　　宋刘器之云盛待制名涛尝有一语可取云士大夫行已正如室女常须置身法度中不可受人指防宋程叔子名颐字正叔諡正公号伊川尝作四箴字云顔渊问克己复礼之目子曰非礼勿视非礼勿听非礼勿言非礼勿动四者身之用也由乎中而应乎外制于外所以养其中也顔渊事斯语所以进于圣人后之学圣人者宜服膺而勿失因箴以自警朱文公曰程子之箴发眀亲切尤宜深玩也
　　彦国防意思永平心
　　宋富文忠公弼字彦国年八歳书坐屏云守口如缾防意如城在公且然况他人乎
　　宋彭朂字思永好学不倦尝曰吾不为他学自幼即学平心欧阳修好学不倦尝以平心为难
　　横渠先礼南轩叙仁
　　宋横渠先生张载教学者必先自礼而入且曰学礼即使除去了世俗一副当习熟纒绕譬之延蔓之物解纒绕即上去茍能除去了一副当世俗便自然脱洒又曰学礼则可以守得定程叔子曰子厚先以礼教学者最善先有所据守
　　宋南轩先生张栻字敬夫諡宣公曰仁者天地之心天地之心而存乎人所谓仁也人而无仁心则人道亡矣遂以论语中言仁处叙为一帙而解释之
　　康节论鬼迂叟事神
　　宋康节先生邵雍字尧夫尝曰人之畏鬼亦犹鬼之畏人人积善而阳多鬼益畏之矣积恶而隂多鬼弗畏之矣大人与鬼神合其吉防何畏之有
　　宋司马温公号迂叟尝曰或问迂叟事神乎曰事神或曰何神之事曰事其心神或曰其事之何如曰至简易不黍稷不牺牲惟不欺之为用君子上戴天下履地中圅心虽欲欺之其可得乎
　　清献焚香康靖置豆
　　宋赵清献公抃字阅道平日所为事夜必焚香以告天不可告者则不敢为也
　　宋赵康靖公名槩平日尝置瓶豆二物于几案间每一念起必随善恶别之善则投一白豆于白瓶中恶则投一黑豆于黑瓶中初则黒豆多既而渐少乆则絶无瓶豆亦不复用矣
　　徐积买肉宗道饮酒
　　宋节孝处士少时为母置膳先过一屠肆中心欲买其肉而别路于归路为近且亦有屠肆因自念中心许买彼肉舍而之他不欺心乎复迂道买肉而归且云已之行信自此始
　　宋鲁质肃公宗道字贯之为太子谕徳一日真宗召之使者至门而公不在移时乃在市肆饮归中使与公约曰上若怪公来迟当托何事公曰但以实对中使曰然则得罪公曰饮酒人之常情欺君臣子之大罪中使嗟叹而去真宗问之具如公言以对自此竒公以为忠实可用其后立朝刚正
　　伯起四知和靖六有
　　汉杨震字伯起时守东莱道经昌邑故所举茂才王密为昌邑令夜阑懐金十斤以献震曰故人知君君不知故人何也密曰莫夜无知者震曰天知地知子知我知何谓无知密愧而去
　　宋和靖先生尹焞字彦明处一斋名曰六有所谓言有教动有法昼有为宵有得息有养瞬有存又一室名曰三畏畏天命畏大人畏圣人之言
　　志完检防无垢操守
　　宋邹志完云圣人之道备于六经六经千门万户何从而入大学与中庸一部其要在慎独而已于十二时中看自家一念从何处起即检防不放过便见工夫
　　宋张无垢云操守欲正器局欲大识见欲逺三者有一便可立身
　　李勣赠刀范丹佩带【迁善改过惩忿窒欲】
　　唐文瓘字穉圭为并州军时李勣为长史尝叹曰穉圭今之管萧吾所不及勣入朝文瓘与二同僚皆饯勣赠二人寳刀玉带而不及文瓘瓘以疑请勣曰某人犹豫少决故赠以刀欲其果于断某人放诞少检故赠以带俾其自约束若子之才无施而不可焉用赠
　　汉范丹自以狷急不从容常佩韦以自戒西门豹亦如之朱文公父韦斋先生亦患性急狷自号韦斋
　　援戒效杜昶愿师徐
　　后汉马援戒兄子书云龙伯髙敦厚周慎口无择言谦约俭节亷公有威吾爱之重之愿汝曹效之杜季良豪狭好义吾爱之重之不愿汝曹效之效伯髙不得犹为谨饬之士所谓刻鹄不成尚类鹜者也效季良不得陷为天下轻薄子所谓画虎不成反类狗者也
　　魏王昶戒子妷云颍川郭伯益好尚通达敏而有知洪广不足轻儇有余得其人重之如丘山不得其人忽之如草芥吾以所知亲之昵之不愿儿子为之北海徐伟长不沽高名不求茍能澹然自守惟道之务其有所是非则托古人以见意当时无所褒贬吾敬之重之愿儿子师之东平刘公干博学有髙才诚节有大义然性行不均少所拘忌得失足以相补吾爱之重之不愿儿子慕之乐安任昭先淳粹履道内敏外恕推逊恭俭处不避污怯而勇义在朝忘身吾友之善之愿儿子尊之
　　幼安知过伯玉悟非
