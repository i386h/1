<!-- { "loadSidebar": true } -->
　　宋张忠定公咏在成都尝梦谒紫府真君接语未久吏报请到西门黄兼济承事幅巾道服真君降堦接之且揖公坐其下询顾详欵似有钦叹意公翌日即遣典客诣西门请黄承事令具常所衣服来比至果如梦中所见公以梦告且问平日有何隂徳曰无他长唯米麦熟时以钱三万收籴至眀年未熟时粜之价值不増升斗无髙下我无损彼得济所急公曰此所以尚公也索公裳拜之黄后裔比比青紫
　　应山二连伯氏庶字君锡仲氏庠字元礼相继登科君锡清修孤洁当官人号为连底清元礼加以肃人号为连防冻其父处士名舜实字辅之歳饥出粟万斛损价鬻之恵及他邑有盗其牛者官捕甚急贼穷自归处士愧谢厚遗遣之
　　陈亢施谷朱氏散粥
　　宋陈亢杭州人熙寜间饿殍无数作万人坑每一尸饭一瓯蓆一领纸四贴藏尸不可纪是生郭又生度皆为监司子孙登仕相继
　　宋朱氏为湖州孔目官庚寅歳荒以米八百石煮粥散贫是歳生子服后为从官
　　裴礼杖仆侃母为儿
　　北齐顔之推家训曰门不停客古所贵也失教之家阍寺无礼或以主君寝食嗔怒拒客未通江南深以为耻黄门裴礼之待賔客或有此辈对客杖之童仆引客折旋俯仰辞色应对莫不肃敬与事主无别晋陶侃母湛氏父丹聘为妾生侃而陶氏贫湛每纺绩资给之使结交胜己鄱阳孝亷范逵寓侃宿时大雪湛氏自撤所卧薪荐剉给其马又截发卖邻人买殽馔以供逵闻叹曰非此母不生此儿侃竟以功名髙显
　　元王设醴潞公呈词
　　汉楚元王交敬礼申公等穆生不嗜酒常为设醴及戊王即位常设后忘设焉穆生退曰醴酒不设王之意怠不去楚人将钳我于市遂谢病去
　　宋文潞公彦博伊洛人伊川先生时为判监一曰府防客伊川以见任故赴到客次见乐人来呈乐词曲语先生讶曰不须呈看乐人覆曰昨日太师钧防眀日请侍讲词曲要严谨依礼法故先来呈
　　吕不后到邵有先知
　　宋吕文穆公赴人饮食约未尝后到曰使主人望望然而客不至吾不忍也
　　宋王正甫约康节吴处厚王平甫防饮康节辞以疾眀日谓正甫曰某辞有故介甫行新法处厚每议之平甫虽不甚主其兄若面骂之亦不堪矣所以辞正甫曰料事当如此昨处厚毁介甫平甫作色某解之甚苦夫康节以道徳尊一代平居一饭之间其谨如此
　　叔巽免怨魏公托辞
　　宋崇寜中叔巽省荥阳公于符离有故人遇之甚薄及行来召饭叔巽欲往或尼之曰此人相薄何必赴叔巽曰不欲与人生睚眦之怨
　　宋仁宗朝李都尉喜延士大夫尽声色之乐一时馆阁清流无不往者韩魏公于其间年最少独未尝造焉李数召数以公事辞终不失和气李莫能致怨同时诸公亦不以公为介也
　　胡家戒打陶子善遇【御童仆婢妾】
　　宋胡彦时处家有法子弟不得自打僮妇女不得自打婢妾有过告之尊长尊长为之行谴
　　晋处士陶潜为彭泽令不以家累自随送一力给其子书曰汝旦夕之费自给为难今遣此力助汝薪水之劳此亦人子也可善遇之
　　刘寛汚衣文烈市米
　　东汉刘寛字文饶无疾言遽色夫人欲试寛令恚伺当朝防装严已讫使侍婢捧肉羮翻汚朝衣寛神色不异徐言曰羮烂汝手乎
　　齐房文烈未尝嗔怒经霖雨粮絶遣婢籴米婢因逃窜三四日方得之房徐曰举家无食汝何处来竟无捶挞
　　嘉防斥僮乖崖嫁婢
　　宋丁嘉防御家有法一日小苍头至前腰系红巾嘉防即斥逐之人或诮其褊嘉防曰不然此本村僮衣不蔽体俄事文饰长此欲心乃便忘其本斥之乃所以爱之亦易所谓闲有家之意
　　宋张乖崖知益州日单骑赴任官属惮其严峻莫敢畜婢公不欲絶人情遂自买一婢以侍巾帻自此官稍稍置姬属公在任四年被召还阙呼婢父母出资以嫁仍处女也
　　甄琛不胜盖婢求去
　　甄琛举进士入都积歳好奕棋通夜令奴执烛奴睡甄顿加杖责奴曰郎君辞父母仕宦若为读书执烛不敢逃罪乃围棋日夜不止岂是向京之意肆加杖罚不亦非理甄怅然惭感遂假书研习
　　盖巨源为县令因买罗于公防手自开度其侍婢屏间窥之恚曰不意今日乃服事一罗绢牙郎因求去不肯留
　　乐羊金饼林积珠囊【不夺人之财】
　　东汉乐羊子得遗金一饼于路与妻妻曰妾闻志士不饮盗泉之水防者不受嗟来之食况拾遗求利以污其行乎羊子惭捐金于野
　　宋林积少入京至蔡州卧旅邸觉牀笫间有物逆其背掲席视之有锦囊实北珠数百颗眀日询主人曰前夕何人宿此曰一巨商林曰吾故人也或再至令来上庠相访又掲其名于壁曰某年某月某日剑浦林积假馆遂行商人至京欲取珠已无有急沿故道处处物色之至蔡邸见其榜即还访林于上庠林曰珠具在不可但取投牒府中当悉以归商如其教林诣府授商府尹使中分之商曰固所愿林坚不受商不能强作大斋为林祈福林后登第至中大夫子为吏部
　　白公衞榼郑氏掩墙
　　白中令应举未第诣葫芦先生问命不许试日见妇人携女奴挈榼闹中行力倦憩门闑门辟失妇所在榼留在闑公以裾卫榼遂趂试不及日晏妇号泣来诘之反袂拭面曰夫犯戒宪罪按己周有能救防者欲所蓄寳带今已失去不免极刑矣公备认物主不谬竟以还之翼日葫芦先生遇公惊曰向相过耶来年及第位极人臣必近种隂徳公匿而不言
　　唐李敬让母郑氏身训诸子贫时治墙得百镒僮婢竞奔告母曰士不勤而禄犹灾其身况无妄而得乎亟命闭坎敬让后官至太子少保
　　裴度授带文正还方
　　唐裴度状眇小相者曰公不至相必饿死他日逰香山寺见一妇人致缇缪于栏楯祈祝而去度知其遗也收取以待诘旦妇人奔泣曰阿父无罪系狱假得玉带二犀带一以赂津要不幸失去矣祸无所逃度即以授之妇人拜泣请留一度不受寻遇相者曰君神色顿异必有隂功前途万里位极人臣
　　宋范文正贫时尝与一术者善防术者病笃谓文正曰吾善炼水银成白金吾儿幼不足付今以付子即以方与白金一斤封纳文正懐中文正方辞避而术者已卒后十余年文正呼术者之子出其方并白金与之封识宛然
　　彬不复戒宿未可量
　　南史甄彬尝以束苎就长沙寺库质钱及赎还苎中得金五两彬送还寺寺僧惊以金半酧之往复十余里彬坚不受梁武帝布衣时闻之及践祚以彬为益州刺史将行同列五人皆戒以亷贞至彬独曰卿有还金之美不复相戒彬由此名徳益彰
　　宋胡宿諡文恭公尝与一术者善其人将死谓公曰吾有私术能化瓦石成黄金子其我我以此报子公曰尔后事吾敢不勉私术非吾所欲也其人叹曰子之志未可量也
　　庞统称述谢朓奬予【不掩人之善】
　　蜀庞统字士元于人多所称述每曰当今雅道陵夷善少恶多拔十失五犹得其半不美其谈则声名不彰企慕而为善者少矣
　　南史谢朓好奨予人才孔闿有才华未为时知孔珪令草让表朓手自折简写之谓珪曰士子声名未立宜共奬成无惜齿牙余论
　　杨敬赠诗郑庄执礼
　　唐杨敬祭酒尝赠项斯诗云防度见诗诗尽好及观标格过于诗平生不解藏人善到处逢人説项斯项斯由是四方知名
　　西汉郑当时字庄喜推士为大司农客至无贵贱执宾主礼每朝候上问説未尝不言天下长者其推毂士及官属丞史常引以为贤于己未尝名吏与官属言若恐伤之闻人之善言进之上惟恐后
　　韩琦称人陈瓘抑己
　　宋韩魏公琦闻人有小善即称之曰琦不及也宋陈忠肃公瓘谦和与物无竞与人谈论率多取人之长虽见其短未尝面折惟微示意以儆之人多退省愧服尤好奨进后哲一言一行茍有可取即誉美传自抑以为己不能
　　司马録善欧阳美词
　　宋司马温公对宾客无问贤愚长幼悉以疑义问之有草簿笔数枝常置坐间茍有片善随手録之字皆端谨率以为常
　　宋陈恭公执中素不喜欧阳公知陈州欧阳自颍移南京过陈拒而不见后为相换观文欧阳当草制陈谓必不得美词至云杜门却扫善避权势以逺嫌处事执心不为毁誉而更变陈大惊曰使与我相知深者不能道此得我之实也手録一本寄其门下客李师中曰吾恨不早识此人
　　王随奏石赵玉负琦【不忘人之徳】
　　宋王章恵公随举进士时家贫逋人饭钱执而入县石务均父为县吏偿钱又饭之馆于其家其母尤所加礼一日务均醉令王起舞舞不中节殴之王遂去眀年登第久之为河东转运使务均恐惧逃窜一日因事败文潞公为县捕之甚往投王王已为御史中丞矣未防封一铤银至县葬务均母事少懈寻而王为知政事奏务均练使务均亦改行自修以此知王公长者不忘一饭之恩如此
　　五代赵玉幽蓟之义士也客吕衮门下刘守光破沧州族吕衮家衮子琦年十四玉负之逃丐衣食以资后仕晋至兵部玉每遇疾琦亲自扶持供具医药玉卒代其家营葬事玉子文度甚幼琦笃训逮其成人荐于知贡举遂擢第出官议者谓非玉之义不能存吕之祀非琦之仁不能抚赵之孤仁与义二公得之矣
　　朱晖赈友无己事师
　　朱晖与同县张湛为友湛执晖臂曰欲以妻子托公湛卒晖闻其妻子贫困乃自往候视厚赈给之曰湛常有知己之言吾已信于其心矣
　　宋陈无巳名师道号后山先生有妾薄命诗盖为曽南丰作乃以自表见其不更他师也诗云主家十二楼一身当三千古来妾薄命事主不尽年起舞为主夀相送南阳阡忍着主衣裳为人作春妍有声当彻天有泪当彻泉死者恐无知妾身长自怜
　　楼让共食成子隔居
　　汉楼让有故人吕公无子归让让身与吕公共食妻与吕媪同食及让家居妻子颇厌之让流涕责妻子曰吕公故旧穷老托身于我义所当奉遂食吕公终身
　　孔丛子曰郈成子自鲁聘于晋过衞右宰谷止而觞之陈乐不作酒毕送之以璧成子不辞其仆曰不辞何也成子曰夫止而觞我亲我也陈乐而不作告我哀也送我以璧托我也由此衞其乱乎行三十里闻衞乱右宰谷死之成子迎其妻子还其璧隔宅而居之
　　王达救主延嗣恤孤
　　王达者屯田郎中李昙仆夫也事昙久颇亲信之既而应募为兵防昙以子学妖术械系台狱狱急亲友无敢访问者达旦夕给饮食候信问者四十余日昙贬温州别驾诸子流岭南达哀送防者遏之达曰我主人也岂得不送之乎昙河朔人不习岭南水土家人皆辞去曰我不従君之异乡也昙数日感恚自缢死达使母守昙尸出为治丧事朝夕哭如亲父子见者流涕殡于城南佛舍而后去
　　宋赵邻为太宗时知制诰卒无子三女皆幼无田宅仆赵延嗣义不忍去竭力营衣食给之虽劳苦不避如是十余年三女逮长未尝见其面一日至京访舍人故旧谋嫁三女见宋翰林白杨侍郎徽之发声大哭且道所以二公惊谢曰吾徒被儒衣冠且与舍人交而不能恤舍人之孤不逮汝逺矣即迎三女归京求良士嫁之三女皆有归延嗣乃去
　　思永金钏齐贤银器【不扬人之过】
