<!-- { "loadSidebar": true } -->
　　宋丞相魏国韩忠献公琦字穉圭寒食亲拜祖坟因作诗曰春色清且明节盛一百五寒食遵遗俗拨火霁新雨非才忝国恩因病得吾土何以知殊荣此日奉宗祖芳香达孝诚僾若侍容语礼成无一违观者竞如堵
　　丁兰木像冦凖锤痕
　　丁兰事母至孝刻木为母事之兰疾妻误烧其面应
　　时髪落如割遂放其妻大哭不止
　　宋丞相莱公冦忠愍公准字平仲少时不拘小节爱飞鹰走犬太夫人性严每不胜怒举称锤投之中足流血由是折节从学及贵母已亡每扪其痕恸哭
　　张敷存扇刘恕闻钧
　　南史张敷生而母亡数歳便有感慕之色十歳求母遗物惟得一扇乃缄藏之每至感思开笥流涕宋刘恕字温叟父名岳终身不听乐不逰嵩华每赴内宴闻钧奏号泣不已谓若非君命不敢至此
　　范宣捧手乐正伤足
　　晋范宣字宣子幼时误以刀伤手捧手改容人问痛耶曰不足为痛但受全体而致毁伤不可处耳礼记乐正子春下堂而伤其足数月不岀犹有忧色门人问曰夫子之足瘳矣数月不出犹有忧色何也乐正子春曰善如尔之问也善如尔之问也夫父母全而生之子全而归之故君子顷步而不敢忘孝也今余忘孝之道是以有忧色也一举足而不敢忘父母是故道而不径舟而不游不敢以先父母之遗体行殆一出言而不敢忘父母是故恶言不出于口忿言不反于身不辱其身不羞其亲可谓孝矣
　　刘歊知意景初惟欲
　　南史刘歊奉母寝食不离左右母意有所需口未及言歊已先知手自营办狼狈供奉
　　宋晏敦复字景初性至孝居官时晨必问安后出理公事昼则亲馈膳毕乃敢退食夜则温凊俟寝室乃敢退休于私室隂雨必拱立母侧恐其闻雷而惊或出遇雷必驰归而问母疾躬治医药通夕不解带虽老服勤不替所得禄尽以奉甘防惟母欲观意承志不待言而行
　　赵槩郡封曽参吏禄
　　宋参政赵康靖公槩字叔平防郊祀进阶封任一子京官公乞以封母郡太君宰相曰方为学士封拟不乆公曰母八十二朝夕不可期愿及今为荣许之曽子曰往而不可还者亲也椎牛而不如鸡豚之逮亲存也初吾为吏禄未及釡尚欣欣有喜色非以为多也乐其逮亲也既没之后吾南防于楚得尊官焉堂九尺传百乘然而北面涕泣非以为贱也悲不逮亲也
　　朱泰遇虎睒子羣鹿
　　宋朱泰少贫事母至孝尝憩足山中遇虎负去泰瞑行百余步忽醒呼曰虎为暴食我所恨母无托耳虎忽弃之泰疾走以免
　　睒子嘉夷国人父母年老丧目睒子孝养甚至时乱取水不得乃衣鹿皮随羣鹿往山中取水值君王出猎射中之睒子哀泣告曰身死不足惜所恨母年老无人侍养言讫君王舍之
　　顔含蛇胆修之石英
　　晋顔含字都少以孝闻亲及两兄继没嫂樊氏失眀药须蚺蛇胆备求不得忧叹累时忽一童子授以青囊开视之蛇胆也童子出户成青鸟飞去
　　北史梁彦光字修之少岐嶷父谓所亲曰此儿风骨当兴吾宗七歳父笃疾医云饵五色石可愈时求紫石英不得彦光忧悴忽于园中见一物怪而持归则紫石英也
　　王祥雀炙查道鱼羮
　　晋王祥性至孝继母朱氏不慈祥愈恭谨父母疾衣不解带汤药必亲尝母欲生鱼时天寒氷冻祥解衣将剖氷求之氷忽自解双鲤跃出母又思雀炙复有黄雀数十飞入其幕
　　宋查道字湛然母病思鳜鱼羮方冬苦寒无有市者道泣祷于河凿氷脱衣以取之得鳜尺余以馈母疾遂愈
　　长盛得堇叔谦访藤
　　晋刘殷字长盛曽祖母王氏盛冬思堇而不言食不饱累日殷时九歳问而知之乃于泽中恸哭曰殷罪深重不能奉养皇天后土愿垂哀怜声不絶者半日忽闻人止之收泪视地有堇生焉
　　南史解叔谦母有疾叔谦夜于庭中稽颡求福闻空中语云此病得丁公藤为酒乃差即访医无识者访至宜都遥见山中一老伐木问其所用答曰此丁公藤疗风尤验叔谦即伏地流涕具言来意翁怆然以四段与之并示以渍酒法叔谦受之顾视不见依法为酒母病即愈
　　文贞兔扰支渐鸟鸣
　　唐文贞少从军守边逮还亲没自伤不得养亲即穿圹为门晨夕洒扫庐墓侧喑黙二十年家人有问书文以对防官改新路出文贞庐前行旅见之皆为流涕有甘露降茔木白兔驯扰
　　宋支渐丧母既庐墓日三时号慕躬行膝步负土成坟有双白鹤徘徊松上又有异鸟一目如丹渐每哭鸟亦悲鸣乆之有羣鸟翔集中一白乌独日至又有五色鸟万余随渐行哭七日而去
　　伯子存心诸葛尽力【君臣之伦】
　　宋子程子名颢字伯淳諡纯公号眀道先生尝曰茍存心于爱物自一命以上皆可以行志及作县凡坐处皆书视民如伤四字尝曰某常愧此四字
　　蜀诸葛孔眀为相开诚心布公道集众思广忠益出师表云臣鞠躬尽力死而后已至于成败利钝非臣之明所能逆覩也
　　君行不欺知节大直
　　宋李潜字君行防州人入京止泗州其弟子请曰科塲近欲先至京师贯开封户籍取应君行曰汝防州人而贯开封户籍欲求事君而先欺君可乎寜迟缓数年不可行也
　　宋马知节字子元遇事謇謇未尝顾惮王钦若丁谓用事每廷议辄面诋之常从真宗东封上赏王旦等曰卿等乆蔬食不易旦等再拜知节独言蔬食惟陛下一人旦等与臣同次舍无不私食肉于是旦等复再拜曰诚如知节之言范文正公尝称之曰有犯无隠天下谓之大直
　　张观四字尧俞三徳
　　宋张观为政刘安世初登科与二同年谒之请教公曰某守官以来常持四字曰勤谨和缓中一后生曰勤谨和既闻命矣缓之一字如何曰甚事不因忙后错了
　　宋傅尧俞字钦之性淳厚与人语惟恐伤之至论事上前无所回隠左右为惧公益安徐不见听不已平日自奉甚约其在徐前守侵用公使钱公为偿之未足而公罢后守反以文移公当偿千缗公竭资且假贷偿之卒不辨温公曰清直勇三徳吾于钦之畏焉邵尧夫曰钦之至清而不耀至直而不激至勇而防温此为难耳
　　仲偃仰天杲卿骂贼
　　宋刘韐字仲偃尝守真定敌入真定父老号曰刘资政在镇岂有此祸敌益知其名末防为敌所执欲用之韐仰天大呼曰有是乎归而召亲信谓曰敌欲用我我有死耳即沐浴更衣酌巵酒以衣縧自缢燕人杂然叹曰刘相公忠臣也
　　唐顔杲卿性刚正安禄山反杲卿守常山日夜拒贼粮尽矢竭被执瞠目骂曰汝本营州羯奴耳天子何负于尔而反我唐臣恨不斩汝以谢上臊羯奴何不速杀我禄山大怒缚诸桥柱而呙之比死骂不絶口贼钩断其舌杲卿犹含糊而絶諡忠节
　　王质子产张咏孔眀
　　宋王质字子野通判苏州州守黄宗旦得盗铸钱百余人喜以托公公曰事发无迹何从得之曰吾以术钩出之公恻然曰仁者之政以术钩人置之死而反喜乎宗旦惭服悉缓其狱大称曰君子人也权知荆南府民有讼昏者诉曰贫无赀故后期问其用防何以俸与之获盗窃人衣者曰迫于饥寒尔公怜而取己衣衣之遣去荆人比公为子产
　　宋张忠定公咏字复之号乖崖尝曰事君亷不言贫勤不言苦忠不言己効功不言己防斯可以事君矣守成都贼党有杀耕牛避罪逃亡者公许其身首拘其母不出拘其妻即来断云禁母十夜留妻一宵倚门之望何疎结髪之情何厚就市斩之一日见吏抱小儿廊下戏小儿怒批其父公曰幼已如此长岂不为乱杀之公用法之严大抵似诸葛孔眀孔眀与公遗爱在蜀今皆尸而祝之社而稷之
　　厐籍畏法孙沔尽诚
　　宋厐籍字醇之精于法令尝曰大臣当遵畏天子法其敢自为轻重耶
　　宋孙沔字元规自谪官起复往见杜祁公乞一言自励公曰为吏当尽诚以行事不在生事也孙顿首奉教
　　中立徳业万福威名
　　唐裴度字中立功名震四夷使外国者必问度年今防貌孰似天子用否其徳誉勲业比郭汾阳而用不用为天下重轻事四朝以全徳终始及没天下莫不思其风烈
　　唐张万福字正己及徳宗以万福为濠州刺史召谓云先帝改尔名正己者所以褒也朕惟江淮草木亦知尔威名若从所改恐不晓是卿复赐旧名万福驰至涡口贼兵倚岸熟视不敢动
　　狄张取日巡逺守城
　　唐武后登寳位宠幸二张易之昌宗唐宗室诛戮殆尽中宗幽废房陵狄仁杰张柬之忠愤激切挽回天日晦庵有诗曰向非狄张徒谁办取日功
　　唐张巡与许逺同年生逺日月后于巡呼为兄尹子竒攻睢阳巡日中二十战气不衰七日食尽救兵不至巡出爱妾曰吾恨不割肌以啖众寜惜一妾而坐视士饥乃杀以大飨逺亦杀童奴至罗雀掘鼠煮铠弩以食贼围益急士病不防战巡西向拜曰巡生不能报陛下死当为厉鬼以杀贼城遂陷与众俱执死之昌黎韩愈曰守一城捍天下以千百就尽之卒战百万日増之师蔽遮江淮沮遏其势天下不亡其谁之功也
　　鲁人闭门顔叔秉烛【夫妇之伦】
　　鲁栁下恵姓展名禽逺行夜宿都门外时大寒忽有女子来托宿下恵恐其冻死乃坐之于懐以衣覆之至晓不为乱鲁有独处室者邻有妇夜暴风雨室壊趋而托之鲁人闭门曰男女不六十不同居今皆幼不可纳妇人曰下恵煦妪不逮门之女国人不称其乱鲁人曰下恵则可吾固不可吾将以吾之不可学下恵之可孔子闻之曰善哉欲学下恵者未有似于此也
　　鲁顔叔子独居一室夜大雨比舍屋崩有一女子投之叔子令女子执烛烛尽破屋以继至明无二志
　　张湛矜严何曽整肃
　　东汉张湛矜严好礼动止有则居处幽室必自修整虽遇妻子若严君然三辅以为仪表
　　晋何曽至孝闺门整肃无声乐嬖幸之好与妻相见正衣冠如宾己南面妻北面再拜上酒酢酧己毕便出一嵗如此不过再三
　　令女截鼻房妻剔目
　　魏曹文叔妻夏侯氏名令女文叔早死自以年少无子恐家必嫁己乃断髪截两耳为信及曹氏尽死彊迎以归冀其意防沮使人讽之令女复截其鼻或谓曰人生世间如轻尘栖弱草耳何乃自苦令女曰仁者不以盛衰改节义者不以存亡易心禽兽之行吾岂为乎
　　唐房龄妻卢氏龄防时疾濒殆谓曰吾病革子年少不可寡居善事后人卢氏泣入帏中剔一目示无他志防龄愈遂礼之终身
　　卢氏冒刄郢郡刲肉
　　唐郑义宗妻卢氏事舅姑得妇道常夜有强盗数十持杖鼓噪逾垣而入家人悉奔窜惟姑不防去卢冒刄往至姑侧为盗捶击防死贼去后家人问何独不惧卢氏曰人所以异于禽兽者以其有仁义也邻里尚相救姑可弃乎万一遇祸岂宜独生
　　王武子河南人为国受御未回其妻至孝奉姑姑患疫疾其医云食人肉则差遂割股肉食之病即愈河南尹闻奏封母安国夫人妇郢郡君
　　姚雄嫁女廷式娶妻
　　宋姚雄为将时女议嫁一寨主之子无何寨主死妻子沦落后姚雄以边帅赴阙呼一妪浣衣见其有士人家风问其従来妪曰昔良人守边有将姚其姓者许以女归妾子今夫既丧无以自存子方货饼自给姚曰尔尚记形容否曰不复省姚曰雄是也女自许嫁后不与他族日望婿来岂以父之存亡为间耶妪咽泣不语者乆之因留妪并呼其子易以新衣俱载还毕婚礼
　　宋刘廷式字复之本田家约邻翁女为婚契阔数年廷式登第归访邻翁已死女因病双瞽廷式又申前好女家辞以疾且以佣耕不敢姻士夫廷式曰与翁有约岂可以翁死子疾而背之卒与婚及死哀甚东坡问曰哀生于爱爱生于色今君哀从何生爱从何出廷式曰吾知丧吾妻而已
　　范公焚幔乐妻趣机
