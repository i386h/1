<!-- { "loadSidebar": true } -->
　　宋真文忠公徳秀字希元号西山先生守潭州有训吏文以四事为劝一曰律已以亷下注云万分亷洁只是小善一防贪污便成大恶不亷之吏如不洁虽有他美莫能自赎故以此为四事之首
　　虞愿见石处黙饮泉
　　南史虞愿字士恭为晋安太守海边有越王石常隠雾相传云清亷太守得见愿往就观清彻无所隠蔽晋吴隐之字处黙有清操拜广州刺史未至州二十里石门有水曰贪泉饮者懐无厌之欲隠之至泉所酌而饮之因赋诗云古人云此水一歃懐千金试使夷齐饮终当不易心至州清操愈厉
　　山涛藏丝温叟封钱
　　晋山涛为右仆射初袁毅为鬲令贪浊赂遗公卿以求虚誉亦遗涛丝百斤涛不欲异于时受而藏诸阁上后毅事露凡所受赂皆见推检涛取丝付吏积年尘埃封印如故
　　宋刘温叟太宗在晋邸闻其清介遣府吏赍缗钱百千遗之温叟不敢却贮防事西舍令府吏封识乃去明年重午复送角黍纨扇吏视西舍封识宛然吏还白太宗曰我送犹不受况他人乎
　　赵抃匹马禇瑶单舡
　　赵清献公抃字阅道初任成都携一龟一鹤以行再任屏去龟鹤止一苍头执事张学士裕以诗送之云马谙旧路行来滑龟放长江不共来神宗即位召知谏院上谓公曰闻卿匹马入蜀以一龟鹤自随为政简易亦称是耳
　　吴褚瑶字孔珽罢乌伤县单舡而归故人太子中庶子杨衡乞土宜瑶乃抽舡上竹一竿与之曰东南之美唯竹箭最直而有节幸堪嵗寒庶子闻之使人往观惟竹笠一枚芦袯数领遂用为昭信中郎
　　伯恭戒弱次山恶曲
　　宋东莱吕成公祖谦作书説云弱者天下之大害学者之大患人之所以不能为善者多是不能立志故洪范以弱立扵六极之后大抵为善生于刚万恶之原生于弱
　　唐元结字次山操守刚正尝作恶曲文云吾辈全直三十年未尝曲气以转声曲辞以达意曲视以回目曲步以便往
　　元纮断判邦衡奏牍
　　唐李元纮为雍州司户太平公主与僧争碾硙元纮断还寺僧窦懐贞为雍州刺史惧太平势促令改断元纮大书判后云南山或可改移此判终不可摇动懐贞不能夺
　　宋胡铨字邦衡号澹庵先生绍兴初秦桧主和议言不便者辄罢公上疏乞斩秦桧桧白上窜新州王庭珪作诗送之有百辟动容观奏牍防人回首愧朝班之语南轩云澹庵大节极好至如谏牍须与日月争光
　　邢峙邪蒿夷吾恶木
　　南齐邪峙字士峻方正淳厚为国子助教尉进太子馔菜有邪蒿峙视之曰此菜名不正非殿下所宜食管子曰夫士懐耿介之心不防恶木之枝恶木尚耻之而况与恶人同处
　　敦复老桂稚圭秋菊
　　宋晏敦复力诋和议秦桧使人许之曰公若曲従两地旦夕可至公曰吾终不以身计误国况吾姜桂之性到老愈辣
　　宋韩魏公琦字稚圭自幼性醇一无邪曲每谓保初节易保晚节难故晚节事事着力所立特完诗云不羞老圃秋容淡且看黄花晚节香意可知矣
　　右一百二十句叙立身行已之事
　　纯正求卷中
<子部,类书类,纯正蒙求>
　　钦定四库全书
　　纯正求卷下　　　　　元　胡炳文　撰厚徳之施当自宗族亲戚始乡邻宾客次之童仆婢妾又次之至若不夺人之财不掩人之善不忘人之徳不人之过皆厚徳也极而济人爱物使动植各得所养厚之至矣
　　子平防宗希文义田【处宗族亲戚】
　　宋刘宰字子平号漫塘先生每月旦必治汤饼防族曰今日之集非以酒食为礼也寻常宗族不睦多起于情意不相通间言入焉今月必防饮有善相告有过相规有故相抵牾者彼此一见亦相忘于杯酒从容间岂小补哉有不至者必再三招之曰寜适不来微我弗顾
　　宋范文正公尝曰宗族于吾固有亲疎祖宗视之即皆其子孙也且吾祖宗积徳百年而后发于吾得至大官若独享富贵而不恤宗族异日何以见祖宗于地下今亦何顔入家庙乎遂买良田数百亩号义田以养济羣族日有食歳有衣嫁娶丧葬者皆有赡屏而家居俟代者与焉仕而居官者罢其给
　　晏先父族陈让兄贤
　　齐晏婴字平仲为齐相敝车羸马齐大夫桓子曰是隠君之赐也晏子曰自臣之贵父之族无不乗车者母之族无不足于衣食者妻之族无冻馁者齐国之士待臣而举火者三百余人如此而为隠君之赐乎彰君之赐乎
　　宋陈子髙有腴田五千其兄田止一千贤而贫子髙愿合户共之人曰以五千膏腴就贫兄不亦卑乎子髙曰我一房尔何用五千人生饱暖之外骨肉交懽而已
　　公艺九世象山百年
　　唐张公艺九世同居北齐隋唐皆旌表其门闾唐髙宗尝幸其宅问所以能共居之故公艺书忍字百余以进其意以为宗族所以不协由尊长衣食或有不均卑幼礼节或有不能备更相责望遂为乖争茍忍则睦矣
　　宋陆九渊字子静号象山先生累世义居家事悉聴命于长逐年选择子弟分任田畴租税出纳厨爨宾客之事公堂之田仅了一歳食家人计口打食自办蔬肉私房婢仆各自供给以米附炊掌爨者置厯交収按厯给散宾至掌宾者先见之后白家长出见欵以五酌但随堂饭食每晨兴家长率子弟致恭于祖祢聚揖于防妇女道万福于堂暮安置亦如之朝廷表其门闾其词曰聚族逾三千指合爨将二百年异时流别籍之私存学者齐家之道
　　陈氏共食孝芬给钱
　　南唐江州陈氏宗族七百口每食设广席长幼以次坐而食之有畜犬百余亦共一牢食一犬不至诸犬为之不食
　　北魏崔孝芬孝伟兄弟孝义慈厚一钱尺帛不入私房吉凶有需聚对分给诸妇亦相亲爱有无共之叔振亡后孝芬等事叔母李氏若事所生旦夕温凊出入啓觐家事巨细一以咨决每兄弟有获皆入李之库四时分赉李氏自裁之如此二十余年
　　疏广散金余庆与禄
　　西汉疏广父子皆为宣帝太子师傅辞归赐黄金二十斤太子赠五十斤日具酒食请族人故旧賔客相与娱乐歳余子孙窃谓广所爱信者曰饮食费且尽愿老人劝説买田宅老人即以闲暇时为广言此计广曰吾岂老誖不念子孙哉贤而多财则损其志愚而多财则益其过且此金圣主所以养老臣也与宗族共享其赐尽吾余日不亦可乎
　　唐郑余庆歴事四朝其俸禄悉周亲旧语人曰禄不及亲友而侈仆妾者吾鄙之
　　河中一架伏波万斛
　　唐河中府河中县有姚孝子庄孝子名栖筠栖筠已下同居二十余世尊长主家子弟各任事専一人守坟墓蚤晚堂上聚食男女各行列以坐小儿席地木作槽共食衣服男女各一架不分彼此有子弟新娶私市食以遗其妻妻不受纳于尊长墓林蔚然深秀洒埽种艺甚谨田产仅给衣食赋税不待催驱未尝一讼至官府
　　东汉伏波将军马援字文渊尝谓丈夫为志穷当益坚老当益壮因处田收牛马羊至数千头谷数万斛既而叹曰凡殖货财产贵能施赈否则守钱虏尔乃尽以颁昆弟故旧
　　景温樗树恕眀榆木
　　宋樊景温陜州人荣恕眀雍州人兄弟异居积年太中祥符中景温家樗树五枝并合为一恕眀两榆木自合两家感其义遂聚居乡人称其雍睦
　　孝基还财徳裕行服
　　宋张孝基许昌士人娶同里富人女富人只一子不肖逐之病且死尽以家财付孝基孝基为治后事如礼乆之其子丐于途孝基恻然谓曰汝能灌园乎曰得就食何幸孝基使灌园稍自力复谓曰汝能管库乎对曰灌园已出望外况管库乎孝基使管库驯谨无他过孝基遂詧之知能自新悉以其父所委财产归之其子自此治家励操为乡闾善士
　　五代安徳裕字益之父重荣举兵败乳母抱匿水沟为守兵所得军校秦习与重荣有旧因匿之习先养石守琼为子壮未有嗣即召琼以徳裕付之因姓秦后习卒行服三年然后归宗秦氏与白金三万两徳裕曰此秦氏蓄也大丈夫当自立功名取富贵岂屑于他人所有乎
　　吕氏乡约晏子卜邻【处乡邻賔客】
　　宋蓝田吕氏大临乡约曰凡同约者徳业相劝过失相绳礼俗相交患难相恤有善则书于籍有过及违约者亦书之三犯而行罚不悛者絶之
　　齐景公欲更晏子之宅曰子之宅近市湫溢嚣尘不可以居请更卜爽垲晏子辞曰非宅是卜惟邻是卜二三子先卜邻矣违卜不祥君子不犯非礼小人不犯不祥古之制也吾敢违乎卒还其旧宅
　　西山劝懽杨玢任侵
　　宋真徳秀字希元号西山先生长沙劝耕诗云千金难买是乡邻恩意相懽即是亲年若少时当敬老家才足后合怜贫
　　后唐杨玢以工部尚书致仕归长安旧居多为隣里所侵占子弟欲诉于府以状白玢玢批纸尾云四隣侵我我从伊毕竟须思未有时试上含元基殿望秋风秋草正离离子孙不敢复言
　　士谦出粟建中蠲缗
　　北魏李士谦常值歳歉出粟千石以贷乡人明年又歉人无以偿公对众焚劵曰偿已了矣不须复偿明年大熟人争偿之一无所受眀年又大歉公竭家赀设粥以济全活者以万计死者复为瘗之或曰子隂徳大矣公曰隂徳犹耳鸣已自知之人无知者子今既知何足为隂徳后子孙大贵显
　　宋郑建中赀镪钜万城中多客舍每大雨则载瓦以行问屋漏者补之又隆冬苦寒蠲缗乃曰仁人之心无所不至晚得子名纾官至侍郎纾五子长弥中官至朝奉大夫次则官至侍读次毅夫皇祐间大魁天下世禄不絶
　　练氏全城彦能诣军
　　宋章郇公得象之髙祖建州人仕闽为刺史常出兵有二将后期欲斩之夫人练氏力救乃免二将后仕南唐攻建州遣使厚以金帛遗夫人并一白旗曰吾将屠城夫人植旗于门吾戒士卒勿犯矣夫人返金帛与旗不受曰君幸思旧恩愿全此城之人必欲屠城吾家与众俱死耳不愿独生二将感其言遂不屠城练氏子孙为卿相者接踵
　　梁常彦能家富好施予时朱全忠攻淮南过颍颍人畏避不敢迎全忠怒曰军回当屠城及至淮乆雨乏粮彦能聚议曰军回我等无噍类愿共饷军以纾祸众不从彦能自以家赀写作一簿持见全忠全忠惊且怒曰颍亦有知来见者乎观其簿防菉豆万二千斛谓曰家赀吾无所用但煮豆粥食吾军耳亟载以来失期亦斩彦能先期往全忠大喜欲赏以官不受全忠曰汝何欲曰颍人畏王之威逃遁不敢出迎幸王詧之贷一城生聚王曰吾已誓师不可变贷汝一家可也彦能曰乡人皆亲旧众诛而独存不如与之俱死全忠従之颍人皆得免难其后子孙皆受善报
　　王阳逐妇清献还屋
　　西汉王吉字子阳居长安东家有大枣树垂吉庭中吉妇取枣啖吉吉后知之乃逐妇东家闻其逐妇欲伐树邻里共止之因劝吉还妇里中为之语曰东家伐树王阳逐妇东家枣完去妇复还其厉志如此宋赵清献公性寛厚长者与物无忤家三衢所居甚隘弟妷厚值易邻翁居以广公第公闻不乐曰吾与此翁三世为邻忍弃之乎命亟还翁居而不追其值
　　赵轨落椹刘防余谷
　　北史赵轨为齐州别驾有令名东邻有桑椹落其家轨拾还戒诸子曰吾非以此求名意者非机杼物不愿侵人隋文帝令入朝父老挥涕曰别驾在官水火不与百姓交是以不敢以杯酒相送公清如水请酌杯水奉饯轨受而饮之
　　宋刘吏部防不治财产所收私田有余谷则以赈乡里救贫者死前数日作遗表以其禄赐之所余分与宗族
　　承事粜米处士出粟
