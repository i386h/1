<!-- { "loadSidebar": true } -->
　　【丨丨丨丨丨丨注天道与人道同天人相通精气相贯人君清净天气自正】司契【老子圣人执左契而不责于人有徳丨丨注古者圣人无文书法律刻契爲符以爲信也有德之君司察契信而已】民之师下之仪【文子人主者丨丨丨也上者丨丨丨也】法江海【文子古之善爲君者丨丨丨江海无爲以成其大窊下以成其广故能长久爲天下谿谷】体太一【文子帝者丨丨丨王者法隂阳覇者则四时君者用六律】与天同炁【文子道之言曰芒芒昧昧因天之威丨丨丨丨同炁者帝同义者王同功者覇】垂衣襞幅防如神眀【子华子尧居于衢室之宫丨丨而丨丨丨丨丨丨之居辑五瑞以见羣后带幅舄而入觐者如众星之拱北尧则若固有之也】歩趋中茎韶之节【子华子舜游于岩廊之上被袗衣而鼔五弦之琴出则有鸾和动则有佩环丨丨丨于丨丨丨丨舜亦若固有之也】戒慎铭【邓析子汤有司直之人武有丨丨之丨】无鞭朴罚无叱咤声【邓析子圣人寂然丨丨丨之丨莫然丨丨丨之丨而家给人足天下太平视昭昭知防防推未运覩未然故神而不可见幽而不可见此之谓也】挈天地袭气母【荘子狶韦氏得之以丨丨丨伏戏得之以丨丨丨音义狶韦氏古帝王名挈要也得天地要也袭入也气母元气之母也】六通四辟【荘子明于天通于圣丨丨丨丨于帝王之德者其自爲也昧然无不静者矣注任其自爲故虽六通四辟而无伤于静也音义六通谓六气隂阳风雨晦明也四辟谓四方开也】无爲爲常【庄子夫帝王之德以天地爲宗以道德爲主以丨丨丨丨无爲也则用天下而有余】知落天地辩雕万物能穷海内【庄子古之王天下者丨虽丨丨丨不自虑也丨虽丨丨丨不自说也丨虽丨丨丨不自爲也】天徳出宁【庄子昔者舜问于尧曰天王之用心何如尧曰吾不敖无告不废穷民嘉孺子而哀妇人此吾所以用心已舜曰羙则美矣而未大也尧曰然则何如舜曰丨丨而丨丨日月照而四时行若昼夜之有经云行而雨施矣注与天合德则虽出而静】主不虚王【鹖冠子九皇之制丨丨丨丨臣不虚贵阶级注王徳备矣】上及太清下及泰宁中及万灵【鹖冠子其徳丨丨丨丨丨丨丨丨丨丨丨丨膏露降白丹发醴泉出朱草生众祥具注太清天也泰寕地也】守始治纪【韩非子道者万物之始是非之纪也是以明君丨丨以知万物之源丨丨以知善败之端】栎然扶持心国【荀子行一不义杀一无罪而得天下仁者不爲也丨丨丨丨丨丨且若是其固也注栎然落石貌其所持心持国不行不义不杀无罪落然如石之固也】仪正景正【荀子君者仪也丨丨而丨丨君者槃也槃圎而水圆君者盂也盂方而水方】槃圆盂方【见上】衡听显幽重明【荀子丨丨丨丨丨丨退奸进良之术注衡平也谓不偏听也显幽谓使幽人明显不拥蔽也重明谓既明又使明也】粹而王【荀子丨丨丨驳而覇注粹谓全用儒道】善日【荀子丨丨者王善时者覇注善谓爱惜不忍弃也】敬日【荀子王者丨丨覇者敬时注敬谓不敢慢也故曰吉人爲善惟日不足】动如天帝【荀子居如大神丨丨丨丨】大满八极【荀子明参日月丨丨丨丨夫是之谓大人】网四十国【吕氏春秋汤见祝网者置四面其祝曰从天坠者从地出者从四方来者皆离吾网汤曰嘻尽之矣非桀其孰为此也汤收其三面置其一面更教祝曰欲左者左欲右者右欲髙者髙欲下者下吾取其犯命者汉南之国闻之曰汤之德及禽兽矣四十国归之人置四面未必得鸟汤去其三面置其一面以丨其丨丨丨非徒网鸟也】融乎若月昭乎若日【吕氏春秋圣王之徳丨丨丨丨之始出极烛六合而无所穷屈丨丨丨丨之光变化万物而无所不行】神合太乙【吕氏春秋圣王之徳丨丨乎丨丨生无所屈而意不可障精通乎神深防元妙而莫见其形】四海江河不能亢太华会稽不能障【吕氏春秋爲天下及国莫如以德莫如行义以德以义则丨丨之大丨丨之水丨丨丨矣丨丨之髙丨丨之险丨丨丨矣】累爱袭恩【淮南子积惠重厚丨丨丨丨以声华呕苻妪掩万民百姓使知之防防然人乐其性者仁也】吟德懐和【淮南子伏羲氏其道昧昧芒芒然丨丨丨丨被施颇烈注昧昧纯厚也芒芒广大貌吟咏其徳含懐其和气未大宣布也被徳泽颇烈施于民】剖判大宗窍领天地【淮南子乃至神农黄帝丨丨丨丨丨丨丨丨袭九窍重九□提挈隂阳嫥捖刚柔枝解叶贯万物百族使各有经纪条贯于此万民睢睢盱盱然莫不竦身而载听视注窍通领理袭因窽法音整形也言因九天九地之形法以通理嫥捖音专桓和调族类也】袭九窽重九【见上】戴圆履方抱表懐防【淮南子王者法隂阳法隂阳者德与天地参明与日月并精与神总丨丨丨丨丨丨丨丨内能治身外能得人发号施令天下莫不从风注圎天方地表正防直也】冕而前旈黈纩塞耳【淮南子古之王者丨丨丨丨所以蔽明也丨丨丨丨所以掩聪天子外屛所以自障故所理者逺则所在者迩所治者大则所守者小】四海云凑千里雨至【淮南子汤之时七年旱以身祷于桑林之际而丨丨之丨丨丨丨之丨丨】纪纲八极经纬六合【淮南子帝者体太一秉太一者牢笼天地弹压山川含吐隂阳伸曵四时丨丨丨丨丨丨丨丨覆露照导普汜无私螺飞蠕动莫不仰徳而生】普汜无私【见上】鸾凰纷如【子次五丨丨丨丨厥徳晖如注五爲天位故称鸾凰纷如有文章也晖如文德之貌也有文有德故称晖如也】晖如【见上】德光皓【子测曰鸾凰纷如丨丨丨也注言其徳皓皓然盛也】中成独督【子次五丨丨丨丨大测曰中成独督能处中也注五爲天位处中履和故曰中成尊无与比故谓之独董督四方故大也】灵囊大包【子次五丨丨丨丨其徳珍黄测曰灵囊大包不敢自盛也注五处尊位包有四方如有囊之所裹括也家性柔顺故可珍爱也】珍黄【见上】正而不佗【子适尧舜文王者为正道非尧舜文王者为佗道君子丨丨丨丨】继天测灵【子圣人聪明渊懿丨丨丨丨冠乎羣伦】皇兮将兮【子尧舜之道丨丨夏殷周之道丨丨而以延其光兮或曰何谓也曰尧舜以其让夏以其功殷周以其伐注皇美将大延光延其美大之光】延美大光【见上】天瑞地应【抱朴子王者徳及天则有丨丨徳及地则有丨丨】徇齐敦敏【史记五帝纪黄帝者少典之子生而神灵弱而能言幼而丨丨长而丨丨成而聪明注墨子曰年逾十五则聪明心虑无不徇通矣徇疾齐速也言圣徳幼而疾速也】旁罗日月星辰水波土石金玉【史记五帝纪丨丨丨丨丨丨丨丨丨丨丨丨劳勤心力耳目节用水火材物有土徳之瑞故号黄帝注旁非一方罗广布也言帝徳旁罗日月星辰水波及至土石金玉谓日月光海水不波山不藏珍皆帝徳也】静渊有谋防通知事【史记五帝纪帝颛顼髙阳者黄帝之孙而昌意之子也丨丨以丨丨丨丨而丨丨养材以任地载时以象天依神以剬义治气以教化洁诚以祭祀注剬古制字】郁郁嶷嶷【史记五帝纪帝喾髙辛者其色丨丨其徳丨丨注郁郁犹穆穆也嶷嶷徳髙也】动也时服也士【史记五帝纪帝喾髙辛者其丨丨丨其丨丨丨注举动应天时衣服服士服言其公且亷也】仁如天知如神【史记五帝纪帝尧者放勲其丨丨丨其丨丨丨就之如日望之如云富而不骄贵而不舒】饬下二女【史记五帝纪尧妻之二女观其徳于二女舜丨丨丨丨于嬀汭如妇礼尧善之注饬音敕下音胡亚反舜能整齐二女以义理下二女之心于妫汭使行妇道于虞氏也】让畔让居【史记五帝纪舜耕歴山歴山之人皆丨丨渔雷泽雷泽上人皆丨丨陶河濵河濵器皆不苦窳】声爲律身爲度【史记夏本纪禹爲人敏给克勤其徳不违其仁可亲其言可信丨丨丨丨丨丨称以出亹亹穆穆为纲爲纪注称上声身爲律度则权衡亦出于其身故云称以出也】亹亹穆穆【见上】圣智慈理【史记周本纪西伯曰文王注雒书灵听云苍帝姫昌日角鸟鼻髙长八尺二寸丨丨丨丨也】意豁如【史记周本纪髙祖爲人仁而爱人喜施丨丨丨也】发御府金钱【史记文帝纪羣臣如张武等受赂遗金钱觉上乃丨丨丨丨丨赐之以愧其心弗下吏专务以德化民】星如半月【史记天官书天精而见景星景星者德星也其状无常出于有道之国注精明也景丨状丨丨丨生于晦朔助月爲明见则人君有德明圣之庆也】表里文武【史记三王世家陛下躬亲仁义体行圣德丨丨丨丨显慈孝之行广贤能之路】髙世之行三【史记袁盎传盎曰陛下有丨丨丨丨者丨陛下居代时太后尝病三年陛下不交睫不解衣汤药非陛下口所尝弗进夫曽参以布衣犹难之今陛下亲以王者修之过曾参孝逺矣夫诸吕用事大臣专制然陛下从代乗六乗驰不测之渊虽贲育之勇不及陛下陛下至代邸西向让天子位者再南向譲天子位者三夫许由一譲而陛下五以天下让过许由四矣】天然之圣【史记平津侯传陛下丨丨丨丨寛仁之资而诚以天下爲务则汤武之名不难侔而成康之俗可复兴也】防涌原泉【史记司马相如传大汉之徳丨丨丨丨沕潏漫衍旁魄四塞云尃雾散上畅九垓下泝八埏注尃音布】云尃雾散【见上】畅九垓泝八埏【见上】协气横流【史记司马相如传懐生之类霑濡浸润丨丨丨丨武节飘逝迩陜游原回濶泳沫】游原泳沫【见上注迩近原本也迥逺濶广也恩徳比之于水近者丨其丨逺者丨其丨】灵圉賔于闲舘【史记司马相如传获周余珍收龟于岐招翠黄乗龙于沼神接丨丨丨丨丨丨注言至徳与神明通接故灵圉为宾旅于闲舘矣灵圉仙人名也】锡符【史记司马相如传修徳以丨丨奉符以行事不爲进越故圣王弗替而修礼地祗谒欵天神勒功中岳以彰至尊舒盛徳发荣号受厚福以浸黎民也】宛宛龙升【史记司马相如传丨丨黄丨兴徳而丨采色燿熿炳煇湟正阳显见觉寤黎烝于傅载之云受命所乗注宛宛屈伸也】寛大长者【汉书髙帝纪沛公素丨丨丨丨】监门戍卒见之如旧【汉书髙帝纪初髙祖不修文学而性明达好谋能听自丨丨丨丨丨丨丨丨】葢如天容如地【汉书髙后传诏曰凡有天下治万民者丨之丨丨丨之丨丨上有驩心以使百姓百姓欣然事其上驩欣交通而天下治】右贤左戚先民后已【汉书文帝纪诏曰昔先王逺施不求其报望祀不祈其福丨丨丨丨丨丨丨丨至明之极也】上参尧舜下配三王【汉书文帝纪诏曰今朕获奉宗庙夙兴以求夜昧以思何行而可以章先帝之洪业休徳丨丨丨丨丨丨丨丨】本仁祖义【汉书武帝纪诏曰夫丨丨丨丨襃徳录贤劝善刑暴五帝三王所繇昌也】仁不异逺义不辞难【汉书武帝纪诏曰丨丨丨丨丨丨丨丨今水潦移于江南廹隆冬至朕惧其饥寒不活方下巴蜀之粟致之江陵遣博士中等分循行谕告所抵无令重困注逺近如一是爲仁也不惮艰难是爲义也】雄材大略【汉书武帝纪赞如武帝之丨丨丨丨不改文景之防俭以济斯民虽诗书所称何有加焉】髙贤愉【汉书礼乐志丨丨丨乐民人注言王者有愉愉之徳故使众人皆安乐】世曼寿【汉书礼乐志徳施大丨丨丨注曼延也】复风之报【汉书刘向传髙宗有百年之福成王有丨丨丨丨神明之应应若景向注复反也事并见尚书髙宗肜日及金縢篇】覆露万民【汉书鼂错传陛下配天象地丨丨丨丨除苛觧娆寛大爱人注覆防也露膏泽也娆烦扰也音如绍反】除苛解娆【见上】履众美懐圣明【汉书终军传丨丨丨而不足丨丨丨而不专建三宫之文质章厥职之所宜封禅之君无闻焉注三宫明堂辟雍灵台也于三宫班政教有文质者也】不徧窥望不单顷耳【汉书王襃传圣王丨丨丨丨而视已明丨丨丨丨而听已聪思从祥风翺徳与和气游太平之责塞优游之望得注单尽极也顷读曰倾】恩从祥风翺德与和气游【见上】乘千里马独先安之【汉书贾捐之传时有献千里马者诏曰鸾旗在前属车在后吉行日五十里师行三十里朕丨丨丨之丨丨丨丨丨于是还马与道里费】烛临【汉书翼奉传陛下明圣深懐要道丨丨万方布徳流惠靡有阙遗】荡荡亡防【汉书雄传矣天地而独立兮廓丨丨其丨丨注荡荡大貌】与地侔訾与天比崇【汉书雄传丽哉神圣处于元宫富既丨丨虖丨丨贵正丨丨虖丨丨注訾与赀同】历寥濶渉登闳【汉书雄传丨五帝之丨丨丨三皇之丨丨建道徳以为师友仁义与为朋注登闳髙逺也】洪鬯【汉书雄传醇丨丨之徳丰茂世之规加劳三王勗勤五帝不亦至乎注鬯与畅同】加劳朂勤【见上】统壹圣眞【汉书叙传武功既抗亦迪斯文宪章六学丨丨丨丨】惴惴矜矜【后汉书光武帝纪注黄帝居人上丨丨若临深渊舜居人上丨丨如履薄氷禹居人上栗栗如不满日敬胜怠则吉义胜欲则昌日慎一日夀终无殃】敬胜义胜【见上】思乐息肩【后汉书光武帝纪初帝在兵间久厌武事且知天下疲秏丨丨丨丨自陇蜀平后非儆急未尝复言军旅按秏与耗同】沈几先物深略纬文【后汉书光武帝纪赞光武诞命灵贶自甄丨丨丨丨丨丨丨丨注沈深之防先见于事也】危心恭德【后汉书明帝纪赞显宗丕承业业兢兢丨丨丨丨政察奸胜注危心言常危惧奸胜犹胜奸佞】下身遵道【后汉书明帝纪赞永懐废典丨丨丨丨注下身谓进爵授绥之类】光照六幽【后汉书章帝纪诏曰朕闻明君之徳啓迪鸿化缉康乂丨丨丨丨注六幽谓六合幽隠之处也】渊体【后汉书章帝纪赞肃宗济济天性恺悌于穆后徳谅惟丨丨注尚书曰齐圣广渊也】在孺而勤【后汉书安帝纪皇太后曰咨长安侯祜孝章帝世嫡皇孙谦防慈顺丨丨丨丨宜奉郊庙承统大业】正屏【后汉书齐武王縯传章和元年诏曰朕闻人君丨丨有所不聴注白虎通曰所以设屏何以自障也示不极臣下之敬也天子徳大故外屏诸侯徳小故内屏】回容【后汉书马武传帝虽制御功臣而每能丨丨宥其小失注回曲也曲法以容也】兼天地姿【后汉书樊准传孝明皇帝丨丨丨之丨用日月之明庶政万机无不简心】包元履德【后汉书梁统传陛下丨丨丨丨权时拨乱】绍天阐绎【后汉书班固传厥有氏号丨丨丨丨者莫不开元于太昊皇初之首上哉夐乎其书犹可得而修也注氏号谓太昊号庖牺氏炎帝号神农氏黄帝号轩辕氏之类绍继也谓王者继天而作阐开也绎陈也】冠德卓踪【后汉书班固传若夫上稽干则降承龙翼而炳诸典谟以丨丨丨丨者莫崇乎陶唐】帝者上仪【后汉书班固传洋洋乎若徳丨丨之丨丨诰誓所不及已注仪法也谓如此美德可谓五帝之上法】防巩劳谦【后汉书班固传盛哉皇家帝世徳臣列辟功君百王荣镜宇宙尊无与抗乃始丨丨丨丨兢兢业业贬成抑定不敢论制作注防巩固也言帝固爲劳谦也礼记曰王者功成作乐理定制礼今不敢论制礼作乐之事言谦之甚也】斟酌道德之渊源肴覈仁义之林薮【后汉书班固传是时圣上固已垂精游神包举艺文屡访羣儒谕咨故老与之乎丨丨丨丨丨丨丨丨丨丨丨丨丨丨以望元符之臻马注圣上谓章帝也谕告咨谟也道徳仁义人所当行故防酒食爲喻马渊源林薮喻深邃也元大也符瑞也诗曰肴核维旅覈亦核也谓果实之属】兼览博照【后汉书胡广传君防丨丨丨丨爲德臣防献可替否爲忠】纯法八世【后汉书崔寔传不能丨丨丨丨故宜参以霸政注八世谓三王五帝也】贰造化参神施【后汉书马融传永逍遥乎宇内与二仪乎无疆丨丨丨于后土丨丨丨于昊干超特逹而无俦焕巍巍而无原】马驾鼓车剑赐骑士【后汉书循吏传序建武十三年异国有献名马者日行千里又进寳剑价兼百金诏防丨丨丨丨丨丨丨丨损上林池籞之官废骋望弋猎之事】皇材帝器【魏志文帝纪注由卷匹夫不载圣籍固非丨丨丨丨所当称慕】宾礼黄耉【魏志文帝纪注诏曰夫先王制几杖之赐所以丨丨丨丨襃崇元老也】秉道眞【魏志文帝纪注爰暨三皇寔丨丨丨降逮五帝继以懿纯】懿纯【见上】嶷在幼妍【魏志文帝纪注祥维圣质丨丨丨丨】听察无向瞻覩未形【魏志文帝纪注丨丨丨丨丨丨丨丨其刚如金其贞如琼如氷之洁如砥之平爵公无私戮违无轻心镜万几揽照下情】如金如琼如氷如砥【见上】尊肃礼容【魏志文帝纪注乗殷之辂行夏之辰金根黄屋翠葆龙鳞绋冕崇丽衡紞惟新丨丨丨丨瞩之若神】物师神主【魏志文帝纪注将永太和絶迹三五宜作丨丨长爲丨丨】察正象【魏志少帝纪爲人君者所与游必择正人所观览必丨丨丨放郑声而弗听逺佞人而勿近】声暨四逺【魏志刘子传注陛下徳合天地丨丨丨丨】与神符【魏志髙堂隆传古先哲王畏上天之明命循隂阳之逆顺矜矜业业惟恐有违然后治道用兴徳丨丨丨未有不延期流祚者也】延期流祚【见上】玉质金声【晋书元帝纪皇帝嗣建旧物克甄诞授钦明服膺聪哲丨丨幼彰丨丨夙振】动得天度止得地意【晋书天文志天子丨丨丨丨丨丨丨丨从容中道则太防五帝坐明以光】月行依度【晋书天文志月爲太隂之精列之朝廷诸侯大臣之类故君明则丨丨丨丨】归美三俊【晋书郑冲传昔汉祖以知人善任克平宇宙推述勲劳丨丨丨丨】参干两离【晋书挚虞传邈矣圣皇丨丨丨丨】散大极泉福无方外【宋书孝武帝纪诏曰八风循通卿云丛聚尽天罄瑞率宇竭欢思丨丨丨之丨以丨丨丨之丨可大赦天下】礼乐形影【宋书乐志惟圣王徳巍巍光四海丨丨犹丨丨文武爲表里】泽霑地境化充天防【宋书乐志丨丨丨丨丨丨丨丨圣明临朝元凯作辅】网纵麟麑罩出鳯雏【宋书乐志絶丨丨丨丨弛丨丨丨丨收功在羽校威灵振区陛下长懽乐永世合天符】道照鸿轩【宋书符瑞志于显盛宋叡庆遐传圣皇在上丨丨丨丨】冕旒华堂垂心八表【宋书裴松之传陛下神叡元通道契旷代丨丨丨丨丨丨丨丨】茂实胥庭鸿名勋发【宋书谢荘传比盛乎天地争明乎日月丨丨冠于丨丨丨丨迈于丨丨】荣镜防宙【齐书髙帝纪圣哲渊明丨丨丨丨】同度宇宙合量山渊【齐书髙帝纪赞于皇太祖有命自天丨丨丨丨丨丨丨丨】芳尘渊塞【齐书髙帝纪赞文艺在躬丨丨丨丨用下以才镇民以徳】雄睟尊黙【齐书髙帝纪赞端已丨丨君临丨丨苞括四海大造家国】耀中天【齐书乐志功烛上宙徳丨丨丨风移九域礼饰八埏】道茂前声【齐书乐志膺歴缔运丨丨丨丨】义满天渊礼昭地轴【齐书乐志握机肇运光啓禹服丨丨丨丨丨丨丨丨】稽则黄轩【齐书乐志陶甄百王丨丨丨丨】超人作圣【齐书陈显逹传太祖髙皇帝叡哲自天丨丨丨丨】睿周万品【齐书刘善明传陛下凝晖自天照湛神极丨丨丨丨道洽无垠】偶化两仪均明二耀【齐书王融传陛下穷神尽圣总极居中丨丨丨丨丨丨丨丨】驾日登皇【齐书孔稚珪传陛下张天造厯丨丨丨丨】牢笼嬀夏驱驰轩顼【梁书沈约传既丨丨于丨丨又丨丨乎丨丨德无逺而不被眀无防而不烛】广运自中员照无外【梁书张率传洎我大梁光有区夏丨丨丨丨丨丨丨丨】冠嵩华【陈书髙祖纪既景焕于圗书方葳于史牒髙勲逾于象纬积徳丨于丨丨】仁霑葭苇信及豚鱼【陈书髙祖纪祖述尧舜宪章文武丨丨丨丨丨丨丨丨】删刑【魏书髙祖纪诏曰朕颁禄丨丨虑不周允】防润千里【魏书髙祖纪成汤遇旱齐景逄灾并不由祈山川而致雨皆至诚发中丨丨丨丨】文思先天下武经世【魏书肃宗纪髙祖以丨丨丨丨世宗以丨丨丨丨】忘短弃瑕【魏书陆叡传髙祖谓李冲于烈曰朕于卿等常丨丨丨丨务相含养】叡喆之鉴【魏书卢昶传伏愿陛下垂丨丨丨丨】无川无金无山无玉【魏书李安世传皇上德通神明山不爱寳故丨丨丨丨丨丨丨丨】润伏九区【魏书张彝传显祖以温明之徳丨丨丨丨】冲明【魏书孙绍传表曰陛下应灵践祚丨丨照物】洞防畅古【魏书礼志孝文皇帝元思丨丨神心丨丨礼括商周乐宣韶濩】心如清水形如白玉【周书苏绰传爲人君者必丨丨丨丨丨丨丨丨】铸镕苍昊【隋书音乐志猗与至徳光被黔首丨丨丨丨甄陶区有】方轩迈扈比舜陵嬀【隋书音乐志道周经纬功格元祗丨丨丨丨丨丨丨丨】象干仪巛【隋书音乐志丨丨上搆丨丨下基】恩风长扇【隋书音乐志饮和饱徳丨丨丨丨】就望体尊登咸昌防【隋书许善心括地复夏截海翦商丨丨丨其丨丨丨丨其丨緜区浃宇遐至迩安】天清其气地乐其静【北史李彪传陛下体明叡之眞应保合之量恢大明以烛物履静恭以和邦丨丨丨丨丨丨丨丨可谓重明叠圣元首康哉】举成汤六事念宋景一言【旧唐书文宗纪诏曰兢惧惕厉若蹈泉谷是用丨丨丨之丨丨丨丨丨之丨丨】迈九皇【旧唐书礼仪志徳丨丨丨功开万防】千年接旦【旧唐书礼仪志髙宗天皇大帝祖宗之大业廓文武之宏规三圣重光丨丨丨丨神功叡徳罄圗牒而难称盛烈鸿猷超古今而莫拟岂徒锱铢尧舜糠粃殷周而已哉】鳬鹥颂声【旧唐书音乐志授羲膺箓复禹继明草木仁化丨丨丨丨】道冠农黄【旧唐书音乐志功格上下丨丨丨丨】腾华照防【旧唐书音乐志孝敬中发和容外彰丨丨丨丨如升太阳】睿文【旧唐书音乐志诞敷懿徳昭神武载集丰功表丨丨】测妙通防【旧唐书音乐志丨丨爲神丨丨曰圣】舜风尧曦【旧唐书音乐志丨丨攸偃丨丨先就睿感通寰孝思浃宙】十尧九舜【旧唐书张廷珪传陛下高运璿衡光膺寳箓日月所烛之地书轨未通之乡无不霑濡渥恩被服淳化丨丨丨丨未足称也】朗日増辉【旧唐书裴璘传皇帝发精金之刃断可疑之网使浮云尽彻丨丨丨丨】三皇不足六五帝不足十【旧唐书谢偃传献惟皇诫徳赋曰战战栗栗日慎一日守约守俭去奢去逸唯贤是授唯人是恤则丨丨丨丨丨丨丨丨丨丨】汉髙大度【旧唐书张蕴古传大寳箴曰安彼反侧如春阳秋露巍巍荡荡惟丨丨丨丨】如衡如石如水如镜【旧唐书张蕴古传大寳箴曰丨丨丨丨不定物以数物之悬者轻重自具丨丨丨丨不示物以情物之鍳者妍媸自生】纵心湛然之域游神至道之精【旧唐书张蕴古传大寳箴曰虽冕旒蔽目而视于未形虽黈纩塞耳而听于无声丨丨乎丨丨丨丨丨丨于丨丨丨丨扣之者应洪纎而効响酌之者随深浅而皆盈】洪纎効响深浅皆盈【见上】逺軰尧舜【唐书魏徴传徴上防曰陛下居常论议丨丨丨丨】保三鉴【唐书魏征帝曰以铜爲鉴可正衣冠以古爲鉴可知兴替以人爲鉴可知得失朕尝丨此丨丨内防已过】连屏便坐【唐书李绛传诏綘与崔羣钱徽韦景白居易等捜次君臣成败五十种爲丨丨张丨丨帝毎阅视顾左右曰而等宜作意勿爲如此事】洞开诸门【宋史太祖纪汴京新宫成御正殿坐令丨丨丨丨谓左右曰此如我心少有邪曲人皆见之】推赤心于人腹【宋史太祖纪南汉刘鋹归朝从幸讲武池帝酌巵酒赐鋹鋹疑有毒捧杯泣曰臣罪在不赦陛下既待臣以不死愿爲大梁布衣未敢饮此酒帝笑而谓之曰朕丨丨丨丨丨丨中寕肯尔耶即取酒自饮】叹法网密【宋史太祖纪晚好读书尝读二典丨曰尧舜之罪四凶止从投窜何近代丨丨之丨乎】慈俭爲寳【宋史太祖纪赞帝以丨丨丨丨服澣濯之衣毁竒巧之器】雨霑服不御葢【宋史眞宗纪幸大相国寺上清宫祈雨戊午丨帝方临轩决事丨丨丨丨丨】密祷禁廷【宋史仁宗纪赞恭俭仁恕出于天性遇水旱或丨丨丨丨或跪立殿下】培壅宋基【宋史仁宗纪赞恻怛之心忠厚之政有以丨丨丨三百余年之丨】眞吾带【宋史英宗纪宗室有假金而以铜帯归主吏以告帝曰丨丨丨也受之】大暑未尝用扇【宋史神宗纪帝天性好学请问至日晏忘食英宗尝遣内侍止之帝正衣冠拱手虽丨丨丨丨丨丨】五车三柱均明有常【宋史天文志五车五星三柱九星在毕宿北天子得灵台之礼则丨丨丨丨丨丨丨丨】丰年爲瑞贤臣爲寳【宋史五行志皇祐三年无爲军献芝草凡三百五十本上曰朕以丨丨丨上丨丨丨丨丨至于草木鱼虫之异马足尚哉】尧聪舜孝【宋史乐志于皇烈考道化圣神丨丨丨丨文恬武忻】山巍日焕【宋史乐志基隆郏鄏徳茂陶唐丨丨丨丨地久天长】念西征将【宋史王全斌传全斌之入蜀也适属冬暮京城大雪太祖设氊帷于讲武殿衣紫貂裘防以视事忽谓左右曰我被服若此体尚觉寒丨丨丨丨冲犯霜雪何以堪处即觧裘帽遣中黄门驰赐全斌仍谕诸将以不徧及也】轩鉴【宋史髙丽传陛下髙悬丨丨大选鲁儒】山不谢乎纎埃海不辞于支派【宋史髙丽传大朝化覃无外度豁包荒丨丨丨丨丨丨丨丨丨丨丨丨】敬防顺分【逸周书明王是以丨丨而丨丨】顺明三极【逸周书周公拜手稽首曰在我文考丨丨丨丨躬是四察循用五行戒视七顺顺道九纪三极一维天九星二维地九州三维人四左注九星四方及五星也四左防附御侮奔走先后是也】四察【逸周书丨丨一目察维极二耳察维声三口察维言四心察维念】七顺【逸周书丨丨一顺天得时二顺地得助三顺民得和四顺利财足五顺徳助明六顺仁无失七顺道有功】九纪【逸周书丨丨一辰以纪日二宿以纪旬三日以纪徳四月以纪刑五春以纪生六夏以纪长七秋以纪杀八冬以纪藏九嵗以纪终】高居逺望深视审听【六韬夫王者之道如龙首丨丨而丨丨丨丨而丨丨示其形隠其情若天之髙不可极也若渊之深不可测也】耳听八极目覩四方【陆贾新语圣人王世贤者建功行合天地德配隂阳丨丨丨丨丨丨丨丨】仁义爲巢贤圣爲杖【陆贾新语圣人居髙处上则以丨丨丨丨乗危履倾则以丨丨丨丨故高而不坠危而不仆者尧以仁义爲巣舜以禹稷契为杖故高而益安动而益固】内深藏外博观【董仲舒春秋繁露人主者法天之行是故丨丨丨所以爲神丨丨丨所以爲明也】三画连中【董仲舒春秋繁露古之造文者丨丨而丨其丨谓之王三画者天地与人也而连其中者通其道也取天地与人之中以为贯而参通之非王者孰能当是】召逺疾于驰传重驿【桓寛盐铁论诗云惠此中国以绥四方故自彼氐羌莫敢不来王非畏其威畏其徳也故义之服无义疾于原马良弓徳之丨丨丨丨丨丨丨丨】修圣绪【桓寛盐铁论明王丨丨丨宣徳化】大道容众大德容下【刘向説苑人君之事无为而能容下夫事寡易从法省易因故民不以政获罪也丨丨丨丨丨丨丨丨圣人寡为而天下理矣】持鼎祝【刘向説苑汤之时大旱七年使人丨三足丨丨山川教之祝曰政不节耶使人疾耶苞苴行耶防夫昌耶宫室营耶女谒盛耶何不雨之极也葢言未已而天大雨】上洞天下漏泉【刘向説苑周德始产于后稷长于公刘大于成王成于文武显于周公徳泽丨丨丨丨丨丨无所不通上天报应鼎为周出故名曰周鼎】五帝以天下爲官三王以天下爲家【刘向説苑天下官则让贤是也天下家则世继是也故丨丨丨丨丨丨丨丨丨丨丨丨丨丨】得鳯像五【刘向説苑黄帝即位未见鳯凰维思影像乃问天老曰鳯仪何如天老曰夫鳯翼挟义衷抱忠足履正尾系武小声合金大音合鼔延颈奋翼五色备举光兴八风气降时雨此谓鳯像故丨丨之丨一者鳯过之得二者鳯下之得三者则春秋下之得四者则四时下之得丨者则终身居之黄帝曰于戏盛哉于是乃备黄冕帯黄绅斋于中宫鳯乃蔽日而降终身不去】潼溶方外翺翔至逺【严遵道德指归论上徳之君遗形藏志与道相得溟涬蒙洪天下莫知丨丨丨丨丨丨丨丨隂阳为使神为谋身与道变上下无穷】心如规矩志如尺衡【严遵道德指归论上义之君丨丨丨丨丨丨丨丨平静如水正直如绳】三光爲佐四时爲辅【严遵道德指归论神明为经太和爲纪清浊为家万物爲子丨丨丨丨丨丨丨丨静为物根动爲化首物类托之无有患咎徳与天齐久而不殆自古及今圣智之道变化终始自天而王皆由此矣】物根化首【见上】天地泰寕【马融忠经丨丨丨丨君之徳也】龙犹蝘蜓【王充论衡禹南济于江有黄龙负舟舟中之人五色无主禹乃嘻笑而称曰我受命于天视丨丨丨丨也龙去而亡】政消桑谷【王充论衡誉髙宗之德丨丨丨丨】风霁波罢【王充论衡传书言武王伐纣度孟津阳侯之波逆流而击疾风晦防人马不见于是武王左撡黄钺右执白旄瞠目而麾之曰余在天下谁敢害吾意者于是丨丨丨丨】丰雍【王充论衡建初三年零陵泉陵女子傅寕宅土中忽生芝草五本长者尺四五寸短者七八寸茎叶紫色葢紫芝也太守沈酆遣门下掾奉献皇帝悦怿以芝告示天下吏民懽喜咸知汉徳丨丨瑞应出也】日光海外【王充论衡夜举灯烛光曜所及可得度也日照天下逺近广狭难得量也浮于淮济皆知曲折入东海者不晓南北故夫广大从横难数极深掲厉难测汉徳酆广丨丨丨丨也知者知之不知者不知汉盛也】溢炽【王充论衡国徳丨丨莫有宣褒使圣国大汉有庸庸之名咎在俗儒不实论也】文人聚【王充论衡国君圣而丨丨丨人心惠而目多采】事天审谛【蔡邕独断皇帝至尊之称皇者煌也盛德煌煌无所不照帝者谛也能行天道丨丨丨丨故称皇帝】元泊【应劭风俗通三皇垂拱无爲设言而民不爲道徳丨丨有似皇天故称曰皇】浓厚若神【应劭风俗通神农神者信也农者浓也始作耒耜教民耕种美其衣食徳丨丨丨丨故为神农也】屈已伸天下之乐【荀悦申鍳圣王丨丨以丨丨丨丨丨】喜如春阳怒如秋霜【荀悦申鍳人主丨丨丨丨丨丨丨丨威如雷霆之震惠若雨露之降沛然孰能御也】聪明平淡总达众材【刘劭人物志主徳者丨丨丨丨丨丨丨丨而不以事自任者也】书沉滹沱【柳宗元龙城録太祖文皇帝平王世充于图籍有交闗语言搆怨连结文书数百事太宗命取文丨背裹一物命中使丨丨丨中更不复省此与光武焚交谤数千章者何异】祥开日华【王保定摭言李程赋曰徳动天鍳丨丨丨丨】庆云浮辉【罗隠两同书人主者天下之表也行书国策言记史官有一善若丨丨之丨丨天下之所欣贺】眞人游池【孙氏瑞应图丨丨者黄帝时丨于丨王者有茂徳则金人乘船游于王后也】金人乘船【见上】海不鸿波【孙氏瑞应图王者徳及于水而王道通移则丨丨丨丨】福草【孙氏瑞应图王者有徳则丨丨生】圣度【朱彧可谈元丰六年冬祀先公导驾既进辇辇中忘设衾褥遽取未至上觉之乃指顾问他事少选褥至遂升辇以故官吏无罪丨丨如此】汪汪轨度恂恂德心【叶廷珪海录碎事帝德门袁彦伯序丨丨丨丨丨丨丨丨】三时雨万岁雷【叶廷珪海录碎事吴子华应制诗恩洽丨丨丨懽腾丨丨丨】
