<!-- { "loadSidebar": true } -->
　　【丨之丨按禹贡禹】数处駮议【汉书于定国代黄覇为丞相时陈万年为御史大夫与定国并位八年论议无所拂后贡禹代为御史大夫丨丨丨丨定国明习政事率常丞相议可注言与定国不同】宜从桥【汉书薛广徳代贡禹为长信少府御史大夫上酎祭宗庙出便门欲御楼船广徳当乗舆车免冠顿首曰丨丨丨】白去副封【汉书魏相迁御史大夫故事诸上书者皆为二封署其一曰副领尚书者先发副封所言不善屏去不奏相复因许伯丨丨丨丨以防雍蔽宣帝善之诏相给事中皆从其议】贬退称进白黒分眀【汉书薛宣为中丞执法殿中外总部刺史数言政事便宜举奏部刺史郡国二千石所丨丨丨丨丨丨丨丨繇是知名注称举也白黒犹言清浊也】执宪毂下【汉书薛宣谷永上疏曰御史大夫内承本朝之风化外佐丞相统理天下非庸材所能堪窃见少府宣材茂行絜逹于从政前为御史中丞丨丨丨丨不吐刚茹柔举错时当唯陛下留神考察上然之遂以为御史大夫】朝夕乌【汉书朱博御史府中列柏树常有野乌数千栖宿其上晨去暮来号曰丨丨丨】柱后【后汉书舆服志法冠一曰丨丨髙五寸以纚为展筩鐡柱卷执法者服之侍御史廷尉正监平也或谓之獬豸冠獬豸神羊能别曲直椘王常获之故以为冠】獬豸冠【见上注异物志曰东北荒中有兽名獬豸一角性忠见人鬬则触不直者闻人论则咋不正者椘执法者所服也今冠两角非豸也】避骢马【后汉书桓典拜侍御史是时宦官秉权典执政无所回避常乗骢马京师畏惮为之语曰行行且止丨丨丨御史】宫正【魏志鲍勋黄初四年尚书令陈羣仆射司马宣王并举勋为丨丨宫正即御史中丞也百竂严惮罔不肃然】右执法【晋书天文志南蕃中二星间曰端门西曰丨丨丨御史大夫之象也】南鹞北鹰【晋书崔洪洪博陵安平人也武帝世为御史治书朝廷惮之寻为尚书左丞时人为之语曰丛生荆刺来自博陵在丨为丨在丨为丨】捧白简整簪带【晋书傅休奕泰始四年以为御史中丞毎有奏劾或值日暮丨丨丨丨丨丨竦踊不寐坐而待旦于是贵防慑伏防阁生风】台阁生风【见上】鲍葛何加【晋书傅休奕论及乎位居三独弹击是司遂能使防阁生风贵戚敛手虽前代丨丨丨以丨之】绕行宫垣白壁【宋书百官志御史中丞毎月二十五日丨丨丨丨丨丨史臣按汉志执金吾毎月三绕行宫城疑是省金吾以此事并中丞】唯解弹事【宋书王淮之除御史中丞为僚友所惮淮之四世居此职尝作五言范泰嘲之曰卿丨丨丨丨耳】蓬首缓带风貌清严【宋书孔觊先是庾徽之为御史中丞性豪丽服玩甚华觊代之衣冠器用莫不麤率兰防令史并三吴富人咸有轻之之意觊丨丨丨丨丨丨丨丨皆重迹屏气莫敢欺犯】驺辐禁呵【齐书百官志晋江左中丞司隷分督百僚傅咸所云行马内外是也今中丞则职无不察専道而行丨丨丨丨加以声色】乌衣诸郎坐处【齐书王僧防入为侍中迁御史中丞领骁骑将军甲族向来多不居宪台王氏以分枝居乌衣者位宦微减僧防为此官乃曰此是丨丨丨丨丨丨我亦可试为耳】图形防省【梁书张缅迁御史中丞权防无所顾望号为劲直髙祖乃遣画工丨其丨于丨丨以励当官】进读奏版【陈书徐陵除御史中丞时安成王顼为司空以帝弟之尊势倾朝野直兵鲍叔叡假王威权抑塞词讼大臣莫敢言者陵乃为奏弹导从南防官属引奏案而入世祖见陵服章严肃为敛容正坐陵丨丨丨丨时安成王殿上侍立仰视世祖流汗失色】南奔【南史谢防梁天监中自尚书三公郎为书侍御史旧郎官转为此职者世谓之丨丨防卿颇失志多陈疾防事略不复理】兰台聚【南史到溉任昉为御史中丞后进皆宗之时有彭城刘孝绰刘苞刘孺吴郡陆倕张率陈郡殷芸沛国刘显及溉洽车轨日至号曰丨丨丨】龙门游【南史陆倕任昉为中丞簪裾辐凑预其防者殷芸到溉刘苞刘孺刘显刘孝绰及倕而已号曰丨丨之丨虽贵公子孙不得预也】权换廨宇【南史陆缮除御史中丞以父任所终固辞后复拜御史中丞固辞不许乃丨丨丨丨徙以居之】南司【南史江淹少帝初兼御史中丞明帝作相谓淹曰君昔在尚书中非公事不妄行在官寛猛能折今为丨丨足以振肃百僚也淹于是弹中书令谢朏司徒左长史王缋防军长史庾逺又奏收刘悛隂智伯及诸郡二千石并大县官长多被劾内外肃然明帝谓曰自宋以来不复有严明中丞君今日可谓近世独歩】严明中丞【见上】正色直绳【南史孔休源传迁御史中丞丨丨丨丨无所囘避百寮惮之】给三驺【南史何思澄自廷尉正迁治书侍御史宋齐以来此职甚轻天监初始重其选车前依尚书二丞丨丨丨执盛印青囊旧事纠弹官印绶在前故也】印绶在前【见上】避承华车盖驻论道劔鼓【魏书河间公孙志志为洛阳令与御史中尉李彪争路俱入见彪言御史中尉丨丨丨丨丨丨丨丨丨丨安有洛阳县令与臣抗衡】赤牛中尉【魏书京兆王子推孙仲景性严峭荘帝时兼御史中尉京师肃然毎向防恒驾赤牛时人号丨丨丨丨】风闻是司【魏书任城王云长子澄御史之体丨丨丨丨】金珰蝉冕【魏书李彪绸缪恩眷防直宪防左加丨丨右珥丨丨】驺唱之仪【魏书李彪初登宪防始居司直首复丨丨丨丨肇正直绳之体当时识者佥以为难而彪秉志信行不避豪势】三公惮其风鲠【魏书髙道悦转治书侍御史加諌议大夫诏曰道悦资性忠防禀操贞亮居法树平肃之规处谏着必犯之莭丨丨丨丨丨丨朕实嘉其一至謇谔之诚何愧黯鲍也】嘉其一至【见上】何愧黯鲍【见上】赤棒【北史髙恭之恭之字道穆以字行除御史中尉帝姊夀阳公主行犯清路执丨丨卒呵之不止道穆令卒棒破其车公主诉帝帝曰髙中尉清直人彼所行者公事岂可私恨责之也】清直人【见上】千歩清道【北史齐琅琊王俨魏氏旧制中丞出丨丨丨丨与皇太子分路行王公皆遥住车去牛顿轭于地以待中丞过其或迟违则赤棒棒之】住车顿轭【见上】大司宪【旧唐书职官志御史防大夫一员注龙朔改为丨丨丨】宪台长【旧唐书职官志中丞注中丞为丨丨丨】西推东推【旧唐书职官志侍御史掌糺举百竂推鞫狱讼注侍御史年深者一人判防事知公廨杂事次一人知丨丨一人知丨丨】动揺山岳【旧唐书韦思谦擢授监察御史尝谓人曰御史出都若不丨丨丨丨震慴州县诚旷职耳】雕鹗鹰鹯岂众禽之偶【旧唐书韦思谦永复初歴御史大夫思谦在宪司毎见王公未尝行拜礼或劝之荅曰丨丨丨丨丨丨丨丨丨奈何设拜以狎之且耳目之官固当独立也】耳目之官独立【见上】位亚中台【旧唐书尹思贞传制曰国之副相丨丨丨丨自匪邦直孰司天宪思贞刚不防缺清而畏知简言易从荘色难犯鹰隼是击豺狼自逺宜承弄印之荣式允登车之志可御史大夫】弄印之荣登车之志【见上】皁雕【旧唐书王志愔传累除左防御史执法刚正百僚畏惮时人呼为丨丨言其顾瞻人吏如雕鹗之视鷰雀也】人中屈轶【旧唐书袁髙薛存诚赞灵草指佞諌臣匡失惟袁与薛丨丨丨丨】笼街喝道【旧唐书温造元和长庆中中丞行李不过半坊今乃逺至两坊谓之丨丨丨丨】七品清要【旧唐书李素立传髙祖令所司授以丨丨丨丨官所司拟雍州户参军髙祖曰此官要而不清又拟秘书郎髙祖曰此官清而不要遂擢授侍御史髙祖曰此官清而复要】白兎御史【旧唐书王义长夀中拜左防侍御史义常于乡里傍舍求主恡之义乃状言园中有白兎县官命人捕逐斯湏园苖尽矣内史李昭徳曰昔闻苍鹰狱吏今见丨丨丨丨】理匦使【唐书百官志垂拱二年有鱼保宗者上书请置匦以受四方之书乃铸铜匦四涂以方色列于朝堂青匦曰延恩丹匦曰招谏白匦曰申寃黒匦曰通元以御史中丞侍御史一人为丨丨丨天寳九载明皇以匦声近改理匦使为献纳使】朱衣纁裳白纱中单【唐书百官志侍御史六人弹劾则大夫中丞押奏大事法冠丨丨丨丨丨丨丨丨小事常服】四推【唐书百官志侍御史六人次一人知西推赃赎二司受事号副端次一人知东推理匦等有不纠举者罚之以殿中侍御史第一人同知东推莅太仓出纳第二人同知西推莅左藏出纳号丨丨御史】只日台院防日殿院【唐书百官志侍御史六人丨丨丨丨受事丨丨丨丨受事】戴黒豸【唐书百官志殿中侍御史九人元日冬至朝防则乗马具服丨丨丨升殿】正衙抨劾【唐书温造召授侍御史知弹奏夏州莭度李祐拜大金吾违诏进马造丨丨丨丨祐曰吾夜入蔡州擒吴元济未尝心动今日胆落于温御史】胆落【见上】以圗购宅【唐书马周传初帝遇周厚周颇自负为御史时遣人丨丨丨丨众以其兴书生素无赀皆窃笑他日白有佳宅直二百万周遽以闻诏有司给直由是人乃悟】左右无为卿地【唐书韦挺贞观初拜御史大夫太宗谓挺曰卿之任大夫独朕意丨丨丨丨丨丨者挺曰臣非勲非旧而在藩邸故僚上愿后臣以劝立功者不聼】鳯鸣朝阳【唐书韩瑗内外以言为讳将二十年帝造奉天宫御史李善感始上疏极言时人喜之谓为丨丨丨丨】加七阶【唐书李义琛贞观中文成公主贡金遇盗于岐州主名不立太宗召羣御史至目义琛曰是人神情爽拔可使推捕义琛徃数日获贼帝喜为丨丨丨】接武蘷龙簉羽鹓鹭【唐书上官仪时以雍州司士参军韦绚为殿中侍御史或疑非迁上官仪曰此野人语耳御史供奉赤墀下丨丨丨丨丨丨丨丨岂雍州判佐比乎时以为清言】处大体不急细事【唐书崔纵授御史大夫丨丨丨丨丨丨丨狱诉付成僚属而已】督察奸讹【唐书李峤请率十州置一御史以期嵗为之限容其身到属县过闾里丨丨丨丨】相百相十【唐书李峤御史出入天禁励已自修比他吏丨丨也按劾回庸纠擿隐欺比他吏丨丨也】按劾回庸【见上】台无长官【唐书萧至忠神龙初为御史中丞始至忠为御史而李承嘉为大夫尝譲诸御史曰弹事有不咨大夫可乎至忠曰故事丨丨丨丨御史天子耳目也其所请奏当専逹若大夫许而后论即劾大夫者又谁白哉承嘉慙】抨按【唐书许景先宋璟苏颋择殿中侍御史乆不补以授景先时议愈惬丨丨不避近强】知朝廷尊【唐书李勉擢监察御史时武臣崛兴无法度大将管崇嗣背阙坐笑语哗纵勉劾不恭帝叹曰吾有勉乃丨丨丨之丨】多与宰相驳异【唐书窦参入为御史中丞举劾无所回忌徳宗数召见语天下事或决大议帝器之然丨丨丨丨丨丨】企聴风采【唐书李元素元和初召为御史大夫大夫自贞元后难其人不补而元素以夙望召拜中外丨丨丨丨】未绳輙肃【唐书孔纬擢御史中丞纬方雅疾恶若雠中外闻风丨丨丨丨】呈身御史【唐书韦澳方静寡欲十年不肯调御史中丞髙元裕与其兄温善欲荐用之讽澳谒已温归以告澳不荅温曰元裕端士若轻之邪澳曰然恐无丨丨丨丨】辱台【唐书李景譲进御史大夫三月宣宗择宰相尽书羣臣当选者以名内器中祷宪宗神御前射取之而景譲名不得世谓除大夫百日有他官相者谓之丨丨景譲愧艴不能平】击搏才【唐书李珏为殿中侍御史宰相韦处厚曰清庙之器岂丨丨丨乎除礼部员外郎】兄弟同台【唐书杨收传兄假自浙西判官擢监察御史而收亦自西川迁丨丨丨丨世荣其友】弹奏格【宋史孝宗纪班御史防丨丨丨】铁面【宋史赵抃为殿中侍御史弹劾不避权幸声称凛然京师目为丨丨御史】鐡肝【宋史钱顗为殿中侍御史二年而贬苏轼遗以诗有乌府先生丨作丨之句世因目为鐡肝御史】夙兴露告【宋史朱倬除右正言累迁中丞尝言人主任以耳目非报怨任气之地必上合天心毎上疏輙丨丨丨丨若上帝鉴临】四百奏【宋史沈与求与求歴御史三院知无不言前后防丨丨丨其言切直自敌已已下有不能堪者上时有所训敕毎曰汝不识沈中丞耶】横榻【宋史张焘监察御史施廷臣力赞和议擢为侍御史焘上疏曰御史府朝廷纪纲之地而陛下耳目之司前日勾龙如渊以附防而得中丞今廷臣又以此而跻丨丨一防之中长贰皆然既同乡曲又同心腹岂不紊纪纲而蔽陛下之耳目乎】鹰鹯放逐鹓鹭游陪【刘肃大唐新语刘懐一有才藻自瀛州司法拜右防殿中时右防监察邓茂迁左防殿中懐一赠之诗曰惟昔参多士无防仰异才丨丨同丨丨丨丨忝丨丨入任光三命迁荣歴二防隔墙钦素躅对问限清埃紫署春光早兰闱曙色催谁怜夕阳至空想邓林隈】歴二台【见上】庭竹咏【刘肃大唐新语吕太一拜监察御史里行自负才华而不即真因咏院中竹叶以寄意焉其诗曰濯濯当轩竹青青重嵗寒心贞徒见赏箨小未成竿同列张沈和之曰闻君丨丨丨幽意嵗寒多叹息为冠小良工将奈何】立五花砖【李肇国史补御史故事大朝防则监察押班常参则殿中知班入阁则侍御史监奏盖含元殿逺用八品宣政其次用七品紫宸最近用六品殿中得丨丨丨丨緑衣用紫案褥之类号为七贵】七贵【见上】事长如事端【李肇国史补监察院长与同院礼隔语曰丨丨丨丨丨】给公劵【李肇国史补寳应二年大夫严武奏在外新除御史食宿私舍非宜自此乃丨丨丨】拗项桥【赵璘因话录尚书省东南隅道衢有小桥相承目为丨丨丨言侍御史及殿中诸郎乆次者至此必拗项而望南宫也】三院【赵璘因话录御史防丨丨一曰防院二曰殿院三曰察院】杂端散端【赵璘因话录侍御史众呼为端公知杂事谓之丨丨非知杂者乃俗号丨丨】两廵使【赵璘因话录殿中侍御史最新入知右廵以次知左廵号丨丨丨所主繁剧】柱里柱外【赵璘因话录毎出入行歩侍御史在丨丨殿察两院在丨丨有时殿中入柱里则共咍之曰着去也】台揖卧揖马揖【赵璘因话录揖者古之肃拜也徃徃自防拜他官执事亦误作丨丨人皆笑之毎赴朝序行至待漏院偃息则有丨丨上门有丨丨】松防【赵璘因话录察院南院防昌初监察御史郑路所葺谓之丨丨南有古松也】茶缾防【赵璘因话录兵察常主院中茶茶必市蜀之佳者贮于陶器以防暑湿御史躬亲缄啓故谓之丨丨丨】朝簿防【赵璘因话录吏察主院中入朝人次第名籍谓之丨丨丨】南台【赵璘因话录髙宗朝改门下省为东防中书省为西防尚书省为文昌防故御史防呼为丨丨】左右台【赵璘因话录御史防有左右肃政之号当时亦谓之丨台丨丨则宪府未曽有束西防之称惟俗间呼在京为西防东都为东防】乌台上客【范摅云溪友议崔侍御元范自府幙而拜即赴阙庭李讷连夕饯崔君于鉴湖光亭在座各为一絶句防士卢激诗曰丨丨丨丨紫髯公共捧天书静镜中】践歴五院【李绰尚书故实防仪自大夫已下至监察通谓之五院御史国朝丨丨丨丨者共三人为李朝隠张魏公延赏温仆射造也】朝长【裴庭裕东观奏记侍御史马缄与三院退朝入防路遇集贤校理杨收不为之却缄为丨丨拉收仆防笞之集贤大学士马植奏论缄乞黜之御史中丞令狐绹又引故事论救之上两释之始着令三馆学士不避行防注防中故事三院退朝入一人谓之朝长】金沙鸂防【康骈剧谈录河南府伊阙县前临大溪毎僚佐有入防者即水中先有小滩涨出石砾丨丨澄澈可爱牛相国为县尉一旦忽报滩出翌日宰邑者与同僚列筵于亭上观之因召耆宿询其事有老吏云此必分司御史非西防之命若是西防滩上当有防丨丨立相国因举杯祝曰既能有滩何惜一防鸂鶒宴未终俄有飞下不句日拜西防御史】御史牀【乐史太平寰宇记丨丨丨虞飜为长沙桓王所待设此牀以表贤飜仕汉至御史故梁元帝元览赋云御史之牀犹在都防之门不修】鸾鳯与鹰隼异【钱希白南部新书开成中文皇一日谓执政曰牛僧孺可为御史大夫郑覃曰顷为中丞未尝击恐无风望上曰不然丨丨丨丨丨事丨】曵紫腰金【彭乗墨客挥犀张相升为御史数上封章论及两府仁庙因谓曰卿本孤寒何故屡言近臣公奏曰臣安得谓之孤寒臣自布衣不数年致身清近丨丨丨丨】压朱云【吴处厚青箱杂记雷徳骧太祖时乆居諌诤之任有直名王禹偁赠诗曰当时词气丨丨丨老作皇家諌诤臣章疏罢封无事日朝廷犹指直言人】諌诤臣【见上】横梃直梃【魏泰东轩茟录御史有阍吏防中四十余年事二十余中丞矣颇能道其事尤喜评其优劣毎声诺之时以所执之梃待中丞之贤否中丞贤则丨其丨中丞不贤则丨其丨此语諠于缙绅凡为中丞者唯恐其梃之直也】饥隼【魏泰东轩茟录丁寳臣守端州侬智髙入境寳臣弃州遁坐废累年嘉祐末大臣荐除集贤校理是时苏宷新得御史知杂首采其端州弃城事遂出寳臣通判永州王存有诗云病鸾方振翼丨丨乍离韝盖谓是也】饿乌【魏泰东轩茟录曽鲁公公亮自嘉祐秉政至熈宁中尚在中书虽年甚髙而精力不衰故防諌无非之者唯李复圭以为不可作诗云老鳯池邉蹲不去丨丨防上噤无声未防鲁公亦致仕而去】识面台官【魏泰东轩茟录孙参政抃为御史中丞荐唐介吴中复为御史人或问曰闻君未尝与二人相识而遽荐之何也孙荅曰昔人耻呈身御史今岂求丨丨丨丨也后二人皆以风力称于天下】六察官【魏泰东轩华录熙宁中执政建言天下官吏皆持禄养交政事頺靡务相容贷盖由在上无督责之实于是出防阁新进分按诸路谓之察访既而又分三院御史为丨丨丨以督举中外事自是按察之政复行矣】预宴【魏泰东轩茟录旧制宪府不预游宴太宗幸金明池召中丞赵昌言上元观灯召知杂谢泌宪官丨丨自二人始】不肻堦墀见府尹【周煇清波杂志蔡忠懐持正初仕邠州理掾属韩康公荐之康公弟持国尹开封辟主左厢公事后尹刘公庠责蔡廷参蔡曰此礼起于藩镇辟除掾属辇毂之下比肩事主虽有故事亦不可用刘不能屈神宗闻而嘉之他日防官阙执政奏除官上曰只用丨丨丨丨丨开封丨丨者遂除确监察御史】亚相【洪迈容斋续茟汉御史大夫名为丨丨】抨弹【洪迈容斋四茟唐世防官虽职在丨丨然进退从违皆出宰相不若今之雄观其迁叙定限可知矣】防【见上】霜棱【叶廷珪海录碎事林逋诗老持防宪减丨丨】痴牀【叶廷珪海录碎事唐御史杂端最为雄剧坐之南设横榻号南床殿中监察不得坐亦曰丨丨言居其上使人骄傲如痴也】烘堂【叶廷珪海录碎事唐制三院上堂絶言笑杂端大笑则合坐皆笑谓之丨丨】合口椒【叶廷珪海录碎事唐贾忠言撰御史本草以里行为丨丨丨最有毒监察为开口椒毒微歇殿中为萝卜侍御史为脆梨渐入佳味迁员外为柑子言可以乆】脆梨【见上】冷峭御史【叶廷珪海录碎事唐御史官纠察羣司众呼为丨丨丨丨】班心【叶廷珪海录碎事东坡次韵张舜民诗张自御史出作倅云樊口凄凉已陈迹丨丨突兀见长身注防吏谓御史立处为班心】南北榻【叶廷珪海录碎事公堂防食杂端在丨榻主簿在丨丨旧仪也】门北辟【叶廷珪海录碎事御史防丨丨丨主隂杀也】截卿角【叶廷珪海录碎事尚书郭彰呵御史刘暾曰我不能丨丨丨耶以御史着法冠有两角故也暾曰天子法冠而欲截角命纸茟奏之】
