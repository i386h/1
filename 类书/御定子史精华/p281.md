<!-- { "loadSidebar": true } -->








　　御定子史精华卷一百四
　　钦定四库全书
　　御定子史精华卷一百五
　　乐部一
　　雅乐
　　人与天调【管子五声既调然后作立五行以正天时五官以正人位丨丨丨丨然后天地之美生注美谓甘露醴泉之类也】大音希声【老子丨丨丨丨大象无形】质而不悲【邓析子上古之乐丨丨丨丨当今之乐邪而为淫】象周驺虞【墨子武王胜殷杀纣环天下自立以为王事成功立无大后患因先王之乐又自作乐命曰丨丨成王因先王之乐命曰丨丨】承云六莹九韶晨露【列子奏丨丨丨丨丨丨丨丨之乐】张乐洞庭【庄子北门成问于黄帝曰帝丨咸池之丨于丨丨之野吾始闻之惧复闻之怠卒闻之而惑荡荡黙黙乃不自得帝曰女殆其然哉吾奏之以人征之以天行之以礼义建之以太清夫至乐者先应之以人事顺之以天理行之以五德应之以自然然后调理四时太和万物四时迭起万物循生一盛一衰文武伦经一清一浊隂阳调和流光其声蛰虫始作吾惊之以雷霆其卒无尾其始无首一死一生一偾一起所常无穷而一不可待女故惧也吾又奏之以隂阳之和烛之以日月之明其声能短能长能柔能刚变化齐一不主故常在谷满谷在阬满阬涂却守神以物为量其声挥绰其名高明是故鬼神守其幽日月星辰行其纪吾止之于有穷流之于无止子欲虑之而不能知也望之而不能见也逐之而不能及也傥然立于四虚之道倚于槁梧而吟目知穷乎所欲见力屈乎所欲逐吾既不及已夫形充】
