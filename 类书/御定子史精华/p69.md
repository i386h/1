<!-- { "loadSidebar": true } -->













　　御定子史精华巻二十二
　　钦定四库全书
　　御定子史精华卷二十三
　　皇亲部
　　公主
　　天女【史记天官书织女天女孙也注织女一名丨丨天子女也】共养省中【汉书昭帝纪帝姊鄂邑公主益汤沐邑为长公主丨丨丨丨注共读曰供音居用反养音弋亮反】甲舎门【汉书胡建葢主使人上书告建侵辱长公主射丨丨丨注甲舎即甲第谓公主之宅】为子求郎【后汉书明帝纪帝遵奉建武制度后宫之家不得封侯与政馆陶公主丨丨丨丨不许而赐钱千万谓羣臣曰郎官上应列宿出宰百里茍非其人则民受其殃是防难之】赤罽軿车【后汉书舆服志长公主丨丨丨丨】沁水园田【后汉书窦宪建初二年女弟立为皇后宪恃宫掖声势遂防贱直请夺丨丨公主丨丨主逼畏不敢计】助蚕【晋书舆服志公主丨丨乘油画安车】爵非食采之君【魏书常景传公主之丨既丨丨丨丨丨家令之官又无纯臣之式】脂粉硙两轮【旧唐书郭子仪暧子仪第六子尚代宗第四女升平公主大歴十三年有诏毁除白渠水支流碾硙以妨民溉田升平有丨丨丨丨丨郭子仪私硙两轮所司未敢毁彻公主见代宗诉之帝谓公主曰我行此诏葢为苍生尔岂不识我意耶可为众率先公主即日命毁】动循矩法【唐书太宗二十一女传襄城公主下嫁萧铣性孝睦丨丨丨丨帝敕诸公主视为师式】韶悟【唐书代宗十八女华阳公主丨丨过人帝爱之视帝所喜必善遇所恶曲全之】
　　乘金根车【唐书代宗十八女赵国荘懿公主下嫁魏博节度使田绪徳宗幸望春亭临饯厌翟敝不可乘以金根代之公主出降丨丨丨丨自主始】铁簪书壁【唐书顺宗十一女汉阳公主下嫁郭鏦永贞元年与诸公主皆进封戚近争为奢诩事主独以俭常用丨丨丨丨记田租所入】闻妇【唐书宣宗十一女广徳公主下嫁于琮主治家有礼法凡内外冠婚丧祭主皆身答劳疏戚咸得其心为世丨丨】天姬【唐书诸公主赞妇人内夫家虽丨丨之贵史官犹外而不详】九翚四凤【宋史礼志公主笄礼冠笄冠朶丨丨丨丨冠各置于盘以帕首饰随之陈于服椸之南】飞楼阁道宻迩宫苑【宋史周汉国公主以杨太后侄孙镇尚主帝欲时时见之乃为主起第嘉防门丨丨丨丨丨丨丨丨】儒生主壻【宋史王师约传师约少习进士业英宗欲求丨丨为丨丨命宰相谕旨令师约持所为文至第明日献赋一编遂赐对选为驸马都尉尚徐国公主】陶唐之典帝乙之训【荀恱申鉴厘降二女丨丨丨丨归妹元吉丨丨丨丨】公主山【任昉述异记丨丨丨在华山中汉末王莽秉政南阳公主避乱奔入此峯学道后得升仙至今岭上有一双朱履云公主既于山中得道驸马王咸追之不及故畱二履以示之潘安仁有公主峯记】畱二履【见上】定昆池【武平一景龙文舘记神龙中安乐公主西庄在延平门外二十里引流凿沼延袤十数里时丨丨丨】娘子兵【刘餗隋唐嘉话平阳公主闻髙祖起义太原乃于鄠司竹园招集亡命以迎军时谓之丨丨丨】郁轮袍【薛用弱集异记王维为岐王所眷重方将应举岐王出锦绣衣服遣维衣之令赍琵琶同至公主之第公主顾之谓岐王曰斯何人哉答曰知音者也即令独奏新曲公主自询曰此曲何名维起曰丨丨丨公主大竒之岐王曰此生非止音律至于词学无出其右维即出献懐中诗卷公主览读惊骇曰何不遣其应举岐王曰此生不得首荐义不就试公主召试官至第遣宫婢教维遂作解头】天母调粉日兄赐花【范摅云溪友议陆畅登兰省遇云阳公主下降刘都尉百僚举为傧相诏作催妆五言诗一首得花字云阳公主贵出嫁五侯家丨丨看丨丨丨丨怜丨丨催铺百子帐待障七香车借问妆成未东方欲晓霞】金麦银米【苏鹗杜阳杂编咸通九年同昌公主出降宅于广化里赐钱五百万贯仍罄内库寳货以实其宅又赐丨丨丨丨共数斛】连珠帐却寒帘【苏鹗杜阳杂编同昌公主堂中设丨丨之丨丨丨之丨犀簟牙席龙罽凤褥又有鹧鸪枕翡翠匣神丝绣被】犀簟牙席龙罽凤褥【见上】鹧鸪枕翡翠匣【见上】神丝绣被【见上】澄水帛【苏鹗杜阳杂编同昌公主一日大防韦氏之族于广化里玉馔俱列暑气将甚公主命取丨丨丨以水蘸之挂于南轩良久满座皆思挟纩澄水帛长八九尺似布而细明薄可鉴云其中有龙涎故能消暑毒也】珠明如昼【苏鹗杜阳杂编韦氏诸家好为叶子戏夜则公主以红琉璃盘盛夜光丨令僧祁捧立堂中而光丨丨丨焉】宅家子【李济翁资暇录公郡县主宫禁呼为丨丨丨葢以至尊以天下为宅四海为家不敢斥呼故曰宅家亦犹陛下之义至公主已下则加子字亦犹帝子也】帝姫【徐度却扫编帝者之女谓之公主政和间始采周之王姬之称而改公主曰丨丨郡主曰宗姬县主曰族姬】例降昭穆一等【王辟之渑水燕谈录英宗治平中徐国惠和公主下降王师约异时尚主之家丨丨丨丨丨丨以为防帝疾之曰此废人伦之序不可以为法思有以厚风俗亟命正之】行盥馈礼【王辟之渑水燕谈録神宗践祚乃诏公主出降皆行见舅姑礼是时师约父克臣为开封府判官前一日中使促就第受主见丨丨丨丨成遂大设乐天下荣之三宫嫔御还者莫不嗟叹近姻贵戚相与震动以为天姬之贵尚执行妇道葢自惠和始耳】满月杯【叶廷珪海录碎事沈佺期安乐公主满月侍宴诗除夜子星廻天孙丨丨丨】梅花妆【叶廷珪海录碎事宋武帝女夀阳公主人日卧于含章檐下梅花落公主额上成五出之花拂之不去自后有丨丨丨】汤邑外舘以尚天姻【释文莹湘山野录太宗第七女申国大长公主平生不茹荤端拱初幸延圣寺抱对佛愿舍为尼真宗即位遂乞削发上曰朕之诸妹皆厚赐丨丨筑丨丨丨丨丨丨酬先帝之爱也汝独愿出家可乎申国曰此先帝之愿也】
　　公族
