<!-- { "loadSidebar": true } -->
　　渔樵
　　乘危百里【管子渔人之入海海深万仞就彼逆流丨丨丨丨宿夜不出者利在水也注谓海潮激起则水逆流】取地富【慎子地虽不忧人贫伐木刈艸必取己富焉则地无事也】桂饵金钩【阙子鲁人有好钓者以丨为丨黄丨之丨错以银碧埀翡翠之纶其持竿处位即是然其得鱼不防矣故曰钓之务不在芳饰】翡翠之纶【见上】詹何钓【列子丨丨以独茧丝为纶芒鍼为钩荆篠为竿剖粒为饵引盈车之鱼于百仞之渊汨流之中纶不絶钩不伸竿不挠楚王闻而异之召问其故詹何曰臣闻先大夫之言蒲且子之弋也弱弓纎缴乘风振之连防鸧于青云之际用心专动手均也臣因其事放而学丨五年始尽其道当臣之临河持竿心无杂虑唯鱼之念投纶沈钩手无轻重物莫能乱鱼见臣之钩饵犹沈埃聚沬吞之不疑所以能以弱制彊以轻制重也】其钓莫钓【庄子文王观于臧见一丈夫钓而丨丨丨丨非持其钓有钓者也常钓也】常钓【见上】五十犗为饵【庄子任公子为大钩钜缁丨丨丨以丨丨蹲乎防稽投竿东海旦旦而钓期年不得鱼已而大鱼食之牵巨钩防没而下扬而奋鬐白波若山海水震荡声侔神惮赫千里任公子得若鱼离而腊之自淛河以东苍梧已北莫不厌若鱼者】争坻【韩非子河濵之渔者丨丨舜往渔焉朞年而让长】不夭其生不絶其长【荀子草木荣华滋硕之时则斧斤不入山林丨丨丨丨丨丨丨丨也鼋鼍鱼鼈防鳣孕别之时罔罟毒药不入泽不夭其生不絶其长也】山林不童【茍子斩伐养长不失其时故丨丨丨丨而百姓有余材也】饵香【吕氏春秋善钓者出鱼乎十仞之下丨丨也】烧炭【吕氏春秋仲夏之月毋丨丨】代薪为炭【吕氏春秋是月也草木黄落乃丨丨丨丨】羽有动静【吕氏春秋譬之若钓者鱼有大小饵有宜适丨丨丨丨注羽钓浮也】渔师【吕氏春秋入于泽而问牧童入于水而问丨丨奚故也其知之审也】钩箴芒距微纶芳饵【淮南子夫临江而钓旷日而不能盈罗虽有丨丨丨丨丨丨丨丨加之以詹何娟嬛之数犹不能与网罟争得也】泛杭【淮南子设鼠者机动钓鱼者丨丨】钓者静之【淮南子丨丨丨丨者扣舟罩者抑之罣者举之为之异得鱼一也】扣舟【见上】擐唇吻【淮南子夫临河而钓日入而不能得一儵鱼者非江河鱼不食也所以饵之者非其欲也及至良工执竿投而丨丨丨者能以其所欲而钓之也】讲罛罶取名鱼登川禽【国语古者大寒降土蛰发水虞于是乎丨丨丨丨丨丨丨丨丨而尝之寑庙行诸国人助宣气也】结网罟【史记三皇纪丨丨丨以教佃渔】秋冬山采【史记孙叔敖传丨丨则劝民丨丨春夏以水】山伐【汉书地理志江南地广或火耕水耨民食鱼稻防渔猎丨丨为业果蓏蠃蛤食物常足】乌集秦水【后汉书乌桓鲜卑传鲜卑防辽西光和元年冬又冦酒泉缘边莫不被毒种众日多田畜射猎不足给食檀石槐乃自狥行见丨丨丨丨广从数百里水停不流其中有鱼不能得之闻倭人善网捕于是东击倭人国得千余家徙置秦水上令捕鱼以助粮食】网得一织梭【晋书陶侃传侃少时渔于雷泽丨丨丨丨丨以挂于壁有顷雷雨自化为龙而去】鎌采【梁书张充传鱼钓之闲丨丨之暇时复以巻轴自娱】西河公簺【隋书伏乞慧传转荆州总管又领潭桂二州总管三十一州诸军事其俗轻剽慧躬行朴素以矫之风化大洽曾见人以簺捕鱼者出绢买而放之其仁心如此百姓美之号其处曰丨丨丨丨】赎生【旧唐书李乂传时中宗遣使江南分道丨丨以所在官物充直乂上疏曰江南水乡采捕为业鱼鳖之利黎元所资土地使然有自来矣伏以圣慈含育恩周动植布天下之大徳及鳞介之防品虽云雨之私有霑于末类而生成之惠未洽于平人何则江湖之饶生育无限府库之用支供昜殚费之若少则所济何成用之傥多则常支有阙在于拯物岂若忧人】作簺捕鱼营圏取兽【唐书高宗纪四年闰五月丁卯禁丨丨丨丨丨丨丨丨者】坐茅以渔【六韬文王田于渭阳卒见太公丨丨丨丨文王劳而问之曰子乐渔耶太公曰君子乐得其志小人乐得其事今吾渔甚有似也文王曰何谓其有似也太公曰钓有三权禄等以权死等以权官等以权夫钓以求得也其情深可以观大矣】钓有三权【见上】食饵牵缗【六韬太公曰缗微饵明小鱼食之缗绸饵香中鱼食之缗隆饵丰大鱼食之夫鱼丨其丨乃丨其丨人食其禄乃服于君】曵纶汀洲【焦氏易林丨丨丨丨钓挂鲂鲤】尼父孔丘善钓鲤鱼【焦氏昜林丨丨丨丨丨丨丨丨罗网一举获利万头富我家居】击竿而歌隐笠而卧【黄宪天禄阁外史夫楚矶之渔也丨丨丨丨丨丨丨丨自谓无懐子栖于洞庭之渚矶于七泽之畔吞云吸霞浩浩乎与太虚同流】隐于手【荀悦申鉴自上御下犹夫钓者焉丨丨丨应于钩则可以得鱼】膝痕在钓矶【雷次宗豫章古今説晋陶侃字士衡浔阳人少防父母孤贞贫济于泽尝坐此石而钓累年不移其膝石磨今有丨丨丨丨丨后仕晋为大夫】不烬薪【任昉述异记南方有灾火山四月生火十二月火灭火灭之后草木皆生枝条至火生草木叶落如中国寒时也取此木以为薪燃之不烬以其皮绩之为火浣布】水沤火煏【贾思勰齐民要术凡伐非时之木丨丨一月或丨丨取干虫则不生】石墨【郦道元水经注铜雀台北曰氷井台上有氷室室有数井深十五丈藏氷及丨丨焉石墨可书又燃之难尽亦谓之石炭】当钓其旋绕者【叚成式酉阳杂爼秀才顾非熊言钓鱼丨丨丨丨丨丨失其所主众鳞鳞不复去顷刻可尽】聚鼓穴口【叚成式酉阳杂爼兴州有一处名雷穴水常半穴毎雷声水塞穴流鱼随流而出百姓毎雷声绕树布网获鱼无限非雷声渔子丨丨于丨丨鱼亦輙出所获半于雷时韦行规为兴州刺史时与亲故书説其事】雷布网【见上】毎嵗菱藕罟网之利不下数十千【郑文寳南唐近事金陵城北有湖周廻十数里幕府鸡笼二山环其西钟阜蒋山诸耸其左名园胜境掩映如画六朝旧迹多出其间丨丨丨丨丨丨丨丨丨丨丨丨丨建康实録所谓元武湖是也】浮子【庄绰鸡肋编钓丝之半系以荻梗谓之丨丨视其没则知鱼之中钩】一簑烟雨【俞成元萤雪丛説杜诗丹霞一缕轻渔父词蠒缕一钩轻胡少汲诗隋堤烟雨一帆轻至若骚人于渔父则曰丨丨丨丨于农夫则曰一犁春雨于舟子则曰一篙春水皆曲尽形容之妙也】以金鼔振动之【马永卿嬾真子鄱阳湖水连南康军江一带至冬深水落鱼尽入深潭中土人集船数百艘以竹竿搅潭中丨丨丨丨丨丨鱼惊出即入大网中多不能脱】如大饼餤【陆游老学庵笔记蜀人爨薪皆短而麤束防齐宻状丨丨丨丨不可遽烧必以斧破之至有以斧柴为业者】青篛笠緑蓑衣【王楙野客丛谈徐师川云张志和渔父词曰丨丨丨丨丨丨斜风细雨不须归顾况渔词曰新妇矶边月明女儿浦口潮平故鲁直取张顾二词合为浣溪沙曰新妇矶边眉黛愁女儿浦口眼波秋惊鱼错认月沉钩青篛笠前无限事緑蓑衣底一时休斜阳细雨转船头】起家蓼防传世蓑衣【陈随隐漫録姑蘓女子沈清友能诗咏渔父曰丨丨红丨丨丨丨緑丨丨】摆钩【范致明岳阳风土记江上渔人取巨鱼以两舟夹江以一人持纶钩其一纶系其两端度江所宜用余皆轴之中至十钩有大如秤钩皆相连每钩相去一二尺钩尽处各置黒铅一斤形如锤以水势深浅锤上防以五寸许正钩使欹侧絶往来牵挽以待鱼行亟取之谓之丨丨数舟聨比而下毎中鱼则其缓急急则纵缓则収随之上下待其力困然后引而取之至有相逐数日者虽数百斤之鱼皆可钓纶用一百二十丝成鱼至大者力不能胜即以环循纶投副钩助之亦须渔人得之于心应之于手也】
　　畜牧
