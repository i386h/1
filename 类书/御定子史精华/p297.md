<!-- { "loadSidebar": true } -->

　　御定子史精华卷一百十
　　钦定四库全书
　　御定子史精华卷一百十一
　　灵异部一
　　神上
　　流于天地之间【管子丨丨丨丨丨丨谓之神】祥使【管子神以丨丨】役使神【管子龙鬭于马谓之阳牛山之隂管子入复于桓公曰天使使者临君之郊请使大夫初饬左右元服天之使者乎天下闻之曰神哉齐桓公天使使者临其郊不待举兵而朝者八诸侯此乗天威而动天下之道也故智者丨丨丨丨而愚者信之】尧五吏【管子昔丨之丨丨五官无所食君请立五厉之祭祭尧之五吏春献兰秋敛落原鱼以为脯鲵以为殽】清商【管子其下丨丨不可得泉注清商神怪之名】庆忌于蟡【管子故涸泽数百岁谷之不徙水之不絶者生丨丨庆忌者其状若人其长四寸衣黄衣冠黄冠戴黄盖乗小马好疾驰以其名呼之可使千里外一日反报此涸泽之精也涸川之精者生丨丨蟡者一头而两身其形若蛇其长八尺以其名呼之可使取鱼鳖此涸川水之精也】长尺而人物具【管子桓公北伐孤竹未至卑耳之谿十里闟然止瞠然视援弓将射引弓而未敢发也谓左右曰见是前人乎左右对曰不见也公曰事其不济乎寡人大惑今者寡人见人丨丨丨丨丨丨焉冠右袪衣走马前疾事其不济乎寡人大惑岂有人若此者乎管仲对曰臣闻登山之神有俞儿者长尺而人物具焉霸王之君兴而登山神见且走马前疾道也袪衣示前有水也右袪衣示従右方渉也至卑耳之谿有赞水者曰従左方渉其深及冠从右方】
