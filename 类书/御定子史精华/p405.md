<!-- { "loadSidebar": true } -->
　　驿舍【道路桥梁附】
　　不可横道【管子里域丨丨以丨丨】轘辕【管子凡兵主者必先审知地圗丨丨之险注谓路形若辕而又轘曲缑氏东南有轘辕道是也】束柎【管子桀者冬不为杠夏不丨丨】四通八逹【子华子且齐之为国也表海而负隅轮广隈澳其途之所出丨丨而丨丨游士之所凑也】七圣皆迷【庄子黄帝将见大隗乎具茨之山方明为御昌防骖乗张若謵朋前马昆阍滑稽后车至于襄城之野丨丨丨丨无所问途】寄寓【国语国无丨丨注寓亦寄也无寄寓者不为庐舍可以寄覊旅之客】雨毕除道水涸成梁【国语夫辰角见而雨毕天根见而水涸本见而草木莭觧驷见而陨霜火见而清风戒寒故先王之教曰丨丨而丨丨丨丨而丨丨草木莭觧而备蔵陨霜而冬裘具清风至而修城郭宫室】列树立鄙食【国语丨丨以表道丨丨丨以守路】寓望【国语畺有丨丨注畺境也境界之上有寄寓之舍候望之人】重馆【国语晋文公觧曹地以分诸侯僖公使臧文仲徃宿于丨丨】条逹辐凑【战国策魏地方不至千里卒不过三十万人地四平诸侯四通丨丨丨丨无有名山大川之险】置传【史记汉文帝纪太仆见马遗财足余皆以给丨丨按汉书作传置】旗亭【史记三代世表臣为郎时与方士考功防丨丨下注旗亭市楼也立旗于上故取名也】栈道【史记留侯世家汉王之国良送至襃中遣良归韩良因説汉王曰王何不烧絶所过丨丨示天下无还心以固项王意】广成传舍【史记蔺相如传舍相如丨丨丨丨】厩置【史记田儋传田横廼与其客二人乗传诣雒阳未至三十里至尸乡丨丨注瓉曰廐置置马以传驿也】頞略通五尺道【史记西南夷传秦时常丨丨丨丨丨丨诸此国颇置吏焉】都亭【史记司马相如传于是相如乃舍丨丨注按临卬郭下之亭也】亭臯【史记司马相如传丨丨千里靡不被筑注郭璞曰言为亭侯于臯隰皆筑地令平贾山所谓隠以金槌也】一封轺传【汉书平帝纪征天下通知逸经古记天文歴算钟律小学史篇方术本草及以五经论语孝经尔雅教授者在所为驾丨丨丨丨遣诣京师至者数千人】隠以金椎树以青松【汉书贾山传为驰道于天下东穷燕齐南极吴椘江湖之上濒海之观毕至道广五十歩三丈而树厚筑其外丨丨丨丨丨丨丨丨为驰道之丽至于此】卭郲九折阪【汉书王尊传迁益州刺史先是琅邪王阳为益州刺史行部至丨丨丨丨丨叹曰奉先人遗体奈何数乗此险后以病去及尊为刺史至其阪问吏曰此非王阳所畏道耶吏对曰是尊叱其驭曰驱之王阳为孝子王尊为忠臣】单外【汉书何并传冢间丨丨君宜以时归注师古曰单外言在郊郭之外而单露】长存桥【汉书王莽传三年二月霸桥灾数千人以水沃救不灭莽之下书曰夫三皇象春五帝象夏三王象秋五霸象冬皇王徳运也伯者继空续乏以成歴数故其道驳惟长安御道多以所近为名廼二月癸巳之夜甲午之辰火烧霸桥从东方西行至甲午夕桥尽火灭大司空行视考问或云寒民舍居桥下疑以火自燎为此灾也其明旦即乙未立春之日也予以神明圣祖黄虞遗统受命至于地皇四年为十五年正以三年终冬絶灭霸駮之桥欲以兴成新室统壹长存之道也又戒此桥空东方之道今东方嵗荒民饥道路不通东岳太师亟科条开东方诸仓赈贷穷乏以施仁道其更名霸舘为长存舘霸桥为丨丨丨】铜驼街【晋书恵帝纪石超逼乗舆于缑氏冬十月壬寅帝旋于宫石超焚缑氏服御无遗丁未破牵秀范阳王虓于东阳门外戊申破陆机于建春门石超走斩其大将贾崇等十六人悬首丨丨丨】千金堨【晋书懐帝纪始修丨丨丨于许昌以通运】长毂之径【晋书陆机传重山积险陆无丨丨丨丨】朱雀桁【晋书温峤传王含钱凤奄至都下峤烧丨丨丨以挫其锋帝怒之峤曰今宿衞寡弱徴兵未至若贼豕突危及社稷陛下何惜一桥贼果不得渡】乌衣巷【晋书纪曕传立宅于丨丨丨馆宇崇丽园池竹木有足赏玩焉】立曲阿新丰塘【晋书张闿传时所部四县并以旱失田闿乃丨丨丨丨丨丨溉田八百余顷毎嵗丰稔葛洪为其颂】夹树槐栁【晋书苻坚载记自长安至于诸州皆丨路丨丨丨二十里一亭四十里一驿旅行者取给于途工商贸贩于道百姓歌之曰长安大街夹树杨槐下走朱轮上有鸾栖英彦云集诲我萌黎】二十里一亭四十里一驿【见上】水陆纡险行迳裁通【齐书州郡志桓温平蜀治江陵以临沮西界丨丨丨丨丨丨丨丨南通巴巫东南出州治道带蛮蜑田土肥美立为汶阳郡以防流民】歩道五百【齐书州郡志江陵去襄阳丨丨丨丨势同唇齿】分置市里经涂洞逹【魏书道武帝纪天赐三年八月发八部五百里内男丁筑灅南宫门阙髙十余丈引沟穿池广苑囿防立外城方二十里丨丨丨丨丨丨丨丨三十日罢】编船构桥【魏书于栗防传太宗南幸盟津谓粟防曰河可桥乎栗防曰杜预造桥遗事可想乃丨次丈丨丨丨于冶阪六军既济太宗深叹美之】崔公桥【魏书崔亮传除安西将军雍州刺史城北渭水浅不通船行人艰阻亮谓僚佐曰昔杜预乃造河梁况此有异长河且魏晋之日亦自有桥吾今决欲营之咸曰水浅不可为浮桥泛长无恒又不可施柱恐难成立亮曰昔秦居咸阳横桥渡渭以像阁道此即以柱为桥今惟虑长柱不可得耳防天大雨山水暴至浮出长木数百根借此为用桥遂成立百姓利之至今犹名丨丨丨】千里径【北齐书封子绘传晋州北界霍山旧号丨丨丨者山坂髙峻毎大军徃来士马劳苦子绘启髙祖请于旧径东谷别开一路髙祖从之仍令子绘领汾晋二州夫修治旬日而就髙祖亲总六军路经新道嘉与省便赐谷二百斛】诸葛亮桓温旧道【周书陆腾传资州槃石民反杀郡守据险自守州军不能制腾率军讨击尽破斩之而蛮獠兵及所在蜂起山路险阻难得掩袭腾遂量山川形势随便开道蛮獠畏威承风请服所开之路多得古铭竝是丨丨丨丨丨丨丨】一里种一树十里种三树百里种五树【周书韦孝寛传废帝二年为雍州刺史先是路侧一里置一土候经雨頽毁毎须修之自孝寛临州乃勒部内当处植槐树代之既免修复行旅又得庇廕周文后见怪问知之曰岂得一州独尔当令天下同之于是令诸州夹道丨丨丨丨丨丨丨丨丨丨丨丨丨丨丨】青杨巷白杨头【隋书何妥传时兰陵萧眘亦有隽才住丨丨丨妥住丨丨丨时人为之语曰世有两隽白杨何妥青杨萧眘其见美如此】驿驴【唐书食货志道路列肆具酒食以待行人店有丨丨】静恭里【唐书杨汝士传杨氏自汝士后贵赫为冠族所居丨丨丨兄弟并列门防】银鹘【唐书吐蕃传百里一驿有急兵驿人臆前加丨丨甚急鹘益多】宣泽【宋史礼志大中祥苻元年是嵗东封防山所过州府上御子城门楼设山车防船载乐从臣侍坐本州父老进奉使蕃客悉预兖州驻跸仍赐羣臣防于延寿寺所在改赐门名华阴就行宫宴父老赐驿亭名曰丨丨】摆铺【宋史舆服志淳熙末赵汝愚在枢筦乃作黒漆红字牌奏委诸路提举官催督嵗校迟速最甚者以议赏罸其后尚书省亦踵行之仍命逐州通判具出入界日时状申省久之稽缓复如故绍熙末遂置丨丨焉】飞桥【宋史陈希亮传执政欲以为大理少卿希亮曰愿得一郡以自效乃以为宿州州跨汴为桥水与桥争常壊舟希亮始作丨丨无柱以便徃来诏赐缣以褒之仍下其法自畿邑至于泗州皆为飞桥】衣冠徃来之冲【宋史石扬休传迁著作佐郎知中牟县县当国西门丨丨丨丨丨丨也地瘠民贫赋役烦重富人太常为乐工侥幸免役者凡六十余家扬休请悉罢之】种蛎于础【宋史蔡襄传徙知泉州距州二十里万安渡絶海而济徃来畏其险襄立石为梁其长三百六十丈丨丨丨丨以为固至今頼焉】植松七百里【宋史蔡襄传徙知泉州又丨丨丨丨丨以庇道路闽人刻碑纪徳】搆崖驾壑【金史张中彦传正隆营汴京新宫中彦采运关中材木青山巨木最多而髙深险絶唐宋以来不能致中彦使丨丨丨丨起长桥十数里以车运木若行平地开六盘山水之路遂通汴梁】站赤【元史兵志元制丨丨者驿传之译名也盖以通逹边情布宣号令古人所谓置邮而传命未有重于此者焉】夕阴街【三辅黄圗扶风在丨丨丨北】香室街【三辅黄圗长安八街九陌有丨丨丨夕阳街尚冠前街】河厉【郦道元水经注叚国沙州记吐谷浑于河上作桥谓之丨丨长一百五十歩两岸垒石作基陛节节相次大木纵横更镇压两邉俱来相去三丈竝大材以板横次之施钩栏甚严饰桥在清水川东也】羊肠蟠道三十六回【郦道元水经注汉水又东南迳瞿堆西又屈迳瞿堆南絶壁峭峙孤崄云髙望之形若覆壶其髙二十余里丨丨丨丨丨丨丨丨开山圗谓之仇夷所谓积石嵯峨嵚岑隠阿者也】三横四直【陆广微吴地记罗城作亚字形周敬王六年丁亥造至今唐干符三年丙申凡一千八百九十五年其城南北长二十里东西九里城中有大河丨丨丨丨蘓州名表十望地号六雄七县八门皆通水陆郡郭三百余巷吴长二县古坊六十虹桥三百有余地广人繁民多殷富古踪灵迹寔异事后因王郎叛乱罗城乃以重修】七县八门皆通水陆【见上】玩珠【沈括梦溪笔谈嘉祐中扬州有一珠甚大天晦多见初出于天长县泽陂中后转入甓社湖又后乃在新开湖中凢十余年居民行人常常见之予友人书斋在湖上一夜忽见其珠甚近初微开其房光自吻中出如横一金线俄顷忽张殻其大如半席殻中白光如银珠大如拳烂然不可正视十余里间林木皆有影如初日所照逺处但见天赤如野火忽然逺去其行如飞浮于波中杳杳如日古有明月之珠此珠色不类月荧荧有芒焰殆类日光崔伯易尝为明珠赋伯易髙邮人盖尝见之近嵗不复出不知所徃樊良镇正当珠徃来处行人至此徃徃维船数宵以待现名其亭为丨丨】唃家位【邵伯温闻见前録土蕃独唃啰一族最盛虽西夏亦畏之朝廷封西平王用为藩翰陜西州县特置驿谓之丨丨丨嵗贡奉不絶】骆驼虹【孟元老东京梦华録西去数百歩乃仙桥南北约数百歩桥面三虹朱漆栏楯下排雁柱中央隆起谓之丨丨丨若飞虹之状】支径【陆游老学庵笔记先君入蜀时至华之郑县过西溪唐昭宗避兵尝幸之其地在官道旁七八十歩澄深可爱亭曰西溪盖杜工部诗所谓郑县亭子涧之濵者亭旁古松间丨丨入小寺外弗见也】五松【王楙野客丛书缃素杂记云史记秦始皇上防山立石封祠祀下风雨暴至休于树下遂封其树为五大夫唐陆贽松诗不羡五株封李商隠有丨丨驿诗李白序谓风雨暴作五松受职皆言五松事惟荆公诗老松先得大夫封此为得之】清涵万象【周密癸辛杂识后集先君子于绍定四年辛夘出宰富春九月到任未几值慈明太后上仙应办梓宫百色之宂先子优为之畧无科扰民称之为周佛子樽节浮费百废具举修建县学一新释奠祭噐刻之于石又重定释奠仪重建合江驿驿后为大阁扁曰丨丨丨丨】森木【周逹观真腊风土记大路上自有歇息如邮亭之类其名为丨丨】








　　御定子史精华巻一百四十八
<子部,类书类,御定子史精华>
　　钦定四库全书
　　御定子史精华卷一百四十九
　　产业部一
　　田农
