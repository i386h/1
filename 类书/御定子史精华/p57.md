<!-- { "loadSidebar": true } -->
　　【史记高祖纪父老乃率子弟共杀沛令开城门迎刘季诸父老皆曰平生所闻刘季丨丨丨当贵且卜筮之莫如刘季最吉乃立季为沛公】大横庚庚【史记文帝纪丞相陈平太尉周勃等使人迎代王代王犹与未定卜之龟卦兆得大横占曰丨丨丨丨余为天王夏启以光注庚横貌也横行无思不服庚更也言去诸侯而即帝位也】黄龙地螾【史记封禅书或曰黄帝得土徳丨丨丨丨见注帝土位故地见其神蚓大五六围长十余丈】青龙止郊【史记封禅书夏得木徳丨丨丨于丨草木畅茂】银自山溢【史记封禅书殷得金徳丨丨丨丨】赤乌之符【史记封禅书周得火徳有丨丨丨】五星东井【史记张耳陈余汉王之入关丨丨聚丨丨东井者秦分也先至必覇】跃鱼陨杭【史记司马相如传周丨丨丨丨休之以燎防夫斯之为符也以登介邱不亦恧乎注杭舟也武王渡河白鱼入王舟俯取以燎陨坠之于舟中也】受命穆清【史记太史公自序汉兴以来至明天子获符瑞封禅改正朔易服色丨丨于丨丨泽流罔极海外殊俗重译欵塞请来献见者不可胜道】旗帜皆赤【汉书高帝纪高祖乃立为沛公祠黄帝祭蚩尤于沛庭而衅鼔丨丨丨丨由所杀蛇白帝子所杀者赤帝子故也】断蛇着符【汉书高帝纪赞汉承尧运徳祚已盛丨丨丨丨旗帜尚赤协于火徳自然之应得天统矣】天授非人力【汉书文帝纪宋昌曰太尉以一节入北军一呼士皆袒左为刘氏畔诸吕卒以灭之此乃丨丨丨丨丨也】卧居数有光燿【汉书宣帝纪孝宣皇帝武帝曾孙戾太子孙也曾孙丨丨丨丨丨丨每买饼所从买家辄大雠亦以是自怪注雠读曰售】饼家大雠【见上】五止黄徳【汉书礼乐志靁电尞获白麟爰丨丨显丨丨注止足也时白麟足有五蹄】冠石立仆栁起【汉书刘向传孝昭帝时丨丨丨于泰山丨丨丨于上林而孝宣帝即位】感物折劵覩形进女【汉书叙传王武丨丨而丨丨吕公丨丨而丨丨秦王东游以厌其气吕后望云而知所处】望云知处【见上】神母告符【汉书叙传皇矣汉祖纂尧之绪实天生徳聪明神武爰兹发迹断蛇奋旅丨丨丨丨朱旗廼举】呼沱冰合【后汉书光武帝纪光武趣驾南行晨夜兼行防犯霜雪天时寒面皆破裂至丨丨河无船适遇丨丨得过未毕数车而防进至下博城西遑惑不知所之有白衣老父在道旁指曰努力信都郡为长安守此去八十里光武即驰赴之信都太守任光开门出迎】白衣老父【见上注老父葢神人也今下博县西犹有祠堂】赤伏符【后汉书光武帝纪光武先在长安时同舍主彊华自关中奉丨丨丨曰刘秀发兵捕不道四夷云集龙闘野四七之际火为主羣臣因复奏曰受命之符人应为大万里合信不议同情周之白鱼曷足比焉】四七之际【见上】卯金修徳【后汉书光武帝纪谶记曰刘秀发兵捕不道丨丨丨丨为天子注春秋演孔图曰卯金刀名为赤帝后次代周】赤九会昌【后汉书光武帝纪追尊孝宣皇帝曰中宗始祠昭帝元帝于太庙注汉官仪曰光武帝虽十二于父子之次于成帝为兄弟于哀帝为诸父于平常为祖父皆不可为之后上至元帝于光武为父故上继元帝而为九代故河图云丨丨丨丨谓光武也】白水眞人【后汉书光武帝纪论王莾篡位忌恶刘氏以钱文有金刀故改为货泉或以货泉字文为丨丨丨丨】灵贶自甄【后汉书光武帝纪赞光武诞命丨丨丨丨注诞大也书曰诞膺天命甄明也】邸第神光【后汉书安帝纪帝自在丨丨数有丨丨照室又有赤蛇盘于牀第之间注第牀箦也按第音子】赤蛇盘牀【见上】天命发于精神【后汉书冯异传光武曰我昨夜梦乘赤龙上天觉悟心中动悸异因下席再拜贺曰此丨丨丨丨丨丨异遂与诸将定议上尊号】姓号见于图书【后汉书窦融传今皇帝丨丨丨丨丨丨注谓河图赤伏符曰刘秀发兵捕不道】十世以光十一以兴【后汉书曹褒传河图称赤九会昌丨丨丨丨丨丨丨丨注九谓光武十谓明帝十一谓章帝也】干符坤珍皇图帝文【后汉书班固传于是圣皇乃握丨丨阐丨丨披丨丨稽丨丨赫尔发愤应若兴云霆发昆阳凭怒雷震注干符坤珍谓天地符瑞也皇图帝文谓图纬之文也】正予乐【后汉书班固传永平之际重熙而累洽世庙丨丨丨注正予乐谓依谶文改大乐谓大予乐也】彤云砀山佳气白水【后汉书班固传高光二圣宸居其域时至气动乃龙见渊跃注时至气动谓高祖聚丨丨于丨丨光武发丨丨于丨丨】孔佐【后汉书班固传葢以膺当天之正统受克譲之归运蓄炎上之烈精蕴丨丨之陈云尔注孔佐谓孔邱制作春秋及纬书以佐汉也】防馆金縢【后汉书班固传启丨丨之丨丨御东序之秘寳注防肃之馆谓庙中也金縢以金缄匮蔵符瑞之书于其中也】天哲圣孚【后汉书班固传夫图书亮章丨丨也孔猷先命丨丨也体行徳本正性也逄吉丁辰景命也】燔鱼剸蛇【后汉书杜笃传于时圣帝赫然申威荷天人之符兼不世之姿受命于皇上获助于灵祗立号高邑搴旗四麾防之臣运筹出竒虓怒之旅如虎如螭师之攸向无不靡披葢夫丨丨丨丨莫之方斯注太子发升舟中流白鱼入于王舟王跪取出以燎羣公咸曰休哉剸割也音之兖反谓高祖斩蛇也】字成木叶【魏志文帝纪注周武未战而赤乌衔书汉祖未兆而神母告符孝宣仄防丨丨丨丨光武布衣名以勒谶是天之所命以着圣哲非有言语之声芬芳之臭可得而知也】名以勒谶【见上】非有言语芬芳【见上】当涂高【魏志文帝纪李云上事曰许昌气见于丨丨丨当涂高者当昌于许当涂高者魏也象魏者两观阙是也当涂而高大者魏魏当代汉】在山禾女连【魏志文帝纪注易运期又曰丨丨丨丨丨丨王天下】黄家兴【魏志文帝纪注太微中黄帝坐常明而赤帝坐常不见以为丨丨丨而赤家衰】白虎効仁【魏志文帝纪注麒麟皆臻丨丨丨丨斯皆帝王受命之符也】得歳星【魏志文帝纪注夫丨丨丨者道始兴昔武王代殷嵗在鹑火有周之分野也高祖入秦五星聚东井有汉之分野也今兹歳星在大梁有魏之分野也而天之瑞应并集来臻四方归附襁负而至兆民欣戴咸乐嘉庆】虎豹鹿兔素其色雉鸠燕雀白其羽【魏志文帝纪注陛下布政未朞人神并和皇天则降甘露而臻四灵后土则挺芝草而吐醴泉丨丨丨丨皆丨丨丨丨丨丨丨亦丨丨丨连理之木同心之五采之鱼珍祥瑞物杂防于其间者无不毕偹】同心瓜五采鱼【见上】干精承祚坤灵吐曜【魏志明帝纪注文皇帝齐圣广渊仁声旁流丨丨丨丨丨丨丨丨稽极玉衡允膺厯数】童童车葢【蜀志先主传舍东南角篱上有桑树生高五丈余遥望见丨丨如丨丨往来者皆怪此树非凡或谓当出贵人先主少时于树下戯言吾必当乘此羽葆葢车】的卢一踊三丈【蜀志先主传注备屯樊城刘表不甚信用蒯越蔡瑁欲因会取备备觉之伪如厠潜遁出所乗马名的卢骑的卢走渡襄阳城西檀溪水中溺不得出备急曰的卢今日厄矣可努力丨丨乃丨丨丨丨遂得过】有气如旗【蜀志先主传二十二年中数丨丨丨丨从西竟东中天而行图书曰必有天子出其方】紫葢黄旗【呉志呉主传注陈化为郎中令使魏魏文帝问曰呉魏峙立谁将平一海内者乎化对曰易称帝出乎震加闻先哲知命旧説丨丨丨丨运在东南】五马一龙【晋书元帝纪太安之际童谣云丨丨浮渡江丨马化为丨永嘉中帝与西阳汝南南顿彭城五王获济而帝竟登大位焉】浊河緑字【晋书地理志昔大禹观于丨丨而受丨丨寰瀛之内可得而言也】五铎启号栈钟告成【晋书郭璞传元帝初鎭建业王导令璞筮之璞曰东北羣县有武名者当出铎以着受命之符其后晋陵武进县人于田中得铜铎五枚及帝为晋王又使璞筮之璞曰会稽当出钟以告成功应在人家井泥中得之及帝即位会稽剡县人果于井中得一钟璞曰王者之作必有灵符观丨丨丨丨于晋陵丨丨丨丨于会稽瑞不失类出皆以方岂不伟哉若夫铎发其响钟征其象器以数臻事以实应天人之际不可不察帝甚重之】龙宫凤厯彤云元石【晋书桓灵寳论夫帝王者功高宇内道济含灵丨丨丨丨表其祥丨丨丨丨呈其瑞然后光临大室克享鸿名允徯后之心副乐推之望】防煇【宋书文帝纪征祥杂沓符瑞丨丨】攀天【宋书符瑞志尧身长十尺有圣徳封于唐梦丨丨而上】河渚五老【宋书符瑞志尧洁斋修坛塲于河雒率舜等升首山遵丨丨有丨丨逰焉葢五星之精也相谓曰河图将来告帝以期知我者重瞳黄姚因飞为流星上入昴二月辛丑昧明礼偹至于日昃荣光出河休气四塞白云起回风摇乃有龙马衔甲赤文緑色临坛而上吐甲图而去甲似龟背广九尺其图以白玉为检赤玉为泥以黄金约以青绳检文曰闿色授帝舜言虞夏殷周秦汉当授天命帝乃写其言蔵于东序】龙马衔甲【见上】白玉为检赤玉为泥【见上】黄鱼双踊【宋书符瑞志汤东至于洛观帝尧之坛沈璧退立丨丨丨丨黑鸟随鱼止于坛化为黑玉】黑鸟化玉【见上】钓得玉璜【宋书符瑞志吕尚丨丨丨丨其文要曰姬受命昌来提撰尔雒钤报在齐】赤人授书【宋书符瑞志吕尚出逰见丨丨自雒出丨尚丨曰命曰吕佐昌者子】寳文出刘季握【宋书符瑞志孔子作春秋制孝经既成斋戒向北辰而拜告偹于天天乃洪郁起白雾摩地赤虹自上下化为黄玉长三尺上有刻文孔子跪受而读之曰丨丨丨丨丨丨卯金刀在轸北字禾子天下服】目中二龙【宋书符瑞志宋武帝自少至长丨丨常见丨丨在前始尚小及贵转大】嵩皇神【宋书符瑞志冀州有沙门法称语其弟子普严曰丨丨丨告我云江东有刘将军是汉家苖裔当受天命吾以三十二璧鎭金一饼与将军为信三十二璧者刘氏卜世之数也普严同学法义以十三年七月于嵩高庙石坛下得玉璧三十二枚黄金一饼】三十二璧【见上】白龙夹舫【宋书刘穆之传尝梦与高祖俱泛海忽値大风惊惧俯视船下见有二丨丨丨丨】君图帝寳【宋书临川王道规传自我皇宋之承天命也仰符应龙之精俯协河龟之灵丨丨丨丨粲烂瑰英固业光曩代事华前徳矣】龙廕五云【宋书王昙首傅景平中有丨见西方半天腾上丨丨采丨太史奏曰西方有天子气太祖入奉大统】晷纬凝象【齐书高帝纪丨丨丨丨川岳表灵诞惟天下罔不和会】萧为二士【齐书祥瑞志谶又曰丨丨丨丨天下大乐二士主字也】乗龙逐日【齐书祥瑞志太祖年十七梦丨青丨西行丨丨日将薄山乃止觉而恐惧家人问占者云至贵之象也】齐刈之【齐书崔祖思祖思启太祖曰谶书云金刀利刃丨丨丨今宜称齐实应天命】九五追逐【齐书荀伯玉传伯玉梦上广陵城南楼上有二青衣小儿语伯玉云草中萧丨丨相丨丨伯玉视城下人头上皆有草】紫气如繖【梁书武帝纪时所住斋常有五色回转状若盘龙其上丨丨腾起形丨丨葢】异光五色【梁书隂子春传尝入高祖卧内见有丨丨成丨丨因握高祖手曰公后必大贵非人臣也】朱衣捧日【陈书高祖纪尝逰义兴馆于许氏夜梦天开数丈有四人丨丨丨丨而至令高祖开口纳焉及觉腹中犹热】云飞紫葢【陈书高祖纪丨丨丨丨水跃黄龙东伐西征掩映川陆】黄星之气【陈书高祖纪祥图逺至非惟赤伏之符灵命昭然何止丨丨丨丨】箫鼔声【陈书到仲举传文帝居乡里尝诣仲举时天隂雨仲举独坐斋内闻城外有丨丨之丨俄而文帝至仲举异之乃深自结托文帝又尝因饮夜宿仲举帐中忽有神光五采照于室内】五色龙章【南史宋武帝纪尝逰京口竹林寺独卧讲堂前上有丨丨丨丨众僧见之惊以白帝帝独喜曰上人无妄言】青衣药【南史家武帝纪伐荻新洲见大蛇长数丈射之伤明日复至洲里闻有杵臼声往觇之见童子数人皆丨丨丨丨问其故答曰我王为刘寄奴所射合散傅之帝曰王神何不杀之答曰刘寄奴王者不可杀帝叱之皆散】辎軿自天而下【魏书圣武帝纪圣武皇帝讳诘汾尝田于山泽歘见丨丨丨丨丨丨既至见羙妇人帝异而问之对曰我天女也受命相偶旦请还曰明年周时复会此处及期帝至先所田处天女以所生男授帝曰此君之子也子孙当世为帝王子即世祖也故时人谚曰诘汾皇帝无妇家力微皇帝无舅家】无妇家无舅家【见上】龙蛇征云彩应【魏书太祖纪诏曰世俗谓汉高起于布衣而有天下夫刘承尧綂旷世继徳有丨丨之丨致丨丨之丨革命之主大运所钟不可以非望求也】旱疫平【魏书世祖纪太延元年有鄙妇人持方寸玉印诣潞县侯孙家玉色鲜白光照内映印有三字为龙鸟之形文曰丨丨丨葢神灵之报应也】桦木成林【魏书礼志眞君中诣石室告祭天地斩桦木立之以置牲体而还后所立丨丨生长丨丨咸谓魏国感灵祗之应也】履星行【北齐书神武帝纪神武尝梦丨众丨而丨觉而内喜】见天门开【北齐书文宣帝纪帝从世宗行过辽阳山独丨丨丨丨余人无见者】六王三川【北齐书阳休之传高祖幸汾阳之天池于池邉得一石上有隠起其文曰丨丨丨丨高祖于帐中问之此文字何义对曰六者是大王之字王者当有天下此乃大王符瑞受命之征河洛伊为三川亦云泾渭洛为三川河洛伊洛阳也泾渭洛今雍州也大王若乘天命终应统有关右】收寳鸡瑞握凤皇书【北齐书樊逊太祖丨丨丨之丨丨丨丨之丨】圣人来启【隋书髙祖纪除定州总管先是定州城西门久闭不行齐文宣帝时或请开之以便行路帝不许曰当有丨丨丨丨之及高祖至而开焉莫不惊异】烟云改色笙簧变音【隋书高祖纪丨丨丨丨丨丨丨丨狱讼咸归讴歌尽至】蛟鱼出穴【隋书高祖纪近者钟石变音丨丨丨丨布新之贶焕焉在下】山图石瑞【隋书礼仪志石鱼彰合符之征玉龟显永昌之庆丨丨丨丨前后继出】山响山声【隋书礼仪志多丨丨三称国兴连云丨丨万年临国】五纬入房【隋书天文志丨丨丨丨啓姬王之肇迹】五精从嵗【隋书天文志汉高祖驱驾英雄垦除灾害丨丨丨丨七重晕毕】昌光如龙【隋书天文志庆云亦曰景云此喜气也太平之应一曰丨丨赤丨丨状圣人起则见】赤光照室紫气腾天【隋书薛道衡传粤若高祖文皇帝诞圣降灵则丨丨丨丨韬神晦迹则丨丨丨丨龙顔日角之竒玉理珠衡之异着在图箓彰乎仪表】孔图献赤荀文表白【隋书许善心传丨丨丨丨丨丨丨丨节节竒音行行瑞迹化玉黼扆衔环陛防上天之命明神所格】节节竒音行行瑞迹【见上】梦笔防额【北史齐文宣帝纪帝自居晋阳寝室每夜有光如昼既为王丨人以丨丨已丨旦日以语宾客王昙晳昙晳拜贺曰王上加防为主当进也】圆首方足莫不乐推【北史隋文帝纪至徳合于造化神用洽于天壤八极九野万方四裔丨丨丨丨丨丨丨丨】前后一十九事【旧唐书明皇纪景龙二年兼潞州别驾州境有黄龙白日升天尝出田有紫云在其上丨丨符瑞凡丨丨丨丨】蓍立【旧唐书明皇纪景龙四年中宗将祀南郊来朝京师将行使术士韩礼筮之蓍一茎孑然独立礼惊曰丨丨竒瑞非常也不可言】云如楼阁【旧唐书肃宗纪上自奉天而北夕次永夀有白丨起西北长数丈丨丨丨之状议者以为天子之气】防晕【旧唐书懿宗纪大中末京城小儿叠布渍水纽之向日谓之丨丨帝果以郓王即大位】吞鷰生商扰龙肇汉【旧唐书音乐志皇灵滋庆濬源长委迈丨丨之丨丨轶丨丨之丨丨】翠泉寳命【旧唐书音乐志享龙池乐章既叶丨丨光丨丨还符白水出眞人】叶阐珠嚢基开玉镜【旧唐书音乐志五运改卜千龄启圣彤云晓聚黄星夜映丨丨丨丨丨丨丨丨】银黄玉紫【旧唐书舆服志皇王受命天地兴符仰观则璧合珠连俯察则丨丨丨丨尽南宫之粉壁不足写其形状罄东观之铅黄无以纪其名实】歌桃李【唐书韦氏传高祖时天下丨丨丨太宗时歌秦王破阵】秦王破阵【见上】环鼎三【唐书明皇元献皇后杨氏传帝在东宫后以景云初入宫为良媛时太平公主忌帝而宫中左右纎悉必闻媛方娠帝不自安密与侍读张説曰用事者不吾多子奈何命説挟剂以入帝于曲室自煮之梦若有介而戈者丨丨丨而三煮尽覆以告説说曰天命也乃止生男是为肃宗】堂堂曲【唐书李嗣眞传隋乐府有丨丨丨明唐再受命】金石谐婉【唐书李嗣眞传雍州人裴知古亦善乐律长安中为太乐令神龙元年正月享太庙乐作知古密语万年令元行冲曰丨丨丨丨将有大庆在唐室子孙乎是月中宗复位】名在图录【唐书窦抗传抗与高祖少相狎谓高祖曰李氏丨丨丨丨天所启也高祖曰公无妄言】韦囊木【宋史太祖纪世宗在道阅四方文书得丨丨中有丨三尺余题云防检作天子异之时张永徳为防检世宗还京师拜太祖检校太傅殿前都防检以代永徳】青樛木【宋史太祖纪干徳五年正月丁未合州汉初县上丨丨丨中有文曰大连宋】元石白文【宋史太宗纪舒州上丨丨有丨丨曰丙子年出赵号二十一帝】神人捧之登天【宋史神宗纪嘉祐八年侍英宗入居庆寜宫尝梦丨丨丨丨丨丨】身隐隐如龙鳞【宋史理宗纪防尝昼寝人忽见丨丨丨丨丨丨】五来子【宋史五行志建隆中京师士庶及乐工少年竞唱歌曰丨丨丨自建隆开寳凡平荆湖川广江南五国皆来朝】緑文黄素【宋史乐志寳命自天鸿禧祚昭晰丨丨氤氲丨丨】五色云若二千斛囷仓【金史太祖纪辽道宗时有丨丨丨气屡出东方大丨丨丨丨丨丨之状司天孔致和窃谓人曰其下当生异人建非常之事天以象告也咸雍四年戊申七月一日太祖生】水及马腹【金史太祖纪上亲征黄龙府次混同江无舟上使一人导前乘赭白马径渉曰视吾鞭所指而行诸军随之丨丨丨丨后使舟人测其渡处深不得其底熙宗天眷二年以黄龙府为济州军曰利渉葢以太祖渉济故也】体如乔松马如冈阜【金史五行志军寜江驻高阜撤改仰见太祖丨丨丨丨所乘丨丨丨丨之大太祖亦视撤改人马异常撤改因白所见太祖喜曰此吉兆也即举酒酧之曰异日成功当识此地】眉长于发【竹书纪年帝舜有虞氏注耕于厯山梦丨丨丨丨遂登庸】植梓阙间【竹书纪年周武王注文王之妃曰大姒梦商庭生棘太子发丨丨树于丨丨化为松柏棫柞以告文王文王币率羣臣与发并拜告梦】云起井中【郭宪洞冥记帝问东方朔曰汉火徳以何精瑞为祥应朔对曰臣尝过呉明之墟是长安东过扶桑七万里有及云山山顶有井丨丨丨丨若土徳王黄云出火徳王赤云出水徳王黑云出金徳王白云出木徳王青云出此皆应瑞徳也帝曰善】旧庐光若火赤【王充论衡光武与李父等俱起到柴界中遇贼兵惶惑走济阳丨丨比到见丨丨丨正丨在旧庐道南光耀曈曈上属天】鱼乌【王充论衡文王得赤雀武王得白鱼赤乌儒者论之以为雀则文王受命丨丨则武王受命文武受命于天天用雀与鱼乌命授之也】上天封拜之命【王充论衡或曰王者生禀天命及其将王天复命之犹公卿以下诏书封拜乃敢即位赤雀鱼乌丨丨丨丨丨丨也】白狼衔钩【王充论衡汤起丨丨丨丨】日为再中【应劭风俗通文帝立为代王及后征到后期不得立丨丨丨丨】五三周应【荀悦申鍳或问丨丨之位丨丨也注五三五星三辰元命苞曰殷纣之时五星聚于房房者苍神之精周据而兴】状似金防【王嘉拾遗记晋武帝为抚军时府内后堂砌下忽生草三株茎黄叶緑若总金抽翠丨丨丨丨姚馥妙觧隂阳之术云此草以应金徳之瑞】龙鳞成字【顾野王玉符瑞图虞舜时黄丨从洛水出诣舜丨甲丨丨舜即位与三公临观黄龙五采负图出舜前】冰桥凝【杨之洛阳伽蓝记昔光武受命丨丨丨于滹水昭烈中起的卢踊于泥沟皆理合于天神祗所将故能功济宇宙大庇生民】紫气如虹上冲北斗【温大雅创业起居注嵗在丁亥正月丙子夜晋阳宫西北有光夜明自地属天若大烧火飞焰炎赫正当城西龙山上直指西南极望竟天俄而山上当童子寺左右有丨丨丨丨横絶火中丨丨丨丨大业初帝为楼烦郡守时有望气者云西北干门有天子气连太原甚盛】白雀止树【温大雅创业起居注西河遂定师归帝即定入关之策癸巳平旦有僧俗姓李氏获白雀而献之至日未时又有丨丨来丨帝牙前丨上左右复捕获焉明旦有紫云见于天当帝所坐处移时不去既而欲散变为五色皆若龙兽之状】风云见从【温大雅创业起居注帝宿于绛郡西北之鼔山此山去绛十余里绛城不下是日晓鼔山西北有大浮云色或紫或赤似华葢楼阙之形须臾有暴风吹来向营而临帝所居帐上帝指绛城而谓傍侍曰丨丨如此丨丨彼何不逹之甚自卯及巳遂取之】天贶万吉【温大雅创业起居注太原获青石龟形文有丹书四字曰李治万世齐王遣使献之内外毕贺帝曰上丨明丨贶以丨丨恭承休祉须安万方宜以少牢祀石龟而爵送龟人用彰休庆】玉疏石纪笔舌纷纶【温大雅创业起居注五运逓兴百王更王春兰秋菊无絶终古丨丨丨丨丨丨丨丨垂綂有光焕乎宝箓】寝斋蜗迹【叚成式酉阳杂俎睿宗为冀王时丨丨壁上丨丨成天字上惧遽扫之经数日如初及即位雕玉铸黄金为蜗形分置于释道像前】玉像忽言【叚成式酉阳杂俎睿宗初生含源殿则天乃于殿内造佛氏有玉像焉及长闲观其侧丨丨丨丨尔后当为天子】太平木【黄休复茅亭客话丨丨丨伪蜀广政末成都人破一木中有紫纹书太平两字一有识者觧云不应此时须至破了方见太平尔果自圣朝吊伐之后频须旷荡之恩后仍太平兴国之号即知识者之言谅有证矣】金符帝箓【叶廷珪海录碎事尚书璇玑钤曰汤受丨丨丨丨】司禄益富司命益年【叶廷珪海录碎事天命夏禹于元宫有大神人面鸟身降而福之丨丨丨丨而国家实丨丨丨丨而民不夭】
