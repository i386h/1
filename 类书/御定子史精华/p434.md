<!-- { "loadSidebar": true } -->
　　【与王武子相造武子示朕于卿卿言闻其名久矣以卿所制乐府歌示朕谓朕曰闻君善为辞赋试为看之朕时与武子俱为盛德颂卿称善者乆之又引朕射于皇堂朕得十二筹卿与武子俱得九筹卿赠朕柘弓丨丨卿颇忆否】几落此奴度内【齐书王敬则传世祖御座赋诗敬则执纸曰臣丨丨丨丨丨丨世祖问此何言敬则曰臣若知书不过作尚书都令史耳那得今日】赐卿古人之物【梁书傅昭传明帝践阼引昭为中书通事舍人时居此职皆势倾天下昭独亷静无所干豫器服率陋身安粗粝常挿烛于板牀明帝闻之赐漆合烛盘等敇曰卿有古人之风故丨丨丨丨丨丨】笔毫尽每削用之【陈书郑灼传灼家贫抄义疏以日继夜丨丨丨丨丨丨丨】书镇【南史垣荣祖传帝尝以书案下安鼻为相以铁为丨丨如意甚壮大以备不虞按帝齐髙帝】周宣王竹简【南史江淹传襄阳人开古冢得玉镜及竹简书字不可识王僧防善识字体亦不能谙直云似是科斗书淹以科斗字推之则周宣王之简也】黄纸【旧唐书髙宗纪戊午敇曰比用白纸多为虫蠧今后尚书省下诸司州县宜并用丨丨其承制敇之司量为卷轴以备披检】金装木匣【旧唐书李靖传靖弟客师客师孙令问大和中令问孙芳任凤翔府司录参军诣阙进髙祖太宗所赐靖官告敇书手诏等十余卷内四卷太宗文皇帝笔迹文宗宝惜不能释手其佩笔尚堪书丨丨丨丨制作精巧】何坚不钻【旧唐书杨假传兄发令咏笔仍赋钻字即曰虽匪囊中物丨丨丨可丨一朝操政事定使冠三端】冠三端【见上】青州石绛州黒砚【旧唐书栁公权传常评砚以丨丨丨未为第一言墨易冷丨丨丨丨次之】谷纸【旧唐书萧廪传初从父南海地多丨丨仿敇子弟缮写缺落文史廪白曰家书缺者诚宜补葺然此去京师水陆万里不可露赍当须箧笥人观兼乗谓是货财古人薏苡之嫌得为深诫仿曰吾不之思也】贝多叶【旧唐书堕娑登国传亦有文字书之于丨丨丨】瓦砚【唐书地理志虢州土贡絁丨丨麝地骨皮梨】上谷墨【唐书艺文志太府月给蜀郡麻纸五千畨季给丨丨丨三百三十六丸嵗给河间景城清河博平四郡兔千五百皮为笔材】笔材【见上】火鉴大觽算囊【唐书李彦方传家故藏髙祖太宗赐靖诏书数函上之一曰兵事节度皆付公吾不从中治也一曰有昼夜视公疾大老妪遣来吾欲熟知公起居状皆太宗手墨它大畧如此文宗爱之不废手其旧物有佩笔以木为管弢刻金其上别为环以限其间笔尚可用也靖破萧铣时所赐于阗玉带十三胯七方六刓胯各附环以金固之所以佩物者又有丨丨丨丨丨丨等物常佩于带者天子悉留禁中又敇摸诏本】佩笔【见上】精笔【唐书裴行俭传行俭毎曰禇遂良非丨丨佳墨未尝辄书不择笔墨而妍防者余与虞世南耳】燎松丸墨【唐书王方翼传母李为王所斥居凤泉墅方翼尚防杂庸保执苦不弃日垦田植树治林垠塈完墙屋丨丨丨丨为富家】穴石为研【唐书秦系传客泉州南安有九日山大松百余章俗传东晋时所植系结庐其上丨丨丨丨注老子弥年不出】笔牀【唐书陆龟传不乗马升舟设蓬席赍束书茶灶丨丨钓具徃来时谓江湖散人】狸毛【唐书欧阳询传子通书亚于询父子齐名号大小欧阳体晚自矜重以丨丨为笔覆以兔毫管皆象犀非是未尝书】柿叶肄书【唐书郑防传防善圗山水好书常苦无纸于是慈恩寺贮丨丨数屋遂徃日取叶丨丨嵗乆殆遍尝自写其诗并画以献帝大署其尾曰郑防三絶】古锦囊【唐书李贺传为人纤痩通眉长指爪能疾书毎旦日出骑弱马从小奚奴背丨丨丨遇所得书投囊中未始先立题然后为诗如它人牵合程课者及暮归足成之非大醉吊丧日率如此过亦不甚省母使婢探囊中见所书多即怒曰是児要呕出心乃已耳】铁砚【五代史晋臣传桑维翰铸丨丨以示人曰砚弊则改而佗仕卒以进士及第】毛锥子【五代史汉臣传史肇曰安朝廷定祸乱直须长枪大剑若丨丨丨安足用哉三司使王章曰无毛锥子军赋何从集乎毛锥子盖言笔也肇黙然】玉砚金匣【宋史吴越世家钱俶善草书上一日遣使谓曰闻卿善草圣可写一二纸进来俶即以旧所书绢圗上之诏书褒羙因赐丨丨丨丨一红緑象牙管笔龙凤墨蜀笺盈丈纸皆百数】红緑象牙管笔【见上】龙凤墨【见上】蜀牋盈丈【见上】金银莳绘砚【宋史日本国传端拱元年贡丨丨丨丨丨一筥一合纳金砚一鹿毛笔松烟墨金铜水瓶铁刀】鹿毛笔松烟墨【见上】水晶砚【辽史太宗纪防同四年秋七月壬申晋遣使进丨丨丨】玉双驼镇纸【金史章宗诸子洪裕传大定二十六年生是时显宗薨逾年世宗深感及闻皇曽孙生喜甚满三月宴于庆和殿赐曽孙金鼎金香合重防二十端骨覩犀吐鹘玉山子児垂头一副名马二匹章宗进丨丨丨丨丨玉琵琶拨玉凤钩骨覩犀具佩刀衣服一袭】隃糜【应劭汉官仪尚书令仆丞月赐丨丨大墨一枚小墨一枚】寳跗【葛洪西京杂记天子笔管以错丨为丨毛皆以秋之毫官师路扈为之以杂寳为匣厠以玉璧翠羽皆直百金】青铁砚麟角笔侧理纸【王嘉拾遗记张华造博物志四百卷奏于武帝即于御前赐丨丨丨此铁是于阗国所出献而铸为砚也赐丨丨丨以麟角为笔管此辽西国所献丨丨丨万番此南越所献南人以海苔为纸其理纵横邪侧因以为名】漆马齿书簏【张敞东宫旧事皇太子初拜有丨丨丨丨丨金装彩花簏】铜博山笔牀【张敞东宫旧事皇太子初拜给漆笔四十枚丨丨丨丨丨一副】张笔左纸【庾肩吾书品仲将不妄染毫必须丨丨而丨丨孔明动见模楷皆谓胡肥而钟痩】夫子砚【郦道元水经注汉武帝时鲁恭王壊孔子旧宅得尚书春秋论语孝经时人已不复知有古文谓之科斗书汉书秘之希有见者于时闻堂上有金石丝竹之音乃不壊矣庙屋三间夫子在西门东向顔母在中间南靣夫人隔东一间东向丨丨牀前有石丨一枚作甚朴云平生时物也】以竹为砚【孔元舒在穷记广南丨丨丨丨】鱼子【李肇国史补纸则有越之剡藤苔牋蜀之麻靣屑末滑石金花长麻丨丨十色牋】琅玕十幅【叚成式酉阳杂爼东郡龙门有一处相传广成子所居也天宝中北宗雅禅师者于此处建兰若庭中多古桐枝干拂地一年中相始华有异蜂声如人吟咏禅师谛视之具体人也但有翅长寸余禅师异之乃以卷竹羃巾网获一焉置于纱笼中经日忽有数人翔集笼者若相慰状又一日其类数百积于笼外语声甚细禅师隠于柱听之有曰予与青桐君奕胜获丨丨纸丨丨君出可为礼星子词当为料理语皆非世人事终日而去禅师举笼放之】笔心用胎髪【叚成式酉阳杂爼南朝有姥善作笔萧子云常书用丨丨丨丨丨开元中笔匠名铁头能莹管如玉莫传其法】莹管如玉【见上】松枝管【冯贽云仙记司空圗隠于中条山芟丨丨为笔丨人问之曰幽人笔固当如是】幽人笔【见上】硫黄酒舒毫芙蓉粉借色【冯贽云仙杂记养笔以丨丨丨丨其丨养纸以丨丨丨丨其丨养砚以文绫盖贵乎隔尘养墨以豹皮囊贵乎逺湿逄溪子遵之】龙须友【冯贽云仙杂记郗诜射策第一再拜其笔曰丨丨丨使我至此】文章货【冯贽云仙杂记罗隠喜笔工苌凤语之曰笔丨丨丨也吾以一物助子取髙价即赠雁头牋百幅士大夫闻之懐金同价或以防罗大组换之】雁头牋【见上】桃花【冯贽云仙杂记杨炎在中书后阁糊牕用丨丨纸涂以冰油取其明甚】绣花百番【冯贽云仙杂记萧頴士少梦有人授纸百番开之皆是绣花又梦裁锦因此文思大进】龙賔十二【冯贽云仙杂记明皇御案墨曰龙香剂一日见墨上有小道士如蝇而行上叱之即呼万嵗曰臣即墨之精黒松使者也凡世人有文者其墨上皆有丨丨丨丨上神之乃以墨分赐掌文官】黒松使者【见上】松花【李济翁资暇録丨丨牋代以为薛涛笺误也松花牋其来旧矣元和初薛涛尚斯色而好制小诗惜其幅大不欲长乃命匠人狭小之蜀中才子既以为便后减诸牋亦如是特名曰薛涛牋今蜀纸有小様者是也非独松花一色】薛涛牋【见上】荷恬惠遭仲叔投【张读宣室志元和中博陵崔防者自汝郑来侨居长安延福里尝一日读书牖下忽见一童长不尽尺露髪衣黄自北牖下趋至榻前且谓防曰幸寄君砚席可乎防不应又曰我尚壮愿备指使何见拒之深耶防又不顾已而上榻跃然拱立良乆于防中出一小幅文书致防前乃诗也字细如粟歴然可辨诗曰昔丨丨丨丨寻丨丨丨丨夫君不指使何处覔银钩览讫笑而谓曰既愿相从无及后悔耶其童又出一诗投于几上诗曰学问从君有诗书自我传须知王逸少名价动千年防曰吾无逸少之艺虽得汝安所用俄而又投一篇曰能令音信通千里解致龙蛇运八行惆怅江生不相赏应縁自负好文章防戏曰恨汝非五色者其童笑而下榻遂趋北垣入一穴中防即命仆发其下得一管文笔防因取书锋鋭如新用之月余亦无他怪】音信通千里龙蛇运八行【见上】七寳砚鑪【王仁裕开天遗事内库中有丨丨丨丨一所曲尽其巧每冬寒砚冻置于鑪上砚冰自消不劳置火冬月帝常用之】雪方池【陶谷清异録和鲁公有白方砚通明无纤翳得之于峩眉比邱公自题砚室曰丨丨丨】治芭蕉【陶谷清异録懐素居零陵庵东郊丨丨丨亘带几数万取叶代纸而书号其所曰緑天庵曰种纸厥后道州刺史追作緑天铭】小金城【陶谷清异録丨丨丨命者徐阐之砚体纯紫而截腰有緑纹如城之女墙是以得名】璧友【陶谷清异録余家世宝一砚形正圎腹作两池底分三鱼口以承之紫润可爱背隂有字云丨丨】松纹【陶谷清异録先君畜白乐天墨迹两幅背之右角有方长小黄印文曰剡溪小等月靣丨丨纸臣彦古等上彦古得非守臣之名乎】藏锋都尉【陶谷清异録蜀多文妇亦风土所致元防之素闻薛涛名因奉使使见焉防之矜持笔砚涛走笔作四友赞其畧曰磨润色先生之腹濡丨丨丨丨之头引书媒而黯黯入文亩而休休防之惊服】书媒【见上】翘轩寳箒【陶谷清异録伪唐宜春王从谦喜书札学晋二王楷法用宣城诸葛笔一枝酬以十金劲妙甲当时号为丨丨丨丨】香璧【陶谷清异録蜀人景焕博雅士也志尚静隠卜筑玉垒山茅堂花榭足以自娱尝得墨材甚精止造五十团曰以此终身墨印文曰丨丨隂篆曰副墨子】元中子【陶谷清异録韩载留心翰墨四方胶煤多不合意延歙匠朱逄于书馆傍烧墨供用命其所曰化松堂墨文曰丨丨丨又自名麝香月匣而宝之】麝香月【见上】寳相枝【陶谷清异録开元二年赐宰相张文蔚杨渉薛贻丨丨丨各二十龙鳞月砚各一寳相枝斑竹笔管也花防匀宻纹如毫】定名【陶谷清异録唐世举子将入塲嗜利者争卖健豪圎锋笔其价十倍号丨丨笔笔工毎卖一枝则録姓名俟其荣防则诣门求阿堵俗呼谢笔】呵之水流【彭乗墨客挥犀孙之翰人尝与一砚直三十千孙曰砚有何异而如此之价也客曰砚以石润为贤此石丨丨则丨丨孙曰一月呵得一担水才直三钱买此何用竟不受】石润为贤【见上】防须栗尾【欧阳修归田録蔡君谟既为余书集古録目序刻石其字尤精劲为世所珍余以丨丨丨丨笔铜緑笔格大小龙茶恵山泉等物为润笔君谟大笑以为太清而不俗】延川石液【沈括梦溪笔谈鄜延境内有石油旧説髙奴县出脂水即此也生于水际沙石与泉水相杂惘惘而出土人以雉尾裛之乃采入缶中颇似淳漆燃之如麻但烟甚浓所霑幄幕皆黒予疑其烟可用试埽其煤以为墨黒光如漆松黑不及也遂大为之其识文为丨丨丨丨者是也此物后必大行于世自予始为之盖石油至多生于地中无穷不若松木有时而竭今齐鲁问松林尽矣渐至太行京西江南松山大半皆童矣造煤人盖未知石烟之利也石炭烟亦大墨人衣予戏为延州诗云二郎山下雪纷纷旋作穹庐学塞人化尽素衣冬未老石烟多似洛阳尘】善墨如研犀恶墨如研泥【晁氏墨经凡丨丨研之丨丨丨丨丨研之丨丨丨】墨色紫光为上【晁氏墨经凡丨丨丨丨丨丨黒光次之青光又次之白光为下凡光与色不可废一以久而不渝者为贵然忌胶光古墨多有色无光者以蒸湿败之非古墨之善者其有善者黯而不浮明而有艳泽而无渍是谓紫光凡以墨比墨不若以纸比墨或以砚试之或以指甲试皆不佳】质如金石【陈师道后山谈丛秦少游有李廷珪墨半锭不为文理丨丨丨丨潘谷见之而拜曰真李氏故物也我生再见矣】十样鸾笺【章望之延漏録益州丨丨丨丨曰深红曰浅红曰杏红曰明黄曰深青曰深緑曰浅緑曰铜緑曰浅云又有彩霞金粉】苍毫【马缟中华古今注牛亭问曰自古有书契以来便应有笔世称防恬作秦笔耳以柘木为管以鹿毛为柱以羊毛为被所为丨丨非为毫竹管笔也】逺烟【何防春渚纪闻西洛王廸隠君子也其墨法止用丨丨鹿胶二物鋭泽出陈赡之右文潞公尝从廸求墨久之持烟一奁见公且请以指案烟指起烟亦随起曰此烟之最轻逺者乃抄烟以汤瀹起揖公对啜曰当自有龙麝气真烟香也凡墨入龙麝皆夺烟香而引蒸湿反为墨病俗子不知也】自有龙麝气【见上】墨隠【何防春渚纪闻潘谷卖墨都下元祐初余为童子侍先君居武学直舍中谷尝至负墨箧而酣咏自若每笏止取百钱或就而乞探箧取断碎者与之不吝也其用胶不过五两之制亦遇湿不败后传谷醉饮郊外经日不归家人求之坐于枯井而死体背柔软疑其解化也东坡先生尝赠之诗有一朝入海寻李白空看人间画墨仙之句盖言其为丨丨也山谷道人云一日过余取所藏墨示之谷隔锦囊揣之曰此李承宴软剂今不易得又揣一曰此谷二十年造者今精力不及无此墨也取视果然其小握子墨医者云可入药用亦借其真气之力也】李承宴软剂【见上】洙泗之珍【何防春渚纪闻东鲁陈相作方珪様铭之曰丨丨丨丨佳墨也】玉梭样【何防春渚纪闻柴珣国初时人得二李胶法出潘张之上其作丨丨丨铭曰柴珣东窑者士大夫得之盖金玉比也】柴珣东窑【见上】金玉比【见上】紫霄峯造【何防春渚纪闻大室常和其墨精致与其人已见东坡先生所书极善用胶余尝就和得数饼铭曰丨丨丨丨者嵗久磨处真可截纸子遇不为五百年后名而减胶售俗如江南徐作落墨花而子崇嗣取悦俗眼而作没骨花败其家法也】断金碎玉【何防春渚纪闻神庙朝髙丽人入贡奏乞浩然墨诏取其家浩然止以十笏进呈其自珍秘盖如此世人有获其寸许者丨丨丨丨乃争相夸玩云】如犀璧【何防春渚纪闻晁季一生无它嗜独见墨丸喜动眉宇其所制铭曰晁季一寄寂轩造者不减潘陈贺方回张秉道康为章皆能精究和胶之法其制皆丨丨丨也】十三家墨断珪残璧【何防春渚纪闻余为児时于彭门寇钧国家见其先世所藏李廷珪下至潘谷丨丨丨丨丨丨丨丨璨然满目其廷珪小挺嵗乆不见胶彩而书于纸间视之其墨皆非余墨所及东坡先生临郡日取试之为书杜诗十三篇各于篇下书墨工姓名因第其品次云】磨人【何防春渚纪闻一日谒章季子于富春之法门寺出廷珪墨半笏为示初不见胶彩云是其大父申公所藏者其墨匣亦作半笏様规制古朴是百余年物东坡先生所谓非人磨墨墨丨丨者不虚语也】四和【何防春渚纪闻余偶与曽纯父论李氏对胶法因语及嘉禾沈珪与居彦寔造墨再和之妙纯父曰顷于相州韩家见廷珪一墨曰臣廷珪丨丨墨则知对胶之法寓于此也】斗星研【何防春渚纪闻歙之大姓汪氏一夕山居涨水暴至迁寓荘户之庐荘户砚工也夜有光起于支牀之石异而取之使琢为砚石色正天碧细罗文中涵金星七布列如斗宿状辅星在焉因目之为丨丨丨】玉蟾蜍【何防春渚纪闻呉兴余拂居厚家所寳丨丨丨研其广四寸而长几倍中受墨处独不出光云是南唐御府中物余与许师圣崇寜间过余氏借观时居厚母丧在殡正懐砚柩侧已而闻防中啧然有声视之蜍脑中裂如丝盖触尸气所致也】龙尾溪石【何防春渚纪闻三衢徐氏所寳丨丨丨丨近贮水处有圎晕几寸许正如一月状其色明暗随月亏盈是亦异矣】色明暗随月亏盈【见上】铜雀台瓦【何防春渚纪闻相州魏武故都所筑丨丨丨其丨初用丹杂胡桃油捣治火之取其不渗雨过即干耳后人于其故基掘地得之镵以为研虽易得墨而终乏温润好事者但取其髙古也】南皮二台遗瓦【何防春渚纪闻魏武既破袁绍于冀州绍死逐其子谭于南皮筑台以望某军而名曰袁台魏文帝与吴质从容游集于南皮亦筑台以居名防友至今丨丨有丨丨故址在焉人冇得其丨丨形制哆大击之铿然有声吾之子防取其断缺者规以为砚其坚与铁石竞屡败工断之具仅能窊之而特润致发墨可用知昔人创物制器虽甚防者皆所不茍非若后世之简陋也】景星助月【何防春渚纪闻吴兴许采字师正字画规模钟司徒殆窥其妙自为児时已有研癖所蔵具四方名品几至百枚犹求取不已常言吾死则以砚甃圹无遗恨矣最佳者得蔡君谟所寳端溪砚一圎厚寸余中可径尺色正青紫緑有一眼才如箸大名之丨丨丨丨又得二石一以分余玉堂様色绀青类洮河石靣有十数晕金翠周间与孔雀毛问金花正相类甚宜墨而不知石所从出又一端石古斗様长尺余马肝色下有王禹玉丞相书玉堂旧物四字又圎研下岩石有二碧眼中极洼下温润发墨师正常所用者莫养正为之铭曰圎如月洼如尊勿谓其琢削不巧见谓椎鲁无文即而视之其中甚温又一端石玉堂様者授余深紫色无眼余命之曰端友且为之铭云君子取友必端子冇韫玉之羙复具眼而知黙祈渐摩以穷年为子之三益也】玉堂旧物【见上】端友【见上】为三益【见上】八靣受敌【何防春渚纪闻性懒涤砚又不奈宿墨滞笔日用一砚八日而周始一濯之则常用新砚矣故名丨丨丨丨云】紫玻璃【何防春渚纪闻永嘉林叔睿所藏端石马蹄様深紫色厚寸许而径七八寸下有郑魁铭诗字甚竒云仙翁种玉芝耕得丨丨丨磨出海鲸血凿成天马蹄润应通月窟洗合就云溪常恐魍魉夺山行亦自擕】润通月窟洗就云溪【见上】玛脑盂【何防春渚纪闻徐州防戎陈臯供奉行田间遇开基者得丨丨丨圎浄无雕镂纹盂中容二合许疑古酒巵也陈用以贮水注砚因间砚之中有一鲫长寸许游泳可爱意为偶汲因水得之不以为异也后或疑之取置缶中尽出余水验之鱼不复见复酌水满中须防一鱼泛然而起以手取之终无形体可拘复不可知为何寳也】一鲫游泳【见上】铜蟾蜍【何防春渚纪闻古丨丨丨章申公砚滴也毎注水满中置蜍研侧不假人力而蜍口出泡泡殒则滴水入研已而复吐腹空而止】鸦青【郭若虚圗画见闻志髙丽国使人毎至中国或用折叠扇为私觌物其扇用丨丨纸为之】澄泥【黄伯思束观余论欧阳公研谱云相州真古瓦朽腐不可用世俗尚其名尔今人乃以丨丨如古瓦状埋土中久而研之然近有长安民献秦武公羽阳宫瓦十余枚若今人筩瓦然首有羽阳千嵗万嵗字其瓦犹今旧瓦殊不朽腐其比相州瓦又增古矣则知相州古瓦未必朽腐盖传闻之误耳】如徳人【邵博闻见后録予尝评砚端石丨丨丨每过于厚或亷于才不能无底滞歙石如俊人类失之轻而遇事风生无一不厌足人意能兼其才地则为絶品】笔冡【宣和书谱智永所用笔退即投大瓮中嵗久辄贮数瓮自为铭以瘗之当时诗人有丨丨对墨池者】玉堂之用【徐度却扫编寜间苏公以集贤院学士守杭州时梁况之左丞方以朝官通判明州之官道出钱塘苏公一见异之留连数日待遇甚厚既别复遣介至津亭手简问劳且以一砚遗之曰石砚一枚留为异日丨丨丨丨元祐六年梁公在翰苑一夕宣召甚急将行而常所用砚误坠地碎仓卒取他砚以行既至则靣授旨尚书左丞苏某拜右仆射梁公受命退归玉堂方抒思命词渉笔之际视所携砚则顷年钱塘苏公所赠也按苏公苏子容】鸡林纸【张邦基墨荘漫録本朝能书世推蔡君谟然得古人元妙者当逊米元章米亦自负如此尝冇论书一篇及杂书十篇皆中翰墨之病用丨丨丨书赠张太亨嘉甫盖米老得意书也】笔墨刽子【张邦基墨荘漫録予外氏居唐州而方城下邑也子徃来必过仙公山下地名新寨居民多以为石为工所货之砚紫青白三种石也亦作鼎斛盂之类其砚如吴郡防村石之易得一枚不过百钱惟冇一种曰太阳坑石乃元章所谓近出者坑在山顶其石色如端溪坚重缜密作砚极剉墨不数磨而已盈砚殊可爱也盖元章性急每用磨墨发艳甚易故以适意为快也然多损笔墨故士人谓之丨丨丨丨】择毫浄卷心圆【张邦基墨荘漫録章丞相申公子厚杂书云宣州笔有名耳未必佳也凡笔丨丨丨丨丨丨便是工夫锋之长短尖齐在临时耳处处皆能要自指教令精意而已无他竒也】诸葛世传【叶梦得避暑録话歙本不出笔盖出于宣州自唐惟丨丨一姓丨丨其业治平嘉祐前有得诸葛笔者率以为珍玩云一枝可敌它笔数枝熙宁后世始用无心散卓笔其风一变诸葛氏以三副力守家法不易于是浸不见贵而家亦衰矣】无心散卓【见上】三副力【见上】可与九华朱仅上下【叶梦得避暑録话潘衡墨自佳亦由黑以得名尤用功丨丨丨丨丨丨丨丨也】用毛自恬始【马永卿嬾真子张子训尝问仆曰蒙恬造笔然则古无笔乎仆曰非也古非无笔但丨丨丨丨丨丨耳】赵国毫【马永卿嬾真子退之以毛颖为中山人者盖出于右军经云唯丨丨丨中用盖赵国平原广泽无杂木惟有细草是以肥肥则毫长而鋭此良笔也】潇湘之寳【岳珂桯史张紫岩墨之铭曰存身于昬昬而天下之理因以昭昭斯为丨丨丨丨予将与之归老而逍遥】鸡毛笔【范成大桂海虞衡志丨丨丨岭外亦有然极少俗不能为毫笔率用鸡毛其锋踉蹡不听使】青州红丝石【姚寛西溪丛语欧公研谱以丨丨丨丨丨为第一此砚多滑不受墨若受墨妙不可加】隔笔简【姚寛姚氏残语太祖以柏为界尺谓之丨丨丨】贡鱼【陆游老学庵笔记谢景鱼名伦涤砚法用蜀中丨丨纸先去墨徐以丝瓜磨洗余渍皆尽而不损砚】传壻砚【王明清挥麈前録晏元献夫人王氏国初勲臣超之女枢密使徳用之妹也元献壻富郑公也郑公壻冯文简文简孙壻蔡彦清朱圣予圣予女适膝子济俱为执政元献有古砚一竒甚王氏旧物也诸女相授号丨丨丨今藏膝氏】雾兴【王明清挥麈余话陈公密缜未逹时尝知端州闻部内有富民蓄一砚竒甚至破其家得之砚面世所谓熨斗焦者成一黑龙奋迅之状可畏二鸜鹆眼以为目毎遇隂晦则云丨辄丨公密没归于张仲谋询政和间遂登金门祐陵置于宣和殿为书符之用】熨斗焦【见上】有水一【王明清挥麈余话丁晋公自海外徙宅光州临终以一巨箧寄郡帑中上题云五十五年有姓丁来此作通判可分付开之至是嵗有丁姓者来贰郡政即晋公之孙计其所留年月尚未生啓视之但一黒匣贮大端砚一枚上冇一小窍以一碁子覆之揭之丨丨丨丨流出无有歇时温润之甚不可名状丁氏子孙至今宝之】月计嵗计世计【张端义贵耳集笔之用以丨丨墨之用以丨丨研之用以丨丨笔最鋭墨次之砚钝者也岂非钝者夀而鋭者夭乎笔最动墨次之砚静者也岂非静者夀而动者夭乎于是得养生焉以钝为体以静为用惟其然是以能永年按此唐子西砚铭】翠緑为上黄赤为下【张世南游宦纪闻研品中端石人皆贵重之载于谱记凡数家取与各异或佳其有眼为端或以无眼为贵然石之青脉者必冇眼嫩则多眼坚则少眼石嫩则细润而发墨所以贵有眼不特为石之验也眼之品类不一曰鹦哥眼曰鸜谷眼曰了哥眼曰雀眼曰鸡翁眼曰猫眼曰菉豆眼各以形似名之丨丨丨丨丨丨丨丨谚谓火黯为佳然亦石之病乾道癸巳髙庙尝书翰墨数説以赐曹勋其一云端璞出下嵓色紫如猪肝密理坚致潴水发墨呵之即泽研试则如磨玉而无声此上品也中下品则皆砂壤相杂不惟肌理既粗复燥而色赤如后歴新皆不可用制作既俗又滑不留墨且石之有眼余亦不取大抵瑕翳于石有嫌况病眼假眼韵度尤不足观故所藏皆一叚紫玉畧无缀已上皆圣语石眼少而色正者方为佳物】苍璧【张世南游宦纪闻沙随先生尝蓄一歙砚后有蔡忠惠题诗曰玉质纯苍理致精锋铓都尽墨无声相如闻道还持去肻要秦人十五城后以送汪书季路又汪书遇三衢以五千得一砚后刻东坡铭曰东坡砚龙尾石开鹄卵见丨丨与居士同出入更寒暑就燥湿今何者独先逸同参寥老空寂二砚皆佳物也】金束腰眉子纹【张世南游宦纪闻沅芷黎溪砚紫者类端石而无眼有丨丨丨丨丨丨间有润者其初甚发墨久而复滑或磨以细石乃仍如新有色緑而花纹如水波者有色墨而金星者有生自然铜于石中琢以为北斗三台之类者有生白线当中而为琴様者其类不一庆元间单路公炜字丙文始创为砚以遗故旧今遂盛行终在端歙之下】书刀【张世南游宦纪闻己丑秋孟访一亲旧出示古物数种皆所未见一刀长可七八寸防弯背之中有细齿如锯末有环予退而考诸传记乃知其为削考工记筑氏为削长尺博寸合六而成规此所以防弯也郑氏谓之丨丨以灭青削椠如仲尼作春秋笔削是也萧曹皆秦刀笔吏师古曰刀所以削书也古用简牒皆以刀笔自随郑氏又谓三分其金而锡居一谓之大刀五分其金而锡居二谓之削如此是刀与削分为二物也郑氏曰刃刀剑之属削今之书刀孔安国曰赤刀赤刃削少仪曰刀郤授拊郑氏曰頴环也拊把也释名曰刀到也其末曰锋若锋刺之利也其本曰环形似环也然则直而本环者刀也曲而本不环者削也予所谓有齿如锯者正释名所谓若锋刺之利者但其本有环又不可名之以削古人制作精微必有所本更俟请教于博洽君子云】涵星【张世南游宦纪闻胡堂长伯量记度常卿丨丨研云宝庆丙戌秋八月渝州度史君正奉诏入京过金陵出其所藏坡仙涵星砚而庐山胡泳记之曰砚端石以石眼在池得名形方以今尺度之可广四寸其表倍蓰髙寸有半上广下杀其隂容掌不啻面出玉斗为池斗之半微为洼坡如半月用以限墨星在池者十冇三下皆乗以云气大者四其二近半月其二倚南壁而一复差大而髙外防緑中黄瞳如针眼而绀碧众星此为独胜小者九二倚东壁二倚西壁如参商然五者中立一髙二次而三低如聚东井然汲泉满池粲粲相辉半月止墨元云默叇而下古人制作之精如此星在隂者二上列四字曰癸巳端岩下三字曰子容记子容苏丞相颂意其初得也东壁之外有墨书子瞻二字下冇三字惟字髣髴二不可辨西壁外子功二字史君云砚隂七字本亦未尝刋以借观者众惧把玩之多遂成冺没故季氏刋之按坡诗有以涵星砚赠范纯夫侍讲风月石屏赠子功中书共二首诗中模状与此砚寔合以年谱攷之当在元祐八年癸酉砚后归李才元家其孙家于成都之成都县史君以百五十缗购得之外周以二髹匣盖隂各有朱字纪嵗月及土人姓名外者己亥洋州造大方志内者辛未杭州后洋沈上牢坡仙元祐己巳以龙圗阁直学士左朝奉郎知杭州至辛未二月九日除翰林承防则内匣为坡仙在杭作无疑距作诗为先三年耳范李后为姻家故砚归李云】蠲纸【程棨三桞轩襍识温州作丨丨洁白坚滑大畧类髙丽纸】赫蹏【赵彦卫云麓漫抄古结防而治二帝以来始有简册以竹为之而书以漆或用板以铅画之故冇刀笔铅椠之説秦汉末用缣帛如胜广书帛内鱼腹髙祖书帛射城上至中世渐用纸赵后传所谓丨丨者注云薄小纸然其寔亦缣帛蔡伦传用缣帛者谓之纸缣贵重不便于人伦乃用木肤麻皮等则古之纸即缣帛字盖从系云故今人呼书曰策子取简册之义又曰第几卷言用缣素也】作汉春秋砚【程敏正剡溪野语胡旦作大砚可数尺镵其旁曰宋胡旦丨丨丨丨丨遗命埋冢中】螺子【陶宗仪辍耕録上古无墨竹挺防漆而书中古方以石磨汁或云是延安石液至魏晋时始有墨丸乃漆烟松煤夹和为之所以晋人多用凹心砚者欲磨墨贮沈耳自后有丨丨墨亦墨丸之遗制】龙香剂【陶宗仪辍耕録宋熙豊问张遇供御墨墨用油烟入脑麝金箔谓之丨丨丨】银光【伊世珍琅嬛记紫竹与方乔久别而想像难真因覔丨丨纸序其悲愁眷恋之意复缀以卜算子词】尚卿【伊世珍琅嬛记笔神曰佩阿砚神曰淬妃墨神曰回氐纸神曰丨丨】
