<!-- { "loadSidebar": true } -->
　　上女衣五【管子丨丨丨丨中女衣四下女衣三】宫中四荣树其余曰害女功【管子丨丨丨丨丨丨丨丨丨丨丨注荣树则蔽明女红于室无见焉】归府【管子女勤于纎防而织丨于丨】使不疾病【管子民之通于蚕桑丨蚕丨丨丨者置之黄金一斤直食八石】夏之秋冬之秋【管子夫嵗有四秋而分有四时故曰农事且作请以什伍农夫赋耜铁此之谓春之秋大夏且至丝纩之所作此之谓丨丨丨而大秋成五谷之所防此之谓秋之秋大冬营室中女事纺绩缉缕之所作也此之谓丨丨丨】恶暑恶雨三俯三起【荀子有物于此防防兮其状屡化如神功被天下为万世文礼乐以成贵贱以分养老长防待之而后存名号不羙与暴为隣功立而身废事成而家败弃其耆老收其后世人属所利飞鸟所害臣愚而不识请占之五帝帝占之曰此夫身女好而头马首者与屡化而不寿者与善壮而拙者与有父母而无牝牡者与冬伏而夏游食桑而吐丝前乱而后治夏生而丨丨喜湿而丨丨蛹以为母蛾以为父丨丨丨丨事乃大己夫是之谓蚕理】分茧称丝【吕氏春秋季春之月蚕事既登丨丨丨丨效功以供郊庙之服无有敢堕】以桑为均【吕氏春秋蚕事既毕后妃献茧乃收茧税丨丨丨丨贵贱少长如一以给郊庙之祭服】壤壤莾莾【吕氏春秋戎人见暴布者而问之曰何以为之莾莾也指麻而示之怒曰孰之丨丨也可以为之丨丨也】珥丝【淮南子蚕丨丨而商絶注珥丝谓弄丝于口商音清细而急故先絶】手经指挂【淮南子緂麻索缕丨丨丨丨其成犹网罗后世为之机杼胜复以便其用而民得以揜形御寒】剡麻考缕【淮南子男子不得修农畆妇人不得丨丨丨丨】煮以热汤【淮南子茧之性为丝然非得工女丨丨丨丨而抽其统纪则不能成丝】茧纯【扬子畜槃丨丨不夺时也】丝人【扬子丨丨不足于夜】女红【汉书景帝纪绵绣纂组害丨丨者也】蚕母【宋书礼志魏文帝黄初七年正月命中宫蚕于北郊按韦诞后蚕颂则于时汉注已亡更考撰其仪也及至晋氏先蚕多采魏法晋武帝太康六年使侍中袁粲草定其仪皇后采桑坛在蚕室西帷宫中门之外桑林在其东先蚕坛在宫外门之外而东南取民妻六人为丨丨蚕将生择吉日皇后着十二笄依汉魏故事衣青衣乗油葢云母安车驾六马女尚书着貂蝉佩玺陪乗或筐钩公主三夫人九嫔世妇诸太妃公太夫人公夫人及县乡君郡公侯特进夫人外世妇命妇皆歩揺衣青各载筐钩从蚕桑前一日蚕官生蚕着簿上桑日大祝令以一太牢祀先蚕皇后至西郊升坛公主以下陪列坛东皇后东面躬桑采三条诸妃公主各采五条县乡君以下各采九条悉以桑授蚕毋还蚕室事讫皇后还便坐公主以下以次就位设飨赐绢各有差】秉机【齐书欝林王纪诏曰执耜暂防悬磬比室丨丨或惰无褐终年非怠非荒虽由王道不稂不莠寔頼民和】浮波幕树【齐书祥瑞志永明二年防军府门外桑树一株并有蚕丝锦被枝茎史臣按汉光武时有野蚕成茧百姓得以成衣服今则丨丨丨丨其亦此之类乎】闽中八蚕【南史到溉传后为建安太守昉以诗赠之求二衫叚云铁钱两当一百易代名实为恵当及时无待凉秋日溉答云余衣本百结丨丨徒丨丨假令金如粟讵使亷夫贪】二蚕【魏书孝文帝纪甲申以长安丨丨多死丐民嵗赋之半】一妇之织衣止蔽形【魏书卢昶传窃惟一夫之耕食裁充口丨丨丨丨丨丨丨丨年租嵗调则惟常理此外徴求于何取足】罗绮工【周书武帝纪省掖庭四夷乐后宫丨丨丨人五百余人】绢乡麻土【周书苏绰传财货之生其功不易织絍纺绩起于有渐非旬日之间所可造次必须劝课使预营理丨丨先事织絍丨丨早修纺绩先时而备至时而输故王赋获供下民无困】杼柚代舂【北史魏宗室淑传为河东太守俗多商贾罕事农桑人至有年三十不识耒耜淑下车劝课躬往教示二年间家给人足为之謡曰秦州河东丨丨丨丨元公至止田畴始理】野蚕食槲菜【旧唐书太宗纪是嵗滁州言丨丨丨丨丨成茧大如柰其色緑凡六千五百七十硕】一畆种桑二树【旧唐书宪宗纪夏四月戊子朔癸巳勅天下州府民戸毎田丨丨丨丨丨丨长吏逐年检计以闻】赐桑千树【旧唐书李袭誉传河内有丨丨丨丨蚕之可以充衣】一年四熟【旧唐书尹思贞传为青州刺史境内有蚕丨丨丨丨者黜陟使卫州司马路敬潜八月至州见茧叹曰非善政所致孰能至于此乎特表荐之】素丝五两【旧唐书李元恺传景龙中元行冲为洺州刺史邀元恺至州问以经义因遗衣服元恺辞曰防躯不宜服新丽恐不能胜其羙以速咎也行冲乃以泥涂污而与之不获已而受及还乃以已之所蚕丨丨丨丨以酬行冲曰义不受旡妄之财】采三条【唐书礼乐志尚宫引皇后诣采桑坛升自西陛东向立初皇后将诣望瘗位司賔引内外命妇采桑者执钩筐者皆就位皇后既至尚功奉金钩自北陛升进典制奉筐从升皇后受钩采桑典制以筐受之皇后丨丨丨止尚功前受钩典制以筐俱退皇后初采桑典制等各以钩授内外命妇皇后采桑讫内外命妇以次采女史执筐者受之内外命妇一品采五条二品采九条止典制等受钩与执筐者退复位司賔各引内外命妇采桑者以从至蚕室尚防以桑授蚕母蚕母切之以授媫妤食蚕洒一止】一品采五条二品采九条【见上】以吉贝为衣衾【宋史崔与之传琼人丨丨丨织丨丨丨工作皆妇人役之有至期年者弃稚违老民尤苦之】月直大火则浴种【宋史孔维传维抗疏曰按周礼夏官司马职禁原蚕者为伤母也原再也天文辰为马蚕书蚕为龙精丨丨丨丨丨丨其丨是蚕与马同气物莫能两大故禁再蚕以益马也】生苦参上【宋史髙昌国传地有野蚕丨丨丨丨可为绵帛】妾子始蚕【夏小正丨丨丨丨传先妾而后子何也曰事有渐也言自卑事者始】缲以绾汤【董仲舒春秋繁露茧待丨丨丨丨而后能为丝】缲一茧得丝一斤【东方神异经东方有桑树马髙八十丈敷张自辅其叶长一丈广六七尺其上自有蚕作茧长三尺丨丨丨丨丨丨丨有椹马长三尺五寸围如长】入山采葛作黄丝布【吴越春秋越王曰吴王好服之离体吾欲采葛使女工织细布献之以求吴王之心于子何如羣臣曰善乃使国中男女丨丨丨丨以丨丨丨之丨欲献之】宵必顾杼【黄宪天禄阁外史谚有之曰农勤于朝女勤于宵丨丨丨丨朝必望两言得时毋怠也】食桑绩蠒【王充论衡蚕丨丨老丨而为丨蠒又化而为蛾蛾有两翼变去蚕形】蚕三化【张华博物志丨丨丨先孕而后交不交者亦产子子后为鍳皆无眉目易伤收采亦薄】氷蚕【王嘉拾遗记员峤山有丨丨长七寸黑色有角有鳞以霜雪覆之然后作蠒长一尺其色王彩织为文锦入水不濡以之投火经宿不燎唐尧之世海人献之尧以为黼黻】作白粥泛膏于上祭蚕神【吴均续齐谐记吴县张成夜起忽见一妇人立于宅上南角举手招成成即就之妇人曰此地是君家蚕室我即是此地之神明年正月半宜作白粥泛膏于上祭我也必当令君蚕桑百倍言絶失之成如言作膏粥自此后大得蚕今正月半作白膏粥自此始也】五色蛾【任昉述异记园客者济隂人貌羙色人多欲妻之客终不娶常种五色香草积十余年服食其实忽有丨丨丨集香草上客廌之以布生华蚕焉至蚕时有一女自来助养蚕以香草食之得茧一百二十枚茧大如瓮毎一茧缫六七日丝方尽缲讫此女与客俱神仙去】华蚕【见上】有女自来助养蚕以香草食之【见上】入簇【贾思勰齐民要术四月茧既丨丨趋缲剖线具机杼敬经络】具机杼敬经络【见上】八熟【贾思勰齐民要术俞益期笺曰日南蚕丨丨茧软而薄椹采少多】八軰【贾思勰齐民要术永嘉记曰永嘉有丨丨蚕蚖珍蚕三月绩柘蚕四月初绩蚖蚕四月初绩爱珍五月绩爱蚕六月末绩寒珍七月末绩四出蚕九月初绩寒蚕十月绩凡蚕再熟者前軰皆谓之珍养珍者少养之】爱珍【见上】寒珍【见上】四出【见上】爱蚕【贾思勰齐民要术丨丨者故蚖蚕种也蚖珍三月既绩出蛾取卵七八日便剖卵蚕生多养之是为蚖蚕欲作爱者取蚖珍之卯藏内罂中随器大小亦可拾纸葢覆器口安硎泉冷水中使冷气折其出势得三七日然后剖生养之谓为爱珍亦呼爱子绩成茧出蛾卵卵七日又剖成蚕多养之此则爱蚕也】爱子【见上】泥屋四角【贾思勰齐民要术杂五行书曰二月上壬取土丨丨丨丨宜蚕吉注案今世有三卧一生蚕四卧再生蚕白头蚕颉石蚕楚蚕黑蚕有一生再生之异灰児蚕秋母蚕秋中蚕老秋儿蚕秋末老蟹儿蚕锦児蚕同茧蚕或二蚕三蚕共为一茧凡三卧四卧皆有丝绵之别】三卧四卧【见上】锦儿【见上】秋母【见上】同茧【见上】老蟹儿【见上】兖人可为蚕师【秦观蚕书考之禹贡扬梁幽雍不贡茧物兖篚织文徐篚元纎纩青篚底纁域防豫篚纎纩青篚檿丝皆茧物也而桑土既蚕独言于兖然则九州蚕事兖为最乎予防济河之间见蚕者豫事时作一妇不蚕比屋詈之故知丨丨丨丨丨丨今予所书有与吴中蚕家不同者皆得兖人也】种变【秦观蚕书丨丨腊之日聚蚕种沃以牛溲浴于川毋伤其借廼县之始审卧之五日色青六日白七日蚕已蚕尚卧而不伤】化治【秦观蚕书丨丨常令煮茧之鼎汤如蟹眼必以筯其绪附于先引谓之喂头毋过三丝则丝麄不及则脆其审举之凡丝自鼎道钱眼升于鏁星星应车动以过添梯乃至于车为版长过鼎面广三寸厚七黍中其厚挿大钱一出其端横之鼎耳后镇以石绪总钱眼而上之谓之钱眼为三芦管管长四寸枢以圎木建两竹夹鼎耳防枢于竹中管之转以车下直钱眼谓之鎻星车之左端置环绳其前尺有五寸当车床左足之上建柄长寸有半匼柄为鼓鼓生其寅以受环绳绳应车运如环无端鼔因以旋鼓上为鱼鱼半出鼓其出之中建柄半寸上承添梯添梯者二尺五寸片竹也其上揉竹为钩以防丝窍左端以应柄对鼓为耳方其穿以闲添梯故车运以牵环防绳簇鼓鼓以舞鱼鱼振添梯故丝不过偏制车如辘辘必活其両辐以利脱丝】钱眼【见上】鎻星【见上】添梯【见上】戎治【秦观蚕书丨丨唐史载于阗初无桑丐邻国不肯出其王即求置婚许之将迎乃告曰国无帛可持蚕自为衣女闻置蚕防絮中闗守不敢騐自是始有蚕女刻石约无杀蚕蛾飞尽蚕蛾乃得治茧言蚕为衣则治茧可为丝矣世传茧之未蛾而窍者不可为丝顷见隣家误以窍茧杂全茧治之皆成丝焉疑蛾脱之茧也欲以为丝而其中空不复可治呜呼世有知于阗治丝法者肯以教人则贷蚕之死可胜计哉予作蚕书哀蚕有功而不免故録唐史所载以俟博物者】一州两家世世婚【陆游老学庵笔记亳州出轻纱举之若无裁以为衣真若烟雾丨丨惟丨丨能织相与丨丨为丨丨惧他人家得其法也自唐以来名家今三百余年矣】名家三百余年【见上】龙精报贶瑞蠒纷如【王明清挥尘余话至如后妃亲蚕之所也延福邃深有严金铺当春日之载阳率六宫而与俱懿箱既饰柔桑既敷鞠衣东向三东踌躇风戻川浴地温气舒然后丨丨丨丨丨丨丨丨五色之丝允侔乎东海八蚕之绵倍富于吴都按李元叔上广汴赋】一岁八育【王楙野客丛书左太冲吴都赋曰国税再熟之稻乡贡八蚕之茧注谓有蚕丨丨丨丨防按广记日南一嵗八蚕以其地暖故耳俞益期牋曰日南蚕八熟张文昌桂州诗曰有地多生桂无时不养蚕此言可验矣而海物异名记乃谓八蚕共作一茧与前説异】共作一茧【见上】
