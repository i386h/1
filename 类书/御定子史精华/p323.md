<!-- { "loadSidebar": true } -->
　　相器物
　　九方臯【列子秦穆公谓伯乐曰子之年长矣子姓有可使求马者乎伯乐对曰良马可形容筋骨相也天下之马者若灭若没若亡若失若此者絶尘弭臣之子皆下才也可告以良马不可告以天下之马也臣有所与共担纒薪菜者有丨丨丨此其于马非臣之下也请见之穆公见之使行求马三月而反报曰已得之矣在沙邱穆公曰何马也对曰牝而黄使人徃取之牡而骊穆公不説召伯乐而谓之曰败矣子所使求马者色物牝牡尚弗能知又何马之能知也伯乐喟然太息曰一至于此乎是乃其所以千万臣而无数者也若臯之所观天机也得其精而忘其粗在其内而忘其外见其所见不见其所不见视其所视而遗其所不视若臯之相马乃有贵乎马者也马至果天下之马也】徐无鬼【荘子徐无鬼曰尝语君吾相狗也下之质执饱而止是狸德也中之质若视日上之质若亡其一】国马未若天下马【荘子徐无鬼曰吾相狗又不若吾相马也吾相马直者中绳曲者中钩方者中矩圆者中规是丨丨也而丨丨丨丨丨天下马有成材若防若失若防其一若是者超轶絶尘不知其所】巧于相踶马拙于任肿膝【韩非子伯乐教二人相踶马相与之简子廐观马一人举踶马其一人从后而循之三抚其尻而马不踶此自以为失相其一人曰子非失相也此其为马也踒肩而肿膝夫踶马也者举后而任前肿膝不可任也故后不举子丨丨丨丨丨而丨丨丨丨丨】十人皆天下良工【吕氏春秋古之善相马者寒风是相口齿麻朝相頬子女厉相目卫忌相髭许鄙相投伐褐相胸胁管青相膹肳陈悲相股脚秦牙相前賛君相后此丨丨者丨丨丨之丨丨也其所以相者不同见马之一征也而知节之高卑足之滑易材之坚脆能之长短】良狗志不在防【吕氏春秋齐有善相狗者其邻假以贤取防之狗朞年乃得之曰是良狗也其邻畜之数年而不取防以告相者相者曰此丨丨也其丨在獐麋豕鹿丨丨丨欲其取防也则桎之其邻桎其后足狗乃取防】贤取防【见上】得骆越铜鼓铸为马式【后汉书马援传援好骑善别马于交趾丨丨丨丨丨乃丨丨丨丨还上之因表曰曰夫行天莫如龙行地莫如马马者甲兵之本国之大用安寕则以别尊卑之序有变则以济逺近之难昔有骐骥一日千里伯乐见之昭然不惑近世有西河子舆亦明相法子舆传西河仪长孺长孺传茂陵丁君都君都传成纪杨子阿臣援尝师事子阿受相马骨法考之于行事輙有騐効臣愚以为传闻不如亲见视景不如察形今欲形之于生马则骨法难备具又不可传之于后孝武皇帝时善相马者东门京铸作铜马法献之有诏立马于鲁班门外则更名鲁班门曰金马门臣谨依仪氏防中帛氏口齿谢氏唇鬐丁氏身中备此数家骨相以为法马高三尺五寸围四尺四寸有诏置于宣德殿下以为名马式焉】师事子阿受相马骨法【见上】东门京铸铜马【见上】仪帛谢丁【见上】水火分明【后汉书马援传注援铜马相法曰丨丨欲丨丨水火在鼻两孔间也上唇欲急而方口中欲红而有光此马千里颔下欲深下唇欲缓牙欲前向牙欲去齿一寸则四百里牙剑锋则千里目欲满而泽腹欲充膁欲小季肋欲长县薄欲厚而缓县薄股也腹下欲平满污沟欲深长而膝本欲起肘腋欲开膝欲方蹄欲厚三寸坚如石】牙剑锋【见上】相印相笏【魏志许允传注魏氏春秋曰允善相印将拜以印不善使更刻之如此者三允曰印虽始成而已被辱问送印者果懐之而堕于厠相印书曰相印法本出陈长文长文以语韦仲将印工杨利从仲将受法以语许士宗利以法术占吉凶十可中八九仲将问长文从谁得法长文曰本出汉世有丨丨丨丨经又有鹰经牛经马经印工宋养以法语程申伯是故有一十二家相法传于世】鹰经牛经马经【见上】马恶衣香【魏志朱建平传建平又善相马文帝将出取马外入建平道遇之语曰此马之相今日死矣帝将乘马丨丨丨丨惊啮文帝膝帝大怒即便杀之】吕防刀【晋书王祥传吕防有佩刀工相之以为必登三公可服此刀防谓祥曰茍非其人刀或有害卿有公辅之量故以相与祥固辞强之乃受祥临薨以刀授览曰汝后必兴足称此刀览后奕世多贤才兴于江左矣】相板【南史庾道愍传道愍尤精丨丨宋明帝时山阳王休祐屡以言语忤顔见道愍托以已板为他物令道愍占之道愍曰此乃甚贵然使人多愆忤休祐以褚彦回详宻求换其板他日彦回侍明帝自称下官帝多忌甚不悦休祐具以状言帝乃意觧】龙头突目【刘峻世説注寗戚经棰头欲得高百体欲得大傔踈肋难龄龆丨丨丨丨好跳又角欲得细身欲促形欲得如卷按寗戚相牛经也】夀骨【贾思勰齐民要术相马从头始头欲得高峻如削成头欲重宜少肉如剥兔丨丨欲得大如绵絮苞圭石注夀骨者髪所生处也】绵苞圭石【见上】火字水文【贾思勰齐民要术马鼻孔欲得大鼻文如王丨丨欲得明鼻上文如王公五十岁如火四十岁如天三十岁如小一十岁如今十八岁如四八岁如宅七岁鼻如丨丨二十岁鼻欲得广而方】白脉贯瞳子最快【贾思勰齐民要术牛岐胡有夀眼去角近行駃眼欲得大眼中有丨丨丨丨丨丨丨】兰株欲大【贾思勰齐民要术牛丨丨丨得丨注兰株尾株】相琴知吉凶【叚成式酉阳杂爼琴有气常识一道者丨丨丨丨丨】膺匡欲广毫筋欲横【叚成式酉阳杂爼相牛法岐胡有夀丨丨丨丨丨丨丨丨蹄后筋也常有声有黄也角冷有病旋毛在珠泉无夀睫乱触人衔乌角偏妨主毛少骨多有力溺射前良牛也疎筋难养三岁二齿四岁四齿五岁六齿六岁以后每一年接脊骨一节】宰相笏【康骈剧谈録开成中有龙复本者无目善聼声揣骨每言休咎无不必中凡有象简竹笏以手捻之必知官禄年夀宋祁阙有盛名于世缙绅之士靡不倾属屈指翘足期于贵达时永乐萧相亦居諌署同日诣之授以所持竹笏复本执萧相笏良乆置于案上曰丨丨丨次至宋补阙笏曰长官笏宋闻之不乐相国曰无凴之言安足介意经月余同列于中书见宰相时李朱崖方秉钧轴威震朝野未见间伫立闲谈互有谐谑顷之丞相遽出宋以手板障靣笑犹未已朱崖目之廻谓左右曰宋补阙笑某何事闻之者莫不寒心股栗未旬日出为河清县令岁余遂终所任其后萧相扬歴清途自浙西观察使入判户部非乆乃居廊庙俱如复本之言】李相笏【钱希白南部新书李参军善相笏知休咎必騐呼为丨丨丨】















　　御定子史精华卷一百十九
<子部,类书类,御定子史精华>
　　钦定四库全书
　　御定子史精华卷一百二十
　　巧艺部一
　　射御
　　感弓矢感辔防【管子羿有以丨丨丨故彀可得中也造父有以丨丨丨故遫兽可及逺道可致注感谓深得其妙】节其饮食度量马力审其足走【管子造父善驭马者也善视其马丨丨丨丨丨丨丨丨丨丨丨丨故能取逺道而马不罢】调和而坚守之【管子羿古之善射者也丨丨其弓矢丨丨丨丨其操弓也审其髙下有必中之道故能多发而多中】御夫【晏子不乐治人而乐治马不厚禄贤人而厚禄丨丨则公不顾民而忘国甚矣】驾八【晏子夫丨丨固非制也今又重此其为非制也不滋甚乎且君茍美乐之国必众为之田猎则不便道行致逺则不可然而用马数倍此非御下之道也】选射【晏子景公登射晏子修礼而侍公曰丨丨之礼寡人厌之矣吾欲得夫勇力士与之图国】射蜻蛉拂左翼【尸子荆荘王命养由基丨丨丨王曰吾欲生得之养由基援弓射之丨丨丨焉王大喜】措杯肘上【列子列御寇为伯昏无人射引之盈贯丨丨水其丨丨发之镝矢复防方矢复寓当是时也犹象人也伯昏无人曰是射之射非不射之射也当与汝登髙山履危石临百仭之渊若能射乎于是无人遂登髙山履危石临百仭之渊背逡巡足二分垂在外揖御寇而进之御寇伏地汗流至踵】犹象人【见上】不射之射【见上】连防鸧于青云之际【列子詹何曰臣闻先大夫之言】
