<!-- { "loadSidebar": true } -->
　　蛟龙宿沼【文子积道徳者天与之地助之鬼神辅之凤凰翔其庭麒麟游其郊丨丨丨其丨】日月淑清【子华子上古之世天不爱其寳是以丨丨丨丨而光五星循晷而不失其次】井里之璞【子华子子华子召子元而训之曰昔吾之宗君为周日正周公作成周定鼎于郏鄏修和周郊于是吾之宗君荐其所以为祥者其族有三曰丨丨丨丨也曰太山之器车也曰唐叔异畆之禾也】太山器车【见上】异畆之禾【见上】凤在列树【荀子古之王者其政好生而恶杀焉是以丨丨丨丨麟在郊野乌鹊之巢可俯而窥也】青龙进驾飞黄伏皁【淮南子昔者黄帝治天下而力牧太山稽辅之风雨时节五谷登熟凤凰翔于庭麒麟游于郊丨丨丨丨丨丨丨丨】席萝图【淮南子援絶瑞丨丨丨黄云洛前白螭后奔蛇注皆瑞应也】黄云洛【见上注丨丨丨车也】竹实满朱草生【淮南子当此之时元元至砀而运照凤麟至蓍龟兆甘露下丨丨丨流黄出而丨丨丨注砀音荡大也盛徳之君恩仁广大徧照四海也】澄醴【抱朴子玉烛表升平之徴丨丨彰徳洽之符】梧禽激响麟虞觌灵【抱朴子太阶既平七政遵度丨丨丨丨于朝阳丨丨丨丨而来出龟龙吐藻于河湄景老摛耀于天路】太阶平【见上】景老摛耀【见上】冠日含采【抱朴子景星摛光以佐望舒之耀丨丨丨丨以表羲和之晷】灵禽嗈喈【抱朴子丨丨丨丨于阿阁】鸑鷟鸣岐【国语周之兴也丨丨丨于丨山注鸑鷟鸾凤之别名也】获一角兽【史记武帝纪郊雍丨丨丨丨若麃然有司曰陛下肃祗郊祀上帝报享锡一角兽葢麟云】徳星【史记天官书天精而见景星景星者丨丨也其状无常出于有道之国注精明也景星状如半月生于晦朔助月为明见则人君有徳眀圣之庆也】卿云【史记天官书若烟非烟若云非云郁郁纷纷萧索轮囷是谓丨丨卿云见喜气也】信星昭见【史记封禅书冬郊雍五帝还拜祝祠太一賛飨曰徳星昭衍厥维休祥夀星仍出渊耀光眀丨丨丨丨皇帝敬拜太祝之享】芝九茎【史记封禅书乃下诏甘泉房中生丨丨丨赦天下注王者敬事耆老不失旧故则芝草生】一茎六穗双觡共防【史记司马相如传然后囿驺虞之珍羣徼麋鹿之怪兽防丨丨丨丨于庖牺丨丨丨丨之兽注防择也觡角也底夲也武帝获白麟两角共一夲因以为牲也】获周余珍【史记司马相如丨丨丨丨注余珍得周鼎也】竒物谲诡【史记司马相如丨丨丨丨俶傥穷变钦哉符瑞臻兹犹以为薄不敢道封禅】般般之兽濯濯之麟【史记司马相如传丨丨丨丨乐我君囿白质黒章其仪可嘉睦睦君子之能葢闻其声今观其来厥涂靡踪天瑞之徴兹亦于舜虞氏以兴丨丨丨丨游彼灵畤孟冬十月君徂郊祀驰我君舆帝以享祉三代之前葢未甞有注般般文采貌谓驺虞也音旻旻和睦敬有似君子武帝祠五畤获白麟故言游灵畤】蓍茎长丈【史记龟防天下和平王道得而丨丨丨丨其丛生满百茎】麟凤在郊薮河洛出图书【汉书武帝纪诏曰周之成康刑措不用徳及鸟兽教通四海星辰不孛日月不蚀丨丨丨丨丨丨丨丨丨丨何施而臻此与】脽壤文鼎【汉书武帝纪诏曰朕廵祭后土以祈丰年冀州丨丨廼显丨丨获祭于庙注得鼎祠旁祠在脽上故云脽壤壤谓土也文鼎言其有刻镂之文】呼万嵗者三【汉书武帝纪诏曰朕用事华山至于中岳亲登嵩髙御史乘属在庙旁吏卒咸闻丨丨丨丨丨】光应【汉书武帝纪诏曰朕用事介山祭后土皆有丨丨】陇首白麟【汉书武帝纪太始二年诏曰有司议曰往者朕郊见上帝西登丨丨获丨丨以馈宗庙渥洼水出天马泰山见黄金宜改故名今更黄金为麟趾褭蹏以协瑞焉】渥洼天马【见上】麟趾褭号【见上注获白麟有马瑞故改铸黄金如丨丨丨丨以协嘉祉】东海赤鴈【汉书武帝纪太始三年行幸东海获丨丨作朱鴈之歌】羣鹤留止【汉书武帝纪诏曰朕郊见上帝廵扵北邉见丨丨丨丨以不罗防靡所获献】黄鹄下太液池【汉书昭帝纪始元元年春二月丨丨丨建章宫丨丨丨中注时汉用土徳服色尚黄鹄色皆白而今更黄以为土徳之瑞故纪之也】神爵五采【汉书宣帝纪元康四年丨丨丨丨以万数集长乐未央北宫髙寝甘泉泰畤殿中及上林苑】金芝产铜池中【汉书宣帝纪元康四年丨丨九茎丨于函徳殿丨丨丨】神鱼舞河【汉书宣帝纪元康四年东济大河天气清静丨丨丨丨】鸾凤万举【汉书宣帝纪诏曰乃者修兴泰一五帝后土之祠祈为百姓防祉福丨丨丨丨蜚覧翺翔集止于旁注万举犹言举以万数也】醴泉滂流【汉书宣帝纪丨丨丨丨枯槁荣茂神光并见咸受祯祥】芝成灵华【汉书礼乐志蔓蔓日茂丨丨丨丨】象载【汉书礼乐志丨丨瑜白集西食甘露饮荣泉注象载象舆也山出象舆瑞应车也瑜羙貌也言此瑞车瑜然色白而出西方也】瑞车瑜然【见上】荣泉【见上注驾舆者之所饮食也丨丨言泉有光华】黄白云降若兽为符【汉书郊祀志有丨丨丨丨葢丨丨丨丨注言甘泉之云若兽形以为符瑞也】嘉况【汉书石奋乃者封泰山皇天丨丨神物并见】诸福之物【汉书堇仲舒天地之间被润泽而大丰羙四海之内闻盛徳而皆徕臣丨丨丨丨可致之祥莫不毕至】竒木【汉书终军上幸雍祠五畤获白麟一角而五蹄时又得丨丨其枝旁出輙复合于木上】海效巨鱼【汉书夏侯胜上天报况符瑞并应寳鼎出白麟获丨丨丨丨神人并见山称万嵗功徳茂盛不能尽宣】白虎威胜【汉书翟方进昔我髙宗崇徳建武克绥西域以受丨丨丨丨之瑞太皇太后临政有龟龙麟凤之应五徳嘉符相因而备注元帝诛灭郅支单于懐辑西域时有献白虎者所以威逺胜猛也】五徳嘉符【见上】元符【汉书雄方将俟丨丨以禅梁甫之基增太山之髙延光于将来比荣乎往号注元善也符瑞也】野谷旅生野蚕成茧【后汉书光武帝纪初王莽末黄金一斤易粟一斛至是丨丨丨丨麻尗尤盛丨丨丨丨被于山阜人収其利焉注旅寄也不因播种而生故曰旅今字书作橹音吕古字通按尗与菽同】五凤皇见【后汉书光武帝纪建武十七年有丨丨丨丨于颍川之郏县注凤髙八尺五彩羣鸟并从行列葢地数顷停一十七日】祥符显庆太史撰集【后汉书光武帝纪中元元年有赤草生于水崖郡国频上甘露羣臣奏言地祗灵应而朱草萌生丨丨丨丨宜令丨丨丨丨以来世注朱草日生一叶至十五日以后日落一叶周而复始】郁郁葱葱【后汉书光武帝纪论后望气者蘓伯阿为王莽使至南阳遥望见舂陵郭唶曰气佳哉丨丨丨丨然注唶叹也音子夜反】合图书者数百千所【后汉书章帝纪论郡所上符瑞丨于丨丨丨丨丨丨丨】岳修贡川效珍【后汉书班固寳鼎诗丨丨丨兮丨丨丨吐金景兮歒浮云注歊气出貌音火骄反】白雉素乌【后汉书班固白雉诗啓灵篇兮披瑞圗获丨丨兮效丨丨】缁文皓质黄辉采鳞【后汉书班固凤凰来仪集羽族于观魏肉角驯毛宗于外囿扰丨丨丨丨于郊升丨丨丨丨于沼注肉角谓麟也缁文皓质谓驺虞也黄辉采鳞谓黄龙也】朝夕坰牧日月邦畿【后汉书班固若乃嘉谷灵草竒兽神禽应图合牒穷祥极瑞者丨丨丨丨丨丨丨丨卓荦乎方州羡溢乎要荒】素雉朱乌【后汉书班固昔姬有丨丨丨丨元秬黄之事耳君臣动色左右相趋济济翼翼峨峨如也】数荚阶除系风扇暑【魏志文帝纪注徳侪先皇功侔太古河龙洛龟凌波游下丨丨丨丨丨丨丨丨皓兽素禽飞走郊野神钟寳鼎形自旧土灵芝冒沼朱华防渚】神钟【见上】灵芝冒沼朱华荫渚【见上】承福【晋书天文志日下有黄氯三重若抱名曰丨丨人主有吉喜且得地】白雀翔庭【晋书乐志丨丨呈祥素羽眀鲜丨丨舞翼以应仁干】凤鸣朝阳龙翔景云【晋书应贞天垂其象地曜其文嘉禾重颖蓂荚载芬丨丨丨丨丨丨丨丨】舞黄虬【晋书曹毗方将丨丨丨于庆云招仪凤于灵山流玉醴乎华闼秀芝草于庭前】雕气降雰珍露呈味【宋书礼志丨丨丨丨于宫榭丨丨丨丨于禁林嘉禾积瑞于殿甍连理合榦于园籞】天岱发灵宗河开寳【宋书礼志邉帛絶书爟光弛烛丨丨丨丨丨丨丨丨】衮甲霜味【宋书礼志丨丨丨丨翾舞川肆】雪趾青毳元文朱防【宋书礼志丨丨丨丨丨丨丨丨日月郊甸择木弄音】谷动神音山传称响【宋书礼志天降祥夀固皇根丨丨丨丨丨丨丨丨】连理映阜【宋书乐志丨丨丨丨鸣凤栖柯同归放勲义葢山河】鸣鸠丹黄【宋书乐志交交丨丨或丨或丨乐我君恵振羽来翔】鹿毳霜鲜【宋书乐志帝圗凝逺瑞羙昭宣济流月镜丨丨丨丨】观毓花蘂楼凝景云【宋书乐志江波澈映石柏开文丨丨丨丨丨丨丨丨】白乌三获甘液再呈【宋书乐志丨丨丨丨丨丨丨丨嘉穟表沃连理协成】合璧连珠【宋书符瑞志尧在帝位七十年日月如丨丨五星如丨丨】荣光出河【宋书符瑞志丨丨丨丨休气四塞】歴荚数朝倚扇清庖【宋书符瑞志昔在放勲丨丨丨丨降及重华丨丨丨丨】祯图瑞典【宋书符瑞志焕炳丨丨昭晰丨丨】鸳出丹穴鹦起西厢【宋书符瑞志丨丨丨丨丨丨丨丨白鹿逾海素鸟越江】文驺俪迹【宋书符瑞志白雀集苞丹凤栖郊丨丨丨丨嘉颖擢苗】丹甑【宋书符瑞志丨丨五谷丰熟则出】青邱狐丹穴鸟【宋书临川王道规嘉祥累仍福应尤盛丨丨之丨丨丨之丨栖阿阁游禁园】月晷呈祥干维效气【宋书谢荘丨丨丨丨丨丨丨丨赋景河房承灵天驷】秬草腾芳【齐书髙帝纪丨丨丨丨于郊园景星垂晖于清汉】卿烟玉露嘉穟芝英【齐书髙帝纪丨丨丨丨旦夕藻丨丨丨丨晷刻呈茂】五光【齐书髙帝纪丨丨来仪于轩庭九穗含芳于郊牧】非云如醴【齐书萧颖胄传丨丨丨丨之祥白质黒章之瑞】闲田生稻【梁书元帝纪野蚕自绩何谢沤丝丨丨丨丨宁殊雨粟】青云浮雒【梁书江淹方今圣歴钦眀天下乐业丨丨丨丨荣光塞河】河龙瑞唐天马祯汉【梁书张率见丨丨之丨丨曯丨丨之丨丨】栖阁游庭抱仁含信【陈书髙祖纪阳光合魄曜象呈晖丨丨丨丨丨丨丨丨】双橘连理【南史宋孝武帝纪芳香琴堂有丨丨丨丨改芳香琴堂为连理堂】华雪【南史宋孝武帝纪大明五年春正月戊午朔丨丨降散为六出上悦以为瑞】嘉合蔕【魏书世祖纪丨丨丨丨生于中山野木连理植于魏郡】气晼【魏书髙祖纪天贶具臻地瑞并应风和丨丨天人交协】嘉谷秀町素文表石【魏书髙闾祯并应福禄来格丨丨丨丨丨丨丨丨】三吴鲮鲤【魏书髙祐兖州东郡吏获一异兽献之京师时人咸无识者诏以问祐祐曰此是丨丨所出厥名丨丨余域悉无今我获之吴楚之地其有归国者乎】龙麟云凤【魏书张彞修造益民之竒丨丨丨丨之瑞卑宫爱物之仁释网改祝之泽】黄光洞照【魏书灵徴志太平真君二年七月天有丨丨丨丨佥谓荣光也】黄气成抱【魏书灵徴志太昌元年日初出有大丨丨丨丨】日月珠连风雨玉烛【周书眀帝纪诏曰夫天不爱寳地称表瑞莫不威凤巢阁圗龙曜沼岂直丨丨丨丨丨丨丨丨】触石揺林游园鸣阁【隋书髙祖纪祥风嘉气丨丨丨丨瑞兽异禽丨丨丨丨】桃区一岭尽是琉璃【隋书礼仪志宫城之内及在山谷石变为玉不可胜数丨丨丨丨丨丨丨丨黄银出于神山碧玉生于瑞巘】黄银神山碧玉瑞巘【见上】野鹅神鹿【隋书礼仪志丨丨降天仍住池沼丨丨入苑频赐引导】景星出翼非云入吕【隋书音乐志四奥宅心九畴还叙丨丨丨丨丨丨丨丨】露甘泉白云郁河清【隋书音乐志丹书入告元玉来呈丨丨丨丨丨丨丨丨】文昌似珠太史如镜【隋书音乐志丕哉驭帝箓郁矣当天命方定五云官先齐八风令丨丨气丨丨丨丨河丨丨】紫微动凤凰驯【隋书音乐志百灵咸仰徳千年一圣人书成丨丨丨律定丨丨丨】荣河献箓温洛呈图【隋书天文志丨丨丨丨丨丨丨丨六文摛范三光宛备】狎素游赪团膏潄醴【隋书许善心传川岳展异幽眀效灵丨丨丨丨丨丨丨丨】足足怀仁般般扰义【隋书许善心丨丨丨丨丨丨丨丨祥祐之来若此升隆之化若彼】祥圗瑞史【隋书许善心丨丨丨丨赫赫眀眀】山祗吐秘河灵运寳【隋书许善心焕发王防昭彰帝道御地七神飞天五老丨丨丨丨丨丨丨丨】寳贶【北史隋越王侗加以丨丨毕集灵瑞咸臻制礼作乐移风易俗】凉州瑞石【旧唐书太宗纪贞观十七年十一月以丨丨获丨丨曲赦凉州并録京城及诸州系囚多所原宥】彩云浮空白鹤前引【旧唐书肃宗纪上初发平凉有丨丨丨丨丨丨丨丨出军之后有黄龙自上所憇屋腾空而去】麟来鹿环【旧唐书宪宗纪东川观察使潘孟阳奏龙州武安县嘉禾生有麟食之丨之丨羣丨丨之光彩不可正视使画工图之以献】洊臻狎委【旧唐书礼仪志陛下承天理物至道事神羙瑞嘉祥丨丨丨丨】五灵百寳【旧唐书礼乐志丨丨丨丨日来月集】黒章扰囿赤字浮河【旧唐书音乐志丨丨丨丨丨丨丨丨功宣载籍徳被咏歌】仁兽游梁【旧唐书音乐志武陈七徳刑设三章祥禽巢阁丨丨丨丨】连理麦【宋史神宗纪安州临江军产芝及丨丨丨】日含王字【宋史天文志至徳之萌日月如连璧君有道则丨丨丨丨】五星聚奎【宋史天文志干徳五年三月丨丨如连珠丨于丨娄之次】孔林得芝【宋史五行志大中祥符元年遣王钦若祭文宣王庙于丨丨丨丨五株色黄紫如云色及人带冠冕之状】条支雀来頴川雉至【宋史律厯志宋道之隆兴得金天之正气试以瑞应言之则丹徒贡白鹿姑蘓进白龟丨丨之丨丨丨丨之丨丨皆金符之至验也】金符至验【见上】含誉润泽【宋史律厯志朝祀于太清宫有星曰丨丨其色黄而丨丨】垂露腾文【宋史乐志元穹眷懐寳符申锡丨丨丨丨粲然灵迹】凤仪金奏龙负寳圗【宋史乐志螭阶聊载笔纪瑞轶黄虞丹丨丨丨丨黄丨丨丨丨】寳瑞丰融【宋史乐志王制钜丽丨丨丨丨】云蒸川増【宋史乐志缛仪既登寳册既膺喜洽祥流丨丨丨丨】黄鹦鹉【宋史王着亳州献紫芝郓城获白兎陇州贡丨丨丨着献颂因以规諌太宗下诏褒之】进獬豸【金史熙宗纪太原路丨丨丨并瑞麦】蚕成锦叚【金史章宗纪平晋县民利通家丨自丨丨丨长七尺一寸五分濶四尺九寸诏赐绢十匹】角端见【元史太祖纪十九年帝至东印度国丨丨丨班师】寳鼎天予【刘向説苑孝武皇帝时汾阴得寳鼎羣臣贺得周鼎侍中吾邱夀王曰天昭有徳丨丨自至此丨所以丨汉乃汉鼎非周鼎也上曰善羣臣皆称万嵗】凤栖帝梧【刘向説苑黄帝斋于中宫凤乃蔽日而降黄帝降自东阶西面啓首曰皇天降兹敢不承命于是丨乃遂集东囿食帝竹实丨丨丨树终身不去】三苖一秀【刘向説苑成王时有丨丨贯桑而生同为丨丨大几盈车民得而上之成王成王问周公此何也周公曰三苖同秀为一意天下其和而为一乎】蓂荚夹阶【王充论衡古者丨丨丨丨而生朔日一荚生至十五日而十五荚于十六日日一荚落至月晦荚尽来月朔一荚复生】屈轶生庭【王充论衡太平之时丨丨丨于丨之末若草之状主指佞人】神光灵耀【王充论衡孝宣皇帝祭后土天地之时丨丨丨丨可谓繁盛累积矣】八龙并出【王充论衡今上嗣位嘉徳布流前世龙见不双芝生无二甘露一降而今丨丨丨丨十一芝累生甘露流五县徳恵盛炽故瑞繁伙也】十一芝生【见上】繁伙【见上】酒罇盟盘【王充论衡永平十一年庐江皖侯国有湖皖民小男陈爵陈挺相与钓于湖涯爵见湖涯有丨丨色正黄没水中爵渉水取之滑重不能举挺往助之罇顿衍更为丨丨动行入深渊中复不见挺爵留顾见如钱等正黄数百千枚即共掇摝归示其家父君贤惊曰此黄金也自言于太守太守遣吏收取奉献具言得金状诏书曰视于金价畀贤等金直汉瑞非一金出竒怪故独纪之】玉棓见【王充论衡金玉神寳皆起盛徳为圣王瑞金玉之世故有金玉之应文帝之时丨丨丨金之与玉瑞之最也】松乔粮【王充论衡芝草延年仙者所食往世生出不过一二今并前后凡十一本多获夀考之徴生育丨丨之丨也】仁瑞见【王充论衡东方曰仁龙东方之兽也皇帝圣人故丨丨丨】黒丹【张华博物志和气相感则山出象车泽出神马陵出丨丨江出大贝海出眀珠仁主夀昌民延夀命天下太平】山眀海静【王嘉拾遗记且闻圣人生皆有祥瑞昔者人皇蛇身九首肇自开辟于时日月重轮丨丨丨丨】丹蕖如葢香露成池【王嘉拾遗记神农圣徳所感神芝发其异色灵苗擢其嘉颖陆地丨丨骈生丨丨丨丨滴沥下流丨丨】霞浆【王嘉拾遗记神农圣徳所感时有流云洒液是谓丨丨服之得道后天而老】丹雀衔禾【王嘉拾遗记神农时有丨丨丨九穗丨其坠地者帝乃拾之以植于田】码碯瓮【王嘉拾遗记黄帝时丨丨丨至尧时犹存甘露在其中盈而不竭谓之寳露以班赐羣臣舜迁寳瓮于衡山之上故衡山有寳露台】寳露【见上】玉版金璧【王嘉拾遗记帝尧在位圣徳光洽河洛之濵得丨丨方尺圗天地之形又获丨丨之瑞文字炳列记天地造化之始】泽谷白泉【顾野王玉符瑞圗王者得礼制则丨丨之丨丨出饮之使人长夀】一日十瑞【任昉述异记尧为仁君丨丨丨丨宫中刍化为禾凤凰止于庭神龙见于宫沼歴草生阶宫禽五色鸟化白神木生莲箑蒲生厨景星耀于天甘露降于地是谓十瑞】天雨稻【任昉述异记大禹时丨丨丨古诗云安得天雨稻饲我天下民】定国寳一十二【叚成式酉阳杂俎代宗即位日庆云见黄气抱日楚州献丨丨丨丨丨丨一曰元黄形如笏长八寸有孔辟人间兵疫二曰玉鸡毛白玉也王者以孝理天下则见三曰谷璧白玉也如粟粒无雕镌之迹王者得之五谷丰熟四曰西王母白环二枚所在处外国归服五曰阙名六曰如意寳珠大如鸡卵七曰红靺鞨大如巨栗八曰琅玕珠二枚九曰玉玦形如玉环四分缺一十曰玉印大如半手理如鹿形入印中十一曰皇后采桑钩细如箸屈其末十二曰雷公石斧形无孔诸寳寘之日中皆白气连天】苍乌至【孙氏瑞应圗文王时见丨丨王孝悌则丨一本曰贤君修行孝慈被于万姓不好杀生则来】白鸠来【孙氏瑞应圗丨丨成汤时丨王者养耆老尊道徳不失旧则至一本成王时来至】白马朱鬛【孙氏瑞应圗王者贵人而贱货则丨丨丨丨又云车马有节则见】平露如葢【孙氏瑞应圗丨丨者丨丨生于庭似四方之政王者不私人以官则四方之政平若东方政不平则西低北方政不平则南低西方政不平则东低南方政不平则北低】瑞物十三种【邵氏闻见后録仁皇帝幸天章阁召两府以下观丨丨丨丨丨一瑞石文曰赵二十一帝二瑞石文曰真君王万嵗三瑞木曰大运宋隠起成文四七星珠五金山重二十余斤六丹砂山重十余斤七马金蹄八软石九白石乳花十瑞木左右异色十一瑞竹一节有二并生其中十二龙卵有紫斑而小十三凤卵色白而大】银瓮【叶廷珪海録辟事瑞应圗云王者宴不及醉刑罚中则丨丨出焉】珊瑚钩【叶廷珪海録碎事瑞应圗云王者恭信则丨丨丨见】梢云【叶廷珪海録碎事江赋丨丨冠其防注孙氏瑞应图曰梢云瑞云也人君徳至则出若树木梢梢然也】頳茎素毳并柯共穂【叶廷珪海録碎事顔延年诗序丨丨丨丨丨丨丨丨之瑞史不絶书栈山航海逾沙轶漠之贡府无虚月】
