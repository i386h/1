<!-- { "loadSidebar": true } -->
　　【去海十里有五王并覊属扶南顿逊之东界通交州其西界接天竺安息徼外诸国往还交市所以然者顿逊廻入海中千余里涨海无崖岸船舶未曾得迳过也其市东西交会日有万余人珍物宝货无所不有又有丨丨似安石榴采其花汁停瓮中数日成酒】长颈王【梁书扶南国传又有毗骞国去扶南八千里传其王身长丈二头长三尺自古来不死莫知其年王神圣国中人善恶及将来事王皆知之是以无敢欺者南方号曰丨丨丨国俗有室屋衣服噉粳米其人言语小异扶南有山出金金露生石上无所限也国法刑罪人并于王前噉其肉国内不受估客有往者亦杀而噉之是以商旅不敢至王常楼居不血食不事鬼神其子孙生死如常人唯王不死扶南王数遣使与书相报答常遗扶南王纯金五十人食器形如圆盘又如瓦塸名为多罗受五升又如椀者受一升王亦能作天竺书可三千言说其宿命所由与佛经相似并论善事】能作天竺书【见上】树生火中【梁书扶南国传又传扶南东界即大涨海海中有大洲洲上有诸薄国国东有马五洲复东行涨海千余里至自然大洲其上有丨丨丨丨洲左近人剥取其皮纺绩作布极得数尺以为手巾与焦麻无异而色微青黑若小垢洿则投火中复更精洁或作灯炷用之不知尽】俗事天神二靣四手四面八手【梁书扶南国传丨丨丨丨天神以铜为像丨丨者丨丨丨丨者丨丨手各有所持或小儿或鸟兽或日月其王出入乘象嫔侍亦然王坐则偏踞翘膝垂左膝至地以白叠敷前设金盆香鑪于其上】土气暑热如中国之盛夏【梁书婆利国传婆利国在广州东南海中洲上去广州二月日行国界东西五十日行南北二十日行有一百三十六聚丨丨丨丨丨丨丨丨丨丨谷一嵗再熟草木常荣海出文螺紫贝有石名蚶贝罗初采之柔软及刻削为物干之遂大坚彊其国人披吉贝如帊及为都缦王乃用班丝布以璎珞绕身头着金冠髙尺余形如弁缀以七宝之饰带金装剑偏坐金髙坐以银蹬支足侍女皆为金花杂宝之饰或持白眊拂及孔雀扇王出以象驾舆舆以杂香为之上施羽葢珠帘其导从吹螺击鼓】一百三十六聚【见上】谷一岁再熟草木常荣【见上】在天地之中【梁书中天竺国传人民敦厖土地饶沃其王号茂论所都城郭水泉分流绕于渠壍下注大江其宫殿皆雕文镂刻街曲市里屋舎楼观钟鼓音乐服饰香华水陆通流百贾交防竒玩珍玮恣心所欲左右嘉维舍卫叶波等十六大国去天竺或二三千里共尊奉之以为丨丨丨丨丨也】止有鬼神及龙居之【梁书师子国传师子国天竺旁国也其地和适无冬夏之异五谷随人所种不须时节国旧无人民丨丨丨丨丨丨丨丨诸国商估来共市易鬼神不见其形但出珍宝显其所堪价商人依价取之诸国人闻其土乐因此竞至或有停住者遂成大国】固麻檐鲁【梁书百济传号所治城曰丨丨谓邑曰丨丨如中国之言郡县也其国有二十二檐鲁皆以子弟宗族分据之】语言待百济而后通【梁书新罗传其俗呼城曰健牟罗其邑在内曰啄评在外曰邑勒亦中国之言郡县也国有六啄评五十二邑勒土地肥美宜植五谷多桑麻作缣布服牛乘马男女有别其官名有子贲旱支壹旱支齐旱支谒旱支壹吉支竒贝旱支其冠曰遗子礼曰尉解袴曰柯半靴曰洗其拜及行与髙丽相类无文字刻木为信丨丨丨丨丨丨丨丨焉】健牟罗【见上】啄评邑勒【见上】自云太伯之后【梁书倭传倭者丨丨丨丨丨丨俗皆文身】大蛇吞兽【梁书倭传有兽如牛名山鼠又有丨丨丨此丨蛇皮坚不可斫其上有孔乍开乍闭时或有光射之中蛇则死矣】文直者贵文小者贱【梁书文身国传文身国在倭国东北七千余里人体有文如兽其额上有三文丨丨丨丨丨丨丨丨土俗欢乐物丰而贱行客不赍粮有屋宇无城郭其王所居饰以金银珍丽绕屋为壍广一丈实以水银雨则流于水银之上市用珍宝犯轻罪者则鞭杖犯死罪则置猛兽食之有枉则猛兽避而不食经宿则赦之】绕屋为壍实以水银【见上】土多扶桑故以为名【梁书扶桑国传扶桑国者齐永元元年其国有沙门慧深来至荆州説云扶桑在大汉国东二万余里地在中国之东其丨丨丨丨丨丨丨丨扶桑叶似桐而初生如笋国人食之实如梨而赤绩其皮为布以为衣亦以为绵作板屋无城郭有文字以扶桑皮为纸无兵甲不攻战】其衣色随年改易【梁书扶桑国传国王行有鼓角导从丨丨丨丨丨丨丨甲乙年青丙丁年赤戊巳年黄庚辛年白壬癸年黑有牛角甚长以角载物至胜二十斛车有马车牛车鹿车国人养鹿如中国畜牛以乳为酪有桑梨经年不壊多蒲桃其地无铁有铜不贵金银市无租估】养鹿如畜牛【见上】入水则娠【梁书东夷传扶桑东千余里有女国容貎端正色甚洁白身体有毛发长委地至二三月竞丨丨丨任丨六七月产子女人胸前无乳项后生毛根白毛中有汁以乳子一百日能行三四年则成人矣见人惊避偏畏丈夫食咸草如禽兽咸草叶似邪蒿而气香味咸】人身狗头其声如吠【梁书东夷传天监六年有晋安人渡海为风所飘至一岛登岸有人居止女则如中国而言语不可晓男则丨丨而丨丨丨丨丨丨其食有小豆其衣如布筑土为墙其形圆其户如窦云】兽有两脚骆驼野驴有角【梁书滑国传元魏之居桑干也滑犹为小国属芮芮后稍彊大征其旁国波斯盘盘罽賔焉耆龟兹疎勒姑墨于阗句盘等国开地千余里土地温暖多山川树木有五谷国人以麨及羊肉为粮其丨丨师子丨丨丨丨丨丨丨丨人皆善射着小袖长身袍用金玉为带女人被裘头上刻木为角长六尺以金银饰之少女子兄弟共妻无城郭氊屋为居东向开户其王坐金牀随太岁转与妻并坐接客无文字以木为契与旁国通则使旁国胡为胡书羊皮为纸无职官事天神火神每日则出户祀神而后食】王坐金牀随太岁转【见上】羊皮为纸【见上】玉河【梁书于阗国传其地多水潦沙石气温宜稻麦蒲栁有水出玉名曰丨丨其治曰西山城有屋室市井蓏菜蔬与中国等尤敬佛法王所居室加以朱畵王冠金帻如今胡公防与妻并坐接客国中妇人皆辫发衣裘袴其人恭相见则跪其跪则一膝至地书则以木为笔札以玉为印国人得书戴于首而后开札】国人得书戴于首而后开札【见上】中有鹫鸟噉羊【梁书波斯国传波斯国其先有波斯匿王者子孙以王父字为氏因为国号有城周回三十二里城髙四丈皆有楼观城内屋宇数百千间城外佛寺二三百所西去城十五里有土山山非过髙其势连接甚逺丨丨丨丨丨丨土人极以为患国中有优鉢昙花鲜华可爱出龙驹马咸池生瑚树长一二尺亦有琥珀马脑眞珠玫防等国内不以为珍市买用金银】日子河伯外孙【魏书髙句丽传髙句丽先出夫余王尝得河伯女因闭于室中为日所照引身避之日影又逐既而孕生一卵大如五升夫余王弃之与犬犬不食与豕豕不食弃于路牛马避之弃之野众鸟以毛茹之夫余王割剖之不能破遂还其母母以物裹之置于暖处有一男破殻而出及其长也字曰朱蒙其俗言朱者善射也夫余人以朱非人所生将有异志请除之王不听命之养马朱每私试知有善恶骏者减食令瘦驽者善养令肥夫余王以肥者自乘以痩者给朱后狩于田以朱善射限之一矢朱虽矢少殪兽甚多夫余之臣又谋杀之朱母隂知告朱曰国将害汝以汝才略宜适四方朱乃与乌引乌违等二人弃夫余东南走中道遇一大水欲济无梁夫余人追之甚急朱告水曰我是丨丨丨丨丨丨今日逃走追兵及如何得济于是鱼鳖并浮为之成桥朱得渡鱼鳖乃解追骑不得渡朱遂至普述水遇见三人其一人着麻衣一人着纳衣一人着水藻衣与至纥升骨城遂居焉号曰髙句丽因以髙为氏】平壤城【魏书髙句丽传遣员外散骑侍郎李敖拜琏为都督辽海诸军事征东将军领防东夷中郎将辽东郡开国公髙句丽王敖至其所居丨丨丨访其方事云辽东南一千余里东至栅城南至小海北至旧夫余民户参倍于前魏时其地东西二千里南北一千余里民皆土著随山谷而居衣布帛及皮土田薄塉蚕农不足以自供故其人节饮食其俗媱好歌舞夜则男女羣聚而戏无贵贱之节然洁净自喜其王好治宫室其官名有谒奢太奢大兄小兄之号头着折风其形如弁旁揷鸟羽贵贱有差】谒奢太奢大兄小兄【见上】头着折风【见上】盐生树上【魏书勿吉传勿吉国在髙句丽北旧肃愼国也其国无牛有车马佃则偶耕车则歩推有粟及麦穄菜则有葵水气醎凝丨丨丨丨亦有盐池多防无羊嚼米酝酒饮能至醉妇人则布裙男子防犬皮裘初婚之夕男就女家执女乳而罢便以为定仍为夫妇】嚼米酝酒饮能至醉【见上】执乳为定【见上】夏则城居冬逐水草【魏书失韦传失韦国在勿吉北千里颇有粟麦及穄唯食猪鱼养牛马俗又无羊丨丨丨丨丨丨丨丨亦多貂皮丈夫索发用角弓其箭尤长女妇束发作义手髻其国少窃盗盗一徴三杀人者责马三百匹男女悉衣白鹿皮襦袴有酿酒俗爱赤珠为妇人饰穿挂于颈以多为贵女不得此乃至不嫁】叉手髻【见上】男女悉衣白鹿皮襦袴【见上】赤珠挂颈以多为贵【见上】嫁娶之际以青氊为上服【魏书契丹传熙平中契丹使人祖眞等三十人还灵太后以其俗丨丨丨丨丨丨丨丨丨丨人给青氊两匹赏其诚欵之心余依旧式朝贡至齐受禅常不絶】绳髪皮服以珠为饰【魏书乌洛侯传乌洛侯国在地豆于之北去代都四千五百余里其土下湿多雾气而寒民冬则穿地为室夏则随原阜畜牧多豕有谷麦无大君长部落莫弗皆世为之其俗丨丨丨丨丨丨丨丨民尚勇不为奸窃故慢藏野积而无寇盗好猎射乐有箜篌木槽革面而施九其国西北有完水东北流合于难水其地小水皆注于难东入于海又西北二十日行有于已尼大水所谓北海也】慢藏野积而无宼盗【见上】号妻为恪尊【魏书吐谷浑传伏连筹死子夷吕立始自号为可汗居伏俟城在青海西十五里虽有城郭而不居恒处夸庐随水草畜牧其地东西三千里南北千余里官有王公仆射尚书及郎将将军之号夸吕椎髻眊珠以皂为防坐金师子牀丨其丨丨丨丨衣织成裙披锦大袍辫发于后首戴金花冠其俗丈夫衣服略同于华夏多以罗羃为冠亦以缯为防妇人皆贯珠贝束髪以多为贵兵器有弓刀甲矟国无常赋须则税富室商人以充用焉】不识五谷唯食鱼及苏子【魏书吐谷浑传吐谷浑北有乙弗勿敌国风俗与吐谷浑同丨丨丨丨丨丨丨丨丨丨苏子状若中国枸杞子】体轻工走【魏书吐谷浑传北又有阿兰国与鸟兽同不知鬬战忽见异人举国便走土无所出大养羣畜丨丨丨丨逐之不可得】以女为主【魏书吐谷浑传北又有女王国丨丨丨丨】其屋织犛牛尾及羖羊毛覆之【魏书宕昌传宕昌者其先葢三苖之周时与庸蜀微卢等八国从武王灭商汉有先零烧当等世为边患其地东接中华西通西域南北数千里姓别自为部落酋帅皆有地分不相统摄宕昌即其一也俗皆土著居有屋宇丨丨丨丨丨丨丨丨丨丨丨丨国无法令又无徭赋惟战伐之时乃相屯聚不然则各事生业不相往来皆衣裘褐收养犛牛羊豕以供其食父子伯叔兄弟死者即以继母叔母及嫂弟妇等为妻俗无文字但候草木荣落记其岁时三年一相聚杀牛羊以祭天有梁懃者世为酋帅得豪心乃自称王焉】各事生业不相往来【见上】候草木荣落记其岁时【见上】出赤盐白盐【魏书髙昌传国有八城皆有华人地多石碛气候温暖厥土良沃谷麦一嵗再熟宜蚕多五果又饶漆有草名羊刺其上生蜜而味甚佳引水溉田丨丨丨其味甚美复有丨丨其形如玉髙昌人取以为枕贡之中国多蒲萄酒俗事天神兼信佛法国中羊马牧在隠僻处以避寇非贵人不知其处北有赤石山七十里有贪污山夏有积雪此山北铁勒界也】俗事天神兼信佛法【见上】羊马牧在隐僻处非贵人不知【见上】阿謩阿阿夷阿等【魏书獠传獠者葢南蛮之别种自汉中逹于卭筰川洞之间所在皆有种类甚多散居山谷略无氏族之别又无名字所生男女惟以长幼次第呼之其丈夫称丨丨丨丨妇人丨丨丨丨之类皆语之次第称谓也依树积木以居其上名曰干兰干兰大小随其家口之数往往推一长者为王亦不能逺相统摄父死则子继若中国之贵族也獠王各有鼓角一双使其子弟自吹击之好相杀害多不敢逺行能卧水防持刀刺鱼其口嚼食并鼻饮】干兰【见上】能卧水底持刀刺鱼【见上】鼻饮【见上】十六国四域【魏书西域传西域自汉武时五十余国后稍相并至太延中为丨丨丨分其地为丨丨自葱岭以东流沙以西为一域葱岭以西海曲以东为一域者舌以南月氏以北为一域两海之间水泽以南为一域内诸小渠长葢以百数其出西域本有二道后更为四出自玉门度流沙西行二千里至鄯善为一道自王门度流沙北行二千二百里至车师为一道从莎车西行一百里至葱岭葱岭西一千三百里至伽倍为一道自莎车西南五百里葱岭西南一千三百里至波路为一道焉】老驼知风【魏书且末传且末西北有流沙数百里夏日有热风为行旅之患风之所至唯丨丨豫丨之即鸣而聚立埋其口鼻于沙中人每以为亦即将氊拥蔽鼻口其丨迅驶斯须过尽若不防者必至危毙】产子非六指不育【魏书疏勒传人手足皆六指丨丨丨丨丨者即丨丨】老子化胡成佛之所【魏书于阗国传俗重佛法寺塔僧尼甚众王尤信尚每设斋日必亲自洒扫馈食焉城南五十里有赞摩寺即昔罗汉比邱卢旃为其王造覆盆浮图之所石上有辟支佛跣处双迹犹存于阗西五里有比摩寺云是丨丨丨丨丨丨丨丨】山有膏服之发齿落更生【魏书龟兹国传其国西北大丨中丨如丨者流出成川行数里入地如防糊甚臭丨丨丨丨已丨者能令丨丨病人服之皆愈】醍醐涂发【魏书悦般传其风俗言语与髙车同而其人清洁于胡俗剪发齐眉以醍醐涂之昱昱然光泽日三澡潄然后饮食其国南界有火山山傍石皆燋镕流地敷十里乃凝坚人取为药即石流黄也】日三澡潄然后饮食【见上】火山【见上】狗国【魏书悦般传与蠕蠕结好其王尝将数千人入蠕蠕国欲与大檀相见入其界百余里见其部人不浣衣不绊发不洗手妇人舌防器物王谓其从臣曰汝曹诳我入此丨丨中乃驰还大檀遣骑追之不及自是相仇讐数相征讨】能作霖雨狂风大雪及行潦【魏书悦般传眞君九年遣使朝献并送幻人称能割人喉脉令断击人头令骨陷皆血出或数升或盈斗以草药内其口中令嚼咽之须臾血止养疮一月复常又无痕瘢世祖疑其虚乃取死罪囚试之皆验云中国诸名山皆有此草乃使人受其术厚遇之又言其国有大术者蠕蠕来抄掠术人丨丨丨丨丨丨丨丨丨丨丨蠕蠕冻死漂亡者十二三】幻人【见上】角防【魏书嚈哒传其俗兄弟共一妻夫无兄弟者其妻戴一丨丨若有兄弟者依其多少之数更加角焉衣服类加以缨络头皆剪发其语与蠕蠕髙车及诸胡不同】女与天【魏书髙车传髙车葢古赤狄之余种也初号为狄歴北方以为勑勒诸夏以为髙车丁零其语略与匈奴同而时有小异或云其先匈奴之甥也其种有狄氏表纥氏斛律氏解批氏防骨氏异奇斤氏俗云匈奴单于生二女姿容甚美国人皆以为神单于曰吾有此丨安可配人将以丨丨乃于国北无人之地筑髙台置二女其上曰请天自迎之经三年其母欲迎之单于曰不可未彻之间耳复一年乃有一老狼昼夜守台嘷呼因穿台下为空穴经时不去其小女曰吾父处我于此欲以与天而今狼来或是神物天使之然将下就之其姊大惊曰此是畜生无乃辱父母也妹不从下为狼妻而产子后遂滋繁成国故其人好引声长歌又似狼嘷】好引声长歌似狼嘷【见上】鸟了帅【隋书流求传流求国居海岛之中当建安郡东水行五日而至土多山洞其王姓欢斯氏名渴剌兜不知其由来有国世数也彼土人呼之为可老羊妻曰多拔茶所居曰波罗檀洞堑栅三重环以流水树棘为藩王所居舍其大一十六间雕刻禽兽多鬬镂树似橘而叶宻条纤如发然下垂国有四五帅统诸洞洞有小王徃往有村村有丨丨丨并以善战者为之自相树立主一村之事男女皆以白纻绳纒髪从项后盘绕至额其男子用鸟羽为冠装以珠贝饰以赤毛形制不同妇人以罗纹白布为防其形方正织鬬镂皮并杂毛以为衣制裁不一缀毛螺为饰杂色相间下垂小贝其声如佩缀珰施钏悬珠于颈织藤为笠饰以毛羽有刀矟弓箭剑铍之属其处铁刃皆薄小多以骨角辅助之编纻为甲或用熊豹皮王乘木兽命左右轝之而行导从不过十数人小王乘机镂为兽形】王乘木兽【见上】呼名而饮【隋书流求传凡有宴会执酒者必待丨丨丨后丨上王酒者亦呼王名】门悬金花铃毦【隋书赤土传居僧祗城有门三重相去各百许歩每丨图畵飞仙仙人菩萨之象丨丨丨丨丨妇人数十人或奏乐或捧金花又饰四妇人容饰如佛塔边金刚力士之状夹门而立门外者持兵仗门内者执白拂夹道垂素网缀花王宫诸屋悉是重阁北户北面而坐三重之榻衣朝霞布冠金花冠垂杂寳缨络四女子立侍左右兵卫百余人王榻后作一木龛以金银五香木杂钿之龛后悬一金光熖夹榻又树二金镜镜前并陈金瓮瓮前各有金香鑪当前置一金伏牛牛前树一宝葢左右皆有宝扇婆罗门等数百人东西重行相向而坐其官有萨陁迦逻一人陁拏逹义一人迦利宻迦三人共掌政事但罗末帝一人掌刑法每城置那邪迦一人鉢帝十人其俗皆穿耳翦发无跪拜之礼以香油涂身其俗敬佛尤重婆罗门妇人作髻于项后男女通以朝霞朝云杂色布为衣豪富之室恣意华靡唯金鏁非王赐不得服用每嫁婚择吉日女家先期五日作乐饮酒父执女手以授壻七日乃配焉既娶即分财别居唯少子与父居】金鏁非王赐不得服用【见上】以右手为净左手为秽【隋书眞腊传性气捷劲居处器物颇类赤土丨丨丨丨丨丨丨丨丨每旦澡洗以杨枝净齿读诵经咒又澡洒乃食食罢还用杨枝净齿又读经咒饮食多酥酪沙糖秔粟米饼欲食之时先取杂肉羮与饼相和手擩而食之】杨枝净齿【见上】善投轮刀【隋书婆利传婆利国自交趾浮海南过赤土丹丹乃至其国国界东西四月行南北四十五日行王姓刹利邪伽名防滥那婆官曰独诃邪挐次曰独诃氏挐国人丨丨丨丨其大如镜中有窍外锋如锯逺以投人无不中】金聚【隋书女国传女国在葱岭南其国代以女为王王姓苏毗字末羯在位二十年女王之夫号曰丨丨不知政事国内丈夫唯以征伐为务山上为城方五六里人有万家王居九层之楼侍女数百人五日一聼朝复有小女王共知国政其俗妇人轻丈夫而性不妬忌男女皆以彩色涂面而一日中或数度变改之人皆披髪以皮为鞋课税无常气候多寒以射猎为业出鍮石朱砂麝香犛牛骏马蜀马尤多盐恒将盐向天竺兴贩其利数倍亦数与天竺党项战争其女王死国中厚敛金钱求死者族中之贤女二人一为女王次为小王贵人死剥皮以金屑和骨肉置于瓶内而埋之经一年又以其皮肉内于铁器埋之俗事阿修罗神又有树神岁初以人祭或用狝猴祭毕入山祝之有一鸟如雌雉来集掌上破其腹视之有众粟则年丰沙石则有灾谓之鸟卜】小女王【见上】彩色涂面一日数变【见上】鸟卜【见上】傅金屑于须上【隋书波斯传王着金花冠坐金师子座丨丨丨丨丨丨以为饰衣锦袍加璎珞于其上】顺天神【隋书漕国传漕国在葱岭之北汉时賔国也其王姓昭武字顺逹康国王之宗族都城方四里胜兵者万余人国法严整杀人及贼盗皆死其俗重滛祠葱岭山有丨丨丨者仪制极华金银鍱为屋以银为地祠者日有千余人祠前有一鱼骨有孔中通马骑出入】鱼脊骨孔通马骑出入【见上】笼官【旧唐书韦臯传五年臯遣大将王有道简习精卒以入蕃界与东蛮于故隽州台登北谷大破吐蕃青海腊城二节度斩首二千级生擒丨丨四十五人其投崖谷而死者不可胜计蕃将乞臧遮遮者蕃之骁将也又为边患自擒遮遮城栅无不降数年之内终复隽州】兄弟让国【旧唐书尉迟胜传于阗王珪之长子少嗣位闻安禄山反乃命弟曜行国事自率兵五千赴难国人留胜以少女为质而后行肃宗待之甚厚授特进兼殿中监广德中令还国胜固请留宿卫以本国王授曜诏从之贞元中曜遣使上疏称有国已来代嫡承嗣兄胜既让国请传胜子鋭上乃以鋭为检校光禄卿兼毗沙府长史还胜固辞且曰曜久行国事人皆悦服锐生于京华不习国俗不可遣丨丨丨丨人多称之】列星【旧唐书温彦博传时髙丽遣使贡方物髙祖谓羣臣曰名实之间理须相副髙丽称臣于隋终拒炀帝此亦何臣之有朕敬于万物不欲骄贵但据土宇务共安人何必令其称臣以自尊大可即为诏述朕此懐也彦博进曰辽东之地周为箕子之国汉家之元菟郡耳魏晋以前近在隄封之内不可许以不臣若与髙丽抗礼则四夷何以瞻仰且中国之与夷狄犹太阳之比丨丨理无降尊俯同夷貊髙祖乃止】兴亡以羊马为凖【旧唐书郑元璹传元璹自义寜已来五入蕃充使几至于死者数矣贞观三年又使入突厥还奏曰突厥丨丨唯丨丨丨丨丨今六畜疲羸人皆菜色又其牙内炊饭化而为血徴祥如此不出三年必当复灭太宗然之无几突厥果败】十设十箭五咄五弩【旧唐书突厥沙鉢罗咥利失可汗传以贞观九年上表请婚献马五百疋朝廷惟厚加抚慰未许其婚俄而其国分为十部每部令一人统之号为丨丨每设赐以一箭故称丨丨焉又分十箭为左右厢一厢各置五箭其左厢号丨丨六部落置五大啜一啜管一箭其右厢号为丨丨失毕置五大俟斤一俟斤管一箭都号为十箭其后或称一箭为一部落大箭头为大首领五咄六部落居于碎叶已东五弩失毕部落居于碎叶已西自是都号为十姓部落】黄姓黑姓【旧唐书突厥苏禄传有大首领莫贺逹于都摩度两部落最为强盛百姓分为丨丨丨丨两种互相猜阻】廻旋转防如鹘【旧唐书廻纥传元和四年蔼德曷里禄没弭施合宻里迦可汗遣使改为廻鹘义取丨丨丨丨丨丨也】麦熟为岁首【旧唐书吐蕃传其人或随畜牧而不常厥居然颇有城郭其国都城号为些城屋皆平头髙者至数十尺贵人处于大氊帐名为拂庐寝处污秽絶不栉沭接手饮酒以氊为盘捻麨为椀实以羮酪并而食之多事羱羝之神人信巫觋不知节侯丨丨丨丨丨】拂庐【见上】败北者悬狐尾于其首【旧唐书吐蕃传军令严肃每战前队皆死后队方进重兵死恶病终累代战没以为甲门临阵丨丨丨丨丨丨丨丨丨表其似狐之怯稠人广众必以狥焉其俗耻之以为次死】飞鸟使【旧唐书吐蕃传适有丨丨丨至飞鸟犹中国驿骑也】夏衙【旧唐书吐蕃传元鼎初见赞普于闷惧庐川葢赞普丨丨之所其川在逻娑川南百里臧河之所流也】稻每月一熟【旧唐书堕娑登国传其国种丨丨丨丨丨亦有文字书之于贝叶】水眞腊陆眞腊【旧唐书眞腊国传自神龙已后眞腊分为二半以南近海多陂泽处谓之丨丨丨半以北多山阜谓之丨丨丨】六诏合为一诏【旧唐书南诏传皮逻阁立二十六年诏授特进封越国公赐名曰归义其后破洱河蛮以功防授云南王归义渐强盛余五诏浸弱先是剑南节度使王昱受归义赂奏丨丨丨丨丨丨归义既并五诏服羣蛮破吐蕃之众兵日以骄大每入觐朝廷亦加礼异】金绳牀【旧唐书骠国传其王近适则舁以丨丨丨逺适则乘象嫔姝甚众常数百人其罗城构以砖甃周一百六十里壕岸亦构砖相传本是舍利佛城城内有居人数万家佛寺百余区其堂宇皆错以金银涂以丹彩地以紫鑛覆以锦罽】本是舍利佛城【见上】钱不穿孔【旧唐书泥婆罗传泥婆罗国在吐蕃西其俗剪髪与眉齐穿耳揎以竹筩牛角缀至肩者以为姣丽食用手无匕箸其器皆铜多商贾少田作以铜为丨面文为人背文为马牛丨丨丨衣服以一幅布蔽身日数盥浴以板为屋壁皆雕畵俗重博戏好吹蠡击鼓颇觧推测盈虚兼通历术事五天神镌石为像每日清水浴神烹羊而祭其王那陵提婆身着眞珠玻瓈车渠瑚琥珀缨络耳垂金钩玉珰佩宝装伏突坐狮子牀其堂内散花香大臣及诸左右并坐于地持兵数百列侍其侧宫中有七层之楼覆以铜瓦栏槛楹栿皆饰珠寳楼之四角各悬铜槽下有金龙激水上楼注于槽中从龙口而出状若飞泉那陵提婆之父为其叔父所簒那陵提婆逃难于外吐蕃因而纳焉克复其位遂覊属吐蕃贞观中卫尉丞李义表往使天竺涂经其国那陵提婆见之大喜与义表同出观阿婆沴池周廻二十余歩水恒沸虽流潦暴集烁石焦金未尝增减以物投之即生烟熖悬釜而炊须臾而熟】清水浴神烹羊而祭【见上】金龙激水上楼状若飞泉【见上】阿婆沴池【见上】生子必以石蜜内口中明胶置掌内【旧唐书康国传丨丨丨丨丨丨丨丨丨丨丨丨丨丨欲其成长口尝甘言掌持钱如胶之黏物】进食有毒其鸟輙鸣【旧唐书拂菻传拂防国一名大秦其王冠形如鸟举翼冠及璎珞皆缀以珠宝着锦绣衣前不开襟坐金花牀有一鸟似鹅其毛緑色常在王边倚枕上坐每丨丨丨丨丨丨丨丨其都城叠石为之尤絶髙峻凡有十万余户南临大海城东面有大门其髙二十余丈自上及下饰以黄金光辉灿烂连曜数里自外及王室凡有大门三重列美宝雕饰第二门之楼中悬一大金秤以金丸十二枚属于衡端以日之十二时焉为一金人其大如人立于侧每至一时其金丸輙落铿然发声引唱以纪日时豪厘无失其殿以瑟瑟为柱黄金为地象牙为门扇香木为栋梁其俗无瓦白石为末罗之涂屋上其坚宻光润还如玉石至于盛暑之节人厌嚣热乃引水潜流上徧于屋宇机制巧宻人莫知之观者惟闻屋上泉鸣俄见四檐飞溜悬波如瀑激气成凉风其巧妙如此风俗男子剪发披帔而右袒妇人不开襟锦为头巾家资满亿封以上位有羊羔生于土中其国人其欲萌乃筑墙以院之防外兽取食也然其脐与地连割之则死唯人着甲走马反击鼓以骇之其羔惊鸣而脐絶便逐水草】金丸时【见上】衣前不开襟【见上】屋上泉鸣四檐飞溜【见上】羔生土中【见上】狮子人语【旧唐书大食传大食国本在波斯之西大业中有波斯胡人牧駞于俱纷摩地那之山忽有丨丨丨丨谓之曰此山西有三穴穴中大有兵器汝可取之穴中并有黑石白文读之便作王位胡人依言果见穴中有石及矟刃甚多上有文教其反叛于是紏合亡命渡恒曷水劫夺商旅其众渐盛遂割据波斯西境自立为王波斯拂防各遣兵讨之皆为所败】树上生小儿【旧唐书大食传尝遣人乘船将衣粮入海经八年而未及西岸海中见一方石石上有树干赤叶青丨丨总丨丨丨长六七寸见人皆笑动其手脚头着树其使摘取一枝小儿便死收在大食王宫】号为君子之国【旧唐书新罗传开元二十五年兴光卒诏赠太子太保仍遣左赞善大夫邢璹摄鸿胪少卿往新罗吊祭并册立其子承庆袭父开府仪同三司新罗王璹将进发上制诗序太子以下及百寮咸赋诗以送之上谓璹曰新罗丨丨丨丨丨丨颇知书记有类中华以卿学术善与讲论故选使充此到彼宜阐扬经典使知大国儒教之盛又闻其人多善奕碁因令善碁人率府兵曹杨季鹰为璹之副璹等至彼大为蕃人所敬其国碁者皆在季鹰之下】悉昙章【旧唐书天竺国传其人皆学丨丨丨云是梵天法书于贝多树叶以纪事】夕胹羊髀才熟而曙【唐书天文志骨利干居瀚海之北昼长而夜短既夜天如曛不暝丨丨丨丨丨丨丨丨葢近日出没之所】两戒【唐书天文志初贞观中淳风譔法象志因汉书之二次度数始以唐之州县配焉而一行以为天下山河之象存乎丨丨北戒自三危积石负终南地络之隂东及太华逾河并雷首底柱王屋太行北抵常山之右乃东循塞垣至濊貊朝鲜是谓北纪所以限戎狄也南戒自岷山嶓冢负地络之阳东及太华连商山熊耳外方桐栢自上洛南逾江汉携武当荆山至于衡阳乃东循岭徼逹东瓯闽中是谓南纪所以限蛮夷也】北纪南纪【见上】昼长夜短【唐书地理志骨利干之东室韦之西有鞠部落亦曰祴部落其东十五日行有俞折国亦室韦部落又正北十日行有大汉国又北有骨师国骨利干都播二部落北有小海氷坚时马行八日可度海北多大山其民状貌甚伟风俗类骨利干丨丨而丨丨】西山八国【唐书韦臯传天宝中鲜于仲通下兵南溪道遂闭至是蛮径北谷近吐蕃故臯治复之繇黎州出卭部直云南置清溪关号曰南道乃诏臯统押近界诸蛮丨丨丨丨云南安抚使】月光盛处必得美玉【唐书于阗传有玉河国人夜视丨丨丨丨丨丨丨丨】四楼【五代史四夷附录契丹以其所居为上京起楼其间号西楼又于其东千里起东楼北三百里起北楼南木叶山起南楼往来射猎丨丨之间】人身牛足【五代史四夷附录牛蹄突厥丨丨丨丨其地尤寒水曰葫芦河夏秋氷厚二尺春冬氷彻底常烧器销氷乃得饮】妪厥律【五代史四夷附录丨丨丨其人长大髦头酋长全其发盛以紫囊地苦寒水出大鱼契丹仰食又多黑白黄貂鼠皮北方诸国皆仰足其人最勇邻国不敢侵】捻崖天子【五代史四夷附录沙岭党项牙也其酋曰丨丨丨丨】鸣沙【五代史四夷附录洲南十里丨丨山云冬夏殷殷有声如雷云禹贡流沙也】湿沙止渴【五代史四夷附录仲云者小月支之遗种也自仲云界西始渉碛无水掘地得丨丨人置之胸以丨丨】涝玉【五代史四夷附录河源所出至于阗分为三东曰白玉河西曰绿玉河又西曰乌玉河三河皆有玉而每岁秋水涸国王丨丨然后国人得涝玉】铁林相公【宋史何继筠传子承矩字正则至道元年契丹精骑数千夜袭城下伐鼓纵火以逼楼堞承矩整兵出拒迟明列阵酣战久之斩馘甚众擒其酋所谓丨丨丨丨者契丹遁去】指环为印【宋史外国三佛齐传国中文字用梵书以其王丨丨丨丨】李陵题字处【宋史外国髙昌传次历阿墩族经马騣山望乡台上石龛有丨丨丨丨丨】白衣黑衣【宋史外国大食传其王盆泥未换之前谓之丨丨大食阿蒲罗拔之后谓之丨丨大食】鸦飞不到山【宋史蛮夷传元丰四年熟夷杨光震杀阿讹诏林广与光震同力讨贼乞弟恐复送欵帝以其前后反覆无眞降意督广进师广遂破乐攻城至斗蒲村斩首二千五百级次落婆乞弟乃纳降广盛陈兵以受之对语良乆乞弟疑有变引众遁广帅兵深入防大雨雪浃旬始次老人山山形剑立度黑崖至丨丨丨丨丨】氊车硬寨【辽史百官志辽之先世未有城郭沟池宫室之固丨丨为营丨丨为宫御帐之官不得不谨】白山黑水【金史世纪生女直地有混同江长白山混同江亦号黑龙江所谓丨丨丨丨是也】殿宇沉檀【元史郭侃传至克实宻尔部呼噜苏勒坦降西戎大国也地方八千里父子相传四十二世胜兵数千万侃兵至破其兵七万屠西城又破其东城东城丨丨皆构以丨丨木举火焚之香闻百里】结胸【山海经丨丨国在其西南其为人结匈南山在其东南自此山来虫为蛇蛇号为鱼】虫为蛇蛇为鱼【见上】羽民长颊【山海经丨丨国在其东南其为人长头身生羽一曰在比翼鸟东南其为人丨丨】不死【山海经丨丨民在其东其为人黑色夀不死一曰在穿匈国东】岐舌【山海经海外南经丨丨国在其东一曰在不死民东】交胫穿匈【山海经丨丨国在其东其为人交胫一曰在丨丨东】三身一臂【山海经丨丨国在夏后启北一首而三身丨丨国在其北一臂一目一鼻孔有黄马虎文一目而一手】竒肱【山海经丨丨之国在其北其人一臂三目有隂有阳乘文马】丈夫【山海经丨丨国在维鸟北其为人衣冠带剑】女子【山海经丨丨国在巫咸北两女子居水周之一曰居一门中】不夀者八百岁【山海经轩辕之国在此穷山之际其丨丨丨丨丨丨在女子国北人面蛇身尾交首上穷山在其北不敢西射畏轩辕之邱】天野【山海经在轩辕国北其邱方四蛇相绕此诸丨之丨鸾鸟自歌鳯鸟自舞凤凰卵民食之甘露民饮之所欲自从也百兽相与羣居】鸾鸟自歌凤鸟自舞【见上】长股【山海经丨丨之国在雄常北被发一曰长脚】为人无防【山海经无防之国在长股东丨丨丨丨】深目无肠【山海经丨丨国在其东为人举一手一目在共工台东丨丨之国在深目东其为人长而无肠】聂耳【山海经丨丨之国在无肠国东使两文虎为人两手聂其耳县居海水中及水所出入竒物两虎在其东】据树欧丝【山海经欧丝之野在大踵东一女子跪丨丨丨丨三桑无枝在欧丝东其木长百仞无枝】大人君子【山海经丨丨国在其北为人大坐而削船一曰在邱北奢比之尸在其北兽身人面大耳珥两青蛇一曰肝榆之尸在大人北丨丨国在其北衣冠带剑食兽使二大虎在旁其人好让不争有薫华草朝生夕死一曰在肝榆之尸北】毛民【山海经丨丨之国在其北为人身生毛一曰在元股北】衣鱼食防【山海经元股之国在其北其为人丨丨丨丨使两鸟夹之一曰在雨师妾北】思士不妻思女不夫【山海经有司幽之国帝俊生晏龙晏龙生司幽司幽生丨丨丨丨丨丨丨丨食黍食兽是使四鸟有大阿之山者】卵民【山海经有丨丨之国其民皆生卵】菌人【山海经有葢犹之山者其上有甘柤枝干皆赤黄叶白华黑实东又有甘华枝干皆赤黄叶有青马有赤马名曰三骓有视肉有小人名曰丨丨有南类之山爰有遗玉青马三骓视肉甘华百谷所在】沤鬋【逸周书臣请正东符娄仇州伊虑沤深九夷十蛮越丨丨文身】闟耳贯胸雕题漆齿【逸周书正西昆仑狗国鬼亲枳已丨丨丨丨丨丨离邱丨丨】畱骨之邦【穆天子传天子留骨六师之属天子乃封长肱于黑水之西河是惟鸿鹭之上以为周室主是曰丨丨丨丨】郅支饵石【郭宪洞防记元鼎五年丨丨国贡马肝石百斤常以水银养之内玉柜中金泥封其上国人长四尺惟丨此丨而已半青半白如今之马肝舂碎以和九转之丹服之弥年不饥渴也以之拂髪白者皆黑】乘象入海底取宝【郭宪洞防记吠勒国贡文犀四头状如水兕角表有光因名明犀置暗中有光影亦曰影犀织以为簟如锦绮之文此国去长安九千里在日南人长七尺被发至踵乘犀象之车丨丨丨丨丨丨丨宿于鲛人之舍得泪珠则鲛所泣之珠也亦曰泣珠】甜水【郭宪洞防记丨丨去虞渊八十里有甜溪水味如蜜东方朔游此水得数斛以献帝投水于井井常甜而寒洗沐则肌理柔滑】羣飞往日下自曝【郭宪洞防记勒毕国人长三寸有翼善言语戏笑因名善语国常丨丨丨丨丨丨丨身热乃归饮丹露为浆丹露者日初出有露汁如珠也】取犀象相投掷为乐【郭宪洞防记太初四年东方朔从支提国来国人长三丈二尺三手三足各三指多力善走国内小山能移之有涧泉饮能尽结海苔为衣其戏笑丨丨丨丨丨丨丨丨】人在鹄腹中不死而鹄一举千里【东方朔神异记西海之外有鹄国焉男女皆长七寸为人自然有礼好经纶拜跪其人皆夀三百嵗其形如飞日行千里百物不敢犯之唯畏海鹄过輙吞之亦夀三百嵗此丨丨丨丨丨丨丨丨丨丨丨丨丨】孔雀珥门户玉璞抵乌鹊【桓寛盐铁论昔周公处谦以卑士执礼以治下天下辞越裳之贽见恭让之礼既与入文王之庙是见大孝之礼也目覩威仪千戚之容耳听清歌雅颂之声心充至德欣然以归此四夷所以慕义内附非重译狄鞮来观猛兽熊罴也夫犀象兕虎南夷之所多也骡驴馲駞北夷之常畜也中国所鲜外国贱之南越以丨丨丨丨丨昆山之旁以丨丨丨丨丨今贵人之所贱珍人之所饶非所以厚中国明盛德也】织栁为室旃廗为葢【桓寛盐铁论匈奴无城郭之守沟池之固修防强弩之用仓廪府库之积上无义法下无文理君臣嫚易上下无礼丨丨丨丨丨丨丨丨素弧骨镞马不粟食内则备不足畏外则礼不足称】一旦有急贯弓上马【桓寛盐铁论文学曰匈奴车器无银黄丝漆之饰素成而务坚丝无文采裙祎曲襟之制都成而务完男无刻镂竒巧之事宫室城郭之功女无绮绣滛巧之贡纤奇罗纨之作事省而致用易成而难弊虽无修防强弩戎马良弓家有其备人有其用丨丨丨丨丨丨丨丨而已赀粮不见案首而支数十日之食因山谷为城郭因水草为仓廪法约而易办求寡而易供是以刑省而不犯指麾而令从嫚于礼而笃于信略于口而敏于事故虽无礼义之书刻骨卷衣百官有以相记而君臣上下有以相使】连蹇【焦氏易林胡言丨丨译瘠且聋】狗邦【焦氏易林穿胸丨丨僵离旁舂天地易纪日月更始】孕三十六年生【张华博物志大人国其人丨丨丨丨丨丨白头其儿则长大能乘云而不能走葢龙类去会稽四万六千里】光出口中【张华博物志厌光国民丨丨丨丨形尽似猨猴黑色】眠能泣珠【张华博物志南海外有鲛人水居如鱼不废织绩其丨丨丨丨】化虎【张华博物志江陵有猛人能丨为丨俗又曰虎化为人好着紫葛人足无踵】两角如蠒【王嘉拾遗记东极扶桑之外有泥离之国来朝其人长四尺丨丨丨丨牙出于唇自乳已来有灵毛自蔽居于深穴其夀不可测也】无老纯孝【王嘉拾遗记卢扶国人皆三百岁至死不老咸知孝让夀登百岁以上相敬如至亲之礼大禹随山导川乃旌其地为丨丨丨丨之国】常行水上【王嘉拾遗记贠峤山北有浣肠之国甜水绕之味甜如蜜而水强流迅急千钧投之久久乃没国人丨丨于丨丨】无翼而飞【王嘉拾遗记溟海之北有勃鞮之国人皆衣羽毛丨丨丨丨日中无影夀千岁食以黑河水藻饮以隂山桂脂凭风而翔乘波而至中国气暄羽毛之衣稍稍自落】凭风而翔乘波而至【见上】孝养国【王嘉拾遗记冀州之西二万里有丨丨之丨其俗人年三百岁有亲死者刻木为影事之如生善养禽兽入海取虬龙育于圜室以充祭祀昔黄帝表此为孝养之乡万国莫不钦仰】铁岘沸海虵洲蜂岑【王嘉拾遗记燃之国经历百有余国方至京师其中路山川不可记越丨丨泛丨丨丨丨丨丨铁岘峭砺刚金为辋比至京师轮皆铫锐几尽泛沸海之时以铜薄舟底蛟龙不能近经虵洲以豹皮为屋于屋内推车经蜂岑燃胡苏之木木烟能杀百虫经五十余年乃至洛邑】佛外祖国【郦道元水经注恒水又迳波丽国即是丨丨丨丨也】骑歩相持絙桥相引【郦道元水经注释法显曰度葱岭已入北天竺境于此顺岭西南行十五日其道艰岨崖岸险絶其山唯石壁立千仞临之目欲进则投足无所下有水名新头河昔人有凿石通路施傍梯者凡度七百渡梯已蹑县絙过河河两岸相去咸八十歩九译所絶汉之张骞甘英皆不至也余诊诸史传即所谓罽賔之境有盘石之磴道狭尺余行者丨丨丨丨丨丨丨丨二十许里方到县渡阻险危害不可胜言郭义恭曰乌秅之西有县渡之国山谿不通引绳而渡故国得其名也其人山居佃于石壁间累石为室民接手而饮所谓猨饮也】猨饮【见上】三千日月万二千天地之中央【郦道元水经注竺法维曰迦维国佛所生天竺国也丨丨丨丨丨丨丨丨丨丨丨丨也】田织信厚【郦道元水经注朝鲜故箕子国也箕子教民以义丨丨丨丨约以八法而下知禁遂成礼俗】其田从潮水上下【郦道元水经注交州外域记曰交阯昔未有郡县之时土地有雒田丨丨丨丨丨丨丨民垦食其田因名为雒民】采香为业【郦道元水经注朱吾以南有文狼人野居无室宅依树止宿鱼食生肉丨丨丨丨与人交市若上皇之民矣】狼防【郦道元水经注其水又东南流迳船官口船官川源徐即外夷皆祼身男以竹筒掩体女以树叶蔽形外名丨丨所谓躶身者也虽习俗躶袒犹耻无蔽惟依暝夜与人交市闇中齅金便知好恶明朝晓防皆如其言】闇中齅金便知好恶【见上】元国【郦道元水经注林邑记曰汉置九郡儋耳预焉民好徒跣耳广垂以为饰虽男女防露不以为羞暑防薄日自使人黑积习成常以黑为美离骚所谓丨丨矣】马流【郦道元水经注俞益期牋曰马文渊立两铜柱于林邑岸北有遗兵十余家不反居夀泠岸南而对铜柱悉姓马自婚姻今有二百户交州以其流寓号曰丨丨言语饮食尚与华同山川移易铜柱今复在海中正赖此民以识故处也】须人祭天即取呵部落子孙【叚成式酉阳杂爼突厥之先曰射摩舍利海神神在阿史德窟西射摩有神异又海神女毎日暮以白鹿迎射摩入海至明送出经数十年后部落将大猎至夜中海神谓射摩曰明日猎时尔上代所生之窟当有金角白鹿出尒若射中此鹿毕形与吾来往或射不中即缘絶矣至明入围果所生窟中有金角白鹿起射摩遣其左右固其围将跳出围遂杀之射摩怒遂手斩呵首领仍誓之曰自杀此之后丨丨丨丨丨丨丨丨丨丨丨丨斩之以祭也至今突厥以人祭纛常取呵部落用之射摩即斩呵至暮还海神女报射摩曰尒手斩人血气腥秽因缘絶矣】仰树汁为用【叚成式酉阳杂爼木饮州珠崖一州其地无泉民不作井皆丨丨丨丨丨】一日造食一月食之【叚成式酉阳杂爼孝亿国界周三千余里在乎川中以木为栅周十余里栅内百姓二千余家周国大栅五百余所气常暖冬不凋落宜牟马无駞牛俗性质直好客侣躯貌长大防鼻黄发緑眼赤髭被发面如血色战具唯矟一色宜五谷出金铁衣麻布举俗事妖不识佛法有妖祠三百余所马歩甲兵一万不尚商贩自称孝亿人丈夫妇人俱带每丨丨丨丨丨丨丨丨常吃宿食】所有种植待雨而生【叚成式酉阳杂爼仍建国无井及河涧丨丨丨丨丨丨丨丨以紫鑛泥地承雨水用之穿井即若海水又咸土俗潮落之后平地为池取鱼以作食】起春以后屯集甲兵与猿战【叚成式酉阳杂爼婆弥烂国去京师二万五千五百五十里此国西有山巉岩峻崄上多猿猿形絶长大常暴雨年有二三十万国中丨丨丨丨丨丨丨丨丨丨丨虽岁杀数万不能尽其巢穴】东西互击甲人【叚成式酉阳杂爼防污那十二月十九日王及首领分为两朋各出一人着甲众人执瓦石东西捧杖丨丨丨丨丨丨先死即止以占当年丰俭】飞头【叚成式酉阳杂爼岭南溪洞中往往有丨丨者故有飞头獠子之号头将飞一日前颈有痕匝项如红缕妻子遂防守之其人及夜状如病头忽生翼脱身而去乃于岸泥寻蟹蚓之类食将晓飞还如梦觉其腹实矣梵僧菩萨胜又言阇婆国中有飞头者其人目无瞳子聚落时有一人据于氏志怪南方落民其头能飞其俗所祠名曰虫落因号落民】虫落【见上】解形之民【叚成式酉阳杂爼王子年拾遗言汉武时因墀国使南方有丨丨丨丨能先使头飞南海左手飞东海右手飞西泽至暮头还肩上两手遇疾风飘于海水外】绣靣狫子【叚成式酉阳杂爼越人习水必镂身以避蛟龙之患今南中丨丨丨丨葢雕题之遗俗也】神厨【叚成式酉阳杂爼丨丨俱振提国尚鬼神城北隔眞珠江二十里有神春秋祀之时国王所须什物金银器神厨中自然而出祠毕亦灭天后使验之不妄】六十四种书【叚成式酉阳杂爼西域书有驴唇书莲叶书节分书大秦书防乘书牸牛书树叶书起尸书石旋书覆书天书龙书鸟音书等有六十四种】仙人镜【苏鹗杜阳杂编大厯中日林国献灵光豆龙角钗其国在海东北四万里国西南有怪石方数百里光明澄澈可鉴人五藏六腑亦谓之丨丨丨其国人有疾輙照其形遂知起于某藏府即自采神草饵之无不愈焉】酒山紫海【苏鹗杜阳杂编敬宗皇帝宝历元年南昌国献玳瑁盆浮光裘夜明犀其国有丨丨丨丨葢山有泉其味如酒饮之甚美醉则经月不醒紫海水色如烂椹可以染衣其龙鱼龟鳖砂石草木无不紫焉】
