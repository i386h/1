<!-- { "loadSidebar": true } -->
　　九方歅【庄子子綦有八子陈诸前召丨丨丨曰为我相吾子孰为祥九方歅曰梱也为祥子綦瞿然喜曰奚若曰梱也将与国君同食以终其身】梱也为祥【见上】姑布子卿【荀子相人古之人无有也学者不道也古者有丨丨丨丨今之世梁有唐举相人之形状顔色而知其吉凶妖祥世俗称之】相形论心择术【荀子丨丨不如丨丨论心不如丨丨形不胜心心不胜术】敦顔土色【吕氏春秋臣尝闻相人于师丨丨而丨丨者忍丑】吉人吉臣吉主【吕氏春秋荆有善相人者所言无遗防闻于国荘王见而问焉对曰臣非能相人也能观人之友也观布衣也其友皆孝弟纯谨畏令如此者其家必日益身必日荣矣所谓丨丨也观事君者也其友皆诚信有行好善如此者事君日益官职日进此所谓丨丨也观人主也其朝臣多贤左右多忠主有失皆交争证諌如此者国日安主日尊天下日服此所谓丨丨也臣非能相人也能观人之友也庄王善之于是疾收士日夜不懈遂伯天下】参午逹理竒毛通骨【抱朴子或人难曰子体无丨丨丨丨丨丨丨丨年非安期彭祖多历久夀目不接见神仙耳独不闻异説何以知长生之可获养性之有征哉】方上而鋭下宜触冒人【国语简王八年鲁成公来朝使叔孙侨如先聘且告见王孙説与之语説言于王曰鲁叔孙之来也必有异焉其享觐之币薄而言謟殆请之也若请之必欲赐也鲁执政唯强故不欢焉而后遣之且其状丨丨丨丨丨丨丨丨丨王其勿赐】老父过请饮【史记汉髙祖纪髙祖为亭长时尝告归之田吕后与两子居田中耨有一丨丨丨丨丨吕氏因餔之老父相吕后曰夫人天下贵人令相两子见孝惠曰夫人所以贵者乃此男也相鲁元亦皆贵老父已去髙祖适従旁舎来吕后具言客有过相我子母皆大贵髙祖问曰未逺乃追及问老父老父曰乡者夫人婴儿皆似君君相贵不可言髙祖乃谢曰诚如父言不敢忘徳及髙祖贵遂不知老父处】吕公好相人【史记汉髙祖纪单父人丨丨善沛令避仇従之客因家沛焉沛中豪杰吏闻令有重客皆往贺萧何为主吏主进令诸大夫曰进不满千钱坐之堂下髙祖为亭长素易诸吏乃绐为谒曰贺钱万实不持一钱谒入吕公大惊起迎之门吕公者丨丨丨见髙祖状貌因重敬之引入坐萧何曰刘季固多大言少成事髙祖因狎侮诸客遂坐上坐无所诎酒防吕公因目固留髙祖髙祖竟酒后吕公曰臣少好相人相人多矣无如季相愿季自爱臣有息女愿为季箕帚妾酒罢吕媪怒吕公曰公始常欲竒此女与贵人沛令善公求之不与何自妄许与刘季吕公曰此非儿女子所知也卒与刘季吕公女乃吕后也生孝惠鲁元公主】真将军【史记赵世家姑布子卿见简子简子徧召诸子相之子卿曰无为将军者简子曰赵氏其灭乎子卿曰吾尝见一子于路殆君之子也简子召子毋防毋防至则子卿起曰此丨丨丨矣】从理入口【史记绛侯周勃世家条侯亚夫自未侯为河内守时许负相之曰君后三嵗为侯侯八嵗为将相持国秉贵重矣于人臣无两其后九嵗而君饿死亚夫笑曰臣之兄已代父侯矣有如卒子当代亚夫何説侯乎然既已贵如负言又何説饿死指示我许负指其口曰有丨丨丨丨此饿死法也按汉魏春秋许负河内温县之妇人汉髙祖封为鸣雌亭侯】圣人不相【史记蔡泽传蔡泽者燕人也游学干诸侯小大甚众不遇而従唐举相曰吾闻先生相李兑曰百日之内持国秉政有之乎曰有之曰若臣者何如唐举孰视而笑曰先生曷鼻巨肩魋顔蹙齃膝挛吾闻丨丨丨丨殆先生乎蔡泽知唐举戏之乃曰富贵吾所自有吾所不知者夀也愿闻之唐举曰先生之夀従今以往者四十三嵗蔡泽笑谢而去谓其御者曰吾持粱刺齿肥跃马疾驱懐黄金之印结紫绶于要揖让人主之前食肉富贵四十三年足矣】百日之内持国秉政【见上】先生之夀从今以往者四十三嵗【见上】当刑而王【史记黥布传黥布者六人也姓英氏秦时为布衣少年有客相之曰丨丨丨丨及壮坐法黥布欣然笑曰人相我当刑而王防是乎】贵贱在骨法忧喜在容色【史记淮隂侯传齐人蒯通知天下权在韩信欲为竒策而感动之以相人説韩信曰仆尝受相人之术韩信曰先生相人何如对曰丨丨丨于丨丨丨丨丨于丨丨成败在于决断以此参之万不失一韩信曰善先生相寡人何如对曰愿少间信曰左右去矣通曰相君之面不过封侯又危不安相君之背贵乃不可言】人奴安得封侯事【史记衞将军传青尝従人至甘泉居室有一钳徒相青曰贵人也官至封侯青笑曰丨丨之生得毋笞骂即足矣丨丨丨丨丨乎】不得名一钱【史记邓通传文帝时时如邓通家游戏然邓通无他能不能有所荐士独自谨其身以媚上而已上使善相者相通曰当贫饿死文帝曰能富通者在我也何谓贫乎于是赐邓通蜀严道铜山得自铸钱邓氏钱布天下其富如此文帝尝病痈邓通常为帝唶吮之文帝不乐従容问通曰天下谁最爱我者乎通曰宜莫如太子太子入问病文帝使唶痈唶痈而色难之已而闻邓通常为帝唶吮之心惭由是怨通矣及文帝崩景帝立邓通免家居居无何人有告邓通盗出徼外铸钱下吏验问颇有之遂竟案尽没入邓通家尚负责数巨万长公主赐邓通吏辄随没入之一簪不得着身于是长公主乃令假衣食竟丨丨丨丨丨寄死人家】小史有封侯骨【汉书翟方进传方进年十二三失父孤学给事太守府为小史号迟顿不及事数为掾史所詈辱方进自伤廼従汝南蔡父相问已能所宜蔡父大竒其形貌谓曰丨丨丨丨丨丨当以经术进努力为诸生学问】相书【汉书黄覇传始覇少为阳夏游徼与善相人者共载出见一妇人相者言此妇人当富贵不然丨丨不可用也覇推问之乃其隣里巫家女也覇即娶为妻与之终身】娶巫家女【见上】能食人亦当为人所食【汉书王莽传是时有用方技待诏黄门者或问以莽形貎待诏曰莽所谓鸱目虎吻豺狼之声者也故丨丨丨丨丨丨丨丨丨】相理鞠条【汉书叙传许丨丨而丨丨注应劭曰许负相周亚夫従理入口当饿死鞠穷也条亚夫所封也】必为此女称臣【后汉书明徳马皇后纪太夫人呼相者使占诸女见后大惊曰我丨丨丨丨丨丨然贵而少子若养它予者得力廼当逾于所生】问息耗【后汉书章徳窦皇后纪勲尚东海恭王彊女泚阳公主后其长女也家既废壊数呼相工丨丨丨见后者皆言当大尊贵非臣妾容貌】日角偃月【后汉书安思阎皇后纪时年十三相工茅通见后惊再拜贺曰此所谓丨丨丨丨相之极贵臣所未尝见也】燕颔虎颈飞而食肉【后汉书班超传行诣相者曰祭酒布衣诸生耳而当封侯万里之外超问其状相者指曰生丨丨丨丨丨丨丨丨此万里侯相也】足心有黑子当为二千石【后汉书黄昌传昌左丨丨丨丨丨常自言丨丨丨丨丨注相书曰足心有黑子者二千石】嫁阿骛【魏志朱建平传初頴川荀攸钟繇相与亲善攸先亡子幼繇经纪其门户欲嫁其妾与人书曰吾与公逹曽共使朱建平相建平曰荀君虽少然当以后事付钟君吾时啁之曰惟当嫁卿阿骛耳何当此子竟早陨没戏言遂騐乎今欲丨丨丨使得善处追思建平之妙虽唐举许负何防复加也】唐举许负何以复加【见上】独见白狗【魏志朱建平传谓应璩曰君六十二位为常伯而当有厄先此一年当丨丨一丨丨而旁人不见也璩年六十一为侍中直省内欻见白狗问之众人悉无见者于是数聚防并急游观田里饮宴自娱过期一年六十三卒】陶得上夀周当下夀【晋书周访传初访少时遇善相者庐江陈训谓访与陶侃曰二君皆位至方岳功名略同但丨丨丨丨丨丨丨丨优劣更由年耳】左手中指有竖理当为公【晋书陶侃传有善相者师圭谓侃曰君丨丨丨丨丨丨丨丨丨丨若彻于上贵不可言侃以针决之见血洒壁而为公字以纸裛手公字愈明】头低视仰名为盻刀【晋书陈训传甘卓为歴阳太守训私谓所亲曰甘侯丨丨而丨丨相法丨丨丨丨又目有赤脉自外而入不出十年必以兵死不领兵则可以免卓果为王敦所害】鱼龙髪际上四道已成【晋书石勒载记有一老父谓勒曰君丨丨丨丨丨丨丨丨丨当贵为人主】凭之无相【宋书武帝纪初髙祖与何无忌等共建大谋有善相者相髙祖及无忌等并当大贵惟云丨丨丨丨髙祖与无忌密相谓曰吾等既为同舟理无偏异吾徒咸皆富贵则檀不应独殊深不解相者之言至是而凭之战死】三人皆至方伯【宋书沈攸之传初攸之贱时与吴郡孙超之全景文共乘小舟出京都三人共上引埭有一人止而相之曰君丨丨丨当丨丨丨攸之曰岂有三人俱有此相相者曰骨法如此若有不验便是相书悮耳其后攸之为郢荆二州超之广州景文豫州刺史】鼓角相【齐书王敬则传母为女巫生敬则而胞衣紫色谓人曰此儿有丨丨丨】胞衣紫色【见上】仕当至公【齐书王僧防传僧防少时群従宗族并防客有相之者云僧防年位最髙丨丨丨丨余人莫及也】年位最髙【见上】日月相【齐书江袥传髙宗胛上有赤志常秘不传袥劝帝出以示人晋夀太守王洪范罢任还上袒示之曰人皆谓此是丨丨丨卿幸无泄言洪范曰公日月之相在躯如何可隐转当言之公卿上大恱】无复公相年夀更増【齐书张欣泰传欣泰少时有人相其当得三公而年裁三十后屋瓦堕伤额又问相者云丨丨丨丨丨丨丨丨亦可得方伯耳】臂有封侯志【齐书魏虏传初元度自云丨上丨丨丨丨宋世以示世祖时世祖在东宫书与元度曰努力成臂上之相】竒声【梁书吕僧珍传童儿时従师学有相工歴观诸生指珍谓博士曰此生有丨丨封侯相也】小亏损则当富贵【陈书章昭达传少时尝遇相者谓昭达曰卿容貌甚善湏丨丨丨丨丨丨丨梁大同中昭达为东宫直后因醉堕马髩角小伤昭逹喜之相者曰未也及侯景之乱昭逹率募乡人援台城为流矢所中其一目相者见之曰卿相善矣不久当贵】不忘司马之言【南史宋武帝纪初晋陵人韦臾善相术桓脩令相帝当得州否臾曰当得邉州刺史退而私于帝曰君相贵不可言帝笑曰若中当相用为司马至是臾诣帝曰成王不负桐叶之信公亦应丨丨丨丨丨丨今不敢希镇军司马愿得领军佐于是用焉】大雷老父【南史桞元景传元景少时贫苦尝下都至丨丨日暮寒甚颇有覊旅之叹岸侧有一丨丨自称善相谓曰君方大富贵位至三公元景以为戏之曰人生免饥寒幸甚岂望富贵老父曰后当相忆及贵求之不知所在】当与天子交手共戏【南史李安人传安人领水军讨晋安王子勋所向克防事平明帝大防新亭楼劳诸军主摴蒱官赌安人五掷皆卢帝大惊目安人曰卿面方如田封侯相也安人少时贫有一人従门过相之曰君后丨大富贵丨丨丨丨丨丨丨至是安人寻此人不知所在】为天地母生天地主【魏书宣武灵后胡氏传宣武灵皇后胡氏安定临泾人司徒国珍女也母皇甫氏产后之日赤光四照京兆山北县有赵胡者善于卜相国珍问之胡云贤女有大贵之表方丨丨丨丨丨丨丨丨勿过三人知也】额上黑子入帻位当至方伯封公【魏书防赞传初赞之未贵也尝従相者唐文相文曰君丨丨丨丨丨丨丨丨丨丨丨丨丨及贵也文以民礼拜谒仍曰明公忆民畴昔之言乎尔日但知公当贵然不能自知得为州民也赞曰往时卿言杜琼不得官长人咸谓不然及琼被选为盩厔令卿犹言相巾不见而琼果以暴疾未拜而终昔魏舒见主人儿死自知己必至公吾尝以卿言琼之验亦复不息此望也乃赐文衣服良马】制命闗右【魏书卢渊传及车驾南伐赵郡王干督闗右诸军事诏加渊使持节安南将军为副勒众七万将出子午寻以萧赜死停师是时泾州叛残破城邑渊以歩骑六千众号三万徐行而进未经三旬贼众逃散降者数万口惟枭首恶余悉不问诏兼侍中初渊年十四尝诣长安将还诸相饯送者五十余人别于渭北有相者扶风人王伯达曰诸君皆不如此卢郎虽位不副实然徳声甚盛望逾公辅后二十余年当丨丨丨丨愿不相忘此行也相者年过八十诣军门请见言叙平生】此人亦得富贵相法何由可解【北齐书文宣帝纪内虽明敏貌若不足世宗每嗤之云丨丨丨丨丨丨丨丨亦丨丨丨丨唯髙祖异之谓薛琡曰此儿意识过吾幼时】必为良将位极人臣【北齐书暴显传显幼时见一沙门指之曰此郎子有好相表大丨丨丨丨丨丨丨丨语终失僧莫知所去】袜眼试相术【北齐书王甫玉传显祖既即位试玉相术故以帛巾袜其眼而使歴摸诸人至于显祖曰此是最大逹官于任城王曰当至丞相于常山长广二王并亦贵而各私掐之至石动桶曰此弄痴人至供膳曰正得好饮食而已】此公子有至贵之相【周书孝闵帝纪九嵗封略阳郡公时有善相者史元华见帝退谓所亲曰丨丨丨丨丨丨丨丨但恨其夀不足以称之耳】必为台牧【周书李贤传贤幼有志节不妄举动常出游遇一老人须眉皓白谓之曰我年八十观士多矣未有如卿者丨丨丨丨卿其勉之】当为天下君【隋书髙祖纪明帝即位授右小宫伯进封大兴郡公帝尝遣善相者赵昭视之昭诡对曰不过作柱国耳既而隂谓髙祖曰公丨丨丨丨丨】形不如面面不如眼【北史皇甫玉传又时有御史贾子儒亦能相人崔暹尝将子儒私视文襄子儒曰人有七尺之丨丨丨一尺之丨一尺之丨丨丨一寸之丨大将军脸薄眄速非帝王相也竟如言】位隣台辅年九十【旧唐书刘仁轨传初为陈仓卫相工袁天纲谓曰君终当丨丨丨丨丨丨丨丨后果如其言】一门尽贵【旧唐书萧嵩传初娶防稽贺晦女与吴郡陆象先为僚壻象先时为洛阳尉宰相子门望甚髙嵩尚未入仕宣州人夏荣称有相术谓象先曰陆郎十年内位极人臣然不及萧郎丨丨丨丨官位髙而有夀时人未之许】驴耳甚大龙耳甚小【旧唐书李忠臣传建中初尝因奏对徳宗谓之曰卿耳甚大真贵人也忠臣对曰臣闻丨丨丨丨丨丨丨丨臣耳虽大乃驴耳也上説之】面似大兽【旧唐书袁天纲传韦挺就之相天纲曰君丨丨丨丨之面交友极诚必得士友擕接】伏犀贯脑【旧唐书袁天纲传侍御史张行成马周同问天纲天纲曰马侍御丨丨丨丨兼有玉枕又背如负物富贵不可言近古已来君臣道合罕有如公者公面色赤命门色暗耳后骨不起耳无根只恐非夀者周后位至中书令兼吏部尚书年四十八卒谓行成曰公五岳四凟成就下亭丰满得官虽晚终居宰辅之地行成后至尚书右仆射】玉枕【见上】背如负物【见上】五岳四渎成就下亭丰满【见上】鸢肩【唐书马周传岑文本谓所亲曰马君论事防文切理无一言可损益苏张终贾正应此耳然丨丨火色腾上必速恐不能久】速登者易颠徐进者少患【唐书髙智周传智周始与郝处俊来济孙处约共依江都石仲览仲览倾产结四人驩因请各语所期处俊曰丈夫惟无仕仕至宰相乃可智周济如之处约曰得为舎人在殿中周旋吐纳可也仲覧使相工视之工语仲覧曰髙之贵君不及见之来早显而末踬髙晚显而夀吾闻丨丨丨丨丨丨丨丨丨丨天道也】语迟者神定必为重器【唐书杨元琰传生数嵗未言相者视曰丨丨丨丨丨丨丨丨丨及长秀眉美须髯崇肩博颐】面如虎【唐书袁天纲传在洛阳与杜淹王珪韦挺游天纲谓淹曰公兰台学堂全且博当以文章显谓珪法令成天地相临不十年官五品谓挺丨丨丨当以武处官】辅角完起【唐书袁天纲传见窦轨曰君伏犀贯玉枕丨丨丨丨十年且显立功其在梁益间耶轨后为益州行台仆射天纲复曰赤脉干瞳方语而浮赤入大宅公为将必多杀愿自戒果坐事见召天纲曰公无忧右辅泽而动不久必还果还为都督】赤脉干瞳【见上】龙瞳鳯颈【唐书袁天纲传武后之幼天纲见其母曰夫人法生贵子乃见二子元庆元爽曰官三品保家主也见韩国夫人曰此女贵而不利夫后最幼姆抱以见绐以男天纲视其歩与目惊曰丨丨丨丨极贵验也若为女当作天子】眉过目【唐书袁天纲传帝在九成宫令视岑文本曰学堂莹夷丨丨丨故文章振天下首生骨未成自前而视法三品肉不称骨非夀兆也】鼻下气墨【唐书袁客师传尝度江叩舟而还左右请故曰舟中人丨丨丨皆丨不可以济俄有一男子跛而负直就舟客师曰贵人在吾可以济江中风忽起防覆而免跛男子乃娄师徳也】相在怒时【唐书张憬蔵传魏元忠尚少往见憬藏问之久不答元忠怒曰穷通有命何预君邪拂衣去憬藏遽起曰君之丨丨丨丨位必卿相】方颐【五代史杂传李周年十六为内邱捕贼以勇闻是时梁晋兵争山东羣盗充斥道路行者必以兵衞内邱人卢岳将徙家太原舎逆旅傍偟不敢进周意怜之送岳至太原岳谓之曰吾少学星歴且工相人子丨丨隆准眉目踈彻身长七尺真将相也】骨法非常【五代史吴越世家县录事钟起有子数人与镠饮博起尝禁其诸子诸子多窃従之游豫章人有善术者望牛斗间有王气牛斗钱塘分野因游钱塘占之在临安乃之临安以相法隐市中隂求其人起与术者善术者私谓起曰占君县有贵人求之市中不可得视君之相贵矣然不足当之起乃为置酒悉召县中贤豪为防隂令术者徧视之皆不足当术者过起家镠适従外来见起反走术者望见之大惊曰此真贵人也起笑曰此吾旁舎钱生尔术者召镠至熟视之顾起曰君之贵者因此人也乃慰镠曰子丨丨丨丨愿自爱因与起诀曰吾求其人者非有所欲也直欲质吾术耳明日乃去起始縦其子等与镠游时时贷其穷乏】求其人非有所欲质吾术耳【见上】母天下【宋史皇甫坦传坦善医术又善相人尝相道中女必为天下母后果为光宗后】天王形频伽眼仙人鼻雌龙耳【宋史王延范传戎城主簿田辨自言善相谓延范曰君是坐丨丨丨丨丨丨丨丨丨丨丨丨虎望有大威德猛烈富贵之相也即日当乘四门辇】牛目虎顾视物如射【宋史萧注传注有胆气嗜杀而能相人自陜西还帝问注韩绛为安抚使施设如何对曰庙算深逺臣不能窥然知绛当位极将相帝喜曰果如卿言绛必成功问王安石曰安石丨丨丨丨丨丨丨丨意行直前敢当天下大事然不如绛得和气为多惟气和能养万物耳】面有权骨可公可卿【金史施宜生传初宜生困于塲屋遇僧善风鍳谓之曰子丨丨丨丨丨丨丨丨而视子身之毛皆逆上且覆腕必有以合乎此而后可贵也宜生闻其言大喜竟従范汝为于建劔】因一青马而贵【元史王珣传年三十余遇道士谓珣曰君之相甚竒他日丨丨丨丨丨丨珣未之信居嵗余有客以青马来鬻珣私喜曰道士之言或验乎乃倍贾买之后乘以战其进退周旋无不如意】河目隆颡修肱龟背【孔丛吾观仲尼有圣人之表丨丨而丨丨黄帝之形貌也丨丨而丨丨长九尺有六寸成汤之容体也】龙角博颡【焦氏易林丨丨丨丨位至公卿】吴市吏【吴越春秋子胥之吴乃被髪佯狂跣足涂面行乞于市市人观罔有识者翌日丨丨丨善相者见之曰吾之相人多矣未尝见斯人也非异国之亡臣乎】骨鼻仳脇【王充论衡苏秦丨丨为六国相张仪丨丨亦相秦魏】案骨节察皮肤审人之性命【王充论衡富贵之家役使奴僮育养牛马必有与众不同者矣僮奴则有不死亡之相牛马则有数字乳之性田则有种孳速熟之谷商则有居善疾售之货是故知命之人见富贵于贫贱睹贫贱于富贵丨丨丨之法丨丨丨之理以丨丨丨丨丨无不应者】性有骨法【王充论衡贵贱贫富命也操行清浊性也非徒命有骨法丨亦丨丨丨惟知命有明相莫知性有骨法则见命之表证不见性之符验也】骨法为主气色为【王符潜夫论诗所谓天生烝民有物有则是故人身体形貌皆有象类骨法角肉各有分部以着性命之期显贵贱之表一人之身而五行八封之气具焉故师旷曰赤色不夀火家性易灭也易之説卦防为人多白眼相扬四白者兵死此犹金伐木也经曰近取诸身逺取诸物圣人有见天下之至赜而拟诸形容象其物宜此亦贤人之所察纪徃以知来而着为宪则也人之相法或在面部或在手足或在行歩或在声响面部欲溥平润泽手足欲深细明直行歩欲安稳覆载音声欲温和中宫头面手足身形骨节皆欲相副称此其略要也夫骨法为禄相表气色为吉凶部位为年时徳行为三者招天授性命决然表有显微色有浓淡行有薄厚命有去就是以吉凶期防禄位成败有不必非聪明慧智用心精密孰能以中虽然人之有骨法也犹万物之有种类材木之有常宜巧匠因象各有所授曲者宜为舆檀宜作辐榆宜作毂此其正法通率也若有其质而工不材可如何故凡相者能期其所极不能使之必至十种之地膏壤虽肥弗耕不获千里之马骨法虽具弗策不致夫觚而弗琢不成于器士而弗仕不成于位若此者天地所不能贵贱神所不能贫富也或王公孙子仕宦终老不至于谷或庶厮贱无故腾跃穷极爵位此受天性命当必然者也诗称天难忱斯性命之质徳行之招参错授不易者也然其大要丨丨丨丨丨丨丨丨五色之见王废有智者见祥修善迎之其有忧色循行改尤愚者反戾不自省思虽休征见相福转为灾于戏君子可不敬哉】贰之于行参之于时【荀恱申鉴或问人形有相曰盖有之焉夫神气形容之相包也自然矣丨丨丨丨丨丨丨丨相成也亦参相败也其数众矣其变多矣亦有上中下品云尔】何氏肥张氏痩【赵岐三辅决录张氏得钩何氏得算故三辅旧语曰何氏算张氏钩丨丨丨丨丨丨何氏有肥人辄贵痩人辄贱张氏痩者辄贵肥者辄贱故二族以钩算知吉凶以肥痩知贵贱】岳峻渎流【刘勰新论相者或见肌骨或见声色贤愚贵贱修短吉凶皆有表诊故五丨崔嵬有丨极之势四丨皎洁有川丨之形五色郁然有云霞之观五声铿然有钟磬之音善观察者犹风胡之别刄孙阳之相马覧其机妙不亦难乎】贵相有四【崔鸿蜀录李雄美容貌相工相之曰此君将丨其丨丨丨目如重云鼻如龟龙口方如器耳如相望法为大贵】在乎粹美【李徳裕穷愁志夫相之相在乎清明将之相在乎雄杰清明者珠玉是也为天下所宝雄杰者虎兕是也为百兽所伏然清者必得大权不能享丰富雄者必当昌侈不能为大柄兼而有之丨丨丨丨而已】相影【叚成式酉阳杂俎寳歴中有王山人取人本命日五更张灯丨人丨知休咎言人影欲深深则贵而夀】卧蛇文【冯贽云仙杂记傅咸掌有丨丨丨指甲上隐起花草如雕刻是以文章过人】迁官则面长二寸额有光气【冯贽云仙杂记郭汾阳每丨丨丨丨丨丨丨丨丨丨丨事已乃复】青蝇拜贺及第【冯贽云仙杂记术士相牛僧孺若丨丨丨丨方能丨丨公疑之及登科讫归坐家庭有青蝇作人行立约数万折躬再三良久乃去】如百斛巨器所贮尚空其半【康骈剧谈录自咸通干符以来京国察相者殊多言事适中者甚少愚之所识处士丁重善于相人吉凶屡有竒验于都尉方判盐鐡频有宰弼之耗时路相国秉钧持权与之不叶一旦重在新昌私第值于公适至路曰某与之宾朋处士垂箔细看此人终作宰相否备陈饮馔留连数刻既去问之曰所见何如重曰入相必矣兼在旬月之内路公笑曰见是帝王密亲复作盐鐡使耳重曰不然请问于之恩泽何如宣宗朝郑都尉相国曰又安可比乎重曰郑为宣宗注意久之而竟不为相岂将人事可以斟酌某熟识于侍郎今日见之观其骨状真为贵者其次风仪秀整礼貌谦揖丨丨丨丨丨丨丨丨丨丨丨安使不受益于禄位哉茍逾月不居廊庙某无复敢至门下路曰处士可谓逺矣其后浃旬果登台路相国每见朝士大为称赏由兹声动京邑车马造门者甚众凡有所説其言皆验后居终南山好事者亦至其所】天津桥老人【康骈剧谈录裴晋公微时羁寓洛中常乘蹇驴入皇城方上天津桥时淮西不庭已数年矣有二老人傍桥柱而立语云蔡州用兵日久征发甚困于人未知何时得平定忽覩裴公惊愕而退有仆者擕书囊后行相去稍逺闻老人云适忧蔡州未平须待此人为将既归仆者具述其事裴公曰见我龙钟相戏耳其秋东府乡荐明年登第及秉钧衡朝廷议授吴元济节钺既而延英对宪皇以问宰臣裴公奏曰奸臣跋扈四十余年圣朝姑务含容盖虑动伤一境未闻归心効顺乃坐据一方若以旄钺授之恐恣其凶逆以陛下聪明神武藩镇皆愿勤王臣请一诏追兵可以平荡妖孽于是命晋公为淮西节度使兴师致讨时陈许汴滑三帅先于偃城县屯军晋公统精甲五万防之受律鼓行而进直造蔡州城下才两月擒贼以献淮西既平后入朝居廊庙六年拜正司徒为侍中中书令儒风武徳振耀古今洎留守洛师每话丨丨丨丨丨之事】三人皆节度使【玉泉子李业之举进士因下第过陜虢山路阻暴雨投村舎避之隣里甚逺村家只有一小僮看舎业牵驴庇于檐下时左军李生与行官杨镇亦投舎中李有一马相与入止舎内及稍霁已暮矣小僮曰阿翁即欲归不喜见客可去矣业谓曰此去人家极逺日势已晚固不可前去也须臾老翁归见客欣然异礼延接留连止宿既晓恳留欲偹馔业以谢媿再三言曰孙子云阿翁不爱客某又碍夜前去不得甚忧怪乃不意过礼周旋何以当此翁曰某家贫无以待賔惭于接客非不好客也然丨丨丨丨丨丨某何敢不祗奉耶业曰三人之中一人行官尔言之过矣老翁曰行官领节钺在兵马使之前秀才节制在兵马使之后然秀才五领节钺勉自爱也业既数年不第从戎幕矣杨镇为仇士良开府擢用累职至军使除泾州节度使李与镇同时为军使领邠州节度使业以讨党项功除镇武汾泾凡五镇麾钺一如老翁之言】传相法【欧阳修归田录钱副枢若水尝遇异人丨丨丨其事甚怪钱公后传杨大年故世称此二人有知人之鉴】耳白于面【苏轼仇池笔记欧阳文忠公尝语少时有僧相我丨丨丨丨名满天下唇不着齿无事得谤其言颇验】三十六相【吴处厚青箱杂记荀子曰相形不如论心谚曰有心无相相逐心生有相无心相随心灭此言人以心相为上也故心相有丨丨丨丨人尝言意气求官自须如此一也为事有刚有柔二也慕善近君子三也有美食尝分惠人四也不近小人五也常行隂徳每事方便六也従小能治家七也不厌人乞觅八也利人克己九也不遂恶贪杀十也闻事不惊张十一也与人期不失信十二也不易行改操十三也夜卧不便睡着十四也马上不囘头顾十五也夜不令人生憎怒十六也不文过饰非十七也为人作事周匝十八也得人恩力不忘十九也自小便有大量二十也不毁善害恶二十一也怜孤济寡急物二十二也不助强欺弱二十三也不忘故旧之分二十四也为事众人用之二十五也不多言妄语二十六也得人物每生惭愧二十七也声美言有序二十八也当人语次不先起二十九也常言人善事三十也不嫌恶衣恶食三十一也方圆曲直随时三十二也闻善行之不倦三十三也知人饥渇劳苦尝有以恤之三十四也不念旧恶三十五也故旧有难竭力救之三十六也以上三十六善皆全者当位极人臣夀考令终或有不全则祸福相折以次减杀具二十者刺史之位具十以上令佐之官具五七者亦须大富】急流勇退【朱子名臣言行录钱若水为举子时见陈希夷于华山希夷曰明日当再来若水如期徃见有一老僧拥地炉坐僧熟视若水久之不语以火箸画灰作做不得三字徐曰丨丨中丨丨人也希夷初谓若水有仙风道骨意未决命僧观之僧麻衣道者也】洞见肺腑【陶宗仪辍耕录国初有李国用者自北来杭能望气占休咎能相人其人崖岸倨傲而时贵咸敬之谢后诸孙字退乐者设早馔延致至即据中位省幕官皆坐下坐不得其一言以及祸福时赵文敏公谓之七司戸与谢婣戚屈来同饭文敏公风疮满面李遥见即起迎谓坐客曰我过江仅见此人耳疮愈即面君公辈记取异日官至一品名闻四海方襄阳未破时世皇命其即军中望气行逾三两舎遄还奏曰臣见卒伍中徃往有台辅器襄阳不破江南不平置此人于何地噫李之术亦神矣国用登州人尝为卒遇神仙教以观日之法能丨丨丨丨世称神相】
