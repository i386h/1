<!-- { "loadSidebar": true } -->

　　御定子史精华卷二十
<子部,类书类,御定子史精华>
　　钦定四库全书
　　御定子史精华卷二十一
　　皇亲部一
　　太后
　　取吞堕卵【史记殷本纪殷契母曰简狄有戎氏之女为帝喾次妃三人行浴见元鸟堕其卵简狄取吞之因孕生契】践巨人迹【史记周夲纪周后稷名弃其母有邰氏女曰姜原姜原为帝喾元妃姜原出野见巨人迹心忻然说欲践之践之而身动如孕者居期而生子】胎教【史记周夲纪太姜生少子季歴季歴娶太任皆贤妇人注太任之性端壹诚荘惟徳之行及其有身目不视恶色耳不聴滛声口不出傲言能防丨丨子而生文王此皆有贤行也】好黄帝老子言【史记外戚世家窦太后丨丨丨丨丨丨帝及太子诸窦不得不读黄帝老子尊其术】梦日入怀【史记外戚世家王羙人丨丨丨其丨防告太子太子曰此贵徴也孝景帝即位王夫人生男注即武帝也按王羙人即王太后也】为帝壹餐【汉书梁孝王武传分梁为五国尽立孝王男五人为王女五人皆令食汤沐邑奏之太后太后廼说丨丨丨丨】报师傅恩【汉书夏侯胜胜年九十卒官太后赐钱二百万为胜素服五日防丨丨丨之丨儒者防为荣】尧母门【汉书孝武钩弋赵偼伃元始三年生昭帝号钩弋子任身十四月廼生上曰闻昔尧十四月而生今钩弋亦然廼命其所生门曰丨丨丨昭帝即位追尊钩弋偼伃为皇太后】幸茧馆【汉书孝元皇后太后四时车驾廵狩四郊存见孤寡贞妇春丨丨丨率皇后列侯夫人桑遵覇水而祓除夏逰篽宿鄠】
　　【杜之间秋歴东馆望昆眀集黄山宫冬飨饮飞羽校猎上兰登长平馆临泾水而览焉太后所至属县輙施恩恵嵗防为常注上林苑有茧观葢蚕茧之所也】游篽宿【见上注篽宿苑在长安城南今之御宿川是也】歴东馆望昆眀【见上】飨饮飞羽校猎上兰【见上注飞羽殿在未央宫中上兰观名也】为天下母【汉书孝元皇后赞孝元后歴汉四世丨丨丨丨】考盘于代【汉书叙窦后违意丨丨丨丨注考成也盘乐也言宝姬初欲适赵而向代违其夲意卒防成乐也】含饴弄孙【后汉书眀徳马皇后纪肃宗即位尊后曰皇太后欲封爵诸舅太后不聴曰夫至孝之行安亲为上今谷价数倍不安坐卧而欲先营外封违慈母之拳拳乎若阴阳调和邉境清静然后行子之志吾但当丨丨丨丨不能复闗政矣】蚕于濯龙中【后汉书眀徳马皇后纪太后廼置织室丨丨丨丨丨数往观视防为娱乐】着长乐宫注圣徳颂【后汉书和熹邓皇后纪刘毅上书安帝曰皇太后览总大麓经营天物功徳巍巍宜令史官丨丨丨丨丨丨丨丨防敷宣景燿勒勲金石县之日月】比迹任姒【后汉书和熹邓皇后纪皇太后膺大圣之姿体乾坤之徳齐踪虞妃丨丨丨丨孝悌慈仁允恭节约注虞妃即舜妻娥皇女英也任文王母姒武王母也】交路帐裳紫罽軿车【后汉书舆服志太皇太后皇太后法驾皆御金根加丨丨丨丨非法驾则乘丨丨丨丨注字林曰軿车有衣蔽无后辕者谓之辎也释名軿屏也四屏蔽妇人乘牛车也有邸曰辎无邸曰軿】圣善之徳为汉文母【后汉书邓隲和熹皇后丨丨丨丨丨丨丨丨注文母文王之母太任也言太后有圣智之善比于文母也】住车呼问【魏志武宣卞皇后传注太后每随军征行见髙年白首輙丨丨丨丨赐与绢帛对之涕泣曰恨父母不及我时也】菜食粟饭【魏志武宣卞皇后注帝为太后弟秉起第第成太后幸第请诸家外亲设下厨无异膳太后左右丨丨丨丨无鱼肉其俭如此】仁于三母【晋书王坦之皇太后丨淑之体过丨丨丨】义眀八逺【宋书文帝路淑媛伏惟皇太后懿圣自天母仪允着丨丨丨丨道变九围】风光宸掖训流国闱【宋书文帝沈偼伃有司奏曰大妃徳履端华徽景眀峻丨丨丨丨丨丨丨丨臣等逺模汉世近仪晋典谨上尊号为皇太后】见菖蒲花【南史梁文献张皇后后方孕忽丨庭前丨丨丨光采非常惊报侍者皆云不见后曰常闻见菖蒲花者当富贵因取吞之是月生武帝将产之夕后见庭内若有衣冠陪列焉】作劝戒歌【魏书文成文眀皇后冯氏传太后以髙祖富于春秋乃丨丨丨丨三百余章又作皇诰十八篇】案裁径尺【魏书文成文眀皇后冯氏太后性俭素不好华饰躬御缦绘而已宰人上膳丨丨丨丨羞膳滋味减于故事十分之八】日照之徴【魏书孝文昭皇后髙氏传后幼曽梦在堂内立而日光自窓中照之灼灼而热后东西避之光犹斜照不已如是数夕后怪之以白其父飏飏问闵宗宗曰昔有梦月入懐犹生天子况丨丨丨丨此诞育人君之象也遂生世宗】羙符文姒【魏书孝文昭皇后髙氏诏曰文昭皇太后徳协坤仪丨丨丨丨】为天地母生天地主【魏书宣武灵皇后胡氏母皇甫氏产后之日赤光四照有赵胡者善卜相云有大贵之表方丨丨丨丨丨丨丨丨】圣畧恵训【魏书穆亮文眀太皇太后丨丨超古丨丨深至】胎炎孕黄【旧唐书音乐志后歌有蟜丨丨丨丨】大虹毓庆霁月披祥【旧唐书宪宗懿安皇后郭氏贞元十一年生穆宗皇帝元和元年八月册为贵妃穆宗嗣位册为皇太后册曰伏惟贵妃丨丨丨丨丨丨丨丨导灵于昭囬揖殊仁于气母】五居太母之尊【旧唐书宪宗懿安皇后郭氏皇太后歴位七朝丨丨丨丨丨丨人君行子孙之礼福夀隆贵四十余年虽汉之马邓无以加焉】福夀隆贵四十余年【见上】三宫太后【唐书穆宗贞献皇后萧氏初太和中懿安太后居兴庆宫寳歴太后居义安殿后居大内号丨丨丨丨】以谦全国体【宋史仁宗纪帝白太后欲元日先上太后夀乃受朝太后不可王曽奏曰陛下以孝奉母仪太后丨丨丨丨丨请如太后令】六龙舆【宋史礼志绍圣元年诏奉太皇太后防皇太妃特与立宫殿名坐丨丨丨张繖出入由宣徳正门】放勲为子【宋史乐志尧母之圣丨丨丨丨】长乐居尊【宋史乐志丨丨丨丨盛容有炜文王事亲万国归羙】符天嫓昊【宋史乐志绍兴十一年发皇太后册寳乐章景祚有开丨丨丨丨诞育圣神是崇位号】寳镂精璆册镌华玉【宋史乐志加上夀圣皇太后尊号乐章徳厚重闱冲澹粹穆何以名之惟慈惟福丨丨丨丨丨丨丨丨物盛礼崇丕昭羣目】大安辇【宋史仪卫志皇太后所乘舆名曰丨丨丨】别制入香京挺【宋史真宗章献刘皇后传旧赐大臣茶有龙凤饰太后曰此岂人臣可得命有司丨丨丨丨丨丨以赐之】赐食必易扣器【宋史真宗章献刘皇后太后丨族人御丨丨丨以丨丨曰尚方器勿使入吾家也按扣音口以金饰器口】絁繻练裙【宋史真宗章献刘皇后太后常服丨丨丨丨侍者见仁宗左右簪珥珍丽欲效之太后戒曰彼皇帝嫔御饰也汝安得学】慈爱天至【宋史仁宗慈圣光献曹皇后神宗立尊为太皇太后帝致极诚孝后亦丨丨丨丨或退朝稍晚必自至屏衣曯间亲持膳饮以食帝】损外氏恩【宋史英宗宣仁圣烈髙皇后哲宗嗣位尊为太皇太后侄公绘公纪当转观察使力遏之帝请至再仅迁一秩终后之世不敢改又以官冗当汰诏丨丨丨丨四之一以为宫掖先】女中尧舜【宋史英宗宣仁圣烈髙皇后传临政九年朝廷清眀华夏绥定人以为丨丨丨丨】亲御戎车【辽史景宗皇后萧氏统和元年上尊号曰承天皇太后眀达治道习知军政澶渊之役丨丨丨丨指麾三军赏罚信眀将士用命圣宗称辽盛主后教训为多】纯淡清懿【金史显宗皇后徒单氏章宗尊为皇太后好诗书喜老荘学丨丨丨丨造次必于礼】琁宫【王嘉拾遗记少昊以金徳王母曰皇娥处丨丨而夜织】齐日得天顺干配地【周必大玉堂杂记淳二年礼部太常寺申来太上皇帝当庆七十将加上尊号予遂草宣布诏其颂太上皇帝云以徳行仁夲性诚之固有修文偃武合经纬之自然太上皇后云月丨丨以丨丨而能久照坤丨丨而丨丨是以广生上再三称奨】工飞白【陆游老学庵笔记慈圣曹太后丨丨丨葢习观昭陵落笔也】曹门髙【陆游老学庵笔记天圣眀道间京师盛歌一曲曰丨丨丨未几慈圣太后受册中宫人以为验矣】昆山出玉丽水生金【释文莹湘山野録晏元献公撰章懿太后神道碑破题云五岳峥嵘丨丨丨丨四溟浩渺丨丨丨丨葢言诞育圣躬实系懿后】
　　皇后
