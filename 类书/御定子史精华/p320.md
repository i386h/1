<!-- { "loadSidebar": true } -->
　　【无益不为无损也汝薄敛毋费民且无令君知之】夜用事【见上】益寿【见上】得寿地将动【见上】列子心醉【列子有神巫自齐来处于郑命曰季咸知人死生存亡祸福寿夭期防岁月旬日如神郑人见之皆避而走丨丨见之而丨丨】季咸【见上】积往生跂【鹖冠子丨丨丨丨工防为师注跂跛倚也师巫师巫歩多跛故积往生跂】不能自祓【韩非子巫咸虽善祝丨丨丨丨也】主禳择【荀子相隂阳占祲兆钻龟陈卦丨丨丨五卜知其吉凶妖祥伛巫跛击之事也】伛巫跛击【见上】弊鼓防豚【荀子故伤于湿而击鼓鼓痹则必有丨丨丨丨之费矣而未有俞疾之福地】审于死生能去苛病【吕氏春秋公曰常之巫丨丨丨丨丨丨丨丨犹尚可疑耶管仲对曰死生命也苛病失也君不任其命守其本而恃常之巫彼将以此无不为也】糈借【淮南子病者寝席医之用针石巫之用丨丨所救钧也】巫歩多禹【杨子昔者姒民治水土而丨丨丨丨】秘祝【史记汉文帝纪盖闻天道祸自怨起而福繇德兴百官之非宜由朕躬今丨丨之官移过于下防彰吾之不德朕甚不取其除之】祝厘【史记汉文帝纪今吾闻祠官丨丨皆归福朕躬不为百姓朕甚愧之】九天巫河巫南山巫【史记封禅书梁巫祠天地天社天水房中堂上之属晋巫祠五帝东君云中司命巫社巫族人先炊之属秦巫祠社主巫保族累之属荆巫祠堂下巫先司命施糜之属丨丨丨祠九天皆防岁时祠宫中其丨丨祠河于临晋而丨丨丨祠南山秦中秦中者二世皇帝各有时月】秦晋梁荆之巫【汉书髙帝纪赞及髙祖即位置祠祀官则有丨丨丨丨丨丨世祠天地缀之防祀岂不信哉注应劭曰先人所在之国悉致祠巫祝博求神灵之意也文頴曰巫掌神之位次者也范氏世仕于晋故祠祀有晋巫范防支庶留秦为刘氏故有秦巫刘氏随魏都大梁故有梁巫后徙丰丰属荆故有荆巫也】【汉书地理志云阳注有越巫丨丨祠孟康曰音辜磔之辜音穰】祝盗方【汉书息夫躬传躬归国未有第宅寄居邱亭奸人以为侯家富常夜守之躬邑人河内掾贾惠往过躬敎防丨丨丨防桑东南指枝为七画北斗七星其上躬夜自披髪立中庭向北斗指七招指祝贼】下神【汉书广陵厉王胥传胥迎女巫李女须使丨丨祝诅】五斗米师【后汉书郡国志注刘艾纪曰时巴郡巫人张脩疗病愈者雇防米五斗号为丨丨丨丨】侲子【后汉书和熹邓皇后纪减逐疫丨丨之半注侲子逐疫之人也音振薛综注西京赋云侲之言善也善童幼子也续汉书曰大傩选中黄门子弟年十岁以上十二以下百二十人为侲子皆赤帻皂制执大鞉】狂言【后汉书刘盆子传军中常有齐巫鼓舞祠城阳景王防求福助巫丨丨景王大怒曰当为县官何故为贼有笑巫者輙病】笑巫輙病【见上】唐后山公妪【后汉书宋均传浚遒县有丨丨二丨民共祠之众巫遂取百姓男女防为丨丨岁岁改易既而不敢嫁娶前后守令莫敢禁均乃下书曰自今防后为山娶者皆取巫家勿扰良民于是遂絶】神怒向汉【后汉书班超传超既西先至于寘广德礼意甚踈且其俗信巫巫言丨丨何故欲丨丨汉使有騧马急求取防祠我广德乃遣使就超请马超密知其状报许之而令巫自来取马有顷巫至超即斩其首防送广德】刻画好缯縻折金防【后汉书王符传又妇人不修中馈休其蚕织而起学巫祝歌舞事神防欺诬细民荧惑百姓妻女羸弱疾病之家懐忧愤愤易为恐惧至使奔走便时去离正宅崎岖路侧风寒所伤奸人所利盗贼所中或増祸重祟至于死亡而不知巫所欺误反恨事神之晚此妖妄之甚者也或丨丨丨丨防书祝辞或虚餙巧言希致福祚或丨丨丨丨令广分寸或断絶众缕绕带手腕或裁切绮縠缝紩成幡皆单费百缣用功千倍破牢为伪以易就难坐食嘉谷消损白日】庙神不悦【晋书郭璞传璞既过江宣城太守殷祐引为参军时有物大如水牛灰色卑脚脚类象胸前尾上皆白大力而迟钝来到城下众咸异焉祐使人伏而取之令璞作卦遇遯之蛊其卦曰艮体连乹其物壮巨山潜之畜匪兕匪虎身与鬼并精见二午法当为禽两翼不许遂被一创还其本墅按卦名之是为驴鼠卜适了伏者防防刺之深尺余遂去不复见郡纪纲上词请杀之巫曰丨丨丨丨此是防亭驴山君鼠使诣荆山暂来过我不须触之其精妙如此】隐形匿影【晋书夏统传其从父敬寜祠先人迎女巫章丹陈珠二人并有国色庄服甚丽善歌儛又能丨丨丨丨甲夜之初撞钟击鼓间防丝竹丹珠乃防刀破舌吞刀吐火云雾杳防威光电发统诸从兄弟欲往观之难统于是共绐之曰从父间疾病得瘳大小防为喜庆欲因其祭祀并往贺之卿可俱行乎统从之入门忽见丹珠在中庭轻歩佪儛灵谈鬼笑飞触挑拌酬酢翩翻统惊愕而走不由门破藩直出】防刀破舌吞刀吐火【见上】轻歩佪儛灵谈鬼笑【见上】触木言怪防采称神【宋书周朗传鬼道惑众妖巫破俗丨丨而丨丨者不可数丨丨而丨丨者非可箅】善禁【齐书陈显达传显逹出杜姥宅大战破贼矢中左眼防箭而镞不出地黄村潘妪丨丨先防钉钉柱妪禹歩作气钉即时出乃禁显达目中镞出之】婆罗门【齐书林邑国传谓师巫为丨丨丨羣从相姻通妇先遣娉求壻女嫁者伽蓝衣横幅合缝如井防首带花寳婆罗门牵壻与妇握手相付咒愿吉利】六龙在帝寝斋【南史梁武帝纪台内有宿衞士为觋常见太极殿有六龙各守一柱末忽失其二后见在宣武王宅时宣武为益州觋乃往蜀伏事及宣武在郢此觋还都乃见丨丨俱丨丨所丨丨】神将送与北斗君【南史袁君正传君正美风仪善自居处防贵公子早得时誉为豫章内史性不信巫邪有万师世荣称道术为一郡巫长君正在郡小疾主簿熊岳荐之师云须疾者衣为信命君正防所着襦与之事竟取襦云丨丨丨丨丨丨丨君正使捡诸身于衣里获之以为乱政即刑于市而焚神一郡无敢行巫】巫道疗疾【南史萧矫妻羊淑祎传诸暨东洿里屠氏女父失明母痼疾亲戚相弃乡里不容女移父母逺住纻舍画采樵夜纺绩以供养父母俱卒亲营殡葬负土成坟忽空中有声云汝至性可重山神欲相驱使汝可为人疗疾必得大富贵女谓是魅弗敢从遂得病积时隣舍人有溪毒者女试疗之自觉病便差遂防丨丨为人丨丨无不愈家产日益】假称神鬼妄说吉凶【魏书孝文帝纪诏曰圗谶之兴起于三季既非经国之典徒为妖邪所凭自今图谶秘纬及名为孔子闭房记者一皆焚之留者以大辟论又诸巫觋丨丨丨丨丨丨丨丨及委巷诸卜非坟典所载者严加禁断】猫鬼【隋书独孤陁传好左道其妻母先事丨丨因转入其家上微闻而不之信也防献皇后及杨素妻郑氏俱有疾召医者视之皆曰此猫鬼疾也上防陁后之异母弟陀妻杨素之异母妹由是意陁所为隂令其兄穆防情喻之上又避左右讽陁陁言无有上不悦左转迁州刺史出怨言上令左仆射髙颎纳言苏威大理正皇甫孝绪大理丞杨逺等杂治之陀婢徐阿尼言本从陀母家来常事猫鬼每防子日夜祀之言子者防也其猫鬼毎杀人者所死家财物潜移于畜猫鬼家陁尝从家中索酒其妻曰无钱可酤陁因谓阿尼曰可令猫鬼向越公家使我足钱也阿尼便咒之归数日猫鬼向素家十一年上初从并州还陁于园中谓阿尼曰可令猫鬼向皇后所使多赐吾物阿尼复咒之遂入宫中杨逺乃于门下外省遣阿尼呼猫鬼阿尼于是夜中置香粥一盆防匙扣而呼之曰猫女可来无住宫中久之阿尼色正青若被牵曵者云猫鬼已至上防其事下公卿竒章公牛曰妖由人兴杀其人可防絶矣上令防犊车载陁夫妻将赐死于其家陁弟司勲侍中整诣阙求哀于是免陀死除名为民防其妻杨氏为尼先是有人讼其母为人猫鬼所杀者上防为妖妄怒而遣之及此诏诛被讼行猫鬼家】周公欲令仆射急讨李密【旧唐书王世充传李宻破化及还其劲兵良马多战死士卒疲倦世充欲乗其弊而击之恐人心不一乃假托鬼神言梦见周公乃立祠于洛水遣巫宣言丨丨丨丨丨丨丨丨丨丨当有大功不则兵皆疫死世充兵多楚人俗信妖言众皆请战】盛服乘传【旧唐书王璵传肃宗尝不豫太卜云祟在山川璵乃遣女巫分行天下祈祭名山大川巫皆丨丨丨丨而行上令中使监之因缘为奸所至干托长吏防邀赂遗一巫盛年而美防恶少年数十自随尤为蠧弊与其徒宿于黄州传舍刺史左震晨至驿门扃鐍不可启震破锁而入曵女巫阶下斩之所从恶少年皆毙阅其赃赂数十万震籍防上闻仍请赃钱代贫民租税】此行见一大人【旧唐书回纥传回纥首领罗达于等率其众二千余骑诣泾阳请降子仪许之率众被甲持满数千人回纥译曰此来非恶心要见令公子仪曰我令公也回纥曰请去甲子仪便脱兜鍪抢甲防马挺身而前回纥酋长相顾曰是也时太子太保李光进兼御史大夫路嗣恭戎装介马在子仪之侧子仪指视回纥曰此是渭北节度李太保又曰此是朔方军粮使路大夫回纥便下马罗拜子仪亦下马回纥之众为左右翼各数百人渐进子仪麾下亦驰而至子仪麾退之子仪命酒与之饮赠之纒头防三千匹子仪执回纥大将可汗弟合胡禄都督药罗葛等手责让之曰我国家知汝回纥有功报汝大厚汝何背约负信犯我王畿我须与汝战何乃降为我一身挺入汝营任汝拘絷我麾下将士须与汝战回纥又译曰懐恩负心来报可汗云唐国天子今已向江淮令公亦不主兵我是防逺来今知天可汗见在上郭令公为将懐恩天又杀之今请追杀吐蕃收其羊马以报国恩然懐恩子可敦兄弟请勿杀之合胡禄都督等与宰相磨咄莫贺达于宰相噋莫贺达于宰相防都毘伽将军宰相掲拉裴罗达于宰相梅録大将军罗达于平章事海盈阙达于等子仪先执杯合胡禄都督请咒子仪咒曰大唐天子万万岁回纥可汗亦万岁两国将相亦万岁若起负心违背盟约者身死阵前家口屠戮合胡禄都督等失色及杯至即译曰如令公盟约皆喜曰初发本部来日将巫师两人来云丨丨大安稳然不与唐家兵马鬬丨丨丨丨即归今日领兵见令公令公不为疑脱去衣甲单骑相见谁有此心胆是不战鬬见一大人巫师有征矣欢跃久之子仪抚其背首领等分纒头防以赏巫师请诸将同击吐蕃子仪如其约翌日使领回纥首领开府古野那等六人入京朝见】玉女从天而降【旧唐书李轨传时有胡巫惑之曰上帝当遣丨丨丨丨丨丨遂征兵筑台防候玉女多所糜费百姓患之】女祝【唐书礼乐志皇后亲祠则郊社令预送内侍享前一日进署后北向再拜近侍奉防出授内侍送享所享日之平明丨丨奠于坫此册祝之制也】白头老人【唐书罗信传善骑射貌状雄伟为禆将主马牧魏有巫告信曰丨丨丨丨使谢君君当有是地信曰神欲危我耶文防死众曰孰愿主我军者信辄曰神命我矣众环视以为宜遂立之】布麦呪鸟【唐书西域东女传防十一月为正巫者以十月诣山中丨糟丨丨呼羣丨俄有鸟来如鸡状剖视之有谷者岁丰否即有灾名曰鸟卜】土龙请雨【宋史呉元扆传迁宁国军留后知定州属歳旱吏白召巫防丨丨丨丨元扆曰巫本妖民龙止兽也安能格天惟精诚可以动天乃集道人设坛洁斋三日百拜祈祷澍雨沾洽】蓄蛇为妖【宋史王刚中传以龙图阁待制知成都府置制四川有女巫丨丨丨丨杀蛇黥之】白衣素巾【辽史礼志祭山仪巫衣丨丨惕隠以丨丨拜而冠之巫三致辞每致辞皇帝皇后一拜在位者皆一拜】以酒醴黍稷荐植栁祝之【辽史礼志瑟瑟仪若旱择吉日行瑟瑟仪以祈雨又翌日植栁天棚之东南巫丨丨丨丨丨丨丨丨丨丨】鸣铃执箭绕帐歌呼【辽史礼志岁时杂仪正旦国俗以糯饭和白羊髓为饼丸之若拳每帐赐四十九枚戊夜各于帐内中掷丸于外数偶动乐饮宴数竒令巫十有二人丨丨丨丨丨丨丨丨】送【辽史西夏传病者不用医药召巫者丨丨西夏语以巫为厮也或迁他室谓之闪病】鸳鸯符【金史元妃李氏传先皇平昔或有幸御李氏嫉妬令女巫李定奴作纸木人丨丨丨以事魇魅】能道神语【金史始祖以下诸子传初昭祖乆无子有巫者丨丨丨丨甚騐乃徃祷焉巫良乆曰男子之魂至矣此子厚有福徳子孙昌盛可拜而受之若生则名之曰鸟古廼是为景祖又良乆曰女子之魂至矣可名曰五鵶忍又良乆曰女子之兆复见可名曰干都防又乆之复曰男子之兆复见然性不驯良长则残忍无亲亲之恩必行非义不可受也昭祖方念后嗣未立乃曰虽不良亦愿受之巫者曰当名之曰乌古出既而生二男二女其次第先后皆如巫者之言遂以巫所命名名之】知喜怒【元史祭祀志序北陲之俗敬天而畏其巫祝毎以为能亲见所祭者而丨其丨丨】扁鹊不能与灵巫争用【陆贾新语昔扁鹊居宋得罪于宋君出亡之卫卫人有病将死者扁鹊至其家欲为治之病者之父谓扁鹊曰吾子病甚笃将为迎良医治非子所能治也退而不用乃使灵巫求福请命对扁鹊而咒病者卒死灵巫不能治也夫丨丨天下之良医而丨丨丨丨丨丨丨者知与不知也】坚额健舌【桓寛盐铁论世俗饰伪行诈为民巫祝以取厘谢丨丨丨丨或以成业致富故惮事之人释本相学是以街巷有巫闾里有祝】祝伯【焦氏易林丨丨言善能事神辞祈万岁使君延年】入室求祟【王充论衡病作而医用祸起而巫使如自能案方和药丨丨丨丨则医不售而巫不进矣】生于江南含烈气【王充论衡太阳火气常为毒螫气热也太阳之地其人促急促急之人口舌为毒故楚越之人促急防疾与人谈言口唾射人则人赈胎肿而为创南郡极热之地其人祝树树枯唾鸟鸟坠巫咸能以祝延人之疾愈人之祸者丨丨丨丨丨丨丨也】众巫与神合契【应劭风俗通九江逡遒有唐居山名有神众巫共为取公妪岁易男不得复娶女不得复嫁百姓苦之谨按时太守宋均到官主者白出钱给聘男子女均曰丨丨丨丨丨丨知其防欲卒取小民不相当于是敕条巫家男女以备公妪巫叩头服罪乃杀之是后遂絶】诅仲舒【应劭风俗通武帝时迷于神尤信越巫董仲舒数以为言武帝欲騐其道令巫丨丨丨仲舒朝服南靣诵咏经论不能伤害而巫者忽死】迎紫姑【宗懔荆楚岁时记正月十五日其夕丨丨丨以卜将来蚕桑并占众事注按刘敬叔异苑云紫姑本人家妾为大妇所妬正月十五日感激而死故世人作其形迎之咒云子胥不在云是其壻曹夫人已行云是其姑小姑可出于厠邉或猪栏邉迎之捉之觉重是神来也】数白黒棊【沈括夣溪笔谈山阳有一女巫其神极灵予伯氏尝召问之凡人间物虽在千里之外问之皆能言乃至人中心萌一意已能知之坐客方奕棋试丨丨丨丨握手中问其数莫不符合更漫取一把棋不数而问之则亦不能知数盖人心所知者彼则知之心所无则莫能知如季咸之见壶子大耳三藏观忠国师也又问以巾箧中物皆能悉数时伯氏有金刚经百册盛大箧中指以问之其中何物则曰空箧也伯氏乃发以示之曰此有百册佛经安得曰空箧良乆又曰空箧耳安得欺我此所谓文字相空因真心以显非相宜其神所不能窥也】春斋【王称东都事略陈希亮传浮屠有海印国师者出入章献明肃皇后家与诸贵人交通恃势据民地希亮捕治寘诸法一县大耸去为雩都巫觋岁敛民财祭谓之丨丨否则有火灾民讹言有绯衣三老人行火希亮禁之民不敢犯火亦不作毁滛祠数百区勒巫为农者七十余家】诵觧秽咒【异闻縂録宋寕宗时新淦县有雷击物为产妇所触不能上升时邹巫能诵觧咒有神请曰为丨丨丨丨千遍当有以报邹诵千遍神授鞭印各一曰祈晴顺用印祈雨倒用印用鞭画空雨止画处神忽不见雷升天矣邹平生喜食鸭尝过其女留杀鸭为黍时女晒菱于庭天有雨势女欲収而后馔曰雨当无损于菱须大雨邹望空四向而画独庭无雨】祈晴顺用印祈雨倒用印【见上】望空四向画独庭无雨【见上】能于至无中见多有事【张仲才文始真经夫精水神火意土三者本不交惟人以根合之故能于其中横见有事犹如术祝者丨丨丨丨丨丨丨丨丨】师娘【陶宗仪辍畊録世谓女巫曰丨丨都下及江南谓男觋亦曰师娘】
