<!-- { "loadSidebar": true } -->
　　【空虚乃至委蛇女委蛇故怠吾又奏之以无怠之声调之以自然之命故若混逐丛生林乐而无形布挥而不曵幽昏而无声动于无方居于窈冥或谓之死或谓之生或谓之实或谓之荣行流防徙不主常声世疑之稽于圣人圣也者逹于情而遂于命也天机不张而五官皆备此之谓天乐无言而心説故有焱氏为之颂曰聼之不闻其声视之不见其形充满天地苞裹六极女欲聼之而无接焉而故惑也乐也者始于惧惧故崇吾又次之以怠怠故遁卒之于惑惑故愚愚故道道可载而与之俱也】文武伦经【见上】其卒无尾其始无首【见上】变化齐一不主故常【见上】挥绰【见上】立于四虚之道【见上】天乐【见上】有焱之颂【见上】充满天地苞裹六极【见上】始于惧次之以怠卒之于惑【见上】上及太清下及泰宁中及万灵【鹖冠子气由神生道由神成惟圣人能正其音调其声故其德丨丨丨丨丨丨丨丨丨丨丨丨膏露降白丹发醴泉出朱草生众祥具】华天上扬本出黄钟【鹖冠子丨丨丨丨丨丨丨丨注疑此乐章之名】合欢定和【荀子为之钟鼓管磬琴瑟竽笙使足以辨吉凶丨丨丨丨而已不求其余】养耳【荀子钟鼓管磬琴瑟竽笙所以丨丨也】先王立乐之方【荀子夫乐者乐也人情之所必不免也故人不能无乐乐则必发于声音形于动静而人之道声音动静性术之变尽是矣故人不能不乐乐则不能无形形而不为道则不能无乱先王恶其乱也故制雅颂之声以道之使其声足以乐而不流使其文足以辨而不諰使其曲直繁省廉肉节奏足以感动人之善心使夫邪污之气无由得接焉是丨丨丨丨丨丨也按礼记乐记本荀子也故子史语之本六经者皆不录而特录此】审一定和【荀子故乐者丨丨以丨丨者也比物以饰节者也合奏以成文者也足以率一道足以治万变是先王立乐之术也】天下之大齐【荀子故聼其雅颂之声而志意得广焉执其干戚习其俯仰屈伸而容貎得庄焉行其缀兆要其节奏而行列得正焉进退得齐焉故乐者出所以征诛也入所以揖让也征诛揖让其义一也出所以征诛则莫不聼从入所以揖让则莫不从服故乐者丨丨丨丨丨也中和之纪也人情之所必不免也】饰喜【荀子且乐者先王之所以丨丨也】中平庄肃【荀子乐丨丨则民和而不流乐丨丨则民齐而不乱】使人心庄【荀子绅端章甫舞韶歌武丨丨之丨丨】顺气成象【荀子凡奸声感人而逆气应之逆气成象而乱生焉正声感人而顺气应之丨丨丨丨而治生焉】清明象天广大象地【荀子君子以钟鼓导志以琴瑟乐心动以干戚饰以羽旄从以磬管故其丨丨丨丨其丨丨丨丨其俯仰周旋有似于四时故乐行而志清礼修而行成耳目聪明血气和平移风易俗天下皆宁】乐行而民向方【荀子故乐者所以导乐也金石丝竹者所以导乐也丨丨丨丨丨丨矣】穷本极变【荀子丨丨丨丨乐之情也】和适【吕氏春秋万物所出造于太一化于隂阳萌芽始震凝以形形体有处莫不有声声出于和和出于适丨丨先王定乐由此而生】伊尹作大濩【吕氏春秋殷汤即位乃命丨丨丨为丨丨歌晨露修九招六列以见其善】臯陶作夏籥【吕氏春秋禹立勤劳天下日夜不懈通大川决壅塞凿龙门降通漻水以导河疏三江五湖注之东海以利黔首于是命丨丨丨为丨丨九成以昭其功】三象【吕氏春秋商人服象为虐于东夷周公遂以师逐之至于江南乃为丨丨以嘉其徳】无声者正可聼【淮南子朱弦漏越一唱而三叹可聼而不可快也故丨丨丨丨其丨丨者也】民神禽鸟之般【扬子大乐无间丨丨丨丨丨丨测曰大乐无间无不懐也】郑衞不能入【扬子黄钟以生之中正以平之确乎丨丨丨丨丨也】惟正之聼【扬子或曰君子聼声乎曰君子丨丨丨丨荒淫佛正沉而乐者君子弗聼也注佛违也】九变而淳气洽【文中子化至九变王道其明乎故乐至丨丨丨丨丨丨矣裴晞曰何谓也子曰夫乐象成者也象成莫大于形而流于声王化始终所可见也故韶之成也虞氏之恩被动植矣乌鹊之巢可俯而窥也鳯凰何为而藏乎】王化始终可见【见上】隂阳序次风雨时至嘉生繁祉人民和利【国语物得其常曰乐极极之所集曰声声应相保曰和细大不逾曰平如是而铸之金磨之石系之丝木越之匏竹节之鼓而行之以遂八风于是乎气无滞隂亦无防阳丨丨丨丨丨丨丨丨丨丨丨丨丨丨丨丨物备而乐成上下不罢故曰乐正】中音【国语夫有和平之声则有蕃殖之财于是乎道之以中德咏之以丨丨德音不愆以合神人神是以宁民是以聼】肆夏繁遏渠【国语夫先乐金奏丨丨丨丨丨天子所以飨元侯也按左传杜注九夏其二曰肆夏一名繁三曰韶夏一名遏四曰纳夏一名渠其説未当吕叔玉云肆夏时迈也繁遏执竞也渠思文也周礼钟师杜子春引之此説为是葢工歌文王之三谓文王大明绵歌鹿鸣之三谓鹿鸣四牡皇皇者华则是从肆夏数至渠为肆夏之三也安得以肆夏即为繁乎郑君谓颂失此説不可从】伶萧咏歌【国语丨丨丨丨及鹿鸣之三君之所以况使臣臣敢不拜按伶萧咏歌所谓工歌也】乐以开山川之风【国语平公説新声师旷曰公室其将卑乎君之明兆于衰矣夫丨丨丨丨丨丨丨以耀德于广逺也风德以广之风山川以逺之风物以听之修诗以咏之修礼以节之夫徳广逺而有时节是以逺服而迩不迁】流秽镇浮【国语教之乐以丨其丨而丨其丨】饰性【史记乐书州异国殊情习不同故博采风俗协比声律以补短移化助流政教天子躬于明堂临观而万民咸荡涤邪秽斟酌饱满以丨厥丨故云雅颂之音理而民正嘄噭之声兴而士奋郑衞之曲动而心淫及其调和谐合鸟兽尽感而况懐五常含好恶自然之势也】调和谐合鸟兽尽感【见上】动荡血脉通流精神【史记乐书赞音乐者所以丨丨丨丨丨丨丨丨而和正心也】宫动脾商动肺角动肝征动心羽动肾【史记乐书丨丨丨而和正圣丨丨丨而和正义丨丨丨而和正仁丨丨丨而和正礼丨丨丨而和正智】贯珠叩玉【史记乐书索隠述赞端如丨丨清同丨丨洋洋盈耳咸英余曲】乐府乐人【汉书宣帝纪丨丨减丨丨使归就农业】美其欢心而不流其声音【汉书礼乐志乐以治内而为同礼以修外而为异同则和亲异则畏敬和亲则无怨畏敬则不争揖让而天下治者礼乐之谓也二者竝行合为一体畏敬之意难见则着之于享献辞受登降跪拜和亲之説难形则发之于诗歌咏言钟石筦葢嘉其敬意而不及其财贿丨丨丨丨丨丨丨丨丨丨】治内【见上】充目动耳感心【汉书礼乐志其威仪足防丨丨音声足防丨丨诗语足防丨丨故闻其音而德和省其诗而志正论其数而法立是防荐之郊庙则鬼神飨作之朝廷则羣臣和立之学官则万民协聼者无不虚已竦神説而承流是防海内徧知上德被服其风光辉日新化上迁善而不知所防然至于万物不夭天地顺而嘉应降】闻音德和省诗志正论数法立【见上】本情性浃肌肤臧骨髓【汉书礼乐志夫乐丨丨丨丨丨丨而丨丨丨虽经乎千载其遗风余烈尚犹不絶】寿人【汉书礼乐志周有房中乐至秦名曰丨丨】七始华始【汉书礼乐志丨丨丨丨肃倡和声神来宴娭庶几是聼注孟康曰七始天地四时人之始华始万物英华之始也防为乐名如六英也】变民易化人着【汉书董仲舒传乐者所以变民风化民俗也其丨丨也丨其丨丨也丨故声发于和而本于情接于肌肤臧于骨髄故王道虽微缺而筦弦之声未衰也】独行十月迎气乐【后汉书章帝纪冬始行月令迎气乐注东观记曰马防上言圣人作乐所以宣气致和顺隂阳也臣愚以为可因歳首发太簇之侓奏雅颂之音防迎和气时防作乐器费多遂丨丨丨丨丨丨丨也】黄门鼔吹【后汉书礼仪志注丨丨丨丨天子所以宴乐羣臣诗所谓坎坎鼓我蹲蹲舞我者也其短箫铙歌军乐也】短箫铙歌【见上】雅吹击磬【后汉书桓荣传车驾幸太学会诸博士论难于前又诏诸生丨丨丨丨尽日乃罢】总统研精【魏志杜防传防善钟律聪明过人丝竹八音靡所不能惟歌舞非所长时防郎钟静尹齐善咏雅乐歌师尹胡能歌宗庙郊祀之曲舞师冯肃服养晓知先代诸舞防丨丨丨丨逺考诸经近采故事敎习讲肄备作乐器绍复先代古乐皆自防始也】广陵散【晋书嵇康传康将刑东市太学生三千人请以为师弗许康顾视日影索琴弹之曰昔袁孝尼尝从吾学丨丨丨吾每靳固之广陵散于今絶矣时年四十海内之士莫不痛之帝寻悟而恨焉初康尝游于洛西暮宿华阳亭引琴而弹夜分忽有客诣之称是古人与康共谈音律辞致清辩因索琴弹之而为广陵散声调絶伦遂以授康仍誓不传人亦不言其姓字】象容表庆【宋书乐志晋正德舞歌诗皇道惟清礼乐斯经金石在县万舞在庭丨丨丨丨协律被声轶武超濩取节六英同进退让化渐无形大和宣洽通于幽冥】升歌翊节下管调风【宋书乐志太祝祼地奏登歌乐词精华孚鬯诚监昭通丨丨丨丨丨丨丨丨皇心履变敬明尊亲大哉孝德至矣交神】憓感人祗化动翔泳【宋书乐志夫钟鼓既陈雅颂斯辨所以丨丨丨丨丨丨丨丨顷自金籥弛韵羽佾未凝正俗移风良在兹日昔阮咸清识王度昭奇乐绪增修异世同功矣】四县庭响八列陛倡【宋书乐志白纻篇在心曰志发言诗声成于文被管丝手舞足蹈欣泰时移风易俗王化基琴角挥韵白云舒箫韶协音神鳯来拊击和节咏在初章曲乍毕情有余文同轨壹道德行国靖民和礼乐成丨丨丨丨美勲英丨丨丨丨贵人声舞饰丽华乐容工罗裳皎日袂随风金翠列煇蕙麝丰淑姿委体允帝衷】德凝羽缀道鬯容辞【齐书乐志神宫懋邺明寝昌基丨丨丨丨丨丨丨丨】佾文静县【齐书乐志谛容辍序丨丨丨丨】绕风停云【齐书乐志朱弦丨丨翠羽丨丨】翿籥繁会笙磬谐音【齐书乐志庭列宫县陛罗瑟琴丨丨丨丨丨丨丨丨】郊庙歌辞应湏典诰大语【梁书萧子云传敕曰丨丨丨丨丨丨丨丨丨丨不得杂用子史文章浅言而沈约所撰亦多舛谬】六乐该深五声妙逺【魏书礼志尚书李崇奏前被防敕以兼太乐令公孙崇更调金石并其书表付外考试登依旨敕以去八月初诣署集议但丨丨丨丨丨丨丨丨至如仲尼渊识故将忘味呉札善聼方可论辨自斯以降莫有详之】正声五十曲【魏书礼志大武皇帝破平统万得古雅乐一部丨丨歌丨丨丨工伎相传间有施用】乐情膏润【隋书音乐志礼意风猷丨丨丨丨】风敌励兵【隋书音乐志汉明帝时乐有四品其四曰短箫铙歌乐军中之所用焉黄帝时岐伯所造以建武扬德丨丨丨丨则周官所谓王师大防则令凯歌者也】改七悬八以黄钟为宫【隋书卢贲传贲以古乐宫悬七八损益不同历代通儒议无定准于是上表曰殷人以上通用五音周武克殷得鹑火天驷之应其音用七汉兴加应钟故十六枚而在一簴郑元注周礼二八十六簴此则七八之义其来逺矣然世有沿革用舍不同至周武帝复改悬七以林钟为宫夫乐者治之本也故移风易俗莫善于乐是以呉札观而辨兴亡然则乐也者所以动天地感鬼神情发于声治乱斯应周武以林钟为宫葢将亡之征也且林钟之管即黄钟下生之义黄钟君也而生于臣明为皇家九五之应又隂者臣也而居君位更显国家登极之祥斯实防数相符非闗人事伏惟陛下握图御防道迈前王功成作乐焕乎曩策臣闻五帝不相沿乐三王不相袭礼此葢随时改制而不失雅正者也上竟从之即丨丨丨丨丨丨丨丨丨诏贲与仪同杨庆和删定周齐音律】一千八百声【隋书万宝常传撰乐谱六十四卷具论八音旋相为宫之法改移柱之变为八十四调一百四十四律变化终于丨丨丨丨丨时人以周礼有旋宫之义自汉魏以来知音者皆不能通见宝常特创其事皆哂之至是试令为之应手成曲无所凝滞见者莫不嗟异于是损益乐器不可胜纪其声雅淡不为时人所好太常善声者多排毁之】上元二仪【旧唐书髙宗纪十一月丙寅上制乐章有丨丨丨丨三才四时五德六律七政八风九宫十洲得一庆云之曲】华夏正声【旧唐书音乐志开皇八年平陈始获江左旧工及四悬乐器帝令廷奏之叹曰此丨丨丨丨也非吾此举世何得闻乃调五音为五夏二舞登歌房中等十四调宾祭用之隋氏始有雅乐因置清商署以掌之】清商署【见上】鱼丽鵞贯箕张翼舒【旧唐书音乐志贞观七年太宗制破阵舞图左圆右方先偏后伍丨丨丨丨丨丨丨丨交错屈伸首尾廻互以象战阵之形令吕才依图敎乐工百二十人被甲执防而习之凡为三变每变为四阵有来往疾徐击刺之象以应歌节数日而就更名七德之舞】元会第一奏【旧唐书音乐志贞观十四年有景云见河水清张文收采古朱鴈天马之义制景云河清歌名曰防乐奏之管弦为诸乐之首丨丨丨丨丨者是也】灵防吼雕鹗争石坠崖壮士怒【旧唐书音乐志鼓吹之作本为军容昔皇帝涿鹿有功以为警衞故防鼔曲有丨丨丨丨丨丨丨丨丨丨丨丨之类自昔功臣备礼适得用之】得意则凯乐【旧唐书音乐志太和三年八月太常礼院奏谨按凯乐鼓吹之歌曲也周官大司乐王师大献则奏凯安乐注云献功之乐也又大司马之班师有功则凯乐献于社注云兵乐曰凯司马法曰丨丨丨丨丨所以示喜也】君臣同庆【旧唐书音乐志凯歌用铙吹二部笛筚篥箫笳铙鼓每色二人歌工二十四人乐工等乘马执乐器次第陈列如卤簿之式鼓吹令丞前导分行于兵马俘馘之前将入都门鼔吹振作迭奏破阵乐等四曲破阵乐应圣期两曲太常旧有辞贺朝欢丨丨丨丨乐今撰补之】龙池【旧唐书音乐志丨丨乐明皇所作也明皇龙潜之时宅在龙庆坊宅南坊人所居变为池望气者亦异焉故中宗季年泛舟池中明皇正位以坊为宫池水逾大弥漫数里为此乐以歌其祥也】鳯曲登歌【旧唐书音乐志送文舞出迎武舞入乐章丨丨丨丨调令序龙雩集舞泛祥风】四悬二舞【旧唐书职官志凡国有五声八音六律六吕陈丨丨之度分丨丨之节以和人伦以调节气以享鬼神以序宾客】十二和【唐书礼乐志初祖孝孙已定乐乃曰大乐与天地同和者也制丨丨丨以法天之成数号大唐雅乐一曰豫和二曰顺和三曰永和四曰肃和五曰雍和六曰寿和七曰太和八曰舒和九曰昭和十曰休和十一曰正和十二曰承和用于郊庙朝廷以和人神】功成庆善【唐书礼乐志九功舞者本名功成庆善乐太宗生于庆善宫贞观六年幸之宴从臣赏赐闾里同汉沛宛帝欢甚赋诗起居郎吕才被之管弦名曰丨丨丨丨乐】七德舞【唐书礼乐志唐之自制乐凡三大舞一曰七德舞二曰九功舞三曰上元舞丨丨丨者本名秦王破阵乐太宗为秦王破刘武周军中相与作秦王破阵乐曲及即位宴防必奏之谓侍臣曰虽发扬蹈厉异乎文容然功业由之被于乐章示不忘本也右仆射封德彝曰陛下以圣武戡难陈乐象德文容岂足道哉帝矍然曰朕虽以武功兴终以文德绥海内谓文容不如蹈厉斯过矣乃制舞图左圆右方先偏后伍交错屈伸以象鱼丽鵞鹳命吕才以图敎乐工百二十八人被银甲执防而舞凡三变毎变为四阵象击刺往来歌者和曰秦王破阵乐后令魏征与员外散骑常侍褚亮员外散骑常侍虞世南太子右庶子李百药更制歌辞名曰七德舞】秦王破阵【见上】二舞在北登歌在上【五代史崔棁传高祖诏太常复文武二舞详定正冬朝防礼及乐章自唐末之乱礼乐制度亡失已久棁与御史中丞窦贞固刑部侍郎吕琦礼部侍郎张允等草定之其年冬至高祖防朝崇元殿廷设宫县丨丨丨丨丨丨丨丨文舞郎八佾六十有四人冠进贤黄纱袍白中单白练裆白布大口袴革带履左执籥右秉翟执纛引者二人武舞郎八佾六十有四人服平巾帻绯丝布大袖绣裆甲金饰白练锦腾蛇起梁带豹文大口袴乌靴左执干右执戚执旌引者二人加鼓吹十二按负以熊豹以象百兽率舞按设羽葆鼓一大鼓一金錞一歌箫笳各二人王公上寿天子举爵奏元同三举登歌奏文同举食文舞舞昭德武舞舞成功之曲礼毕高祖大悦赐棁金帛羣臣左右覩者皆嗟叹之】可密【刘向説苑乐之丨丨者琴最宜焉君子以其可修德故近之】一足【孔丛公曰吾闻防丨丨有异于人信乎孔子曰昔重黎举防而进又欲求人而佐焉舜曰夫乐天地之精也惟圣人为能和六律均五音知乐之本以通八风防能若此一而足矣故曰一足非一足也公曰善】兜禁昧离【班固白虎通故南夷之乐曰丨西夷之乐曰丨北夷之乐曰丨东夷之乐曰丨合观之乐儛于堂四夷之乐陈于右】东方持矛南方歌西方戚北方击金【班固白虎通丨丨丨丨丨丨丨丨丨丨丨丨丨丨夷狄质不如中国中国文章但随物名之耳】地祗升天神降【王嘉拾遗记师延者殷之乐人也精述隂阳晓明象纬莫测其为人世载辽絶在轩辕之世为司乐之官及殷时总修三皇五帝之乐拊一弦琴则丨丨皆丨吹玉律则丨丨俱丨】十部伎【唐六典凡大燕防则设丨丨之丨于庭以备华夷一曰燕乐伎二曰清乐伎三曰西凉伎四曰天竺伎五曰高丽伎六曰龟兹伎七曰安国伎八曰疎勒伎九曰高昌伎十曰康国伎】
