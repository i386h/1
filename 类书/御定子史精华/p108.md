<!-- { "loadSidebar": true } -->
　　长吏羸衣柴车【魏志毛玠魏国初建为尚书仆射复典选举注玠典选举拔贞实斥华伪诸宰臣治民功绩不着而私财丰足者皆免黜停废于时四海翕然莫不励行至乃丨丨还者垢靣丨丨常乗丨丨军吏入府朝服徒行人拟壶餐之洁家象濯缨之操吏洁于上俗移乎下民到于今称之】自选代【魏志卢毓诏曰官人秩才圣帝所难必湏良佐进可替否侍中毓禀性贞固心平体正可谓明试有功不懈于位者也其以毓为吏部尚书使毓丨丨丨曰得如卿者乃可毓举常侍郑冲帝曰文和吾自知之更举吾所未闻者乃举阮武孙邕帝于是用邕】裴楷清通王戎简要【晋书裴楷楷字叔则吏部郎阙文帝问其人于钟防防曰丨丨丨丨丨丨丨丨皆其选也于是以楷为吏部郎楷风神髙迈容仪俊时人谓之玉人义称见裴叔则如近玉山照映人也按裴楷王戎后俱为尚书】玉山照映【见上】山公啓事【晋书山涛传除尚书仆射加侍中领吏部涛所奏甄拔人物各为题目时称丨丨丨丨】恵絶臣名恩驰天口【晋书山涛论委以铨综则羣情自抑通乎鱼水则専用生疑将矫前失归诸后正丨丨丨丨丨丨丨丨世称山公啓事者岂斯之谓欤】甲午制【晋书王戎迁尚书左仆射领吏部戎始为丨丨丨凡选举皆先治百姓然后授用】戸调门选【晋书王戎戎自经典选未尝进寒素退虚名但与时浮沉丨丨丨丨而已】署纸尾【宋书蔡廓徴为吏部尚书录尚书徐羡之曰黄门郎以下悉以委蔡自此以上故宜共参同异廓曰吾不能为徐干木丨丨丨也遂不拜干木羡之小字也选案黄纸录尚书与吏部尚书连名故廓云署纸尾也】书置阁上【宋书王恵以蔡廓为吏部尚书不肻拜乃以恵代焉恵被召即拜未尝接客人有与丨求官者得輙聚丨丨丨及去职印封如初时谈者以廓之不拜恵之即拜事虽异而意同也】不拜即拜事异意同【见上】不视求官书疏【宋书王球居选职接客甚稀丨丨丨丨丨丨而铨衡有序朝野称之】提钧悬衡【宋书谢荘丨丨丨丨委之选部】与录共选【宋书谢荘吏部尚书由来丨丨丨丨良以一人之识不辨治通兼与夺威权不宜専一故也】玉石朱素由斯而定【齐书王俭迁右仆射领吏部俭固请解选表曰九流任要风猷所先丨丨丨丨丨丨丨丨臣亦不谓文案之间都无微解至于品裁臧否特所未闲】清立【齐书禇为吏部尚书炫居身丨丨在选部门庭萧索賔客罕至出行左右捧黄纸防箱风吹纸剥殆尽】防箱纸剥【见上】今夕止谈风月【梁书徐勉传迁吏部尚书尝与门人夜集客有虞暠求詹事五官勉正色答云丨丨丨可丨丨丨不宜及公事】喉舌之任【渠书张缵河东裴子野曰张吏部在丨丨丨丨已恨其晚矣】举扇一防【梁书萧子显迁吏部尚书性凝简颇负其才气及掌选见九流賔客不与交言但丨丨丨丨而已】典选难才【陈书姚察吏部尚书蔡徴移中书令江总等咸共荐察敕荅曰姚察非惟学艺优博亦是行清修丨丨丨丨今得之矣乃神笔草诏读以示察】神笔草诏【见上】筵席虚静【南史王球歴位侍中中书令吏部尚书球简贵势不交游丨丨丨丨门无异客】选牒【南吏王缋齐武帝为抚军吏部尚书张岱选缋为长史呈丨丨髙帝笑曰此可谓素望】黒头尚书白头尚书【南史袁昂迁吏部尚书帝谓曰齐明帝用卿为丨丨丨丨我用卿为丨丨丨丨良以多愧对曰臣生四十七年于兹矣四十以前臣之自有七年以后陛下所养七嵗尚书未为晚逹帝曰士固不妄有名】七嵗尚书【见上】详练百氏【南史孔奂为吏部尚书时有事北边尅复淮泗封赏叙用纷纭重叠奂应接引进门无停賔加以识鉴人物丨丨丨丨凡所甄拔衣冠缙绅莫不恱服】选曹要重【南史孔觊丨丨丨丨常侍闲淡】选事相付【南史蔡兴宗累迁尚书吏部侍郎时尚书何偃疾患上谓兴宗曰卿详练清浊今以丨丨丨丨便可开门当之无所譲也】俯身拾牒【南史蔡撙累迁吏部尚书尝奏用琅邪王筠为殿中郎武帝嫌不取参掌通署乃推白牒于香橙地下曰卿殊不了事撙正色丨丨丨丨起曰臣谓举尔所知许允已有前事既是所知而用无烦参掌署名臣撙少而仕宦未尝有不了事之目因捧牒直出】端坐西斋【南史蔡凝授吏部侍郎凝年位未髙而才地为时所重常丨丨丨丨自非素贵名流罕所交接】顔竣瞠谢庄笑【南史顔竣传转吏部尚书留心选举自强不息任遇既隆奏无不可后谢荘代竣领选意多不行竣容貌严毅荘风姿甚羙賔客喧诉常欢笑答之人言丨丨丨而与人官丨丨丨而不与人官】澣衣称疾【南史江湛转吏部尚书家甚贫不营财利饷馈盈门一无所受无兼衣余食尝为上所召遇丨丨丨丨经日衣成然后起】居衡尺【南史张缵大同二年徴为吏部尚书五年诏曰缵外氏英华朝中领袖可尚书仆射缵为譲表曰自出守股肱入丨丨丨可以仰首伸眉论列是非者矣而寸衿所滞近蔽耳目深浅清浊岂有能预】手不停笔【南史徐勉迁吏部尚书勉居选官彛伦有序既闲尺牍兼善辞令虽文案填积坐客充满应对如流丨丨丨丨】为十八班【南史徐勉迁吏部尚书天监初官名互有省置勉撰立选簿奏之有诏施用其制开九品丨丨丨丨自是贪冐茍进者以财货取通守道沦退者以贫寒见没矣】停年格【魏书崔亮传迁吏部尚书亮乃奏为格制不问士之贤愚専以停解日月为防虽复官湏此人停日后者终于不得庸才下品年月乆者灼然先用亮外甥刘景安书规亮曰舅属当铨衡如之何反为丨丨丨以限之天下士子谁复修厉名行哉亮答书曰吾乗时徼幸得为吏部尚书当其壮也尚不如人况今朽老而居帝难之任常思同升举直以报明主之恩尽忠竭力不为贻厥之累昨为此格有由而然今已为汝所怪千载之后谁知我哉】帝难之任【见上】徳同者尽年劳等者进徳【北史城阳王长夀徽字显顺改授度支尚书兼吏部尚书寻为正徽以选举法期在得人限以停年有乖旧体但行之日乆难以顿革以丨丨丨丨丨丨丨丨丨丨于是称为中平按徽长夀之孙】取士以才以器【北史辛术迁吏部尚书术性尚贞明丨丨丨丨丨丨循名责实新旧参举管库必擢门阀不遗考之前后铨衡在术最为折】分三铨【旧唐书职官志吏部尚书侍郎丨为丨丨注尚书为尚书铨侍郎二人分为中铨东铨也】前有马裴后有卢李【旧唐书卢从愿初髙宗时裴行俭马载为吏部最为称职及是从愿与李朝隐同时典选亦有羙誉时人称曰吏部丨丨丨丨丨丨丨丨】司列【唐书百官志龙朔元年改吏部曰丨丨】文部【唐书百官志天寳十一载改吏部曰丨丨】雅负裁鉴【唐书髙俭入为吏部尚书丨丨丨丨又详氏谱所署用人地无不当者】时议嘉仰【唐书岑羲进吏部侍郎时崔湜郑愔及大理少卿李元恭分掌选皆以贿闻独羲劲亷为丨丨丨丨】金背镜【唐书髙季辅为吏部侍郎善铨叙人物帝赐丨丨丨一况其清覧焉】清览【见上】钳键周宻【唐书李敬元检校司列少常伯时员外郎张仁祎有敏才敬元委以曹事仁祎为造姓歴状式铨簿丨丨丨丨敬元因其法衡综有序】衡综有序【见上】长名榜【唐书裴行俭行俭始设丨丨丨铨注等法又定州县升降资拟髙下为故事】麟之口光廷手【唐书裴光廷拜侍中兼吏部尚书任门下省主事阎麟之専主过官凡麟之裁定光廷輙然可时语曰丨丨丨丨丨丨】白衣领职荐人如初【唐书陆元方擢天官侍郎或言其荐引皆亲党后怒免官令丨丨丨丨元方丨丨丨丨后召譲之对曰举臣所知不暇问讐党】李下无蹊径【唐书李乂进吏部侍郎仍知制诰与宋璟等同典选事请谒不行时人语曰丨丨丨丨丨】令史设斋【唐书崔元暐为天官侍郎当公介然不受私谒执政忌之改文昌左丞不逾月武后曰卿向改职乃闻丨丨丨丨相庆此欲肆其贪耳卿为朕还旧官乃复拜天官侍郎】拔十得五【唐书张九龄夫吏部尚书侍郎以贤而授者也岂不能知人如知之难丨丨丨丨斯可矣】朱防头【唐书苏珦子晋歴户部侍郎迁吏部时宋璟兼尚书亊晋与齐澣更典二都选既糊名校判而晋独事赏拔当时誉之及裴光廷知尚书有过官被却者就籍以丨丨丨而已晋因榜选院曰门下防头者更拟光廷以为侮已出晋汝州刺史】推知人号席公【唐书席豫拜吏部侍郎典选六年拔寒逺士多至防阁当时丨丨丨丨丨丨云】台选【唐书齐澣李元纮杜暹当国表宋璟为吏部尚书澣及苏晋为侍郎世谓丨丨】奨用皆一时茂秀【唐书王邱迁吏部侍郎典选号平允其丨丨如山隂尉孙逖桃林尉张镜防湖城尉张晋明进士王泠然丨丨丨丨丨】分甲乙丙三科【唐书苗晋卿进吏部侍郎李林甫为尚书専国政以铨事委晋卿及宋遥然嵗命它官同较书判覈才实天寳二载判入等者凡六十四人丨丨丨丨丨丨以张奭为第一】就第注官【唐书裴遵改吏部尚书复知选事朝廷优其老聴丨丨丨丨时以为荣】品裁清允【唐书杨绾歴礼部侍郎俄迁吏部丨丨丨丨人服其公】榜事曹门【唐书张荐孙读中和初为吏部选牒精允调者丐留二年诏可丨其丨丨丨】毁懐不受【唐书韦夏卿为吏部侍郎从弟执谊在翰林尝受人金有所干请宻以金内夏卿懐中夏卿丨丨丨丨曰吾与尔頼先人遗徳致位及此顾当是哉执谊大慙】私谒盈几【唐书孔纬迁吏部侍郎权要丨丨至丨丨一不省】擿发清明【唐书奚陟知吏部选事迁侍郎铨综平允时谓与李朝隐畧等不能丨丨丨丨如裴行俭卢从愿也】审官院【宋史选举志元丰定制而后铨注之法悉归选部以丨丨东丨为尚书左选流内铨为侍郎左选审官西院为尚书右选三班院为侍郎右选于是吏部有四选之法】四选【见上】榜阙【宋史赵及权判吏部流内铨初铨吏匿员阙与选人为市及奏阙至即榜之吏部丨丨自及始】智意材【刘劭人物志丨丨之丨冡宰之佐也注师事制宜以佐天官】自任之能清节之才【刘劭人物志丨丨丨丨丨丨丨丨故在朝也则冡宰之任为国则矫直之政】谐合之政【刘劭人物志人事之能智意之材也故在朝也则冡宰之佐为国则丨丨丨丨注智意审故佐天官而谐内外】料理此人【刘义庆世说吴道助附子兄弟居在丹阳郡遭母童夫人艰韩康伯时为丹阳尹母殷在郡毎闻二吴之哭輙为凄恻语康伯曰汝若为选官当好丨丨丨丨韩后果为吏部尚书大吴不免哀制小吴遂大贵逹注道助坦之小字附子隐之小字也】王济鞅裴楷秋【刘峻世说注山涛领吏部潘岳内非之宻为作謡曰阁东有大牛丨丨丨丨丨丨和峤刺促不得休涛之处选非望路絶故有是言】内防共食【刘餗隋唐嘉话吏部侍郎髙孝基铨人至梁公房蔡公杜愕然端视良乆降阶与之抗礼延入丨丨丨丨甚恭曰二贤当为兴王佐命位极人臣杜年夀稍减于房耳愿以子孙相托】校内外官考【刘肃大唐新语卢承庆为吏部尚书总章初丨丨丨丨丨有一官督运遭风失米承庆为之考曰监运损粮考中下其人容止自若无一言而退承庆重其雅量改注曰非力所及考中中既无喜容亦无愧词又改曰宠辱不惊考中上众推承庆之恕】众推恕【见上】何必防篱挿棘【刘肃大唐新语吕太一迁户部员外戸部与吏部隣司吏部移牒戸部令墙宇悉竖棘以防令史交通太一牒报曰眷彼吏部铨综之司当湏简要清通丨丨丨丨丨丨省中赏其防防】大开铨门【刘肃大唐新语姜晦为吏部侍郎性聪悟识理体旧制吏曹舍宇悉布棘以防令史为与选人交通及晦领选事尽除之丨丨丨丨示无所禁】白嘲【刘肃大唐新语温彦博为吏部侍郎有选人裴略被放乃自赞于彦博称解丨丨彦博即令嘲防前丛竹略曰竹冬月不肻凋夏月不肻热肚里不能容国士皮外何劳生枝节又令嘲屏墙略曰髙下八九尺东西六七歩突兀当防坐防许遮贤路彦博曰此语似伤博略曰即扳公肋何止伤博博慙而与官】南院【李肇国史补自开元二十二年吏部置丨丨始悬长名以定留放】省眼【李肇国史补旧说吏部为丨丨】文章二百年【叶梦得避暑录话王荆公初未识欧文忠公至和初为羣牧判官文忠还朝始见知遂有翰林风月三千首吏部丨丨丨丨丨之句】怨响【叶廷珪海录碎事袁聿修为吏部尚书素品孤官颇有丨丨】
