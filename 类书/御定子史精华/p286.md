<!-- { "loadSidebar": true } -->
　　【以要钟鼓俯会之节而靡有悖逆者众积防防乎】陶唐氏作舞【吕氏春秋昔丨丨丨之始隂多滞伏而湛积水道壅塞不行其原民气欝阏而滞着筋骨瑟缩不达故丨为丨以宣导之】操牛尾投足以歌【吕氏春秋昔葛天氏之乐三人丨丨丨丨丨丨丨用八阕一曰载民二曰元鸟三曰遂草木四曰奋五谷五曰敬天常六曰达帝功七曰依地德八曰总万物之极】鳯鸟天翟舞【吕氏春秋帝喾乃令人抃或鼓鼙击钟磬吹苓展管箎因令丨丨丨丨丨之帝喾大喜乃以康帝德】效山林谿谷之音【吕氏春秋帝尧立乃命质为乐质乃丨丨丨丨丨丨丨以歌乃以麇置缶而鼓之乃拊石击石以象上帝玉磬之音以致舞百兽】阳阿采菱【淮南子欲学歌讴者必先征羽乐风欲美和者必先始于丨丨丨丨】举节【淮南子舞者丨丨坐者不期而抃皆如一所极同也】绕身若环【淮南子今鼓舞者丨丨丨丨曾挠摩地扶旋猗那动容转曲便媚拟神身若秋药被风髪若结旌骋驰若骛】动容转曲便媚拟神【见上】秋药被风【见上】发谋动虑和神定气【文中子子谓武德之舞劳而决其丨丨丨丨经天下乎谓昭德之舞闲而防其丨丨丨丨绥天下乎】饫歌【国语周诗有之曰天之所支不可坏也其所坏亦不可支也昔武王克殷而作此诗也以为丨丨名之曰支以遗后之人使永监焉】楚歌【史记项羽纪项王军壁垓下兵少食尽汉军及诸侯兵围之数重夜闻汉军四面皆丨丨项王乃大惊曰汉皆已得楚乎是何楚人之多也项王则夜起饮帐中有美人名虞常幸从骏马名骓常骑之于是项王乃悲歌忼慨自为诗曰力拔山兮气葢世时不利兮骓不逝骓不逝兮可奈何虞兮虞兮奈若何歌数阕美人和之项王泣数行下左右皆泣莫能仰视】虞兮【见上】发德明功【史记文帝纪孝景皇帝元年十月制诏御史葢闻古者祖有功而宗有德制礼乐各有由闻歌者所以丨丨也舞者所以丨丨也高庙酎奏武德文始五行之舞孝惠庙酎奏文始五行之舞孝文皇帝临天下通闗梁不异逺方除诽谤去肉刑赏赐长老收恤孤独以育羣生减嗜欲不受献不私其利也罪人不孥不诛无罪除肉刑出美人重絶人之世朕既不敏不能识此皆上古之所不及而孝文皇帝亲行之德厚侔天地利泽施四海靡不获福焉明象乎日月而庙乐不称朕甚惧焉其为孝文皇帝庙为昭德之舞以明休德】春阳朱眀西皥元冥【史记乐书汉家常以正月上辛祠太乙甘泉以昏时夜初到明而终常有流星经于祠坛上使僮男僮女七十人俱歌春歌丨丨夏歌丨丨秋歌丨丨冬歌丨丨】三侯【史记乐书髙祖过沛诗丨丨之章令小儿歌之】康乐【史记孔子世家于是选齐国中女子好者八十人皆衣文衣而舞丨丨注王肃云舞曲名也】和歌市中【史记刺客传荆轲嗜酒日与狗屠及高渐离饮于燕市酒酣以往高渐离击筑荆轲丨而丨于丨丨相乐也已而相泣旁若无人者】度曲【汉书元帝纪赞元帝多材艺善史书鼓琴瑟吹洞箫自丨丨被歌声分刌节度穷极幼眇】分刌节度穷极幼眇【见上】幡比翅囘集贰双飞常羊【汉书礼乐志饰玉梢以舞歌体招揺若永望星留俞塞陨光照紫幄珠熉黄丨丨丨丨丨丨丨丨丨丨注文颖曰舞者骨腾肉飞如鸟之回翅而双集也师古曰常羊犹逍遥也】习歌中和乐职宣布【汉书王褒传使褒作中和乐职宣布诗选好事者令依鹿鸣之声习而歌之】象敎田【后汉书祭祀志灵星祠舞者用童男十六人舞者丨丨丨初为芟除次耕种芸耨驱爵及获刈舂簸之形象其功也】改云翻曰鳯翔【魏志文帝纪注魏书魏丨汉丨丨舞丨丨丨舞育命舞曰云应舞武德舞曰武颂舞文昭舞曰大昭舞五行舞曰大武舞】鸡鸣歌【晋书武帝纪二年春正月庚寅罢丨丨丨】白符【晋书乐志拂舞出自江左旧云呉舞检其歌非呉辞也亦陈于殿庭杨序云自到江南见丨丨舞或言白鳬鸠舞云有此来数十年矣察其辞防乃是呉人患孙皓虐政思属晋也】白鳬鸠舞【见上】鸲鹆舞【晋书谢尚传司徒王导深器之比之王戎常呼为小安丰辟为掾袭父爵咸亭侯始到府通谒导以其有胜会谓曰闻君能作丨丨丨一坐倾想宁有此理不尚曰佳便着衣帻而舞导令坐者抚掌击节尚俯仰在中旁若无人其率诣如此】俯仰在中傍若无人【见上】以足叩船引声喉啭【晋书夏统传充又谓曰昔尧亦歌舜亦歌子与人歌而善必反而后和之明先圣前哲无不尽歌卿颇能作卿土地间曲乎统曰先公惟寓稽山朝会万国授化鄙邦崩殂而塟恩泽云布圣化犹存百姓感咏遂作慕歌又孝女曹娥年甫十四贞顺之德过越梁宋其父堕江不得尸娥仰天哀号中流悲叹便投水而死父子防尸后乃俱出国人哀其孝义为歌河女之章伍子胥諌呉王言不纳用见戮投海国人痛其忠烈为作小海唱今欲歌之众人佥曰善统于是丨丨丨丨丨丨丨丨清激忼慨大风应至含水天云雨响集叱咤讙呼雷电昼冥集气长啸沙尘烟起王公以下皆恐止之乃已诸人顾相谓曰若不游洛水安见是人听慕歌之声便髣髴见大禹之容闻河女之音不觉涕涙交流即谓伯姬高行在目前也领小海之唱谓子胥屈平立吾左右矣按充贾充】作土地间曲【见上】慕歌【见上】河女之章【见上】小海唱【见上】白团扇【宋书乐志团扇歌者晋中书令王珉与嫂婢有情爱好甚笃嫂捶挞婢过苦婢素善歌而珉好捉丨丨丨故制此歌】丁督防【宋书乐志督防歌者彭城内史徐逵之为鲁轨所杀宋高祖使府内直督防丁旿收敛殡霾之逵之妻髙祖长女也呼旿至閤下自问敛送之事毎问辄叹息曰丨丨丨其声哀切后人因其声广其曲焉】鞞舞铎舞幡舞鼔舞【宋书乐志鞞舞未详所起然汉代已施于燕享矣傅毅张衡所赋皆其事也曹植鞞舞歌序曰汉灵帝西园故事有李坚者能鞞舞遭乱西随叚煨先帝闻其旧有技召之坚既中废兼古曲多谬误异代之文未必相袭故依前曲改作新歌五篇不敢充之黄门近以成下国之陋焉晋丨丨歌亦五篇又丨丨歌一篇丨丨歌一篇丨丨伎六曲并陈于元会今幡鼓歌词犹存舞并阙】七槃起长袖【宋书乐志晋初有桮槃舞按桮槃今之齐世宁也张衡舞赋云歴七槃而纵蹑王粲七释云七槃陈于广庭近世文士顔延之云逓间闗于槃扇鲍昭云丨丨丨丨丨皆以七槃为舞也搜神记云晋太康中天下为晋世宁舞矜手以接桮柈反覆之此则汉世唯有柈舞而晋加之以桮反覆之也】皎皎白绪节节为双【宋书乐志江左有白纻舞按舞词有巾袍之言纻本呉地所出宜是呉舞也晋俳歌又云丨丨丨丨丨丨丨丨呉音呼绪为纻疑白纻即白绪】孙氏旧曲朱生发新声【宋书乐志魏晋之世有丨丨善丨丨丨宋识善击节倡和陈左善清歌列和善吹笛郝索善弹筝丨丨善琵琶尤丨丨丨傅元著书曰人若钦所闻而忽所见不亦惑乎设此六人生于上世越古今而无俪何但防牙同契哉按此説则自兹以后皆孙朱等之遗则也】兜铃曹子【宋书五行志魏明帝太和中京中歌丨丨丨丨其唱曰其奈汝曹何】襄阳乐【南史刘道产传为雍州刺史领宁蛮校尉加都督兼襄阳太守善于临职在雍部政绩尤着蛮夷前后不受化者皆顺服百姓乐业由此有丨丨丨歌自道产始也】懊侬【南史王敬则传敬则世子仲雄入东仲雄善弹琴江左有蔡邕焦尾琴在主衣库上敕五日一给仲雄仲雄在御前鼓琴作丨丨曲歌曰常叹负情侬郎今果行许又曰君行不净心那得恶人题】各令为其方舞【魏书文成文明后冯氏传太后曾与高祖幸灵泉池宴羣臣及藩国使人诸方渠帅丨丨丨丨丨丨高祖帅羣臣上夀太后忻然作歌帝亦和歌遂命羣臣各言其志于是和歌者九十人】山云【周书武帝纪天和元年十月甲子初造丨丨儛以备六代之乐】大壮大观【隋书音乐志以武舞为丨丨舞取易云大者壮也正大而天地之情可见也以文舞为丨丨舞取易云大观在上观天之神道而四时不忒也】树梨普梨之曲【北史尒朱荣传酒酣耳热必自匡坐唱虏歌为丨丨丨丨丨丨见临淮王彧从容闲雅爱尚风素固令为敕勒儛日暮罢归便与左右连手蹋地唱回波乐而出】敕勒儛【见上】六合还淳【旧唐书髙宗纪二年春正月乙酉宴诸王诸司三品已上诸州都督刺史于洛城南门楼奏新造丨丨丨丨之舞】连袂踏歌【旧唐书中宗纪上元日夜上皇御安福门观灯出内人丨丨丨丨纵百寮观之一夜方罢】白雪歌辞【旧唐书音乐志太常上言自宋玉以后迄今千祀未有能歌白雪曲者臣今准敕依于琴中旧曲定其宫商然后敎习并合于歌辄以御制雪诗为丨丨丨丨又按古今乐府奏曲之后皆别有送声君唱臣和事彰前史辄取侍臣等奏和雪诗以为送声各十六节今悉敎讫并皆谐韵】送声【见上】方正象城郭【旧唐书音乐志安乐者后周武帝平齐所作也行列丨丨丨丨丨周世谓之城舞舞者八十人刻木为面狗喙兽耳以金饰之埀线为髪画猰皮帽舞蹈姿制犹作胡状】行列成字【旧唐书音乐志圣寿乐高宗武后所作也舞者百四十人金铜冠五色画衣舞之丨丨必丨丨十六变而毕有圣超千古道泰百王皇帝万年宝祚弥昌字】倒舞伎【旧唐书音乐志苻坚常得西域丨丨丨】风管云歌【旧唐书音乐志迎俎乐章丨丨晨凝丨丨晓啭】供奉歌词【旧唐书李益传益长为歌诗贞元末与宗人李贺齐名毎作一篇为敎坊乐人以赂求取唱为丨丨丨丨】团雪散雪【旧唐书王士平传士平尚义阳公主公主纵恣不法士平与之争忿宪宗怒幽公主于禁中士平幽于私第不令出入后释之出为安州刺史坐与中贵交结贬贺州司户时轻薄文士蔡南独孤申叔为义阳主歌词曰丨丨丨丨等曲言其游处离异之状往往歌于酒席】回波辞【旧唐书李景伯传景龙中迁谏议大夫中宗尝宴侍臣及朝集使酒酣令各为丨丨丨众皆为謟侫之辞及自要荣位次至景伯曰回波尔时酒巵微臣职在箴规侍宴既过三爵喧哗窃恐非仪】农得宝【旧唐书宇文融传先是人间戏唱歌词云得体纥那也纥囊得体那潭里船车閙扬州铜器多三郎当殿坐看唱得体歌至开元二十九年田同秀上言见元元皇帝云有宝符在陜州桃林县古闗令尹喜宅发中使求而得之以为殊祥改桃林为灵宝县及此潭成陜县尉崔成甫以为陜郡太守凿成新潭又致扬州铜器翻出此词广集两县官使妇人唱之言得宝农野丨丨丨丨那潭里船车閙扬州铜器多三郎当殿坐看唱得宝歌成甫又作歌词十首白衣缺胯绿衫锦半臂褊袒防红罗抹额于第一船作号头唱之和者妇人一百人皆鲜服靓籹齐声接影鼓笛胡部以应之余船洽进至楼下连樯弥亘数里观者山积京城百姓多不识驿马舡樯竿人人骇视】霓裳散序【旧唐书白居易传酒酣琴罢又命乐童登中岛亭合奏丨丨丨丨声随风飘或凝或散悠扬于竹烟波月之际者久之曲未竟而乐天陶然石上矣】族盐【唐书五行志武后时民饮酒讴歌曲终而不尽者谓之丨丨】谈容娘【唐书山恽传山恽者河东人善治礼景龙中累迁国子司业帝昵宴近臣及修文学士诏徧为伎工部尚书张锡为丨丨丨舞将作大匠宗晋卿为浑脱舞左衞将军张洽为黄麞舞给事中李行言歌驾车西河曲余臣各有所陈皆鄙黩而山恽奏无所习惟知诵诗乃诵鹿鸣蟋蟀二篇未毕中书令李峤以其近规讽止之帝嘉其直下诏裦咨】浑脱【见上】黄麞【见上】合生【唐书武平一传后宴两仪殿帝命后兄光禄少卿婴监酒婴滑稽敏给诏学士嘲之婴能抗数人酒酣胡人袜子何懿等唱丨丨歌言浅秽因倨肆欲夺司农少卿宋廷瑜赐鱼平一上书谏曰乐天之和礼地之序礼配地乐应天故音动于心声形于物因心哀乐感物应变乐正则风化正乐邪则政敎邪先王所以达废兴也伏见胡乐施于声律本备四夷之数比来日益流宕异曲新声哀思滛溺始自王公稍及闾巷妖伎胡人街童市子或言妃主情貌或列王公名质咏歌蹈舞号曰丨丨昔齐衰有行伴侣陈灭有玉树后庭花趋数骜僻皆亡国之音夫礼慊而不进即销乐流而不反则放臣愿屏流僻崇肃雍凡胡乐备四夷外一皆罢遣况两仪承庆殿者陛下受朝听讼之所比大飨羣臣不容以倡优媟狎亏汚邦典若听政之暇茍玩耳目自当奏之后廷可也不纳】于蔿于【唐书元徳秀传元宗在东都酺五鳯楼下命三百里县令刺史各以声乐集是时颇言帝且第胜负加赏黜河内太守辇优伎数百被锦绣或作犀象瓌谲光丽德秀惟乐工数十人聮袂歌丨丨丨于蒍于者德秀所为歌也帝闻异之叹曰贤人之言哉】檀来【五代史南唐世家周师歩骑数万水陆齐进军士作丨丨之歌声闻数十里】衣锦军还乡歌【五代史呉越世家钱镠游丨丨丨作丨丨丨曰三节还乡兮挂锦衣父老逺来相追随牛斗无孛人无欺呉越一王驷马归】佳人剪牡丹【宋史乐志队舞之制其名各十女弟子队凡一百五十三人一曰菩萨蛮队衣绯生色窄砌衣冠卷云冠二曰感花乐队衣青罗生色通衣背梳髻系绶带三曰抛毬乐队衣四色綉罗寛衫系银带奉绣毬四曰丨丨丨丨丨队衣红生色砌衣戴金冠剪牡丹花五曰拂霓裳队衣红僊砌衣碧霞帔戴仙冠红绣抹额六曰采莲队衣红罗生色绰子系晕裙戴云鬟髻乘防舡执莲花七曰鳯迎乐队衣红僊砌衣戴云鬟鳯髻八曰菩萨献香花队衣生色窄砌衣戴宝冠执香花盘九曰防云仙队衣黄生色道衣紫霞帔冠仙冠执旌节鹤扇十曰打毬乐队四色窄绣罗襦系银带裹顺风脚簇花幞头执毬杖】菩萨献香花【见上】十六天魔【元史顺帝纪以宫女三圣奴妙乐奴文殊奴等一十六人按舞名为丨丨丨丨首垂髪数辫戴象牙佛冠身被缨络大红销金长短裙金杂袄云肩合袖天衣缦带鞋韈各执加巴刺般之器内一人执铃杵奏乐又宫女一十一人练槌髻勒帕常服或用唐帽窄衫所奏乐用龙笛头管小鼓筝琵琶胡琴响板拍板以宦者长安迭不花管领遇宫中赞佛则按舞奏乐宫官受秘密戒者得入余不得预】来云依日【郭宪洞冥记建元二年帝起腾光台以望四逺于台上撞碧玉之钟挂悬黎之磬吹霜条之箎唱丨丨丨丨之曲】王母歌春归乐【郭宪洞冥记夀灵坛髙八尺帝使董谒乘云霞之辇以升坛至夜三更闻野鸡鸣忽如曙西丨丨驾元鸾丨丨丨丨谒乃闻王母歌声而不见其形歌声绕梁三匝乃止坛傍草树枝叶或翻或动歌之感也】庭花翻落【郭宪洞冥记帝所幸宫人名丽娟年十四玉肤柔软吹气胜兰不欲衣缨拂之恐体痕也毎歌李延年和之于芝生殿唱回风之曲丨中丨皆丨丨矣】青呉春波【郭宪洞冥记握鳯管之箫抚落霞之琴歌丨丨丨丨之曲】曲高和寡【刘向新序楚威王问于宋玉曰先生其有遗行邪何士民众庶不誉之甚也宋玉对曰唯然有之愿大王寛其罪使得毕其辞客有歌于郢中者其始曰下里巴人国中属而和者数千人其为阳陵采薇国中属而和者数百人其为阳春白雪国中属而和者数十人而已也引商刻角杂以流征国中属而和者不过数人是其丨弥丨者其丨弥丨】矛羽防干【班固白虎通东夷之乐持丨舞助时生也南夷之乐持丨舞助时养也西夷之乐持丨舞助时煞也北夷之乐持丨舞助时藏也】积雪倒飞【黄宪天禄阁外史秦王与征君饮观雪于庭有姬卧貂帷赋白雪之歌起而覔瑟不得倚帷而咏之声绕殿阁丨丨丨丨】翘袖折腰【葛洪西京杂记髙帝戚夫人善鼓瑟击筑帝常拥夫人倚瑟而歌毕每泣下流涟夫人善为丨丨丨丨之舞歌出塞入塞望归之曲侍婢数百皆习之后宫齐首高唱声入云霄】萦尘集羽旋怀【王嘉拾遗记燕昭王即位二年广延国来献善舞者二人一名旋娟一名提嫫并玉质凝肤体轻气馥绰约而窈窕絶古无伦王登崇霞之台乃召二人徘徊翔舞殆不自支王以缨缕拂之二人皆舞容冶妖丽靡于鸾翔而歌声轻飏乃使伶女代唱其曲清响流韵虽飘梁动木未足嘉也其舞一名丨丨言其体轻与尘相乱次曰丨丨言其婉转若羽毛之从风末曲曰丨丨言其支体纒蔓若入怀袖也】轻风流水皓露秋霜【王嘉拾遗记洞庭山浮于水上其下有金堂数百间玉女居之四时闻金石丝竹之声彻于山顶楚懐王之时举秀才赋诗于水湄故云潇湘洞庭之乐听者令人忘老虽咸池九韶不得比焉每四仲之节王常绕山以逰宴举四仲之气以为乐章仲春律中夹钟乃作丨丨丨丨之诗醼于山南时中防宾乃作丨丨丨丨之曲】抗喉矫舌攒唇激齿【刘勰文心雕龙古之敎歌先揆以法使疾呼中宫徐呼中征夫商征响髙宫羽声下丨丨丨丨之差丨丨丨丨之异廉肉相准皎然可分】回环【刘勰文心雕龙舞容丨丨而有缀兆之位歌声靡蔓而有抗坠之节】绿水么鳯【杨之洛阳伽蓝记美人徐月华善弹箜篌能为明妃出塞之曲歌闻者莫不动容永安中与衞将军源士康为侧室宅近青阳门徐鼔箜篌而歌哀声入云行路聼者俄而成市徐常语士康曰王有二美姬一名修容二名艶姿并蛾眉皓齿洁貌倾城修容亦能为丨丨歌艶姿尤善作丨丨舞并爱倾后室宠冠诸姬士康闻此遂常令徐鼓绿水么鳯之曲焉按王谓高阳王雍】李八郎【唐李肇国史补李衮善歌初于江外而名动京师崔昭入朝密载而至乃邀宾客请第一部乐及京邑之名倡以为盛会绐言表弟请登末坐令衮弊衣以出合坐嗤笑顿命酒昭曰欲请表弟坐中又笑及转喉一发乐人皆大惊曰此必丨丨丨也遂罗拜阶下】直千金【王仁裕开天遗亊宫妓永新者善歌最受明皇宠爱毎对御奏歌则丝竹之声莫能遏帝尝谓左右曰此女歌丨丨丨】莲花舞【乐史柘枝谱用二女童帽施金铃抃转有声其来也于二莲花中藏之花折而后见对舞相呈名丨丨丨】不曼其声则少和不长其袂则寡态【宋祁笔记歌者丨丨丨丨丨丨丨舞者丨丨丨丨丨丨丨】柘枝顚【沈括梦溪笔谈柘枝旧曲遍数极多如羯鼓录所谓浑脱解之类今无复此遍防莱公好柘枝舞会客必舞柘枝毎舞必尽日时谓之丨丨丨今鳯翔有一老尼犹是莱公时柘枝妓云当时柘枝尚有数十遍今日所舞柘枝比当时十不得二三老尼尚能歌其曲好事者往往传之古之善歌者有语谓当使声中无字字中有声凡曲止是一声清浊髙下如萦缕耳字则有喉唇齿舌等音不同当使字字举本皆轻圜悉融入声中令转换处无磊块此谓声中无字古人谓之如贯珠今谓之善过度是也如宫声字而曲合用商声则能转宫为商歌之此字中有声也善歌者谓之内里声不善歌者声无抑扬谓之念曲声无含韫谓之呌曲】声中无字字中有声【见上】穆防炙手【张邦基墨庄漫录苏隂和尚作丨丨歌又地理风水家亦有穆防歌皆以六言为句而用侧韵黄鲁直云黔南巴僰间赛神者皆歌穆防其畧云听唱商人穆防四海五湖曾去因问穆防之名父老云葢水瓠耳曲木状如瓠击之以节歌耳予见淮西邨人多作丨丨歌以大长竹数尺刳去中节独留其底筑地逢逢若皷声男女把臂成围抚髀而歌亦以竹筒筑地为节四方风俗不同呉人多作山歌声怨咽如悲闻之使人酸辛栁子厚云欸乃一声山水绿此又岭外之音皆此类也】亚身成字【周密齐东野语州郡遇圣节锡宴率命猥妓数十羣舞于庭作天下太平字殊为不经而唐乐府杂録云舞有字以舞人丨丨于地布丨丨也王建宫词云罗衫叶叶綉重重金鳯银鵞各一丛每遍舞头分两向太平万歳字当中则此事由来久矣】菊部头【周密齐东野语思陵朝掖庭有菊夫人者善歌舞妙音律为仙韶院之冠宫中号为丨丨丨】
