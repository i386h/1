<!-- { "loadSidebar": true } -->
　　诏令
　　言室满室言堂满堂【管子丨丨丨丨丨丨丨丨是谓圣王注言堂室事而令满取其露见不隠也】闻于雷鼔【管子不言之言丨丨丨丨注至道之君言则人无不闻故同于雷鼔】倚威立命【鹖冠子若上圣皇天者先圣之所丨丨丨有丨也注尧舜二代诰命未尝不称天者葢以倚威立命而已】竒令【史记天官书三能三衡者天廷也客星出天廷有丨丨注客星出三台三衡之廷必有竒异教令也】明天人分际【史记儒林传序谨案诏书律令下者丨丨丨丨丨通古今之义文章尔雅训辞深厚恩施甚羙小吏浅闻不能究宣无以明布谕下】文章尔雅训辞深厚【见上】号令温雅【汉书元帝纪赞寛尽下出于防俭丨丨丨丨有古之风烈】扶杖往听【汉书贾山传山东吏布诏令民虽老羸癃疾丨丨而丨丨之思见徳化之成也】民欣然若更生【汉书王吉传陛下躬圣质总万方帝王图籍日陈于前惟思世务将兴太平诏书每下丨丨丨丨丨丨】分部宣布【汉书黄覇传时上垂意于治数下恩泽诏书吏不奉宣太守霸为选择良吏丨丨丨丨诏令令民咸知上意】下书有四【后汉书光武帝纪注汉制度曰帝之丨丨丨丨一曰防书二曰制书三曰诏书四曰诫敕】尺一【后汉书光武帝纪注防书者编简也其制长二尺短者半之篆书起年月日称皇帝以命诸侯王三公以罪免亦赐防而以书用丨丨木两行惟此为异也】炳若丹青【后汉书公孙述传帝乃与述书陈言祸福以明丹青之信注王者之言丨丨丨丨】敷鸿藻【后汉书班固传至于永平之际重熙而累洽盛三雍之上仪修衮龙之法服丨丨丨信景铄世庙正予乐人神之和允洽君臣之序既肃注鸿大也藻文藻也谓明帝礼毕登灵台之后布诏于天下曰建明堂立辟雍起灵台恢大道被之八极此谓布鸿藻也】政令犹汗【后汉书胡广传丨丨丨丨往而不返诏文一下形之四方注易曰涣汗其大号刘向日汗出而不反者也】雅温丽【后汉书周荣古者帝王有所号令言必丨丨辞必丨丨垂于后世列于典经故仲尼嘉唐虞之文章从周室之郁郁】一札十行【后汉书循吏传序光武以手迹赐方国者皆丨丨丨丨细书成文注札牒也】手笔版书【魏志吕布传注初天子在河东有丨丨丨丨召布来迎】切诏【魏志董昭传昭上疏陈末流之弊帝于是发丨丨斥免诸葛诞邓飏等】驿书【晋书摰虞传乙已赦书普増位一等以酬四海欣戴之心丨丨颁下被于逺近莫不鸟腾鱼跃喜徳泽】鸟腾鱼跃【见上】发于帷幄【晋书华谭传今圣朝徳音丨丨丨丨清风翔乎无外】木凤口【晋书石季龙载记戏马观上安诏书五色纸在丨丨之丨鹿卢廻转状若飞翔焉】六条【宋书百官志刺史班行丨丨诏书歳终则乗传诣京师奏事】皇诰【魏书高祖纪大飨羣臣于太华殿班赐丨丨】口勅【魏书彭城王勰屡有丨丨仍执冲逊】道映尧先事光舜右【魏书卢昶传举贤黜佞之臣丨丨于丨丨进思纳諌之言丨丨于丨丨】天防【魏书十志启臣等肃奉明诏刋着魏籍编纪次传备闻丨丨】王言昭贲恩若有神【北齐书樊逊传丨丨丨丨丨丨丨丨占对失图伏深悚惧】天制天勅【周书宣帝纪改制诏为丨丨诏敕为丨丨】高防峻笔有若天临【隋书杨素传表曰汉皇大度天下争归妖宼廓清岂臣之力曲蒙使臣弟约赍诏书问劳丨丨丨丨丨丨丨丨洪恩大泽便同海运悲欣慙惧五情振越】经凤阁鸾台【旧唐书刘祎之传祎之曰不丨丨丨丨丨何名为敕】凤纸【旧唐书崔传覩纶言于丨丨若面丹墀认御札于龙衣如亲翠葢】掞丽【唐书上官昭容传名婉儿年十四武后召见有所制作若素搆自通天以来内掌诏命丨丨可观】家蔵数函【唐书李彦方传靖五代孙彦方太和中为凤翔司录叅军丨故丨高祖太宗赐靖诏书丨丨上之皆太宗手墨】雰翳澄駮【唐书张东之传侍御史崔浑奏陛下当正唐家位号称天下心奈何尚告武氏庙请毁之帝嘉纳是日诏书下丨丨丨丨咸以为天人之应】文册大号【唐书李峤传召为凤阁舍人丨丨丨丨令多主为之】塡委【唐书苏颋传明皇平内难书诏丨丨独颋在太极后阁口所占授功状百绪轻重无所差书史白曰丐公徐之不然手腕脱矣】寳书【唐书卢从愿传迁豫州刺史政严简奏课为天下第一丨丨劳问】鱼书【唐书杨绾传旧制刺史被代若别追皆降丨丨乃得去】墨诏【唐书李吉甫传军国大事以寳书易丨丨】武人悍卒无不感动【唐书陆贽传尝为帝言今盗徧天下宜痛自咎悔以感人心昔成汤罪已以兴楚昭王出奔以一言善复国陛下诚不吝改过以言谢天下使臣持笔无所忌庶叛者革心帝从之故奉天所下制书虽丨丨丨丨丨丨丨丨流涕】王言不蔵私家【唐书髙郢传郢恭愼不与人交尝掌制诰家无留稾或劝盍如前人传制集者答曰丨丨丨可丨丨丨】勅尾【唐书李藩传再迁给事中制有不便就丨丨批却之吏惊请聨他纸藩曰聨纸是牒岂曰敕耶】内批【宋史神宗纪诏诸传宣丨丨面谕事无法守并从中书枢密覆奏】两省书读【宋史孝宗纪诏自今诏令未经丨丨丨丨者毋辄行给舍駮正毋连衔同奏】巽令风行【宋史乐志佑我皇家丨丨丨丨】内制【宋史赵普传先是宰相兼敕皆用丨丨普相止用敕非旧典也】亲纡宸翰密谕圣谋【宋史赵普传普表谢曰陛下特鉴衷诚丨丨丨丨丨丨丨丨】细札【宋史王举元传神宗以丨丨谘攻守防举元请省官减戍益备去兵勿营亭障】内出手札【宋史吕端传一日丨丨丨丨戒谕自今中书事必经吕端详酌乃得闻奏】十五御札【宋史岳云传霖子珂以淮西丨丨丨丨辨验彚次凡出师应援之先后皆可考】凤綍【宋史高丽传淳化元年三月遣柴成务往使其国俗信隂阳之事颇多拘忌每朝廷使至必择良月吉辰方具礼受诏成务在馆逾月乃遣书于治曰傥丨丨无滞克彰拱极之诚则龙节有辉免贻辱命之责】宸防【宋史高丽传陛下悯其怀土之心慰以倚门之望别垂丨丨令归故乡】发言折中下笔当理【温大雅创业起居注帝或口陈事绪手疏意谓丨丨丨丨丨丨丨丨非奉进止所司莫能裁答】
　　御制
