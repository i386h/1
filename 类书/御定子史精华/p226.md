<!-- { "loadSidebar": true } -->

　　御定子史精华卷八十四
　　钦定四库全书
　　御定子史精华卷八十五
　　伦常部五
　　朋友
　　交庆【管子孝弟者仁之祖也忠信者丨之丨也】寡交多亲【管子丨丨丨丨谓之知人】乌集之交【管子与人交多诈伪无情实偷取一切谓之丨丨丨丨乌集之交初虽相驩后必相咄】初驩后咄【见上】天生朋以为夷吾舌【管子丨之丨丨丨丨丨丨丨也其身死舌焉得生哉按朋谓隰朋】先生施教弟子是则【管子丨丨丨丨丨丨丨丨温恭自虚所受是极】贵师爱资【老子善人者不善人之师不善人者善人之资不丨其丨不丨其丨虽智大迷】湛兰【晏子今夫兰本三年而成湛之苦酒则君子不近庶人不佩湛之縻醢而贾匹马矣非兰本美也所湛然也愿子之必求所湛】诎乎不知己而申乎知己【晏子晏子之晋至中牟睹冠反表负刍息于涂侧者以为君子也使人问焉曰子何为者也对曰我越石父者也晏子曰何为至此曰吾为人臣仆于中牟见使将归晏子曰何为之仆对曰不免冻饿之切吾身是以为仆也晏子曰为仆防何对曰三年矣晏子曰可得赎乎对曰可遂觧左骖以赠之因载而与之俱归至舎不辞而入越石父怒而请絶晏子使人应之曰吾未尝得交夫子也子为仆三年吾廼今日睹而赎之吾于子尚未可乎子何絶我之暴也越石父对之曰臣闻之士者丨丨丨丨丨丨丨丨丨丨故君子不以功轻人之身不为彼功诎身之理吾三年为人臣仆而莫吾知也】
