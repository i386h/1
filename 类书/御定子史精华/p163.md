<!-- { "loadSidebar": true } -->

　　御定子史精华卷五十七
　　钦定四库全书
　　御定子史精华卷五十八
　　政术部十四
　　礼贤
　　悲色礼顔【晏子燕之游士有冺子午者南见晏子于齐言有文章术有条理巨可以补国细可以益晏子者三百篇睹晏子恐愼而不能言晏子假之以丨丨开之以丨丨然后能尽其复也】白屋之士七十【抱朴子周公大圣以贵下贱吐哺握发惧于失人从丨丨丨丨丨丨人布衣之徒亲执贽所师见者十人所友者十有二人皆逼以在朝也】涉境拥篲【抱朴子邹子丨丨而燕君丨丨庄周未食而赵惠竦立】奉四马百人之食【战国策孟尝君丨夏侯章丨丨丨丨丨丨遇之甚欢夏侯章每言未尝不毁之也或以吿孟尝君孟尝君曰文有以事夏侯公矣勿言】北面受学【战国策帝者与师处王者与友处霸者与臣处亡国与役处诎指而事之丨丨而丨丨则百已者至先趋而后息先问而后黙则什已者至人趋则若已者至矣冯几据杖眄视指使则厮役之人至若恣睢奋击呴借叱咄则徒之人至矣】先趋后息先问后黙【见上】什九在外【史记魏世家魏成子食禄千钟丨丨丨丨什一在内是以东得卜子夏田子方叚干木三人】舍右室【史记田敬仲完世家驺忌子防鼔琴见威王威王说而丨之丨丨】避正堂【史记曹相国世家参之相齐闻胶西有葢公善治黄老言使人厚币请之旣见葢公葢公爲言治道贵清浄而民自定推此类具言之参于是丨丨丨舍葢公焉】延爲
