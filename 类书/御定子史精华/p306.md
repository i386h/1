<!-- { "loadSidebar": true } -->
　　【隂也日者阳也一隂不胜二阳公病将已居三日公病大愈公且赐占梦者占梦者曰此非臣之力晏子敎臣也公召晏子且赐之晏子曰占梦以占之言对故有益也使臣言之则不信矣此占梦之力也臣无功焉公两赐之曰以晏子不夺人之功以占梦者不蔽人之能】游华胥国【列子黄帝昼寝而梦丨于丨丨氏之丨华胥氏之国在弇州之西台州之北不知斯齐国几千万里葢非舟车足力之所及神游而已其国无帅长自然而已其民无嗜欲自然而已不知乐生不知恶死故无夭殇不知亲已不知踈物故无爱憎不知背逆不知向顺故无利害都无所爱憎都无所畏忌入水不溺入火不热斫挞无伤痛指擿无痟痒乘空如履实寝虚若处牀云雾不硋其视雷霆不乱其听美恶不滑其心山谷不踬其歩神行而已】寝虚若处牀【见上】通于天地应于物类【列子一体之盈虚消息皆丨丨丨丨丨丨丨丨故隂气壮则梦渉大水而恐惧阳气壮则梦渉大火而燔隂阳俱壮则梦生杀甚饱则梦与甚饥则梦取是以以浮虚为疾者则梦扬以沈实为疾者则梦溺借带而寝则梦蛇飞鸟衘发则梦飞将隂梦火将疾梦食饮酒者忧歌儛者哭】甚饱梦与甚饥梦取【见上】神遇【列子丨丨为梦形接为事故昼想夜梦神形所遇故神凝者想梦自消信觉不语信梦不逹物化之往来者也古之真人其觉自忘其寝不梦几虚语哉】眞人不梦【见上】八征六候【列子觉有丨丨梦有丨丨奚谓八徴一曰故二曰为三曰得四曰丧五曰哀六曰乐七曰生八曰死此八者征形所接也奚谓六候一曰正梦二曰蘁梦三曰思梦四曰寤梦五曰喜梦六曰惧梦此六者神所交也】神交【见上】君仆【列子周之尹氏大治产其下趣役者侵晨昏而弗息有老役夫筋力竭矣而使之弥勤昼则呻呼而即事夜则昏惫而熟寐精神荒散昔昔梦为国丨居人民之上总一国之事游燕宫观恣意所欲其乐无比觉则复役人有慰喻其懃者役夫曰人生百年昼夜各分吾昼为仆虏苦则苦矣夜为人君其乐无比何所怨哉尹氏心营世事虑钟家业心形俱疲夜亦昏惫而寐昔昔梦为人丨趋走作役无不为也数骂杖挞无不至也眠中啽呓呻呼彻旦息焉尹氏病之以访其友友曰若位足荣身资财有余胜人逺矣夜梦为仆苦逸之复数之常也若欲觉梦兼之岂可得耶尹氏闻其友言寛其役夫之程减已思虑之事疾并少间】蕉鹿【列子郑人有薪于野者遇骇鹿御而击之毙之恐人见之也遽而藏诸隍中覆之以蕉不胜其喜俄而遗其所藏之处遂以为梦焉顺涂而咏其事傍人有闻者用其言而取之既归告其室人曰向薪者梦得鹿而不知其处吾今得之彼直眞梦者矣室人曰若将是梦见薪者之得鹿耶讵有薪者耶今眞得鹿是若之梦眞邪夫曰吾据得鹿何用知彼梦我梦耶薪者之归不厌失鹿其夜眞梦藏之之处又梦得之之主爽旦案所梦而寻得之遂讼而争之归之士师士师曰若初眞得鹿妄谓之梦眞梦得鹿妄谓之实彼眞取若鹿而与若争鹿室人又谓梦认人鹿无人得鹿今据有此鹿请二分之以闻郑君郑君曰嘻士师将复梦分人鹿乎】梦分人鹿【见上】君乎牧乎【庄子梦饮酒者旦而哭泣梦哭泣者旦而田猎方其梦也不知其梦也梦之中又占其梦焉觉而后知其梦也且有大觉而后知此其大梦也而愚者自以为觉窃窃然知之丨丨丨丨固哉丘也与汝皆梦也予谓汝梦亦梦也是其言也其名吊诡】周为胡蝶胡蝶为周【庄子昔者庄周梦为胡蝶栩栩然胡蝶也自喻适志与不知周也俄然觉则蘧蘧然周也不知丨之梦丨丨丨与丨丨之梦丨丨与周与胡蝶则必有分矣此之谓物化】梦鸟厉天梦鱼没渊【庄子且汝丨为丨而丨乎丨丨为丨而丨于丨不识今之言者其觉者乎其梦者乎】髑髅见梦【庄子庄子之楚见空髑髅髐然有形撽以马捶因而问之曰夫子贪生失理而为此乎将子有亡国之事斧钺之诛而为此乎将子有不善之行愧遗父母妻子之丑而为此乎将子有冻馁之患而为此乎将子之春秋故及此乎于是语卒援髑髅枕而卧夜半丨丨丨丨曰子之谈者似辨士诸子所言皆生人之累也死则无此乎子欲闻死之说乎庄子曰然髑髅曰死无君于上无臣于下亦无四时之事从然以天地为春秋虽南靣王乐不能过也庄子不信曰吾使司命复生子形为子骨肉肌肤反子父母妻子闾里知识子欲之乎髑髅深矉蹙頞曰吾安能弃南靣王乐而复为人间之劳乎】驳马朱蹄【庄子昔者寡人梦见良人黒色而乘丨丨而偏丨丨】清江使【庄子宋元君夜半而梦人被髪闚阿门曰予自宰路之渊予为丨丨丨河伯之所渔者余且得予元君觉使人占之曰此神龟也君曰渔者有余且乎左右曰有君曰令余且防朝明日余且朝君曰渔何得对曰且之网得白龟焉箕圆五尺君曰献若之龟龟至君再欲杀之再欲活之心疑卜之曰杀龟以卜吉乃刳龟七十二钻而无遗荚】秋栢之实【庄子郑人缓也呻吟裘氏之地只三年而缓为儒河润九里泽及三族使其弟墨儒墨相与辨其父助翟十年而缓自杀其父梦之曰使而子爲墨者予也阖胡尝视其良既为丨丨丨丨矣】炀灶【韩非子卫灵公之时弥子瑕有宠专于卫国侏儒有见公者曰臣之梦贱矣公曰何梦对曰梦见灶为见公也公怒曰吾闻梦见人主者梦见日奚为见寡人而梦见灶对曰夫日兼烛天下一物不能当也人君兼烛一国人一人不能拥也故将见人主者梦见日夫灶一人炀焉则后人无从见矣今或者一人有炀君者乎则臣虽梦见灶不亦可乎】索形期得【吕氏春秋齐庄公之时有士曰宾卑聚梦有壮子白缟之冠丹绩之防东布之衣新素履墨剑室从而叱之唾其靣惕然而寤徒梦也终夜坐不自快明日召其友而告之曰吾少好勇年六十而无所挫辱今夜辱吾将丨其丨丨丨之则可不得之将死之每朝与其友立乎衢三日不得却而自殁】梦受秋驾【吕氏春秋尹儒学御三年而不得焉苦痛之夜丨丨丨丨于其师明日往朝其师望而谓之曰吾非爱道也恐子之未可与也今日将敎子以秋驾尹儒反走北靣再拜曰今昔臣梦受之先为其师言所梦所梦固秋驾】丑梦【淮南子身有丨丨不胜正行国有妖祥不胜善政】不胜正行【见上】行者思居者梦【淮南子丨丨丨于道而丨丨丨于牀】规其臀以墨【国语且吾闻晋成公之生也其母梦神丨丨丨丨丨曰使有晋国三而畀驩之孙故名之曰墨臀】贺梦【国语虢公梦在庙有神人靣白毛虎爪执钺立于西阿公惧而走神曰无走帝命曰使晋袭于尔门公拜稽首觉召史嚚占之对曰如君之言则蓐收也天之刑神也天事官成公使囚之且使国人丨丨】黄能入寝【国语郑简公使公孙成子来聘平公有疾韩宣子赞授客馆客问君疾对曰寡君之疾久矣上下神祗无不徧谕也而无除今梦丨丨丨于丨门不知人杀乎抑厉邪】与海神战【史记秦始皇纪方士徐市等入海求神药数嵗不得费多恐谴乃诈曰蓬莱药可得然常为大蛟鱼所苦故不得至愿请善射与俱见即以连弩射之始皇梦丨丨丨丨如人状问占梦博士曰水神不可见以大鱼蛟龙为候今上祷祠备谨而有此恶神当除去而善神可致乃令入海者赍捕巨鱼具而自以连弩候大鱼出射之自琅邪北至荣成山弗见至之罘见巨鱼射杀一鱼】黄蛇自天属地【史记封禅书文公梦丨丨丨丨下丨丨其口止于鄜衍文公问史敦敦曰此上帝之征君其祠之于是作鄜畤用三牲郊祭白帝焉】秦缪公上天【史记封禅书秦缪公立病卧五日不寤寤乃言梦见上帝上帝命缪公平晋乱史书而记藏之府而后世皆曰丨丨丨丨丨】草兰为符【史记郑世家文公之贱妾曰燕姞梦天与之兰曰余为伯儵余尔祖也以是为而子兰有国香以梦告文公文公幸之而予之丨丨丨丨遂生子名曰兰】顔若苕华【史记赵世家王游大陵他日王梦见处女鼓琴而歌诗曰美人荧荧兮丨丨丨之丨命乎命乎曾无我嬴异日王饮酒乐数言所梦想见其状呉广闻之因夫人而纳其女娃嬴孟姚也】衣偏裻乘飞龙【史记赵世家孝成王四年王梦丨丨丨之衣丨丨丨上天不至而坠见金玉之积如山明日王召筮史敢占之曰梦衣偏裻之衣者残也乘飞龙上天不至而坠者有气而无实也见金玉之积如山者忧也】日入懐【史记外戚世家男方在身时王美人梦丨丨其丨以告太子太子曰此贵征也】黄头郎从后推之上天【史记佞幸传孝文帝梦欲上天不能有一丨丨丨丨丨丨丨丨丨顾见其衣裻带后穿觉而之渐台以梦中隂自求推者郎即见邓通其衣后穿梦中所见也】梦青蝇矢【汉书昌邑哀王髆传王丨丨丨之丨积西阶东可五六石以屋板瓦覆发视之青蝇矢也】灶居树上【汉书霍光传显梦第中井水溢流庭下丨丨丨丨】铜人起立【汉书王莽传莽梦长乐宫丨丨五枚丨丨莽恶之念铜人铭有皇帝初兼天下之文即使尚方工防灭所梦铜人膺文】飞虫着身【后汉书明徳马皇后纪有司奏立长秋宫帝未有所言皇太后曰马贵人徳冠后宫即其人也遂立为皇后先是数日梦有小丨丨无数赴丨丨又入皮肤中而后飞去】扪天【后汉书和熹邓皇后纪后尝梦丨丨荡荡正青若有钟乳状廼仰饮之以讯诸占梦言尧梦攀天而上汤梦及天而咶之斯皆圣王之前占吉不可言】首阳神马【后汉书五行志注蔡邕作伯夷叔齐碑曰熹平五年天下大旱祷请名山求获答应时处士平阳苏腾字元成梦陟丨丨有丨丨之使在道明觉而思之以其梦陟状上闻天子开三府请两使者与郡县戸曹掾吏登山升祠手书要曰君况我圣主以洪泽之福天寻兴云即降甘雨也】八厶子系十二为期【后汉书公孙述传述梦有人语之曰丨丨丨丨丨丨丨丨觉谓其妻曰虽贵而祚短若何妻对曰朝闻道夕死尚可况有十二乎】乘赤龙上天【后汉书冯异传诸将劝光武即帝位光武乃召异诣鄗问四方动静异曰三王反畔更始败亡天下无主宗庙之忧在于大王宜从众议上为社稷下为百姓光武曰我昨夜梦丨丨丨丨丨觉悟心中动悸异因下席再拜贺曰此天命发于精神心中动悸大王重愼之性也异遂与诸将定议上尊号】太极殿上三穗禾【后汉书蔡茂传茂初在广汉梦坐丨丨丨丨有丨丨丨茂跳取之得其中穗辄复失之以问主簿郭贺贺离席庆曰大殿者宫府之形象也极而有禾人臣之上禄也取中穗是中台之位也于字禾失为秩虽曰失之乃所以得禄秩也衮职有阙君其补之旬月而茂征焉乃辟贺为掾】禾失为秩【见上】今年嵗在辰明年嵗在已【后汉书郑康成传梦孔子告之曰起起丨丨丨丨丨丨丨丨丨丨既寤以谶合之知命当终】讲于隂堂之奥【后汉书周磐传建光元年年七十三嵗朝防集诸生讲论日因令其二子曰吾日者梦见先师东里先生与我丨丨丨丨丨丨既而长叹岂吾齿之尽乎】带印绶登楼而歌【后汉书张奂传初奂为武威太守其妻懐孕梦丨奂丨丨丨丨丨丨讯之占者曰必将生男复临兹邦命终此楼既而生子猛防建安中为武威太守杀刺史邯郸商州兵围之急猛耻见擒乃登楼自焼而死卒如占云】虎衘雷公【魏书曹爽传注世语曰初爽梦二丨丨丨丨雷公若二升椀放着庭中爽恶之以问占者灵台丞马训曰忧兵训退告其妻曰爽将以兵亡不出旬日】两手捧日【魏志程昱传注魏书曰昱少时常梦上泰山丨丨丨丨昱私异之以语荀彧及兖州反頼昱得完三城于是彧以梦白太祖太祖曰卿当终为吾腹心昱本名立太祖乃加其上日更名昱也】山上流水【魏志邓艾传初艾当伐蜀梦坐丨丨而有丨丨以问殄虏防军爰邵邵曰按八卦山上有水曰蹇蹇繇曰蹇利西南不利东北孔子曰蹇利西南往有功也不利东北其道穷也往必克蜀殆不还乎艾怃然不乐】瓦化防鸳【魏志周宣传文帝问宣曰吾梦殿屋两丨堕地丨为丨丨此何谓也宣对曰后宫当有暴死者帝曰吾诈卿耳宣对曰夫梦者意耳苟以形言便占吉凶言未毕而黄门令奏宫人相杀】三梦刍狗【魏志周宣传尝有问宣曰吾昨夜梦见刍狗宣答曰君欲得美食耳有顷出行果遇丰膳后又问宣曰昨夜复梦见刍狗何也宣曰君欲堕车折脚宜戒慎之顷之果如宣言后又问宣昨夜复梦见刍狗何也宣曰君家欲失火当防之俄遂火起语宣曰前后三时皆不梦也聊试君耳何以皆验邪宣对曰此神灵动君使言故与眞梦无异也又问宣曰丨丨丨丨而其占不同何也宣曰刍狗者祭神之物故君始梦当得饮食也祭祀既讫则刍狗为车所轹故中梦当堕车折脚也刍狗既车轹之后必载以为樵故后梦忧失火也】梦猪啮足【蜀志关羽传羽初出军围樊丨丨丨其丨语子平曰吾今年衰矣】井中生桑【蜀志杨洪传注益都耆旧传曰何祗尝梦丨丨丨丨以问占梦赵直直曰桑非井中之物防当移植然桑字四十下八君夀恐不过此祗言得此足矣】牛角及鼻公字之象【蜀志蒋琬传琬见推之后夜梦有一牛头在门前流血滂沱意甚恶之呼问占梦赵直直曰夫见血者事分明也丨丨丨丨丨丨丨丨君位必至公大吉之征也】肠绕阊门【吴志孙坚传注吴书曰坚母懐姙坚梦丨出丨吴丨丨寤而惧之以告邻母母曰安知非吉征也】松生腹上【吴志三嗣主传注吴书曰丁固为尚书梦丨树丨其丨丨谓人曰松字十八公后十八嵗吾其为公乎卒如梦焉】吞易三爻【吴志虞翻传注翻别传曰又臣郡吏梦臣与道士相遇放髪被鹿裘布易六爻挠其三以饮臣臣乞尽丨之道士言丨道在天丨丨足矣】三马一槽【晋书宣帝纪魏武察帝有雄豪志闻有狼顾相欲验之乃召使前行令反顾靣正向后而身不动又尝梦丨丨同食丨丨甚恶焉】日环城【晋书明帝纪敦将举兵内向帝密知之微行至于湖隂察敦营垒敦正昼寝梦丨丨其丨】三刀【晋书王濬传濬夜梦悬丨丨于卧屋梁上须臾又益一刀濬惊觉意甚恶之主簿李毅再拜贺曰三刀为州字又益一者明府其临益州乎及贼张杀益州刺史皇甫宴果迁濬为益州刺史】生八翼飞上天【晋书陶侃传梦丨丨丨丨而丨丨见天门九重已登其八唯一门不得入阍者以杖击之因坠地折其左翼及寤左腋犹痛】得大象【晋书张茂传茂少时梦丨丨丨以问占梦万推推曰君当为大郡而不善也问其故推曰象者大兽兽者守也故知当得大郡然象以齿焚为人所害果如其言】乘温舆行十六里见一白鸡而止【晋书谢安传自以本志不遂深自慨失因怅然谓所亲曰昔桓温在时吾常惧不全忽梦丨丨丨丨丨丨丨丨丨丨丨丨丨乘温舆者代其位也十六里止今十六年矣白鸡主酉今太嵗在酉吾病殆不起乎乃上防逊位】断盘囊【晋书邓攸传为淮南太守梦行水边见一女子猛兽自后丨其丨丨占者以为水边有女汝字也断盘囊者新兽头代故兽头也不作汝隂当汝南也果迁汝隂太守】一鸟文彩异常飞入口中【晋书罗含传含幼孤为叔母朱氏所飬少有志尚尝昼卧梦丨丨丨丨丨丨丨丨丨丨因起惊说之朱氏曰鸟有文彩汝后必有文章自此后藻思日新】羣鱼负羊【晋书佛图澄传季龙常昼寝梦见丨丨丨丨从东北来寤以访澄澄曰不祥也鲜卑其有中原乎】立氷上与氷下人语【晋书索紞传孝廉令狐策梦丨丨丨丨丨丨丨丨紞曰氷上为阳氷下为隂隂阳事也士如归妻迨氷未泮婚姻事也君在氷上与氷下人语为阳语隂媒介事也君当为人作媒氷泮而婚成策曰老夫耄矣不为媒也防太守田豹因策为子求乡人张公征女仲春而成婚焉】脚肉被啖为却【晋书索紞传功曹张邈尝奉使诣州夜梦狼啖一脚紞曰丨丨丨丨丨丨字防东虏反遂不行】鱼变为人【晋书刘元海载纪豹妻呼延氏魏嘉平中祈子于龙门俄而有一大鱼顶有二角轩鬐跃鳞而至祭所久之乃去巫觋皆异之曰此嘉祥也其夜梦旦所见丨丨丨丨左手把一物大如半鸡子光景非常授呼延氏曰此是日精服之生贵子寤而告豹豹曰吉征也吾昔从邯郸张冏母司徒氏相云吾当有贵子孙三世必大昌仿像相符矣自是十三月而生元海左手文有其名遂以名焉】日精【见上】金靣丹唇【晋书刘曜载纪咸和三年夜梦三人丨丨丨丨东向逡廵不言而退曜拜而履其迹】天神遣使者命拜龙骧将军【晋书苻坚载记健之入关也梦丨丨丨丨丨朱衣赤冠丨丨坚为丨丨丨丨健翼日为坛于曲沃以授之健泣谓坚曰汝祖昔受此号今汝复为神明所命可不勉之坚挥剑捶马志气感励士卒莫不惮服】兵【晋书姚苌载记苌在长安至于新支堡疾笃舆疾而进梦苻坚将天官使者丨丨数百突入营中苌惧走入宫宫人迎苌刺误中苌隂相谓曰正中死处防矛出血石余寤而惊悸遂患隂肿医刺之出血如梦】梦闻鼓吹【宋书乐志晋江左初临川太守谢摛每寝辄丨丨丨丨有人为其占之曰君不得生鼔吹当得死鼓吹尔摛击杜弢战没追赠长水校尉葬给鼓吹焉】白龙夹舫【宋书刘穆之传穆之尝梦与髙祖俱泛海忽值大风惊惧俯视船下见有二丨丨丨丨既而至一山峯防耸秀林树繁密意甚悦之】丸土【宋书刘敬宣传敬宣数晓天文知必有兴复晋室者寻梦丨丨服之既觉喜曰丸者桓也桓既吞矣吾复本土乎】此绢足度【宋书沈庆之传初庆之梦有人以两匹绢与之谓曰丨丨丨丨谓人曰老子今年不免两匹八十尺也足度无盈余矣】天门开【宋书薛安都传安都后征关陜至臼口梦仰头视天正见丨丨丨谓左右曰汝见天门开不至是叹曰梦天开乃中兴之象耶】乘龙逐日【齐书祥瑞志太祖年十七梦丨青丨西行丨丨日将薄山乃止觉而恐惧家人问占者云至贵之象也苏偘云青木色日暮者宋氏末运也】捉龙脚【齐书祥瑞志泰始七年明帝遣前淮南太守孙奉伯徃淮隂监元防奉伯与太祖同寝梦上乘龙上天于下丨丨丨不得觉谓太祖曰兖州当大庇生民弟不见也奉伯卒于宋】第十九子【齐书祥瑞志清河崔灵运为上府叅军梦天帝谓已曰萧道成是我丨丨丨丨我去年已授其天子位自三王五帝至齐受命君凡十九人也】举体生毛髪生至足【齐书祥瑞志世祖年十三梦丨丨丨丨丨丨丨丨又梦人指上所践地曰周文王之田又梦虚空中飞又梦着孔雀羽衣庾温云雀爵位也又梦凤凰从天飞下青溪宅斋前两翅相去十余丈翼下有紫云气】桑屐【齐书祥瑞志世祖在襄阳梦着丨丨行度太极殿阶庾温云屐者运应木也臣案桑字为四十而二防世祖年过此即帝位】画衣【齐书祥瑞志世祖在郢州梦人从天飞下头挿笔来丨上丨两边不言而去庾温释云画者山龙华虫也】两瓯麻粥【齐书宣孝陈皇后传后生太祖太祖年二嵗乳人之乳后梦人以丨丨丨丨与之觉而乳大出异而说之】吞玉胜【齐书高昭刘皇后传后母桓氏梦丨丨丨生后时有紫光满室】羣虵缘城四出【齐书始安王遥光传遥光未败一夕城内皆梦丨丨丨丨丨丨各共说之咸以为异】半身热举体热【齐书张敬儿传妻谓敬儿曰昔时梦手热如火而君得南阳郡元徽中梦丨丨丨而君得本州今复梦丨丨丨矣有阉人闻其言说之事逹世祖世祖疑其有异志永明元年敕朝臣华林八关斋于坐收敬儿少日防诛】骑五色师子【齐书王敬则传敬则年长两腋下生乳各长数寸梦丨丨丨丨丨】黄衣老公【齐书刘懐珍传灵哲所生母尝病灵哲躬自祈祷梦见丨丨丨丨曰可取南山竹笋食之疾立可愈灵哲惊觉如言而疾瘳按灵哲懐珍子】草中肃九五相追逐【齐书荀伯玉传初太祖在淮南伯玉假还广陵梦上广陵城南楼上有二青衣小儿语伯玉云丨丨丨丨丨丨丨丨伯玉视城下人头上皆有草】时乘之梦【齐书荀伯玉传泰始七年伯玉梦太祖乘船在广陵北渚见上两腋下有翅不舒伯玉问何当舒上曰却后三年伯玉梦中自谓是咒师向上唾咒之凡六咒有六龙出两腋下翅皆舒还而复敛元徽二年而太祖破桂阳威名大震五年而废苍梧太祖谓伯玉曰卿丨丨丨丨今且效矣】萧生断流【齐书纪僧眞传僧眞梦萧艾生满江惊而白之太祖曰诗人采萧萧即艾也丨丨丨丨卿勿广言】金席【齐书南夷林邑国传林邑王范杨迈初产母梦人以丨丨借之光色奇丽中国谓紫磨金夷人谓之杨迈故以为名】太尉以褥席见赐【梁书桞庆逺传初庆逺从父兄卫将军世隆尝谓庆逺曰吾昔梦丨丨丨丨丨丨丨吾遂亚台司适又梦以吾褥席与汝汝必光吾公族至是庆逺亦继世隆焉】坠铃入懐【梁书任昉传父遥齐中散大夫遥妻裴氏尝昼寝梦有彩旗葢四角悬铃自天而丨其一丨落丨丨中心悸动既而有娠】着朱衣行水上【梁书鲍泉传初泉之为南讨都督也其友人梦泉得罪于世祖觉而告之后未旬果见囚执顷之又梦泉丨丨丨而丨丨丨又告泉曰君勿忧寻得免矣因说其梦泉密记之俄而复见任皆如其梦】折臂太守【梁书刘之遴传之遴出为征西鄱阳王长史南郡太守后转为西中郎湘东王长史太守如故初之遴在荆州尝寄居南郡廨忽梦前太守袁彖谓曰卿后当为丨丨丨丨即居此中之遴后果损臂遂临此郡】执丹漆之礼器随仲尼而南行【梁书刘勰传予齿在逾立尝夜梦丨丨丨丨丨丨丨丨丨丨丨丨旦而寤廼怡然而喜大哉圣人之难见也廼小子之垂梦欤】授丸一掬【梁书何防传防少时尝患渴痢积嵗不愈后在吴中石佛寺建讲于讲所昼寝梦一道人形貎非常丨丨丨丨梦中服之自此而差】衣帢行列至前俱拜牀下【梁书何传先是疾妻江氏梦神人告之曰汝夫夀尽既有至徳应获延期尔当代之妻觉说焉俄得患而卒疾乃瘳至是梦一神女并八十许人竝丨丨丨丨丨丨丨丨丨丨觉又见之便命营凶具既而疾动因不自治】青龙自懐出【梁书陶景传母梦丨丨丨丨而丨并见两天人手执香炉来至其所已而有娠遂生景】仰见天中字【梁书沈瑀传初瑀在竟陵王家素与范云善齐末尝就云宿梦坐屋梁柱上丨丨丨丨丨曰范氏宅至是瑀为高祖说之高祖曰云得不死此梦可验】中国今有圣主【梁书干陀利国传天监元年其王瞿昙修防陁罗以四月八日梦见一僧谓之曰丨丨丨丨丨丨十年之后佛法大兴汝若遣使供奉敬礼则土地丰乐商旅百倍若不信我则境土不得自安修防陁罗初未能信既而又梦此僧曰汝若不信我当与汝往观之乃于梦中来至中国拜觐天子既觉心异之陁罗本工画乃写梦中所见高祖容质餙以丹青仍遣使并画工奉表献玉盘等物使人既至模写高祖形以还其国比本画则符同焉因盛以寳函日加礼敬】三分取一【陈书世祖纪梁太清初梦两日鬭一大一小大者光灭坠地色正黄其大如斗世祖因丨丨丨丨而懐之】忆梦偿梦【陈书张昭逹传克定闽中以功授镇前将军开府仪同三司初世祖尝梦昭逹升于台铉及旦以梦告之至是侍醼世祖顾昭逹曰卿丨丨不何以丨丨昭逹对曰当効犬马之用以尽臣节自余无以奉偿】五色云化凤【陈书徐陵传母臧氏尝梦丨丨丨丨而为丨集左肩上已而诞陵焉】郑郎开口【陈书郑灼传灼性精勤尢明三礼少时尝梦与皇侃遇于途侃谓灼曰丨丨丨丨侃因唾灼口中自后义理逾进】诵观世音【南史王元谟传初元谟始将见杀梦人告曰丨丨丨丨千遍则免元谟梦中曰何可竟也仍见授既觉诵之且得千遍明日将刑诵之不辍忽传唱停刑】天子在门【南史孔靖传宋武帝东征孙恩屡至会稽过季恭宅季恭正昼卧有神人衣服非常谓曰起丨丨丨丨既而失之遽出适见帝延入结交执手曰卿后当大贵愿以身为托于是曲意礼接赡给甚厚】引卤簿入厠【南史沈庆之传初庆之尝梦丨丨丨丨丨中庆之甚恶入厠之鄙时有善占梦者为解之曰君必大富贵然未在旦夕问其故答云卤簿固是富贵容厠中此谓后帝也知君富贵不在今主及中兴之功自五校至是而登三事】梦母如平生【南史齐宜都王铿传生三嵗防母及有识问母所在左右告以早亡便思慕蔬食自悲不识母常祈请幽防求一梦见至六嵗遂丨见一女人云是其丨铿悲泣向旧左右说容貎衣服事皆丨丨丨闻者莫不歔欷】犬子有角【南史张敬儿传始其母于田中卧梦丨丨丨丨防之已而有娠而生敬儿故初名狗儿又生一子因狗儿之名复名猪儿】鹿皮十一领【南史吉士赡传士赡梦得一积丨丨从而数之有丨丨丨及觉喜曰鹿者禄也吾当居十一禄也】标度处所有若人功【南史庾子舆传欲为父立佛寺未有定处梦有僧谓曰将修胜业岭南原即可营造明往履歴果见丨丨丨丨丨丨丨丨因立精舎】一匹锦【南史江淹传为宣城太守时罢归始泊禅灵寺渚夜梦一人自称张景阳谓曰前以丨丨丨相寄今可见还淹探懐中得数尺与之此人大恚曰那得割截都尽顾见邱迟谓曰余此数尺既无所用以遗君自尔淹文章踬矣又尝宿于冶亭梦一丈夫自称郭璞谓淹曰吾有笔在卿处多年可以见还淹乃探懐中得五色笔一以授之尔后为诗絶无美句时人谓之才尽】五色笔【见上】青镂管笔【南史纪少瑜传少瑜尝梦陆倕以一束丨丨丨丨授之云我以此笔犹可用卿自择其善者其文因此遒进】日出室内【魏书道武帝纪太祖道武皇帝讳珪昭成皇帝之嫡孙献明皇帝之子也母曰献明贺皇后初因迁徙游于云泽既而寝息梦丨丨丨丨寤而见光自牖属天歘然有感以建国三十四年七月七日生太祖于参合陂北其夜复有光明昭成大悦羣臣称庆大赦告于祖宗】日化为龙【魏书宣武帝纪世宗宣武皇帝讳恪高祖孝文皇帝第二子母曰高夫人初梦为日所逐避于牀下丨丨丨丨绕已数匝寤而惊悸既而有娠太和七年闰四月生帝于平城宫】日照之征【魏书孝文昭后高氏传初后幼曽梦在堂内立而日光自窻中照之灼灼而热后东西避之光犹斜照不已如是数夕后自怪之以白其父飏飏以问辽东人闵宗宗曰此奇征也贵不可言飏曰何以知之宗曰夫日者君人之徳帝王之象也光照女身必有恩命及之女避犹照者主上来求女不获已也昔有梦月入懐犹生天子况丨丨丨丨此女必将被帝命诞育人君之象也遂生世祖后生广平王懐次长乐宫主】老翁赐子【魏书宗室瑞传初瑞母尹氏有娠致伤后昼寝梦一丨丨具衣冠告之曰吾丨汝一丨汝勿忧也寤而私喜又问筮者筮者曰大吉未几而生瑞祯以为协梦故名瑞字天赐】豪盛齐下【魏书郦范传范前解州还京也夜梦隂毛拂踝他日说之时齐人有占梦者曰史武进云丨丨于丨丨矣使君临抚东秦道光海岱必当重牧全齐再禄营邱矣范笑而答曰吾将为卿必验此梦果如其言】携酒言别赋诗为赠【魏书卢元明传永熙末居洛东缑山乃作幽居赋焉于时元明友人王由居颍川忽梦由丨丨丨就之丨丨丨丨丨及明忆其诗十字云自兹一去后市朝不复游元明叹曰由性不狎俗旅寄人间乃今有梦又复如此必有他故经三月果闻由为乱兵所害寻其亡日乃是得梦之夜】星坠压脚【魏书陈奇传奇初被召夜梦丨丨丨丨明而告人曰星则好风星则好雨梦星压脚必无善征但时命峻切不敢不赴耳】数年中尝梦两人敎授【魏书江式传式少专家学丨丨之丨丨丨丨丨时相丨丨及寤每有记识】履众星而行【北齐书神武帝纪神武自队主转为函使尝乘驿过建兴云雾昼晦雷声随之半日乃絶若有神应者每行道路往来无风尘之色又尝梦丨丨丨丨丨觉而内喜】以笔防额【北齐书文宣帝纪既为王梦人丨丨丨巳丨旦以告舘客王昙哲曰吾其退乎昙哲再拜贺曰王上加防成主字乃当进】海上坐玉盆日入裙下【北齐书后主纪母曰胡皇后梦于丨丨丨丨丨丨丨丨丨遂有娠天保七年五月五日生帝于并州邸】孕六男二女皆感梦【北齐书神武娄后传后凡丨丨丨丨丨丨丨丨孕文襄则梦一断龙孕文宣则梦大龙首尾属天地张口动目势状惊人孕孝昭则梦蠕龙于地孕武成则梦龙浴于海孕魏二后竝梦月入懐孕襄城博陵二王梦防入衣下】电光夺目驶雨霑洒【北齐书窦泰传初泰母梦风雷暴起若有雨状出庭观之见丨丨丨丨丨丨丨丨寤而惊汗遂有娠朞而不产大惧有巫曰渡河湔裙产子必易便向水所忽见一人曰当生贵子可徙而南泰母从之俄而生泰】光照先人【北齐书李元忠传初元忠将仕梦手执炬火入其父墓中夜惊起甚恶之旦告其受业师占云大吉此谓丨丨丨丨终致贵逹矣】山上挂丝【北齐书张亮传薛琡尝梦亮于丨丨丨丨以告亮且占之曰山上丝幽字也君其为幽州乎数月亮出为幽州刺史】超棘【北齐书马敬徳传世祖为后主择师傅赵彦深进之入为侍讲其妻梦猛兽将来向之敬徳走丨丛丨妻伏地不敢动敬徳占之曰吾当得大官超棘过九卿也尔伏地夫人也】见一人出身中【北齐书李广传广曽欲早朝未明假寐忽惊觉谓其妻云吾向似睡忽丨丨丨丨吾丨丨语云君用心过苦非精神所堪今辞君去因而恍惚不乐数日便遇疾积年不起】抱子升天【周书文帝纪太祖徳皇帝之少子也母曰王氏孕五月夜梦丨丨丨丨才不至而止寤而告徳皇帝徳皇帝喜曰虽不至天贵亦极矣】赐尔是子俾寿且贵【周书宇文贵传贵母初孕贵梦有老人抱一儿授之曰丨丨丨丨丨丨丨丨及生形类所梦故以永贵字之】浮磬之精寳持必生令子【周书高琳传琳母尝祓禊泗滨遇见一石光彩朗润遂持以归是夜梦见一人衣冠有若仙者谓其母曰夫人向所将来之石是丨丨丨丨若能丨丨丨丨丨丨其母惊寤便举身流汗俄而有娠及生因名琳字季珉焉】与坐席【周书桞霞传霞幼而爽迈神彩嶷然髫嵗便有成人之量笃好文学动合规矩其世父庆逺特器异之谓霞曰吾昔逮事伯父太尉公尝语吾云我昨梦汝登一楼楼甚峻丽吾以坐席与汝汝后名宦必逹恨吾不及见耳吾向聊复昼寝又梦将昔时坐席还以赐汝汝之官位当复及吾特宜勉励以应嘉祥也】金錍治目【周书张元传元年十六其祖防明三年元恒忧泣昼夜读佛经礼拜以祈福祐后读药师经见盲者得视之言遂请七僧然七灯七日七夜转药师经行道每言天人师乎元为孙不孝使祖防明今以灯光普施法界愿祖目见明元求代闇如此经七日其夜梦见一老公以丨丨丨其祖丨谓元曰勿忧悲也三日之后汝祖目必差元于梦中喜跃遂即惊觉乃遍告家人居三日祖果目明】柱转三匝【北史杨休之传初休之在洛将仕夜梦见黄河北驿道上行从东向西道南有一冡极高大休之歩登冡头见一铜柱趺为莲花形休之从西北登一柱础上以手捉一柱柱遂右转休之咒曰丨丨丨丨吾至三公柱遂三匝而止休之寻寤意如在邺城东南者其梦竟验云】乘龙升天【旧唐书宣宗纪尝梦丨丨丨丨言之于郑后乃曰此不宜人知者幸勿复言】遗大秤【旧唐书上官昭容传初婉儿在孕时其母梦人丨已丨丨占者曰当生贵子而秉国权衡既生女闻者嗤其无效及婉儿专秉内政果如占者之言】神人覆鼎【旧唐书元宗元献皇后杨氏传后景云元年八月选入太子宫时太平公主用事尤忌东宫宫中左右持两端而潜附太平者必隂伺察事虽纤芥皆闻于上太子心不自安后时方娠太子密谓张说曰用事者不欲吾多息恐祸及此妇人其如之何宻令说懐去胎药而入太子于曲室躬自煑药醺然似寐梦丨丨丨丨既寤如梦如是者三太子异之告说说曰天命也宜无他虑既而太平诛后果生肃宗】车中载日月光芒烛六合【旧唐书宪宗孝明皇后郑氏传后弟光梦丨丨丨丨丨丨丨丨丨丨占者曰必暴贵】进谠言有如平生【旧唐书虞世南传卒后数嵗太宗夜梦见之有若平生翌日下制曰礼部尚书永兴文懿公虞世南徳行淳备文为辞宗宿夜尽心志在忠益奄从物化倐移嵗序昨因夜梦忽覩其人兼丨丨丨丨丨丨丨之日追懐遗美良増悲叹宜资防助申朕思旧之情可于其家为设五百僧斋并为造天尊象一区又勒图其形于凌烟阁】讲堂照镜【旧唐书崔湜传行至荆州梦于丨丨丨丨曰镜者明象吾当为人主所明也以告占梦人张由对曰讲堂者受法之所镜者于文为立见金此非吉征其日追使至缢于驿中】神人遗防笔【旧唐书李峤传为儿童时梦有丨丨丨之丨丨自是渐有学业】紫色大鸟【旧唐书张荐传祖鸑字文成聪警絶伦书无不覧为儿童时梦丨丨丨丨五采成文降于家庭其祖谓之曰五色赤文凤也紫文鸑鷟也为凤之佐吾儿当以文章瑞于明廷因以为名字初登进士第对策尤工考功员外郎謇味道赏之曰如此生天下无防矣】屋栋饰黄土宾从皆所识【旧唐书郑澣子处诲传处诲族父朗初朗为定州节度使处诲为工部侍郎因早朝假寐于待漏院忽梦已为浙东观察使经过汴州而朗为汴帅留连饮饯仰视丨丨丨以丨丨丨丨丨丨丨明年朗果自定州镇宣武辟韦重掌书记重将行处诲告以所梦明年处诲转刑部侍郎其年秋授浙东观察使行及潼关朗遣从事迎劳仍至手书令先疏所梦比至汴宴于清暑亭宾佐悉符梦中朗仰视屋栋曰此亦黄土也四座感叹】烱然防光【旧唐书刘沔传初沔为忠武小校从李光顔讨淮西为捉生将前后遇贼血战锋刃所伤几死者数四尝伤重卧草中月黒不知归路昏然而睡梦人授之防烛曰子方大贵此行无患可持此而还既行丨丨有丨丨在目前自后破虏危难每行尝有此光及罢镇后防光息】凿心【旧唐书尹知章传少勤学尝梦神人以大丨开其丨以药纳之自是日益开朗尽通诸经精义未几而诸师友北靣受业焉】灵凤集身【旧唐书王逺知传父昙选母梁驾部郎中丁超女也尝昼寝梦丨丨丨其丨因而有娠又闻腹中啼声沙门宝志谓昙选曰生子当为神仙之宗伯也】日坠首承【唐书贾循传循从子隐林为永平兵马使当入卫属朱泚难率众扈行在徳宗引至卧内以手板画地陈攻守计奏曰臣尝梦丨丨以丨丨之帝曰非朕耶】论大衍数【唐书李适传尝梦与人丨丨丨丨寤而曰吾夀尽此乎敕其子曰霸陵原西视京师吾乐之可营墓树十松焉及未病时衣冠往寝石榻上置所譔九经要句及素琴于前士贵其逹】濮字方丈余【宋史安守忠传初守忠尝梦一丨丨丨丨丨及领是郡几二十年于是始寤】牛相公来【宋史刘沆传沆母梦衣冠丈夫曰丨丨丨丨已而有娠乃生沆】吕丞相至【宋史梅询传在濠州梦人告曰丨丨丨丨矣既而吕夷简通判州事故待之甚厚其后援询于废斥中以至贵显夷简力也】懐玉山人【宋史杨亿传字大年建州浦城人祖文逸南唐玉山令亿将生文逸梦一道士自称丨丨丨丨来谒未几亿生有毛被体长尺余经月乃落】六印加剑上【宋史凌策传初策登第梦人以丨丨丨丨丨遗之其后往剑外凡六任时以为异】授玉像【宋史章得象传得象母方娠梦登山遇神人丨以丨丨及生父奂复梦家庭积笏如山】积笏如山【见上】旌旗鹤雁降庭【宋史富弼传富弼字彦国河南人初母韩有娠梦丨丨丨丨丨其丨云有天赦已而生弼】金书名簿【宋书赵槩传槩初名禋尝梦神人丨丨丨丨有赵槩遂更云】持六刀【宋史儒林传洪兴祖徙知饶州先梦丨丨丨觉曰三刀为益今倍之其饶乎已而果然】神捧土培缺【宋史吴越世家惟治初镇四明尝梦神人披甲自称西岳神谓惟治曰公靣有缺文即捧土培之后领华州节钺三十年】绿衣中人召赋晓寒歌【宋史文苑传萧贯初感疾梦丨丨丨丨丨至帝所丨禁中丨丨丨词语清丽人以比唐李贺】后七年复为君妇【宋史列女传王氏妇梁临川人归夫家才数月防大元兵至一夕与夫约曰吾遇兵必死义不受汚辱若复娶当告吾顷之夫妇被掠有军千戸强使从已妇绐曰夫在伉俪之情有所不忍乞归之而后可千戸以所得金帛与其夫而归之并与一矢以却后兵约行十余里千戸即之妇拒且骂曰吾与夫誓天地神寔临之此身宁死不可得也因奋搏之乃被杀时有同掠脱归者道其事越数年夫以无嗣谋更娶议辄不谐因告其故妻夜梦妻曰我死后生某氏家今十嵗矣丨丨丨当丨丨丨丨明日遣人聘之一言而合询其生与妇死年月同云】持巨鉴剖腹纳之【宋史方技传王处讷少时有老叟至舎煮洛河石如面令处讷食之且曰汝性聪悟后当为人师又尝梦人丨丨丨星宿灿然满中丨丨丨丨觉而汗洽月余心胷犹觉痛因留意星歴占候之学深究其防】羊去角尾为王字【辽史耶律乙辛传初乙辛母方娠夜梦手搏羖羊拔其尾角既寤占之术者曰此吉兆也丨丨丨丨丨丨丨汝后有子当王】神人授宝珠【金史显宗皇后徒单氏传后以皇统七年生于辽阳母梦丨丨丨以丨丨光熖满室既寤而生红光烛于庭】二玉梳化月【金史宣宗皇后王氏传宣宗皇后王氏中都人明惠皇后妹也其父微时尝梦丨丨丨丨为丨已而生二后】防衔明珠【金史黄久约传母刘氏尚书右丞长言之妹一夕梦丨丨丨丨寤而久约生嵗实在子也】梦元夷苍水使者【呉越春秋禹伤父功不成循江泝河尽济甄淮乃劳身焦思以行七年闻乐不聼过门不入冠挂不顾履遗不蹑功未及成愀然沈思乃案黄帝中经歴葢圣人所记曰在于九山东南天柱号曰宛委赤帝在阙其岩之巅承以文玉覆以盘石其书金简青玉为字编以白银皆瑑其文禹乃东廵登衡岳血白马以祭不幸所求禹乃登山仰天而啸因丨见赤绣衣男子自称丨丨丨丨丨丨闻帝使丈命于斯故来候之非厥嵗月将告以期无为戏吟故倚歌覆釡之山东顾谓禹曰欲得我山神书者斋于黄帝岩岳之下三月庚子登山发石金简之书存矣禹退又斋三月庚子登宛委山发金简之书案金简玉字得通水之理】梦有直有象有精有想有人有感有时有反有病有性【王符潜夫论凡丨丨丨丨丨丨丨丨丨丨丨丨丨丨丨丨丨丨丨丨丨在昔武王邑姜方震太叔梦帝谓已命尔子虞而与之唐及生手掌曰虞因而为名成王灭唐遂以封之此谓直应之梦也诗云惟熊惟罴男子之祥惟虺惟蛇女子之祥众惟鱼矣实惟丰年旐惟旟矣室家蓁蓁此谓象之梦也孔子生于乱世日思周公之徳夜即梦之此谓意精之梦也人有所思即梦其到有忧即梦其事此谓记想之梦也今事贵人梦之即为祥贱人梦之即为妖君子梦之即为荣小人梦之即为辱此谓人位之梦也晋文公于城濮之战梦楚子伏已而盬其脑是大恶也及战大胜此谓极反之梦也隂雨之梦使人厌迷阳旱之梦使人乱离大寒之梦使人怨悲大风之梦使人飘残此谓感气之梦也春梦发生夏梦高明秋冬梦熟藏此谓应时之梦也隂病梦寒阳病梦热内病梦乱外病梦发百病之梦或散或集此谓气之梦也人之情性好恶不同或以此吉或以此凶当各自察常古所从此谓情性之梦也】十者占梦之大路【王符潜夫论昼有所思夜梦其事作吉作善凶恶不信者谓之想贵贱贤愚男女长少谓之人风雨寒暑谓之感五行王相谓之时隂极即吉阳极即凶谓之反观其所疾察其所梦谓之病心精好恶于事验谓之性凡此丨丨丨丨丨丨丨也而决吉凶者之类以多反其故哉岂人觉为阳人寐为隂隂阳之务相反故邪此亦谓其不甚者尔借如使梦吉事而已意大喜乐发于心精则眞吉矣梦凶事而已意大恐惧忧悲发于心精即眞恶矣所谓秋冬梦死伤也吉者顺时也虽然财为大害尔由弗若勿梦也凡察梦之大体清洁鲜好貎坚徤竹木茂美宫室器械新成方正开通光明温和升上向兴之象皆为吉喜谋从事成诸臭汚腐烂枯槁絶雾倾倚征邪劓刖不安闲塞幽昧解落坠下向衰之象皆为计谋不从举事不成妖孽怪异可憎可恶之事皆为忧图画防胎刻镂非眞瓦器虚空皆为见欺绐倡优俳儛侯小儿所戏防之象皆为懽笑此其大部也梦或甚显而无占或甚防而有应何也曰本所谓之梦者困不了察之称而懵愦冐名也故亦不专信以断事人对计事起而行之尚有不从况于忘忽杂梦亦可必乎唯其时有精诚之所感薄神灵之有告者乃有占尔是故君子之异梦非妄而已也必有事故焉小人之异梦非桀而已也时有祯祥焉是以武丁梦获圣而得傅说二世梦白虎而灭其封夫奇异之梦多有故而少无为者矣今一寝之梦或屡迁化百物代至而其主不能究道之故占者有不中也此非占之罪也乃梦者故也】张车子赐钱【干宝搜神记周擥啧者贫而好道夫妇夜耕困息卧梦天公过而哀之敕外有以给与司命按録籍云此人相贫限不过此惟有丨丨丨应丨丨千万车子未生请以借之天公曰善曙觉言之于是夫妇戮力昼夜治生所为辄得赀至千万先时有张妪者尝往周家佣赁野合有身月满当孕便遣出外驻车屋下产得儿主人往视哀其孤寒作粥糜食之问当名汝儿作何妪曰今在车屋下而生梦天告之名为车子周乃悟曰吾昔梦从天换钱外白以张车子钱贷我必是子也财当归之矣自是居日衰减车子长大富于周家】羽人【王嘉拾遗记昭王坐祗明之室昼而假寐忽梦白云蓊蔚而起有人衣服并皆毛羽因名丨丨梦中与语问以上仙之术】授以芳茅【王嘉拾遗记孙坚母姙坚之时梦肠出绕腰有一童女负之绕呉阊门外又丨丨丨丨一茎童女语曰此吉祥也必生才雄之子今赐母以土王于翼轸之地鼎足于天下】名在月中【谢承防稽先贤传阚泽字徳润在母胞八月叱声震外年十三梦见丨字炳然丨丨丨】日在脐中【崔鸿后燕录慕容皝宫人公孙夫人方姙梦丨丨丨丨独喜而不敢言晋咸康二年昼寝生徳】皆得肉食【刘昞炖煌新录宋桶梦内中有一人着衣桶一手把两杖极打之索紞占曰内中有人是肉字也两杖着之象极打肉食也过三日过三家丨丨丨丨矣】当令君延一算【余知古渚宫故事梁刘之亨仕南郡尝梦二人姓李诣之亨乞命之亨不解其意既明有人遗生鲤两头之亨曰必梦中所感乃放之其夕梦二人谢恩云丨丨丨丨丨丨】赤衣人持凿破腹【桞宗元龙城录尹知章字文叔绛州翼城人少时性懵梦一丨丨丨丨巨丨丨其丨若内草茹于心中痛甚惊寤自后聪敏为流辈所尊】吞丹篆【桞宗元龙城录退之尝说少时梦人与丹篆一卷令强吞之傍一人抚掌而笑觉后亦似胷中如物噎经数日方无恙尚由记其上一两字笔势非人间书也后识孟郊似与之目熟思之乃梦中傍笑者信乎相契如此】子建求序【桞宗元龙城录韩仲卿一日梦一乌帻少年风姿磊落神仙人也拜求仲卿言某有文集在建邺李氏公当名出一时肻为我讨是文而序之俾我亦隂报尔仲卿诺之去复囘曰我曹植子建也仲卿既寤检邺中书得子建集分为十卷异而序之即仲卿作也】魄妖【段成式酉阳杂爼汉仪大傩侲子辞有伯奇食梦道门言梦者丨丨或谓三尸所为释门言有四一善恶种子二四大偏増三贤圣加持四善恶征祥成式尝见僧首素言之言出藏经亦未暇寻讨又言梦不可取取则着着则怪入夫瞽者无梦则知梦者习也成式表兄卢有则梦看击鼓及觉小弟戏叩门为街鼓也又成式姑婿裴元裕言羣从中有悦怜女者梦女遗二樱桃食之及觉核坠枕则】善恶种子【见上】四大偏増【见上】贤圣加持【见上】善恶征祥【见上】梦中身人可见【段成式酉阳杂爼李铉着李子正辩言至精之梦则丨丨丨丨丨丨如刘幽求见妻梦中身也则知梦不可以一事推矣愚者少梦不独至人问之驺皂百夕无一梦也】卫生相负足下不沾【段成式酉阳杂爼秘书郎韩泉善解梦卫中行为中书舎人时有故旧子弟选投卫论属卫欣然许之駮牓将出其人忽梦乘驴蹶坠水中登岸而靴不湿焉选人与韩有旧访之韩被酒半戏曰公今选事不谐矣据梦丨丨丨丨丨丨丨丨及牓出果駮放韩有学术韩仆射犹子也】泻白米【段成式酉阳杂爼威逺军小将梅伯成以善占梦近有优人李伯怜游泾州乞钱得米百斛及归令弟取之过期不至昼梦洗白马访伯成占之伯成停思曰凡人好反语洗白马丨丨丨也君所忧或有风水之虞乎数日弟至果言渭河中覆舟一粒无余】炊臼【段成式酉阳杂爼卜人徐道升言江淮有王生者榜言解梦贾客张赡将归梦丨于丨中问王生生言君归不见妻矣臼中炊固无釡也贾客至家妻果卒已数月方知王生之言不诬矣】万嵗楼挂氷【赵璘因话录初公自贬所量移钱塘与李庶人不协后公在鄂州锜梦丨丨丨上丨丨因自解曰氷者寒也楼者高也岂韩臯来代我乎意甚恶之其后公果移镇浙右焉】生则桞树仆则桞木【赵璘因话录桞员外宗元自永州司马征至京意望录用一日诣卜者问命且告以梦曰余桞姓也昨梦桞树仆地其不吉乎卜者曰无苦但忧为逺官耳征其意曰夫丨丨丨丨丨丨丨丨木者牧也君其牧桞州乎卒如其言】裁锦【冯贽云仙杂记萧颍士少梦有人投纸百番开之皆是綉花又梦丨丨因此文思大进】四者甚佳【钟辂前定录豆卢署本名辅眞贞元六年举进士下第将游信安以文谒郡守郑式瞻甚礼之舘给数日稍狎因谓署曰子复姓不宜两字为名将为改之何如署因起谢且求其所改式瞻书数字若著者助者署者曰吾虑子宗从中有同者故书数字子当自择之其夕宿于舘梦一老人谓曰闻使君与子更名子当四举成名丨丨丨丨后二十年为此郡守因指郡隙地曰此可以建亭台既悟思之四者署字也遂以为名既二年又下第以为梦无征知者或诮之后二年果登第葢自更名后四举也太和九年署自秘书监为衢州刺史既至周览郡内得梦中所指隙地遂命建一亭名曰征梦亭】安吉【钟辂前定录杭州临安县令张宣宝歴中自越府戸曹掾调授本官以家在浙东意求萧山宰出谒已前三日忽梦一女子年二十余修刺来谒宣素贞介梦中不与之见女子云某是明府邑中之客安得不相见耶宣遂见之礼貎甚肃曰妾有十一口依在贵境有年数矣今闻明府将至故来拜谒宣因问县名竟不对宣因告其族人曰且志之及后补湖州丨丨县令宣以家事不便将退之族人曰不然前夕所梦一女子安字乎十一口吉字乎此隂隲已定退亦何益宣悟且笑曰若然固应有定遂受之及秩满数年又将选时江淮水歉宣移家河东固求宋亳一官将引家住又梦前时女子顔貎如旧曰明府又当宰妾之邑也宣曰某已为夫人之邑今岂再授乎女子曰妾自明府罢秩即迁居今之所止非旧地也然往者家属凋衰畧尽今止三口为累耳明府到后数月亦当辞去言讫似若凄怆宣亦未喻及唱官日乃得杭州临安县令宣叹曰三口临字也数月而去吾其忧乎到任半年而卒】临安【见上】卫公精爽【裴庭裕东观奏记太尉卫国公李徳裕上即位后坐贬崖州司戸参军卒于贬所一日丞相令狐绹梦徳裕曰某巳谢明时幸相公哀之许归葬故里绹且为其子滈言滈曰李卫公犯众怒又崔魏二丞相皆敌人也见持政必将上前异同未可言之也后数日上将坐延英绹又梦徳裕曰某委骨海上思还故里与相公有旧幸悯而许之既寤召其子滈曰向来见李丨丨丨丨尚可畏吾不言必掇祸明日入中书具为同列言之既于上前论奏许其子防州立山县尉防防归葬】昆脚皆头【玉泉子杜紫微顷于宰执处求一小仪不遂请小秋又不遂尝梦人谓曰辞春不及秋丨丨与丨丨后果得比部员外】剪舌【杜光庭录异记防州道士王法元舌大而长呼文字不甚典切常以为恨因发愿读道徳经梦老君与丨其丨觉而言词轻利精诵五千言颇有征应】大槐安国【李昌龄乐善录淳于棼尝昼寝梦二紫衣吏引自宅南古槐下入俄至一城重楼杰阁金题其榜曰丨丨丨丨既入城又见一吏迎揖曰驸马逺来且少憇于此此东华舘也居数日王引见一见大悦即以公主名瑶芳者妻之未几出典南柯郡政大举王甚礼焉在任凡二十年许生男子五人女子二人无何主卒方悲恸间忽然惊觉乃知是梦立命发掘其槐下果有二穴中有一台色赤如丹二大蚁处之即所谓大槐安国都邑也又穷其穴直上南枝即棼所典南柯也棼大骇异复命掩之】须髯剃削俱尽【吴处厚青箱杂记李文定公廸美丨丨未御试一夕忽梦被人丨丨丨丨廸亦恶之有解者曰秀才须作状元缘今嵗省元是刘滋已替滋矣非状元而何是嵗果第一人】替滋【见上】在西汉为邹阳【何防春渚纪闻防一日谒氷华丈于其所居烟雨堂语次偶诵人祭先生文至降邹阳于十三世天岂偶然继孟轲于五百年吾无间也之句氷华笑曰此老夫所为者因请降邹阳事氷华云元祐初刘贡甫梦至一官府案间文轴甚多偶取一轴展视云在宋为苏某逆数而上十三世云丨丨丨丨丨丨葢如黄帝时为火师周朝为柱下史只一老聃也】五叶饵之【韩元吉桐隂旧话王夫人初未有子梦一僧手持莲花曰汝欲生男子摘丨丨丨丨后生舎人及献肃公职方宫师庄敏公五子皆贵显】鱼袋坠地【魏泰东轩笔录石叅政中立事太宗为馆职至真宗末年犹为学士一夕梦朝太宗面谕以将有进用之意石谢讫将下帘不觉锵然有声顾视乃鱼袋坠于墀上及觉大异之不数日有叅预之命谢日方拜起亦觉有声顾视则丨丨丨丨矣】铭鞋【赵徳麟侯鲭录东坡少时梦召入禁中既至小殿裕陵坐其上脱丝鞋令坡铭之坡即书云寒女之丝铢积寸累歩武所临云生雷起裕陵称赏】相公来谒【赵徳麟侯鲭录梅询侍读尝从眞宗东封因卜命于岳神梦三牛鬬于庭有称丨丨丨丨者虽异之而不晓其兆既而得濠梁守廨有三石牛后吕许公夷简以殿中丞来倅询见之疑若所梦询者于是委遇至厚不数年许公果大拜】相公食料羊【周辉清波杂志淳化宰相张公齐贤布衣时尝春游嵩岳醉卧巨石上梦人驱羣羊于前曰此张丨丨丨丨丨也既贵每食数斤犹未厌饫徤啖世无比者】油沃首【岳珂桯史清漳杨汝南少年时以乡贡试临安待防旅邸夜梦有人以丨丨其丨惊而寤牓既出辄不利如是者三窃怪之绍兴乙丑复与计偕惧其复梦也榜揭之夕招同邸者告以故益市酒殽明烛张博具相与剧饮期以逹旦夜向阑四壁咸寂有仆曰刘五卧西牗下呻呼如魇亟振而呼之醒乃具言初以执炙之勚视博方酣幸主人不呼窃就枕忽有二人者扛油鼎自楼而登仓皇若有所访顾见主之在坐也执而注之我怒而争是以魇汝南闻之大恸曰二千里逺役今复已矣同邸亦相与叹咤为之罢博及明漫强之观榜而其名俨然中焉视榜陈于地黯若有迹振衣拂之油渍其上葢御史涖书淡墨以夜仓猝覆灯盌吏不敢以告也】衣褐挽车【郭彖暌车志平江潘择可崇宁五年以舍法贡入京未至夜梦丨丨丨丨三十辆其弟端夫衣绿随其后至政和三年择可以上舍释褐后三十年端夫始就恩科乃悟挽车三十者三十载也】四克【张世南游宦纪闻先伯字汝弼登淳熙丁未第初隆兴乙酉诸乡举时主司命题云平康正直疆勿友刚克爕友柔克沉潜刚克高明柔克已而春官失利梦神人告曰汝若再遇丨丨始克有济自以为经旨中别无四克矣淳熙丁酉再试题云抚于五辰庶绩其凝无敎逸欲有邦竞竞业业一日二日万几场中遇程三畏字景宣厉声云汝弼可贺矣不记向时之梦耶今果有四克是年遂再荐景宣为解首嘉定辛酉乡人王佐起莘以免举赴省忽一日告从侄庆辰云昨宵梦赵宰拉赴鹿鸣与公隣坐已而杳然后三举庚午庆辰豫荐时新举只六人宰招巳第者十人同宴起莘豫焉果与庆辰隣坐宰亦天族信知得失莫非前定云】人人异夜夜异【张仲才文始眞经天下之人葢不可以亿兆计丨丨之梦各丨丨丨之梦各丨有天有地有人有物皆思成之葢不可以尘计】天地通我【张仲才文始眞经将隂梦水将晴梦火丨丨丨丨】老叟引渡【陶宗仪辍耕录世皇取江南大军次黄河苦乏舟楫夜梦一丨丨曰陛下欲渡河当随我来丨至一所指曰此即是巳帝遂以物标识之乃觉歴歴可记明日循行河浒寻梦中所见据果是方惊顾间忽有人进曰此间水浅可丨时帝征梦中语因谓曰汝能先渉否其人乃行大军自后从之无一不济帝欲重旌其功对曰富与贵悉非所愿但得自在足矣遂封为答刺罕与五品印拨三百戸以食之今其子孙尚有存者】
