<!-- { "loadSidebar": true } -->
　　蔬菜
　　荤菜【管子六畜育于家瓜瓠丨丨百果备具国之富也】生蓏【管子春采丨秋采丨夏处隂冬处阳】老韭为苋【列子朽瓜之为鱼也丨丨之丨丨也】以泽量【荀子荤菜百疎丨丨丨】汉上石耳【吕氏春秋江浦之橘云梦之柚丨丨丨丨】赤木元木之叶【吕氏春秋指姑之东中容之国有丨丨丨丨丨丨焉余瞀之南南极之崖有菜其名曰嘉树其色若碧】嘉树【见上】昆仑苹夀木华【吕氏春秋菜之美者丨丨之丨丨丨之丨】阳华芸云梦芹【吕氏春秋丨丨之丨丨丨之丨具区之菁浸渊之草名曰土英】具区菁浸渊草【见上】土英【见上】苦菜死资生【吕氏春秋日至丨丨丨而丨丨】蘴荛【子丨丨芜菁也陈楚之郊谓之蘴鲁齐之郊谓之荛关之东西谓之芜菁赵魏之郊谓之大芥其小者谓之辛芥或谓之幽芥其紫华者谓之芦菔东鲁谓之菈】幽芥【见上】菈【见上】园葵【史记公仪休传食茹而美拔其丨丨而弃之】菜茹有畦【汉书食货志还庐树桑丨丨丨丨瓠果蓏殖于疆场】冬生【汉书召信臣传大官园种丨丨葱韭菜茹覆以屋庑昼夜防蕴火待温气乃生信臣以为不时之物有伤于人不宜以供奉养】种芜菁助人食【后汉书桓帝纪诏司校尉部刺史曰蝗灾为害水变仍至五谷不登人无宿储其令所傍郡国丨丨丨以丨丨丨】目菜【吴志三嗣主传有丨丨丨生工人黄耉家依縁枣树长丈余茎广四寸厚三分】春初早韭秋末晚菘【齐书周颙传清贫寡欲终日长蔬食虽有妻子独处山舍卫将军王俭谓颙曰卿山中何所食颙曰赤米白盐绿葵紫蓼文惠太子问颙菜食何味最胜颙曰丨丨丨丨丨丨丨丨】食菜不食心【齐书江泌传母亾后以生阙供养遇鲑不忍食丨丨丨丨丨以其有生意也】白苋紫茄【南史蔡樽传初樽在临海百姓杨元孙以婢采兰贴与同里黄权约生子酧乳哺直权死后元孙就权妻吴赎婢母子五人吴背约不还元孙诉樽判还本主吴能为巫出入樽内以金钏赂樽妾遂改判与吴元孙挝登闻鼔讼之为有司劾时樽已去郡虽不坐而常以为耻口不言钱及在吴兴不饮郡井斋前自种丨丨丨丨以为常饵】气味终不改【旧唐书髙力士传为李辅国所搆配流黔中道力士至巫州地多荠而不食因感伤而咏之曰两京作斤卖五谿无人采夷夏虽不同丨丨丨丨丨】鳬茨【宋史赵立传承楚间有樊梁新开白马叁湖贼张敌万窟穴其间立絶不与通故楚粮道愈梗始受围菽麦野生泽有丨丨可采后皆尽至屑榆皮食之】卵防【夏小正纳丨丨传卵防也者本如卵者也纳者何也纳之君也】荠以冬美芥以夏成【董仲舒春秋繁露丨丨丨丨而丨丨丨丨此可以见冬夏之所宜服矣冬水气也荠甘味也乘于水气而美者甘胜寒也荠之为言济与济大水也夏火气也芥苦味也乘于火气而成者苦胜暑也】甘味苦味【见上】冬葵温韭浚茈蓼苏【桓寛盐铁论驱歼网置掩捕麑鷇躭湎沉犹铺百川鲜羔防胎扁皮黄口春鹅秋雏丨丨丨丨丨丨丨丨丰奕耳菜毛果虫貉】龙爪薤【郭宪洞防记鸟哀国有丨丨丨长九尺色如玉煎之有膏以和紫桂为丸服一粒千嵗不饥故语曰薤和膏身生毛】薤和膏身生毛【见上】掌中芥【郭宪洞防记有丨丨丨叶如松子取其子置掌中吹之而生一吹长一尺至三尺而止然后可移于地上若不经掌中吹者则不生也食之能空中孤立足不蹑地亦名蹑空草】蹑空草【见上】瞑菜【嵇含南方草木状绰菜夏生于池沼间叶类茨菰根如藕条南海人食之云令人思睡呼为丨丨按叚公路北户录睡菜五六月生田塘中叶类茨菰根如藕梢土人采根为盐葅与此同】种子水中【嵇含南方草木状蕹叶如落葵而小性冷味甘南人编苇为筏作小孔浮于水上丨丨于丨丨则如萍根浮水面及长茎叶皆出于苇筏孔子随水上下南方之奇蔬也冶葛有大毒以蕹汁滴其苖当时萎死魏武能噉冶葛至一尺云先食此菜】芸薇【王嘉拾遗记咸宁四年立芳蔬园于金墉城东多种异菜有菜名丨丨类有三种其色紫为上蔬其味辛色黄为中蔬其味甘色青为下蔬其味咸常以三蔬充御膳】三转乃佳【贾思勰齐民要术防宜白輭良地丨丨丨丨】三剪再剪【贾思勰齐民要术种葱四月始锄锄遍乃剪剪与地平剪欲旦起避热时良地丨丨薄地丨丨八月止种韭剪如葱法一嵗之中不过五剪】内生【贾思勰齐民要术种韭法以升盏合地为处布子于围内注韭性丨丨不向外畏围种令科成】椒目【贾思勰齐民要术种椒熟时収取黑子四月初畦种之注黑子一名丨丨不用人手数近促则不生也】雉尾莼【贾思勰齐民要术食脍鱼莼芼羮之菜莼为第一四月莼生茎而未叶名作丨丨丨第一作肥羮叶舒长足名曰丝莼五月六月用丝莼入七月尽九月十月内不中食莼有虫着故也十月水冻虫死莼还可食】形似瑚【贾思勰齐民要术从十月尽三月皆食环莼环莼者根上头丝莼下芨丝莼既死上有根芨丨丨丨丨一寸许肥滑处任用深取即苦涩】鹿角【贾思勰齐民要术南越志曰猴葵色赤生石上南越谓之丨丨】冬风【贾思勰齐民要术广州记云丨丨菜陆生宜配肉作羮也】旁勃【贾思勰齐民要术神仙服食经曰七禽方十一月采丨丨旁勃白蒿也白兎食之夀八百年】风吹别分【郦道元水经注夷水又东迳佷山县县东十许里至平乐村从平乐顺流五六里山甚髙峻上合下空中有石林甚整顿旁生野韭人徃乞者神许则丨丨丨丨随偃而揃不得过越】十八种【杨衒之洛阳伽蓝记陈留侯李崇为尚书令仪同三司富倾天下而性多俭恡恶衣麤食常无肉味止有韭薤崇客李元祐语人云李令公一食丨丨丨人问其故元祐曰二韭一十八闻者大笑】合欢【卢肇卢氏杂记番禺有菜四叶相对昼开夜合名丨丨菜】稼茄子【叚成式酉阳杂爼茄子熟者食之厚肠胃动气发疾根能治灶瘃欲其子繁待其花时取叶布于过路以灰规之人践之子必繁也俗谓之丨丨丨僧人多炙之甚美有新罗种者色稍白形如鸡卵西明寺僧造元院中有其种】诸葛菜【韦绚刘賔客嘉话录公曰诸葛所止令兵士独种蔓菁者何绚曰莫不是取其才出甲者生防一也叶舒可煮食二也久居随以滋长三也弃去不惜四也回则易寻而采之五也冬有根可劚食六也比诸蔬属其利不亦漙乎曰信矣三蜀之人今呼蔓菁为丨丨丨江陵亦然】猿啼一声遽生万茎【冯贽云仙杂记丨丨之地蕨乃多有每丨丨丨丨丨丨】笋奴菌妾【陶谷清异录江右多菘菜粥笋者恶之骂曰心子菜盖丨丨丨丨也】鹯芋【宋祁益部方物略记芋种不一丨丨则贵民储于田可用终嵗】张知县菜【沈括补笔谈忠定张尚书曾令鄂州崇阳县崇阳多旷土民不务耕唯以植茶为业忠定令民伐去茶园诱之使种桑麻自此茶园渐少而桑特盛于鄂岳之间至嘉祐中改茶法湖湘之民苦于茶租独崇阳无茶租民监他邑思公之恵立庙以报之民有入市买菜者公召谕之曰邑居之民无地种植且有他业买菜可也汝村民皆有土田何不自种而费钱买菜笞而遣之自后人皆置圃至今谓芦菔为丨丨丨丨】落苏【陆游老学庵笔记茄子一名丨丨今吴人正谓之落苏】跛鼈还丹【张端义贵耳集浮萍作杨花之义子红苋为丨丨之丨丨】苍玉束【周密齐东野语世传涪翁喜苦笋尝从斌老乞苦笋诗云南国苦笋味胜肉笼择称寃莫采录烦君更致丨丨丨明日风雨吹成竹又和坡翁春菜诗云公如端为苦笋归明日青衫诚可脱坡得诗戏语坐客云吾固不爱做官鲁直遂欲以苦笋硬差致仕闻者絶倒尝赋苦笋云苦而有味如忠諌之可活国放翁又从而奬之云我见魏征殊妩媚约束儿童勿多取于是世以谏笋目之】谏笋【见上】十分甜【周密齐东野语南康简寂观有甜苦笋周益公诗云蔬食山间茶亦甘况逢苦笋丨丨丨君看齿颊留余味端为森森正且严】紫花菘【周密癸辛杂识今成都面店中呼萝卜为葖子曰市井语然亦有谓按尔雅曰葖芦服也郭璞以萉为菔俗呼雹葖先北反或作卜释曰丨丨丨也一名葖盖其性能消食解面毒】龙孙【释赞宁笋谱俗呼笋为丨丨】氷壶先生【释文莹玉壶清话太宗命苏易简讲文中子有杨素遗子食经羮藜含糗之説上因问食何品何物最珍对曰食无定味适口者珍臣止知汁为美臣忆一夕寒甚拥炉痛饮夜半吻燥中庭月明残雪中覆一盂连茹数根臣此时自谓上界仙厨鸾脯鳯胎殆恐不及屡欲作丨丨丨丨传记其事因循未果也上笑而然之】玉版和尚【释惠洪冷斋夜话东坡尝要刘器之同叅丨丨丨丨器之每倦山行闻见玉版欣然从之至亷泉寺烧笋而食器之觉笋味胜问此笋何名东坡曰即玉版也此老师善説法要能令人得禅恱之味于是器之乃悟其戏为大笑】稚子【释惠洪冷斋夜话老杜诗曰竹根丨丨无人见沙上鳬雏并母眠世或不解稚子无人见何等语唐人食笋诗曰稚子脱锦防骈头玉香滑则稚子为笋明矣】
　　果蓏
