<!-- { "loadSidebar": true } -->














　　御定子史精华卷四十六
<子部,类书类,御定子史精华>
　　钦定四库全书
　　御定子史精华卷四十七
　　政术部三
　　荐举
　　抽沦玉掇沉珠【抱朴子伟之士履道之生短近不能赏而浅促不能测自匪明并悬象元鉴表微者焉能披泥丨丨丨澄川丨丨丨哉】守学弥敦【国语公问元帅于赵衰对曰郤縠可行年五十矣丨丨丨丨夫先王之法志徳义之府也夫徳义生民之本也能惇笃者不忘百姓也请使郤縠公从之】荐所能择【国语祁傒辞于军尉公问焉曰孰可对曰臣之子午可人有言曰择臣莫若君择子莫若父午之少也婉以从令游有乡处有所好学而不戏其壮也彊志而用命守业而不淫其冠也和安而好敬柔恵小物而镇定大事有直质而无流心非义不变非上不举若临大事其可以贤于臣也臣请丨丨丨丨而君比义焉公使祁午为军尉没平公军无秕政】外不隠仇内不隠子【史记晋世家悼公问羣臣可用者祁傒举解狐解狐傒之仇复问举其子祁午君子曰祁傒可谓不党矣丨举丨丨丨丨举丨丨丨】受上赏【史记萧相国世家列侯毕已受封及奏位次皆曰平阳侯曹参身被七十创攻城畧地功最多宜第一关内侯鄂君进曰汉与楚相守荥阳数年军无见粮萧何转漕关中给食不乏此万世之功也萧何第一曹参次之髙祖曰吾闻进贤丨丨丨萧何功虽髙得鄂君乃益明于是因鄂君故所食关内侯邑封为安平侯】赏魏无【口史记陈丞相世家与功臣剖符定封于是与矢平剖符世世勿絶为户牖侯平辞曰此非臣】
