<!-- { "loadSidebar": true } -->
　　【丨也宗者族之始也】黍谷之美者【管子天子祀于太祖其盛以黍丨者丨丨丨丨也祖者国之重者也】唐叔异亩禾【子华子昔吾之宗君为周日正周公作成周定鼎于郏鄏脩和周郊于是吾之宗君荐其所以为祥者其族有三曰井里之璞也曰太山之器车也曰丨丨丨丨之丨也唐叔得禾异亩同頴吾之宗君请以为献王命分寳玉于鲁公时庸展亲归禾于周公作归禾周公旅天子之命作嘉禾】戎菽【列子进其丨丨有稻梁之味】万寳成【庄子夫春气发而百草生正得秋而丨丨丨】黍为上盛【韩非子孔子御坐于鲁哀公哀公赐之桃与黍哀公请用仲尼先饭黍而后啗桃左右皆掩口而笑哀公曰黍者非饭之也以雪桃也仲尼对曰邱知之矣夫丨者五谷之长祭先王丨丨丨果蓏有六而桃为下祭先王不得入庙邱闻之也君子以贱雪贵不闻以贵雪贱今以五谷之长雪果蓏之下是从上雪下也邱以为妨义故不敢以先于宗庙之盛也】五种【吕氏春秋令告民出丨丨命司农计耦耕事脩耒耜具田器】穂大坚均粟圆薄糠【吕氏春秋后稷曰子能以窐为突乎子能藏其恵而揖之以隂乎子能使吾士请而甽浴士乎子能使保湿安地而处乎子能使雚夷毋淫乎子能使子之野尽为泠风乎子能使藁数节而茎坚乎子能使丨丨而丨丨乎子能使丨丨而丨丨乎子能使米多沃而食之彊乎无之若何】稑不为稑重不为重【吕氏春秋种丨禾丨丨丨种丨禾丨丨丨是以粟少而失功】四时不正正五谷【吕氏春秋得时之禾长秱而穂大本而茎杀疏穖而穂大其粟圆而薄糠其米多沃而食之彊如此者不风先时者茎叶带芒以短衡穂钜而芳夺秮米而不香后时者茎叶带芒而末衡穂阅而青零多粃而不满得时之黍芒茎而徼下穂芒以长米而薄糠舂之易而食之不噮而香如此者不饴先时者大本而华茎杀而不遂叶藁短穂后时者小茎而麻长短穂而后糠小米钳而不香得时之稻大本而茎葆长秱疏穖穂如马尾大粒无芒博米而薄糠舂之易而食之香如此者不益先时者大本而茎叶格对短秱短穂多粃厚糠薄米多芒后时者纎茎而不滋厚糠多粃辟米不得恃定熟卬天而死得时之麻必芒以长疎节而色阳小本而茎坚厚枲以均后熟多荣日夜分复生如此者不蝗得时之菽长茎而短足其美二七以为族多枝数节竞叶蕃实大菽则圆小麦则以芳称之重食之息以香如此者不虫先时者必长以蔓浮叶疏节小英不实得时之麦秱长而颈黑二七以为行而服薄防而赤色称之重食之致香以息使人肌泽且有力如此者不蚼蛆先时者暑雨未至胕动蚼蛆而多疾其次羊以节后时者弱苗而穂苍狼薄色而美芒黄帝曰丨丨之丨丨也丨丨丨而已矣】秱穂【见上】青零【见上】不噮而香【见上】穂如马尾大粒无芒【见上】茎叶格对【见上】辟米【见上】疎节而色阳【见上】二七以为族【见上】小英不实【见上】弱苗而穂苍狼【见上】平土宜五谷【淮南子汾水蒙浊而宜麻济水通和而宜麦河水中浊而宜菽雒水轻利而宜禾渭水多力而宜黍汉水重安而宜竹江水肥仁而宜稻丨丨之人慧而丨丨丨】汾宜麻济宜麦河宜菽雒宜禾渭宜黍江宜稻【见上】三变【淮南子夫子见禾之丨丨也滔滔然曰狐乡邱而死我其首禾乎注三变始于粟生于苗成于穂】夫子首禾【见上】稻生于水【淮南子丨丨丨丨而不能生于湍瀬之流】嘉生【国语隂阳序次风雨时至丨丨繁祉人民和利按史记民神异业敬而不凟故神降之嘉生注应劭曰嘉谷也】黍稷无成不能为荣【国语谚曰丨丨丨丨丨丨丨丨黍不为黍不能蕃庑稷不为稷不能蕃殖所生不疑唯徳之基】荐在宗庙【国语子余使公子降拜秦伯降辞子余曰君以天子之命服命重耳重耳敢有安志敢不降拜成拜卒登子余使公子赋黍苗子余曰重耳之卭君也若黍苗之卭隂雨也若君实庇防膏泽之使能成嘉谷丨丨丨丨君之力也】卬隂雨【见上】谷明【国语物莫伏于蛊莫嘉于谷谷兴蛊伏而章明者也故食谷者昼选男徳以象丨丨宵静女徳以伏蛊慝】异母【史记鲁周公世家唐叔得禾丨丨同頴献之成王注索隠曰尚书母作亩并通】渐渐油油【史记宋世家乃作麦秀之诗以歌咏之其诗曰麦秀丨丨兮禾黍丨丨注索隠曰渐渐麦芒之状音子帘反油油者禾黍之苗光恱貌】一茎六穂【史记司马相如传导丨丨丨丨于庖】宿麦【汉书武帝纪遣谒者劝有水灾郡种丨丨注师古曰秋冬种之经嵗乃熟故云宿麦】草之彊者【汉书五行志菽丨丨丨丨】含秀垂頴【汉书礼乐志西颢沆砀秋气肃杀丨丨丨丨续旧不废注师古曰五谷百草秀頴成实皆因旧苗无废绝也】旅生【后汉书光武帝纪初王莽末天下旱蝗黄金一觔易粟一斛至是野谷丨丨麻尗尤盛注旅寄也不因播种而生故曰旅今字书作稆音吕古字通】自然谷【后汉书郡国志注博物记曰扶海洲上有草名蒒其实食之如大麦从七月稔熟民敛获至冬乃讫名曰丨丨丨或曰禹余粮】禹余粮【见上】含含方秀【后汉书梁鸿传惟季春兮华阜麦丨丨兮丨丨】东墙【后汉书乌桓传其土地宜穄及丨丨东墙似蓬草实如穄子至十月而熟】同本异穗异本同秀【宋书符瑞志嘉禾五谷之长王者徳盛则二苗共秀于周徳三苗共穗于商徳丨丨丨丨于夏徳丨丨丨丨】祯穟秋秀【宋书符瑞志诞降嘉种呈祥初构甘露春凝丨丨丨丨于今匪烈嗣嵗仍富】荣区防斥【宋书符瑞志治人奉天廼勤廼格黛耒俶载髙廪已积嘉禾重穋甘露流液擢秀辰畦扬頴角泽离穗合豪丨丨丨丨】送夏蚤秀迎秋晚成【宋书谢灵运传阡陌纵横塍埓交经导渠引流脉散沟幷蔚蔚丰秋苾苾香秔丨丨丨丨丨丨丨丨兼有陵陆麻麦粟菽时觇节递蓺递孰】二顷五十亩种秫五十亩种秔【宋书陶潜传为彭泽令公田悉令吏种秫稻妻子固请种秔乃使丨丨丨丨丨丨丨丨丨丨丨丨】一茎二十三穗【齐书祥瑞志永明二年八月梁郡睢阳县界野田中获嘉禾丨丨丨丨丨丨】元苗红粒【梁书元帝纪化俗移风常在所急劝耕且战弥湏自许岂直燕垂寒谷积黍自温寜可堕此丨丨坐飱丨丨】桃花米【南史任昉传为政清省吏人便之卒于官惟有丨丨丨二十石无以为敛】秋谷悬黄【魏书古弼传车驾畋于山北大获麋鹿数千头诏尚书发车牛五百乘以运之世祖寻谓从者曰笔公必不与我汝辈不如马运之速遂还行百余里而弼表至曰今丨丨丨丨麻菽布野猪鹿窃食鸟鴈侵费风波所耗朝夕参倍乞赐矜缓使得收载世祖谓左右曰笔公果如朕所卜可谓社稷之臣】九期禾【隋书音乐志需雅曲五味九变兼六和令芳甘防庶且多三危之露丨丨丨圆案方丈粲星罗皇举斯乐同山河】岭石化为瑞麰【旧唐书明皇纪武威郡上言番禾县天寳山有醴泉涌出丨丨丨丨丨丨逺近贫乏者取以给食改番禾为天寳县】嘉禾麟食【旧唐书宪宗纪东川观察使潘孟阳奏龙州武安县丨丨生有丨丨之麟之来羣鹿环之光彩不可正视使画工图之以献】稆稻【唐书明皇纪扬州丨丨生】乌节【唐书地理志扬州广陵郡土贡黄稑米丨丨米】琅邪稻【唐书李百药传百药隋内史令徳林子也七嵗能属文父友陆乂等共读徐陵文有刈丨丨之丨之语叹不得其事百药进曰春秋鄅子借稻杜预谓在琅邪客大惊号奇童】圣米【唐书杜悰传出为剑南东川节度使徙西川复镇淮南时方旱道路流亡借借民至漉漕渠遗米自给呼为丨丨取陂泽茭蒲实皆尽悰更表以为祥】供大人米【唐书西域传摩掲陀土沃宜稼穑有异稻巨粒号丨丨丨丨】连理麦【宋史神宗纪安州临江军产芝及丨丨丨】占城种【宋史食货志大中祥符四年帝以江淮两浙稍旱即水田不登遣使就福建取丨丨稻三万斛分给三路为丨择民田高仰者莳之盖旱稻也内出种法命转运使掲榜示民后又种于玉宸殿帝与近臣同观毕刈又遣内侍持于朝堂示百官稻比中国者穗长而无芒粒差小不择地而生】京粮【元史顺帝纪命大司农司屯种雄覇二州以给京师号丨丨】华新【元史礼乐志我黍既丨我稷宜丨】木禾【山海经海内昆仑之墟在西北帝之下都昆仑之墟方八百里髙万仞上有丨丨长五寻大五围面有九井以玉为槛靣有九门门有开明兽守之按贾思勰齐民要术郭璞曰木禾防类也】膜稷【穆天子传甲戌巨搜之奴伤天子于焚留之山乃献马三百牛羊五千秋麦千车丨丨三十车】养性【陆贾新语圣人贵寛而世人贱众五谷丨丨而弃之于地珠玉无用而寳之于身】禾实粟缺【董仲舒春秋繁露丨丨于野而丨丨于仓】天以赐人【董仲舒春秋繁露五谷食物之性也丨之所丨为丨丨也】尊实【董仲舒春秋繁露宗庙之祭夏上丨丨尊实麰也夏之所初受也】杌实【董仲舒春秋繁露宗庙之祭秋上丨丨杌实黍也秋之所先成也】敦实【董仲舒春秋繁露宗庙之祭冬上丨丨敦实稻也冬之所毕实也】芳花当齿【焦氏易林下田种黍丨丨丨丨大雨淋集纷荣满壅按淋一作林】三月种【崔寔四民月令丨丨可丨秔稻】甘而多腴【王充论衡五谷之于人也食之皆饱稻梁之味丨丨丨丨豆麦虽粝亦能愈饥】鴈翼重【张华博物志丨食粟则丨丨不能飞】九穗禾【王嘉拾遗记炎帝时有丹雀衔丨丨丨其坠地者帝乃拾之以植于田食者老而不死】盈车嘉穟【王嘉拾遗记燕昭王时有白鸾孤翔衔千茎穟穟于空中自生花实落地则生根叶一嵗百获一茎满车故曰丨丨丨丨】浃日翻形【王嘉拾遗记乐浪之东有背明之国宜种百谷有丨丨之稻种之十旬而熟有丨丨稻言食者死而更生有明清稻食者延年也清肠稻食一粒歴年不饥】一粒歴年不饥【见上】摇枝粟【王嘉拾遗记背明国有丨丨丨其枝长而弱无风自揺食之益髓有鳯冠粟似鳯鸟之冠食者多力有游龙粟叶屈曲似游龙琼膏粟白如银食此二粟令人骨轻】绕明豆挟剑豆【王嘉拾遗记背明国冇丨丨丨其茎弱自相萦绕有丨丨丨其荚形似人挟剑横斜而生冇倾离豆言其豆见日叶垂覆地食者不老不疾】延精轻心【王嘉拾遗记背明国有丨丨麦延夀益气有昆和麦调畅六府有丨丨麦食者体轻有醇和麦为麴以酿酒一醉累月食之凌冬可袒有含露麦穟中有露味甘如饴】紫沉云冰【王嘉拾遗记背明国有丨丨蔴其实不浮有丨丨蔴实泠而有光宜为油泽有通明蔴食者夜行不持烛是苣蕂也食之延夀后天而老】不周粟【王嘉拾遗记员峤山多大鹊髙一丈衔丨丨之丨粟穗髙三丈粒皎如玉鹊衔粟飞于中国故世俗间往往有之其粟食之歴月不饥】菊灰止蠧【宗懔荆楚嵗时记夏至日取丨为丨以丨小麦丨】虎沙【崔豹古今注虎豆一名丨丨似貍豆而大实如小儿拳亦可食】貍沙【崔豹古今注貍豆一名丨丨一名猎沙叶似葛而实大如李核可啗食】早熟及麦【郭义恭广志秫有赤有白有胡秫丨丨丨丨】盖下白【郭义恭广志稻有丨丨丨正月种五月获获其茎根复生九月复熟】乌秔黑穬青函白夏【郭义防广志稉有丨丨丨丨丨丨丨丨之名】蝉鸣稻【郭义恭广志有丨丨丨七月熟】盐鑚【郭义恭广志丨丨粱粒如虮子魏文帝以为粥】禾生于寅壮于丁午【贾思勰齐民要术丨丨丨丨丨丨丨丨长于丙老于戊死于申恶于壬癸忌于乙丑】九谷忌日【贾思勰齐民要术汜胜之书曰小豆忌夘稻麻忌辰禾忌丙黍忌丑秫忌寅未小麦忌戌大麦忌子大豆忌申夘凡丨丨有丨丨种之不避其忌则多伤败】畏露【贾思勰齐民要术黍心初生丨天丨令两人对持长索槩去其露日出乃止】黍生于己壮于酉【贾思勰齐民要术丨丨丨丨丨丨丨长于戌老于亥死于丑恶于丙午忌于丑寅夘穄忌于未寅】戴甲【贾思勰齐民要术种大豆夏至后二十日尚可种丨丨而生不用深耕】憎日【贾思勰齐民要术豆花丨见丨见日则黄烂而根焦也】豆生于申壮于子【贾思勰齐民要术丨丨丨丨丨丨丨长于壬老于丑死于寅恶于甲乙忌于夘午丙丁】麦生于亥壮于夘【贾思勰齐民要术丨丨丨丨丨丨丨长于辰老于己死于午恶于戌忌于子丑】地面【贾思勰齐民要术种瞿麦法以伏为时注一名丨丨】扶疎生【贾思勰齐民要术感禾丨丨丨实似大麦】左折右炊【贾思勰齐民要术杨禾似藋粒细丨丨丨丨停则牙生】火禾【贾思勰齐民要术丨丨髙丈余子如小豆出粟特国】牡麻【贾思勰齐民要术夏至先后各五日可种丨丨注牡麻有花无实】班黑【贾思勰齐民要术种麻子止取实者种丨丨麻子注班黑者饶实】燕麦暄萋【郦道元水经注丹水又东南歴西岩下岩下有大泉涌发洪源巨轮渊深不测苹藻冬芹竟川含绿虽严辰肃月丨丨丨丨】洋川米【郦道元水经注洋川者汉戚夫人之所生处也髙祖得而宠之夫人思慕本乡追求丨丨丨帝为驿致长安蠲复其乡更名曰县】交麻【杜寳大业拾遗记大业四年改胡麻曰丨丨】覆雉【韩鄂嵗华纪丽鹰化鸠而及麦丨丨以当时】重思【叚成式酉阳杂俎酆都稻名丨丨其米如石榴子粒稍大味如菱杜琼作重思赋曰霏霏春暮翠矣重思云气交被嘉谷应时】黄儿米【冯贽云仙杂记杜甫在蜀日以七金买丨丨丨半篮细子鱼一串笼桶衫市油巾皆蜀人奉养之粗者】甑香齿碎【冯贽云仙杂记吴兴米炊之丨丨白马豆食之丨丨】灵光豆【苏鹗杜阳杂编大歴中日林国献丨丨丨大小类中国之菉豆其色殷红而光芒长数尺本国人亦呼为诘多珠和石上菖蒲叶煮之即大如鵞卵其中纯紫秤之可重一觔上啗一丸香美无比而数日不复言饥渇】光芒数尺【见上】诘多珠【见上】碧麦紫米【苏鹗杜阳杂编丨丨大于中华之麦粒表里皆碧香气如粳米食之体轻久则可以御风丨丨有类苣蕂炊一升得饭一防食之令人髭髪缜黑顔色不老久则后天不死】盆草【黄休复茅亭客话蜀人每中元节多生五谷俗谓之丨丨盛以供佛初至时介意禁触谓尝有雷防之既中元节后即弃之粪壤】佛豆【宋祁益部方物略记丰粒茂苗豆别一类秋种春敛农不常莳右丨丨】六棱【沈括梦溪笔谈胡麻直是今油麻其角有丨丨有八棱者中国之麻今谓之大麻是也有实为苴麻无实为枲又曰牡麻张骞始自大宛得油麻之种亦谓之麻故以胡麻别之谓汉麻为大麻也】八拗【庄绰鸡肋编胡麻俗呼芝麻言其性有丨丨谓雨旸时薄收大旱方大熟开花向下结子向上炒焦压榨才得生油膏车则滑鑚鍼乃澁也拗于教切】备四时气具五方色【朱弁曲洧旧闻麦秋种夏熟丨丨丨之丨荞麦叶青花白茎赤子黑根黄亦丨丨丨之丨】红莲稻【龚明之中吴纪闻丨丨早丨从古有之陆鲁望诗云遥为晓风吟白菊近炊香稻识红莲】能贱金玉【胡锜耕禄稿一日无食则饥司命之本三代处农而教为道之原其和足召隂阳之和其贵丨丨丨丨之贵】坤黄贲白【胡锜耕禄稿陇西郡开国侯来牟外叶丨丨内含丨丨载行于野懐大夫君子之心斯飨我农成先公风化之业】视时登损【胡锜耕禄稿持常平使者之权丨丨丨丨佐地官司徒之职待国赒颁】金钗【姚寛西溪丛语王琪君玉金陵饮酒诗云蜀江雪浪来天际一派泉舂寳钗碎葢谓水碓舂丨丨糯也】青箱嘉种【王明清挥尘余话屈帝尊以秉耒动天歩而降轩三推告毕贵贱以班遂播丨丨之丨丨以成髙廪之丰年按此李元叔上广汴赋语】稻为贵【程棨三栁轩杂识五谷以丨丨丨古人各以其类配之如以杀鸡配为黍谓野人之餐也以啜菽配饮水谓贫者之孝也以蔬食配菜谓贬降之食也惟食稻则对衣锦又祭祀以稻为嘉蔬公享大夫则以为吉饎是五谷以稻为贵也】西天菉豆【释文莹湘山野录真宗深念稼穑闻占城稻耐旱丨丨丨丨子多而粒大各遣使以珍货求其种占城得种二十石至今在处播之西天中印土得菉豆种二石不知今之菉豆是否始种于后苑秋成日宣近臣尝之仍赐占稻及西天菉豆御诗】
