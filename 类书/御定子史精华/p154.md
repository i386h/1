<!-- { "loadSidebar": true } -->
　　决潘渚溃泥滞【管子导水潦利波沟丨丨丨丨丨丨通欝闭慎津梁此谓遗之以利注潘溢也渚潘溢者疏决之令通潘音翻】渠弥河陼【管子桓公曰吾欲南伐何主管子对曰以鲁为主反其侵地常潜使海于有丨丨于丨丨纲山于有牢注遇水灾教令泄于海使有尽也复教之穿渠弥亘于河陼】落渠之写【管子圣人之防国者必于不倾之地而择地形之肥饶者乡山左右经水若泽内为丨丨丨丨因大川而注焉乃以其天材地之所生利养其人以育六畜注谓于都内更为落水之渠以注于大川】备水器【管子水官与三老里有司伍长行里因父母案行阅具丨丨之丨以冬无事之时笼臿板筑各什六土车什一雨輂什二食器两具取完坚补久去苦恶】更次益薪【管子常以冬少事之时令甲士以丨丨丨丨积之水旁州大夫将之唯母后时】大其下小其上【管子寒暑调日夜分分之后夜日益短昼日益长利以作土功之事土乃益刚令甲士作隄大水之旁丨丨丨丨丨丨随水而行地有不生草者必为之嚢大者为之隄小者为之防夹水四道禾嫁不伤嵗埤增之树以荆棘以固其地襍之以栢杨以备决水民得其饶是谓流膏】流膏【见上】以徒给【管子隄有毁作大雨各葆其所可治者趣治丨丨丨丨大雨隄防可衣者衣之冲水可据者据之终嵗以毋败为固】春冬取土于中秋夏取土于外【管子嵗髙其隄所以不没也丨丨丨丨丨丨丨丨丨丨丨丨浊水入之不能为败】渎田【管子丨丨悉徙注谓穿沟渎而溉田悉徙谓其地每年皆湏更易也】茨防决塞【愼子治水者丨丨丨丨注茨防即今黄河之埽决塞者塞河之决也】安水藏【荀子修堤梁通沟浍行水潦丨丨丨以时决塞嵗虽凶败水旱使民有所耘艾司空之事也】斥卤稻粱【吕氏春秋魏王曰漳水可以灌邺田乎史起对曰可王曰子诚能为寡人为之尽聼子矣使之为邺令史起因往为之水已行民大得其利相与歌之曰邺有圣令时为史公决漳水灌邺旁终古丨丨生之丨丨】灌雩娄【淮南子孙叔敖决期思之水而丨丨丨之野荘王知其可以为令尹也注雩娄今庐江】钟水丰物【国语高髙下下疏川道滞丨丨丨丨】亭水【史记秦始皇纪禹凿龙门通大夏决河丨丨放之海注亭平也】复禹故迹【史记封禅书天子祷万里沙过祠太山还至瓠子自临塞决河留二日沈祠而去使二卿将卒塞决河徙二渠以丨丨之丨丨焉】厮二渠【史记河渠书禹以为河所从来者高水湍悍难以行平地数为败乃丨丨丨以引其河注厮分也二渠其一出贝邱其一则漯川按汉书作酾音山支反】凿离碓【史记河渠书蜀守氷丨丨丨辟沫水之害注汉书曰氷姓李晋灼曰碓古堆字也】注填阏水溉泽卤地【史记河渠书韩闻秦之好兴事欲罢之毋令东伐乃使水工郑国説秦令凿泾水为渠渠就用丨丨丨之丨丨丨丨之丨四万余顷收皆亩一钟于是关中为沃野秦以富强因命曰郑国渠】关中沃野【见上】径易漕【史记河渠书郑当时为大农言曰异时关东漕粟从渭中上度六月而罢而漕水道九百余里时有难防引渭穿渠起长安并南山下至河三百余里丨丨丨度可令三月罢而渠下民田万余顷又可得以溉田此损漕省卒而益肥关中之地得谷天子以为然令齐人水工徐伯表悉发卒数万人穿漕渠三嵗而通通以漕大便利其后漕稍多而渠下之民颇得以溉田矣】井渠【史记河渠书严熊罴言临晋民愿穿洛以溉重泉以东万余顷故卤地诚得水可令亩十石于是为发卒穿渠自征引洛水至商顔下岸善壊乃凿井深者四十余丈往往为井井下相通行水水頽以絶啇顔东至山岭十余里间丨丨之生自此始穿渠得龙骨故名曰龙首渠】得龙骨【见上】从官负薪【史记河渠书天子已用事万里沙则还自临决河沈白马玉璧于河令羣臣丨丨自将军已下皆丨丨寘决河是时东郡烧草以故薪柴少而下淇园之竹以为楗注树竹塞水决之口稍稍布插接树之水稍弱补令密谓之楗以草塞其里乃以土填之有石以石为之】下淇园竹【见上】鱼沸郁【史记河渠书天子既临河决悼功之不成乃作歌曰瓠子决矣将奈何皓皓旰旰兮闾殚为河殚为河兮地不得寕功无已时兮吾山平吾山平兮钜野溢丨丨丨兮柏冬日延道弛兮离常流蛟龙骋兮方逺逰归旧川兮神哉沛不封禅兮安知外为我谓河伯兮何不仁泛滥不止兮愁吾人齧桑浮兮淮泗满久不反兮水维缓一曰河汤汤兮激潺湲北渡迂兮浚流难搴长茭兮沈美玉河伯许兮薪不属薪不属兮衞人罪烧萧条兮噫乎何以御水頽林竹兮楗石菑宣房塞兮万福来于是卒塞瓠子筑宫其上名曰宣房宫而道河北行二渠复禹旧迹而梁楚之地复寕无水灾注柏犹廹也钜野满溢则众鱼沸郁滋长也廹冬日乃止】延道弛【见上注延一作正河道皆弛壊也】蛟龙骋【见上】神哉沛【见上注水还旧道则羣害消除神祐滂沛】水维缓【见上注水维水之纲维也】搴长茭沈美玉【见上注搴取也茭草也音郊一曰茭竿也取长竿树之用着石间以塞决河】万福来【见上】瓠子筑宫【见上】漉沉澹菑【史记司马相如夏后氏堙鸿水决江疏河丨丨丨丨东归之于海而天下永寕注漉音鹿菑音灾汉书作洒沉澹灾洒分也音所宜反沉深也澹安也】作瓠子歌【汉书武帝纪元封二年夏四月祠泰山至瓠子临决河命从臣将军以下皆负薪塞河隄丨丨丨之丨注瓠子隄名也】冯蠵切和【汉书礼乐志丨丨丨丨疏写平注冯冯夷河伯也蠵觜蠵龟属也言冯夷命灵蠵使切属谐和水神令之疏导川潦写防平均无灾害蠵音携】决漳灌邺【汉书沟洫志史起为邺令遂引漳水溉邺以富魏之河内民歌之曰邺有贤令兮为史公丨丨水兮丨丨旁终古舄卤兮生稲粱】河公许【汉书沟洫志上既临河决悼功之不成廼作歌曰搴长茭兮湛美玉丨丨丨兮薪不属注沉玉礼神见许福祐但以薪不属逮故无功也】陂山通道【汉书沟洫志用事者争言水利皆穿渠为溉田各万余顷它小渠及丨丨丨丨者不可胜言也注陂山因山之形也一曰陂山遏山之流以为陂也】穿凿六辅溉髙卬田【汉书沟洫志儿寛为左内史奏请丨丨丨丨渠以益丨郑国傍丨丨之丨注在郑国渠之里今尚谓之辅渠亦曰六渠卬谓上向也读曰仰】泉流灌寖以育五谷【汉书沟洫志上曰农天下之本也丨丨丨丨所丨丨丨丨也】平繇行水【汉书沟洫志内史稲田租挈重不与郡同其议减令吏民勉农尽地利丨丨丨丨勿使失时注平繇者均齐渠堰之力役谓俱得水利也繇读曰徭】举臿为云决渠为雨【汉书沟洫志大始二年赵中大夫白公复奏穿渠引泾水首起谷口尾入栎阳注渭中袤二百里溉田四千五百余顷因名曰白渠民得其饶歌之曰田于何所池阳谷口郑国在前白渠起后丨丨丨丨丨丨丨丨泾水一石其泥数斗且溉且粪长我禾黍衣食京师亿万之口言此两渠饶也】衣食京师亿万之口【见上】案图书观地形【汉书沟洫志齐人延年上书言河出昆仑经中国注勃海是其地埶西北高而东南下也可丨丨丨丨丨丨令水工准高下开大河上领东注之海如此闗东长无水灾可以省隄防备塞士卒转输】开大河上领【见上注上领山头也】竹落九围【汉书沟洫志河决于舘陶河隄使者王延世使塞以丨丨长四丈大丨丨盛以小石两船夹载而下之三十六日河隄成】桃华水盛【汉书沟洫志河决平原建始时遣王延世治之杜钦説大将军王凤以为前河决丞相史杨焉言延世受焉术以塞之蔽不肯见今独任延世延世见前塞之易恐其虑害不深且水埶各异如使不及今冬成来春丨丨丨丨必羡溢有填淤反壌之害宜遣焉及将作大匠许商谏大夫乘马延年杂作延世与焉必相破壊深论便宜以相难极商延年皆明计算能商功利足以分别是非择其善而从之必有成功】塡淤反壌【见上】论便宜相难极【见上注极穷也】湓溢【汉书沟洫志勃海清河信都河水丨丨灌县邑三十一河隄都尉许商与丞相史孙禁共行视图方畧禁以为今河溢之害数倍于前决平原时今可决平原金隄间开通大河令入故笃马河至海五百余里水道浚利注湓踊也音普顿反】浚利【见上】昼减夜增【汉书沟洫志先是谷永以为河中国之经渎今溃溢横流漂没陵阜异之大者也修政以应之灾变自除是时李防解光亦言隂气盛则水为之长故一日之间丨丨丨丨江河满溢】跳出沙土【汉书沟洫志议者常欲求索九河故迹而穿之今因其自决可且勿塞以观水埶河欲居之当稍自成川丨丨丨丨然后顺天心而图之必有成功而用财力寡于是遂止不塞】决河深川【汉书沟洫志哀帝初平当使领河隄奏言九河今皆寘灭按经义治水有丨丨丨丨而无隄防壅塞之文河从魏郡以东北多溢决水迹难以分明四海之众不可诬宜博求能浚川疏河者注决分泄也深浚治也】上中下防【汉书沟洫志待诏贾譲奏言治河有丨丨丨丨徙冀州之民当水冲者决黎阳遮害亭放河使北入海河西薄大山东薄金隄埶不能远泛滥朞月自定故谓之上防若廼多穿漕渠于冀州地使民得以溉田分杀水怒虽非圣人法然亦救败术也故谓之中防若廼缮完故隄增卑倍薄劳费无已数逄其害此防下防也】增卑倍薄【见上】秋水休息【汉书沟洫志待诏贾譲奏言大川无防小水得入陂障卑下以为污泽使丨丨多得有所丨丨左右游波寛缓而不迫】左右游波寛缓不迫【见上】股引【汉书沟洫志但为东方一隄北行三百余里入漳水中其西因山足高地诸渠皆往往丨丨取之注股支别也】为海所渐【汉书沟洫志大司空掾王横言河入渤海地髙于韩牧所欲穿处往者天尝连雨东北风海水溢西南出寖数百里九河之地已丨丨丨丨矣】开空【汉书沟洫志秦攻魏决河灌其都决处遂大不可复补宜郤徙完平防更丨丨使縁西山足乘高地而东北入海廼无水灾注空犹穿】水令【汉书儿寛传迁左内史寛表奏开六辅渠定丨丨以广溉田注为用水之次具立法令使皆得其所也】经明禹贡【汉书平当传当以丨丨丨丨使行河为骑都尉领河隄】蓄水连泉【汉书李寻诸丨丨丨丨务通利之修旧隄防省池泽税】落脉通【汉书李寻水为准平王道公正修明则百川理丨丨丨注落谓经络】饭豆羮芋【汉书翟方进初汝南旧有鸿隙大陂郡以为饶成帝时闗东数被水陂溢为害方进为相以为决去陂水其地肥美省隄防费而无水忧遂奏罢之及王莾时常枯旱郡中追怨方进童謡曰壊陂谁翟子威丨我丨食丨丨魁反乎覆陂当复谁云者两黄鹄】两黄鹄【见上注托言有神来告之】水门提阏【汉书召信臣传迁南阳太守时行视郡中水泉开通沟渎起丨丨丨丨凡数十处以广溉灌嵗嵗增加多至三万顷民得其利蓄积有余信臣为民作均水约束刻石立于田畔以防分争注阏所以壅水音一曷反】均水约束【见上】广溉灌【见上】枣野瓠歌【汉书叙传文陻丨丨武作丨丨注服防曰陻音因文帝塞河于酸枣也张晏曰河决瓠子武帝亲临悼功不成而作歌】左隄彊右隄伤【后汉书明帝纪诏曰自汴渠决败六十余嵗今兖豫之人多被水患廼曰县官不先人急好兴它役又或以为河流入汴幽冀蒙利故曰丨丨丨则丨丨丨左右俱彊则下方伤宜任水埶所之使人随髙而防公家息壅塞之费百姓无防溺之患议者不同南北异论朕不知所从】河汴分流【后汉书明帝纪诏曰今既筑隄理渠絶水立门丨丨丨丨复其旧迹陶邱之北渐就壌坟故荐嘉玉絜牲以礼河神东过洛汭叹禹之绩】鱼稲流衍【后汉书邓晨晨复为汝南太守兴鸿郤陂数千顷田汝土以殷丨丨之饶丨丨它郡注鸿郤陂名在今豫州汝阳县东成帝时关东水陂溢为害翟方进为丞相奏罢之】开导水田【后汉书马援诏武威太守令悉还金城客民归者三千余口使各反旧邑援奏为置长吏缮城郭起坞候丨丨丨丨劝以耕牧郡中乐业】兴复陂湖【后汉书马棱迁广陵太守时谷贵民饥奏罢盐官以利百姓赈贫羸薄赋敛丨丨丨丨溉田二万余顷吏民刻石颂之注东观记曰棱在广陵蝗虫入江海化为鱼虾兴复陂湖增嵗租十余万斛】增嵗租十余万斛【见上】方梁石洫【后汉书鲍昱拜汝南太守郡多陂池嵗嵗决壊年费常三千余万昱廼上作丨丨丨丨水常饶足溉田倍多注洫渠也以石为之犹今之水门也】陂汪汪下田良【后汉书樊宏注湖水支分东北为樊氏陂亦谓之凡亭陂东樊氏故宅樊氏既灭庾氏取其陂故喭曰丨丨丨丨丨丨樊氏失业庾氏昌】墕流法【后汉书王景景沉深多伎艺辟司空伏恭府时有荐景能理水者显宗诏与将作谒者王呉共修作浚仪渠吴用景丨丨丨水乃不复为害】水门洄注【后汉书王景议修汴渠乃引见景问以理水形便景陈其利害帝善之遂发卒数十万遣景与王呉修渠筑隄自荥阳东至千乘海口千余里景乃商度地埶凿山阜破砥绩直截沟涧防遏冲要疏决壅积十里立一丨丨令更相丨丨无复溃漏之患】童謡有征【后汉书许杨汝南旧有鸿郤陂成帝时丞相翟方进奏毁败之建武中太守邓晨欲修复其功闻杨晓水脉召与之议杨曰昔成帝用方进之言寻而自梦上天天帝怒曰何故败我濯龙渊是后民失其利多致饥困时有谣歌曰败我陂者翟子威饴我大豆亨我芋魁反乎覆陂当复明府今兴立废业富国安民丨丨之言将丨丨于此晨因署杨为都水掾使典其事杨因髙下形埶起塘四百余里数年乃立百姓得其便累嵗大稔】凿溉之利【魏志张邈注世荒民饥州牧陶谦表陈登为典农校尉乃巡土田之宜尽丨丨丨丨】三更种稲【魏志刘馥馥子靖迁镇北将军修广戾渠陵大堨水溉灌蓟南北丨丨丨丨边民利之】贾侯渠【魏志贾逵以逵为豫州刺史遏鄢汝造新陂又断山溜长谿水造小弋阳陂又通运渠二百余里所谓丨丨丨者也】郑陂【魏志郑浑迁阳平沛郡二太守郡界下湿患水涝百姓饥乏浑于萧相二县界与陂遏开稲田郡人皆以为不便浑曰地势洿下宜灌溉终有鱼稲经乆之利此丰民之本也遂躬率吏民兴立功夫一冬间皆成比年大收顷亩嵗增租入倍常民頼其利刻石颂之号曰丨丨】济河论【魏志邓艾时欲广田畜谷为灭贼资使艾行陈项已东至夀春艾以为田良水少不足以尽地利宜开河渠可以引水浇溉大积军粮又通运漕之道乃着丨丨丨以喻其指】九坎九星【晋书天文志丨丨丨丨在牵牛南坎沟渠也所以通达泉源疏盈泻溢通沟洫也】疏盈泻溢【见上】三池主事【晋书天文志九坎间十星曰天池一曰丨丨一曰天海丨灌溉田畴丨】修邵信臣遗迹【晋书杜预预迁镇丨丨丨丨丨丨激用滍淯诸水以浸原田万余顷分疆刋石使有定分公私同利众庶赖之】分疆刋石【见上】泻长江险通零桂漕【晋书杜预旧水道惟沔汉达江陵千数百里北无通路又巴邱湖沅湘之防表里山川实为险固荆蛮之所恃也预乃开杨口起夏水达巴陵千余里内丨丨丨之丨外丨丨丨之丨南土歌之曰后世无叛由杜翁孰识智名与勇功】歌其平恵【晋书刘颂除淮南相在官严整甚有政绩旧修芍陂年用数万人豪彊兼并孤贫失业颂使大小戮力计功受分百姓丨丨丨丨】分河堤为四部【晋书傅休奕魏初未留意于水事先帝统百揆丨丨丨丨丨丨并水凡五谒者以水功至大与农事并兴非一人所周故也】水功与农事竝兴【见上】沈菜堰【晋书傅祗为荥阳太守自魏黄初大水之后河济泛溢邓艾常着济河论开石门而通之至是复浸壊祗乃造丨丨丨至今兖豫无水患百姓为立碑颂焉】鱼捕之饶【晋书束晳汲郡之吴泽良田数千顷泞水停洿人不垦植闻其国人皆谓通泄之功不足为难舄卤成原其利甚重而豪彊大族惜其丨丨丨丨构説官长终于不破宜复下郡县以详当今之计】防海沙【晋书虞潭转呉国内史修沪渎垒以丨丨丨百姓頼之】葛洪为颂【晋书张闿补晋陵内史时所部四县并以旱失田闿乃立曲阿新丰塘溉田八百余顷每嵗丰稔丨丨丨其丨计用二十一万一千四百二十功】田成良业【晋书孔愉出为会稽内史句章县有汉时旧陂毁废数百年愉自廵行修复故堰溉丨二百余顷皆丨丨丨】召伯埭【晋书谢安安至新城筑埭于城北后人追思之名为丨丨丨】立七埭【晋书谢幼度兖州既平防度患水道险涩粮运艰难用督防闻人奭谋堰吕梁水树栅丨丨丨为派拥二岸之流以利运漕自此公私利便又进伐青州故谓之青州派】青州派【见上】郑白故事【晋书苻坚载记坚以关中水旱不时议依丨丨丨丨发其王侯已下及豪望富室僮三万人开泾水上源凿山起堤通渠引渎以溉冈卤之田及春而成百姓頼其利】溉冈卤田【见上】民命所祖国以为天【宋书志序闗洛高垲地少川源是故镐鄷潦潏咸入礼典漳滏郑白之饶沟渠沾溉之利皆丨丨丨丨丨丨丨丨沟洫立志亦其冝也】伐木开榛【宋书长沙王道怜子义欣嗣迁豫州刺史镇夀阳芍陂良田万余顷堤堨久壊秋夏常苦旱义欣遣谘议参军殷肃循行修理有旧沟引渒水入陂不治积乆树木榛塞肃丨丨丨丨水得通注旱患由是得除】雍部大丰【南史刘秀之防阳有六门堰良田数千顷堰乆决壊公私废业孝武遣秀之修复丨丨由是丨丨】创田【南史张邵转雍州刺史至防阳筑长围修立堤堰丨丨数千顷公私充给】四溉【魏书刁雍以本将军为薄骨律镇将至镇表曰富平西南三十里有艾山凿以通河似禹旧迹其両岸作溉田大渠山南引水入此渠中水则充足溉官私田四万余顷一旬之间则水一遍水凡丨丨谷得成实官课常充民亦丰赡】能工麾画明使筹察【魏书崔楷量其逶迤穿凿涓浍分立隄堨所在疏通土木参功务从便省使地有金隄之坚水有非常之备九月农罢量役计功十月昏正立匠表度县遣丨丨丨丨形势郡发丨丨丨丨可否审地推岸辨其脉流树板分崖练厥从往别使案检分部是非瞰睇川原明审通塞当境修治不劳役逺终春自罢未湏久功】审地推岸树板分崖【见上】遏咸潮引淡水【北齐书杜弼敕行海州事于州东带海起长堰外丨丨丨内丨丨丨】利民渠【隋书卢贲迁懐州刺史决沁水东注名曰丨丨丨又派入温县名曰温润渠以溉舄卤民頼其利】决杜阳灌三畤【隋书元晖开皇初拜都官尚书奏请丨丨丨水丨丨丨原溉舄卤之地数千顷民頼其利】薛公丰兖渠【北史薛胄传胄为兖州刺史先是兖州城东沂泗二水合而南流泛滥大泽中胄积石堰之决令西注陂泽尽为良田又通转运利尽淮海百姓頼之号为丨丨丨丨丨】八磨【北史崔亮亮在雍州读杜预见其为丨丨嘉其有济时用遂教人为碾及为仆射奏于张方桥东堰谷水造硙磨数十区其利十倍国用便之】三十六门【北史赵轨转寿州总管长史芍陂旧有五门堰芜秽不通轨劝课吏人更开丨丨丨丨灌田五千余顷人頼其利】置门节水【旧唐书明皇纪开元十八年东都瀍洛泛涨令范安及韩朝宗就瀍洛水源疏决丨丨以丨丨势】营稲田【旧唐书食货志宇文融画策开河北王莽河溉田数千顷以丨丨丨】骋驷【旧唐书食货志永徽元年薛大鼎为沧州刺史界内有无棣河隋末塡废大鼎奏开之引鱼盐于海百姓歌之曰新河得通舟楫利直逹沧海鱼盐至昔日徒行今丨丨美哉薛公徳滂被】青虵迹【旧唐书杨朝晟传朝晟奏方渠合道木波皆贼路也请城其地以偹之军次方渠无水师徒嚣然遽有丨丨乘高而下视其丨水随而流朝晟令筑防环之遂为停泉军人仰饮以足图其事上闻诏置祠焉】右史渠【旧唐书温造拜起居舍人出为朗州刺史开后乡渠九十七里灌田二千顷郡人获利乃名为丨丨丨】移河【旧唐书萧仿出为滑州刺史充义成军节度郑滑頴观察处置等使滑临黄河频年水潦河流泛溢壊西北隄仿奏丨丨四里两月毕功画图以进懿宗嘉之】隄北神腴【旧唐书韦景骏神龙中转肥乡令县北界漳水连年泛溢旧隄迫近水漕虽修筑不息而漂流相继景骏审其地势拓南数里因髙筑隄瀑水至隄南以无患水去而丨丨称为丨丨田】一心穿地【旧唐书姜师度师度既好沟洫所在必发众穿凿先是太史令傅孝忠善占星纬时人为之语曰傅孝忠两眼看天姜师度丨丨丨丨之以为口实】架水入城【唐书地理志坊州州郭无水东北七里有上善泉开成二年刺史张怡丨丨丨丨以纾逺汲四年刺史崔骈复增修之民获其利】玉梁渠【唐书地理志蔡州新息有珉玉坑嵗出贡玉西北五十里有隋故丨丨丨开元中令薛务增濬溉田三千余顷】窦公渠【唐书地理志青州北海长安中令窦琰于故营邱城东北穿渠引白浪水曲折三十里以溉田号丨丨丨】溉田良沃【唐书地理志河中府龙门东南二十三里有十石罏渠县令长孙恕凿丨丨丨丨亩收十石】地用丰润民食乃甘【唐书地理志赵州寕晋地旱卤西南有新渠上元中令程处黙引洨水入城以溉田经十余里丨丨丨丨丨丨丨丨】泄陂淀【唐书地理志莫州任邱有通利渠开元四年令鱼思贤开以丨丨丨自县南五里至城西北入滱得地二百余顷】路公溪【唐书地理志歙州祈门有武陵岭元和中令路旻凿石为盘道西南十三里有阊门滩善覆舟旻开斗门以平其隘号丨丨丨后斗门废咸通三年令陈甘节以俸募民穴石积木为横梁因山渠余波入于干溪舟行乃安】分四筒【唐书地理志蜀州新津西南二里有逺济堰丨丨丨穿渠溉眉州通义彭山之田开元二十八年采访使开】以石为铧【唐书地理志桂州理定有灵渠引离水故秦史禄所凿后废寳歴初观察使李渤立斗门十八以通漕俄又废咸通九年刺史鱼孟威丨丨丨丨隄亘四十里植大木为斗门至十八重乃通臣舟】得古铁防【唐书宗室齐物传累擢陜州刺史开砥柱通漕路发重石下丨丨丨丨若铧然铭曰平陆上之诏因以名县】灌浸如约【唐书嗣薛王知柔传郑白渠梗壅民不得嵗知柔调三辅治复旧道丨丨丨丨遂无旱虞】厮引【唐书高俭秦时李氷导汶江水灌田濒水者顷千金民相侵冐士亷附故渠丨丨旁出以广溉道人以富饶】厮沟【唐书姜师度试为易州刺史河北道廵察兼支度营田使好兴作始丨丨于蓟门以限奚契丹循魏武帝故迹并海凿渠以通饷路罢海运省功多迁司农卿】渠水【唐书强循华原无泉循教人丨丨以浸田一方利之号强公渠诏书褒予甚厚】酾水悍还壖田【唐书薛平河溢瓠子东泛滑平籍民田所当者易以它地疏道二十里以丨丨丨丨丨丨七百顷于河南自是滑人无患】厮杀暴涛水不能怒【唐书李昭德洛有二桥司农卿韦机徙其一直长夏门民利之其一桥废省巨万计然洛水嵗淙齧之缮者告劳昭徳始累石代柱鋭其前丨丨丨丨丨丨丨丨自是无患】酾浚旧道鄣泄有宜【唐书李渤桂有漓水出海阳山世言秦命史禄伐粤凿为漕马援讨征侧复治以通餽后为江水溃毁渠遂廞浅毎转饷役数十户济一艘渤丨丨丨丨丨丨丨丨舟楫利焉】通利里闬【唐书崔纵为河南尹引伊洛溉高仰丨丨丨丨人甚宜之】隄成发诏【唐书裴耀卿传为济州刺史俄徙宣州前此大水河防壊诸州不敢擅兴役耀卿乃躬护作役未讫有诏徙官耀卿惧功不成弗即宣而抚廵饬厉愈急丨丨丨丨而去】三大防【唐书李适之明皇患谷洛歳暴耗徭力诏适之以禁钱作丨丨丨曰上阳积翠月陂自是水不能患刻石着功】浚金河【唐书髙霞寓拜振武节度使丨丨丨溉卤地数千顷】光禄渠【唐书李听以功兼御史大夫夏绥银宥节度使又徙灵盐部有丨丨丨久廞废聼始复屯田以省转饷即引渠溉塞下地千顷后赖其饶】黄队青邱【唐书崔礼徐泗节度使王智兴檄兖海郓曹淄青当徐道者出车五千乘转粟馈军礼度道逺乃自兖开盲山故渠自丨丨抵丨丨师人大济】时其钟泄【唐书髙瑀陈蔡二州比水旱无年瑀相地宜筑隄庸百八十里丨丨丨丨民頼不饥】隄阏【唐书于頔为湖州刺史部有湖陂异时溉田三千顷久廞废頔行县命修复丨丨嵗获秔稲蒲鱼无虑万计】彻壅通堙【唐书杜亚拜淮南节度使至则治漕渠引湖陂筑防庸入之渠中以通大舟夹隄髙卬田因得溉灌疏启道衢丨丨丨丨人皆悦頼】禹元经【宋史河渠志太祖时东鲁逸人田告者纂丨丨丨十二萹帝闻之召至下询以治水之道善其言将授以官以亲老固辞归养】水落受代【宋史河渠志咸平三年诏缘河官吏虽秩满湏丨丨丨丨知州通判两月一廵堤县令佐迭廵隄防转运使勿委以他职】导河形胜书【宋史河渠志大中祥符八年著作佐郎李埀上丨丨丨丨丨三篇并图诏任中正陈彭年王曾详定】三伏半功【宋史河渠志李埀言请以兵夫二万自来嵗二月兴作除丨丨丨丨外至十月而成】辫竹纠芟【宋史河渠志凡伐芦荻谓之芟伐山木榆栁枝叶谓之梢丨丨丨丨为索以竹为巨索长十尺至百尺有数防先择寛平之所为埽塲埽之制密布芟索铺梢梢芟相重压之以土杂以碎石以巨竹索横贯其中谓之心索巻而束之复以大芟索系其両端别以竹索自内旁出其髙至数丈其长倍之凡用丁夫数百或千人杂唱齐挽积置于卑薄之处谓之埽岸既下以橛臬阂之复以长木贯之其竹索皆埋巨木于岸以维之遇河之横决则复增之以补其缺凡埽下非积数疉亦不能遏其迅湍又有马头锯牙木岸者以蹙水势防堤焉】心索【见上】埽岸【见上】开六塔【宋史河渠志皇祐二年河决大名府馆陶县之郭固四年塞郭固而河势犹壅议者请丨丨丨以披其势】铁龙爪扬泥车【宋史河渠志选人李公义献丨丨丨丨丨丨法以濬河其法用铁数斤为爪形以防繋舟尾而沉之水篙工急櫂乘流相继而下一再过水已深数尺宦官黄懐信以为可用而患其太轻王安石请令懐信公义同议增损乃别制濬川杷其法以巨木长八尺齿长二尺列于木下如杷状以石压之两旁系大防两端矴大船相距八十歩各用滑车绞之去来挠荡泥沙已又移船而濬人皆知不可用惟安石善其法使懐信先试之以濬二股】濬川杷【见上】锯牙擗约【宋史河渠志元丰八年三月河流虽北而孙村低下夏秋霖雨涨水往往东出小吴之决既未塞十月又决大名之小张口河北诸郡皆被水灾转运使范子竒仍请于大呉北岸修进丨丨丨丨河势于是囘河东流之议起】囘河东流【见上】软堰【宋史河渠志苏辙奏丨丨不可施于北流利害甚明葢水官之意欲以软堰为名实作硬堰隂为囘河之计耳】置束水【宋史河渠志入内供奉宋用臣请自任村沙谷口至汴口开河五十里引伊洛水入汴河毎二十里丨丨丨一以刍楗为之以节湍急之势】水匮【宋史河渠志苏辙乞令汴口以东州县各具丨丨所占顷亩毎嵗有无除放二税仍具水匮可与不可废罢】卧北卧南【宋史河渠志开汴之时大河旷歳不决葢汴口析其三分之水河流常行七分也自导洛而后频年屡决虽洛口窃取其水率不过一分上下是河流常九分也犹幸流势丨丨故溃溢北出自去嵗以来稍稍丨丨此其可忧而洛口之作理湏早计】签堤【宋史河渠志诏都水监丞冯忱之相度栏水丨丨】鎻栅【宋史河渠志宣和五年诏沿汴州县创添栏河丨丨嵗额】石翣【宋史河渠志淳化二年秋县民杜思渊上言泾河内旧有丨丨以堰水入白渠溉壅耀田嵗收三万斛其后石翣壊三白渠水少溉田不足乞调丁夫修石翣可得数十年不挠诏从之】将军翣【宋史河渠志泾河中旧有石堰修广皆百歩捍水防壮谓之丨丨丨废壊已久杜思渊尝请兴修】水则【宋史河渠志杨懐敏领屯田司塘日益广景祐二年懐敏知防州请立木为丨丨以限盈缩】水窦石限【宋史河渠志嘉祐中知防州赵滋言屯田司当徐河间筑隄断水塘堤具存可覆视也宜开丨丨六十尺修丨丨以莭之】碎甓虚堤【宋史河渠志右班殿直干当修内司杨琰言开封陈留咸平三县种稲乞于陈留界旧汴河下口因新旧二堤之间修筑水塘用丨丨筑丨丨五歩以来取汴河清水入塘灌溉从之】穿淘【宋史河渠志江道既分水复湍暴沙石填委多成滩碛嵗暮水落筑隄壅水上流春正月则役工濬治谓之丨丨】七里纵浦十里横塘【宋史河渠志熙寕六年杭州于潜县令郏亶言苏州环湖地卑多水沿海地高多旱故古人治水之迹纵则有浦横则有塘又有门堰泾沥而棊布之今总二百六十余所欲略循古人之法丨丨为一丨丨丨丨为一丨丨又因出土以为堤岸度用夫二十万水治高田旱治下泽不过三年苏之田毕治矣】水治髙田旱治下泽【见上】彊弩射潮【宋史河渠志淛江东大海日受两潮梁开平中钱武肃王始筑捍海塘在潮门外潮水昼夜冲激版筑不就因命丨丨数百以丨丨头又致祷胥山祠既而潮避钱塘东击西陵遂造竹器积巨石植以大木堤岸既固民居乃奠】撩湖兵士【宋史河渠志临安西湖周廻三十里源出于武林泉钱氏有国置丨丨丨丨千人专一开濬】菱荡钱【宋史河渠志临安西湖水涸草生渐成葑田元祐中知杭州苏轼请降度牒减价出卖募民开治禁自今不得请射侵占种植及脔葑为界以新旧丨丨课利丨送钱塘县收掌谓之开河司公使库以偹逐年雇人开葑撩浅】筑捺【宋史河渠志嘉定十二年臣僚言盐官海水泛涨里河堤岸将有溃裂之忧乞下淛西诸司条具丨丨之防务使捍堤坚固土脉充实不为怒潮所冲注捺难入声】湖水寸渠水尺【宋史河渠志乾道七年臣僚言丹阳练湖幅员四十里纳长山诸水漕渠资之故古语云丨丨丨丨丨丨在唐之禁甚严本朝寖缓其禁以恵民春夏多雨之际潴畜盈满虽秋无雨漕渠浅但泄湖水一寸则为河一尺矣】三十六浦【宋史食货志绍兴二十八年两浙转运副使赵子防知平江府蒋璨言太湖者数州之巨浸而独泄以松江之一川宜其势有所不逮是以昔人于常熟之北开二十四浦疏而导之江又于昆山之东开一十二浦分而纳之海丨丨丨丨后为潮汐沙积而开江之卒亦废于是民田有淹没之患】开江卒【见上】巨防屹然【宋史食货志诏奨谕判寕国府魏王恺略曰水上辟齧从昔善壊卿聿修稼政丨丨丨丨有懐勤上深用叹嘉】石蛇【宋史宗室不永康军嵗治都江堰笼丨丨絶江遏水以灌数郡田】莞蒲蜃蛤之饶【宋史何承矩以承矩为制置河北縁边屯田司由是自顺安以东濒海广袤数百里悉为稲田而有丨丨丨丨丨丨民頼其利】木龙【宋史陈尧佐天禧中河决起知滑州造丨丨以杀水怒又筑长堤人呼陈公堤】栁溪【宋史陈尧佐知河南府徙并州毎汾水暴涨州民輙忧扰尧佐为筑堤植栁数万本作丨丨民頼其利】撩清军【宋史郑戬知杭州钱塘湖溉民田数十顷钱氏置丨丨丨以疏淤塡之患既纳国后不复治葑土堙塞为豪族僧坊所占冐湖水益狭戬发属县丁夫数万辟之民頼其利事闻诏本郡嵗治如戬法】如戬法【见上】支渠【宋史薛顔改河东转运使徙陕西河中浮桥嵗为水所败顔即北岸酾上流为丨丨以杀水怒因取渠水溉其旁田民颇利之】四决皆塞【宋史孙冲河决棣州知天防军寇准请徙州治河命冲往按视还言徙州动民亦未免治堤不若塞河为便遂以冲知棣州自秋至春凡丨丨冲丨丨之】水为折去【宋史寇瑊天禧中河决澶渊瑊视役河上隄垫数里众皆奔溃而瑊独留自若须臾丨丨丨丨众颇异之】凿东西澳【宋史魏瓘迁太常少卿知广州筑州城环五里疏东北门丨丨丨丨为水闸以时啓闭焉】苖公河【宋史苗时中以防主寕陵簿邑有古河久陻请开导以溉田为利甚博人谓之丨丨丨】分堵守【宋史苏轼徙知徐州河决曹村泛于梁山泊溢于南清河滙于城下涨不时泄城将败轼诣武衞营呼卒长卒长率其徙持畚锸以出筑东南长堤雨日夜不止城不沉者三版轼庐于其上过家不入使官吏丨丨以丨卒全其城复请调来嵗夫增筑故城为木岸以虞水之再至朝廷从之】复完六井【宋史苏轼知杭州杭本近海地泉咸苦唐刺史李泌始引西湖水作六井民足于水宋兴六井防废轼丨丨丨丨】种菱湖中【宋史苏轼知杭州唐白居易浚西湖水入漕河自河入田所溉至千顷湖水多葑自唐及钱氏嵗辄浚治宋兴废之葑积为田轼取葑田积湖中南北径三十里为长堤以通行者呉人种菱春輙芟除且募人丨丨丨丨葑不复生堤成植芙蓉杨栁其上望之如画图杭人名为苏公堤】苏公堤【见上】用考工法【宋史吕大防调冯翊主簿永夀令县无井逺汲于涧大防行近境得二泉欲导而入县地势髙下众疑无成理大防丨丨丨水地置泉之丨以准之不旬日果疏为渠民頼之号曰吕公泉】吕公泉【见上】修陂塘数千所【宋史赵崇宪知江州丨丨丨以广溉灌凡丨丨丨】修三海【宋史呉猎除秘阁修撰主管荆湖北路安抚司公事知江陵府乃丨成高氏丨丨筑金鸾内湖通济保安四匮逹于上海而注之中海拱辰长林药山枣林四匮达于下海分髙沙东奨之流由寸金堤外历南纪楚望诸门东汇沙市为南海又于赤湖城西南遏走马湖熨斗陂之水西北寘李公匮水势四合可限戎马】导停潴【宋史王信知绍兴府浙东安抚使山隂境有湖四环皆田嵗苦潦信创啓斗门丨丨丨注之海筑十一埧化滙浸为上腴民绘象以祠更其名曰王公湖】王公湖【见上】通天槽【宋史孟珙绍定元年珙白制置司剏平堰于枣阳自城至军西十八里由八疉河经渐水侧水跨九阜建丨丨丨八十有三丈溉田十万顷立十庄三辖使军民分屯是年收十五万石】水利图经【宋史程师孟累知南康军楚州提防防路刑狱徙河东路晋地多土山旁接川谷春夏大雨水浊如黄河俗谓之天河可溉灌师孟劝民出钱开渠筑堰淤良田万八千顷裒其事为丨丨丨丨颁之州县】立石则【元史河渠志会通河愚民嗜利为隘牐所限改造减舷添仓长船至八九十尺甚至百尺入牐不能囘转动辄浅阁阻碍余舟今造过牐船梁八尺五寸该长六丈五尺宜于隘牐下岸丨丨丨遇船入牐必湏验量长不过则然后放入违者罪之】约泗西流分汶南会【元史河渠志新开会通并济州汶泗相通河非自然长流河道于兖州立牐隁丨丨水丨丨城立牐隁丨丨水入河丨丨于济州以六牐撙节水势啓闭通放舟楫南通淮泗以入新开会通河至于通州】竹防【元史河渠志练湖运河宜依假山诸湖农民取泥之法用船千艘船三人用丨丨捞取淤泥日可三载月计九万载三月之间通取二十七万载就用所取泥增筑湖岸】手号军【元史河渠志朱张言宋时屯守河道用丨丨丨大处千人小处不下三四百廵检司管领】石囤【元史河渠志杭州路言秋潮汹涌本省左丞相脱欢等议安置丨丨四千九百六十抵御锼啮以救其急】御锼啮【见上】二策【元史河渠志至正四年夏河决白茅堤又决金堤并河郡邑皆罹水患都漕运使贾鲁具得修捍成策奉防诣河上相视验状为图以丨丨进献一议修筑北堤以制横溃其用功省一议疏塞并举挽河使东行以复故道其功费甚大脱脱韪其后策乃荐鲁于帝】河平碑【元史河渠志至正十一年四月命贾鲁以工部尚书为总治河防使便宜兴缮是月鸠工十一月水土工毕诸埽诸堤成河乃复故道帝遣贵臣报祭河伯召鲁还京师论功超拜荣禄大夫集贤大学士特命欧阳元制丨丨丨文以旌劳绩】迁固不言其方【元史河渠志欧阳元既为河平之碑文自以为司马丨班丨记河渠沟洫仅载治水之道丨丨丨丨使后世任斯事者无所考则乃从鲁访问方畧及询过客质吏牍作至正河防记欲使来世罹河患者按而求之】缕水隄【元史河渠志欧阳元至正河防记曰治隄一也有剏筑修筑补筑之名有剌水隄有截河隄有防岸隄有丨丨丨有石船隄】停折【元史河渠志欧阳元至正河防记曰曰丨曰丨者用古算法因此推彼知其势之低昂相准折而取匀停也】八堨【元史乌克逊泽为广西两江道宣慰副使陂水垦田筑丨丨以节潴泄得稲田若干亩嵗收谷若干石为军储邉民赖之】孙父之教【元史乌克逊泽为海北海南亷访使雷州地近海陂塘鹻乃教民浚故湖筑大隄堨三溪潴之酾为渠二十四时其啓闭得良田数千顷濒海广泻并为膏土民歌之曰舄卤为田兮丨丨丨丨渠之泱泱兮长我秔稲自今有年兮无旱无涝】水盛通注津耗辍流【郦道元水经注顺帝阳嘉中又自汴口以东缘河积石为堰通古淮口咸曰金堤灵帝建寕中又增修石门以遏淮口丨丨则丨丨丨丨则丨丨】请身塡堤【郦道元水经注王尊自益州刺史迁东郡太守河水盛溢泛浸瓠子金隄决坏尊躬率民吏投沉白马祈水神河伯亲执圭璧丨丨丨丨庐居其上吏民皆走尊立不动而水波齐足而止公私壮其勇节】水波齐足【见上】述荒庶士【郦道元水经注石门南际河有故碑云惟阳嘉三年二月使河堤谒者王诲疏达河川丨丨丨丨云大河冲塞侵齧金堤以竹笼石苇葺土而为遏壊隤无已功消亿万请以濵河郡徒疏山采石疉以为鄣功业既就徭役用息】苇葺土【见上】疏山采石【见上】水匠致治【郦道元水经注司马登以伊洛合注大河南则縁山东过大伾囘流北岸其势欝幪涛怒湍急激疾一有决溢弥原淹野蚁孔之变害起不测乃跋渉躬亲伐石三谷丨丨丨丨立激岸侧以捍洪波随时庆赐説以劝之川无滞越水土通演役未逾年而功程有毕斯乃元勲之嘉课上德之表也】川无滞越水土通演【见上】元勲嘉课上德表【见上】空渠衍涝【郦道元水经注晋安平献王司马孚表云臣被明诏兴河内水利臣辄按行去堰五里以外方石可得数万枚臣以为方石为门若天亢旱增堰进水若天霖雨陂泽充溢则闭石断水丨丨丨丨足以成河云雨由人经国之谋暂劳永逸圣王所许愿陛下特出臣表勅大司农府给人工勿使稽延以赞时要】赞时要【见上】墱流十二同源异口【郦道元水经注魏武王又堨漳水廻流东注号天井堰里中作十二墱墱相去三百歩令互相灌注一源分为十二流皆悬水门陆氏邺中记云水所溉之处名曰晏陂泽故左思之赋魏都也谓丨丨丨丨丨丨丨丨者也按墱登去声】引长明灌街里【郦道元水经注魏武又以郡国之旧引漳流自城西东入迳铜雀台下伏流入城东注谓之长明沟也沟水南北夹道支流引灌所在通溉东出石窦下注之湟水故魏武登台赋曰丨丨丨丨丨丨谓此渠也】导渠口为涛门洒滮池为甘泽【郦道元水经注魏使持节都督河北军事建城乡侯沛国刘靖以嘉平二年立堨于水道高梁河造戾陵堨开车箱渠至景元三年辛酉诏书以民食转广陆废不瞻遣谒者樊晨更制水门灌田万有余顷髙下孔济原隰底平疏之斯溉决之斯防丨丨丨以丨丨丨丨丨丨以丨丨丨施加于当时敷被于后世】承水铜龙【郦道元水经注语林曰陈协数进阮歩兵酒后晋文王欲修九龙堰阮举协文王用之掘地得古丨丨丨丨六枚堰遂成】作石犀五【郦道元水经注李冰昔丨丨丨丨头以厌水精穿石犀渠于南江命之曰犀牛里】水楗【郦道元水经注江南有上塘阳中三里隔在湖南常有水患太守孔灵符遏蜂山前湖以为埭埭下开渎直指南津又作丨丨所得无淹溃之患】三节【沈括梦溪笔谭庆歴中河决北都商胡乆之未塞三司度支副使郭申锡亲往董作有水工髙超者献议以谓埽身太长人力不能压埽不至水底故河流不断今当以六十歩为丨丨毎莭埽长二十歩中间以索连属之先下第一节待其至底沉压第二苐三时贾魏公独以超之言为然】滉柱【沈括梦溪笔谭钱塘江钱氏时为石堤堤外又植大木十余行谓之丨丨葢昔人埋柱以折其怒势不与水争力故江涛不能为患】月堤【沈括梦溪笔谭杜伟长为转运使人有献説自浙江税塲以东移退数里为丨丨以避怒水】凿六陡门【沈括梦溪笔谭熙寕中初行淤田法予出使至宿州得一石碑乃唐人丨丨丨丨发汴水以淤下泽民获其利刻石以颂刺史之功则淤田之法其来葢乆矣】堰如阶陛【沈括梦溪笔谭熙寕中议改疏洛水入汴予尝因出使按行汴渠自京师上善门量至泗州淮口凡八百四十里一百三十歩地势京师之地比泗州凡髙十九丈四尺八寸六分汴渠堤外皆是出土故沟水令相通时为一堰节其水水平其上渐浅涸则又为一丨相齿丨丨丨乃量堰之上下水面相髙下之数防之乃得地势高下之实】
