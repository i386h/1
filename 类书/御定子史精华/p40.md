<!-- { "loadSidebar": true } -->











　　御定子史精华卷十三
　　钦定四库全书
　　御定子史精华卷十四
　　帝王部二
　　帝治
　　恭祖旧【管子敬宗庙丨丨丨注谓恭承先祖之旧法】三经饬【管子凡将立事正彼天植风雨无违远近髙下各得其嗣丨丨既丨君乃有国注谓顺天道以种植必令得其正君道不亏则风雨无违髙下犹多少也谓君之赋税因其远近之别以多少之差轻重合宜故可嗣之以常行嗣续也三经谓天植风雨髙下也是三者既以饬整故君可以有国也】明名广誉【管子古之圣王所以取丨丨丨丨厚功大业显于天下不忘于后世非得人者未之尝闻】三器【管子凡先王治国之器三攻而毁之者六明王能胜其攻故不益于三者而自有国正天下丨丨者何也曰号令也斧钺也禄赏也六攻者何也曰亲也贵也货也色也巧佞也玩好也】天下利器微密营垒【管子夫权者神圣之所资也独明者丨丨之丨丨也独断者丨丨之丨丨也此三者圣人之所则也】象天则地化人易代【管子霸王之形丨丨丨丨丨丨丨丨创制天下注谓象天眀则地义美教化移风俗】五官牧民五横揆官【管子有道之君上有丨丨以丨其丨则众不敢逾轨而行矣下有丨丨以丨其丨则有司不敢离法而使矣注横谓紏察之官得入人罪者也五官各有其横曰五横】摩故道新道【管子能丨丨丨丨丨定国家然后化时乎注摩谓新其事故道谓先王之典刑新道谓度时而制法言能摩故道以成新道定国安家然后可】
