<!-- { "loadSidebar": true } -->

　　御定子史精华卷八
<子部,类书类,御定子史精华>
　　钦定四库全书
　　御定子史精华卷九
　　地部四
　　五岳
　　非一石积【子华子太山之髙丨丨丨之丨也】器车【子华子周公作成周定鼎于郏鄏修和周郊于是吾之宗君荐其所以为祥者其族有三曰井里之璞也曰大山之丨丨也曰唐叔异亩之禾也】南骛【慎子嵩山据地之中而丨丨】为霖雨操【列子伯牙游于泰山之隂卒逢暴雨止于岩下援琴而鼓之丨丨丨之丨钟子期辄穷其趣伯牙乃舍琴而叹曰善哉子之聼夫志想象犹吾心也】秋毫大大山小【庄子天下莫大于秋毫之末而大山为小注夫以形相对则大山大于秋毫也若各据其性分物冥其极则形大未为有余形小不为不足音义大山音泰】肩吾处【庄子丨丨得之以丨大山音义肩吾山神大同泰】华山冠【庄子以此白心古之道术有在于是者宋钘尹文闻其风而説之作为丨丨之丨以自表注华山上下均平音义作冠象之表已心均平也】上下均平【见上】钩梯上【韩非子秦昭王令工施丨丨而丨华山以松柏之心为博箭长八尺棊长八寸而勒之曰昭王常与天神博于此矣】与天神博【见上】税马【吕氏春秋武王胜殷丨丨于华山税牛于桃林注税释也音脱】千里不见埵堁【淮南子泰山之容巍巍然髙去之丨丨丨丨丨丨逺之故也】宗山【子五岳丨丨注五岳宗有太山】众山峛崺【扬子升东岳而知丨丨之丨丨也况介邱乎注峛崺作逦迤卑】
