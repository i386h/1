<!-- { "loadSidebar": true } -->
　　【邱在山皆宜竹箭丨丨犹擅注求黾亦竹类也】黑鵞马夫【管子其种陵稻丨丨丨丨】柴楂室奉【管子立三等之租于山曰握以下者爲丨丨把以上者爲丨丨三围以上爲棺椁之奉柴揸之租若干室奉之租若干棺椁之租若干】不受令于天【管子树木之胜霜露者丨丨丨丨丨】灵山发【晏子夫丨丨固以石爲身以草木爲丨】爱槐【晏子景公有所丨丨令吏谨守之植木县之下令曰犯槐者刑伤之者死】秋蓬孤根【晏子譬之犹丨丨也丨其丨而美枝叶秋风一至根且防矣】湛兰【晏子今夫兰本三年而成湛之苦酒则君子不近庶人不佩湛之縻醢而贾匹马矣】防涂人【子华子松栢茂而隂成于林涂之人则防矣】可以大斵【子华子豫章楩柟之丨丨丨丨者必在夫大山穹谷孱顔岖峿之区抉剔之掎摭之剥削之茍不中于程度则有虎狼蛟噩虺蝪之变雷霆崩坠覆压之虞】草本【墨子子墨子说穆贺穆贺大说谓子墨子曰子之言则诚善矣而君王天下之大王也毋乃曰贱人之所爲而不用乎子墨子曰唯其可行譬若药然一丨之丨天子食之以顺其疾岂曰一草之本而不食哉】堂密美枞【尸子松栢之鼠不知丨丨之有丨丨】菌芝【列子朽壤之土有丨丨者生于朝死于晦】冥灵【列子荆之南有丨丨者以五百岁爲春五百岁爲秋注木名也生江南以叶生爲春叶落爲秋】大椿【列子上古有丨丨者以八千岁爲春八千岁爲秋】邓林【列子夸父不量力欲追日影逐之于愚谷之际渴欲得饮赴饮河渭河渭不足将走北饮大泽未至道渴而死弃其杖尸膏肉所浸生丨丨邓林弥广数千里焉】不知晦朔【庄子朝菌丨丨丨丨】时爲帝【庄子药也其实堇也桔梗也鸡也豕零也是丨丨丨者也】鸡豕零【见上】不夭斤斧【庄子惠子谓庄子曰吾有大树人谓之樗其大本拥肿而不中绳墨其小枝卷曲而不中规矩立之涂匠者不顾今子之言大而无用众所同去也庄子曰子有大树患其无用何不树之于无何有之乡广莫之野彷徨乎无爲其侧逍遥乎寝卧其下丨丨丨丨物无害者无所可用安所困苦哉】散木【庄子匠石之齐至乎曲辕见栎社树其大蔽牛絜之百围其高临山十仞而后有枝其可以爲舟者旁十数观者如市匠伯不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何耶曰已矣勿言之矣丨丨也以爲舟则沉以爲棺椁则速腐以爲器则速毁以爲门户则液樠以爲柱则蠧是不材之木也无所可用故能若是之寿】液樠【见上】不材故寿【见上】文木【庄子匠石归栎社见梦曰女将恶乎比予哉若将比予于丨丨耶夫柤梨橘柚果蓏之属实熟则剥则辱大枝折小枝泄此以其能苦其生者也故不终其天年而中道夭自掊击于世俗者也物莫不若是】冬夏靑靑【庄子受命于地唯松栢独也在丨丨丨丨】怒生【庄子春雨日时草木丨丨铫鎒于是乎始脩】苓叶遇霜【鹖冠子其得道以生至今不亡者日月星辰是也其得道以亡至今不可存者丨丨丨丨朝露遭日是也昔之得道以立至今不迁者四时太山是也其得道以危至今不安者芩峦堙谿橐木降风是也】橐木降风【见上】不胜春风【韩非子数披其木毋使枝大本小枝大本小将丨丨丨丨不胜春风枝将害心】曼根直根【韩非子树木有丨丨有丨丨直根者书之所谓柢也柢也者木之所以建生也曼根者木之所以持生也】横树倒树折而树【韩非子夫杨丨丨之即生丨丨之即生丨丨丨之又生】射干【荀子西方有木焉名曰丨丨茎长四寸生于髙山之上而临百仞之渊木茎非能长也所立者然也注本草药名有射干一名鸟翣】鸟翣【见上】枝叶必类本【荀子辟之若屮木丨丨丨丨丨】非以无人而不芳【荀子芷兰生于深林丨丨丨丨丨丨丨】繁动【吕氏春秋天地和同草木丨丨】糜草【吕氏春秋孟夏之月聚蓄百药丨丨死】黄落【吕氏春秋是月也草木丨丨乃伐薪爲炭】丝根不属【吕氏春秋人或谓丨丨无根丝非无根其丨丨丨也茯苓是】独食杀人合食益寿【吕氏春秋夫草有莘有藟丨丨之则丨丨丨而丨之则丨丨】三叶【吕氏春秋孟夏之昔杀丨丨而获大麦】狶首【吕氏春秋丨丨生而麦无叶而从事于蓄藏注狶首草名】倒生【淮南子秋风下霜丨丨挫伤注草木首地而生故曰倒生挫伤者雕落也】膏夏【淮南子巫山之上顺风纵火丨丨紫芝与萧艾俱死注膏夏大木其理密白如膏】浸潭苽蒋【淮南子雪霜瀼灖丨丨丨丨】地黄属骨甘草生肉【淮南子今夫丨丨主丨丨而丨丨主丨丨之药也以其属骨责其生肉以其生肉论其属骨是犹王孙绰之欲倍偏枯之药而欲以生殊死之人亦可谓失论矣】良医槖藏【淮南子天下之物莫凶于鸡毒然而丨丨丨而丨之有所用也注鸡毒乌头也】鸡毒【见上】男子树兰不芳【淮南子丨丨丨丨美而丨丨】去蚤虱来蛉穷【淮南子昌阳丨丨丨而丨丨丨】蔏苖【淮南子丨丨类絮而不可爲絮注即所谓芦花絮也】蛇牀似麋芜【淮南子丨丨丨丨丨而不能芳】巴菽防食之肥【淮南子鱼食丨丨而死丨丨丨而丨】美人懐服【淮南子申菽杜茝丨丨之所丨丨也及渐之于滫则不能保其芳注菽音椒香草滫音修臭汁】一日遇七十毒【淮南子神农乃始教民播种五谷相土地宜燥湿肥墝高下尝百草之滋味水泉之甘苦令民知所避就当此之时丨丨而丨丨丨丨】七年后知【淮南子楩柟豫章之生也丨丨而丨丨】穷谷之污生以靑苔【淮南子水之性淖以清丨丨丨丨丨丨丨丨】止下渐上【扬子请问木渐曰丨于丨而丨于丨者其木也哉】钩曲戾细【抱朴子比之材也则结根于嵩岱者虽竦葢千仞垂防万亩而莫之知也插株于涂要者虽丨丨丨丨而速朽而犹见用也】丹翠芬馥【抱朴子游果林之丨丨戏蕙圃之丨丨】状似升龙相负【抱朴子龙僊芝丨丨丨丨之丨丨也以叶爲鳞其根则如蟠龙服一枝则得千岁矣】状似楼殿【抱朴子五徳芝丨丨丨丨茎方其叶五色各具而不杂上如偃葢中有甘露紫气起数尺矣】九曲【抱朴子朱草芝丨丨曲有三叶叶有三世】扣之枝叶如金石之音【抱朴子参成芝赤色有光丨丨丨丨丨丨丨丨丨折而续之即复如故】皮如缨蛇实如鸾鸟【抱朴子建木芝实生于都广其丨丨丨丨其丨丨丨丨】无风自动【抱朴子草芝有独揺芝丨丨丨丨其茎大如手指赤如丹素华似苋其根有大魁如斗有细者如鸡子十二枝周绕大根之四方如十二辰也相去丈许皆有细根如白髪以相连生高山深谷之上其所生左右无草得其大魁末服之尽则得千岁服其细者一枝百岁可以分他人也懐其大根即隐形欲见则左转而出之】大雪而花季冬而实【抱朴子白符芝高四五尺似梅常以丨丨丨丨丨丨丨丨】特生如牛角【抱朴子牛角芝生虎寿山及呉坂上状似葱丨丨丨丨丨长三四尺青色末服方寸七日三至百日则得千岁矣】木如升龙花叶如丹罗实如翠鸟【抱朴子樊桃芝其丨丨丨丨其丨丨丨丨丨其丨丨丨丨高不过五尺生于名山之隂东流泉水之上以立夏之伺之得而末服之尽一株得五千岁也】带之辟兵【抱朴子松脂沦入地千岁化爲茯苓万岁其上生小木状似莲花名曰威喜芝夜视有光持之甚滑烧之不燃丨丨丨丨以带鸡而杂以他鸡十二头共笼之去之十二歩射十二箭他鸡皆伤带威喜芝者终不伤也】一寸九节【抱朴子韩终服菖蒲十三年身生毛日视书万言皆诵之冬恒不寒又菖蒲须得生石上丨丨丨丨已上紫花者尤善也】千岁之柏根如坐人【抱朴子丨丨丨丨木其下丨丨丨丨长七寸刻之有血以其血涂足下可以歩行水上不没以涂人鼻以入水水爲之开可以止住渊底也以涂身则隐形欲见则拭之又可以治病】摇木【国语丨丨不生危松栢不生埤】松栢之地其土不肥【国语髙山骏原不生草木丨丨丨丨丨丨丨丨】实繁枝披【战国策臣闻之木丨丨者丨必丨枝之披者伤其心】朝生【战国策危于累卵而不寿于丨丨注木槿也】郄车而载【战国策今求柴胡桔梗于沮泽则累世不得一焉及之睾黍梁父之隂则丨丨丨丨耳】幽莠似禾【战国策丨丨之幼也丨丨】五大夫【史记秦始皇纪二十八年始皇东行郡县上邹峄山立石与鲁诸儒生议刻石颂秦徳议封禅望祭山川之事乃遂上防山立石封祠祀下风雨暴至休于树下因封其树爲丨丨丨】稊鴂先百草奋兴【史记歴书冰泮发蛰丨丨丨丨丨丨丨丨】芝九茎【史记封禅书乃下诏甘泉房中生丨丨丨】淇园竹【史记河渠书下丨丨之丨以爲楗】猼且【史记司马相如传诸蔗丨丨注索隠曰汉书作巴且文頴云巴焦也郭璞以爲蘘荷属末知孰是】靑薠【史记司马相如传薛莎丨丨注汉书音义曰靑薠似莎而大也】庵闾轩芋【史记司马相如传丨丨丨丨注汉书音义曰庵闾蒿也轩芋莸草也】蘗离朱杨【史记司马相如传丨丨丨丨注汉书音义曰离山梨朱杨赤杨也】结缕戾莎【史记司马相如传专丨丨攒丨丨注徐广曰汉书音义曰结缕似白茅蔓连而生戾莎草可染衣】留落胥余【史记司马相如传丨丨丨丨仁频并闾注郭璞曰落获也胥余似并闾索隠曰晋灼曰留阙未详司马彪云胥邪树高十寻叶在其末异物志实大如瓠繋在颠若挂物实外有皮中有核如胡桃核里有肤厚半寸如猪膏里有汁斗余清如水味美于蜜也】落英幡洒【史记司马相如传垂条扶于丨丨丨丨纷容萧参旖旎从风】流夷【史记司马相如传杂以丨丨注汉书音义曰流夷新夷也】蓍满百茎下有神龟守上有靑云覆【史记龟策传闻丨生丨丨丨者其丨必丨丨丨丨之其丨常丨丨丨丨之】百茎一根【史记龟策传蓍丨丨共丨丨又其所生兽无虎狼草无毒螫】伏灵【史记龟策传所谓丨丨者在丝之下状似飞鸟之形】状似飞鸟【见上】捣蓍【史记龟策传蓍龟传曰下有伏灵上有兔丝上有丨丨下有神龟】巵姜【史记货殖传巴蜀亦沃野地饶丨丨丹砂石铜鐡竹木之器】千章万个【史记货殖传木丨丨竹竿丨丨】渭川千亩【史记货殖传丨丨丨丨竹】桐生【汉书礼乐志丨丨茂豫靡有所诎注师古曰桐读爲通茂豫美盛而光悦也言草木皆通逹而生美悦光泽各无所诎皆申遂也】灵华【汉书礼乐志齐房产草九茎连叶宫童効异披圗案谍元气之精回复此都蔓蔓日茂芝成丨丨】竒木【汉书终军传从上幸雍祠五畤获白麟一角而五蹄时又得丨丨其枝旁出輙复合于木上】寄生寠数【汉书东方朔传着树爲丨丨盆下爲丨丨】本心【汉书萧望之传附枝大者贼丨丨注师古曰本心树本株也】芳苓【汉书扬雄传愍吾累之众芬兮飏之丨丨】萦蒲【后汉书郡国志注三齐记曰城南有蒲台髙八十尺秦始皇所顿处在台下丨丨系马今蒲犹萦者】康成书带【后汉书郡国志注三齐记郑康成教授不期山山下生草大如防叶长一尺余坚刃异常土人名曰丨丨丨丨】甘美异于菊【后汉书郡国志注荆州记曰县北八里有菊水其源旁悉芳菊水极甘馨又中有三十家不复穿井即饮此水上寿百二十中寿百余七十者犹以爲天汉司空王畅太袁隗爲南阳令县月送三十余石饮食澡浴悉用之太尉胡广父患风羸南阳恒汲饮此水疾遂瘳此菊茎短葩大食之丨丨丨丨余丨广又收其实种之京师遂处处传植之】光武种【后汉书郡国志注荆州记曰郡社中木麃树是丨丨丨至今也】鳬茈【后汉书刘元传王莽末南方饥馑人庶羣入野泽掘丨丨而食之】薏苡一车【后汉书马援传初援在交阯常饵薏苡实用能轻身省欲以胜瘴气南方丨丨实大援欲以爲种军还载之丨丨】异香美木【后汉书贾琮传旧交阯土多珍产明玑翠羽犀象瑇瑁丨丨丨丨之属莫不自出】干云蔽日【后汉书丁鸿传丨丨丨丨之木起于葱蒨】芳草甘木【后汉书班固传源泉灌注陂池交属竹林果园丨丨丨丨】黄肠【后汉书中山简王传发常山钜鹿涿郡柏丨丨杂木注黄肠柏木黄心】濮竹【后汉书西南夷传其竹节相去一文名曰丨丨】长年神药【后汉书西南夷传莋都夷者武帝所开以爲莋都县土出丨丨丨丨仙人山图所居注刘向列仙传曰山图陇西人好乘马马蹋折脚山中道士教服地黄当归活元参服一年不嗜食病愈身轻追道士问之白云五岳使人之名山采药能随吾汝便不死山圗追随不复见六十余年一旦归来行母服于间朞年复去莫知所之也】白草【后汉书西域传西夜国一名漂沙地生丨丨有毒国人煎以爲药傅箭镞所中即死】煎药箭镞【见上】童童如车葢【蜀志先主传先主少孤与母贩履织席爲业舍东南角篱上有桑树髙五丈余遥望见丨丨丨小丨丨往来者皆怪此树非凡或谓当出贵人】令人乆寿【晋书嵇康传又闻道士遗言饵术黄精丨丨丨丨意甚信之】一年三秀【晋书嵇康传煌煌灵芝丨丨丨丨】阳柯隂茎【晋书张协传剪蕤賔之丨丨剖大吕之丨丨】神虈【晋书张协传仰折丨丨俯采朝兰】何可一日无此君【晋书王徽之传尝寄居空宅中便令种竹或问其故徽之但啸咏指竹曰丨丨丨丨丨丨丨耶】负霜称隽【晋书曹毗传麟以絶迹摽竒松以丨丨丨丨】雒常【晋书肃慎氏传有树名丨丨若中国有圣帝代立则其木生皮可衣】中国有圣帝其木生皮可衣【见上】金城桞十围【晋书桓温传温自江陵北伐经丨丨见少爲琅邪时所种丨皆已丨丨慨然曰木犹如此人何以堪攀枝执条然流涕】婆娑无复生意【晋书殷仲文传仲文因月朔至大司马府府中有老槐树顾之良乆而叹曰此树丨丨丨丨丨丨】悉成人状【晋书石勒载记所居武郷北原山下草木皆有鐡骑之象家园中生人参花叶甚茂丨丨丨丨】五丈五节【晋书苻洪载记始其家池中蒲生长丨丨丨丨如竹形时咸谓之蒲家因以爲氏焉】如竹形【见上】华平【宋书符瑞志丨丨其枝正平王者有徳则生徳刚则仰徳弱则低】紫逹【宋书符瑞志丨丨王者仁义则见】但见逺志无有当归【宋书五行志魏太和中姜维归蜀失其母魏人使其母手书呼维令反井送当归以譬之维报书曰良田百顷不计一亩丨丨丨丨丨丨丨丨】引蔓松上擢枝兰逵【宋书谢灵运传顾晚草之薄弱仰青春之葳蕤丨丨頴于丨丨丨纤丨于丨丨】散叶荑柯芳蘤餙萌【宋书谢灵运传尔乃孟陬发节雷隐蛰惊丨丨丨丨丨丨丨丨麦萋萋于旄邱桞依依于高城】怨清香之难留矜盛容之易阑【宋书谢灵运传水草则萍藻蕰菼雚蒲芹荪蒹菰苹蘩蕝荇菱莲虽备物之偕美独扶渠之华鲜播绿叶之郁茂含红敷之缤翻丨丨丨丨丨丨丨丨丨丨丨丨必充给而后搴岂蕙草之空残】住年増灵驱妖斥疵【宋书谢灵运传本草所载山泽不一靁桐是别和缓是悉参核六根五华九实二冬竝称而殊性三建异形而同出水香送秋而擢蒨林兰近雪而扬猗卷柏万代而不殒伏苓千岁而方知映红葩于绿蔕茂素蕤于紫枝既丨丨而丨丨亦丨丨而丨丨注本草所出药处于今不复依随土所生耳此境出药甚多靁公桐君古之采药医缓古之良工故曰别悉参核者双核桃杏人也六根者茍七根五茄根葛根野葛根口根也五华者荲华芫华檖华菊华旋覆华也九实者连前实槐实柏实丝实女贞实蛇床实蔓荆实蓼实口囗也二冬者天门麦门冬三建者附子天雄乌头水香兰草林兰支子卷栢伏苓竝皆仙物凡此众药事悉见于神农】参核六根五华九实【见上】二冬殊性三建异形【见上】水香擢蒨林兰扬猗【见上】二箭四苦【宋书谢灵运传其竹则丨丨殊叶丨丨齐味水石别谷巨细各彚既修竦而便娟亦萧森而蓊蔚露夕沾而凄隂风朝振而清气】修竦便娟萧森蓊蔚【见上】救頽【宋书谢灵运传蓺菜当肴采药丨丨】石上地黄竹下天门【宋书谢灵运传寻名山之竒药越灵波而憩辕采丨丨之丨丨摘丨丨之丨丨摭曾岭之细辛拔幽涧之溪荪访钟乳于洞穴讯丹阳于红泉】丹阳【见上】异根双挺共杪爲一【齐书祥瑞志永明三年九月句阳县之谷山槿树连理丨丨丨丨丨丨丨丨】散英泻艳【齐书苏侃传兰涵风而丨丨菊笼泉而丨丨】龙须柽柏望之五采【齐书徐伯珍传宅南九里有高山班固谓之九岩山后汉龙邱苌隐处也山多丨丨丨丨丨丨丨丨出呼爲妇人岩】丁公藤【齐书乐颐传解仲防亦侨居南郡家行敦睦得纤豪财利輙与弟兄平分母病经时不差入山采药遇一老父语之曰得丨丨丨病立愈此藤近在前山际髙树垂下便是也忽然不见仲防如其言得之治病毋即差至今江陵人犹有识此藤者】一茎三花【梁书武帝纪天监十年五月乙酉嘉莲丨丨丨丨生乐游苑】见者当富贵【梁书太祖张皇后传后尝于室内忽见庭前昌蒲生花光彩照灼非世中所有后惊视谓侍者曰汝见不对曰不见后曰常闻丨丨丨丨丨因遽取吞之】东南独秀【梁书沈约传其竹丨丨丨丨九府擅竒不迁植于淇水岂分根于乐池】古树更生枝叶【梁书褚翔传出爲义兴太守翔在政洁已省繁苛去浮费百姓安之郡之西亭有丨丨积年枯死翔至郡忽丨丨丨丨百姓咸以爲善政所感】钟山葠【梁书阮孝绪传母王氏忽有疾兄弟欲召之母曰孝绪至性冥通必当自到果心惊而返隣里嗟异之合药须得生人葠旧传钟山所出孝绪躬歴幽险累日不值忽见一鹿前行孝绪感而随后至一所遂灭就视果获此草】桑柿梨栗成林【梁书沈瑀传永泰元年爲建徳令教民一丁种十五株丨四株丨及丨丨女丁半之人咸欢悦顷之丨丨】旅松【南史庾沙弥传墓在新林忽生丨丨百许株枝叶郁茂有异常松】苏子【魏书吐谷浑传吐谷浑北有乙弗勿敌国风俗与吐谷浑同不识五谷惟食鱼及丨丨苏子状若中国枸杞子】羊刺【魏书高昌传有草名丨丨其上生蜜而味甚佳】每夜有人呼声【隋书五行志髙祖时上党有人宅后丨丨丨丨丨丨求之不得去宅一里所但见人参一本枝叶峻茂因掘去之其根五尺余具体人状呼声遂絶】亭亭如盖【隋书高颎传初孩孺时家有桞树高百尺许丨丨丨丨里中父老曰此家当出贵人】靑木香【隋书樊子葢传车驾西廵将入吐谷浑子葢以彼多瘴气献丨丨丨以御雾露】婆那娑【隋书眞腊传有丨丨丨树无花叶似柿实似冬庵罗树花叶似枣实似李毗野树花似木叶似杏实似楮婆田罗树花叶实并似枣而小异歌毕佗树花似林檎叶似榆而厚大实似李其大如升】庵罗【见上】毗野【见上】婆田罗【见上】歌毕佗【见上】竹米【旧唐书文宗纪襄阳山丨结实其丨可食】瑞桞【旧唐书吕渭传授太子右庶子礼部侍郎中书省有桞树建中末枯死兴元元年车驾还京后其树再荣时人谓之丨丨渭试进士取瑞桞爲赋题上闻而嘉之】开花不及春【旧唐书孔绍安传大业末爲监察御史时髙祖爲隋讨贼于河东诏绍安监髙祖之军深见接遇及髙祖受禅绍安自洛阳间行来奔髙祖见之甚悦拜内史舍人赐宅一区良马两匹钱米绢布等时夏侯端亦尝爲御史监髙祖军先绍安归朝授秘书监绍安因侍宴应诏咏石榴诗曰只爲时来晚丨丨丨丨丨时人称之】秋木再花【旧唐书杜景俭传则天尝以季秋内出梨花一枝示宰臣曰是何祥也诸宰臣曰陛下徳及草木故能丨丨丨丨虽周文徳及行苇无以过也景俭独曰谨按洪范五行传隂阳不相夺伦凟之即爲灾又春秋云冬无愆阳夏无伏隂春无凄风秋无苦雨今已秋矣草木黄落而忽生此花凟隂阳也臣虑陛下布教施令有亏典礼又臣等沗爲宰臣助天理物理而不和臣之罪也】如烁晨霞【旧唐书刘禹钖传太和二年自和州刺史徴还拜主客郎中禹钖衔前事未己复作游元都观诗序曰予贞元二十一年爲尚书屯田员外郎时此观中未有花木是岁出牧连州寻贬朗州司马居十年召还京师人人皆言有道士手植红桃满观丨丨丨丨遂有诗以志一时之事旋又出牧于今十有四年得爲主客郎中重游兹观唯葵鷰麦动摇春风因再题二十八字以俟后游其前篇有元都观里桃千树总是刘郎去后栽之句后篇有种桃道士今何在前度刘郎又到来之句人嘉其才而薄其行】葵鷰麦【见上】同房独蘂【旧唐书白居易传木莲大者髙四五丈巴民呼爲黄心树经冬不凋身如青杨有白文叶如桂厚大无脊花如莲香色艳腻皆丨丨丨丨有异四月初始开自开迨谢仅二十日】天台灵草【旧唐书皇甫镈传桞泌本曰扬仁力少习毉术言多诞妄李道古奸囘巧宦与泌密谋求进言之于皇甫鏄因徴入禁中自云能致灵药言丨丨山多丨丨羣仙所防臣常知之而力不能致愿爲天台长史因以求之】桞子【旧唐书范希朝传除振武节度使单于城中旧少树希朝于他处市丨丨命军人种之俄遂成林居人頼之】旗子草【唐书五行志光啓元年七月河中解永乐生草叶自相樛结如旌旗之状时人以爲丨丨丨】金鸡树【唐书则天武后传太后加号天册金轮圣神皇帝遂封嵩山禅少室册山之神爲帝配爲后封坛南有大槲赦日置鸡其杪赐号丨丨丨】落鴈木【唐书地理志雅州卢山郡土贡麸金茶石菖蒲丨丨丨】衣锦将军【五代史吴越世家镠游衣锦城宴故老山林皆覆以锦号其幼所尝戏大木曰丨丨丨丨】旱金靑囊【五代史四彛附录胡峤入契丹道其所见渴城淀地气最温其水泉清冷草软如茸可籍以寝而多异花记其二种一曰旱金大如掌金色烁人一曰靑囊如中国金灯而色类蓝可爱】息鸡草【五代史四彛附录胡峤入契丹道其所见褭潭始有桞而水草丰美有丨丨丨尤美而本大马食不过十本而饱】课民别树榆桞案籍爲五等【宋史河渠志太祖干徳五年正月诏曰应缘黄汴清御等河州县除准旧制种蓺桑枣外委长史丨丨丨丨丨丨及地所宜之木仍丨户丨髙下丨丨丨第一等岁树五十本第二等以下逓减十本民欲广树艺者听其孤寡惸独者免】毒药树【宋史侯仁寳传仁寳知邕州州之右江生丨丨丨宣化县人常采货之仁寳以闻诏尽伐去】补阙桞【宋史辛仲甫传干徳五年入拜右补阙出知光州六年移知彭州先是州少种树暑无所休仲甫课民栽桞防行路郡人徳之名爲丨丨丨】郭公所种【宋史郭进传进尝于城四面植桞壕中种荷芰蒲薍后益繁茂郡民见之有垂涕者曰此丨丨丨丨也】既成宿根旋擢新榦【宋史陈尧叟传麻苎所种与桑柘不殊丨丨丨丨丨丨丨丨】金花木【宋史冯伸己传知邕州治舍有井相传不敢饮饮輙死伸己日汲自供终更无恙旁城数里有丨丨丨土俗言花开即瘴起人不敢近伸己故以花盛时酣饮其下亦复无害】著作林【宋史范纯仁传以著作佐郎出知襄城县襄城民不蚕织劝使植桑有罪而情轻者视所植多寡除其罚民益頼慕后呼爲丨丨丨】生男祥【宋史李庭芝传庭芝生时有芝产屋栋郷人聚观以爲丨丨丨也遂以名之】二树连理【宋史易延庆传母平生嗜栗延庆树二栗树墓侧丨丨丨丨】五枝爲一【宋史樊景温传樗树丨丨并丨丨】两本自合【宋史荣恕旻传家榆树丨丨丨丨】李公桞【宋史李璋传以武成军节度知郓州发卒城州西关调夫修路数十里夹道植桞人谓丨丨丨】虾蝚丹树【宋史阇婆国传阇婆国地不产茶其酒出于椰子及丨丨丨丨虾蝚丹树华人未尝见或以恍榔防榔酿成亦甚香美】药树【宋史勃泥国传国有丨丨取其根煎爲膏服之及涂其体兵刃所伤皆不死】登相【宋史高昌国传不肓五谷沙中生草名丨丨收之以食】开花如鹭鸶藤【金史五行志至宁元年宣宗彰徳故园竹丨白丨丨丨丨丨】扶疎瑰竒如瑚枝【元史五行志至元元年十二月芝草生于荆门州当阳县覆船山一本五干高尺有二寸一本二干髙五寸有半干皆两岐二本相依附丨丨丨丨丨丨丨丨其髙者结爲华葢庆云之状】华葢庆云之状【见上】结实盈尺【元史五行志至元二十一年明州松树丨丨其大有丨丨者】太守桑【元史姜彧传改知濵州课民种桑岁余新桑徧野人名爲丨丨丨】交防境内【元史臧梦解传桑柘榆桞丨丨丨丨】花四照【山海经南山经之首曰鹊山其首曰招摇之山临于西海之上有木焉其状如谷而黑理其丨丨丨其名曰迷谷佩之不迷】迷谷【见上】白防可以血玉【山海经仑者之山其上多金玉其下多青防有木焉其状如谷而赤理其汗如漆其味如饴食者不饥可以释劳其名曰丨丨丨丨丨丨注血谓可用染玉作光彩】文茎【山海经符禺之山有木焉名曰丨丨其实如枣可以已聋】箭防【山海经英山其上多杻橿其隂多鐡其阳多赤金禺水出焉北流注于招水其中多防鱼其状如鼈其音如羊其阳多丨丨其兽多防牛羬羊】钩端【山海经嶓之山汉水出焉而东南流注于沔嚣水出焉北流注于汤水其上多桃枝丨丨注钩端桃枝属】无条【山海经臯涂之山有草焉其状如槀苃其叶如葵而赤背名曰丨丨可以毒防】御水【山海经西南四百里曰昆仑之邱有木焉其状如棠华黄赤实其味如李而无核名曰丨丨可以御水食之使人不溺】葶防【山海经熊耳之山有草焉其状如苏而赤华名曰丨丨可以毒鱼】牛伤【山海经大之山多防琈之玉多麋玉有草焉其状叶如榆方茎而苍伤其名曰丨丨其根苍文服者不厥可以御兵】天楄【山海经堵山神天愚居之是多怪风雨其上有木焉名曰丨丨方茎而葵状服者不防】黄棘【山海经苦山其上有木焉名曰丨丨黄华而员叶其实如兰服之不字】嘉荣【山海经半石之山其上有草焉生而秀其髙丈余赤叶赤华华而不实其名曰丨丨服之者不霆】帝庥【山海经少室之山百草木成囷其上有木焉其名曰丨丨叶状如杨其枝五衢】宼脱【山海经熊山有穴焉熊之穴恒出神人夏啓而冬闭是穴也冬啓乃必有兵其上多白玉其下多白金其木多樗桞其草多丨丨】帝女桑【山海经宣山其上有桑焉大五十尺其枝四衢其叶大尺余赤理黄华青柎名曰丨丨之丨】黄华靑柎【见上】柜格之松【山海经西海之外大荒之中有方山者上有青树名曰丨丨丨丨日月所出入也】若木【山海经南海之内黑水青水之间有木名丨丨若水出焉】九欘九枸【山海经有盐长之国有人焉鸟首名曰鸟氏有九邱以水络之名曰陶唐之邱有叔得之邱孟盈之邱昆吾之邱黒白之邱赤望之邱参卫之邱武夫之邱神明之邱有木青叶紫茎元华黄实名曰建木百仞无枝有丨丨下有丨丨其实如麻其叶如芒大嘷爰过黄帝所爲有窫窳龙首是食人有青兽人面名曰猩猩】
