<!-- { "loadSidebar": true } -->
　　【周人曰丨丨皆所以名休其善也按吕氏春秋天子夏居明堂秋居总章春冬则居青阳元堂疑阳馆即青阳也合宫即元堂也】禁室【商子丨丨中封以禁印】中天之台【列子周穆王时西极之国有化人来入水火贯金石反山川移城邑乗虚不坠触实不硋千变万化不可穷极既已变物之形又且易人之虑穆王敬之若神事之若君推路寝以居之化人以爲王之宫室卑陋而不可处穆王乃爲之改筑土木之功赭垩之色无遗巧焉五府爲虚而台始成其髙千仞临终南之上号曰丨丨丨丨】义台【庄子虽有丨丨路寝无所用之】贵文【荀子子贡观于鲁庙之北堂出而问于孔子曰乡者赐观于太庙之北堂吾亦未辍还复瞻被九盖皆继彼有说耶匠过絶耶孔子曰太庙之堂亦尝有説官致良工因丽节文非无良材也盖曰丨丨也】观望劳形【吕氏春秋昔先圣王之爲苑囿园池也足以丨丨丨丨而已矣】修阖扇【吕氏春秋乃丨丨丨寝庙必备】有娀九成【吕氏春秋丨丨氏有二佚女爲之丨丨之台饮食必以鼓注鼓乐】青阳【吕氏春秋孟春之月天子居丨丨左个又仲春之月天子居青阳太庙又季春之月天子居青阳右个】左个【见上】太庙【见上】右个【见上】元堂【吕氏春秋孟冬之月天子居丨丨左个又仲冬之月天子居元堂太庙又季冬之月天子居元堂右个】金在其后【吕氏春秋周明堂丨丨丨丨有以见先徳后武也】蒿柱【吕氏春秋明堂茅茨丨丨土阶三等以见节俭】五采争胜流漫陆离【淮南子乃至夏屋宫驾县聨房植橑檐榱题雕琢刻镂乔枝菱阿芙蓉芰荷丨丨丨丨丨丨丨丨修掞曲挍夭矫防桡芒繁纷挐以相交持公输王尔无所措其剞削锯然犹未能赡人主之欲也】公输王尔无所措其剞削锯【见上】遁木遁水遁土【淮南子大构驾兴宫室延楼栈道鸡栖井干檦枺欂栌以相支持木巧之饰盘纡刻俨嬴镂雕琢诡文回波淌游瀷淢菱杼紾抱芒繁乱泽巧爲纷挐以相摧错此丨于丨也凿污池之深肆畛崖之逺来谿谷之流餙曲岸之际积牒旋石以纯修碕抑淢怒瀬以扬激波曲拂邅囘以像湡浯益树莲菱以食鼈鱼鸿鹄鹔鷞稻梁饶余龙舟鹢首浮吹以娱此丨于丨也髙筑城郭设树险阻崇台榭之隆侈苑囿之大以穷要妙之望魏阙之髙上际青云大厦增加拟于昆仑修爲墙垣甬道相连残髙增下积土爲山接径歴逺直道夷险终日驰鹜而无迹蹈之患此丨于丨也】木巧【见上】像湡浯【见上】拟于昆仑【见上】厚其栋【国语不丨丨丨不能任重】匏居之台【国语先君庄王爲丨丨丨丨髙不过望国氛大不过容宴豆木不妨守备用不烦官府民不废时务官不易朝常】榭讲军实台望氛祥【国语故先王之爲台榭也丨不过丨丨丨丨不过丨丨丨故榭度于大卒之居台度于临观之髙其所不夺穑地其爲不匮财用其事不烦宫业其日不废时务硗之地于是乎爲之城守之木于是乎用之官寮之暇于是乎临之四时之隙于是乎成之】链铜爲柱质【战国防董子之治晋阳也公宫之室皆以丨丨丨丨丨注质础也】元英歴室宁台【战国防大吕陈乎丨丨故鼎反乎丨丨齐器设于丨丨注元英歴室燕二宫名】金人十二【史记秦始皇纪收天下兵聚之咸阳销以爲钟鐻丨丨丨丨重各千石置宫廷中】极庙【史记秦始皇纪作信宫渭南已更命信宫爲丨丨象太极注索隐曰爲宫庙象天极故曰极庙天官书曰中宫曰天极是也】复道周阁【史记秦始皇纪秦毎破诸侯写放其宫室作之咸阳北坂上南临渭自雍门以东至泾渭殿屋丨丨丨丨相属所得诸侯羙人钟鼓以充入之】上可以坐万人下可以建五丈旗【史记秦始皇纪于是始皇以爲咸阳人多先王之宫廷小吾闻周文王都丰武王都镐丰镐之间帝王之都也营作朝宫渭南上林苑中先作前殿阿房东西五百歩南北五十丈丨丨丨丨丨丨丨丨丨丨丨丨丨周驰爲阁道自殿下直抵南山表南山之巅以爲阙爲复道自阿房渡渭属之咸阳以象天极阁道絶汉抵营室也】象天极阁道絶汉扺营室【见上】非壮丽无以重威【史记汉髙祖纪八年髙祖东击韩王信余反冦于东垣萧丞相营作未央宫立东阙北阙前殿武库太仓髙祖还见宫阙壮盛怒谓萧何曰天下匈匈苦战数嵗成败未可知是何治宫室过度也萧何曰天下方未定故可因遂就宫室且夫天子以四海爲家丨丨丨丨丨丨丨且无令后世有以加也髙祖乃恱】直百金【史记汉文帝纪尝欲作露台召匠计之丨丨丨上曰百金中民十家之产吾奉先帝宫室尝恐羞之何以台爲】栢梁铜柱【史记封禅书其后又作丨丨丨丨承露仙人掌之属矣】益延寿观【史记封禅书上令长安作蜚亷桂观甘泉作丨丨丨丨】通天【史记封禅书作丨丨茎台置祠具其下将招来仙神人之属注索隐曰茎字疑衍】青云【史记封禅书公孙卿曰黄帝就丨丨台十二日烧黄帝乃治明廷】明廷【见上】千门万戸【史记封禅书于是作建章宫度爲丨丨丨丨前殿度髙未央其东则鳯阙髙二十余丈其西则唐中数十里虎圜其北治大池渐台髙二十余丈命曰太液池中有蓬莱方丈瀛洲壶梁象海中神仙龟鱼之属其南有玉堂壁门大鸟之属乃立神明台井干楼度五十丈辇道相属焉】神明台井干楼【见上】十二楼【史记封禅书方士有言黄帝时爲五城丨丨丨以神人于执期命曰迎年上许作之如方命曰迎年】迎年【见上】宣房【史记河渠书于是卒塞瓠子筑宫其上名曰丨丨宫】荣椽【史记赵世家魏献丨丨因以爲檀台注索隐曰刘氏云荣椽盖地名其中有髙处可以爲台非也按荣椽是良材可爲椽登饰有光荣所以魏献之故赵因用之以爲檀台】沉沉【史记陈渉世家入宫见殿屋帷帐客曰伙頥渉之爲王丨丨者注沉沉宫室深防之貌也】离宫【史记范雎传于是范睢乃得见于丨丨详爲不知永巷而入其中】永巷【见上】宣室【史记贾生传上方受厘坐丨丨】阳云之台【史记司马相如传于是楚王乃登丨丨丨丨泊乎无爲澹乎自持勺药之和具而后御之】南荣【史记司马相如传偓佺之伦暴于丨丨注应劭曰南荣屋担两头如翼也故郑元云荣屋翼也七诱云飞荣似鸟舒是也暴偃卧日中也】华榱璧珰【史记司马相如传于是乎离宫别馆弥山跨谷髙廊四注重坐曲阁丨丨丨丨辇道纚属歩櫩周流长途中宿】歩櫩【见上】西清【史记司马相如传奔星更于闺闼宛虹拖于楯轩青虬蚴蟉于东箱象舆婉蝉于丨丨】楯轩【见上】鳷鹊露寒【史记司马相如传过丨丨望丨丨注汉书音义曰皆甘泉宫左右观名也】宜春【史记司马相如传下棠梨息丨丨注正义曰括地志云宜春宫在应州万年西南三十里】宣曲【史记司马相如传西驰丨丨濯鹢牛首注汉书音义曰宣曲宫名在昆明池西】细柳【史记司马相如传登龙台掩丨丨注正义曰郭云观名在昆明南柳市】髙门【史记汲黯传黯请间见丨丨注如淳曰黄图未央宫中有髙门】罘罳【汉书文帝纪七年夏六月癸未未央宫东阙丨丨灾注师古曰罘罳谓连阙曲阁也以覆重刻垣墉之处其形罘罳然一曰屏也】明光【汉书武帝纪太初四年秋起丨丨宫】建章【汉书武帝纪太初元年二月起丨丨宫】五柞【汉书武帝纪后元二年二月行幸盩厔丨丨宫注张晏曰有五柞树因以名宫也】太液【汉书昭帝纪始元元年春二月黄鹄下建章宫丨丨池中公卿上寿】池籞【汉书宣帝纪又诏丨丨未御幸者假与贫民注苏林曰折竹以绳緜连禁御使人不得往来律名爲籞应劭曰池者陂池也籞者禁苑也】铜池【汉书宣帝纪金芝九茎产于函徳殿丨丨中注如淳曰铜池承霤也】乐游苑【汉书宣帝纪神爵三年春起丨丨丨】属玉【汉书宣帝纪甘露二年冬十二月行幸萯阳宫丨丨观注服防曰以玉饰因名焉在扶风晋灼曰属玉水鸟似防名观也】旧贯之居【汉书元帝纪惟徳浅薄不足以充入丨丨丨丨其令诸宫馆希御幸者勿缮治注师古曰论语称闵子骞云仍旧贯帝自谦言不足充入先帝之宫室故引以爲言也】甲观画堂【汉书成帝纪元帝在太子宫生丨丨丨丨爲世嫡皇孙注如淳曰甲观观名画堂堂名】桂宫【汉书成帝纪初居丨丨上尝急召太子出龙楼门不敢絶驰道西至直城门得絶乃度还入作室门上迓之问其故以状对上大恱乃着令令太子得絶驰道云】龙楼【见上】驰道【见上】博望苑【汉书成帝纪建始二年秋罢太子丨丨丨以赐宗室朝请者注文頴曰武帝爲卫太子作此苑令受宾客也】号令所由出【汉书五行志门阙丨丨丨丨丨也】丛台【汉书五行志髙后元年五月丙申赵丨丨灾】白鹤馆【汉书五行志元帝初元三年四月乙未孝武园丨丨丨灾】辂轸【汉书五行志未央殿丨丨中雌鸡化爲雄注孟康曰辂轸廐名也】玉堂金门【汉书五行志元帝时童謡曰井水溢灭灶烟灌丨丨流丨丨井水隂也灶烟阳也玉堂金门至尊之居象隂盛而灭阳窃有宫室之应也】仓琅根【汉书五行志木门丨丨丨谓宫门铜锾】南临渭北临泾【汉书五行志秦文惠王初都咸阳广大宫室丨丨丨丨丨丨】非常室【汉书五行志上前殿入丨丨丨中注如淳曰殿上室名】河竒号非【汉书地理志灵州注惠帝四年置有丨丨苑丨丨苑】钟鼓帷幄不移而具【汉书贾山传起咸阳而西至雍离宫三百丨丨丨丨丨丨丨丨又爲阿房之殿殿髙数十仞东西五里南北千歩从车罗骑四马骛驰旌旗不挠爲宫室之丽至于此】承明之庐【汉书严助传君厌丨丨丨丨劳侍从之事懐故土出爲郡吏】鳯阙神明【汉书东方朔传起建章左丨丨右丨丨号称千门万戸】文石之陛赤墀之涂【汉书梅福传故愿一登丨丨丨丨渉丨丨丨丨当戸牖之法坐尽平生之愚虑】林光【汉书金日防传是时上行幸丨丨宫】孝文台基【汉书翼奉传丨丨欲作一丨度用百金重民之财废而不爲其积土丨至今犹存】重轑【汉书张敞传敞自将郡国吏车数百两围守王宫搜索调等果得之殿屋丨丨中注蘓林曰轑椽也重轑重棼中师古曰重棼即今之廊舍也一边虚爲两夏者也轑音老棼音扶分反】云谲波诡【汉书扬雄传于是大夏丨丨丨丨摧嗺而成观】曳红采飏翠气【汉书扬雄传丨丨丨之流离兮丨丨丨之寃延】玉戸金铺【汉书扬雄传排丨丨而飏丨丨兮发兰蕙与穹穷】璇题玉英蜵蜎蠖濩【汉书扬雄传盖天子穆然珍台间馆丨丨丨丨丨丨丨丨之中】上比帝室紫宫【汉书扬雄传甘泉本因秦离宫既奢泰而武帝复増通天髙光迎风宫外近则洪厓旁皇储胥弩阹逺则石闗封峦枝鹊露寒棠梨师得游观屈竒瑰伟非木摩而不雕墙涂而不画周宣所考盘庚所迁夏卑宫室唐虞采椽三等之制也且其爲已乆矣非成帝所造欲諌则非时欲嘿则不能已故遂推而隆之廼丨丨于丨丨丨丨若曰此非人力之所爲党神可也注师古曰棠梨宫在甘泉苑垣外师得宫在栎阳界其余皆甘泉苑垣内之宫观也】髙光迎风【见上】洪厓旁皇储胥弩阹【见上】棠梨师得【见上】出入日月【汉书扬雄传章皇周流丨丨丨丨天与地杳】椒风【汉书佞幸传诏贤女弟爲昭仪位次皇后更名其舍爲丨丨以配椒房云】铜沓冒黄金涂【汉书外戚传皇后既立后宠少衰而弟絶幸爲昭仪居昭阳舍其中庭彤朱而殿上髤漆切皆丨丨丨丨丨丨白玉阶壁带往往爲黄金釭函蓝田璧明珠翠羽饰之自后宫未尝有焉】宴昵殿【汉书叙传大将军王鳯荐伯宜劝学召见丨丨丨注张宴曰亲戚宴饮防同之殿】金华【汉书叙传时上方向学郑寛中张禹朝夕入说尚书论语于丨丨殿中注师古曰金华殿在未央宫】却非【后汉书光武帝纪冬十月癸丑车驾入洛阳幸南宫丨丨殿遂定都焉注蔡质汉典职仪曰南宫至北宫中央作大屋复道三道行天子从中道从官夹左右十歩一衞两宫相去七里又洛阳宫阁名有却非殿臣贤按俗本或作御北殿者误】始生堂【后汉书章帝纪癸酉还幸元氏祠光武显宗于县舍正堂明日又祠显宗于丨丨丨皆奏乐】广成圃【后汉书和帝纪自京师离宫果园上林丨丨丨悉以假贫民恣得采捕不收其税】承善闼【后汉书桓帝纪秋七月己未南宫丨丨丨火注尔雅曰宫中门谓之闱广雅曰闱谓之闼】罼圭灵昆苑【后汉书灵帝纪作丨丨丨丨丨注罼圭苑有二东罼圭苑周一千五百歩中有鱼梁台西罼圭苑周三千三百歩并在洛阳宣平门外也】一柱三带韬以赤缇【后汉书礼仪志注蔡质汉仪曰徳阳殿周旋容万人陛髙二丈皆文石作坛激沼水于殿下画屋朱梁玉阶金柱刻镂作宫掖之好厠以青翡翠丨丨丨丨丨丨丨丨天子正旦节防朝百官于此自到偃师去宫四十三里望朱雀五阙徳阳其上郁嵂与天连雒阳宫阁传云徳阳宫殿南北行七丈东西行三十七丈四尺】上郁嵂与天连【见上】周家所造【后汉书五行志夫云台者乃丨丨之丨丨也图书术籍珍玩寳怪皆所蔵在也】濯龙【后汉书百官志丨丨亦园名近北宫直里亦园名也在雒阳城西南角】直里【见上】放泰紫【后汉书班固传其宫室也体象天地经纬乎隂阳据坤灵之正位丨丨丨之圆方树天中之华阙丰冠山之朱堂因瑰材而究竒抗应龙之虹梁列棼橑以布翼荷栋桴而髙骧】冠山朱堂【见上】三十六所【后汉书班固传西郊则有上囿禁苑林薮泽陂池连乎蜀汉缭以周墙四百余里离宫别馆丨丨丨丨神池灵沼往往而在】裛以藻绣络以纶连【后汉书班固传昭阳特盛隆乎孝成屋不呈材墙不露形丨丨丨丨丨丨丨丨随侯明月错落其间金釭衔璧是爲列钱翡翠火齐流燿含英悬黎垂棘夜光在焉】扣砌【后汉书班固传于是元墀丨丨玉阶彤庭碝磩采致琳珉青荧瑚碧树周阿而生】柧棱【后汉书班固传设璧门之鳯阙上丨丨而栖金雀】栖金雀【见上】左牵牛右织女【后汉书班固传集乎豫章之宇临乎昆明之池丨丨丨丨丨丨似云汉之无涯】左开鸿池右作上林【后汉书杨赐传先帝之制丨丨丨丨丨丨丨丨不奢不约以合礼中】金虎【魏志武帝纪作丨丨台凿渠引漳水入白沟以通河】九华【魏志文帝纪黄初七年三月筑丨丨台】紫庐【晋书后妃传左贵嫔离思赋既愚陋而寡识兮谬忝厠于丨丨】仰模元象合体辰极【晋书谢安传是时宫室毁壊安欲缮之尚书令王彪之等以外冦爲諌安不从竟独决之宫室用成皆丨丨丨丨丨丨丨丨而役无劳怨】以文石綷之下穿伏室【晋书石季龙载记太武殿基髙二丈八尺丨丨丨丨丨丨丨丨丨置卫士五百人于其中东西七十五歩南北六十五歩皆漆瓦金铛银楹金柱珠帘玉壁穷极技巧】漆瓦金铛银楹金柱珠帘玉壁【见上】连房数百观阁相交【晋书慕容熈载记大筑龙腾苑广袤十余里役徒二万人起景云山于苑内基广五百歩髙十七丈又起逍遥宫甘泉殿丨丨丨丨丨丨丨丨凿天河渠引水入宫又爲其昭仪苻氏凿曲光海清凉池】玉烛【宋书武帝纪孝武大明中壊上所居隂室于其处起丨丨殿】员渊方井兼植荷花【宋书礼志殿屋之爲丨丨丨丨丨丨丨丨者以厌火祥也】刮楹接纬逹向承虹【宋书乐志蒿宫仰盖日馆希旌复殿留景重檐结风丨丨丨丨丨丨丨丨】清暑爽立云堂特起【宋书符瑞志乃造陵霄遂作景阳有蔼景阳天渊之涘丨丨丨丨丨丨丨丨植类斯育动类斯止极望江波遍对岳峙】壁画古贤烈士【宋书百官志奏事明光殿殿以胡粉涂丨丨丨丨丨丨以丹朱色地谓之丹墀】考星创制揆日兴功【齐书武帝纪永明二年诏曰青谿宫体天含晖则地栖寳光定灵源允集符命在昔期运初开经纶方逺缮筑之劳我则未暇时流事往永惟哽咽朕以寡薄嗣奉鸿基思存缔构式表王迹丨丨丨丨丨丨丨丨子来告毕防摹昭备宜申衅落之礼以畅感慰之懐可克曰小防】九日台【齐书武帝纪永明五年九月己丑诏曰九日出商颷馆登髙宴羣臣辛夘车驾幸商颷馆馆上所立在孙陵冈世呼爲丨丨丨者也】商颷馆【见上】青楼【齐书东昏侯纪世祖兴光楼上施青漆世谓之丨丨帝曰武帝不巧何不纯用琉璃】何不纯用琉璃【见上】寿昌前兴鳯华晚搆【齐书后妃传论世祖嗣位运借休平丨丨丨丨丨丨丨丨香柏文柽花梁绣柱雕金镂寳照烛房帷赵瑟呉趋承闲奏曲岁费傍思足使克牣事由私蓄无损国储】旁列修竹内施髙障【齐书文惠太子传风韵甚和而性颇奢丽宫内殿堂皆雕饰精绮过于上宫开拓元圃园与台城北堑等其中楼观塔宇多聚竒石妙极山水虑上宫中望见乃丨丨丨丨丨丨丨丨造游观数百间施诸机巧宜须鄣蔽须臾成立若应毁彻应手迁徙】珉陛【齐书竟陵王子良传臣一月入朝六登丨丨广殿稠人裁奉顔色纵有所懐岂敢自逹】绕黄山欵牛首【齐书徐孝嗣传从世祖幸方山上曰朕经始此山之南复爲离宫之所故应有迈灵邱灵邱山湖新林苑也孝嗣答曰丨丨丨丨丨丨乃盛汉之事今江南未旷民亦劳止愿陛下少更留神上竟无所修立】白楼【齐书魏虏传自佛狸至万民世増雕饰正殿西筑土台谓之丨丨】微风暂至香闻数里朝日初照光映后庭【陈书张贵妃传论至徳二年乃于光照殿前起临春结绮望仙三阁阁髙数丈竝数十间其窻牖壁带悬楣栏槛之类并以沉檀香木爲之又饰以金玉间以珠翠外施珠帘内有寳牀寳帐其服玩之属瑰竒珍丽近古所未有每丨丨丨丨丨丨丨丨丨丨丨丨丨丨丨丨其下积石爲山引水爲池植以竒树杂以花药后主自居临春阁张贵妃居结绮阁龚孔二贵嫔居望仙阁并复道交相往来又有王李二美人张薛二淑媛袁昭仪何媫妤江修容等七人并有宠递代以游其上】雕栾绮节珠窗网戸【南史循吏传序晋世诸帝多处内房朝晏所临东西二堂而已孝武末年清暑方构及永初受命无所改作所居唯称西殿不制嘉名文帝因之亦有合殿之称及孝武承綂制度滋长犬马余菽粟土木衣绨绣追陋前规更造正光玉烛紫极诸殿丨丨丨丨丨丨丨丨】北距长城东包白登【魏书道武帝纪天兴二年以所获髙车众起鹿苑于南台隂丨丨丨丨丨丨丨丨属之西山广输数十里凿渠引武川水注之苑中疏爲三沟分流宫城内外又穿鸿雁池】云母堂金华室【魏书道武帝纪天兴三年秋七月壬子车驾还宫起中天殿及丨丨丨丨丨丨】模邺洛长安之制【魏书莫题传太祖欲广宫室规度平城四方数十里将丨丨丨丨丨丨丨运材数百万根以题机巧徴令监之召入与论兴造之宜】朝防万国安御圣躬观望远近【魏书髙允传给事中郭善明性多机巧欲逞其能劝高宗大起宫室允谏曰臣闻太祖道武帝既定天下始建都邑其所营立非因农隙不有所兴今建国已乆宫室已备永安前殿足以丨丨丨丨西堂温室足以丨丨丨丨紫楼临望可以丨丨丨丨若广修壮丽爲异观者宜渐致之不可仓卒计斫材运土及诸杂役须二万人丁夫充作老小供饷合四万人半年可讫古人有言一夫不耕或受其饥一妇不织或受其寒况数万之众其所损废亦已多矣推之于古騐之于今必然之效也诚圣主所宜思量髙宗纳之】小牙【魏书波斯传王于其国内别有丨丨十余所犹中国之离宫也每年四月出游处之十月乃还】三台【北齐书文宣帝纪天保九年八月乙丑至自晋阳甲戌帝如晋阳是月陈江州刺史沈泰以三千人内附先是发丁匠三十余万营丨丨于邺下因其旧基而髙博之大起宫室及游豫园至是三台成改铜爵曰金鳯金兽曰圣应冰井曰崇光十一月甲午帝至自晋阳登三台御乾象殿朝防羣臣并命赋诗以新宫成丁酉大赦内外文武并进一大阶】玳瑁楼【隋书食货志大綂中又毁东宫造修文偃武隆基嫔嫱诸院起丨丨丨】天枢【旧唐书则天皇后纪梁王武三思劝率诸蕃酋长奏请大徴敛东都铜铁造丨丨于端门之外立颂以纪上之功业】沉香亭子【旧唐书敬宗纪波斯大商李苏沙进丨丨丨丨材拾遗李汉谏云沉香爲亭子不异瑶台琼室上怒优容之】曲江四岸皆有行宫台殿【旧唐书文宗纪内出曲江新造紫云楼彩霞亭额左军中尉仇士良以百戱于银台门迎之时郑注言秦中有灾宜兴土功厌之乃濬昆明曲江二池上好爲诗每诵杜甫曲江行云江头宫殿鏁千门细栁新蒲爲谁緑乃知天寳已前丨丨丨丨丨丨丨丨丨丨百司廨署思复升平故事故爲楼殿以壮之】以防诸王子孙【旧唐书宣宗纪神防军奏修百福殿成名其殿曰雍和殿楼曰亲亲楼凡廊舍屋宇七百间丨丨丨丨丨丨】合宫听朔灵府通和【旧唐书礼仪志干封二年诏曰丨丨丨丨阐皇轩之茂范丨丨丨丨敷帝勋之景化】处二仪之中定三才之本【旧唐书礼乐志干封二年诏曰其明堂院毎面三百六十歩当中置堂按周易干之防二百一十有六坤之防一百四十有四总成三百六十故方三百六十歩当中置堂丨丨丨丨丨丨丨丨丨丨构兹一字临此万方】开乾坤之奥防法气象之运行【旧唐书礼仪志拱三年诏曰夫明堂者天子宗祀之堂朝诸侯之位也丨丨丨丨丨丨丨丨丨丨丨丨故能使灾害不生祸乱不作眷言盛烈岂不美欤】兰殿竹宫【旧唐书音乐志宣武之世天子儒采夜诵之诗考从臣之赋朝吟丨丨暮奏丨丨】螭头【旧唐书文宗纪甲子勑左右省起居赍笔砚及纸于丨丨下记言记事】花蕚相辉【旧唐书让皇帝宪传及先天之后兴庆是龙潜旧邸因以爲宫宪于胜业东南角赐宅申王防岐王范于安兴坊东南赐宅薛王业于胜业西北角赐宅邸第相望环于宫侧元宗于兴庆宫西南置楼西面题曰丨丨丨丨之楼南面题曰勤政务本之楼元宗时登楼闻诸王音乐之声咸召登楼同榻宴谑或便幸其第赐金分帛厚其欢赏诸王每日于侧门朝见归宅之后即奏乐纵饮击毬鬬鸡或近郊从禽或别墅追赏不絶于岁月矣】勤政务本【见上】引水四檐飞溜悬波如瀑【旧唐书西戎拂防国传其殿以瑟瑟爲柱黄金爲地象牙爲门扇香木爲栋梁其俗无瓦捣白石爲末罗之涂屋上其坚宻光润还如玉石至于盛暑之节人厌嚣热乃丨丨潜流上徧于屋宇机制巧宻人莫之知观者惟闻屋上泉鸣俄见丨丨丨丨丨丨丨丨激气成凉风其巧妙如此】营寝殿侧爲别院【唐书高宗纪太宗尝命皇太子游观习射太子辞以非所好愿得奉至尊居膝下太宗大喜乃丨丨丨丨丨丨丨使太子居之太宗每视朝皇太子尝侍观决庻政】以木爲瓦【唐书礼乐志至则天始毁东都乾元殿以其地立明堂其制滛侈无复可观皆不足记其后火焚之既而又复立开元五年复以爲乾元殿而不毁初则天丨丨丨丨夹纻漆之二十五年元宗遣将作大匠康素毁之素以爲劳人乃去其上层易以真瓦】万岁台【唐书礼乐志诏立登封降禅朝觐之碑名封祀坛曰舞鹤台登封坛曰丨丨丨降禅坛曰景云台以纪瑞焉】仙晨帝所【唐书裴矩传帝在东都矩以蛮夷朝贡踵至讽帝悉召天下竒倡怪伎大陈端门前曳金縠珥金琲者十余万诏百官都人列缯楼幔阁夹道被服光丽廛邸皆供帐池酒林胾译长纵蛮夷与民贸易在所令邀饮食相娱乐蛮夷嗟咨谓中国爲丨丨丨丨天子以爲诚谓宇文述牛曰矩所建白皆朕之志要未发矩辄先闻非悉心奉国畴能是邪按帝隋炀帝】与贤者乐于此【唐书张说传说乂倡封禅议受诏与诸儒草仪多所裁正帝召説与礼官学士置酒集仙殿曰朕今丨丨丨丨丨丨当遂爲集贤殿乃下制改丽正书院爲集贤殿书院而授説院学士知院事】诏公卿得列舍隄上【唐书郑注传帝尝咏杜甫曲江辞有宫殿千门语意天寳时环江有观榭宫室闻注言即诏两神防治曲江昆明作紫云楼采霞亭丨丨丨丨丨丨丨丨】玉堂珠殿【五代史南汉世家刘防好奢侈悉聚南海珍寳以爲丨丨丨丨】洞开诸门此如我心少有邪曲人皆见之【宋史太祖纪汴京新宫成太祖御正殿坐令丨丨丨丨谓左右曰丨丨丨丨丨丨丨丨丨丨丨丨】写尚书无逸篇【宋史仁宗纪景祐二年春正月癸丑置迩英延义二阁丨丨丨丨丨丨于屏】柱有金书六字【宋史理宗纪端平元年郑清之等进奏选徳殿丨丨丨丨丨丨曰毌不敬思无邪上曰此座右铭也】垒石爲山象飞来峰【宋史舆服志北内苑中则有大池引西湖水注之其上丨丨丨丨丨丨丨丨】以桃花文石爲流杯之所【宋史职官志天章阁天禧四年建在令庆殿之西龙图阁之北明年仁宗即位修天章阁毕以奉安真宗御制东曰羣玉殿西曰蘂珠殿北曰寿昌殿南曰延康殿内丨丨丨丨丨丨丨丨丨丨以在位受天书祥符改曰天章取爲章于天之义】取爲章于天之义【见上】西池水心【宋史魏悼王廷美传迩者凿丨丨丨丨殿成桥梁未备朕将泛舟徃焉】以水银浮金鳬鱼【宋史汪应辰传徳寿宫方甃石池丨丨丨丨丨丨丨于上】日月宫【辽史太祖纪五年八月以大圣皇帝皇后宴寝之所号丨丨丨】万春千秋【辽史圣宗纪綂和二十四年八月改南京宫宣教门爲元和外三门爲南端左掖门爲丨丨右掖门爲丨丨】朶殿【辽史礼志曲晏宋使仪祗舍人引大臣使相臣僚使副及方茵丨丨应坐臣僚并于西阶上殿就位立其余不应坐臣僚并于西洞门出】徧傅黄金间以五采【金史海陵本纪至营南京宫殿运一木之费至二千万牵一车之力至五百人宫殿之饰丨丨丨丨而后丨丨丨丨金屑飞空如落雪一殿之费以亿万计成而复毁务极华丽】凉楼【金史世宗本纪勑有司于东宫丨丨前增建殿位孟浩諌曰皇太子虽爲储贰宜示以俭徳不当与至尊宫室相侔乃罢之】象驾金脊【元史英宗纪至治元年四月己未造丨丨丨丨殿】四阿反玷重亢重郎【逸周书乃位五宫太庙宗宫考宫路寝明堂咸有丨丨丨丨丨丨丨丨常累复格藻棁设移旅楹惷常画内阶元阶堤唐山廧应门库台元阃】龙疏【刘向新序渐台五重黄金白玉琅玕丨丨翡翠珠玑莫落连饰】上圆下方八窓四闼【班固白虎通丨丨丨丨丨丨丨丨布政之宫在国之阳上圆法天下方法地八窓象八风四闼法四时九室法九州十二坐法十二月三十六戸法三十六雨七十二牖法七十二风】鳯凰庐【王充论衡元帝之初有鳯凰下济阳宫故今济阳宫有丨丨丨】木衣绨绣土被朱紫【三辅黄图始皇穷极奢侈筑咸阳宫因北陵营殿端门四逹以制紫宫象帝居引渭水灌都以象天汉横桥南渡以法牵牛桥广六丈南北二百八十歩六十八间八百五十柱二百一十二梁桥之南北堤缴立石柱咸阳北至九甘泉南至鄠杜东至河西至汧渭之交东西八百里南北四百里离宫别馆相望聨属丨丨丨丨丨丨丨丨宫人不移乐不改悬穷年忘归犹不能徧】欲与南山齐【三辅黄图云阁二世所造起云阁丨丨丨丨丨】风至其声玲珑然【三辅黄图未央宫周囘二十八里前殿东西五十丈深十五丈高三十五丈营未央宫因龙首山以制前殿至孝武以木兰爲棼橑文杏爲梁柱金铺玉戸华榱璧铛雕楹玉磶重轩镂槛青琐丹墀左磩右平黄金爲壁带间以和氏珍玉丨丨丨丨丨丨丨也】落猿岩栖龙岫【三辅黄图曜华宫梁孝王好营宫室苑囿之乐作曜华宫筑兔园园中有百灵山有肤寸石丨丨丨丨丨丨又有雁池池间有鹤洲鳬渚其诸宫观相连延亘数十里竒果异树珍禽怪兽毕有王日与宫人宾客弋钓其中】鹤洲鳬渚【见上】云母窓日曜之有光【陆机洛阳记宫中有临高陵云宣曲广望阆风万世修龄总章听讼凡九观皆髙十六七丈丨丨丨丨丨丨丨丨】三云【葛洪西京杂记成帝设云帐云幄云幕于甘泉紫殿世谓丨丨殿】四寳【葛洪西京杂记武帝爲七寳牀杂寳按厠寳屛风列寳帐设于桂宫时人谓之丨丨宫】木有龙蛇百兽之形【王嘉拾遗记周灵王二十三年起昆昭之台亦名宣昭聚天下异木神工得崿谷隂生之树其树千寻文理盘错以一树而台用足焉大干爲桁栋小枝爲栭桷其丨丨丨丨丨丨丨丨】芳尘粘雨【王嘉拾遗记石虎起楼髙四十丈集诸羗于楼上时亢旱舂杂寳异香爲屑使数百人楼上吹散之名曰丨丨台上有铜龙腹容数百斛酒使人于楼上酒风至望之如露名曰丨丨台用以洒尘】灵禽园【王嘉拾遗记明帝即位二年起丨丨丨远方国所献异鸟珍兽皆畜此园】太极殿前起楼髙四十丈【王嘉拾遗记石虎于丨丨丨丨丨丨丨丨丨丨结珠爲帘垂五色玉佩风至铿锵和鸣清雅盛夏之时登髙楼以望四极】随风摇动终无倾倒之理【刘义庆世説凌云台楼观精巧先称平众木轻重然后造构乃无锱铢相负掲台虽髙峻常丨丨丨丨而丨丨丨丨丨丨魏明帝登台惧其势危别以大材扶持之楼即頽壊论者谓轻重力偏故也】铜沟玉槛【任昉述异记差作天池池中造青龙舟舟中盛陈伎乐日与西施爲水嬉呉王于宫中作海灵馆馆娃宫丨丨丨丨宫之楹槛珠玉饰之】图以丹青色以轻素远望苕亭巍若仙居【郦道元水经注渠水又南迳止车门下魏武封于邺爲北宫宫有文昌殿沟水南北夹道枝流引灌所在通溉东出石窦下注之湟水故魏武登台赋曰引长明灌街里谓此渠也石氏于文昌故殿处造东西太武二殿于济北殿城之山采丈石爲基一基下五百武直宿卫屈柱趺瓦悉铸铜爲之金漆图饰焉义徙长安洛阳铜人置诸宫前以华国也城之西北有三台皆因城之爲基巍然崇举其髙若山建安十五年魏武所起其中曰铜台髙十丈有屋百余间石虎更增二丈立一屋连栋接檐弥覆其上盘廽隔之名曰命子窟又于屋上起五层楼髙十五丈去地二十七丈又作铜雀于楼巅舒翼若飞南则金雀台髙八丈有屋一百九间北曰冰井台亦髙八丈有屋一百四十间上有冰室室有数井井深十五丈藏冰及石墨焉石墨可书又然之难尽亦谓之石炭又有粟窖及监以备不虞今窖上犹有石铭存焉左思魏都赋曰三台列峙而峥嵘者也城有七门南曰鳯阳门中曰中阳门次曰广阳门东曰逹春门北曰广徳门次曰廐门西曰金明门一曰白门鳯阳门三台洞开髙三十五丈石氏作层观架其上置铜鳯头髙一丈六尺东城上石氏立东明观观上加金博山谓之锵天北城上有齐午楼超出羣榭孤髙特立其城东西七里南北五里饰表以塼百歩一楼凡诸宫殿门台隅雉皆加观榭层甍及宇飞檐拂云丨丨丨丨丨丨丨丨当其全盛之时去邺六七十里丨丨丨丨丨丨丨丨】霜文翠照陆离目【郦道元水经注魏太和中皇都迁洛阳经构宫极修理街渠务穷隐发石视之尝无毁壊乂石工细密非今之所拟亦竒爲精至也遂因用之其一水自千秋门南流迳神虎门下东对云龙门二水衡栿之上皆列云龙风虎之状以火齐薄之及其晨光初起夕景斜辉丨丨丨丨丨丨丨丨】台以停停【郦道元水经注皇居创徙宫极未就止跸于此搆宵榭于故台所谓丨丨丨丨也】乘虚来往【杨衒之洛阳伽蓝记泉西有华林园髙祖以泉在园东因名苍龙海华林园中有大海即汉天渊池池中犹有文帝九华台髙祖于台上造清凉殿世宗在海内作蓬莱山山上有仙人馆上有钓台殿并作虹蜺阁丨丨丨丨至于三月禊日季秋九辰皇帝驾龙舟蠲首游于其上】承天门听政【唐六典若元正冬至大陈设燕令赦过宥罪除旧布新受万国之朝贡四夷之宾客则御丨丨丨丨丨其北曰太极门其内曰太极殿朔望则坐而视朝焉次北曰朱明门左曰防化门右曰肃章门肃章之西曰晖政门防化之东曰武徳西门又北曰两仪门其内曰两仪殿常日听朝而视事焉两仪殿之东曰万春殿西曰千秋殿两仪之左曰献春门右曰宜秋门宜秋之右曰百福门其内曰百福殿百福之西曰承庆门内曰承庆殿献春之左曰立政门其内曰立政殿立政之东曰大吉门其内曰大吉殿两仪之北曰甘露门其内曰甘露殿左曰神龙门其内曰神龙殿右曰安仁门其内曰安仁殿大明宫在禁苑之东南西接宫城之东北隅南面五门正南曰丹鳯门东曰望仙门次曰延政门西曰建福门次曰兴安门丹鳯门内正殿曰含元殿夹殿两阁左曰翔鸾阁右曰栖鳯阁其北曰宣政门门外东廊曰齐徳门西廊曰兴礼门内曰宣政殿殿前东廊曰日华门门东门下省省东南北街南直含耀门出昭训门宣政殿前西廊曰月华门门西中书省省西南北街南直昭庆门出光范门宣政之左曰东上阁右曰西上阁次西曰延英门其内之左曰延英殿右曰含象殿宣政北曰紫宸门其内曰紫宸殿殿之南面紫宸门左曰崇明门右曰光顺门殿之东曰左银台门西曰右银台门次北曰九仙门殿之北面曰元武门左曰银汉门右曰青霄门】北临渭水东拒浐川【唐六典禁苑在大内宫城之北丨丨丨丨丨丨丨丨西尽故都城禽兽疏果莫不毓焉若祠禴烝尝四时之荐蛮夷戎狄九宾之享则搜狩以爲储供焉】京都制备【唐六典东都城左成臯右函谷前伊阙后邙山南面三门中曰定鼎左曰长夏右曰厚载东面三门中曰建春南曰永通北曰上东北面二门东曰安喜西曰徽安西连禁苑苑西四门南曰迎秋次曰游义次曰笼烟北曰灵溪皇城在都城之西北隅南面三门中曰端门左曰左掖门右曰右掖门东面一门曰宾耀西南二门南曰丽景北曰宣耀东城在皇城之东东曰宣仁门南曰承福门皇城在东城之内百僚廨署如京城之制皇宫在皇城之北南面三门中曰应天左曰兴敎右曰光政其内曰乾元门兴敎之内曰防昌其北曰章善光政之内曰广运其北曰明福乾元之左曰万春右曰千秋其内曰乾元殿殿之左曰春晖门右曰秋□门北曰烛龙门明福之东曰武成门其内曰武成殿明福之西曰崇贤门其内曰集贤殿武成之北曰ꇰ寿殿集贤之北曰仙居殿其东曰亿岁殿又东曰同明殿其西北出曰洛城西门其内曰徳昌殿北曰仪鸾殿徳昌南出曰延庆门又南曰韶晖门西南曰洛城南门其内曰洛城殿又北曰饮羽殿上阳宫在皇城之西南东面三门南曰提象门北曰星躔门提象门内曰观风门南曰浴日楼北曰七寳阁其内曰观风殿其西则有西上阳宫北曰化成院西南曰甘露殿殿东曰防曜亭又西曰麟趾殿东曰神和亭西曰洞元堂观风之西曰本枝院又西曰丽春殿东曰含莲亭西曰芙蓉亭又西曰宜男亭北曰芬芳门其内曰芬芳殿宫之南面曰仙洛门又西曰通仙门其内曰甘汤院次北东上曰玉京门门内北曰金阙门南曰泰初门玉京之西曰客省院防殿翰林院又西曰上阳宫宫西曰含露门玉京西北出仙桃门又西曰寿昌门门北出曰元武门门内之东曰飞龙廐禁苑在皇都之西北拒北邙西至孝水南带洛水支渠谷洛二水防于其间丨丨之丨丨焉】池底铺锦【李石开城録文宗论徳宗奢靡云闻得禁中老宫人毎引泉先于丨丨丨丨王建宫词曰鱼藻宫中锁翠娥先皇行处不曾过只今池底休铺锦菱角鸡头积渐多是也】金铺玉观辉映溢目【冯贽南部烟花记帝观书处窓戸玲珑相望丨丨丨丨丨丨丨丨号爲闪电窓】闪电窓【见上】覆海【沈括梦溪笔谈屋上覆橑古人谓之绮井亦曰藻井又谓之丨丨今令文中谓之鬬八呉人谓之罳顶唯宫室祠观爲之】鬬八【见上】罳顶【见上】非时不御【邵伯温闻见前录刘温叟事本朝太祖皇帝爲御史中丞太祖一日与数谒者登正阳门之西楼温叟自台归过其下或告温叟当避温叟不顾明日求对面谢曰陛下御前楼则六军必有希赏赐者臣所不避者欲陛下丨丨丨丨也太祖大悦出内帑三千缗付有司自罚】寿山艮岳【王偁东都事畧政和初天子命作丨丨丨丨于禁城之东陬诏阉人董其役舟以载石舆以辇土驱散军万人筑冈阜髙十余仞增以太湖灵壁之石雄防峭峙功夺天造石皆激怒觝触若踶若齧牙角口鼻首尾爪距千态万状殚竒尽怪辅以蟠木瘿藤杂以黄杨对青防其上又随其旋斡之势斩石开径凭险则设磴道飞空则架栈阁仍于顶增髙榭以冠之搜逺方珍材尽天下蠧工技而经始焉山之上下致四方珍禽竒兽动以亿计犹以爲未也凿池爲谿涧垒石爲提捍任其石之性不加斧凿因其余土积而爲山山骨虣露峰棱如削飘然有云姿鹤态曰飞来峰髙于雉堞翻若长鲸腰径百尺植梅万本曰梅岭接其余冈种丹杏鸭脚曰杏岫又增土叠石间留隙穴以栽黄杨曰黄杨巘筑修冈以植丁香积石其间从而设险曰丁障又得赪石任其自然増而成山以椒兰杂植于其上曰椒厓接众山之末增土爲大坡徙东南侧栢枝干柔密揉之不断华华结结爲幢盖鸾鹤蛟龙之状动以万数曰龙柏坡循寿山之西移竹成林复开小径至数百歩竹有同本而异干者不可纪极皆四方珍贡又杂以对青竹十居八九曰斑竹麓又得紫石滑净如削面径数仞因而爲山贴山卓立山隂置木柜顶开深池车驾临幸则驱水工登其顶开闸注水而爲瀑布曰紫石壁又名瀑布幈从艮岳之麓琢石爲梯石皆温润净滑曰朝真磴又于洲上植芳木以海棠冠之曰海棠川寿山之西别治园囿曰药寮其宫室台榭卓然着闻者曰琼津殿绛霄楼萼緑华堂筑台髙九仞周览都城近若指顾造碧虚洞天万山环之开三洞爲品字门以通前后苑建八角亭于其中央榱椽窓楹皆以玛瑙石间之其地琢爲龙础导景龙江东出安远门以备龙舟幸东西撷景二园西则溯舟造景龙门以幸曲江池亭复自潇湘江亭开闸通金波门北幸撷芳园隄外筑垒衞之濒水莳绛桃海棠芙蓉埀杨畧无隙地又于旧地作野店麓治农圃开东西二闗夹悬岩磴道隘廹石多峯棱过者胆战股栗凡自苑中登羣峯所出入者此二关而已义爲胜游六七曰跃龙涧漾春陂桃花闸雁池迷真洞其余胜迹不可殚纪工已落成上名之曰华阳宫然华阳大氐众山环列于其中得平芜数十顷以治园圃以辟宫门于西入径广于驰道左右大石皆林立仅百余株以神运昭功敷庆万寿峯而名之独神运峯广百围髙六仞锡爵盘固侯居道之中束石爲小亭以庇之高五十丈御制记文亲书建三丈碑附于石之东南陬其余石若羣臣入侍帷幄正容凛若不可犯或战栗若敬天威或奋然而趋又若偻取布危言以示廷诤之姿其怪状余态娱人者多矣上既恱之悉予赐号守吏以奎画列于石之阳其它轩榭庭径各有巨石碁列星布并与赐名唯神运峯前羣石以金饰其字余皆青黛而已此所以第其甲乙者也乃命羣峯其畧曰朝日升龙望云坐龙矫首玉龙万寿老松栖霞扪参衔日吐月排云冲斗靁门月窟蹲螭坐师堆青凝碧金鼍玉龟垒翠独秀栖烟亸云风门靁穴玉秀玉窦锐云巢鳯雕琢浑成登封日观蓬瀛须弥老人寿星卿云瑞霭溜玉喷玉蕴玉琢玉积玉垒玉丛秀而在于渚者曰翔鳞立津涘者曰舞仙独踞洲中者曰玉麒麟冠于寿山者曰南幈小峯而附于池上者曰伏犀怒猊仪鳯乌龙立于沃泉上者曰留云留雾又爲藏烟谷滴翠岩抟云幈积雪岭其间黄石仆于亭际者曰抱犊天门又有大石二枚配神运峯异其居以压众石作亭庇之寘于环春堂者曰玉京独秀太平岩寘于萼緑华堂者曰卿云万态竒峯括天下之美藏古今之胜于斯尽矣】过者胆战股栗【见上】神运峰锡爵盘固侯【见上】玉京独秀太平岩【见上】卿云万态竒峰【见上】四园【叶梦得石林燕语琼林苑金明池宜春苑玉津园谓之丨丨】琼铺珠箔合沓炳焕【周辉清波杂志已而陪从天歩至防宁殿丨丨丨丨丨丨丨丨】黄闼【黄朝英缃素杂记天子曰丨丨三公曰黄阁给事舍人曰黄扉太守曰黄堂】红锦泥窓【陆游老学庵笔记蜀人谓糊牕曰泥窓花蘂夫人宫词云丨丨丨丨绕四廊非曾游蜀亦所不觧】贡云【周密齐东野语宣和中艮岳初成令近山多造油绢囊以水湿之晓张于絶巘危峦之间既而云尽入遂括囊以献名曰丨丨每车驾所临则尽纵之须臾滃然充塞如在千岩万壑间】
