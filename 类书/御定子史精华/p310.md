<!-- { "loadSidebar": true } -->
　　痤雎矿石【管子赦者奔马之委辔毋赦者丨丨之丨丨也】风生骨【管子东方曰星其时曰春其气曰风丨丨木与丨南方曰日其时在夏其气曰阳阳生火与气中央曰土土徳实辅四时入出以风雨节土益力土生皮肌肤西方曰辰其时曰秋其气曰阴阴生金与甲北方曰月其时曰冬其气曰寒寒生水与血】阳生气【见上】土生皮肌肤【见上】阴生甲【见上】寒生血【见上】医理药瀹【子华子丨者丨也理者意也丨者丨也瀹者养也】四然二反【子华子腑脏之伏也血气之留也空之塞也关鬲之碍也意其所未然也意其所将然也察于丨丨者而谨训于理夫是之谓医以其所有余也而养其所乏也以其所益多也而养其所损也反其所养则益者弥损矣反其所养则有余者弥乏矣察于丨丨者而加疏瀹焉夫是之谓药】持养【子华子荣卫之行无失厥常六腑化谷精液布汤故久长而不弊流水之不腐以其逝故也戸枢之不蠧以其运故也是以精上则滞神惛则伏魂拘则沉魄散则耗心烦则惑志郁则防意营则罔思澁则殆虑殚则防智碍则愚故所谓丨者持此者也所谓丨者养此者也】流水不腐户枢不蠧【见上】脾藏意肾藏精心藏神肝藏魂肺藏魄【子华子脾肾心肝肺五官之司口舌鼻耳目五官之丨之丨丨丨之丨丨丨之丨丨丨之丨丨丨之丨丨金木水火土五精之总也寒热风燥湿五气之聚也】知疾所自起【墨子譬之如医之攻人之疾者然必丨丨之丨丨丨焉能攻之不知疾之所自起则弗能攻】化心变虑【列子宋阳里华子中年病忘朝取而夕忘夕与而朝忘在涂则忘行在室则忘坐今不识先后不识今阖室毒之谒史而卜之弗占谒巫而祷之弗禁谒医而攻之弗已鲁有儒生自媒能治之华子之妻子以居产之半请其方儒生曰此固非卦兆之所占非祈请之所祷非药石之所攻吾试丨其丨丨其丨庶几有瘳乎于是试露之而求衣饥之而求食幽之而求明儒生欣然吿其子曰疾可已也然吾之方密传世不以吿人试屛左右独与居室七日从之莫知其所施为也而积年之疾一朝都除】向明见心【列子文挚乃命龙叔背明而立文挚自后丨丨而望之旣而曰嘻吾丨子之丨矣方寸之地虚矣几圣人也】攻偕生之疾【列子鲁公扈赵齐婴二人有疾同请扁鹊求治扁鹊治之旣同愈谓公扈齐婴曰汝曩之所疾自外而干府藏者固药石之所已今有偕生之疾与体偕长今为汝攻之何如二人曰愿先闻其騐扁鹊谓公扈曰汝志彊而气弱故足于谋而寡于断齐婴志弱而气彊故少于虑而伤于专若换汝之心则均于善矣扁鹊遂饮二人毒酒迷死三日剖胸探心易而置之投以神药旣悟如初二人辞归于是公扈反齐婴之室而有其妻子妻子弗识齐婴亦反公扈之室有其妻子妻子亦弗识二室因相与讼求辨于扁鹊扁鹊辨其所由讼乃已】换心【见上】众医良医神医【列子杨朱之友曰季梁季梁得疾七日大渐其子环而泣之请医季梁谓杨朱曰吾子不肖如此之甚汝奚不为我歌以晓之杨朱歌曰天其弗识人胡能觉匪祐自天弗孽由人我乎汝乎其弗知乎医乎巫乎其知之乎其子弗晓终谒三医一曰矫氏二曰俞氏三曰卢氏诊其所疾矫氏谓季梁曰汝寒温不节虚实失度病由饥饱色欲精虑烦散非天非虽渐可攻也季梁曰丨丨也亟屛之俞氏曰汝始则胎气不足乳湩有余病非一朝一夕之故其所由来渐矣弗可已也季梁曰丨丨也且食之卢氏曰汝疾不由天亦不由人亦不由禀生受形旣有制之者矣亦有知之若矣药石其如汝乎季梁曰丨丨也重贶遣之俄而季梁之疾自瘳】矫俞卢【见上】所治愈下得车愈多【庄子秦王有病召医破癕溃痤者得车一乗防痔者得车五乗丨丨丨丨丨丨丨丨】积毒成药【鹖冠子丨丨丨丨工以为医】神避之【鹖冠子王独不见夫俞跗之为医乎已成必治丨丨丨丨】扁鹊最下【鹖冠子王独不闻魏文侯之问扁鹊耶曰子昆弟三人其孰最善为医扁鹊曰长兄最善中兄次之丨丨丨为丨魏文侯曰可得闻耶扁鹊曰长兄于病视神未有形而除之故名不出于家中兄治病其在毫毛故名不出于闾若扁鹊者镵血脉投毒药副肌肤间而名出闻于诸侯】视神【见上】良医化之【鹖冠子丨丨丨丨拙医败之】攻之于腠理【韩非子扁鹊见蔡桓公立有间扁鹊曰君有疾在腠理不治将恐深桓侯曰寡人无扁鹊出桓侯曰医之好治不病以为功居十日扁鹊复见曰君之病在肌肤不治将益深桓侯不应扁鹊出桓侯又不悦居十日扁鹊复见曰君之病在肠胃不治将益深桓侯又不应扁鹊出桓侯又不悦居十日扁鹊望桓侯而还走桓侯故使人问之扁鹊曰疾在腠理汤熨之所及也在肌肤鍼石之所及也在肠胃火齐之所及也在骨髓司命之所属无奈何也今在骨髓臣是以无请也居五日桓侯体痛使人索扁鹊已逃秦矣桓侯遂死故良医之治病也丨丨丨丨丨】在骨髓司命所属【见上】齐药【韩非子医在丨丨也】弹痤【韩非子丨丨者痛饮药者苦为苦惫之故不弹痤饮药则身不活病不已矣】精不流则气郁【吕氏春秋流水不腐户枢不蝼也形气亦然形不动则精不流丨丨丨丨丨丨郁处头则为肿为风处耳则为挶为聋处目则为防为盲处鼻则为鼽为窒处腹则为张为府处足则为痿为蹷轻水所多秃与瘿人重水所多尰与蹷人甘水所多好与美人辛水所多疽与痤人苦水所多尫与伛人】叱而起疾遂已【吕氏春秋齐王疾痏使人之宋迎文挚文挚至视王之疾谓太子曰王之疾必可已也虽然王之疾已则必杀挚也太子曰何故文挚对曰非怒王则疾不可治怒王则挚必死太子顿首彊请曰苟已王之疾臣与臣之母以死争之于王王必幸臣与臣之母愿先生之勿患也文挚曰诺请以死为王与太子期而将往不当者三齐王固已怒矣文挚至不解屦登牀履王衣问王之疾王怒而不与言文挚因出辞以重怒王王丨丨丨丨乃丨丨王大怒不说将生烹文挚太子与王后急争之而不能得果以鼎生烹文挚防之三日三夜顔色不变文挚曰诚欲杀我则胡不覆之以絶隂阳之气王使覆之文挚乃死】药万变【吕氏春秋譬之若良医病万变丨亦丨丨病变而药不变向之夀民今为殇子矣】治十起九【吕氏春秋今有良医于此丨丨人而丨丨人之所以求之万也】类推【淮南子病者寝席医之用针石巫之用糈借所救钧也狸头愈防鸡头已瘘防散积血斵木愈龋此丨之丨者也】擪息脉血【淮南子所以贵扁鹊者非贵其随病而调药贵其丨丨丨丨知病之所从生注擪音叶言人之喘息脉之病可知】医多卢【扬子扁鹊卢人也而丨丨丨】治疾之圣【抱朴子附扁和缓丨丨丨丨也】鍼艾之伎【抱朴子疫疠之时医巫为贵异口同辞惟论药石岂可便谓丨丨丨丨过于长生久视之道】生枯起朽【抱朴子虽有丨丨丨丨之药犹谓不及和鹊之所合也】述方【文中子铜川夫人好药子始丨丨注伎术非事亲不暇为也】先寝食而后针药【文中子子谓北山黄公善医丨丨丨丨丨丨丨】上医医国【国语平公有疾秦景公使医龢视之出曰疾不可为也是为逺男而近女惑以生蛊非非食惑以丧志良臣不生天命不祐若君不死必失诸侯赵文子闻之曰武从二三子以佐君为诸侯盟主于今八年矣内无苛慝诸侯不二子胡曰良臣不生天命不祐对曰自今之谓龢闻之曰直不辅曲明不规闇揺木不生危松栢不生埤吾子不能谏惑使至于生疾又不自退而宠其政八年之谓多矣何以能久文子曰医及国家乎对曰丨丨丨丨其次疾人固医官也文子曰子称蛊何实生之对曰蛊之慝谷之飞实生之物莫伏于蛊莫嘉于谷谷兴蛊伏而章明者也故食谷者画选男徳以象谷明宵静女徳以伏蛊慝今君一之是不飨谷而食蛊也是不昭谷明而皿蛊也夫文虫皿为蛊吾是以云文子曰君其几何对曰若诸侯服不过三年不服不过十年过是晋之殃也是岁赵文子卒诸侯叛晋十年平公薨】投石【战国策医扁鹊见秦武王武王示之病扁鹊请除左右曰君之病在耳之前目之下除之未必已也将使耳不聪目不明君以吿扁鹊扁鹊怒而丨其丨曰君与知之者谋之而与不知者败之使此知秦国之政也则君一举而亡国矣】尝百草【史记三皇纪炎帝神农氏始丨丨丨始有医药】禁方【史记扁鹊传扁鹊者勃海郡郑人也姓秦氏名越人少时为人舍长舍客长桑君过扁鹊独竒之常谨遇之长桑君亦知扁鹊非常人也出入十余年乃呼扁鹊私坐间与语曰我有禁方年老欲传与公公毋泄扁鹊曰敬诺乃出其懐中药予扁鹊饮是以上池之水三十日当知物矣乃悉取其禁方书尽与扁鹊忽然不见殆非人也扁鹊以其言饮药三十日视见垣一方人以此治病尽见五藏症结特以诊脉为名耳注徐广曰郑当作鄚】饮上池水【见上】知物【见上】视见垣一方人【见上】尽见五藏症结【见上】特以诊脉为名【见上】当生者能使起【史记扁鹊传扁鹊过虢虢太子死扁鹊至虢宫门下问中庶子喜方者曰臣能生之中庶子曰先生得无诞之乎何以言太子可生也臣闻上古之时医有俞跗治病不以汤液醴洒镵石桥引案机毒熨一拨见病之应因五藏之输乃割皮解肌诀脉结筋搦髓脑揲荒爪幕湔浣肠胃潄涤五藏练精易形先生之方能若是则太子可生也不能若是而欲生之曾不可以吿咳婴之儿终日扁鹊仰天叹曰夫子之为方也若以管窥天以郄视文越人之为方也不待切脉望色听声冩形言病之所在闻病之阳论得其隂闻病之隂论得其阳病应见于大表不出千里决者至众不可曲止也子以吾言为不诚试入诊太子当闻其耳鸣而鼻张循其两股以至于隂当尚温也中庶子闻扁鹊言目然而不瞚舌桥然而不下乃以扁鹊言入吿虢君虢君闻之大惊出见扁鹊于中阙扁鹊曰若太子病所谓尸蹷者也夫以阳入隂中动胃繵缘中经维络别下于三焦膀胱是以阳脉下遂阴脉上争防气闭而不通阴上而阳内行下内鼓而不起上外絶而不为使上有絶阳之络下有破阴之纽破阴絶阳之色已废脉乱故形静如死状太子未死也夫以阳入阴支兰藏者生以阴入阳支兰藏者死凡此数事皆五藏蹷中之时暴作也良工取之拙者疑殆扁鹊乃使弟子子阳厉鍼砥石以取外三阳五会有间太子苏乃使子豹为五分之熨以八减之齐和煮之以更熨两胁下太子起坐更适阴阳但服汤二旬而复故故天下尽以扁鹊为能生死人扁鹊曰越人非能生死人也此自丨丨丨越人丨丨之丨耳】俞跗【见上】练精易形【见上】闻病之阳论得其阴闻病之阴论得其阳【见上】以阳入阴支兰藏者生【见上】良工取之拙者疑殆【见上】能生死人【见上】随俗为变【史记扁鹊传扁鹊名闻天下过邯郸闻贵妇人即为带下医过雒阳闻周人爱老人即为耳目痹医来入咸阳闻秦人爱小儿即为小儿医丨丨丨丨秦太医令李防自知伎不如扁鹊也使人刺杀之至今天下言脉者由扁鹊也】带下医【见上】耳目痹医【见上】小儿医【见上】黄帝扁鹊脉书【史记仓公传意家居诏召问所为治病死生验者防何人主名为谁诏问故太仓长臣意方伎所长及所能治病者有其书无有皆安受学受学几何岁尝有所验何县里人也何病医药已其病之状皆何如具悉而对臣意对曰自意少时喜医药医药方试之多不验者至高后八年得见师临菑元里公乗阳庆庆年七十余意得见事之谓意曰尽去而方书非是也庆有古先道遗传丨丨丨丨之丨丨五色诊病知人生死决嫌疑定可治及药论书甚精我家给冨心爱公欲尽以我禁方书悉敎公臣意即曰幸甚非意之所敢望也臣意即避席再拜谒受其脉书上下经五色诊竒咳术揆度隂阳外变药论石神接阴阳禁书受读解验之可一年所明岁即验之有验然尚未精也要事之三年所即尝己为人治诊病决死生有验精良今庆已死十年所臣意年尽三年三十九岁也按意仓公名】练五石【史记仓公传齐王侍医遂病自丨丨丨服之】阴石治阴阳石治阳【史记仓公传丨丨以丨丨病丨丨以丨丨病夫药石者有阴阳水火之齐故中热则为阴石柔齐治之中寒即为阳石刚齐治之】柔齐刚齐【见上】脉法【史记仓公传问臣意所诊治病病名多同而诊异或死或不死何也对曰病名多相类不可知故古圣人为之丨丨以起度量立规矩县权衡案绳墨调阴阳别人之脉各名之与天地相应参合于人故乃别百病以异之有数者能异之无数者同之然脉法不可胜验诊疾人以度异之乃可别同名命病主在所居今臣意所诊者皆有诊籍所以别之者臣意所受师方适成师死以故表籍所诊期决死生观所失所得者合脉法以故至今知之】诊籍【见上】国工【史记仓公传问臣意师庆何见于意而爱意欲悉敎意方对曰臣意不闻师庆为方善也意所以知庆者意少时好诸方事臣意试其方皆多验精良臣意闻菑川唐里公孙光善为古传方臣意即往谒之得见事之受方化阴阳及传语法臣意悉受书之臣意欲尽受他精方公孙光曰吾方尽矣不为爱公所吾身已衰无所复事之是吾年少所受妙方也悉与公毋以敎人臣意曰得见事侍公前悉得禁方幸甚意死不敢妄传人居有间公孙光闲处臣意深论方见言百世为之精也师光喜曰公必为丨丨吾有所善者皆疏同产处临菑善为方吾不若其方甚竒非世之所闻也吾年中时尝欲受其方杨中倩不肯曰若非其人也胥与公往见之当知公喜方也其人亦老矣其家给富时者未往会庆子男殷来献马因师光奏马王所意以故得与殷善光又属意于殷曰意好数公必谨遇之其人圣儒即为书以意属杨庆以故知庆臣意事庆谨以故爱意也】精方妙方【见上】圣儒【见上】顺者乃治之【史记仓公传问臣意诊病决死生能全无失乎臣意对曰意治病人必先切其脉乃治之败逆者不可治其丨丨丨丨丨心不精脉所期死生视可治时时失之臣意不能】五诊【史记仓公传问臣意曰吏民尝有事学意方及毕尽得意方不何县里人对曰临菑人宋邑邑学臣意敎以丨丨岁余济北王遣太医高期王禹学臣意敎以经脉高下及竒络结当论俞所居及气当上下出入邪逆顺以宜镵石定砭炙处岁余菑川王时遣太仓马长冯信正方臣意敎以按法逆顺论药法定五味及和齐汤法高永侯家丞杜信喜脉来学臣意敎以上下经脉五诊二岁余临菑召里唐安来学臣意敎以五诊上下经脉竒咳四时应隂阳重未成除为齐王侍医】经脉高下【见上】上下经脉【见上】守数精明【史记太史公自序扁鹊言医为方者宗丨丨丨丨后世脩序弗能易也而仓公可谓近之矣作扁鹊仓公列传第四十五】度箴石汤火【汉书蓺文志医经者原人血脉经络骨髓阴阳表里以起百病之本死生之分而用丨丨丨丨丨所施调百药齐和之所宜至齐之得犹慈石取铁防物相使拙者失理防瘉为剧防生为死】至齐之得犹慈石取铁【见上】通闭解结【汉书蓺文志经方者本草石之寒温量疾病之浅深假药味之滋因气感之宜辨五苦六辛致水火之齐防丨丨丨丨反之于平及失其宜者以热益热以寒增寒精气内伤不见于外是所独失也故谚曰有病不治常得中医】有病不治常得中医【见上】论病及国原诊知政【汉书蓺文志太古有岐伯俞拊中世有扁鹊秦和盖丨丨防丨丨丨丨防丨丨】蹈背出血【汉书苏武传武引佩刀自刺卫律惊自抱持武驰召医凿地为坎置煴火覆武其上丨其丨丨丨武气絶半日复息】竹筳导脉【汉书王莽传翟义党王孙庆捕得莾使太医尚方与巧屠共刳剥之量度五藏防丨丨丨其丨知所终始云可以治病】发精于鍼石【汉书叙传龢鹊丨丨丨丨丨注师古曰龢秦医龢也鹊扁鹊也】运手爪【后汉书赵壹传鍼石丨乎丨丨注古者以砭石为鍼凡鍼之法右手象天左手法地弹而怒之搔而下之此运手爪也】涪翁【后汉书郭玉传郭玉者广汉雒人也初有老父不知何出常渔钓于涪水因号丨丨乞食人间见有疾者时下鍼石辄应时而效乃着鍼经诊脉法传于世弟子程高寻求积年翁乃授之高亦隠迹不仕玉少师事高学方诊六微之技阴阳隠侧之术】四难【后汉书郭玉传仁爱不矜虽贫贱厮养必尽其心力而医疗贵人时或不愈帝乃令贵人羸服变处一鍼即差召玉诘问其状对曰医之为言意也腠理至微随气用巧鍼石之间毫芒即乖神存于心手之际可得解而不可言也夫贵者处尊高以临臣臣怀怖慑防承之其为疗有丨丨焉自用意而不任臣一难也将身不谨二难也骨节不彊不能使药三难也好逸恶劳四难也鍼有分寸时有破漏重以恐惧之心加以裁慎之志臣意且犹不尽何有于病哉此其所以为不愈也帝善其对】处齐不过数种鍼炙不过数处【后汉书华佗传精于方药丨丨丨丨丨丨心识分铢不假称量丨丨丨丨丨丨若疾发结于内鍼药所不能及者乃令先以酒服麻沸防旣醉无所觉因刳破腹背抽割积聚若在肠胃则断截湔洗除去疾秽旣而缝合傅防神膏四五日创愈一月之间皆平复】漆叶青防散【后汉书华佗传阿从佗求方可服食益于人者佗授防丨丨丨丨丨漆叶屑一斗青防十四两防是为率言久服去三虫利五藏轻体使人头不白阿从其言夀百余岁】韲酢吐虵【魏志华佗传佗行道见一人病咽塞嗜食而不得下家人车载欲往就医佗闻其呻吟驻车徃视语之曰向来道边有卖饼家蒜丨大丨从取三升饮之病自当去即如佗言立丨丨一枚县车边欲造佗佗尚未还小儿戏门前逆见自相谓曰似逢我公车边病是也疾者前入坐见佗北壁县此虵軰约以十数】炙处如引绳【魏志华佗传注佗别传曰有人病两脚躄不能行轝诣佗佗望见云已饱针炙服药矣不复须看脉便使解衣防背数十处相去或一寸或五寸纵邪不相当言炙此各十壮炙创愈即行后丨丨夹脊一寸上下行端直均调丨丨丨也】善别死生【吴志顾雍传初疾微时权令医赵泉视之拜其少子济为骑都尉雍闻悲曰泉丨丨丨丨吾必不起故上欲及吾目见济拜也】目疾方六物【晋书范传尝患目痛就中书侍郎张湛求方湛因嘲之曰古方宋阳里子少得其术以授鲁东门伯鲁东门伯以授左邱明遂世世相传及汉杜子夏郑康成魏高堂隆晋左太冲凡此诸贤并有丨丨得此丨云用损读书一减思虑二专内视三简外观四旦晚起五夜早眠六凡丨丨熬以神火下以气簁蕴于胸中七日然后纳诸方寸修之一时近能数其目睫逺视尺捶之余长服不已洞见墙壁之外非但明目乃亦延年】高手医【晋书谢元传诏遣丨丨丨一人令自消息】虾蟇脍【宋书张畅传弟牧尝为猘犬所伤医云宜食丨丨丨牧甚难之畅含笑先尝牧因此乃食创亦即愈】饮乳【宋书何尚之传还都因患劳疾积年丨妇人丨乃得差】以百瓶水从头自灌【齐书褚澄传东阳徐嗣妙医术有一伧父冷病积年重茵累褥牀下设炉火犹不差嗣为作治盛冬月令伧父髁身坐石上丨丨丨丨丨丨丨丨初与数十瓶寒战垂死其子弟相守垂涕嗣令满数得七八十瓶后举体出气如云蒸嗣令彻牀去被明日立能起行云此大热病也】吐鸡雏【南史褚澄传善医术建元中为吴郡太守百姓李道念以公事到郡澄见谓曰汝有重疾答曰旧有冷疾至今五年众医不差澄为诊脉谓曰汝病非冷非热当是食白鸡子过多所致令取苏一升煮服之始一服乃丨出一物如升涎裹之动开看是丨丨羽翅爪距具足能行走澄曰此未尽更服所余药又吐得如向者鸡十三头而病都差】为刍人案孔穴鍼之【南史张融传融与东海徐文伯兄弟厚文伯字徳秀濮阳太守熙曾孙也熙好黄老隐于秦望山有道士过求饮留一瓠与之曰君子孙宜以道术救世当得二千石熙开之乃扁鹊镜经一巻因精心学之遂名震海内生子秋夫弥工其术仕至射阳令尝夜有呻声甚凄惨秋夫问何须答曰姓某家在东阳患腰痛死虽为痛犹难忍请疗之秋夫曰云何厝法请丨丨丨丨丨丨丨丨秋夫如言为炙四处又鍼肩井三处设祭埋之明日见一人谢恩忽然不见当世服其通灵】下火而牀重衣以覆【南史范云传武帝九锡之出云忽中疾居二日半召医徐文伯视之文伯曰缓之一月乃复欲速即时愈政恐二年不复可救云曰朝闻夕死而况二年文伯乃丨丨丨丨焉丨丨丨丨之有顷流汗于此即起二年果卒】以石为针【南史王僧孺传侍郎金元起欲注素问访以砭石僧孺答曰古人当丨丨丨丨必不用铁説文有此砭字许慎云以石刺病也东山经高氏之山多针石郭璞云可以为砭针春秋美疢不如恶石服子慎注云石砭石也季世无复佳石故以铁代之尔】经方浩博务存精要【魏书宣武帝纪诏曰朕乗干御厯年周一纪而道谢击壤敎惭刑厝至于下民之防鳏疾苦心常愍之此而不恤岂为民父母之意也可勑太常于闲厰之处别立一舘使京畿内外疾病之徒咸令居处严勑医署分师疗治考其能否而行赏罚虽龄数有期修短分定然三疾不同或頼针石庶秦扁之言理验今日又丨丨丨丨流传处广应病投药卒难穷究更令有司集诸医工寻篇推简丨丨丨丨取三十余卷以班九服郡县备写布下乡邑使知救患之术耳】隔而脉之深得病形兼知色候【魏书徐謇传徐謇字成伯丹阳人家本东莞与兄文伯等皆善医药謇因至青州慕容白曜平东阳获之表送京师显祖欲验其所能乃置诸病人于幕中使謇丨丨丨丨丨丨丨丨丨丨丨丨遂被宠遇】抽针即愈【魏书崔彧传彧少尝诣青州逢隐逸沙门敎以素问九卷及甲乙遂善医术中山王英子畧曾病王显等不能疗彧针之丨丨丨丨】不问贵贱皆为救疗【北齐书李元忠传初元忠以母老多患乃专心医药研习积年遂善于方技性仁恕见有疾者丨丨丨丨丨丨丨丨】精习经方洞晓针药【北齐书李元忠传密性方直有行检因母患积年得名医治疗不愈乃丨丨丨丨丨丨丨丨母疾得除当世皆服其明解由是亦以医术知名按密元忠族弟】蛤精疾【北齐书徐之才传有人患脚跟肿痛诸医莫能识之才曰丨丨丨也由乗船入海垂脚水中疾者曰实曾如此之才为剖得蛤子二大如榆荚】三防悉除【周书姚僧垣传伊娄穆以疾还京请僧垣省疾乃云自腰至脐似有三缚两脚缓纵不复自持僧垣为诊脉处汤三剂穆初服一剂上防即解次服一剂中防复解又服一剂丨丨丨丨而两脚疼痹犹自挛弱更为合防一剂稍得屈申僧垣曰终待霜降此患当愈及至九月遂能起行】炙頞歕鼻【隋书麦铁杖传铁杖自以荷恩深重每怀竭命之志及辽东之役请为前锋顾谓医者吴景贤曰大丈夫性命自有所在岂能艾炷丨丨蔕丨丨治黄不差而卧死儿女手中乎】入灵府中【隋书许智藏传智藏少以医术自达仕陈为散骑侍郎及陈灭高祖以为员外散骑侍郎使诣扬州会秦孝王俊有疾上驰召之俊夜中梦其亡妃崔氏泣曰本来相迎比闻许智藏将至其人若到当必相苦为之奈何明夜俊又梦崔氏曰妾得计矣当丨丨丨丨以避之及智藏至为俊诊脉曰疾已入心即当发癎不可救也果如言俊数日而薨上竒其妙赉物百段】九针【旧唐书职官志针博士掌教针生以经脉孔穴使识浮沉涩滑之候又以丨丨为补泻之法注其针名有九应病用之也】未闻良医能治老【旧唐书贾敦颐传弟敦实永淳初以年老致仕及病笃子孙迎医视之敦实曰丨丨丨丨丨丨丨也终不服药】猪肪谷滕【旧唐书李抱真传晚节又好方士以冀长生有孙季长者为抱真錬金丹绐抱真曰服之当升仙遂署为賔僚数谓参佐曰此丹秦皇汉武皆不能得唯我遇之他年朝上清不复偶公軰矣复梦驾鹤冲天寤而刻木鹤衣道士衣以习乗之凡服丹二万丸腹坚不食将死不知人者数日矣道士牛洞元以丨丨丨丨下之殆尽病少间季长复曰垂上仙何自弃也益服三千丸顷之卒】无故不宜服药【旧唐书裴潾传穆宗复进方士时有处士张臯上疏曰高宗朝处士孙思邈者精识高道深逺摄生所着千金方三十巻行之于代其序论云凡人丨丨丨丨丨丨药气偏有所助令人脏气不平思邈此言可谓洞于事理也】意之所解口莫能宣【旧唐书许宗传或谓曰公医术若神何不著书以贻将来宗曰医者意也在人思虑又脉候幽微苦其难别丨丨丨丨丨丨丨丨且古之名手惟是别脉脉旣精别然后识病夫病之于药有正相当者唯湏单用一味直攻彼病药力旣纯病即立愈今人不能别脉莫识病源以情臆度多安药味譬之于猎未知所多发人马空地遮围或冀一人偶然逢也如此疗疾不亦疎乎假令一药偶然当病复共他味相和君臣相制气势不行所以难差谅由于此脉之深趣旣不可言虚设经方岂加于旧吾思之久矣故不能著述耳】阳用其形阴用其精【旧唐书孙思邈传天有四时五行寒暑迭代其转运也和而为雨怒而为风凝而为霜雪张而为虹蜺此天地之常数也人有四支五脏一觉一寝呼吸吐纳精气徃来流而为荣卫彰而为气色发而为音声此人之常数也丨丨丨丨丨丨丨丨天人之所同也及其失也蒸则生热否则生寒结而为瘤赘防而为痈疽奔而为喘乏竭而为燋枯诊发乎面变动乎形推此以及天地亦如之故五纬盈缩星辰错行日月薄蚀孛彗飞流此天地之危诊也寒暑不时天地之蒸否也石立土踊天地之赘瘤也山崩土防天地之痈疽也奔风暴雨天地之喘乏也川渎竭涸天地之燋枯也良医导之以药石救之以鍼剂圣人和之以至徳辅之以人事】按摩呪禁【唐书百官志太医令掌医疗之法其属有四一曰医师二曰针师三曰丨丨师四曰丨丨师】外台秘要【唐书王珪传孙焘性至孝为徐州司马母有疾弥年不废帯视絮汤剂数从高毉游遂穷其术因以所学作书号丨丨丨丨讨绎精明世寳焉】佐使相须【唐书于志宁传初志宁与司空李勣修定本草幷图合五十四篇帝曰本草尚矣今复修之何所异邪对曰昔陶景以神农经合杂家别録注铭之江南偏方不周晓药石往往纰缪四百余物今考正之又增后世所用百余物此以为异帝曰本草别録何为而二对曰班固唯记黄帝内外经不载本草至齐七録乃称之世谓神农氏尝药以拯含气而黄帝以前文字不传以识相付至桐雷乃载篇册然所载郡县多在汉时疑张仲景华佗窜记其语别録者魏晋以来吴普李当之所记其言华叶形色丨丨丨丨附经为説故景合而録之帝曰善其书遂大行】今古集验方【唐书陆贽传既放荒逺常阖户人不识其面又避谤不著书地苦瘴疠秪爲丨丨丨丨丨五十篇示郷人云】太医箴【唐书柳公绰传宪宗喜武功且数出游畋公绰奏丨丨丨以讽曰天布寒暑不私于人品类旣一高卑以均人谨好爱能保其身清静无瑖辉光以新寒暑满天地浃肌肤于外好爱在耳目诱心知于内端洁为隄奔射犹败气行无间隙不在大谓天高矣氛蒙晦之谓地厚矣横流溃之饮食资身过则生患衣服称徳侈则生慢唯过与侈心必随之气与心流疾乃伺之畋游恣乐流情荡志驰骋劳形叱咤伤气不养其外前修所忌人乗气生嗜欲以萌气离有患气完则成巧必丧真智实诱情医之上者理于未然患居虑后防处事先心静乐行体和道全克施万物以享亿年圣人在上各有攸处臣司太医敢吿诸御】气与心流疾乃伺之【见上】理于未然【见上】鍼肩【唐书甄权传以母病与弟立言究习方书遂为高医鲁州刺史厍狄嵚风痹不得挽弓权使彀矢向堋立丨其丨隅一进曰可以射矣果如言】校医术优者为翰林学生【宋史太宗纪雍熙四年九月癸亥丨丨丨人丨丨丨丨丨丨丨】十道六通【宋史仁宗纪诏试医官须引医经本草以对每试丨丨以丨丨为合格】丸艾【宋史卢怀忠传怀忠使江南还中途遇疾肩舆归京师太祖遣医丨丨以赐之】国医屈服【宋史高若讷传因母病遂兼通医书虽丨丨皆丨丨张仲景伤寒论孙思邈方书及外台秘要久不传悉考校讹谬行之世始知有是书名医多出卫州皆本高氏学焉】高氏学【见上】烧地洒药【宋史王克明传卢州守王安道风禁不语旬日他医莫知所为克明令炽炭丨丨丨丨置安道于上须臾而苏】观形色知病所在【辽史萧胡笃传曽祖敌鲁明医人有疾丨其丨丨即丨丨丨丨】马上视疾亦知标本【辽史直鲁古传吐谷浑人世善医虽丨丨丨丨丨丨丨丨】有十全功【辽史耶律敌鲁传字撤不椀其先本五院之族始置官分焉敌鲁精于医察形色即知病原虽不诊候丨丨丨丨】视疾若隔纱覩物【辽史逆臣传迭里特有膂力善驰射马踬不仆尤神于医丨人丨丨丨丨丨丨莫不悉见】六门二法【金史张从正传精于医贯穿难素之学所着有丨丨丨丨之目存于世云】开窍纳书【金史张元素传元素八歳试童子二十七试经义进士犯庙讳下第乃去学医无所知名夜梦有人用大斧长凿凿心丨丨丨丨数卷于其中自是洞彻其术】古方新病不相能【金史张元素传元素治病不用古方其説曰运气不齐古今异轨丨丨丨丨丨丨丨也自为家法云】十三科【元史选举志其随路学校每岁出降丨丨丨疑难题目具呈太医院发下诸路医学令生员依式习课医义年终置簿解纳送本司以定其优劣焉】调阴调阳【桓寛盐铁论扁鹊抚息脉而知疾所由生阳气盛则损乏而丨丨寒气盛则损乏而丨丨】上药养命中药养性下药治病【张华博物志神农经曰丨丨丨丨谓五石之錬形六芝之延年也丨丨丨丨合欢蠲忿萱草忘忧丨丨丨丨谓大黄除实当归止痛夫命之所以延性之所以和痛之所以止当其药应以痛也违其药失其应即怨天尤人设神矣】橘井【葛洪神仙传苏仙公者桂阳人也汉文帝时得道白母曰某受命当仙被召有期母曰汝去之后使我如何存活先生曰明年天下疾疫庭中井水檐边橘树可以代养井水一升橘叶一枚可疗一人来年果有疾疫远近悉求母疗之皆以水及橘叶无不愈者】杏林【葛洪神仙传董奉居山不种田日为人治病亦不取钱病重愈者使栽丨五株轻者一株如此数年计得十余万株郁然成丨乃使山中百禽羣兽游戏其下卒不生草常如芸治也】鞭百草【干寳捜神记神农以赭鞭丨丨丨尽知其平毒寒温之性臭味所主以播百谷故天下号神农也】病龙求治【干寳搜神记晋魏郡亢旸农夫祷于龙洞得雨将祭谢之孙登见曰此丨丨雨安能苏禾稼乎如弗信请嗅之水果腥秽龙时背生大疽闻登言变为一翁丨丨曰疾痊当有报不数日果大雨见大石中裂开一井其水湛然龙葢穿此井以报也】阴阳配合子母兄弟【唐六典药园师以时种莳収采诸药凡药有丨丨丨丨丨丨丨丨根叶花实草石骨肉之异及有毒无毒阴干曝干采造时月皆分别焉皆辨其所出州土每歳贮纳择其良者而进焉】以经脉孔穴使识浮沉涩滑之候【唐六典鍼博士掌敎鍼生丨丨丨丨丨丨丨丨丨丨丨丨丨又以九鍼为补防之法凡鍼疾先察五脏有余不足而补泻之】使内疾不留外邪不入【唐六典按摩博士掌敎按摩生以消息导引之法以除人八疾一曰风二曰寒三曰暑四曰湿五曰饥六曰饱七曰劳八曰逸凡人支节府藏积而疾生导而宣之丨丨丨丨丨丨丨丨丨若损伤折跌者以法正之】祓除邪魅【唐六典呪禁博士掌敎呪禁生以丨丨丨丨之为厉者】炙影【段成式酉阳杂俎近有人善丨人丨治病者】贝母试疮聚眉闭口【段成式酉阳杂俎许卑山人言江左数十年前有商人左防上有疮如人面亦无他苦商人戏滴酒口中其面亦赤以物食之凡物必食食多觉防内肉涨起疑胃中也或不食之则一臂痹焉有善医者敎其歴试诸药金石草木悉与之至贝母其疮乃聚眉闭口商人戏曰此药必治也因以小苇筒毁其口灌之数日成痂遂愈】虎须治齿【段成式酉阳杂俎虎交而月晕仙人郑思远常骑虎故人许隐齿痛求治郑曰唯得虎须及热挿齿间即愈郑为抜数茎与之因知丨丨丨丨也】黄帝针八邪【祖士衡西斋话记龙图待制李行简言陇州道士曾若虚者善医尤得针砭之妙术里有寡妇再适人遘疾且卒经日而心间尚暖家人因奔诣若虚哀祈一往庶几可救若虚旣至熟视之且止其家哭泣引针针之即时而苏良久乃能语曰始者若梦遇故夫相随出郭外远歴郊野桥梁复入丛林草莾展转不相舍俄而故夫为一物刺中其足不能履歩由是独行忽若梦觉耳郡人竟诣若虚询之若虚曰向之所针乃丨丨丨丨丨穴也】一壮【沈括梦溪笔谈医用艾一灼谓之丨丨者以壮人为法其言若干壮壮人当依此数老幼羸弱量力减之】一君二臣三佐五使【沈括梦溪笔谈旧説有药用丨丨丨丨丨丨丨丨之説其意以谓药虽众主病者专在一物其他则节级相为用大畧相统制如此为宜不必尽然也所谓君者主此一方者固无定物也药性论乃以众药之和厚者定以为君其次为臣为佐有毒者多为使此谬説也设若欲攻坚积如巴豆軰岂得不为君哉】处方用意几似古人【张耒续明道杂志蕲水县有高医厐安时者治疾无不愈其丨丨丨丨丨丨丨丨自言心解初不从人授也】三斗火一盘冰【方匀泊宅编蜀人石藏用以医术游都城其名甚着余杭人陈承亦以医显然石好用暖药陈好用凉药古之良医必量人虚实察病之阴阳而后投之汤剂或补或泻各随其症二子乃执偏见一槩于冷暖而皆有称于一时何也俗语云藏用担头丨丨丨陈承箧里丨丨丨】得术于高参政得脉于郝氏老【邵伯温闻见前录康节先公曰昔居卫之共城有赵及谏议者自三司副使以疾乞知卫州多名医故也有申受者善医自言丨丨丨丨若讷丨丨丨丨丨丨丨丨其説谓高参政医学甚高旣贵诊脉少故不及郝老非郝老不可治赵如其言郝至诊其脉曰有沉积当下赵服其药暴下不止已垂殆郝老乃坐赵于大盆中用椀覆其头项以汤沃之遂苏赵呼申受罪之曰君谬举郝老者申受曰某之术不及郝老远甚公病当下但气虚药剂苦大不能禁然宿疾良已可贺自此疾平复】品量增减【邵伯温闻见前录郝老本河朔人旣死张峋子坚志其墓载其平生所治甚异郝老平时不合药末诸药遇病丨丨丨丨之服者无不验外从其学者皆名医云】能解人而视经络【邵博闻见后录无为军医张济善用针得诀于异人云丨丨丨丨丨其丨丨则无不精因岁饥疫人相食凡视一百七十人以行针无不立验】木王则金絶【马令南唐书方术传吴廷绍为太医令不甚知名烈祖喉中痒涩进药无验廷绍进楮实汤服之顿愈宰相冯延已尝病脑痛医工旁午累日不痊及廷绍至先诘其家人曰相公酷嗜何物对曰每食山鸡鹧鸪廷绍进姜豆汤一服立差羣医黙志其方他日以楮实治喉痒以姜豆治脑痛皆无効或问其故廷绍曰烈祖尝服饵金石吾故以木之阳实胜之丨丨丨丨丨矣冯公嗜山鸡鹧鸪二鸟皆食乌头半夏姜豆乃解其毒耳羣医大服】脑后下鍼【薛用弱集异记狄梁公性闲医药尤妙鍼术显庆中应制入闗路由华州阛阓之北聚观如堵公引辔遥望有巨牌大字云能疗此儿酬绢千匹即就观之有富室儿年可十四五卧牌下鼻端生赘大如拳石根蒂缀鼻才如食筋或触之酸痛刻骨公因令扶起即于丨丨丨丨寸许仍询病者曰鍼气已达病处乎病人颔之公遽抽鍼而疣赘应手而落曾无病痛】列灶煮药【赵徳麟侯鲭録王彦伯医名旣着丨三四丨丨丨于庭老幼塞门而来请彦伯指曰热者饮此寒者饮此风者气者各饮此皆饮而去効者各负钱而酬不来者亦不责之其普眼长者之流与】医之六经【叶梦得避暑録话古之名医扁鹊和缓之术世不得知自张仲景华佗胡洽深师徐彦伯有名一世者其才术皆丨丨丨丨其传有至于今皆后之好事者纂集之力也孙真人为千金方两部説者谓凡修道养生者必以阴功协济而后可得成仙思邈为千金前方时已百余岁固已妙尽古今方书之要独伤寒未之尽似未尽通仲景之言故不敢深论后三十年作千金翼论伤寒者居半葢始得之其用志精审不茍如此今通天下言医者皆以二书为司命也思邈之为神仙固无可疑】协济成仙【见上】妙尽古今方书之要【见上】二书为司命【见上】地浆【叶梦得避暑録话四明温台间山谷多产菌然种类不一食之间有中毒往往有杀人者葢蛇虺毒气所薰蒸也有僧敎掘地以冷水搅之令浊少顷取饮皆得全活此方自见本草陶隐居注谓之丨丨】八言胜服药【叶梦得避暑録话素问劳佚有常饮食有节丨丨似丨丨丨也】食挂【鲁应龙闲窻栝异志朱师古眉州人年三十时得疾不能食闻荤腥即呕用火铛旋煑汤沃淡饭数数食之医莫能治史载之曰俗不读医经而妄欲疗人可叹也君之疾正在素问经中名丨丨凡人肺六叶舒张如葢下覆于脾子母气和则进食一或有戻则肺不能舒脾为之蔽故不嗜食素问曰肺叶隽热挂遂授一方买药服之三日闻人食肉甚香取而啖之遂愈】五脏虫上行肺虫下行【姚寛西溪丛语许微叔精于医云丨丨丨皆丨丨惟有丨丨丨丨最难治当用獭爪为末调药于初四初六日治之此二日肺虫上行也】衙推【陆游老学庵笔记陈亚诗云陈亚今年新及第满城人贺李衙推李乃亚之舅为医者也北方人市医皆称衙推不知何谓】金杵臼严防御家【顾文荐船窻夜话孝宗尝患痢众医不效徳夀忧之过宫偶见小药局遣中使询之曰汝能治痢否曰专对科遂宣之至请问得病之由语以食湖蠏多故致此疾遂令胗脉医曰此冷痢也其法用新米藕节细研以热酒调服如其法杵细酒调数服而愈徳夀乃大喜就以金杵臼赐之乃命以官至今呼为丨丨丨丨丨丨丨可谓不世之遇】三防【周密齐东野语近世江西有善医号严丨丨者以三指防间知六脉之受病世以为竒以此得名】宫垒枕牀【周密齐东野语余按千金翼有刺百邪所病十三穴一曰丨丨二曰信三曰丨丨四曰心五曰路六曰丨丨七曰丨丨八曰市九曰病十曰堂十一曰藏十二曰臣十三曰封】市【见上】臣【见上】封【见上】隔垣知病【贾似道悦生随钞温陵医僧圆通大智禅师文宥善脉晚年不按脉望而知之又临终五七年隔垣而知之凡病人骨肉往问视之而知病者之候】剪舌【陶宗仪辍耕录今上之长公主之驸马刚哈剌咱庆王因坠马得一竒疾两眼黑睛俱无而舌出至胷诸医罔知所措广惠司卿聂只儿乃也里可温人也尝识此证遂丨去之顷间复生一丨亦剪之又于真舌两侧各去一指许却涂以药而愈时元统癸酉也广惠司者回回之为医者隶焉】割额取蠏【陶宗仪辍耕录任子昭云向寓都下时邻家儿患头疼不可忍有回回医官用刀丨开丨上丨一小丨坚硬如石尚能活动顷焉方死疼亦遄止当求得蠏至今藏之夏雪簔云尝于平江阊门见过客马腹膨胀倒地店中偶有老回回见之于左腿内割取小块出不知何物也其马随即骑而去信西域多竒术哉】天炙【潜居录八月朔以盌盛取树叶露研辰砂以牙筯染防身上百病俱消谓之丨丨】
