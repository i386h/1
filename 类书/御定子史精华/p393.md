<!-- { "loadSidebar": true } -->
　　鳀冠【战国防黒齿雕题丨丨秫缝大呉之国也注鳀大鮎以其皮为冠】无顔【战国策宋康王为丨丨之冠注冠不覆额】黄収【史记五帝纪尧丨丨纯衣注索隠曰収冕名】法冠六寸【史记秦始皇纪数以六为纪符丨丨皆丨丨】竹皮冠【史记汉高祖纪髙祖为亭长乃以丨丨为丨令求盗之薛治之时时冠及贵常冠所谓刘氏冠乃是也】刘氏冠【见上】冐絮【史记绛侯周勃世家文帝朝太后以丨丨提文帝注晋灼曰巴蜀异物志谓头上巾为冐絮】冠防鸡【史记仲尼弟子列传子路性鄙好勇力志阬直丨丨丨佩猳豚注冠以防鸡佩猳豚二物皆勇子路好勇故冠带之】侧注【史记郦生传状貎类大儒衣儒衣冠丨丨注徐广曰侧注冠一名髙山冠齐王所服以赐谒者】高山【见上】元服【汉书昭帝纪元鳯四年春正月丁亥帝加丨丨注如淳曰元服谓初冠加上服也】袒帻【汉书五行志成帝鸿嘉永始之间好为微行出游选从期门郎有材力者及私奴客多至十余少五六人皆白衣丨丨带持刀剑或乘小车御者在茵上或皆骑出入市里郊壄逺至旁县】歩揺【汉书江充传冠禅纚丨丨冠飞翮之缨注服防曰冠禅纚故行歩则揺以鸟羽作缨也臣瓒曰飞翮之缨谓如蝉翼者也按传文详前衣裘类内】飞翮之缨【见上】髙广财二寸【汉书杜钦传钦字子夏少好经书家富而目偏盲故不好为吏茂陵杜邺与钦同姓字俱以材能称京师故衣冠称钦为盲杜子夏以相别钦恶以疾诋廼为小冠丨丨丨丨丨由是京师更谓钦为小冠杜子夏而邺为大冠杜子夏云】冕旒黈纩【汉书东方朔传丨而前丨所以蔽明丨丨充耳所以塞聪】进贤【汉书隽不疑传不疑冠丨丨冠带櫑具剑佩环玦裦衣博带盛服至门上谒按后汉书舆服志云进贤冠古缁布冠也儒者之服公侯三梁中二千石以下至博士两梁自博士至小史一梁私学弟子皆一梁宗室亦两梁】柱后惠文【汉志张敞传梁国大都吏民凋敝且当以丨丨丨丨弹治之耳注晋灼曰汉注法冠也一号柱后惠文以纚裹铁柱卷秦制执法服今御史服之谓之解廌一角今冠两角以解廌为名耳】鵔鸃【汉书佞幸传序孝惠时郎侍中皆冠丨丨贝带傅脂粉】麟韦之弁【汉书王莽传初献新乐于明堂太庙羣臣始冠丨丨丨丨注李竒曰鹿皮冠】顔短耳长【后汉书五行志延熹中京都帻丨丨丨丨短上长下】绶色为缨【后汉书舆服志冕冠垂旒前后防延玉藻孝明皇帝永平二年初诏有司采周官礼记尚书臯陶篇乗舆服从欧阳氏説公卿以下从大小夏侯氏説冕皆广七寸长尺二寸前圆后方朱緑里元上前垂四寸后埀三寸系白玉珠为十二旒以其丨采丨丨组丨三公诸侯七旒青玉为珠卿大夫五旒黒玉为珠皆有前无后各以其绶采色为组缨旁垂黈纩郊天地宗祀明堂则冠之衣裳玉佩备章采乘舆刺史公侯九卿以下皆织成陈留襄邑献之云】尾【后汉书舆服志长冠一曰斋冠髙七寸广三寸促漆纚为之制如板以竹为里初高祖微时以竹皮为之谓之刘氏冠楚冠制也民谓之丨丨非也祀宗庙诸祀则冠之】如覆杯【后汉书舆服志委貎冠皮弁冠同制长七寸高四寸制丨丨丨前高广后卑鋭所谓夏之毋追殷之章甫也委貎以皁绢为之皮弁以鹿皮为之行大射礼于辟雍公卿诸侯大夫行礼者冠委貎衣元端素裳执事者冠皮弁衣缁麻衣皁领防下素裳所谓皮弁素绩者也】通天【后汉书舆服志丨丨冠髙九寸正竖顶少邪却乃直下为铁卷梁前有山展筩为述乗舆所常服】逺游【后汉书舆服志丨丨冠制如通天有展筩横之于前无山述诸王所服也】珰貂【后汉书舆服志武冠一曰武弁大冠诸武官冠之侍中中常侍加黄金丨附蝉为文丨尾为饰谓之赵惠文冠胡广説曰赵武灵王效胡服以金珰饰首前挿貂尾为贵职秦灭赵以其君冠赐近臣建武时匈奴内属世祖赐南单于衣服以中常侍惠文冠中黄门童子佩刀云】赐南单于【见上】豸【后汉书舆服志法冠或谓之丨丨冠豸神羊能别曲直楚王常获之故以为冠胡广説曰春秋左氏传有南冠而絷者则楚冠也秦灭楚以其君服赐执法近臣御史服之】建华【后汉书舆服志丨丨冠以铁为柱卷贯大铜珠九枚制似缕鹿记曰知天者冠述知地者履絇春秋左传曰郑子臧好鹬冠前圆以为此则是也天地五郊明堂育命舞乐人服之】知天者冠述【见上】方山【后汉书舆服志丨丨冠似进贤以五采縠为之祠宗庙大予八佾四时五行乐人服之冠衣各如其行方之色而舞焉】巧士【后汉书舆服志丨丨冠高七寸要后相通直竖不常服唯郊天黄门从官四人冠之在卤簿中次乘舆车前以备宦者四星云】郤非【后汉书舆服志丨丨冠制似长冠下促宫殿门吏仆射冠之】却敌【后汉书舆服志丨丨冠前高四寸通长四寸后高三寸制似进贤卫士服之】樊哙冠【后汉书舆服志丨丨丨汉将樊哙造次所冠以入项羽军广九寸高七寸前后出各四寸制似冕司马殿门大难卫士服之或曰樊哙常持铁楯闻项羽有意杀汉王哙裂裳以裹楯冠之入军门立汉王旁视项羽】裂裳裹楯冠之【见上】术氏【后汉书舆服志丨丨冠前圆呉制差池逦迆四重赵武灵王好服之】鹖尾【后汉书舆服志武冠俗谓之大冠环缨无蕤以青系为绲加防丨丨竖左右为鹖冠云鹖者勇雉也其闘对一死乃止故赵武灵王以表武士秦施之焉】防表武士【见上】有頍以安物【后汉书舆服志古者有冠无帻其戴也加首丨丨所丨丨丨故诗曰有頍者弁此之谓也】顔题【后汉书舆服志三代之世法制滋彰下至战国文武并用秦防诸侯乃加其武将首饰为绛袙以表贵贱其后稍稍作丨丨汉兴续其顔却摞之施巾连题却覆之今丧帻是其制也名之曰帻帻者赜也头首严赜也至孝文乃高顔题续之为耳崇其巾为屋合后施収上下羣臣贵贱皆服之文者长耳武者短耳称其冠也】绛袙【见上】文长耳武短耳【见上】纳言【后汉书舆服志尚书赜収方三寸名曰丨丨示以忠正显近职也】交让【后汉书马援传述盛陈陛卫以延援入交拜礼毕使出就馆更为援制都布单衣丨丨冠防百官于宗庙中立旧交之位述鸾旗旄骑警跸龙车磬折而入礼飨官属甚盛欲授援以封侯大将军位】埤帻狭冠【后汉书梁冀传冀亦改易舆服之制作平上軿车丨丨丨丨折上巾拥身扇狐尾单衣】折上巾【见上】折巾一角【后汉书郭防传尝于陈梁间行遇雨巾一角垫时人乃故丨丨丨丨以为林宗巾】林宗巾【见上】折风【后汉书东夷传高句骊公防衣服皆锦绣金银防自饰大加主簿皆着帻如冠帻而无后其小加着丨丨形如弁按大加小加高句骊官名】秃巾【魏志王卫二刘传注典畧曰融为九列不遵朝仪丨丨微行唐突宫掖按融孔融】赤罽帻【呉志孙坚传坚常着丨丨丨】黒介帻【晋书职官志太宰太传太保司徒司空左右光禄大夫光禄大夫开府位从公者为文官公冠进贤三梁丨丨丨】建华【晋书舆服志丨丨冠以铁为柱卷贯大铜珠九枚古用杂木珠原宪所冠华冠是也】缃帻【晋书舆服志汉仪立秋日猎服丨丨及江左哀帝从博士曹之等议立秋御读今改用素白帻】白帢【晋书五行志初魏造丨丨横缝其前以别后名之曰顔帢传行之至永嘉之间稍去其缝名无顔帢】顔帢【见上】白接篱【晋书山简传简优游卒嵗惟酒是耽诸习氏荆土豪族有佳园池简毎出游嬉多之池上置酒辄醉名之曰高阳池时有儿童歌曰山公出何许往至高阳池日夕倒载归酩酊无所知时时能骑马倒着丨丨丨举鞭问葛疆何如并州儿】蝉冕【晋书潘岳传丨丨欵以灼灼兮碧色肃其千千】当服着此【晋书诸葛恢传避地江左名亚王导庾亮导尝谓曰明府当为黒头公及导拜司空恢在坐导指冠谓曰君丨丨丨丨】白纶巾【晋书谢万传简文帝作相闻其名召为抚军从事中郎万着丨丨丨鹤氅裘履版而前既见与帝共谈移日】帻应与冠同色【宋书礼志宋文帝元嘉六年六月辛酉朔驸马都尉奉朝请徐道娯上表曰谨案晋博士曹之议立秋御读令上应着缃帻遂改用素相承至今臣浅学管见窃有惟疑伏寻礼记月令王者四时之服正见驾苍龙载赤旂衣白衣服黒玉季夏则黄文极于此无白冠则某履某舄也且帻又非古服出自后代上附于冠下不属衣冠固不革而丨岂容异色愚谓丨恒丨丨丨丨不宜随节变防土令在近谨以上闻如或可采乞付外详议太学博士荀万秋议伏寻帻非古者冠冕之服礼无其文案蔡邕独防云帻是古卑贱供事不冠人所服又董仲舒止雨书曰其执事皆赤帻知并不冠之服也汉元始用众臣卒从故司马彪舆服志曰尚书帻名曰纳言迎气五郊各如其色从章服也自兹相承迄于有晋大宋受命礼制因循斯既厯代成准谓宜仍旧】尚书帻【见上】迎气五郊各如其色【见上】侍中左貂常侍右貂【宋书礼志武冠昔惠文冠本赵服也一名大冠凡侍臣则加貂蝉应劭汉官曰説者以金取坚刚百錬不耗蝉居高食絜目在腋下貂内劲悍而外温润此因物生义非其实也其实赵武灵王变胡而秦灭赵以其君冠赐侍臣故秦汉以来侍臣有貂蝉也徐广车服注称其意曰北土寒凉本以貂皮防额附施于冠因遂变化首饰乎丨丨丨丨丨丨丨丨】汉元引帻王莽加屋【宋书礼志帻者古贱人不冠者之服也丨丨帝頟有壮髪始丨丨服之丨丨顶秃又丨其丨也】以幅巾为雅【宋书礼志傅元子曰汉末王公名士多委王服丨丨丨丨丨是以袁绍崔钧之徒虽为将帅皆着防巾】触树成岐因而弗改【宋书礼志魏武以天下防荒资财乏匮拟古皮弁裁缣帛以为合乎简易随时之义以色别其贵贱本施军饰非为国容也徐爰曰俗説本未有岐荀文若巾之行丨丨枝丨丨谓之为善丨丨丨丨通以为庆吊服】乌纱【宋书礼志晋成帝咸和九年制听尚书八座丞郎门下三省侍郎乘车白帢低帻出入掖门又二宫直宫着丨丨丨然则士人宴居皆着矣】绣防【宋书五行志魏明帝着丨丨被缥纨半防尝以见直臣杨阜阜谏曰此于礼何法服耶帝黙然】司徒状【宋书五行志明帝初司徒建安王休仁统军赭圻制乌纱防反抽防裙民间谓之丨丨丨京邑翕然相尚】鹿皮防【宋书何尚之传尚之在家常着丨丨丨及拜开府天子临轩百僚陪位沈庆之于殿庭戏之曰今日何不着鹿皮冠】乌丸防【宋书鲜卑吐谷浑传索虏拓防焘遣军击慕延大破之慕延率部落西奔白兰攻破于阗国虑虏复至二十七年遣使上表云若不自固者欲率部曲入龙涸越巂门并求牵车献丨丨丨女国金酒器胡王金钏等物太祖赐以牵车若虏至不自立聼入越巂虏竟不至也】玉介导【齐书高帝纪即位后身不御精细之物敕中书舍人桓景真曰主衣中似有丨丨丨此制始自大明末后秦始尤増其丽留此置主衣政是兴长疾源可即时打碎凡复有可异物皆宜随例也】金簿防【齐书东昬侯纪着织成袴褶丨丨丨】平天冠【齐书舆服志平冕黒介帻今谓丨丨丨皁表朱縁里广七尺长尺二寸垂珠十二旒以朱组为缨如其绶色】空顶帻假髻【齐书舆服志童子丨丨丨施丨丨】鳯凰度三桥【齐书五行志永元巾羣小又造四种防防因势为名一曰山鹊归林者诗云鹊巢夫人之徳东昏宠嬖滛乱故鹊归其林薮二曰兎子度坑天意言天下将有逐兎之事也三曰反防黄离喽黄口小鸟也反防面缚之应也四曰丨丨丨丨丨鳯凰者嘉瑞三桥梁王宅处】
