<!-- { "loadSidebar": true } -->

　　御定子史精华卷一百五十七
　　钦定四库全书
　　御定子史精华卷一百五十八
　　器物部四
　　坐卧具
　　籧防【扬子簟宋魏之间谓之笙或谓之丨丨自关而西谓之簟或谓之防其麄者谓之籧篨自关而东或谓之篕掞】篕掞【见上】象牀【战国策孟尝君出行国至楚献丨丨】武帐【史记汲黯传上尝坐丨丨中黯前奏事上不冠望见黯避帐中使人可其奏其见敬礼如此注应劭曰武帐织成为武士象也孟康曰今御武帐置兵兰五兵于帐中韦昭曰以武名之示威】甲乙帐【汉书东方朔传推丨丨之丨燔之于四通之衢】张坐卧【汉书王莽传太官赍糒干肉内者行丨丨丨注师古曰张坐卧谓帷帐茵席也】绣被【后汉书李忠传从攻下属县至苦陉世祖会诸将问所得财物唯忠独无所掠世祖曰我欲特赐李忠诸卿得无望乎即以所乗大骊马及丨丨衣物赐之】毾防【后汉书西域传天竺国土出象犀瑇瑁金银铜铁铅锡西与大秦通有大秦珍物又有细布好丨丨诸香石宻胡椒姜黑盐注埤苍曰毛席也释名曰施之承大牀前小榻上登以上牀也】六尺牀荐席褥【晋书贺循传帝以循清贫下令曰循冰清玉防行为俗表位处上卿而居身服物盖周形而已屋室财庇风雨孤近造其庐以为慨然其赐丨丨丨丨丨丨并钱二十万以表至徳畅孤意焉】虎魄枕【宋书武帝纪宁州尝献丨丨丨光色甚丽时将北征以虎魄治金创上大悦命捣碎分付诸将】细葛斗帐【宋书庾炳之传刘道锡云是炳之所举就道锡索嫁女具及祠】
