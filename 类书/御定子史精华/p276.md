<!-- { "loadSidebar": true } -->

　　御定子史精华卷一百二
<子部,类书类,御定子史精华>
　　钦定四库全书
　　御定子史精华卷一百三
　　人事部七
　　游览
　　发地气【管子君子修游驰以丨丨丨】灭葭而席【晏子景公猎休坐地而食晏子后至左右丨丨丨丨】所玩无故【列子初子列子好游壶邱子曰御寇好游游何所好列子曰游之乐丨丨丨丨人之游也观其所见我之游也观其所变游乎游乎未有能辨其游者壶邱子曰御寇之游固与人同欤而曰固与人异欤凡所见亦恒见其变玩彼物之无故不知我亦无故务外游不知务内观外游者求备于物内观者取足于身取足于身游之至也求备于物游之不至也于是列子终身不出自以为不知游壶邱子曰游其至乎至游者不知所适至观者不知所眡物物皆游矣物物皆观矣是我之所谓游是我之所谓观也故曰游其至矣乎游其至矣乎】物物皆游【见上】濠上【庄子庄子与惠子游于濠梁之上庄子曰鯈鱼出游从容是鱼乐也惠子曰子非鱼安知鱼之乐荘子曰子非我安知我不知鱼之乐惠子曰我非子固不知子矣子固非鱼也子之不知鱼之乐全矣庄子曰请循其本子曰女安知鱼乐云者既已知吾知之而问我我知之丨丨也】游雕陵【庄子庄周丨乎丨丨之樊覩一异鹊自南方来者翼广七尺目大运寸感周之颡而集于栗林庄子曰此何鸟哉翼殷不逝目大不覩褰裳躩歩执弹而畱之覩一蝉方得美防而忘其身螳螂执翳而搏之见得而忘其形异鹊从而利之见利而忘其眞庄周怵然曰噫物固相累二类相召也捐弹而】
