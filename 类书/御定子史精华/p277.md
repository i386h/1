<!-- { "loadSidebar": true } -->
　　【反走虞人逐而谇之庄周反入三月不庭蔺且从而问之夫子何为顷间甚不庭乎庄周曰吾守形而忘身观于浊水而迷于清渊且吾闻诸夫子曰入其俗从其俗今吾游于雕陵而忘吾身异鹊感吾颡游于栗林而忘眞栗林虞人以吾为戮吾所以不庭也】忘身【见上】山林臯壤【庄子丨丨与丨丨与使我欣欣然而乐与】忘百忧遗朝饥【抱朴子登峻则望逺以丨丨丨临深则俯览以丨丨丨】探禹穴【史记大史公自序年二十而南游江淮上会稽丨丨丨闚九疑浮于沅湘北渉汶泗讲业齐鲁之都观孔子之遗风乡射邹峄戹困鄱薛彭城过梁楚以归】尤乐杜鄠之间【汉书宣帝记数上下诸陵周徧三辅常困于莲勺卤中丨丨丨丨丨丨率常在下杜】毎风景必造岘山【晋书羊祜传祜乐山水丨丨丨丨丨丨丨置酒言怀终日不倦】髙阳倒载【晋书山简传简优游卒歳惟酒是耽诸习氏荆土豪族有佳园池简每出游嬉多之池上置酒辄醉名之曰髙阳池时有儿童歌曰山公出何许往至丨丨池日夕丨丨归酩酊无所知时时能骑马倒着白接篱举鞭问葛彊何如并州儿】登临山水竟日忘归【晋书阮籍传或闭户视书累月不出或丨丨丨丨丨丨丨丨】乐其风土【晋书阮籍传籍常从容言于帝曰籍平生曾游东平丨丨丨丨帝大悦即拜东平相籍乘驴到郡坏府舍屏鄣使内外相望法令清简旬日而还】常自得于林阜之间【晋书阮修传性简任不修人事絶不喜见俗人遇便舍去意有所思率尔褰裳不避晨夕至或无言但欣然相对常歩行以百钱挂杖头至酒店便独酣畅虽当世富贵而不肻顾家无儋石之储晏如也与兄弟同志丨丨丨丨丨丨丨丨】百钱挂杖头【见上】会其得意忽焉忘反【晋书嵇康传康常采药游山泽丨丨丨丨丨丨丨丨】名山胜川靡不穷究【晋书孙统传性好山水乃求为鄞令转在呉宁居职不留心碎务纵意游肆丨丨丨丨丨丨丨丨】毎游赏必以妓女从【晋书谢安传安虽放情邱壑然丨丨丨丨丨丨丨丨】兰亭修褉【晋书王羲之传尝与同志宴集于防稽山隂之兰亭羲之自为之序以申其志曰永和九年歳在癸丑暮春之初防扵会稽山隂之丨丨丨丨事也】我卒当以乐死【晋书王羲之传羲之既去官与东土人士尽山水之游弋钓为娯又与道士许迈共修服食采药石不逺千里徧游东中诸郡穷诸名山泛沧海叹曰丨丨丨丨丨丨】竹下讽啸【晋书王徽之传时呉中一士大夫家有好竹欲观之便出坐舆造丨丨丨丨良久主人洒扫请坐徽之不顾将出主人乃闭门徽之便以此赏之尽欢而去】无车公不乐【晋书车传善于赏会当时毎有盛坐而不在皆云丨丨丨丨丨谢安游集之日辄开筵待之】窈窕寻壑崎岖经邱【晋书陶潜传既丨丨以丨丨亦丨丨而丨丨】随御者所之【宋书郑鲜之传性好游行命驾或不知所适丨丨丨丨丨】相赏有松石间意【宋书萧思话传尝从太祖登钟山北岭中道有磐石清泉上使于石上弹琴因赐以银钟酒谓曰丨丨丨丨丨丨丨】卧游【宋书宗炳传好山水爱逺游西陟荆巫南登衡岳因而结宇衡山欲怀尚平之志有疾还江陵叹曰老疾俱至名山恐难徧覩唯当澄懐观道丨以丨之】人外之游【宋书孔淳之传与征士戴颙王之及王敬等共为丨丨丨丨】歩屧白杨郊野【齐书高帝纪粲位任虽重无经世之畧踈放好酒丨丨丨丨丨丨间道遇一士大夫便呼与酣饮按粲袁粲】携手春林负杖秋涧【齐书刘善明传少与崔祖思友善祖思出为青冀二州善明遗书曰昔时之游于今邈矣或丨丨丨丨或丨丨丨丨逐清风于林杪追素月于园垂如何故人徂落殆尽足下方拥旄北服吾剖竹南甸相去千里间以江山人生如寄来防何时】逐清风于林杪追素月于园垂【见上】谈讨芝桂借访荔萝【齐书禇伯玉传禇先生从白云游旧矣古之逸民或留虑儿女或使华隂成市而此子索然唯朋松石介于孤峯絶岭者积数十载近故要其来此冀慰日夜比丨丨丨丨丨丨丨丨若已窥烟液临沧洲矣】窥烟液临沧洲【见上】欣玩水石【齐书明僧绍传僧绍弟庆符为青州僧绍乏粮食随庆符之欝洲住弇榆山栖云精舍丨丨丨丨竟不一入州城】畅余隂于山泽托暮情于鱼鸟【齐书刘虬传竟陵王子良致书通意虬荅曰虬四节卧病三时营灌丨丨丨丨丨丨丨丨丨丨丨丨寜非唐虞重防周邵宏施】睇赭岑瞻鹊岸【梁书张缵传近丨丨丨遥丨丨丨岛屿苍茫风云萧散】适性游履【梁书萧几传末年专尚释教为新安太守郡多山水特其所好丨丨丨丨遂为之记】漾桂棹于清池席落英于曾岨【梁书谢几卿传下官自奉违南浦卷迹东郊望日临风瞻言伫立仰寻惠渥陪奉游宴丨丨丨丨丨丨丨丨丨丨丨丨兰香兼御羽觞竞集侧听余论沐浴元流涛波之辩悬河不足譬春藻之辞丽文无以匹莫不相顾动容服心胜口不觉春日爲遥更谓修夜为促】不觉春日为遥更谓修夜为促【见上】不簪不带恣心所适【梁书何防传防虽不入城府而遨游人世丨丨丨丨或驾柴车蹑草履丨丨丨丨致醉而归】泛长江而置酒【陈书孙玚传出镇郢州乃合十余船为大舫于中立亭池植荷芰毎良辰美景賔僚竝集丨丨丨丨丨丨亦一时之胜赏焉】有济胜之具【南史刘歊传性重兴乐尤爱山水登危履崄必尽幽遐人莫能及皆叹其丨丨丨丨丨】桃花渌水之间秋月春风之下【南史循吏传序十许年中百姓无犬吠之惊都邑之盛士女昌逸歌声舞节袨服华妆丨丨丨丨丨丨丨丨丨丨丨丨无往非适】素玩丽瞩【南史隠逸传论松山桂渚非止丨丨碧涧清潭翻成丨丨】无髙不升无小不入【魏书任城王澄传车驾还洛引见王公侍臣于清徽堂髙祖曰此堂成来未与王公行宴乐之礼后东阁庑堂粗复始就故今与诸贤欲丨丨而丨丨丨丨而丨丨】挟弹携壶遨游里闬【北齐书李元忠传元忠虽居要任初不以物务干懐唯以声酒自娯大率常醉家事大小了不闗心园亭之内罗种果药亲朋寻诣必留连宴赏毎丨丨丨丨丨丨丨丨遇会饮酌萧然自得】踏青【旧唐书代宗纪上元二年二月壬午幸昆明池丨丨】文会之盛当时莫比【旧唐书杨师道传师道退朝后必引当时英俊宴集园池而丨丨丨丨丨丨丨丨雅善篇什又工草酣赏之际援笔直书有如宿搆太宗毎见师道所制必吟讽嗟赏之】乐游原【唐书太平公主传始主作观池丨丨丨以为盛集既败赐宁申岐薛四王都人歳祓褉其地】乘小驷游僧寺名园【宋史符彦卿传居洛阳七八年毎春月丨丨丨从家僮一二丨丨丨丨丨优游自适】老稚争为挽舟【金史许古传古性嗜酒老而未衰毎乘舟出村落间留饮或十数日不归及泝流而上丨丨丨丨丨丨数十里不絶其为时人爱慕如此】晚造仙府【金史王若虚传金亡微服北归鎭阳与浑源刘郁东游泰山至黄岘峯憇萃美亭顾谓同游曰汨没尘土中一生不意丨年乃丨丨丨诚得终老此山志愿毕矣】山水佳处鸣琴赋诗【元史阿荣传日与韦布之士游所至丨丨丨丨丨丨丨丨日夕忘返】龙山三老【元史张德辉传与元裕李冶游封龙山时入号为丨丨丨丨云】万里一息【王嘉拾遗记帝使风后负书常伯荷剑旦游洹流夕归隂浦行丨丨而丨丨】书史十人记行【王嘉拾遗记穆王廵行天下驭黄金碧玉之车傍气乘风起朝阳之岳自明及晦穷防县之表有丨丨丨丨丨其所丨之地又副以瑶华之轮十乘随王之后以载其书也】瑶华载书【见上】凌云意【刘义庆世説荀中郎在京日登北固望海云虽未覩三山便自使人有丨丨丨】应接不暇【刘义庆世説王子敬云从山隂道上行山川自相映发使人丨丨丨丨】人情开涤【刘义庆世説王司州至呉兴印渚中看叹曰非唯使丨丨丨丨亦觉日月清朗】升眺清逺势尽川陆【郦道元水经注城西北隅有小城周三里北面列观临河苕苕孤上景明中言之寿春路直兹邑丨丨丨丨丨丨丨丨羇途游至有伤深情】援萝腾崟寻葛降深【郦道元水经注洓水又西南属于陂陂分为二城南面两陂左右泽渚东陂世谓之晋兴泽东西二十五里南北八里南对盐道山其西则石壁千寻东则磻溪万仞方岭云回奇峯霞举孤标秀出罩络羣山之表翠栢防峯清泉灌顶郭景纯云世所谓鸯浆也发于上而潜于下矣厥顶方平有良药神农本草曰地有固活女疎铜芸紫菀之族也是以缁服思元之士鹿裘念一之夫代往游焉路出北巘势多县絶来去者咸丨丨丨丨丨丨丨丨于东则连木乃陟百梯方降岩侧縻鎻之迹仍今存焉故亦曰百梯山也】寻梁契集【郦道元水经注昔智伯之过晋以水灌晋阳其川上源后人踵其遗迹蓄以为沼沼西际山枕水有唐叔虞祠水侧有凉堂结飞梁于水上左右杂树交防希见曦景至有淫朋密友羇游宦子莫不丨丨丨丨用相娯慰于晋川之中最为胜处】俯仰目对鱼鸟极望水木明瑟【郦道元水经注其水北为大明湖西即大明寺寺东北两面侧湖此水便成净池也池上有客亭左右楸桐负日丨丨丨丨丨丨丨丨丨丨丨丨可谓濠梁之性物我无违矣】竹栢之怀与神心妙达【郦道元水经注黒山在县地白鹿山东清水所出也上承诸陂散泉积以成川南流西南屈瀑布垂岩悬河注壑二十余丈雷扑之声震动山谷左右壁层深兽迹不交隍中散水雾合视不见底南峯北岭多结禅栖之士东岩西谷又是刹灵之图丨丨丨丨丨丨丨丨丨仁智之性共山水効深更为胜处也其水历涧流飞清洞观谓之清水矣】思不周赏情乏图状【郦道元水经注水出朝歌城北东流南屈至其城东又东流与美沟合水出朝歌西北大岭下更出迳骆駞谷于中逶迤九十曲故俗有美沟之目矣歴十二崿崿流相承泉响不断返水捍注倦后深隍隍间积石下通水穴为变观者若丨丨丨丨丨丨丨丨矣】慿依旧居取畅林木【郦道元水经注二馆之城涧曲泉清山髙林茂风烟披薄触目怡情方外之士尚丨丨丨丨丨丨丨丨按注云二馆谓樊于期馆荆轲馆并有一城木一作水】嬉处【郦道元水经注东流至唐城西北隅堨而为湖俗谓之唐池莲荷被水胜游多萃其上信为丨丨也】俯仰池潭意深鱼鸟【郦道元水经注桑干枝水又东流津委浪通结两湖东湖西浦渊潭相接水至清深晨鳬夕鴈泛滥其上黛甲素鳞潜跃其下丨丨丨丨丨丨丨丨所寡唯良木耳】林渊锦镜缀目新眺【郦道元水经注其水之东转迳灵岩南凿石开山因崖结构其容巨壮世法所缔山堂水殿烟寺相望丨丨丨丨丨丨丨丨】鳬没鸾举【郦道元水经注渠水又东枝分南入华林园歴疏圃南圃中有古玉井井悉以珉玉为之以锱石为口工作精密犹不变古璨焉如新又瑶华宫南歴景阳山北山在都亭堂上结方湖湖中起御坐石也御坐前建蓬莱山曲池接筵飞沼拂席南面射侯夹席武峙背山堂上则石头崎岖岩嶂峻崄云台风观缨峦带阜游观者升降耶阁出入虹陛望之状丨丨丨丨矣其中引水飞睾倾澜瀑布或枉渚声澑潺潺不断竹栢防于层石绣薄丛于泉侧微飇暂拂则芳溢于六空入为神居矣】泛舟升陟取畅幽情【郦道元水经注颍水又东五渡水注之其水导源崇髙县东北太室东谿县汉武帝置以奉太室山俗谓之崧阳城及春夏雨泛水自山顶而迭相灌澍崿流相承为二十八浦也阳旱辍津而石潭不耗道路游憇者唯得飡饮而已无敢澡盥其中茍不如法必数日不豫是以行者惮之山下大泽周数里而清深肃洁水中有立石髙十余丈广二十许歩上甚平整缁素之士多丨丨丨丨丨丨丨丨其水东流南阳城西石澑萦委溯者五渉故亦谓之五渡水】绿竹防渚菁菁实望【郦道元水经注睢水又东南流歴于竹圃水次丨丨丨丨丨丨丨丨世人言梁王竹园也】深沉幽翳可以托业怡生【郦道元水经注自入莱芜谷夹路连山百数里水隍多行石涧中出草药饶松栢林藿绵蒙崖壁相望或倾岑阻径或回岩絶谷清风鸣条山壑俱响凌髙降深兼惴栗之惧危蹊絶径过悬度之艰未出谷十余里有别谷在孤山谷有清泉泉上数丈有石穴二口容人行入穴丈余高九丈许广四五丈言是昔人居山之处薪防烟墨犹存谷中林木致密行人尠有能至矣又有少许山田引灌之踪尚存出谷有平邱面山傍水土人悉以种麦云此邱不宜殖稷黍而宜麦齐人相承以殖之意谓麦邱所栖愚公谷也何其丨丨丨丨丨丨丨丨丨丨如此也余时迳此为之踟蹰为之屡眷矣】提琴命友嬉娯永日桂櫂寻波轻林委浪【郦道元水经注巨洋水自朱虚北入临朐县熏冶泉水注之水出西谿飞泉侧瀬于穷坎之下泉谿之上源麓之侧有一祠目之为冶泉祠按广雅金神谓之清明斯地葢古冶官所在故水取称焉水色澄明而清冷特异渊无潜石浅镂沙文中有古坛参差相对后人微加功饰以为嬉游之处南北防岸凌空疎木交合先公以太和中作鎭海岱余总角之年持节东州至若炎夏火流闲居倦想丨丨丨丨丨丨丨丨丨丨丨丨丨丨丨丨琴歌既洽懽情亦畅是焉栖寄实可慿矜】目不周翫情不给赏【郦道元水经注沮水南迳临沮县西清谿水注之水出县西青山山之东有滥泉即青谿之源也口径数丈其深不测其泉甚灵洁至于炎阳有亢隂雨无时以秽物投之輙能暴雨其水导源东流以源出青山故以青谿为名寻源浮谿奇伪深峭盛之云稠木傍生凌空交合危楼倾岳恒有落势风泉传响于青林之下岩猨流声于白云之上游者常若丨丨丨丨丨丨丨丨】山水有灵亦惊知已于千古【郦道元水经注宜都记曰自黄牛滩东入西陵界至峡口一百许里山水纡曲两岸髙山重嶂非日中夜半不见日月絶壁或千许丈其石彩色形容多所像类林木髙茂畧尽冬春猿鸣至清山谷传响冷冷不絶所谓三峡此其一也崧言常闻峡中水疾书记及口传悉以临惧相戒曾无称有山水之美也及余来践跻此意既至欣然始信之耳闻不如亲见矣其叠秀峯奇构异形固难以辞叙林木萧森离离蔚蔚乃在霞气之表仰瞩俯映弥习弥流连信宿不觉忘返目所履歴未尝有也既自欣得此奇观丨丨丨丨丨当丨丨丨丨丨丨矣】触岫延赏【郦道元水经注北则山与嵊山接二山虽曰异县而峯岭相连其间倾涧怀烟泉谿引雾吹畦风馨丨丨丨丨是以王元琳谓之神明境】神明境【见上】栖托者不能自絶于其侧【郦道元水经注沅水又东迳平山西南临沅水寒松上防清泉下注丨丨丨丨丨丨丨丨丨丨】帆随湘转望衡九面【郦道元水经注衡山东南二面临映湘川自长沙至此江湘七百里中有九背故渔者歌曰丨丨丨丨丨丨丨丨山上有飞泉下注下映青林直注山下望之若幅练在山矣】聚芳图百花带【冯贽云仙杂记宗测春游山谷见奇花异草则系于带上归而图其形状名丨丨丨丨丨丨人多效之】呉越之士号为水仙【袁郊甘泽谣陶岘者彭泽之子孙也自制三舟备极坚巧一舟自载一舟致賔一舟贮饮馔客有前进士孟彦深进士孟云卿布衣焦遂各置仆妾共载而岘有女乐一部奏清商曲逢奇遇兴则穷其景物兴尽而行岘且闻名朝廷又値天下无事经过郡邑无不招延岘拒之曰某麋鹿间人非王公上客亦有未招而自请者繄方伯之为人江山之可驻丨丨丨丨丨丨丨丨】小畱龙门赏雪【邵伯温闻见前録谢希深欧阳永叔官洛阳时同游嵩山自颖阳归暮抵龙门香山雪作登石楼望都城各有所怀忽于烟霭中有策马渡伊水来者既至乃钱相遣厨传歌妓至吏传公言曰山行良劳当丨丨丨丨丨丨府事简无遽归也钱相遇诸公之厚类如此】自序游山録【邵伯温闻见前録司马温公凡所经从多有诗什丨作丨曰丨丨丨士大夫争传之】载酒持被囊往来嵩少间【叶梦得石林燕语几本武士元丰间换文资以中大夫致仕居洛中率骑牛挟女奴五七辈丨丨丨丨丨丨丨丨丨丨初不为定所遇得意处即解囊借地倾壶引满旋度所声自为辞使女奴共饮之醉则就枕不去虽暴露不顾也按几刘几】浣花遨头【陆游老学庵笔记四月十九日成都谓之丨丨丨丨宴于杜子美草堂沧浪亭倾城皆出锦绣夹道自开歳宴游至是而止故最盛于他时】记意宛然【张仲才文始眞经昔游再到丨丨丨丨】坐钓鸥边行歌犊外【陶宗仪辍耕録林昉田间书载防友人游山檄云人有残缣败素绘一山一水爱之若寳售之必千金至于目与眞景会则畧不加喜毋乃贵伪而贱眞耶求乐之眞今日正在我軰春雪既霁春风亦和或丨丨于丨丨或丨丨于丨丨百年瞬息懽乐几何肴核杯盘随意所命毋以丰约拘也檄书驰告盍勇而前】裙幄【林坤诚斋杂记长安士女游春野歩遇名花则借草而坐解裙四围遮绕如奕碁谓之丨丨】
