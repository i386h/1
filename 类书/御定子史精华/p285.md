<!-- { "loadSidebar": true } -->














　　御定子史精华巻一百五
　　钦定四库全书
　　御定子史精华巻一百六
　　乐部二
　　歌舞
　　异传皆乐【文子秦楚燕魏之歌丨丨而丨丨也】张躬【晏子丨丨而舞】余音绕梁欐【列子昔韩娥东之齐匮粮过雍门鬻歌假食既去而丨丨丨丨丨三日不絶左右以其人未去过逆旅逆旅人辱之韩娥因曼声哀哭一里老防悲愁垂涕相对三日不食遽而追之娥还复为曼声长歌一里老防喜跃忭舞弗能自禁忘向之悲也乃厚赂发之故雍门之人至今善歌哭放娥之遗声】曼声【见上】声振林木响遏行云【列子薛谭学讴于秦青未穷青之技自谓尽之遂辞归秦青弗止饯于郊衢抚节悲歌丨丨丨丨丨丨丨丨薛谭乃谢求反终身不敢言归】相和而歌【庄子或编曲或鼓琴丨丨丨丨曰嗟来桑户乎嗟来桑户乎而已反其眞而我犹为人猗按乐府相和歌辞本此】编曲【见上】折扬皇荂【庄子大声不入于里耳丨丨丨丨则嗑然而笑】木声与人声犁然当于人心【庄子孔子穷于陈蔡之间七日不火食左据槁木右击槁枝而歌焱氏之风有其具而无其数有其声而无宫商丨丨丨丨丨丨丨有丨丨丨之丨】长袖善舞【韩非子鄙谚曰丨丨丨丨多钱善贾】疾呼中宫徐呼中征【韩非子敎歌者先揆以法丨丨丨丨丨丨丨丨疾不中宫徐不中征不可谓敎】舞意【荀子曷以知丨之丨曰目不自见耳不自闻也然而治俯仰诎信进退迟速莫不廉制尽筋骨之力】
