<!-- { "loadSidebar": true } -->

　　御定子史精华卷七
　　钦定四库全书
　　御定子史精华巻八
　　地部三
　　山
　　祈羊【管子山髙而不倾则丨丨至矣注山不倾兴雨之祥故烹羊以祭】不童而用赡【管子山丨丨丨丨丨泽不弊而养足注山无草木曰童】见荣【管子上有丹砂者下有黄金上有慈石者下有铜金上有陵石者下有铅锡赤铜上有赭者下有鐡此山之丨丨者也】木脩【文子川广者鱼大山髙者丨丨】累凷不止【文子丨丨丨丨邱山从成】基扶【文子木大者根瞿山髙者丨丨】石为身草木为髪【晏子灵山固以丨丨丨以丨丨丨丨】孱顔岖峿之区【子华子豫章楩柟之可以大斲者必在夫大山穹谷丨丨丨丨丨丨】殴骥【墨子子墨子怒耕柱子耕柱子曰我毋愈于人乎子墨子曰我将上大行驾骥与羊我将谁殴耕柱子曰将丨丨也子墨子曰何故殴骥也耕柱子曰骥足以责】土气融结【慎子丨之所附其丨丨丨则峙而为山】气暮合而为风【慎子山丨丨丨丨丨丨水气朝降而为雾】两水夹行【慎子丨丨丨丨其中必有山】五山【列子渤海之东有丨丨焉一曰岱舆二曰员峤三曰方壶四曰瀛洲五曰蓬莱其上台观皆金玉禽兽皆纯缟珠玕之树皆丛生华实皆有滋味所居之人皆仙圣之种】珠玕丛生【见上】巨鼇戴【列子五山之根无所连着常随潮波上下往还不得暂峙焉仙圣毒之诉之于帝帝命禺彊使丨丨十五举首而丨之迭为三畨六万嵗一交】
