<!-- { "loadSidebar": true } -->










　　御定子史精华巻二十八
　　钦定四库全书卷
　　御定子史精华卷二十九
　　礼仪部二
　　飨燕
　　掘井而柴【管子桓公谓管仲曰请致仲父公与管仲父而将饮之丨新丨丨丨焉十日斋戒召管仲管仲至公执爵夫人执尊觞三行管仲趋出注柴以葢新井示其洁敬也】立沃【管子秋黍熟天子祀于太祖其盛以黍黍者谷之美者也祖者国之重者也大功者太祖小功者小祖无功者无祖无功者皆称其位而丨丨有功者观于外注太祖国也五庙小祖家也三庙二庙庻人祭其先有田祭无田荐田以赏有功也沃饮之也以功得与于祖燕为沃即饮酬之义也记曰君举止于士故无功者立侍而外观有功之沃】祖燕【见上】羽爵甘醪【抱朴子人主从容玉房之内逍遥云阁之端丨丨腐于丨丨乐人疲于防舞犹可以垂拱而任贤高枕以责成】雒阳南宫【史记高祖纪高祖置酒丨丨丨丨】未央玉巵【史记高祖纪九年高祖大朝诸侯羣臣置酒丨丨前殿高祖奉丨丨起为太上皇寿】沛宫击筑【史记高祖纪高祖过沛留置酒丨丨悉召故人父老子弟纵酒发沛中儿得百二十人教之歌酒酣高祖丨丨自为歌诗令儿皆和习之】张饮【史记高祖纪高祖欲去沛父兄固请留高祖曰吾人众多父兄不能给乃去沛中空县皆之邑西献高祖复留止丨丨三日注张帷帐音张亮反】饮省中【史记梁孝王世家诸侯王朝见天子汉法凡当四见耳始到入小见到正月朔旦奉皮荐璧玉贺正月法见后三日为王置酒赐金钱财物后】
