<!-- { "loadSidebar": true } -->





　　御定子史精华巻一百四十九
　　钦定四库全书
　　御定子史精华巻一百五十
　　产业部二
　　商贾
　　盛商【管子夫齐衢处之本通逹所出也游子丨丨之所道】百符一马【管子请以今令富商蓄贾丨丨而丨丨无有者取于公家若此则马必坐长而百倍其本矣】蓄贾【见上】独操国趣【管子且君币借而务则贾人丨丨丨丨】货准【管子市者丨之丨也】不赓本【管子嵗有凶穰故谷有贵贱令有缓急故物有轻重然而人君不能治故使蓄贾游市乘民之不给百倍其本分地若一彊者能守分财若一智者能收智者有什倍人之功愚者有丨丨丨之事】官贾【管子贾知贾之贵贱日至于市而不为丨丨者与功而不与分焉】商之子常为商【管子今夫商羣萃而州处观凶饥审国变察其四时而监其乡之货以知其市之贾负任担荷服牛辂马以周四方料多少计贵贱以其所有易其所无买贱鬻贵是以羽毛不求而至竹箭有余于国竒怪时来珍异物聚旦昔从事于此以教其子弟相语以利相示以时相陈以知贾少而习焉其心安焉不见异物而迁焉是故其父兄之教不肃而成其子弟之学不劳而能夫是故丨丨丨丨丨丨】竒怪时来珍异物聚【见上】五而六之九而十之【管子公曰致天下之精材若何管子对曰丨丨丨丨丨丨丨丨不可为数】操赢制余【子华子丨丨而丨丨商贾之所为也】慎用一布【墨子子墨子曰今士之用身不若商人之用一布之慎也商人用一布布】
