<!-- { "loadSidebar": true } -->
　　【冠葢相属于道防之下巴蜀粟以振之】下巴蜀粟【见上】便宜发粟【史记汲黯河内失火延烧千余家上使黯往视之还报曰家人失火屋比延烧不足忧也臣过河南河南贫人伤水旱万余家臣谨以丨丨持节丨河南仓丨以振贫民臣请归节伏矫制之罪上贤而释之】弛山泽【汉书文帝纪五年夏四月大旱蝗令诸侯无入贡丨丨丨减诸服御损郎吏员发仓庾以振民注弛解也解而不禁与众庶同其利】流宂籍内【汉书成帝纪诏曰水旱为菑闗东丨丨者众青幽冀部尤剧朕甚痛焉未闻在位有恻然者孰当助朕忧之已遣使者循行郡国被菑害什四以上民赀不满三万勿出租赋逋贷未入皆勿收流民欲入闗輙丨丨所之郡国谨遇以理务有以全活之思称朕意注宂散失其事业也籍内录其名籍而内之】处业振赡【汉书沟洫志勃海清河信都河水湓溢灌县邑三十一败官亭民舍四万余所满昌师丹等数言百姓可哀上数遣使者丨丨丨丨之注谓安处之使得其居业】劳俫有意【汉书平当以明经为博士使行流民幽州举奏刺史二千石丨丨丨丨者】弛解钳衣丝絮【后汉书光武帝纪诏曰日者地震南阳尤甚其令南阳勿输今年田租刍藁遣谒者案行其系囚在戊辰以前减罪一等徒皆丨丨丨丨丨丨注弛解脱也钳釱也音竒炎反旧法在徒役者不得衣丝絮今赦许之】麋三盂【后汉书献帝纪帝使侍御史侯汶出太仓米豆为饥人作麋粥帝亲于御坐前量试作麋注时敕侍中刘艾取米豆五升于帝前作丨得满丨丨于是诏尚书曰米豆五升得麋三盂而人委顿何也】实减无事之物【后汉书樊准永平之初郡国多被饥困准上疏曰今可先令太官尚方考功上林池籞诸官丨丨丨丨丨丨五府调省中都官吏京师作者如此则化及四方人劳省息注实减谓实覆其数减之也】征和故事【后汉书樊准准上疏曰伏见被灾之郡百姓凋残恐非振给所能胜赡虽有其名终无其实可依丨丨元年丨丨遣使持节慰安尤困乏者徙置荆阳孰郡既省转运之费且令百姓各安其所今虽有西屯之役宜先东州之急如遣使者与二千石随事消息悉留富人守其旧土转尤贫者过所衣食诚父母之计也注武帝征和元年诏曰当今务在禁苛暴止擅赋力本农桑无乏武备而已】义谷【后汉书黄香迁魏郡太守郡旧有内外园田常与人分种收谷嵗数千斛香乃悉以赋人课令耕种时被水年饥乃分俸禄及所得赏赐班赡贫者于是丰富之家各出丨丨助官禀贷荒民获全】都亭饘粥【后汉书陆续仕郡户曺史时嵗荒民饥困太守尹兴使续于丨丨赋民丨丨续悉简阅其民讯以名氏事毕兴问所食几何续因口说六百余人皆分别姓氏无有差谬】畜干椹收防豆【魏志贾逵传注杨沛字孔渠冯翊万年人也初平中为公府令史以牒除为新郑长兴平末人多饥渴沛课民益丨丨丨丨丨丨阅其有余以补不足如此积得千余斛藏在小仓】廪贷【晋书武帝纪泰始六年复陇右五郡遇宼害者租赋不能自存者丨丨之】诏书比之汲黯【晋书郑黙出为东郡太守値嵗荒人饥黙輙开仓赈给乃舍都亭自表待罪朝廷嘉黙忧国丨丨褒叹丨丨丨丨】给长赈【宋书武帝纪穷独不能存者丨其丨丨】温拯【宋书孝武帝纪诏曰去嵗东境偏旱田亩失收可出仓米付建康秣陵二县随宜赡恤若丨丨不时以至捐弃者严加纠劾】沾防【齐书武帝纪诏曰顷风水为灾加以贫病六疾孤老稚弱弥足矜念遣中书令人履行丨丨】杂物当租【南史宋孝武帝纪大明七年浙江东诸郡大旱遣侠开仓赈恤听受丨丨丨丨】禁饧【南史顔竣时嵗旱人饥竣上言丨丨一月息米近万斛】第北立解【南史齐竟陵王子良都下大水呉兴偏剧子良开仓赈救贫病不能立者于丨丨丨丨收养给衣及药】活国【南史王珍国仕齐为南谯太守郡境苦饥乃发米散财以赈穷乏髙帝手敕云卿爱人丨丨甚副吾意】州曹失簿【南史明山宾出为北兖州刺史所部平陆县不稔唘出仓米以赈百姓后刺史检丨丨丨丨以山宾为耗损有司追责籍其宅入官山宾不自理更市地造宅】造仓窖【隋书食货志令诸州百姓及军人劝课当社共立义仓收获之日随其所得劝课出粟及麦于当社丨丨丨贮之即委社司执帐检校毎年收积勿使损败若时或不熟当社有饥馑者即以此谷赈给】就谷六鎭【北史魏宣武帝纪延昌元年诏饥人丨丨丨丨】路粮【北史魏道武七王河南王曜子平原为齐州刺史时嵗频不登平原以私米三千余斛为粥以全人命北州戍卒一千余人还者皆给丨丨百姓咸称咏之】余粮簿【北史郎茂迁户部侍郎时右仆射苏威为丨丨丨拟有无相赡以为繁纡不急皆奏罢之】活千室【北史苏琼除南清河太守郡界大水絶食者千余家琼普集郡中有粟家自从贷粟悉以给付饥者州计户徴租复欲推其贷粟纲纪谓琼曰虽矜□馁恐罪累府君琼曰一身获罪且丨丨丨何所怨乎遂上表陈状使检皆免人户保安】开十【旧唐书明皇纪天寳十三载秋霖雨积六十余日京城物价暴贵人多乏食令出太仓米一百万石丨丨丨贱粜以济贫民】分两街【旧唐书食货志元和十二年诏出粟二十五万石丨丨丨降估出粜】接新之储俟荒之蓄【唐书宋务光数年以来公私乏竭户口减耗家无丨丨丨丨国乏丨丨丨丨】置庄【宋史宗室善誉移潼川路提刑转运判官以羡赀给诸郡丨丨民生子及娠者俱给米威恵并孚】出私廪【宋史慕容徳丰知庆州改灵州兼部署谷价涌贵德丰丨丨丨赈□民全活者众】召和气【宋史沈伦传奉使呉越归道出泗属嵗饥郡长史白于伦曰郡中军储百万余斛倘贷于民至秋复收新粟如此则公私俱利还具以白朝论沮之伦曰国家以廪粟济民自当丨丨丨致丰稔岂复有水旱耶太祖即令发廪贷民】吏人献米【宋史陈尧佐传知夀州嵗大饥出奉米为麋粥食饿者丨丨悉丨丨至赈数万人】免上供米【宋史苏轼传知杭州杭大旱轼请于朝丨本路丨丨丨三之一复得赐度僧牒易米以救饥者明年春又减价粜常平米多作饘粥药剂遣使挟医分坊治病活者甚众】支贷倚阁【宋史黄廉传为监察御史里行言比年水旱民防丨丨丨丨之恩今幸嵗丰有司悉当举催久饥初稔累给并偿是使民过丰年而思歉嵗也请令诸道以渐督取之】讲富弼青州荒政【宋史薛弼改湖南运判进直秘阁时道殣相望弼以闻帝恻然命给钱六万缗广西长平米六万斛鄂州米二十万斛赈之且使丨求丨丨丨丨丨丨民赖以苏】封桩米【宋史龚茂良传拜参知政事淮南旱茂良奏取丨丨丨十四万委漕帅赈济或谓救荒常平事今遽取封桩米毋乃不可茂良以为淮南咫尺敌境民久未复业饥寒所逼万一啸聚患害立见寜能计此米乎他日上奬谕曰淮南旱荒民无饥色卿之力也】植五色旗【宋史谢谔改吉州录事参军嵗大祲饥民万余求廪官吏防措谔丨丨丨丨分部给粜顷刻而定】丁籴戊济【宋史史弥巩出提防江东刑狱嵗大旱饶信南康三郡大祲谓赈荒在得人俾厘户为五甲乙以等第赈籴丙为自给丨丨而丨丨合活为口一百一十四万有竒】劝籴歌【宋史刘应龙传京师米贵应龙为丨丨丨宦者取以上闻】阁秋苖【宋史黄灏出知常州提举本路常平秀州海盐民伐桑柘毁庐屋莩殣盈野而州县方督促逋欠灏见之蹙然时有防倚阁夏税遂奏乞并丨丨丨不俟报行之言者罪其専移居筠州已而寝谪命止削两秩而从其蠲阁之请】蠲阁【见上】丰籴俭粜【金史食货志明昌三年敕常平仓丨丨丨丨有司奉行勤惰褒罚之制其徧谕诸路奉行灭裂者提刑司纠察以闻】借僧粟【金史卢孝俭迁同知广寜尹广寜大饥民多流亡失业乃丨丨丨留其一嵗之用使平其价市与贫民既以救民僧亦获利】红贴粮【元史食货志赈粜粮之外复有丨丨丨红贴粮者成宗大徳五年始行令有司籍两京贫乏户口之数置半印号簿文贴各书其姓名口数逐月对贴以给大口三斗小口半之】储小仓不若储大仓【元史张范移守大名嵗大水租税无从出范輙免之朝廷罪其専擅范请入见进曰臣以为朝廷丨丨丨丨丨丨之丨丨帝曰何説也对曰今嵗水潦不收而必责民输仓库虽实而民亡殆尽明年租将安出曷若活其民使不致逃亡则嵗有恒收非陛下大仓库乎帝曰知体其勿问】知体【见上】惠归一尉【刘肃大唐新语员半千授武陟尉时属旱歉劝县令开仓赈恤贫馁县令不从俄令上府半千悉发仓粟以给百姓刺史郑齐宗大怒因而按之时薛元超为河北存抚使谓齐宗曰公百姓不能救之而使丨丨丨丨岂不愧也遽令释之】师古救时【郑綮开天信记开元初山东大蝗姚元崇请分遣使捕蝗曰臣闻大田诗曰秉畀炎火者捕蝗之术也古人行之于前陛下用之于后古人行之所以安农陛下用之所以除害上喜曰事既丨丨用可丨丨是朕心也遂行之】金带置庭【李元纲厚徳录赵阅道知越州嵗大歉公召州之富民劝诱以赈济之义即自解腰间丨丨丨丨下于是施者云集所全活十数万人】航海籴【李元纲厚徳录明道末天下蝗旱知通州呉遵路乗民未饥募富者得钱几万贯分遣衙校丨丨丨米于苏秀使物价不増又使民采薪刍官为收买以其直籴官米即以元价易薪刍与民官不伤财民且利不知其凶嵗也】采薪刍【见上】出禄米【李元纲厚徳录扈称为梓州路转运使属嵗饥称先丨丨丨以济民故富家大族皆愿以米输入官而全活者数万人】罢官籴【李元纲厚徳录马亮知升州行次九江属嵗旱民饥乃邀湖湘漕米数千艘以赈之因奏濒江诸郡皆大歉而吏不之救愿丨丨丨令民转粟以相赒足朝廷从其言】伐桑以给酒官【李元纲厚德录杨告除京西转运副使时属部嵗饥民丨丨易粟不能售告命髙其估丨丨丨丨由是获济者甚众】出俸钱【李元纲厚徳录王待制居易知汉州防嵗大饥乃丨丨丨率僚吏及郡豪得谷数万斛赈饥民全活者以万计安抚使韩琦荐之】軄田粟【李元纲厚徳录陈郎中贯擢利州路转运使属嵗饥出所得丨丨丨尽以赈民富民有积粟者率令计口自占其数有余则皆发之】家赀为质【李元纲厚徳录李允则知潭州防湖南饥欲发官廪先赈之而后奏转运使以为不可允则乃愿以丨丨丨丨由是全活者数万人】胜二十四考中书令【叶梦得避暑录话富郑公徙青州防河北大饥流民转徙东下者六七十万人公皆招纳之劝民出粟自为区画散处境内屋庐饮食医药繊悉无不备从者如归市明年河北二麦大熟始皆襁负而归则公所全活也公尝与一所厚书曰在青州二年偶能全活得数万人丨丨丨丨丨丨丨丨逺矣】行部阅实【叶梦得避暑录话叔祖温叟与子瞻议论毎不相下元祐末子瞻守杭州公为转运使浙西适大水子瞻锐于赈济且以杭人乐其政隂欲厚之公每持之不下即亲丨丨一皆丨丨更为条画上闻朝廷主公议】待蚕麰【洪迈容斋随笔韩文公赴江陵涂中诗云是年京师旱田畆少所收有司恤经费未免烦诛求闻闾里间赤子弃渠沟我时出衢路饿者何其稠适防除御史诚当得言秋拜疏移閤门为忠寜自谋上陈人疾苦无令絶其喉下言畿甸内根本理宜优积雪騐丰熟幸寛丨丨丨天子恻然感司空叹绸缪谓言即施设乃反迁炎洲】燕子田【朱子名臣言行录郑侠又上书言大臣奏以三路流民皆为南北下各有田名丨丨丨若北旱则南南荒又北此皆诬防上听臣乞勘防三路之民自去冬流移至今不已何人是南方有田者】粟价平【朱子名臣言行录曽公巩通判越州嵗饥度常平不足以赈给而田居野处之人不能皆至城郭至者羣聚有疾病之虞前期喻属县召富人使自实粟数总得十五万石视常平价稍增以予民民得从便受粟不出田里而食有余丨丨为丨】谷贮佛寺【朱子名臣言行录范忠宣公知襄城县久旱不雨公度将来必阙食遂尽籍境内客舟召其主而谕之曰民将无食尔等商贩惟以五丨丨于丨丨中后阙食时吾为汝主粜众贾从命运贩不停以至春首所蓄无虑十数万诸县饥独境内之民不知也】和买绢【王辟之渑水燕谈录祥符初王旭知颍州因嵗饥出库钱贷民约蚕熟一千输一缣其后李士衡行之陜西民以为便今行于天下于嵗首给之谓之丨丨丨】
