<!-- { "loadSidebar": true } -->
　　玺问【管子凡诸侯之臣有諌其君而善者以丨丨之以信其言】纚纚【子华子结绶丨丨】印涂【子华子如以玺丨丨也】法令之长印【商子以左劵予吏之问法令者主法令之吏谨藏其右劵木柙以室藏之封以丨丨丨丨丨即后有物故以劵书从事】禁印【商子禁室中封以丨丨有擅发禁室印及入禁室视禁法令及禁剟一字以上罪皆死不赦】收玺请玺纳玺【韩非子西门豹为邺令清尅洁慤秋毫之端无私利也而甚简左右左右因相与比周而恶之居期年上计君丨其丨豹自请曰臣昔者不知所以治邺今臣得矣愿丨丨复以治邺不当请伏斧锧之罪文侯不忍而复与之豹因重敛百姓急事左右期年上计文侯迎而拜之豹对曰徃年臣为君治邺而君夺臣玺今臣为左右治邺而君拜臣臣不能治矣遂丨丨而去文侯不受曰寡人曩不知子今知子矣愿子勉为寡人治之遂不受】抑埴【淮南子若玺之丨丨正与之正倾与之倾注玺印埴泥也】龟纽【淮南子丨丨之玺贤者以为佩】五两之纶半通之铜【扬子由其徳舜禹受天下不为泰不由其徳丨丨丨丨丨丨丨丨亦泰矣】古者大夫印亦称玺【国语防公在楚季武子取卞使季冶逆追而予之玺书注玺印也丨丨丨丨之丨丨丨丨玺书玺封书也】懐通侯印归乡里【史记李斯传君侯终不丨丨丨之丨丨于丨丨明矣】刓弊【史记淮隂侯传项王见人恭敬慈爱言语呕呕人有疾病涕泣分食饮至使人有功当封爵者印丨丨忍不能予此所谓妇人之仁也】持御史大夫印弄之【史记周昌传髙祖丨丨丨丨丨丨丨丨曰谁可防为御史大夫者熟视赵尧曰无防易尧遂拜赵尧为御史大夫】青緺【史记滑稽传佩丨丨出宫门行谢主人】银青【汉书百官公卿表御史大夫秦官位上卿丨印丨绶】金紫【汉书百官公卿表相国丞相皆秦官丨印丨绶掌丞天子助理万机秦有左右髙帝即位置一丞相十一年更名相国緑绶】緑绶【见上】铜印墨绶【汉书百官公卿表秩比六百石防上皆丨丨丨丨】方寸之印丈二之组【汉书严助传陛下防丨丨丨丨丨丨丨丨填抚方外不劳一卒不顿一防而威徳并行】少见其绶【汉书朱买臣传买臣衣故衣懐其印绶歩归郡邸直上计时防稽吏方相与羣饮不视买臣买臣入室中守邸与共食食且饱丨丨丨丨守邸怪之前引其绶视其印防稽太守章也】懐银黄垂三组【汉书杨仆传士卒暴露连嵗为朝防不置酒将军不念其勤劳而造佞巧请乗传行塞因用归家丨丨丨丨丨丨夸乡里是三过也】累累若若【汉书石显传显与中书仆射牢梁少府五鹿充宗结为党友诸附倚者皆得宠位民歌之曰牢邪石邪五鹿客邪印何丨丨绶丨丨邪】易单于故印【汉书匈奴传建国元年遣五威将王骏率甄阜王堸陈饶帛敞丁业六人多赍金帛重遗单于谕晓以受命代汉状因丨丨丨丨丨故印文曰匈奴单于玺莽更曰新匈奴单于章】铜墨【汉书西域传防宗防翎侯难栖杀末振将虽不指为汉合于讨贼奏防为坚守都尉贵大禄大吏大监防雌栗靡见杀状夺金印紫绶更与丨丨云】传国玺【汉书外戚传初汉髙祖入咸阳至覇上秦王子婴降于轵道奉上始皇玺及髙祖诛项籍即天子位因御服其玺世世传受号曰汉丨丨丨】韨印【汉书王莽传赐公太夫人号曰功显君食邑二千户黄金印赤韨注师古曰此丨丨之祖也】御史刻印章【汉书王莽传臣愚防为宰衡官防正百僚平海内为职而无印信名实不副臣莽无兼官之才今圣朝既过误而用之臣请丨丨丨宰衡丨丨曰宰衡太傅大司马印成授臣莽上太傅与大司马之印太后诏曰可韨如相国朕亲临授焉】髙皇帝玺绶【后汉书光武帝纪丙午赤眉君臣靣防奉丨丨丨丨丨注蔡邕独断曰皇帝六玺皆玉螭虎纽文曰皇帝行玺皇帝之玺皇帝信玺天子行玺天子之玺天子信玺皆防武都紫泥封之玉玺谱曰传国玺是秦始皇初定天下所刻其玉出蓝田山丞相李斯所书其文曰受命于天既夀永昌髙祖至覇上秦王子婴献之至王莽篡位就元后求玺不与防威逼之廼出玺投地玺上螭一角缺及莽败李松持玺诣宛上更始更始败玺入赤眉刘盆子既败防奉光武】武都紫泥封【见上】李斯所书【见上】受命于天既夀永昌【见上】螭一角缺【见上】光明章表转相结受【后汉书舆服志古者君臣佩玉尊卑有度上有韨贵贱有殊佩所防章徳服之衷也韨所以执事礼之共也故礼有其度威仪之制三代同之五伯迭兴战兵不息佩非战器韨非兵旗于是觧去韨佩多其系璲防为章表故诗曰鞙鞙佩璲此之谓也韨佩既废秦乃防采组连结于璲丨丨丨丨丨丨丨丨故谓之绶汉承秦制用而弗改故加之防双印佩刀之饰至孝明皇帝乃为大佩冲牙双瑀璜皆防白玉乗舆落防白珠公卿诸侯防防丝其视冕旒为祭服云】刚卯【后汉书舆服志佩双印长寸二分方六分乗舆诸侯王公列侯防白玉中二千石防下至四百石皆防黒犀二百石防至私学弟子皆防象牙上合丝乗舆防縢贯白珠赤罽蕤诸侯王防下防绔赤丝蕤縢綔各如其印质刻书文曰正月丨丨既决灵殳四方赤青白黄四色是当帝令祝融防教夔龙庻疫刚瘅莫我敢当疾日严夘帝令夔化慎尔周伏化兹灵殳既正既直既觚既方庻疫刚瘅莫我敢当凡六十六字】印文六十六字【见上】乗舆黄赤绶【后汉书舆服志丨丨丨丨丨四采黄赤绀缥淳黄圭长丈九尺九寸五百首】四采【见上】施玉环鐍【后汉书舆服志紫绶防上縌绶之间得丨丨丨丨云】扶首文圭【后汉书舆服志凡先合单纺为一系四系为一丨五扶为一丨五首为一丨文采淳为一丨首多者系细少者系麤皆广尺六寸】觧所佩绶防忠【后汉书李忠传忠遂与任光同奉世祖防为右大将军封武固侯时世祖自丨丨丨丨丨丨丨】正郡国印章【后汉书马援传注东观记曰援上书臣所假伏波将军印书伏字犬外向城臯令印臯字为白下羊承印四下羊尉印白下人人下羊即一县长吏印文不同恐天下不正者多符印所以为信也所宜齐同荐晓古文字者事下大司空丨丨丨丨丨奏可】犬外向【见上】白下羊【见上】紫艾【后汉书冯鲂传定弟石袭母公主封获嘉侯亦为侍中稍迁卫尉能取悦当世为安帝所宠帝常幸其府留饮十许日赐驳犀具剑佩刀丨丨绶玉玦各一】飞鹊化石椎破得金印【后汉书灵帝纪注张颢为梁相新雨后有鹊飞翔近地令人擿之堕地化为圆石颢命椎破得一金印文曰忠孝侯印】金银【后汉书班超传今臣幸得奉节丨丨丨防西域注金银谓印也金印紫绶银印青绶也】六印磊落骈组流离【后汉书蔡邕传连衡者丨丨丨丨合从者丨丨丨丨】银艾【后汉书张奂传吾前后仕进十要丨丨注银印緑绶也吕艾草染之故曰艾也】晖景烛燿灵光彻天【蜀志先主传防阳男子张嘉王休献玉玺玺潜汉水伏于渊泉丨丨丨丨丨丨丨丨】文成信字【蜀志向朗传注防阳记魏咸熈元年六月镇南将军卫瓘至于成都得碧玉印一枚丨似丨丨丨魏人宣示百官藏于相国府】井上五色气【吴志孙坚传注吴书曰坚入洛扫除汉宗庙祠以太牢坚军城南甄宫丨丨旦有丨丨丨举军惊怪莫有敢汲坚令人入井探得汉传国玺文曰受命于天既夀永昌方圎四寸上纽交五龙上一角缺】纽交五龙【见上】蜜印【晋书山涛传策赠司徒丨丨紫绶侍中貂蝉新防伯蜜印青朱绶】斗大【晋书周顗传今年杀诸贼奴取金印如丨丨系肘】印龟左顾【晋书孔愉传以讨华轶功封余不亭侯愉尝行经余不亭见笼龟于路者愉买而放之溪中龟中流左顾者数四及是铸侯印而丨丨丨丨三铸如初印工以告愉乃悟遂佩焉】受天之命皇帝夀昌【宋书礼志乗舆六玺秦制也汉旧仪曰皇帝行玺皇帝之玺皇帝信玺天子行玺天子之玺天子信玺此则汉遵秦也初髙祖入关得秦始皇蓝田玉玺螭虎纽文曰丨丨丨丨丨丨丨丨髙祖佩之后代名曰传国玺与斩白蛇剑俱为乗舆所寳传国玺魏晋至今不废斩白蛇剑晋惠帝武库火烧之今亡晋懐帝没胡传国玺没于刘聪后又属石勒及石勒弟石虎死胡乱晋穆帝代乃还天府虞喜志林曰传国玺自在六玺之外天子凡七玺也汉注曰玺印也自秦以前臣下皆以金玉为印龙虎纽唯所好秦以来以玺为称又独以玉臣下莫得用汉制皇帝黄赤绶四采黄赤缥绀皇后金玺绶亦如之于礼士绶之色如此后代变古也吴无刻玉工以金为玺孙皓造金玺六枚是也又有麟鳯龟龙玺駞马鸭头杂印今代则阙也】传国玺在六玺外【见上】金玺【见上】麟鳯龟龙玺【见上】駞马鸭头【见上】鞶嚢【宋书礼志鞶古制也汉代着丨丨者侧在腰间或谓之傍嚢或谓之绶嚢然则以此嚢盛绶也或盛或散各有其时乎】长夀万年【宋书符瑞志晋愍帝建武元年三月己酉丹阳江寜民虞由垦土得白麒麟玺一纽文曰丨丨丨丨献晋王】多识者负玺参乗【宋书百官志法驾出则丨丨丨一人丨传国丨操斩白蛇剑丨丨】辨章官爵立契符信【宋书孔琳之传夫玺印者所以丨丨丨丨丨丨丨丨官莫大于皇帝爵莫尊于公侯而传国之玺歴代迭用袭封之印奕世相传贵在仍旧无取改作今世唯尉一职独用一印至于内外羣官每迁悉改讨寻其义私所未逹若谓官各异姓与传袭不同则未若异代之为殊也若论其名器虽有公卿之贵未若帝王之重若以或有诛夷之臣忌其凶秽则汉用秦玺延祚四百未闻以子婴身戮国亡而弃之不佩帝王公侯之尊不疑于传玺人臣众僚之卑何嫌于即印载籍未闻其説推例自乖其准而终年刻铸防功消实金银铜炭之费不可称言非所以因循旧贯易简之道愚谓众官即用一印无烦改作若有新置官又官多印少文或零失然后乃铸】一片金【齐书百官志乐安任遐为光禄就王晏乞丨丨丨晏乃启转为金紫不行】帝真【齐书祥瑞志永明九年十一月寜蜀广汉县于陶所瓦间见有白光窥寻无物自后夜夜辄复有光既经旬日村民张庆宣瓦作屋又于屋间见光照内外庆宣疑之以告孔休先乃共发视获玉玺一纽璧方八分上有鼻文曰丨丨曲阿县民黄庆宅左有园园东南广袤四丈毎种菜辄鲜异虽加采防随复更生夜中恒有白光皎质属天状似县绢私疑非常请师卜道士傅徳占使掘之深三尺获玉印一纽文曰长承万福】长承万福【见上】六铸六毁【梁书王莹传天监十五年迁左光禄大夫开府仪同三司丹阳尹侍中如故莹将拜印工铸其印丨丨而龟丨丨既成颈空不实补而用之居职六日暴疾卒】纠弹官印绶在前【梁书何思澄传迁治书侍御史宋齐以来此职稍轻天监初始重其选车前依尚书二丞给三驺执盛印青嚢旧事丨丨丨丨丨丨丨故也】秦始皇玉玺【南史宋武帝纪九月帝至长安帑藏盈积帝先收其彞器浑仪土圭记里鼔指南车及丨丨丨丨丨送之都】印字为龙鸟形【魏书太武帝纪有鄙妇人持方寸玉印诣潞县侯孙家既而亡去莫知所在玉色鲜白光照内映丨有三丨丨丨丨之丨要妙竒巧不类人迹文曰旱疫平】泥像中得玉玺【魏书太武帝纪邺城毁五层佛图于丨丨丨丨丨丨二其文皆曰受命于天既夀永昌其一刻其旁曰魏所受汉传国玺】大小组绶【魏书孝文帝纪给尚书五等品爵已上朱衣玉佩丨丨丨丨】宋夀【魏书髙祐传又有人于零邱得玉印一以献诏以示祐祐曰印上有籀书二字文曰丨丨夀者命也我获其命亦是归我之征】黄素朱印【魏书卢同传肃宗世朝政稍衰人多窃冐军功同阅吏部勲书因加检覆覈得窃阶者三百余人同乃表言窃见吏部勲簿多皆改换乃校中兵奏按并复乖舛臣聊尔拣练已得三百余人明知隠而未露者动有千数愚谓罪虽恩免犹湏刋定请遣一都令史与令仆省事各一人总集吏部中兵二局勲簿对勾奏按若名级相应者即于黄素楷书大字具件阶级数令本曹尚书以朱印印之明造两通一关吏部一留兵局与奏按对掌进则防揩洗之伪退则无改易之理从前以来勲书上省唯列姓名不载本属致令窃滥之徒轻为茍且今请征职白民具列本州郡县三长之所其实官正职者亦列名贯列録歴阶仰本军印记其上然后印缝各上所司统将都督并皆印记然后列上行台行防关太尉太尉捡练精实乃始关刺省重究括然后奏申奏出之日丨丨丨丨关付吏部顷来非但偷阶冐名改换勲簿而已或一阶再取或易名受级凡如此者其人不少良由吏部无簿防塞失方何者吏部加阶之后簿不注记縁此之故易生侥幸自今叙阶之后名簿具注加补日月尚书印记然后付曹郎中别作抄自印记一如尚书郎中自掌递代相付此制一行差止奸罔诏从之】印缝【见上】于阗玉印【魏书祖莹传孝昌中于广平王第掘得古玉印敕召莹与黄门侍郎李琰之辨是何代之物莹云此是于阗国玉晋太康中所献乃以墨涂字观之果如莹言时人称为博物】天皇后玺【北齐书穆后传初有折冲将军元正烈于邺城东水中得玺以献文曰丨丨丨丨盖石氏所作诏书颁告以为穆后之瑞焉】以玺告于太庙【北齐书辛术传王僧辩破侯景术招擕安抚城镇相继欵附前后二十余州于是移镇广陵获传国玺送邺文宣丨丨丨丨丨丨此玺即秦所制方四寸上钮交盘龙其文曰受命于天既夀永昌二汉相传又传魏晋懐帝败没于刘聪聪败没于石氏石氏败晋穆帝永和中濮阳太守戴僧施得之遣督防何融送于建邺歴宋齐梁梁败侯景得之景败侍中赵思贤以玺投景南兖州刺史郭元建送于术故术以进焉】三钮【周书文帝纪其先出自炎帝神农氏为黄帝所灭子孙遯居朔野有葛乌莬者雄武多筭畧鲜卑慕之奉以为主遂总十二部落世为大人其后曰普回因狩得玉玺丨丨有文曰皇帝玺普回心异之以为天授其俗谓天曰宇谓君曰文因号宇文国并以为氏焉】受命玺【隋书髙祖纪改传国玺曰丨丨丨】督摄万机【隋书礼仪志又有丨丨丨丨印一钮以木为之长一尺二寸广二寸五分背上为鼻钮钮长九寸厚一寸广七分腹下隠起篆书为督摄万机凡四字此印常在内唯以印籍缝用则左户郎中度支尚书奏取印讫输内】皇太后皇后玺不行用【隋书礼仪志丨丨丨丨丨丨并以白玉为之方一寸二分螭兽钮文各如其号玺丨丨丨有令则太后以宫名卫尉印皇后则以长秋印】太后以宫名卫尉印皇后以长秋印【见上】神玺【隋书礼仪志皇帝八玺有丨丨有传国玺皆寳而不用皇帝负扆则置神玺于筵前之右置传国玺于筵前之左又有六玺其一皇帝行玺封命诸侯及三公用之其二皇帝之玺与诸侯及三公书用之其三皇帝信玺发诸侯之兵用之其四天子行玺封命蕃国之君用之其五天子之玺与蕃国之君书用之其六天子信玺徴蕃国之兵用之六玺皆白玉为之方一寸五分髙寸螭兽钮】方一寸五分髙寸【见上】兽头小绶【隋书何稠传从省之服初无佩绶稠曰此乃晦朔小朝之服安有人臣谒帝而去印绶兼无佩玉之节乎乃加丨丨丨丨及佩一只】随身鱼【旧唐书髙宗纪开府仪同三司及京官文武职事四品五品并给丨丨丨】弄印之荣【旧唐书尹思贞传其年懐贞伏诛乃下制曰国之副相位亚中台自匪邦直孰司天宪将作大匠尹思贞贤良方正硕儒耆徳刚不获缺清而畏知简言易从庄色难犯徴先王之体要敷袵必陈折佞臣之怙权拂衣而谢故以事闻海内名动京师鹰隼是击豺狼自逺必能条理前弊发挥旧章宜承丨丨丨丨式允登车之志可御史大夫】加官告两字【旧唐书李暠传时吏部告身印与曹印文同行用参杂难以区分暠奏请准司勲兵部印文例丨丨丨丨丨至今行之】倒用司农印【旧唐书段秀实传韩旻追驾秀实以为宗社之危期于顷刻乃使人走谕灵岳窃令言印不遂乃丨丨丨丨丨印符以追兵旻至骆驿得符军人亦莫辨其印文惶遽而回】贞元册南诏印【旧唐书南诏蛮传以祠部郎中兼御史中丞袁滋持节册南诏仍赐牟寻印铸用黄金以银为窠文曰丨丨丨丨丨丨】承天大寳【唐书明皇纪改傅国寳为丨丨丨丨】皇天景命有徳者昌【唐书车服志初太宗刻受命元玺以白玉为螭首文曰丨丨丨丨丨丨丨丨至武后改诸玺皆为寳中宗即位复为玺开元六年复为寳天寳初改玺书为寳书】宫官印【唐书车服志太皇太后皇太后封令书以丨丨丨皇后以内侍省印皇太子以左春坊印妃以内坊印】备天地四方之色【唐书车服志大双绶黒质黒黄赤白缥緑为纯以丨丨丨丨丨丨丨】洗印【唐书百官志节度使入境州县赍印迎于道左视事之三日丨丨视其刓缺】钦崇国祀【宋史仁宗纪庆歴八年十一月己亥作皇帝丨丨丨丨之寳】镇国神寳【宋史仁宗纪皇祐五年十月壬子作丨丨丨丨】五使印【宋史礼志真宗大中祥符元年以王旦为大礼使王钦若为礼仪使参知政事马拯为仪仗使知枢宻院陈尧叟为卤簿使赵安仁为桥道顿递使仍铸丨丨丨及经度制置使印给之】有光照室【宋史舆服志绍圣三年咸阳县民叚义得古玉印自言于河南乡刘银村修舍握地得之丨丨丨丨四年上之诏礼部御史台以下参验元符元年三月翰林学士承防蔡京及讲议官十三员奏按所献玉玺色緑如蓝温润而泽其文曰受命于天既夀永昌其背螭钮五盘钮间有小窍用以贯组又得玉螭首一白如膏亦温润其背亦螭钮五盘钮间亦有贯组小窍其面无文与玺大小相合篆文工作皆非近世所为臣等以歴代正史考之玺之文曰皇帝夀昌者晋玺也曰受命于天者后魏玺也有徳者昌唐玺也惟徳允昌石晋玺也则既夀永昌者秦玺可知今得玺于咸阳其玉乃蓝田之色其篆与李斯小篆体合饰以龙鳯鸟鱼乃虫书鸟迹之法于今所传古书莫可比拟非汉以后所作明矣】令温柔重改铸【宋史舆服志干徳三年太祖诏重铸中书门下枢宻院三司使印先是旧印五代所铸篆刻非工及得蜀中铸印官祝温柔自言其祖思言唐礼部铸印官世习缪篆即汉书艺文志所谓屈曲纒绕以模印章者也思言随僖宗入蜀子孙遂为蜀人自是台省寺监及开封府兴元尹印悉丨丨丨丨丨丨焉】瑱以金盘龙钮系以晕锦【宋史舆服志凡上尊号有司制玉寳则以所上尊号为文寳用玉篆文广四寸九分厚一寸二分丨丨丨丨丨丨丨丨丨丨大绶赤小绶连玉环】以龙蚓鸟鱼为文【宋史李公麟传绍圣末朝廷得玉玺下礼官诸儒议言人人殊公麟曰秦玺用蓝田玉今玉色正青丨丨丨丨丨丨丨着帝王受命之符玉质坚甚非昆吾刀蟾肪不可治雕法中絶真防李斯所为不疑议由是定】杓窊【辽史仪卫志丨丨印杓窊鸷鸟之总名以为印钮取疾速之义行军诏赐将帅用之道宗赐耶律仁先鹰钮印即此】天玺【葛洪西京杂记元后在家尝有白燕衔白石大如指坠后绩筐中后取之石自剖为二其中有文曰母天地后乃合之遂复还合乃寳録焉后为皇后尝并置玺笥中谓为丨丨也】水徳将灭木祚方盛【王嘉拾遗记武王伐纣樵夫牧竖探髙鸟之巢得玉玺文曰丨丨丨丨丨丨丨丨文皆大篆】兰金泥封【王嘉拾遗记浮忻国贡丨丨之丨常以此泥丨诸函匣及诸宫门魅不敢干当汉世上将出征及使絶国多以此泥为玺封卫青张骞苏武傅介子之徒皆受金泥之玺封也】佣力得富钱至亿庾一土三田军门主簿【王嘉拾遗记王溥先时家贫穿井得铁印铭曰丨丨丨丨丨丨丨丨丨丨丨丨丨丨丨丨后以一亿钱输官得中垒校尉积善降福明神报焉】从于黄钺之内【唐六典符寳郎掌天子之八寳及国之符节辨其所用有事则请于内既事则奉而藏之八寳一曰神寳所以承百王镇万国二曰授命寳所以修封禅礼神祗三曰皇帝行寳答疏于王公则用之四曰皇帝之寳劳来勲贤则用之五曰皇帝信寳徴召臣下则用之六曰天子行寳答四夷书则用之七曰天子之寳慰抚蛮夷则用之八曰天子信寳发蕃国兵则用之凡大朝防则捧寳以进于御座车驾行幸则奉寳以丨丨丨丨丨丨】六合大同【尉迟枢南楚新闻肃宗在灵武时铸印徴兵文曰丨丨丨丨印】印画【王曾笔録旧制宰相早朝上殿命坐有军国大事则议之常从容赐茶而退自余号令除拜刑赏废置事无巨细并熟状拟定进入上于禁中亲览批纸尾用御寳可其奏谓之丨丨降出奉行而已】敲废印【宋敏求春明退朝録予治平初同判尚书礼部掌诸处纳到废印极多率皆无用按唐旧説礼部郎中掌省中文翰谓之南宫舍人百日内湏知制诰王元之与宋给事诗云须知百日掌丝纶又谓员外郎为瑞锦窠员外郎防前有大石诸州府送到废印皆于石上碎之又图冩祥瑞亦员外郎防所掌令狐楚元和初任礼部员外郎有诗曰移石几回丨丨丨开箱何处送新图是也今之废印宜凖故事碎之】涂金【沈括梦溪笔谈旧制中书枢宻院三司使印并丨丨近制三省枢宻院印用银为之涂金余皆铜铸而已】印不开匣【张邦基墨庄漫録河南县尉司丨前后相传丨敢丨丨开必境内有盗起但以一水朱记用代行移新旧官交印但易匣之封耳】六字为文【周必大玉堂杂记翰苑印以翰林院学士印丨丨丨丨背镌景徳二年少傅监铸上两字微刓自南渡京百司印无如此乆者】璞纯白钮墨色【陶宗仪辍耕録文帝开奎章阁作二玺一曰天歴之寳一曰奎章阁寳命臣虞集篆文今上作二小玺一曰明仁殿寳一曰洪禧命臣杨瑀篆文洪禧丨丨丨而龟丨丨丨】武氏印永存【陶宗仪辍耕録后至元间太师伯顔出太府监所藏歴代玉玺磨去篆文改造押字图书及鹰坠等物以分散其党与盖先以奏请故也独唐武氏一玺玉色莹白制作如官印璞仅半寸许因不可他用遂付艺文监収之竟获永存岂武氏之智能料之乎】
