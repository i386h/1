<!-- { "loadSidebar": true } -->
　　官工【管子工治容貌功能日至于市而不为丨丨者与功而不与分焉】巧目利手【管子虽有丨丨丨丨不如拙规矩之正方圜也】工之子常为工【管子今夫工羣萃而州处相良材审其四时辨其功苦权节其用论比计制断器尚完利相语以事相示以功相陈以巧相高以知事旦昔从事于此以教其子弟少而习焉其心安焉不见异物而迁焉是故其父兄之教不肃而成其子弟之学不劳而能夫是故丨丨丨丨丨丨】辨工苦上完利【管子论百工审时事丨丨丨丨丨丨监壹五乡以时钧脩焉使刻镂文采毋敢造于乡工师之事也】一日作五日食【管子今为末作竒巧者丨丨丨而丨丨丨农夫终嵗之作不足以自食也】手搔之功【管子百钟之家不得事鞒千钟之家不得为唐园去市三百歩者不得树葵菜若此则空闻有以相给资则北郭之甿有所讐其丨丨丨丨唐园之利】代斲伤手【老子夫丨人匠丨者希有不丨丨者矣】男工【墨子女工作文采丨丨作刻镂】独巧共巧【尹文子贵工倕之巧不贵其丨丨贵其能与众丨丨也】习工【尹文子全治而无阙者大小多少各当其分农商工仕不易其业老农长商丨丨旧仕莫不存焉则处上者何事哉】资在于手【商子技艺之士丨丨丨丨】不兼事【慎子工丨丨丨则事省省则易胜】追业【列子农赴时商趣利工丨丨仕逐势】巧食宋国【列子宋人有为其君以玉为楮叶者三年而成锋杀茎柯毫芒繁泽乱之楮叶中而不可别也此人遂以丨丨丨丨按玉韩非子作象】玉楮叶【见上】洴澼絖【庄子宋人有善为不龟手之药者世世以丨丨丨为事】挫鍼治繲【庄子支离疏者颐隐于齐肩高于顶防撮指天五管在上两髀为脇丨丨丨丨足以糊口鼔荚播精足以食十人】鼓荚播精【见上】圆中规方中矩曲中钩直应绳【庄子陶者曰我善治埴丨者丨丨丨者丨丨匠人曰我善治木丨者丨丨丨者丨丨】不徐不疾得手应心【庄子轮扁曰臣也以臣之事观之斲轮徐则甘而不固疾则苦而不入丨丨丨丨丨之于丨而丨于丨口不能言有数存焉于其间臣不能以喻臣之子臣之子亦不能受之于臣是以行年七十而老斲轮】老斲轮【见上】疑神【庄子梓庆削木为鐻鐻成见者惊犹神鲁侯见而问焉曰子何术以为焉对曰臣工人也何术之有虽然有一焉臣将为鐻未尝敢以耗气也必齐以静心齐三日而不敢懐庆赏爵禄齐五日不敢懐非誉巧拙齐七日輙然忘吾有四枝形体也当是时也无公朝其巧专而外骨消然后入山林观天性形躯至矣然后成见鐻然后加手焉不然则己则以天合天器之所以丨丨者其是与】成见鐻然后加手【见上】指与物化【庄子工倕旋而盖规矩丨丨丨丨而不以心稽故其灵台一而不桎】运斤成风【庄子郢人垩墁其鼻端若蝇翼使匠石斲之匠石丨丨丨丨听而斲之尽垩而鼻不伤郢人立不失容】尽垩而鼻不伤【见上】纬萧【庄子河上有家贫恃丨丨而食者其子没于渊得千金之珠】癸四板射稽八板【韩非子宋王与齐仇也筑武宫讴癸倡行者止观筑者不倦王闻召而赐之对曰臣师射稽之讴又贤于癸王召射稽使之讴行者不止筑者知倦王曰行者不止筑者知倦其讴不胜如癸美何也对曰王试度其功丨丨丨丨丨丨丨摘其坚癸五寸射稽二寸】手巧【韩非子夫匠者丨丨也】乘者非一人射者非一发【韩非子夫必恃自直之箭百世无一矢恃自圜之木千世无一轮矣自直之箭自圜之木百世无有一然而世皆乘车射禽者何也隐括之道用也虽有不恃隐括而有自直之箭自圜之木良工弗贵也何则丨丨丨丨丨丨丨丨丨丨也】器牢【韩非子东夷之陶者器苦窳舜往陶焉期年而丨丨】以巧尽械器【荀子故仁人在上则农以力尽田贾以察尽财百工丨丨丨丨丨】便备用【荀子设规矩陈绳墨丨丨丨君子不如工人】分事而劝【荀子百工丨丨丨丨】巧任【荀子百工将时斩伐佻其期日而利其丨丨如是则百工莫不忠信而不楛矣】无作淫巧【吕氏春秋季春之月命工师令百工审五库之量金鐡皮革筯角齿羽箭干脂胶丹漆无或不良百工咸理监工日号无悖于时丨或丨为丨丨以荡上心】昆吾作陶【吕氏春秋丨丨丨丨注昆吾颛顼之后吴回黎之孙陆终之子己姓也为夏伯制作陶冶埏埴为器】量小大訾功丈【吕氏春秋大匠之为宫室也丨丨丨而知材木矣丨丨丨而知人数矣】呼舆謣【吕氏春秋今举大木者前丨丨丨后亦应之此其于举大木者善矣岂无郑卫之音哉然不若此】盐汗交流喘息薄喉【淮南子今夫繇者揭镢臿负笼土丨丨丨丨丨丨丨丨当此之时得茠越下则脱然而喜矣】渐乎矩凿之中【淮南子输子阳谓其子曰良工丨丨丨丨丨丨矩凿之中固无物而不周注渐习也】恊革【国语工丨丨注工百工之官革更也更制度者合其数也】军匠【史记惠景侯者表梧以丨丨从起郏入汉后为少府作长乐未央宫筑长安城先就功侯五百户】织薄曲【史记绛侯周勃世家勃以丨丨丨为生】削厉工【史记梁孝王世家置其剑剑着身视其剑新治问长安中丨丨丨工曰梁郎某子来治此剑】洒削【史记货殖传丨丨薄技也而郅氏鼎食】作巧成器【汉书食货志丨丨丨丨曰工】工用相得【汉书王褒传及至巧冶铸干将之朴清水焠其锋越砥敛其咢水断蛟龙陆剸犀革忽若篲汜画涂如此则使离娄督绳公输削墨虽崇台五增延袤百丈而不溷者丨丨丨丨也】督绳削墨【见上】上手工【后汉书百官志尚方令一人六百石掌丨丨丨作御刀剑诸好器物】漆工【后汉书申屠蟠传家贫佣为丨丨郭林宗见而竒之同郡蔡邕深重蟠】云梯之械【晋书陆机传非有工输丨丨丨丨】鬻畚为业【晋书苻坚载记王猛字景畧北海剧人也家于魏郡少贫贱以丨丨丨丨尝货畚于洛阳】雷霆不能入【南史祖暅之传少传家业究极精防亦有巧思入神之妙般倕无以过也当其诣防之时丨丨丨丨丨】蔗蒻工【唐书徳宗纪戊午罢九成宫贡立兽炭襄州丨丨丨】装潢匠【唐书百官志本注熟纸匠十人丨丨丨十人笔匠六人】门匠【唐书食货志徳宗时嵗漕经底柱覆者防半河中有山号米堆运舟入三门雇平陆人为丨丨执标指麾一舟百日乃能上谚曰古无门匠墓谓皆溺死也】昆吾冶【逸周书武王再拜曰呜呼允哉天民侧侧余知其极有宜乃召丨丨丨而铭之金版藏府而朔之注昆吾古之利冶朔月旦朔省之也】铄金镂木分苞烧殖【陆贾新语川谷交错风化未通九州絶隔未有舟车之用以济深致逺于是奚仲乃桡曲为轮因直为辕驾马服牛浮舟杖楫以代人力丨丨丨丨丨丨丨丨以备器械】补巧续长【陆贾新语夫楩柟豫章天下之名木生于大都之广地近于大匠之名工则材器制断规矩度量坚者丨丨短者丨丨大者治罇小者治觞饰以丹漆斁以明光上备大牢春秋礼庠褒以文采立礼矜荘冠带正容对酒行觞卿士列位布陈宫堂望之者目近之者鼻芳】四民之求足以相更【桓寛盐铁论古者千室之邑百乘之家陶冶工商丨丨丨丨丨丨丨丨故农民不离畦畆而足乎田器工人不斩木而足乎陶冶不耕田而足乎粟米百姓各得其便而上无事焉】亡锥失斧公输旡辅【焦氏昜林丨丨丨丨丨丨丨丨抱其彛器适君子处】卒不为舆故能成舆【严遵道徳指归论夫工之造舆也为圆为方为短为长为曲为直为纵为横终身楔楔丨丨丨丨丨丨丨丨而令可行也】工良师巧鍜一数至【王充论衡世称利剑有千金之价棠谿鱼膓之属龙泉太阿之辈其本铤山中之恒鐡也冶工鍜錬成为铦利岂利剑之鍜与錬乃异质哉丨丨丨丨丨丨丨丨也】子起午毕【王嘉拾遗记始皇起云明台穷四方之珍木搜天下之巧工二人腾虚缘木挥斤斧于空中丨时丨工丨时已丨秦人谓之子午台】欲剑无折必加锡欲剑无卷必加金【刘勰新论夫欧冶铸剑太刚则折太柔则卷丨丨丨丨丨丨其丨丨丨丨丨丨丨其丨何者金性刚而锡质柔刚柔均平则为善矣】酬顾【唐六典凡内外缮造百司供给大事则听制敕小事则俟省符以谘大匠而下于署监以供其职凡诸州匠人长上者则州率其资纳之随以丨丨凡功有长短役有轻重凡啓塞之时火土之禁必辨其经制而举其条目凡营造修理土木瓦石不出于所司者总料其数上于尚书省凡营军器皆镌题年月及工人姓名辨其名物而阅其虚实】造十二辰车【张鷟朝野佥载则天如意中海州进一匠丨丨丨丨丨廻辕正南则午门开马头人出四方廻转不爽毫厘又作木火通鐡盏盛火展转不翻】洛匠【杜光庭録异记炖煌公李太尉徳裕一日有老叟诣门引五六辈舁巨木请谒焉阍者不能拒之公异而见之叟曰某家藏此桑寳三世矣某已耄矣感公之好竒搜异是以献尔木中有竒寳若能者斲之必有所得洛邑有匠计其年齿且老或身已殁子孙亦当得其防诀非丨丨无能斲之者也公如其言访于洛下匠已殂矣其子应召而来睨而视之曰此可徐而斲之矣因觧为二琵琶槽自然有白鸽羽翼爪足巨细毕备匠料之防失厚薄不中一鸽少其翼公以形羽全者进之自留其一】料之微失一鸽少翼【见上】塔势倾西北【欧阳脩归田録开寳寺塔在京师诸塔中最髙而制度甚精都料匠预浩所造也丨初成望之不正而丨丨丨丨人恠而问之浩曰京师地平无山而多西北风吹之不百年当正也其用心之精盖如此国朝以来木工一人而已至今木工皆以预都料为法有木经三巻行于世世传浩惟一女年十余嵗毎卧则交手于胷为结搆状如此逾年撰成木经三卷今行于世者是也】木经【沈括梦溪笔谈营舍之法谓之丨丨或云喻晧所撰凡屋有三分自梁以上为上分地以上为中分阶为下分凡梁长防何则配极防何以为榱等如梁长八尺配极三尺五寸则防法堂也此谓之上分楹若干尺则配堂基若干尺以为榱等若楹一丈一尺则阶基四尺五寸之类以至承栱榱桷皆有定法谓之中分阶级有峻平慢三等宫中则以御辇为法凡自下而登前竿埀尽臂后竿展尽臂为峻道前竿平肘后竿平肩为慢道前竿埀手后竿平肩为平道此之为下分其书三卷近嵗土木之工益为严善旧木经多不用未有人重为之亦良工之一业也】弓有六善【沈括梦溪笔谈予伯兄善射自能为弓其丨丨丨丨一者往体少而劲二者和而冇力三者乆射力不屈四者寒暑力一五者声清实六者一张便正凡弓往体少则昜张而夀但患其不劲欲其劲者妙在治筋凡筋生长一尺干则减半以胶汤濡而极之复长一尺然后用则筋力已尽无复伸弛又揉其材令仰然后傅角与筋此两法所以为筋也凡弓节短则和而虚节长则健而柱节得中则和而有力仍声清实凡弓初射与天寒则劲强而难挽射乆天暑则弱而不胜矢则胶之为病也凡胶欲薄而筋力尽强弱任筋而不任胶此所以射乆力不屈寒暑力一也弓所以为正者材也相材之法视其理其理不因矫揉而直中绳则张而不跛此弓人之所当知也】塔动【沈括梦溪笔谈钱氏据两浙时于杭州梵天寺建一木塔方两三级钱帅登之患其丨丨匠师云未布瓦上轻故如此方以瓦布之而动如初无可奈何密使其妻见喻皓之妻贻以金钗问塔动之因皓笑曰此昜耳但逐层布板讫便实钉之则不动矣匠师如其言塔遂定盖钉板上下弥束六幕相聨如胠箧人履其板六幕相持自不能动人皆伏其精綀】批红判白【李廌洛阳名园纪李卫公有平泉草木记百余种耳今洛阳良工巧匠丨丨丨丨接以他木与造化争妙故嵗嵗益竒且广】贤于士大夫【邵伯温闻见前録常安民以镌字为业崇寜初蔡京蔡卞为元祐奸党籍上皇亲书刻石立于文徳殿门召安民刋字民辞曰民愚人不知朝廷立碑之意但元祐大臣如司马相公者天下称其正直今谓之奸邪民不忍镌也官府怒欲罪之民曰被役不敢辞乞不刻安民镌字于碑恐后世并以为罪也呜呼安民者一工匠耳尚知邪正畏过恶丨丨丨丨丨逺矣】补研【邵博闻见后録石晋时闗中有曰李处士者能丨石丨研已破碎留一二日以归完好如新琢者其法不传或以为异人】孙袭祖业子受父训【马永卿嬾真子三代之时百工传氏丨丨丨丨丨丨丨丨故其利害详尽】骨路【陆游续笔纪市井中有补治故铜鐡器者谓之丨丨】开蘓黄词翰遂至饱暖【王明清挥麈三録九江有碑工李仲寜刻字甚工黄太史题其居曰琢玉坊崇寜初诏郡国刋元祐党籍姓名太守呼仲寜使劖之仲寜曰小人家旧贫窭正因丨丨内翰丨学士丨丨丨丨丨丨今日以奸人为名诚不忍下手守义之曰贤哉士大夫之所不及也餽以酒而从其请】运郢硕之斤斧攻杞梓之良材【王明清挥麈余话绍兴壬戌夏显仁皇后归就九重之养伯氏仲信年十八作慈寜殿赋以进云丨丨丨丨丨丨丨丨丨丨丨丨万杵散雨兮千镵转雷】铁冻【张世南游宦纪闻蕲春铁钱监五月至七月号为丨丨例阁鑪鞴本钱四可铸十铁炭稍贵六可铸十工雇费皆在焉其用工之序有三曰沙模作次曰磨钱作末曰排整作以一监约之日役三百人十日可铸一万缗一嵗用工九月可得二十七万缗】堂花【周密齐东野语马塍艺花如艺粟槖駞之技名天下非时之品真足以侔造化通仙灵凡花之早放者名曰丨丨其法以纸饰密室凿地作坎缏竹置花其上粪土以牛溲硫黄尽培溉之法然后置沸汤于坎中少汤气薰蒸则扇之以防风盎然盛春融淑之气经宿则花放矣若牡丹梅桃之类无不然独桂花则反是盖桂必凉而后放法当置之石洞岩窦间暑气不到处鼓以凉风养以清气竟日乃开此虽揠而助长然必适其寒温之性而后能臻其妙耳】山匠【周密癸辛杂识前世叠石为山未见显著者至宣和艮岳始兴大役连舻辇致不遗余力其大峰特秀者不特侯封或赐金带且各图为谱然工人特出于吴兴谓之丨丨或亦朱勔之遗风】鸟笼花版【陶宗仪辍耕録詹成者宋髙宗朝匠人雕刻精妙无比尝见所造丨丨四靣丨丨皆于竹片上刻成宫室人物山水花木禽鸟纎悉俱备其细若缕而且玲珑活动求之二百余年无复此一人矣】
