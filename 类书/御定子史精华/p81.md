<!-- { "loadSidebar": true } -->
　　御定子史精华卷二十七
<子部,类书类,御定子史精华>
　　钦定四库全书
　　御定子史精华卷二十八
　　礼仪部一
　　朝会
　　春朝冬夕【管子孟丨之丨君自听朝论爵赏校官终五日季丨之丨君自听朝论罚罪刑杀亦终五日】彤弓石璧【管子管子西见天子曰敝邑之君欲率诸侯而朝先王之庙观于周室请以令使天下诸侯朝先王之庙观于周室者不得不以丨丨丨丨不以彤弓石璧者不得入庙】五年四王一相朝【国语夫礼所以正民也是故先王制诸侯使丨丨丨丨丨丨丨也终则讲于会以正班爵之义帅长幼之序训上下之则制财用之节其间无由怠荒注周礼中国凡五服内者五嵗而朝礼记曰诸侯之于天子也比年一小聘三年一大聘五年一朝谓此也】亢为疏庙【史记天官书丨丨丨丨注亢四星疏外也庙或为朝听政之所也】致羣神【史记孔子世家禹丨丨丨于会稽山注羣神谓立山川之君为羣神之主故谓之神也】汉法四见【史记梁孝王世家诸侯王朝见天子丨丨凡当丨丨耳始到入小见到正月朔旦奉皮荐璧玉贺正月法见后三日为王置酒赐金钱财物后二日复入小见辞去凡留长安不过二十日】法见【见上】绵蕞【史记叔孙通叔孙通説上曰臣愿征鲁诸生与臣弟子共起朝仪颇采古礼与秦仪杂就之上曰可试为之于是叔孙通使征鲁诸生三十余人及上左右为学者与其弟子百余人为丨丨野外习之月余叔孙通曰上可试观上既观使行礼曰吾能为此廼令羣臣习肄注置设绵索为习肄】
