<!-- { "loadSidebar": true } -->








　　御定子史精华巻三十
　　钦定四库全书
　　御定子史精华巻三十一
　　礼仪部四
　　学校
　　杏坛【庄子孔子游乎缁帷之林坐乎丨丨之上弟子读书孔子歌鼔琴】明十教【荀子立大学设庠序修六礼丨丨丨所以导之也注十教即十义也父慈子孝兄良弟悌夫义妇聴长恵幼顺君仁臣忠也十或为七按礼记王制作七教】匠成【淮南子入学庠序以修人伦此皆人之所有于性而圣人之所丨丨也】翘秀【抱朴子七曜遵度旧邦惟新振天恵以广扫鼔九阳之洪炉运大钧乎皇极开元模以轨物陶冶庶类匠成丨丨荡汰积埃革邪反正兴辟雍之庠序集国子修文徳】荡汰积埃【见上】诸生防时习礼【史记孔子世家赞余读孔氏书想见其为人适鲁观仲尼庙堂车服礼器丨丨丨丨丨丨其家余低回畱之不能去云】建首善【史记儒林传序太常议曰教化之行也丨丨丨自京师始由内及外】崇化厉贤【史记儒林传序太常议曰今陛下昭至徳本人伦劝学修礼丨丨丨丨以风四方太平之原也】四海渊原【汉书成帝纪诏曰古之立太学将以传先王之业流化于天下也儒林之官丨丨丨丨宜皆明于古今温故知新通达国体故谓之博士否则学者无述焉】皮弁执俎豆【汉书韩延夀传迁淮阳太守徙頴川令文学校官诸生丨丨丨丨丨】陈钟鼓管盛升降揖让【汉书韩延夀徙为东郡太守修治学宫春秋乡射丨丨丨丨丨丨丨丨丨丨】详延天下方
