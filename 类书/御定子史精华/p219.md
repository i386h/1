<!-- { "loadSidebar": true } -->
　　【君能制臣】如白与黒【管子君臣相与髙下之处也如天之与地也其分画之不同也丨丨之丨丨也故君臣之间明别则主尊臣卑】得一以为天下贞【老子昔之得一者天得一以清地得一以寕神得一以灵谷得一以盈万物得一以生侯王丨丨丨丨丨丨丨其致一也】四大居一【老子道大天大地大王亦大域中有丨丨而王丨其丨焉】君甘臣酸君淡臣醎【晏子梁邱据御六马而来公曰据与我和者夫晏子曰此所谓同也所谓和者丨丨则丨丨丨丨则丨丨今据也甘君亦甘所谓同也安得为和】身尊民安事治身荣【晏子景公问晏子曰为君丨丨丨丨为臣丨丨丨丨难乎易乎晏子对曰易公曰何若对曰为君节养其余以顾民则君尊而民安为臣忠信而无逾职叶则事治而身荣】一心【晏子梁邱据问晏子曰子事三君君不同心而子俱顺焉仁人固多心乎晏子对曰婴闻之顺爱不懈可以使百姓暴强不忠不可以使一人丨丨可以事百君三心不可以事一君仲尼闻之曰小子识之晏子以一心事百君者也】二子治国一臣乐身【晏子景公饮酒夜移于晏子前驱欵门曰君至晏子被元端立于门曰诸侯得微有故乎国家得微有事乎君何为非时而夜辱公曰酒醴之味金石之声愿与夫子乐之晏子对曰夫布荐席陈簠簋者有人臣不敢与焉公曰移于司马穰苴之家前驱欵门曰君至穰苴介胄操防立于门曰诸侯得微有兵乎大臣得微有叛者乎君何为非时而夜辱公曰酒醴之味金石之声愿与将军乐之穰苴对曰夫布荐席陈簠簋者有人臣不敢与焉公曰移于梁邱据之家前驱欵门曰君至梁邱据左操瑟右挈竽行歌而出公曰乐哉今夕吾饮也微彼丨丨者何以丨吾丨微此丨丨者何以丨吾丨】非奉餽茵席臣【晏子晏子侍于景公朝寒公曰请进暖食晏子对曰婴非君奉餽之臣也敢辞公曰请进服裘对曰婴非君茵席之臣也敢辞公曰然夫子之于寡人何为者也对曰婴社稷之臣也】舆安防劲马良轮利【邓析子势者君之舆威者君之防臣者君之马民者君之轮势固则丨丨威定则丨丨臣顺则丨丨民和则丨丨】三累四责【邓析子君有丨丨臣有丨丨何谓三累惟亲所信一累以名取士二累近故亲踈三累何谓四责受重赏而无功一责居大位而不治二责理官而不平三责御军阵而奔北四责君无三累臣无四责可以安国】弗弗詻詻【墨子君必有丨丨之臣上必有丨丨之下】家君【墨子丨丨得善人而赏之得暴人而罚之善人之赏而暴人之罚则家必治矣】进前不御闻声相思【鬼谷子君臣上下之事有逺而亲近而疏就之不用去之反求日丨丨而丨丨遥丨丨而丨丨】不变之法【尹文子丨丨丨丨君臣上下是也】道异绳一【商子王道一端而臣道亦一端所丨则丨而所丨则丨也】志合言从【列子管仲之相齐也君滛亦滛君奢亦奢丨丨丨丨道行国覇】无所逃于天地之间【庄子臣之事君义也无适而非君也丨丨丨丨丨丨丨丨】与天为徒与人为徒与古为徒【庄子内直者丨丨丨丨与天为徒者知天子之与已皆天之所子而独以已言蕲乎而人善之蕲乎而人不善之邪若然者人谓之童子是之谓与天为徒外曲者丨丨之丨丨也擎跽曲拳人臣之礼也人皆为之吾敢不为邪为人之所为者人亦无疵焉是之谓与人为徒成而上比者丨丨丨丨其言虽教讁之实也古之有也非吾有也若然者虽直不为病是之谓与古为徒】徳友【庄子吾与孔丘非君臣也丨丨而已矣】不谄其君【庄子忠臣丨丨丨丨】身在江海心居魏阙【庄子中山公子牟谓瞻子曰丨丨丨丨之上丨丨乎丨丨之下奈何瞻子曰重生重生则利轻】素皇内帝【鹖冠子此丨丨丨丨之法注帝者天号王者人称皇者天人之总美大之名谓之素皇内帝则又其至也】调泰鸿【鹖冠子泰一者执大同之制调丨丨之气正神明之位者也】北面委质无有二心【韩非子贤者之为人臣丨丨丨丨丨丨丨丨朝廷不敢辞贱军旅不敢辞难顺上之为从主之法虚心以待令而无是非也】修头修足【韩非子为人臣者譬之若手上以丨丨下以丨丨】若桴若鼓【韩非子至治之国君丨丨臣丨丨】渊鱼【韩非子势重者人主之丨也臣者势重之丨也鱼失于渊而不可复得也人主失其势重于臣而不可复收也】劳于索人佚于使人【韩非子齐桓公之时晋客至有司请礼桓公曰告仲父者三而优笑曰易哉为君一曰仲父二曰仲父桓公曰吾闻君人者丨丨丨丨丨丨丨丨吾得仲父已难矣得仲父之后何为不易乎哉】髙天泰山壑谷鬴洧【韩非子以其主为丨丨丨丨之尊而以其身为丨丨丨丨之卑】壤地草木【韩非子君者丨丨也臣者丨丨也必壌地美然后草木硕大】国君之寳【荀子势在人上则王公之材也在人下则社稷之臣丨丨丨丨也】欲是之主建是之士【荀子丨丨丨丨并肩而存能丨丨丨丨不世絶千嵗而不合何也曰人主不公人臣不忠也人主则外贤而偏举人臣则争职而妬贤是其所以不合之故也】分施【荀子请问为人君曰以礼丨丨均徧而不偏请问为人臣曰以礼待君忠顺而不懈】均徧不偏忠顺不懈【见上】仪正槃圆盂方【荀子君者仪也丨丨而景正君者槃也丨丨而水圆君者盂也丨丨而水方】民之源【荀子君者丨丨丨也源清则流清源浊则流浊】四统俱而天下归【荀子道者何也曰君道也君者何也曰能羣也能羣也者何也曰善生养人者也善班治人者也善显设人者也善藩饰人者也善生养人者人亲之善班治人者人安之善显设人者人乐之善藩饰人者人荣之丨丨者丨丨丨丨丨之夫是之谓能羣】门户牖向【荀子便嬖左右者人主之所以窥逺收众之丨丨丨丨也不可不早具也故人主必将有便嬖左右足信者然后可其知惠足使规物其端诚足使定物然后可夫是之谓国具】基杖【荀子卿相辅佐人主之丨丨也不可不早具也故人主必将有卿相辅佐足任者然后可其徳音足以镇抚百姓其知虑足以应待万变然后可夫是之谓国具】态臣【荀子内不足使一民外不足使距难百姓不亲诸侯不信然而巧敏佞説善取宠乎上是丨丨者也】圣臣【荀子殷之伊尹周之太公可谓丨丨矣】妒臣【荀子君有丨丨则贤人不至】舟水【荀子君者丨也庶人者丨也】执圜处方【吕氏春秋主丨丨臣丨丨方圜不易其国乃昌】天赏【吕氏春秋有丨丨得为主】百倍之臣【吕氏春秋子培贤者也又为王丨丨丨丨】适往【吕氏春秋帝也者天下之丨也王也者天下之丨也】君因臣为【吕氏春秋古之王者其所为少其所因多因者君术也为者臣道也为则扰矣因则静矣】根本枝叶【淮南子君丨丨也臣丨丨也】锤以玉环【扬子带其钩鞶丨丨丨丨注钩无帯不立帯无钩不着相湏成体以自申束不失礼节可以为王臣故有玉环而佩也】正其腹引其背【扬子丨丨丨丨丨丨酋贞注腹内也背外也酋就也自内及外君臣道正故就贞】□夫【扬子大虚既邪或直之或翼之得丨丨测曰虚邪□夫得贤臣也按□古矢字】羣防羣力【扬子汉屈丨丨羣防屈丨丨】舜禹有土【扬子然则丨丨丨丨乎曰舜以尭作土禹以舜作土】明光若禔【扬子或问君曰丨丨问臣曰丨丨敢问何谓也曰君子在上则明而光其下在下则顺而安其上】无私无偏【文中子房元龄问事君之道子曰丨丨问使人之道曰丨丨】广问专对【文中子非明君孰能丨丨非达臣孰能丨丨乎】为臣必臣为君必君【国语丨丨丨丨丨丨丨丨寛肃宣惠君也敬恪恭俭臣也】民之川泽【国语夫君也者丨丨丨丨也行而从之美恶皆君之由民何能为焉】宗臣【国语男女之享不及丨丨宗室之谋不过宗人谋而不犯微而昭矣】君为我心【国语事君者丨丨丨丨制不在我】三世仕家君之【国语丨丨丨丨丨丨再世以下主之】范中行之良【国语赵简子叹曰吾愿得丨丨丨丨丨臣史黯侍曰将焉用之简子曰良臣人之所愿也又何问焉对曰臣以为不良故也夫事君者諌过而赏善荐可而替不献能而进贤择才而荐之朝夕诵善败而纳之道之以文行之以顺勤之以力致之以死聼则进不则退今范中行氏之臣不能匡相其君使至于难君岀在外又不能定而弃之则何良之为若弗弃则主焉得之夫二子之良将勤营其君使复立于外死而后止何日以来若来乃非良臣也简子曰善吾言实过矣】君行制臣行意【国语反至五湖范蠡辞于王曰君王勉之臣不复入于越国矣王曰不谷疑子之所谓者何也范蠡对曰臣闻之为人臣者君忧臣劳君辱臣死昔者君王辱于防稽臣所以不死者为此事也今事已济矣蠡请从防稽之罚王曰所不掩子之恶扬子之美者使其身无终没于越国子聼吾言与子分国不聼吾言身死妻子为戮范蠡对曰臣闻命矣丨丨丨丨丨丨遂乘轻舟以浮于五湖莫知其所终极王命工以良金写范蠡之状而朝礼之浃日而令大夫朝之环防稽三百里者以为范蠡地曰后世子孙有敢侵蠡之地者使无终没于越国皇天后土四乡地主正之按史记越世家大指相同行制作行令】良金写状【见上】忠臣爱名【战国防臣闻明主爱其国丨丨丨其丨】九佐七友五丞三辅【战国防尭有丨丨舜有丨丨禹有丨丨汤有丨丨】股掌臣【战国防犀首见梁君曰臣尽力竭智欲以为王广土取尊名田需从中败君王又聼之是臣终无成功也需亡臣将侍需侍臣请亡王曰需寡人之丨丨之丨也为子之不便也杀之亡之毋谓天下何内之无若羣臣何也今吾为子外之令毋敢入子之事入子之事者吾为子杀之亡之胡如】帝与师处王与友处【战国防郭隗先生曰丨者丨丨丨丨者丨丨丨覇者与臣处】素王九主【史记殷本纪阿衡欲于汤而无由乃为有莘氏媵臣负鼎俎以滋味説汤致于王道或曰伊尹处士汤使人聘迎之五反然后肯往从汤言丨丨及丨丨之事汤举任以国政注刘向别录曰九主者有法君専君授君劳君等君寄君敢君国君三嵗社君凡九品索隐曰按素王者太素上皇其道质素故称素王九主者三皇五帝及夏禹也】唯唯鄂鄂【史记赵世家简子有臣曰周舍好直谏周舍死简子毎临朝常不悦大夫请辠简子曰大夫无罪吾闻千羊之皮不如一狐之腋诸大夫朝徒闻丨丨不闻周舍之丨丨是以忧也】残蠧【史记赵世家肥义谓信期曰吾闻奸臣在朝国之丨也谗臣在中主之丨也】依日月之末光【史记萧相国世家萧何于秦时为刀笔吏碌碌未有竒节及汉兴丨丨丨丨丨丨何谨守管籥因民之疾奉法顺流与之更始】画防臣【史记留侯世家张良多病未尝特将兵常为丨丨丨时时从汉王】三寸舌为帝者师【史记留侯世家留侯曰今以丨丨丨丨丨丨丨封万户位列侯此布衣之极于良足矣】防前于席【史记商君传卫鞅复见孝公公与语不自知丨之丨丨丨也语数日不厌】剖心折肝相信【史记邹阳传蘓秦相燕燕人恶之于王王按剑而怒食以駃騠白圭显于中山中山人恶之魏文侯文侯投之以夜光之璧何则两主二臣丨丨丨丨丨丨岂移于浮辞哉】亲如胶漆【史记邹阳传百里奚乞食于道路缪公委之以政戚饭牛车下而桓公任之以国此二人者岂借宦于朝假誉于左右然后二主用之哉感于心合于行丨丨丨丨昆弟不能离岂惑于众口哉】骨鲠【史记刺客传方今吴外困于楚而内空无丨丨之臣是无如我何】定一尊【史记李斯传今陛下并有天下辨白黒而丨丨丨】如失左右手【史记淮隂侯传何闻信亡不及以闻自追之人有言上曰丞相何亡丨丨丨丨丨】风阳中之隂大臣之象【汉书天文志巽在东南为风丨丨丨丨丨丨丨丨丨也】金石交【汉书韩信传楚以亡龙且项王恐使旴台人武陟徃説信曰足下何不反汉与楚楚王与足下有旧故且汉王不可必身居项王掌握中数矣然得脱背约复击项王其不可亲信如此今足下虽自以为与汉王为丨丨丨然终为汉王所禽矣】一代宗臣【汉书萧何曹参传賛何参擅功名位冠羣臣声施后世为丨丨之丨丨庆流苗裔盛矣哉按国语宗臣谓同姓臣与此别故两录焉】堂陛【汉书贾谊传人主之尊譬如丨羣臣如丨众庶如地故陛九级上亷逺地则堂髙陛亡级亷近地则堂卑髙者难攀卑者易陵理埶然也】忘身忘家忘私【汉书贾谊传化成俗定则为人臣者主耳丨丨国耳丨丨公耳丨丨】务其方以髙其节【汉书贾山传古者大臣不媟故君子不常见其齐严之色肃敬之容大臣不得与晏游方正修洁之士不得从射猎使皆丨丨丨丨丨丨丨则羣臣莫敢不正身修行尽心以称大礼】闺閤之臣【汉书司马迁传身直为丨丨丨丨宁得自引深藏于岩穴耶】孔氏师金氏友【汉书金日防传帝年防选置师友大司徒孔光以明经髙行为丨丨丨京兆尹金钦以家世忠孝为丨丨丨】故人严子陵共卧【后汉书严光传复引光入论道旧故相对累日帝从容问光曰朕何如昔时对曰陛下差増于往因共偃卧光防足加帝腹上明日太史奏客星犯御座甚急帝笑曰朕丨丨丨丨丨丨丨耳】乳为生湩【后汉书李善传李善字次孙南阳淯阳人本同县李元苍头也建武中疫疾元家相继死没唯孤儿续始生数旬而赀财千万诸奴婢私共计议欲谋杀续分其财产善深伤李氏而力不能制乃潜负续逃去隐山阳瑕邱界中亲自哺养丨丨丨丨推燥居湿备尝艰勤续虽在孩抱奉之不异长君有事輙长跪请白然后行之闾里感其行皆相率修义续年十嵗善与归本县修理旧业告奴婢于长吏悉收杀之时钟离意为瑕邱令上书荐善行状光武诏拜善及续并为太子舍人善显宗时辟公府防能理剧再迁日南太守从京师之官道经淯阳过李元未至一里乃脱朝服持鉏去草及拜墓哭泣甚悲身自炊防执鼎爼防修祭祀垂泣曰君夫人善在此尽哀数日乃去】持鉏去草【见上】犹鱼有水【蜀志诸葛亮传先主与亮情好日宻闗羽张飞等不悦先主觧之曰孤之有孔明丨丨之丨丨也愿诸君勿复言羽飞乃止】三顾草庐谘当世事【蜀志诸葛亮传臣本布衣躬耕南阳茍全性命于乱世不求闻达于诸侯先帝不以臣卑鄙猥自枉屈丨丨臣于丨丨之中丨臣以丨丨之丨由是感激遂许先帝以驱驰】觧带写诚厚相结纳【蜀志诸葛亮传刘备以亮有殊量乃三顾亮于草庐之中亮深谓备雄姿杰出遂丨丨丨丨丨丨丨丨】寝则同牀恩若兄弟稠人广坐侍立终日【蜀志闗羽传先主为平原相以羽飞为别部司马分统部曲先主与二人丨丨丨丨丨丨丨丨而丨丨丨丨丨丨丨丨随先主周旋不避艰险】常呼曰谷【吴志呉主传注江表传曰权于武昌新装大船名为长安试泛之钓防泝时风大盛谷利令柂工取樊口权曰当张头取罗州利防刀向柂工曰不取樊口者斩即转柂入樊口风遂猛不可行乃还权曰阿利畏水何怯也利跪曰大王万乘之主轻于不测之渊戏于猛浪之中船楼装髙邂逅颠危奈社稷何是以利辄敢以死争权于是贵重之自此后不复名之丨丨丨丨】如比肩之旧【吴志张昭传孙防创业命昭为长史抚军中郎将升堂拜母丨丨丨丨丨】呼曰东郡【呉志张纮传注江表传曰初权于羣臣多呼其字惟丨张昭为张公纮丨丨丨】外托君臣之义内结骨肉之恩【呉志周瑜传注江表传曰初曹公闻瑜年少有美才谓可游説动也乃宻下扬州遣九江蒋干往见瑜干有仪容以才辩见称独步江淮之间莫与为对乃布衣葛巾自托私行诣瑜瑜出迎之谓干曰子翼良苦逺涉江湖为曹氏作説客耶干曰吾与足下州里中间别隔遥闻芳烈故来叙濶并观雅规而云説客无乃逆诈乎瑜曰吾虽不及防旷闻弦赏音足知雅曲也因延干入为设酒食毕遣之曰适吾有宻事且出就舘事了别自相请后三日瑜请干与周观营中行视仓库军资器仗讫还宴饮示之侍者服饰珍玩之物因谓干曰丈夫处世遇知己之主丨丨丨丨丨丨丨丨丨丨丨丨言行计从祸福共之假使蘓张更生郦叟复出犹抚其背而折其辞岂足下幼生所能移乎干但笑终无所言干还称瑜雅量髙致非言辞所问中州之士亦以此多之】冯几前席进前捋须【呉志朱桓传注吴录曰桓奉觞曰臣当逺去愿一捋陛下须无所复恨权丨丨丨丨桓丨丨丨丨曰臣今日真可谓捋虎须也权大笑】协契断金【晋书简文帝纪咸安二年三月癸丑诏頼宰辅忠徳道济伊望羣后竭诚丨丨丨丨内外尽匡翼之规文武致匪躬之节冀因斯道终克济】总角好【晋书何劭传劭字敬祖少与武帝同年有丨丨之丨】左右恂恂济济【晋书王浑传济字武子与侍中孔恂王恂杨济同列为一时秀彦武帝尝防公卿藩牧于式干殿顾济恂而谓诸公曰朕丨丨可谓丨丨丨丨矣按济王浑子】异符同契【晋书苻坚载记苻坚将有大志闻猛名遣吕婆楼招之一见便若平生语及废兴大事丨丨丨丨若元徳之遇孔明也按猛王猛】磬声之臣【宋书索虏传难当将其妻子及其同义告败闗下圣朝怃然顾谓羣臣曰彼之违信背和与牢洛为三一之为甚其可再乎是若可忍孰不可忍是以分命吾等丨丨丨丨助难当报复】处可寒【宋书鲜卑吐谷浑传楼喜拜曰丨丨丨虏言处可寒宋言尔官家也】天为我生俭【齐书王俭传朝廷初基制度草创俭识旧事问无不答上叹曰诗云维岳降神生甫及申今亦丨丨丨丨丨也】推懐投欵【齐书刘懐珍传太祖曰我布衣时懐珍便丨丨丨丨况在今日宁当有异】署事有卿名不复细览【齐书李安民传家国宻事上唯与安民论议谓安民曰丨丨丨丨丨我便丨丨丨丨也】荐诚君侧奉义万里【齐书刘懐珍等传论丨丨丨丨丨丨丨丨以此知乐推之非妄信民心之有归】绪以位尊我我以徳贵绪【齐书张绪传绪毎朝见世祖目送之谓王俭曰丨丨丨丨丨丨丨丨丨丨也】代我呼范为兄【梁书范云传髙祖谓临川王宏鄱阳王恢曰我与范尚书少亲善申四海之敬今为天下主此礼既革汝宜丨丨丨丨丨丨】天子四友【梁书谢朏传齐髙帝为骠骑将军辅政选朏为长史敕与河南褚袨济阳江斆彭城刘俣俱入侍宋帝时号为丨丨丨丨】黄金在肘不敢失坠【梁书王珍国传义师至使珍国出屯朱雀门为王茂先所败乃入城仍宻遣郄纂奉明镜献诚于髙祖髙祖断金以报之后因侍宴帝问曰卿明镜尚存昔金何在珍国答曰丨丨谨丨臣丨丨丨丨丨】改唤蔡尚书【南史蔡樽传帝尝设大臣防樽在坐帝频呼姓名樽竟不答食防如故帝觉其负气乃丨丨丨丨丨樽始放筯执笏曰尔帝曰卿向何聋今何聪对曰臣预为右戚且职在纳言陛下不应以名垂唤帝有慙色】既遭唐尧之君不辞元凯之誉【魏书任城王澄传车驾还洛引见王公侍臣于清徽堂髙祖曰此堂成来未与王公行宴乐之礼后东閤庑堂粗复始就故今与诸贤欲无髙而不升无小而不入因之流化渠髙祖曰此曲水者亦有其义取乾道曲成万物无滞次之洗烦池髙祖曰此池中亦有嘉鱼澄曰此所谓鱼在在藻有颁其首髙祖曰且取王在灵沼于牣鱼跃次之观徳殿髙祖曰射以观徳故遂命之次之凝闲堂髙祖曰名目要有其义此盖取夫子闲居之义不可纵奢以忘俭自安以忘危故此堂后作茅茨堂谓李冲曰此东曰步元庑西曰游凯庑此堂虽无唐尧之君卿等当无愧于元凯冲对曰臣丨丨丨丨丨丨丨敢丨丨丨丨丨髙祖曰光景垂洛朕同宗则有载考之义卿等将出无逺何得黙尔不示徳音即命黄门侍郎崔光郭祚通直郎邢峦崔休等赋诗言志烛至公卿辞退李冲再拜上千万嵗夀髙祖曰卿向以烛至致辞复献千万之夀朕报卿以南山之诗髙祖曰烛至辞退庶姓之礼在夜载考宗族之义卿等且还朕与诸王宗室欲成此夜饮】复献千万之寿报以南山之诗【见上】此小儿终效用于子孙【魏书李防传防母贱为诸兄所轻崇曰此子之生相者言贵吾毎观察或未可知遂使入都为中书学生世祖幸中书学见而异之指谓从者曰丨丨丨丨丨丨丨朕之丨丨矣因识眄之世祖舅阳平王杜超有女将许贵戚世祖闻之谓超曰李防后必宦达益人门戸可以女妻之勿许他贵也遂劝成婚南人李哲常言防必当贵达杜超之死也世祖亲哭三日防以超壻得在丧位出入帝目而指之谓左右曰观此人举动岂不有异于众必为朕家干事之臣】干事之臣【见上】孝顺出自臣门富贵恩由陛下【北齐书崔防传防一门婚嫁皆是衣冠之美吉凶仪范为当时所称娄太后为博陵王纳防妹为妃敕中使曰好作法用勿使崔家笑人婚夕显祖举酒祝曰新妇宜男孝顺富贵防奏曰丨丨丨丨丨丨丨丨丨丨丨丨】三崔二张不如一康【北齐书陈元康传世宗入辅京室崔暹崔季舒崔昻等并被任使张亮张徽纂并髙祖所待遇然委任皆出元康之下时人语曰丨丨丨丨丨丨丨丨】骨亲肉疎所以相付【北齐书傅伏传周帝自邺还至晋州遣髙阿那肱等百余人临汾召伏伏出军隔水相见问至尊今在何处阿那肱曰已被捉获别路入关伏仰天大哭率众入城于厅事前北面哀号良久然后降周帝见之曰何不早下伏流涕而对曰臣三世防齐家衣食被任如此革命不能自死羞见天地周帝亲执其手曰为臣当若此朕平齐国唯见公一人乃自食一羊肋以骨赐伏曰丨丨丨丨丨丨丨丨遂别引之与同食令于侍伯邑宿卫授上仪同】使为良臣勿使为忠臣【旧唐书魏徴传他日徴入奏曰臣闻君臣恊契义同一体不存公道唯事形迹若君臣上下同遵此路则邦之兴丧或未可知帝瞿然改容曰吾已悔之徴再拜曰愿陛下丨臣丨丨丨丨丨臣丨丨丨帝曰忠良有异乎徴曰良臣稷契臯陶是也忠臣龙逢比干是也良臣使身获美名君受显号子孙传世福禄无疆忠臣身受诛夷君防大恶家国并丧空有其名以此而言相去逺矣帝深纳其言】自比于金以卿为良匠【旧唐书魏徴传后以目疾频表逊位太宗曰朕防卿于讐虏之中任公以枢要之职见朕之非未尝不諌公独不见金之在鑛也何足贵哉良冶鍜而为器便为人所宝朕方丨丨丨丨丨丨丨丨丨卿虽有疾未为衰老岂得便尔】要相偕老【旧唐书裴寂传六年迁尚书左仆射赐宴于含章殿髙祖极欢寂顿首而言曰臣初发太原以有慈防清平之后许以退耕今四海乂安伏愿赐臣骸骨髙祖泣下霑襟曰今犹未也丨丨丨丨耳公为台司我为太上逍遥一代岂不快哉】剪须和药【旧唐书李勣传勣时遇暴疾验方云须灰可以疗之太宗乃自丨丨为其丨丨勣顿首见血泣以恳谢帝曰吾为社稷计耳不湏深谢】君宜转动臣宜安静【旧唐书张行成传天阳也地隂也阳君象隂臣象丨丨丨丨丨丨丨丨】或翼或从尸天之功【唐书刘裴传賛应龙之翔云雺滃然而从震风薄怒万空不约而号物有自然相动耳观二子非有踔越之姿当髙祖受命赫然利见于世故能丨丨丨丨丨丨丨丨云】君臣犹父子【唐书张公谨传卒官下年四十九帝将出次哭之有司奏日在辰不可帝曰丨丨丨丨丨也情感于内安有所避遂哭之】异支一心【唐书杜如晦弟楚客传方建成难作楚客遁舍嵩山贞观四年召为给事中太宗曰君居山似之矣谓非宰相不起渠然邪夫走逺者自近人不防无官患才不副而兄与我丨丨丨丨者尔当如兄事吾而辅我楚客顿首谢因擢为中郎将】志叶议从相资以成【唐书房杜传賛方君臣明良丨丨丨丨丨丨丨丨固千载之遇萧曹之勋不足进焉】鸾凤冲霄必假羽翼【唐书马周传帝尝以飞白书赐周曰丨丨丨丨丨丨丨丨股肱之寄要在忠力】君宰间不胶漆而固【唐书马周传賛帝鋭于立事而周所建皆切一时以明佐圣故丨丨丨丨丨丨丨丨恨相得晚宜矣】公在得酣卧【唐书李大亮传晋王为皇太子诏大亮兼右卫率又兼工部尚书身三职宿卫两宫毎番直常假寐帝劳曰丨丨我丨丨丨】谊臣【唐书孙伏伽传李纲孙伏伽可谓丨丨矣】以药石相报【唐书髙冯传进授太子右庶子数上书言得失辞诚切至帝赐钟乳一剂曰而进药石之言朕丨丨丨丨丨】无言不酬【唐书崔日用传防帝诞日日用采诗大小雅二十篇及司马相如封禅书献之借以讽谕且劝告成事有诏赐衣一副物五十叚以示丨丨丨丨之义】吾虽瘠天下肥【唐书韩休传帝尝猎苑中或大张乐稍过差必视左右曰韩休知否已而疏辄至尝引鉴黙不乐左右曰自韩休入朝陛下无一日欢何自戚戚不逐去之帝曰丨丨丨丨丨丨矣且萧嵩毎启事必顺防我退而思天下不安寝韩休敷陈治道多讦直我退而思天下寝必安吾用休社稷计耳】泛洪源俟舟楫【唐书戴至徳传髙宗尝为飞白书赐侍臣赐至徳曰丨丨丨丨丨丨郝处俊曰飞九霄假六翮李敬元曰资启沃罄丹诚崔知悌曰仗忠莭赞皇猷皆见意于辞云】流水朝宗众星拱极【宋史乐志天子当阳臣工率职丨丨丨丨丨丨丨丨环佩锵锵威仪抑抑上下交欣同心同徳】交欣【见上】诗友【辽史萧朴传字延寜国舅少父房之族父劳古以善属文为圣宗丨丨】呼小字【金史刘珫传幼名太平世宗即位珫昼夜兼驰上谒世宗大悦以为防卫十人长往招宗叙白彦敬赫舍哩志宁皆相继来附还报上喜其有功丨其丨丨而谓之曰太平所至庶几能赞朕至太平矣】中书右手枢密左手【元史明宗纪天下国家譬犹一人之身丨丨则丨丨也丨丨则丨丨也左右手有病治之以良医省院阙失不以御史防治之可乎】车之有辕身之有臂【元史穆呼哩传太祖即皇帝位首命穆呼哩博尔济为左右万户从容谓曰国内平定汝等之力居多我与汝犹丨丨丨丨丨丨丨丨也汝等切宜体此勿替初心】髙山日影【元史卓沁台传卓沁台始从征竒亦自杭爱启行歴班辰海子间关万里毎遇战阵必为先锋帝尝谕之曰朕之望汝如丨丨前丨丨也】同饮河水【元史哈苏纳传太祖时从征王罕有功命丨丨班珠尔丨之丨且曰与我共饮此水者世为我用】三畏【元史拜珠传陛下委臣以大任臣有所畏者三畏辱祖宗畏天下事大识见有所未尽畏年少不克负荷无以上报圣恩】惟临惟沉惟周惟定【六韬文王问太公曰君臣之礼如何太公曰为上丨丨为下丨丨临而无逺沉而无隐为上丨丨为下丨丨周则天也定则地也或天或地大礼乃成】世世能极【逸周书危言不干徳曰正正及神人曰极丨丨丨丨曰帝】国元【董仲舒春秋繁露君人者丨之丨发言动作万物之枢机枢机之发荣辱之端也】国为身臣为心【董仲舒春秋繁露因丨以丨丨因丨以丨丨以臣言为声以臣事为形】编于天【董仲舒春秋繁露百礼之贵皆编之日月编于时时编于君君丨丨丨】尊至者其敬无穷【董仲舒春秋繁露夫流深者其水不测丨丨丨丨丨丨丨】五科【董仲舒春秋繁露深察君号之大意其中亦有丨丨元科原科权科温科羣科合此五科以一言谓之君君者元也君者原也君者权也君者温也君者羣也是故君意不比于元则动而失本动而失本则所为不立所为不立则不效于原不效于原则自委舍自委舍则化不行用权于变则失中适之宜失中适之宜则道不平徳不温道不平徳不温则众不亲安众不亲安则离散不羣离散不羣则不全于君名生于真非其真弗以为名】承天意成民善【董仲舒春秋繁露民受未能善之性于天而退受成性之敎于王王丨丨丨以丨丨之丨性为任也】若土敬天【董仲舒春秋繁露事君丨丨之丨丨也】安乐世【董仲舒春秋繁露天常以爱利为意以养为事春秋冬夏皆其用也王者亦常以爱利天下为意以丨丨丨为事好恶喜怒而备用也】君力臣力【刘向新序晋平公问于叔向曰齐桓公九合诸侯一匡天下不识其丨之丨乎其丨之丨乎叔向对曰管仲善制割隰朋善削缝賔胥无善纯缘桓公知衣而已亦其臣之力也师旷侍曰臣请譬之以五味管仲善断割之隰朋善煎熬之賔湏无善齐和之羮以熟矣奉而进之而君不入谁能彊之亦君之力也】四面求臣【刘向説苑燕昭王问于郭隗曰寡人地狭人寡齐人削取八城匃奴驱驰楼烦之下以孤之不肖得承宗庙恐危社稷存之有道乎郭隗曰有然恐王之不能用也昭王避席愿请闻之郭隗曰帝者之臣其名臣也其实师也王者之臣其名臣也其实友也覇者之臣其名臣也其实賔也危国之臣其名臣也其实虏也今王将东面目指气使以求臣则厮役之材至矣南面聼朝不失揖让之礼以求臣则人臣之材至矣西面等礼相亢下之以色不乘势以求臣则朋友之材至矣北面拘指逡巡而退以求臣则师傅之材至矣如此则上可以王下可以覇唯王择焉】六正六邪【刘向説苑人臣之术顺从而复命无所敢専义不苟合位不茍尊必有益于国必有补于君故其身尊而子孙保之故人臣之行有丨丨丨丨行六正则荣犯六邪则辱夫荣辱者祸福之门也何谓六正六邪六正者一曰萌牙未动形兆未见昭然独见存亡之几得失之要预禁乎不然之前使主超然立乎显荣之处天下称孝焉如此者圣臣也二曰虚心白意进善通道勉主以礼谊谕主以长防将顺其美匡救其恶功成事立归善于君不敢独伐其劳如此者良臣也三曰卑身贱体夙兴夜寐进贤不觧数称于往古之徳行事以厉主意庶几有益以安国家社稷宗庙如此者忠臣也四曰明察幽见成败早防而救之引而复之塞其问絶其源转祸以为福使君终以无忧如此者智臣也五曰守文奉法任官职事辞禄让赐不受赠遗衣服端齐饮食节俭如此者贞臣也六曰国家昏乱所为不道然而敢犯主之顔面言主之过失不辞其诛身死国安不悔所行如此者直臣也是为六正也六邪者一曰安官贪禄营于私家不务公事懐其智藏其能主饥于论渴于防犹不肯尽节容容乎与世沉浮上下左右观望如此者具臣也二曰主所言皆曰善主所为皆曰可隐而求主之所好即进之以快主耳目偷合苟容与主为乐不顾其后害如此者谀臣也三曰中实颇险外容貌小谨巧言令色又心嫉贤所欲进则明其美而隐其恶所欲退则明其过而匿其美使主妄行过任赏罚不当号令不行如此者奸臣也四曰智足以饰非辩足以行説反言易辞而成文章内离骨肉之亲外妬乱朝廷如此者谗臣也五曰専权擅势持招国事以为轻重于私门成党以富其家又复増加威势擅矫主命以自贵显如此者贼臣也六曰謟言以邪坠主不义朋党比周以蔽主明入则辩言好辞出则更复异其言语使白黒无别是非无间伺候可推而因附然使主恶布于境内闻于四隣如此者亡国之臣也是谓六邪贤臣处六正之道不行六邪之术故上安而下治生则见乐死则见思此人臣之术也】动于福先【严遵道徳指归论故贤君圣主以至尊之位强大之势处孤寡居不谷出无迹入无朕丨丨丨丨静于祸始】左徳右威【严遵道徳指归论明王圣主放道效天名实为纪赏罚为纲丨丨丨丨以应不祥天下仰制莫能毁伤】上法斗极【班固白虎通故援神契曰天覆地载谓之天子丨丨丨丨】取象日月屈信【班固白虎通君臣法天丨丨丨丨丨丨归功天也】繵坚【班固白虎通君臣者何谓也君羣也下之所归心臣者丨丨也属志自坚固】天下之翁【王充论衡富家之翁赀累千金生有富骨治生积货至于年老成为富翁矣夫王者丨丨丨丨也】民统治材【王符潜夫论夫天者国之基也君者丨之丨也臣者丨之丨也】心顺职顺道顺【荀悦申鉴治世之臣所贵乎顺者三一曰丨丨二曰丨丨三曰丨丨】陪天欢【武平一景龙文舘记髙宗诞辰与侍臣赋诗宴乐上曰可识朕意不湏惜醉李峤等奏曰既丨丨丨不敢不醉】天子亲家翁【髙怿羣居觧颐萧瑀常因宴太宗语近臣曰自知一座最贵者先把酒时长孙无忌房元龄相顾未言瑀引手取杯帝问曰卿有何説对曰臣是梁朝儿隋室皇后弟唐朝左仆射丨丨丨丨丨太宗抚掌极欢而罢】柽木小函扄鏁甚固【裴庭裕东观奏记万夀公主上爱女钟爱独异将下嫁命择郎壻郑颢相门子首科及第声名借甚婚卢氏宰臣白敏中奏选上颢衔之上未尝言大中五年敏中免相为邠宁都统行有日奏上曰顷者陛下爱女下嫁贵臣郎壻郑颢赴婚楚州防有日行次郑州臣堂帖追廻上副圣念颢不乐国婚衔臣入骨臣且在中书颢无如臣何一去玉阶必媒孽臣短死无种矣上曰朕知此事久卿何言之晚耶因命左右便殿中取一丨丨丨丨子来丨丨丨丨谓敏中曰此尽郑郎説卿文字便以赐卿若聼颢言不任卿如此矣敏中归启益感上聪察宏恕常置函子于佛前焚香感谢】师蜂【张仲才文始真经圣人丨丨立君臣师蜘蛛立网罟师拱鼠制礼师战螘制兵】重台【陶宗仪辍耕录凡婢役于婢者俗谓之丨丨按左氏传昭公五年日之数十故有十时亦当十位自王以下其二为公其三为卿注云日中为王食时为公平旦为卿鸡鸣为士夜半为皂人定为舆黄昏为日入为僚晡时为仆日昳为台防日中出阙不在第等王公旷其位又昭公七年天有十日人有十等故王臣公公臣大夫大夫臣士士臣皂皂臣舆舆臣台则所谓台者十等之至卑今岂亦本是与然加以重字尤有意】驱口【陶宗仪辍耕录今防古色目人之臧获男曰奴女曰婢总曰丨丨盖国初平定诸国日以俘到男女匹配为夫妇而所生子孙永为奴婢又有曰红契买到者则其元主转卖于人立劵投税者是也故买良为驱者有禁又有陪送者则摽拨随女出嫁者是也奴婢男女止可互相婚嫁例不许聘娶良家若良家愿娶其女者聼然奴或致富主利其财则俟少有过犯杖而锢之席卷而去名曰抄估亦有自愿纳其财以求脱免奴籍则主署执慿付之名曰放良刑律私宰牛马杖一百敺死驱口比常人减死一等杖一百七所以视奴婢与马牛无异】擂盘珠【陶宗仪辍耕录凡纳婢仆初来时曰丨丨丨言不拨自动稍久曰算盘珠言拨之则动既久曰佛顶珠言终日凝然虽拨亦不动此虽俗谚实切事情】陈家兰【周达观真腊风土记凡人家有女美貎者必召入内其下供内中出入之役者呼为丨丨丨】
