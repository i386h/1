<!-- { "loadSidebar": true } -->
　　轘辕之险【管子凡兵主者必先审知地图丨丨丨丨注谓路形若辕而又轘曲缑氏东南有轘辕道是也】表海负嵎【子华子齐之为国也丨丨而丨丨轮广隈澳其涂之所出四通而八达逰士之所凑也】剡然据松柏之塞【荀子其在赵者丨丨有苓而丨丨丨丨丨注剡然侵削之貌苓地名松柏之塞谓赵树松柏与秦为界今秦据有之】九塞【吕氏春秋何谓丨丨大汾防阸荆阮方城殽井陉疵处句注居庸】山髙寻云谿肆无景【淮南子椘人地南卷沅湘北绕颍泗西包巴蜀东裹剡淮颍汝以为洫江汉以为池垣之以邓林緜之以方城丨丨丨丨丨丨丨丨注肆极也极谿之深不见景也】龙蛇蟠却【淮南子硖路津关大山名塞丨丨丨丨笠居羊肠道发笱门一人守隘而千人弗敢过也此谓地势】石盘岳峙【抱朴子丨丨丨丨式遏觊觎】前莘后河左洛右济【国语若丨丨丨丨丨丨丨丨主芣騩而食溱洧修典刑以守之惟是可以少固】一经两海要絶天下【战国策王一善椘而关内二万乗之主注地于秦齐之右壌可拱而取也是王之地丨丨丨丨丨丨丨丨也】天下之枢【战国策今韩魏中国之处而丨丨丨丨也】栈道千里【战国策丨丨丨丨通于蜀汉】四塞之国【战国防齐南有泰山东有琅琊西有清河北有渤海此所谓丨丨丨丨也】负海【战国策齐西有强赵南有韩魏丨丨之国也】被山帯河【战国防秦地半天下兵敌四国丨丨丨丨以为固】斩华为城因河为津【史记秦始皇纪赞丨丨丨丨丨丨丨丨据亿丈之城临不测之谿以为固】金城千里【史记秦始皇纪赞天下防定秦王之心自以为关中之固丨丨丨丨子孙帝王万世之业也】秦得百二【史记髙祖纪秦形胜之国帯山河之险县隔千里持防百万丨丨丨丨焉地势便利其防下兵于诸侯譬犹居髙屋之上建瓴水也注秦地险固二万人足当诸侯百万人也瓴盛水瓶也居髙屋之上而幡瓴水言其向下之势易也】髙屋建瓴【见上】齐得十二【史记髙祖纪齐东有琅邪即墨之饶南有太山之固西有浊河之限北有渤海之利地方二千里持防百万县隔千里之外丨丨丨丨焉此东西秦也非亲子弟莫可使王齐矣注十二得十中之二二十万人当百万】东西秦【见上】阸塞地利【史记汉兴以来诸侯年表汉郡八九十形错诸侯间犬牙相临秉其丨丨丨丨强本干弱枝叶之势也】彊干弱枝【见上】四战之国【史记燕世家王召昌国君乐闲问之对曰赵丨丨丨丨其民习兵不可伐】秦为大鸟【史记椘世家丨丨丨丨负海内而处东靣而立左臂据赵之西南右臂傅椘鄢郢膺击韩魏垂头中国处既形便势有地利奋翼鼓方三千里则秦未可得独招而夜射也】天下冲阸【史记三王世家雒阳有武库敖仓丨丨丨丨汉国之大都也】岭阸【史记商君传魏居丨丨之西都安邑与秦界河而独擅山东之利利则西侵秦病则东收地注安邑之东山岭险阸之地即今蒲州之中条防东连汾晋之崄嶝是也阸阻也】南蔽【史记蘓秦秦之所害于天下者莫如赵然而秦不敢伐赵者何也畏韩魏之议其后也然则韩魏赵之丨丨也】鄳阸【史记蘓秦传残均陵塞丨丨注鄳音盲鄳县之阸塞均一作灼】天下脊【史记张仪秦地半天下兵敌四国被险帯河四塞以为固虎贲之士百余万车千乗骑万匹积粟如邱山法令既明士卒安难乐死主眀防严将智防武虽无出甲席卷常山之险必折丨丨之丨注常山于天下在北有若人之背脊也】据冲【史记朱建陈留者天下之丨丨也兵之会地也】兵之防地【见上】搤天下肮【史记刘敬夫与人鬭不搤其肮拊其背未能全其胜也今陛下入关而都按秦之故地此亦丨丨丨之丨而拊其背也】绾毂其口【史记货殖传巴蜀亦沃野四塞栈道千里无所不通惟襃斜丨丨丨丨注言襃斜道狭绾其道口有若车毂之凑故云绾毂也】鴈门阻险【汉书武帝纪发卒万人治丨丨丨丨】天下精兵处【汉书韩信陈豨为代相监邉辞信信曰公之所居丨丨丨丨丨也】沃野千里【汉书张良夫关中左殽函右陇蜀丨丨丨丨南有巴蜀之饶北有胡苑之利阻三靣而固守独以一面东制诸侯】阻三面【见上】殽黾阸陿【汉书周亚夫赵涉遮説亚夫曰吴王素富懐辑死士乆矣此知将军且行必置间人于丨丨丨丨之间】示形制之势【汉书郦食其汉王欲捐成皋防东屯巩雒以拒椘食其曰愿足下急复进兵收取荥阳据敖庾之粟塞成皋之险杜太行之道距飞狐之口守白马之津以丨诸侯丨丨丨丨则天下知所归矣注以地形而制服】崄塞【汉书蒯通鋭气挫于丨丨粮食尽于内蔵】要塞【汉书严助越地深昧而多水险中国之人不知其埶阻而入其地虽百不当其一得其地不可郡县也攻之不可暴取也以地图察其山川丨丨相去不过寸数而间独数百千里阻险林丛弗能尽着】东南一尉西北一【汉书雄今大汉左东海右渠捜前畨禺后陶涂丨丨丨丨丨丨丨丨注会稽东郡都尉也敦煌玉门闗也】绕霤之固【汉书王莽丨丨丨丨南当荆椘注言四靣塞阸其道屈曲谿谷之水回绕而霤也其处即今商州界七盘十二绕是也】七盘十二绕【见上】俱据机轴【后汉书冯异李轶报异书曰今轶守洛阳将军镇孟津丨丨丨丨千载一会注机弩牙也轴车轴也皆在物之要】聚米【后汉书马援援于帝前丨丨为山谷指画形埶开示众军所从道径往来分析曲折昭然可晓帝曰虏在吾目中矣】九州上腴天下奥区【后汉书班固汉之西都在于雍州实曰长安左据函谷二殽之阻表以泰华终南之山右界襃斜陇首之险帯以洪河泾渭之川华实之毛则丨丨之丨丨焉防御之阻则丨丨之丨丨焉是故横被六合三成帝畿周以龙兴秦以虎视】三成帝畿【见上注三成谓周秦汉并都之也】商洛縁其隈鄠杜濵其足【后汉书班固其阳则崇山隐天幽林穹谷陆海珍藏蓝田美玉丨丨丨丨丨丨丨丨丨丨】关河根本【后汉书荀彧曹操欲遂取徐州还定吕布彧谏曰昔髙祖保关中光武据河内皆深根固本以制天下故虽有困败而终济大业将军本以兖州首事故平定山东此实天下之要地而将军之丨丨也若不先定之丨丨将何寄乎】关函守峣【后汉书杜笃既有蓄积阸塞四临西被陇蜀南通汉中北据谷口东阻嵚岩丨丨丨丨山东道穷置列汧陇廱偃西戎拒守襃斜岭南不通杜口絶津朔方无从】河内三十三所【后汉书西元初元年春遣兵屯丨丨通谷冲要丨丨丨丨皆作坞壁设鸣鼓】五百里石穴【魏志刘放孙资注昔武皇帝征南郑取张鲁阳平之役危而后济又自往拔出夏侯渊军数言南郑直为天狱中斜谷道丨丨丨丨丨耳言其深险喜出渊军之辞也】蜀之股臂【蜀志黄权曹公破张鲁鲁走入巴中权进曰若失汉中则三巴不振此为割丨丨丨丨也】合此二长共为唇齿【蜀志邓芝传蜀有重险之固吴有三江之阻丨丨丨丨丨丨丨丨进可兼并天下退可鼎足而立】国之西势【吴志甘寜寜陈计曰南荆之地山陵形便江川流通诚是丨丨丨丨也】关限【吴志陆逊逊上疏曰夷陵要害国之丨丨虽为易得亦复易失】楚九州渚吴九州都【晋书五行志孙皓遣使者祭石印山下妖祠使者因以丹书岩曰丨丨丨丨丨丨丨丨】蜀门【晋书张载剑阁铭曰惟丨之丨作固作镇是曰剑阁壁立千仭】一人荷防万夫趦趄【晋书张载剑阁铭曰矧兹狭隘土之外区丨丨丨丨丨丨丨丨形胜之地非亲勿居】陆无长毂之径【晋书陆机夫蜀郊境之接重山积险丨丨丨丨丨丨川阸流迅水有惊波之艰】险涩【晋书周馥河朔萧条崤函丨丨】玉关悬险金城负固【晋书张轨论长河外区流沙作纪丨丨丨丨丨丨丨丨】四聚山河喉衿之势【晋书石勒载记邺有三台之固西接平阳丨丨丨丨有丨丨丨丨】衿帯江山表里华甸【宋书文帝纪京口肇自古着符近代丨丨丨丨丨丨丨丨经涂四达利尽淮海城邑髙眀土风淳台苞縂形胜实惟名都】判祖【宋书谢灵运传河北悉是旧户差无杂人连岭丨丨三关作隘若游骑长驱则沙汉风靡若严兵守塞则冀方山固】三关作隘【见上】深遐【宋书袁淑传天险岩旷地限丨丨】峻垒绵疆【齐书徐孝嗣沈文季论金城布险丨丨丨丨】三州喉舌【齐书刘绘绘苦求外出为南康相郡事之暇专意讲说上左右陈洪请假南还问绘在郡何似既而闲之曰南康是丨丨丨丨应湏治干岂可以年少讲学处之邪征还为安陆王防军司马】龙山南指牛渚北临【陈书宣帝纪博望关畿天限严峻丨丨丨丨丨丨丨丨】天岨【南史沈约潼关丨丨所谓形胜之地】汉之左辅魏之右翼【魏书安定王休子爕传冯翊古城魏两民之交许洛水陆之际先丨丨丨丨皇丨丨丨丨形胜名都实惟西蕃奥府】西蕃奥府【见上】四履之地世号东秦【魏书郦范齐丨丨丨丨丨丨丨丨】建邺肩髀成都喉嗌【魏书裴叔业等论夀春形胜南郑要险乃丨丨之丨丨丨丨之丨丨】三蜀三齐【隋书于宣敏丨丨丨丨古称天险分王戚属今正其时】三鵶险要【北史韦阆阆族弟珍试守鲁阳郡孝文复南伐路经珍郡加中垒将军正太守珍从至清水帝曰朕顷戎车再驾卿恒翼务中军今日之举亦欲引卿同行但丨丨丨丨非卿无以守也因敇还】连接监牧控帯朔陲【旧唐书贾躭洮湟旧丨丨丨丨甘凉右地丨丨丨丨】雌韩防魏【唐书天文志七国之初天下地形丨丨而丨丨】岩要地【唐书张献甫贞元四年代韩游瓌领邠寜节度使断山浚堑选丨丨丨筑堡】重山复江【唐书萧颖士椘越丨丨丨丨自古中原扰则盗先起宜时遣使以扞镇江淮】西陲巨屏【宋史刘综灵州民淳土沃为丨丨丨丨所宜固守以为扞蔽】呉蜀脊【宋史刘甲知江陵府湖北安抚使甲谓荆州为丨丨丨髙保融分江流潴之以为北海太祖常令决去之葢保江陵之要害也即因遗址浚筑亘四十里】中原肩背【金史完顔伯嘉丨丨之有河东如人之有丨丨古人云不得河东不雄】辅车之势襟喉之要【金史苖道润河北于河南有丨丨丨丨蒲解于陜西有丨丨丨丨】魏国之寳【刘向説苑魏武侯浮西河而下中流顾谓吴起曰美防乎河山之固也此丨丨丨丨也吴起对曰在徳不在险】天固【刘向説苑辛栎曰周公择地而封曲阜太公择地而封营邱爵土等其地不若营邱之羙营邱又有丨丨】铜廓鐡关【焦氏易林金城丨丨以丨为丨】阨狭之口【严遵道徳指归论偕不测之固要丨丨丨丨】独守国【张华博物志蜀汉之土与秦同域南跨卭笮北阻襃斜西即隈碍隔以剑阁穷险极峻丨丨之丨也】雷风所起【张华博物志周在中区西阻崤谷东望荆山南靣少室北有太岳三河之分丨丨丨丨四险之国也】长蛇帯塞险陆相承【张华博物志燕却背沙漠进临易水西至君都东至于辽丨丨丨丨丨丨丨丨也】岩崄周固【郦道元水经注函谷关岸天髙空谷幽深涧道之峡车不方轨号曰天崄故西京赋曰丨丨丨丨衿帯易守】濵帯河崄【郦道元水经注防路逶迤入函道六里旧城北临大河南对髙山檀道济王镇恶或据山为营或平城结垒为大小七营丨丨丨丨】四险六达【杨衒之洛阳伽蓝记前临少室却负太行制岩东邑峭峘西疆丨丨之地丨丨之荘】帝宅户牖【乐史太平寰宇记潼关本名冲关河水自龙门冲激至华山东故以名也信神明之奥区丨丨之丨丨有百二之固】独战当千【乐史太平寰宇记独战山言山险髙峻一人丨丨可以丨丨】东洛藩垣【乐史太平寰宇记泽州全有太行之险固实为丨丨之丨丨】连山絶险飞阁通衢【乐史太平寰宇记昭化县小剑城去大剑城三十里丨丨丨丨丨丨丨丨故谓之剑阁也】九限之固五径之险【王应麟地理通释武灵王逾丨丨丨丨絶丨丨丨丨至榆中辟地千里】黄金子午【王应麟地理通释黄金县有子午谷其谷水陆艰险语曰山水艰阻丨丨丨丨】淮甸国唇江南国齿【王应麟地理通释自古未有欲守长安而不保淮甸者丨丨者丨之丨丨丨者丨之丨】墉基天造【王应麟地理通释郢州子城三面丨丨皆丨丨正西絶壁下临汉江石城之名本此】东南根本【王应麟地理通释孙氏之保江左邾城虽小犹屯三万人自古立国丨丨以两淮为丨丨】
