<!-- { "loadSidebar": true } -->
　　【状若员环名曰滋宂有水涌出名曰神瀵臭过兰椒味过醪醴一源分为四埒注于山下经营一国亡不悉徧土气和亡札厉人性婉而从物不竞不争柔心而弱骨不骄不忌长幼侪居不君不臣男女杂游不媒不聘缘水而居不耕不稼土气温适不织不衣百年而死不夭不病其民孳阜无数有喜乐无衰老哀苦其俗好声相携而迭謡终日不辍音饥惓则饮神瀵力志和平过则醉经旬乃醒沐浴神瀵肤色脂泽香气经旬乃歇】相携迭谣【见上】沐浴神瀵【见上】祝发而裸鞨巾而裘【列子南国之人丨丨丨丨北国之人丨丨丨丨】当枢之下无昼夜【吕氏春秋极星与天俱游而天枢不移冬至日行逺道周行四极命为元明夏至日行近道乃参于上丨丨丨丨丨丨丨】白民【吕氏春秋丨丨之南建木之下日中无影呼而无响葢天地之中也】日中无影【见上】开梧多夀靡儋耳【吕氏春秋东至丨丨南抚丨丨西服丨丨北怀丨丨】鸟谷青邱之乡【吕氏春秋禹东之抟木之地日出九津青之野攒树之所防天之山丨丨丨丨丨丨黑齿之国南至交阯孙朴续樠之国丹粟漆树沸水漂漂九阳之山羽人裸民之处不死之乡西至三危之国巫山之下饮露吸气之民积金之山共肱一臂三靣之乡北至人正之国夏海之穷衡山之上犬戎之国夸父之野禺彊之所积石之山】羽人【见上】饮露吸气之民【见上】共肱一臂三靣之乡【见上】夏海【见上】海外三十六国【淮南子凡丨丨丨丨丨丨自西北至西南方有脩股民天民肃愼民白民沃民女子民丈夫民奇服民一臂民三身民自西南至东南方有结胸民羽民讙头国民裸国民三苗民交股民不死民穿胸民反舌民豕喙民凿齿民三头民脩臂民自东南至东北方有大人国君子国黑齿民元股民毛民劳民自东北至西北方有跂踵民句婴民深目民无肠民柔利民一目民无继民】树惇【国语今自大毕伯仕之终也犬戎氏以其职来王天子曰予必以不享征之且观之兵其无乃废先王之训而王几顿乎吾闻夫犬戎丨丨能帅旧德而守终纯固其有以御我矣】草中之戎丽土之翟【国语行赂于丨丨丨丨与丨丨丨丨以求东道】幽陵交阯流沙蟠木【史记五帝纪北至于丨丨南至于丨丨西至于丨丨东至于丨丨动静之物小大之神日月所照莫不砥厉】言语约束【史记匈奴传毋文书以丨丨为丨丨】三姓贵种【史记匈奴传置左右贤王左右谷蠡王左右大将左右大都尉左右大当户左右骨都侯匈奴谓贤曰屠耆故常以太子为左屠耆王自如左右贤以下至当户大者万骑小者数千凡二十四长立号曰万骑诸大臣皆世官呼衍氏兰氏其后有须卜氐此丨丨其丨丨也诸左方王将居东方直上谷以往者东接秽貉朝鲜右方王将居西方直上郡以西接月氏氐而单于之庭直代云中各有分地逐水草移徙而左右贤王左右谷蠡王最为大国左右骨都侯辅政诸二十四长亦各自置千长百长什长禆小王相封都尉当户且渠之属歳正月诸长小防单于庭祠五月大会龙城祭其先天地鬼神秋马肥大防蹛林课校人畜计其法拔刃尺者死坐盗者没入其家有罪小者轧大者死狱久者不过十日一国之囚不过数人而单于朝出营拜日之始生夕拜月其坐长左而北乡日上戊巳其送死有棺椁金银衣裘而无封树丧服近幸臣妾从死者多至数千百人举事而候星月月盛壮则攻战月亏则退兵其攻战斩首虏赐一巵酒而所得卤获因以予之得人以为奴婢故其战人人自为趣利善为诱兵以冐敌故其见敌则逐利如鸟之集其困败则瓦解云散矣战而扶舆死者尽得死者家财】逐水草移徙【见上】正月小会五月大会【见上】朝拜日夕拜月【见上】坐长左而北乡【见上】日上戊巳【见上】举事候星月【见上】鸟集瓦解云散【见上】裨瀛【史记孟子荀卿列传驺衍以为儒者所谓中国者于天下乃八十一分居其一分耳中国名曰赤县神州赤县神州内自有九州禹之序九州是也不得为州数中国外如赤县神州者九乃所谓九州也于是有丨海环之人民禽兽莫能相通者如一区中者乃谓一州如此者九乃有大丨海环其外天地之际焉】瓯骆裸国【史记南越尉佗传南方卑湿蛮夷中间其东闽越千人众号称王其西丨丨丨丨亦称王】秦故空地上下鄣【史记朝鲜传王满亡命聚党千余人魋结蛮夷服而东歨出塞渡浿水居丨丨丨丨丨丨丨稍役属眞番朝鲜蛮夷及故燕齐亡命者王之都王险】眞番【见上】西南夷皆氐类【史记西南夷传丨丨丨君长以什数夜郎最大其西靡莫之属以什数滇最大自滇以北君长以什数卭都最大此皆魋结耕田有邑聚其外西自同师以东北至楪榆名为嶲昆明皆编发随畜迁徙毋常处毋君长地方可数千里自嶲以东北君长以什数徙筰都最大自筰以东北君长以什数冉駹最大其俗或土著或移徙在蜀之西自冉防以东北君长以什数白马最大丨丨丨也此皆巴蜀西南外蛮夷也】汉孰与我大【史记西南夷传滇王与汉使者言曰丨丨丨丨丨及夜郎侯亦然以道不通故各自以为一州主不知汉广大】唯楚苗裔尚有滇王【史记西南夷传滇王离难西南夷举国降请置吏入朝于是以为益州郡赐滇王王印复长其民西南夷君长以百数独夜郎滇受王印滇小邑最宠焉论太史公曰楚之先岂有天禄哉在周为文王师封楚及周之衰地称五千里秦灭诸侯丨丨丨丨丨丨丨丨汉诛西南夷国多灭矣唯滇复为宠王然南夷之端见枸酱番禺大夏杖邛竹西夷后揃剽分二方卒为七郡】宠王【见上】大宛有蒲陶酒多善马【史记大宛传丨丨在匈奴西南在汉正西去汉可万里其俗土著耕田田稻麦丨丨丨丨丨丨丨马汗血其先天马子也有城郭屋室其属邑大小七十余城众可数十万其兵弓矛骑射其北则康居西则大月氏西南则大夏东北则乌孙东则扞罙于寘于寘之西则水皆西流注西海其东水东流注盐泽盐泽潜行地下其南则河源出焉多玉石河注中国而楼兰姑师邑有城郭临盐泽盐泽去长安可五千里匈奴右方居盐泽以东至陇西长城南接羗鬲汉道焉】于寘之西水皆西流【见上】行国【史记大宛传奄蔡在康居西北可二千里丨丨与康居大同俗控者十余万临大泽无崖葢乃北海云按汉书注云行国言不土著也】钱如王靣【史记大宛传安息在大月氏西可数千里其俗土著耕田田稻麦蒲陶酒城邑如大宛其属小大数百城地方数千里最为大国临妫水有市民商贾用车及船行旁国或数千里以银为钱丨丨其丨丨王死輙更钱效王靣焉画革旁行以为书记其西则条枝北有奄蔡黎轩条枝在安息西数千里临西海暑湿耕田田稻有大鸟卵如瓮人众甚多往往有小君长而安息役属之以为外国国善安息长老传闻条枝有弱水西王母而未尝见大夏在大宛西南二千余里妫水南其俗土著有城屋与大宛同俗无大王长往往城邑置小长其兵弱畏战善贾市及大月氏西徙攻败之皆臣畜大夏大夏民多可百余万其都曰蓝市城有市贩贾诸物其东南有身毒国骞曰臣在大夏时见邛竹杖蜀布问曰安得此大夏国人曰吾贾人往市之身毒身毒在大夏东南可数千里其俗土著大与大夏同而卑湿暑热云其人民乘象以战其国临大水焉】有大鸟卵如瓮【见上】国善【见上】乘象以战【见上】国临大水【见上】张骞凿空【史记大宛传丨丨丨丨其后使往者皆称博望侯以为质于外国外国由此信之】女子所言丈夫乃决正【史记大宛传自大宛以西至安息国虽颇异言然大同俗相知也其人皆深眼多须善市贾争分铢俗贵女子丨丨丨丨而丨丨丨丨丨】南戊为越门北戊为胡门【汉书天文志元封中星孛于河戊占曰丨丨丨丨丨丨丨丨丨丨其后汉兵击防朝鲜以为乐浪元莬郡朝鲜在海中越之象也居北方胡之域也】招摇之分【汉书天文志太初中星孛于招揺传曰客星守招揺蛮夷有乱民死君其后汉兵击大宛斩其王丨丨逺夷丨丨也】已程不国译使自此还【汉书地理志黄支之南有丨丨丨丨汉之丨丨丨丨丨矣】能寒能暑【汉书鼂错传夫胡貉之地积隂之处也木皮三寸氷厚六尺食肉而饮酪其人密理鸟兽毳毛其性丨丨扬粤之地少隂多阳其人疏理鸟兽希毛其性丨丨】衣食之业不着于地【汉书鼂错传胡人丨丨丨丨丨丨丨丨其势易以扰乱边竟何以明之胡人食肉饮酪衣皮毛非有城郭田宅之归居如飞鸟走兽于广野美草甘水则止草尽水竭则移以是观之往来转徙时至时去此胡人之生业而中国之所以离南畮也】往来转徙时至时去【见上】首师名王【汉书赵充国传今先零羌杨王此羌之丨丨丨丨将骑四千及煎巩五千阻石山木候便为冦】谓天撑犁谓子孤涂【汉书匈奴传单于姓挛鞮氏其国称之曰撑犁孤涂单于匈奴丨丨为丨丨丨丨为丨丨单于者广大之貌也言其象天单于然也】挛鞮【见上】五单于【汉书匈奴传呼韩邪单于归庭数月罢兵使各归故地乃收其兄呼屠吾斯在民间者立为左谷蠡王使人告右贤贵人欲令杀右贤王其冬都隆竒与右贤王共立日逐王薄胥堂为屠耆单于发兵数万人东袭呼韩邪单于呼韩邪单于兵败走屠耆单于还以其长子都涂吾西为左谷蠡王少子姑瞀楼头为右谷蠡王留居单于庭明年秋屠耆单于使日逐王先贤掸兄右奥鞬王为乌借都尉各二万骑屯东方以备呼韩邪单于是时西方呼揭王来与唯犁当户谋共谗右贤王言欲自立为乌借单于屠耆单于杀右贤王父子后知其寃复杀唯犁当户于是呼揭王恐遂畔去自立为呼揭单于右奥鞬王闻之即自立为车犁单于乌借都尉亦自立为乌借单于凡丨丨丨】单于庭【见上】以马上战鬭为国【汉书匈奴传匈奴之俗本上气力而下服役丨丨丨丨丨丨丨故有威名于百蛮】白龙堆【汉书匈奴传往者图西域制车师置城郭都防三十六国费嵗以大万计者岂为康居乌孙能逾丨丨丨而冠西边哉廼以制匈奴也】山国【汉书西域传鄯善国西北去都防治所千七百八十五里至丨丨千三百六十五里】接手饮【汉书西域传乌国王治乌秅城接山居田石间有白草累石为室民丨丨丨出小歩马有驴无牛其西则有县度县度者石山也谿谷不通以绳索相引而度云】县度【见上】赤土身热之阪【汉书西域传歴大头痛小头痛之山丨丨丨丨丨丨令人身热无色头痛呕吐驴畜尽然又有三池盘石阪道陿者尺六七寸长者径三十里临峥嵘不测之深行者骑歩相持绳索相引二千余里乃到县度畜队未半阬谷尽靡碎人堕势不得相收视险阻危害不可胜言】三池盘石阪道【见上】骑歩相持绳索相引【见上】近日所入【汉书西域传自条支乘水西行可百余日丨丨丨丨云】康居有小王五【汉书西域传丨丨丨丨丨丨一曰蘓防王治蘓防城去都防五千七百七十六里去阳闗八千二十五里二曰附墨王治附墨城去都防五千七百六十七里去阳关八千二十五里三曰窳匿王治窳匿城去都防五千二百六十六里去阳关七千五百二十五里四曰罽王治罽城去都防六千二百九十六里去阳关八千五百五十五里五曰奥鞬王治奥鞬城去都防六千九百六里去阳关八千三百五十五里凡五王属康居】肥王【汉书西域传乌孙翁归靡既立号丨丨】驴非驴马非马【汉书西域传元康元年遂来朝贺王及夫人皆赐印绶夫人号称公主赐以车骑旗鼓歌吹数十人绮绣杂缯琦珍凡数千万留且一年厚赠送之后数来朝贺乐汉衣服制度归其国治宫室作徼道周卫出入传呼撞钟鼓如汉家仪外国胡人皆曰丨丨丨丨丨丨若龟兹王所谓驘也】种别域殊【汉书叙传西南外夷丨丨丨丨】镂颊【后汉书章帝纪注杨浮异物志儋耳南方夷生则丨其丨皮连耳匡分为数支状如鸡肠累累垂至肩】冒耏【后汉书章帝纪丨丨之类注字书曰耏多须貌音而言须鬓多防冒其靣或曰西域人多着冒而长故举以为言也】碛卤大漠【后汉书窦宪传陵髙阙下鸡鹿经丨丨絶丨丨】龙庭【后汉书窦宪传蹑冐顿之区落焚老上之丨丨注匈奴五月大会龙庭祭其先天地鬼神按即史记所谓龙城也】金微【后汉书窦宪传明年复遣右校尉耿防司马任尚赵博等将兵击北虏于丨丨山大破之】夷有九种【后汉书东夷传丨丨丨丨曰畎夷于夷方夷黄夷白夷赤夷元夷风夷阳夷】豕嘘【后汉书东夷传初北夷索离国王出行其侍儿于后身王还欲杀之侍儿曰前见天上有气大如鸡子来降我因以有身王囚之后遂生男王令置于豖牢丨以口气丨之不死复徙于马兰马亦如之王以为神乃听母收养名曰东明东明长而善射王忌其猛复欲杀之东明奔走南至掩防水以弓击水鱼鼈皆聚浮水上东明乘之得度因至夫余而王之焉】鱼鳖聚浮【见上】六畜名官【后汉书东夷传夫余国以丨丨丨丨有马加牛加狗加其邑落皆主属诸加食饮用爼豆防同拜爵洗爵揖让升降以腊月祭天大会连日饮食歌舞名曰迎鼓是时断刑狱解囚徒有军事亦祭天杀牛以蹏占其吉凶】迎鼓【见上】牛蹏占吉凶【见上】穴居九梯【后汉书东夷传挹娄处于山林之间土气极寒常为丨丨以深为贵大家至接丨丨好养豕食其肉衣其皮冬以豖膏涂身厚数分以御风寒】豖膏御风【见上】髙句骊五族【后汉书东夷传丨丨丨凡有丨丨有消奴部絶奴部顺奴部灌奴部桂娄部本消奴部为王稍微弱后桂娄部代之其置官有相加对卢沛者古邹大加主部优台使者帛衣先人】东盟【后汉书东夷传武帝灭朝鲜以髙句骊为县使属元莬赐鼓吹伎人其俗滛皆洁净自憙莫夜輙男女羣聚为倡乐好祠鬼神社稷零星以十月祭天大会名曰丨丨其国东有大穴号襚神亦以十月迎而祭之】小水貊出好弓【后汉书东夷传句骊一名貊耳有别种依小水而居因名曰丨丨丨丨丨丨所谓貊弓也】两袖长三丈【后汉书东夷传东沃沮耆老言尝于海中得一布衣其形如中人衣而丨丨丨丨丨又于岸际见一人乘破船顶中复有面与语不通不食而死又说海中有女国无男人或传其国有神井闚之輙生子云】顶中复有靣【见上】神井【见上】箕子八条之敎【后汉书东夷传濊及沃沮句骊本皆朝鲜之地也昔武王封箕子于朝鲜丨丨敎以礼义田蚕又制丨丨丨丨其人终不相盗无门户之闲妇人贞信饮食以笾豆晓星宿豫知年岁丰约常用十月祭天昼夜饮酒歌舞名之为舞天】舞天【见上】三韩【后汉书东夷传韩有三种一曰马韩二曰辰韩三曰弁辰马韩在西有五十四国其北与乐浪南与倭接辰韩在东十有二国其北与濊貊接弁辰在辰韩之南亦十有二国其南亦与倭接凡七十八国伯济是其一国焉大者万余户小者数千家各在山海间地合方四千余里东西以海为限皆古之辰国也】古辰国【见上】魁头露紒【后汉书东夷传马韩人知田蚕作绵布出大栗如梨有长尾鸡尾长五尺邑落杂居亦无城郭作土室形如冢开户在上不知跪拜无长幼男女之别不贵金宝锦不知骑乘牛马唯重璎珠以缀衣为餙及悬颈垂耳大率皆丨丨丨丨布袍草履其人壮勇少年有筑室作力者輙以绳贯脊皮缒以大木嚾呼为健常以五月田竟祭鬼神昼夜酒防羣聚歌舞舞輙数十人相随蹋地为节十月农功毕亦复如之诸国邑各以一人主祭天神号为天君又立蘓涂建大木以悬铃鼓事鬼神其南界近倭亦有文身者】出大栗如梨【见上】绳贯脊皮缒以大木【见上】天君【见上】蘓涂【见上】似秦语【后汉书东夷传辰韩耆老自言秦之亡人避苦役适韩国马韩割东界地与之其名国为邦弓为弧贼为冦行酒为行觞相呼为徒有丨丨丨故或名之为秦韩有城栅屋室诸小别邑各有渠帅大者名臣智次有俭侧次有樊祗次有杀奚次有邑借土地肥美宜五谷知蚕桑作缣布乘驾牛马嫁娶以礼行者让路国出铁濊倭马韩并从市之凡诸贸易皆以铁为货俗憙歌舞饮酒鼓瑟儿生欲令其头扁皆押之以石】儿生欲其头扁【见上】文身别尊卑【后汉书东夷传倭在韩东南大海中依山岛为居凡百余国自武帝灭朝鲜使驿通于汉者三十许国国皆称王世世传綂其大倭王居邪马台国其地大较在会稽东冶之东与朱崖儋耳相近故其法俗多同土宜禾稻麻纻蚕桑知织绩为缣布出白珠青玉其山有丹土气温防冬夏生菜茹无牛马虎豹羊鹊男子皆黥面丨丨以其文左右大小丨丨丨之差其男衣皆横幅结束相连女人被发屈紒衣如单被贯头而着之并丹朱坋身如中国之用粉也有城栅屋室父母兄弟异处唯防同男女无别饮食以手而用笾豆俗皆徒跣以蹲踞为恭敬人性嗜酒多夀考至百余岁者甚众国多女子大人皆有四五妻其余或两或三女人不滛不妒风俗不盗窃少争讼灼骨以卜用决吉凶行来度海令一人不栉沐不食肉不近妇人名曰持衰若在涂吉利则雇以财物如病疾遭害以为持衰不谨便共杀之】丹朱坋身【见上】多夀考【见上】持衰【见上】女王【后汉书东夷传桓灵间倭国大乱更相攻伐历年无主有一女子名曰卑弥呼年长不嫁事鬼神道能以妖惑众于是共立为王侍婢千人少有见者唯有男子一人给衣食传辞语居处宫室楼观城栅皆持兵守卫法俗严峻自丨丨国东度海千余里至拘奴国虽皆倭种而不属女王自女王国南四千余里至朱儒国人长三四尺自朱儒东南行船一年至裸国黑齿国使驿所传极于此矣】朱儒国【见上】徐福洲【后汉书东夷传会稽海外有东鳀人分为二十余国又有夷洲及澶洲传言秦始皇遣方士徐福将童男女数千人入海求蓬莱神仙不得徐福畏诛不敢还遂止此洲世世相承有数万家人民时至会稽市会稽东冶县人有入海行遭风流移至澶洲者所在絶逺不可往来】巢山潜海【后汉书东夷传赞宅是嵎夷曰乃晹谷丨丨丨丨厥区九族】女配槃瓠【后汉书南蛮传南辛氏有犬戎之寇帝患其侵暴而征伐不克乃访募天下有能得犬戎之将吴将军头者购黄金千镒邑万家又妻以少女时帝有畜狗其毛五采名曰槃瓠下令之后槃瓠遂衔人头造阙下羣臣怪而诊之乃吴将军首也帝大喜而计槃瓠不可妻之以女又无封爵之道议欲有报而未知所宜女闻之以为帝皇下令不可违信因请行帝不得已乃以丨丨丨丨槃瓠得女负而走入南山止石室中所处险絶人迹不至于是女解去衣裳为仆鉴之结着独力之衣帝悲思之遣使寻求輙遇风雨震晦使者不得进经三年生子一十二人六男六女槃瓠死后因自相夫妻织绩木皮染以草实好五色衣服裁制皆有尾形其母后归以状白帝于是使迎致诸子衣裳班兰语言侏离好入山壑不乐平旷帝顺其意赐以名山广泽其后滋蔓号曰蛮夷外痴内黠安土重旧以父有功母帝之女自作贾贩无关梁符传租税之赋有邑君长皆赐印绶冠用獭皮名渠帅曰精夫相呼为姎徒今武陵长沙蛮是也注说文曰姎女人自称姎我也音胡朗反】衣裳班兰语言侏离【见上】精夫【见上】姎徒【见上】穿而缒之垂肩三寸【后汉书南蛮传珠崖儋耳二郡在海洲上东西千里南北五百里其渠帅贵长耳皆丨丨丨丨丨丨丨丨】以布贯头而着之【后汉书南蛮传凡交趾所綂虽置郡县而言语各异重译乃通人如禽兽长幼无别项髻徒跣丨丨丨丨丨丨丨】赤穴黑穴【后汉书南蛮传巴郡南郡蛮本有五姓巴氏樊氏瞫氏相氏郑氏皆出于武落钟离山其山有赤黑二穴巴氏之子生于丨丨四姓之子皆生丨丨未有君长俱事鬼神乃共掷剑于石穴约能中者奉以为君巴氏子务相乃独中之众皆叹又令各乘土船约能浮者当以为君余姓悉沈唯务相独浮因共立之是为廪君乃乘土船从夷水至盐阳盐水有神女谓廪君曰此地广大鱼盐所出愿留共居廪君不许盐神莫輙来取宿旦即化为虫与诸虫羣飞掩蔽日光天地晦防积十余日廪君思其便因射杀之天乃开明廪君于是君乎夷城四姓皆臣之廪君死魂魄世为白虎巴氏以虎饮人血遂以人祠焉】廪君【见上】土船独浮【见上】射杀盐水神女【见上】魂魄世为白虎【见上】黄龙一双清酒一钟【后汉书南蛮传秦昭襄王时有一白虎常从羣虎数游秦蜀巴汉之境伤害千余人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射死白虎昭王嘉之而以其夷人不欲加封乃刻石盟要复夷人顷田不租十妻不算伤人者论杀人得以倓钱赎死盟曰秦犯夷输丨丨丨丨夷犯秦输丨丨丨丨夷人安之】板楯七姓【后汉书南蛮传髙祖为汉王发夷人还伐三秦之地既定乃遣还巴中复其渠帅罗朴督鄂度夕龚七姓不输租赋余户乃岁入賨钱口四十世号为板楯蛮夷】竹中男儿【后汉书西南夷传夜郎者初有女子浣于遯水有三节大丨流入足间闻其丨有号声剖竹视之得一丨丨归而养之及长有才武自立为夜郎侯以竹为姓武帝元鼎六年平南夷为牂牁郡夜郎侯迎降天子赐其王印绶后遂杀之夷獠咸以竹王非血气所生甚重之求为立后牂牁太守吴覇以闻天子乃封其三子为侯死配食其父今夜郎县有竹王三郎神是也】竹王三郎神【见上】九隆【后汉书西南夷传哀牢夷者其先有妇人名沙壹居于牢山尝捕鱼水中触沈木若有感因怀十月产子男十人后沈木化为龙出水上沙壹忽闻龙语曰若为我生子今悉何在九子见龙惊走独小子不能去背龙而坐龙因防之其母鸟语谓背为九谓坐为隆因名子曰丨丨及后长大诸兄以九隆能为父所防而黠遂共推以为王后牢山下有一夫一妇复生十女子九隆兄弟皆娶以为妻后渐相滋长种人皆刻画其身象龙文衣皆着尾】穿鼻【后汉书西南夷传哀牢人皆丨丨儋耳其渠帅自谓王者耳皆下肩三寸庶人则至肩而已土地沃美宜五谷蚕桑知染采文绣罽毲帛叠兰干细布织成文章如绫锦有梧桐木华绩以为布幅广五尺絜白不受垢污先以覆亡人然后服之其竹节相去一丈名曰濮竹出铜铁铅锡金银光珠虎魄水精瑠璃轲虫蚌珠孔雀翡翠犀象猩猩貊兽云南县有神鹿两头能食毒草】神鹿两头【见上】卭笼【后汉书西南夷传冉駹夷者武帝所开元鼎六年以为汶山郡至地节三年夷人以立郡赋重宣帝乃省并蜀郡为北部都尉其山有六夷七羗九氐各有部落其王侯颇知文书而法严重贵妇人党母族死则烧其尸土气多寒在盛暑氷犹不释故夷人冬则避寒入蜀为佣夏则违暑反其邑众皆依山居止累石为室髙者至十余丈为丨丨又土地刚卤不生谷粟麻菽唯以麦为资而宜畜牧有旄牛无角一名童牛肉重千斤毛可为眊出名马有灵羊可疗毒又有食药鹿鹿麑有胎者其肠中粪亦疗毒疾又有五角羊麝香轻毛毼鸡牲牲其人能作旄毡斑罽青顿毞毲羊羧之属特多杂药地有咸土煮以为盐麡羊牛马食之皆肥】能作旄毡特多杂药【见上】得西方金行之气【后汉书西羗传所居无常依随水草地少五谷以产牧为业其俗氏族无定或以父名母姓为种号十二世后相与婚姻父没则妻后母兄亡则纳厘嫂国无鳏寡种类繁炽不立君臣无相长一强则分种为酋豪弱则为人附落更相抄暴以力为雄杀人偿死无他禁令其兵常在山谷短于平地不能持久而果于触突以战死为吉利病终为不祥堪耐寒苦同之禽兽虽妇人产子亦不避风雪性坚刚勇猛丨丨丨丨丨丨丨焉】有景象如虎为其蔽火【后汉书西羌传羗无弋爰剑者秦厉公时为秦所拘执以为奴不知爰剑何戎之别也后得亡归而秦人追之急藏于岩穴中得免羗人云爰剑初藏穴中秦人焚之丨丨丨丨丨丨丨丨丨得以不死既出又与劓女遇于野遂成夫妇女耻其状被发覆面羌人因以为俗遂俱亡入三河间诸羌见爰剑被焚不死怪其神共畏事之推以为豪河湟间少五谷多禽兽以射猎为事爰剑敎之田畜遂见敬信庐落种人依之者日益众】爰劒子孙百五十种【后汉书西羌传自丨丨后丨丨支分凡丨丨丨丨其九种在赐支河首以西及在蜀汉徼北前史不载口数唯参狼在武都胜兵数千人其五十二种衰少不能自立分散为附落或絶灭无后或引而逺去其八十九种唯钟最强盛兵十余万其余大者万余人小者数千人更相抄盗盛衰无常无虑顺帝时胜兵合可二十万人发羌唐旄等絶逺未尝往来牦牛白马羌在蜀汉其种别名号皆不可纪知也】西域三絶三通【后汉书西域传自建武至于延光丨丨丨丨丨丨】西海曲环【后汉书西域传条支国城在山上周囘四十余里临丨丨海水丨丨其南及东北三靣路絶唯西北隅通陆道土地暑湿出狮子犀牛封牛孔雀大雀大雀其卵如瓮转北而东复马行六十余日至安息】海中善使人思土恋慕【后汉书西域传和帝永元九年都防班超遣甘英使大秦抵条支临大海欲度而安息西域界船人谓英曰海水广大往来者逢善风三月乃得度若遇迟风亦有三嵗者故入海人皆赍三嵗粮丨丨丨丨丨丨丨丨丨数有死亡者英闻之乃止】逢善风三月乃得度【见上】髠头而衣文绣【后汉书西域传大秦国一名犂鞬以在海西亦云海西国地方数千里有四百余城小国役属者数十以石为城郭列置邮亭皆垩塈之有松柏诸木百草人俗力田作多种树蚕桑皆丨丨丨丨丨丨乘辎軿白葢小车出入击鼓建旌旗幡帜所居城邑周圜五百余里城中有五宫相去各十里宫室皆以水精为柱食器亦然其王日游一宫听事五日而后徧】城邑周圜五百余里【见上】宫室皆以水精为柱【见上】书投囊中至宫发省【后汉书西域传常使一人持囊随王车人有言事者即以丨丨丨丨王丨丨丨丨理其枉直各有官曹文书置三十六将皆会议国事】外国珍异皆出大秦【后汉书西域传其人民皆长大平正有类中国故谓之大秦土多金银竒宝有夜光璧明月珠骇鸡犀瑚琥珀瑠璃琅玕朱丹青碧刺金缕绣织成金缕罽杂色绫作黄金涂火浣布又有细布或言水羊毳野蚕茧所作也合防诸香煎其汁以为蘓合凡外国诸珍异皆出焉】近西王母居【后汉书西域传西有弱水流沙丨丨丨丨所丨处几于日所入也】十里一亭三十里一置【后汉书西域传从安息陆道绕北海行出海西至大秦人庶连属丨丨丨丨丨丨丨丨丨终无盗贼冦警而道多猛虎狮子遮害行旅不百余人赍兵器輙为所食】海水曲入四山之内周帀其城【后汉书西域传焉耆国四面有大山与龟兹相连道险阸易守有丨丨丨丨丨丨丨丨丨丨丨丨三十余里】梯山栈谷绳行沙度【后汉书西域传论其后甘英乃抵条支而歴安息临西海以望大秦拒玉门阳关者四万余里靡不周尽焉若其境俗性智之优薄产载物类之区品川河领障之基源气节凉暑之通隔丨丨丨丨丨丨丨丨之道身热首痛风灾鬼难之域莫不僃写情形审求根实】天之外区【后汉书西域传赞逷矣西胡丨丨丨丨土物琛丽人性滛虚不率华礼莫有典书若微神道何恤何拘】四角六角【后汉书南匈奴传其大臣贵者左贤王次左谷蠡王次右贤王次右谷蠡王谓之丨丨次左右日逐王次左右温禺鞮王次左石斩将王是为丨丨皆单于子弟次第当为单于者也异姓大臣左右骨都侯次左右尸逐骨都侯其余日逐且渠当户诸官号各以权力优劣部众多少为髙下次第焉】骨都侯【见上】罽幕【后汉书南匈奴传论破龙祠焚丨丨阬十角梏阏氏】东开向日【后汉书乌桓传以穹庐为舍丨丨丨丨食肉饮酪以毛毳为衣】见鸟兽孕乳以别四节【后汉书乌桓传妇人能刺苇作文绣织氀毼男子能作弓矢鞍勒鍜金铁为兵器其土地宜穄及东墙东墙似蓬草实如穄子至十月而熟丨丨丨丨丨丨丨丨丨】角端弓【后汉书鲜卑传禽兽异于中国者野马原羊角端牛以角为弓俗谓之丨丨丨者又有貂豽鼲子皮毛柔蝡故天下以为名裘】貂豽鼲子天下名裘【见上】雹入口身产子【后汉书鲜卑传桓帝时鲜卑檀石槐者其父投鹿侯初从匈奴军三年其妻在家生子投鹿侯归怪欲杀妻言尝昼行闻雷震仰天视而丨丨其丨因吞之遂丨丨十月而丨此丨必有竒异且宜长视投鹿侯不听遂弃之妻私语家令收养焉名檀石槐年十四五勇健有智畧】倭人捕鱼【后汉书鲜卑传种众日多田畜射猎不足给食檀石槐乃自徇行见乌集秦水广从数百里水停不流其中有鱼不能得之闻倭人善网捕于是东击丨丨国得千余家徙至秦水上令丨丨以助粮食】擘臂出脾【魏志华佗传注其始又言车师之西国儿生丨丨丨丨欲其食少而弩行也】壻屋【魏志髙句骊传其俗作婚姻言语已定女家作小屋于大屋后名丨丨壻暮至女家户外自名跪拜乞得就女宿如是者再三女父母乃听使就小屋中宿傍顿钱帛至生子已长大乃将妇归家】童女沉海【魏志东沃沮传耆老言国人尝乘船捕鱼遭风见吹数十日东得一岛上有人言语不相晓其俗常以七月取丨丨丨丨】音声似雁骛【魏志东夷传注魏略乌孙长老言北丁令有马胫国其人丨丨丨丨丨从膝以上身头人也膝以下生毛马胫马蹄不骑马而走疾马其为人勇健敢战也】马胫马蹄【见上】被青野亘元方【晋书四夷传序九夷八狄丨丨丨而丨丨丨七戎六蛮绵西宇而横南极】绵西宇横南极【见上】雒常生皮【晋书肃愼氏传有树名丨丨若中国有圣帝代立则其木丨丨可衣】以足挟肉而啖【晋书肃愼氏传无井灶作瓦鬲受四五升以食坐则箕踞丨丨丨丨丨丨之得冻肉坐其上令暖】石利入铁【晋书肃愼氏传其国东北有山出丨其丨丨丨将取之必先祈神】因马而别【晋书吐谷浑传吐谷浑者慕容廆之庶长兄也其父渉归分部落一千七百家以之及渉归卒廆嗣位而二部马鬬廆怒曰先公分建有别奈何不相逺离而令马鬬吐谷浑曰马为畜耳鬬其常性何怒于人乖别甚异当去汝于万里之外矣于是遂行廆悔之遣其长史史那楼冯及父耆旧追还之吐谷浑曰先公称卜筮之言当有二子克昌祚流后裔我卑庶也理无并大今丨丨丨丨殆天所啓乎诸君试驱马令东马若还西我当相随去矣楼冯遣从者二千骑拥马东出数百歩輙悲鸣西走如是者十余辈楼冯跪而言曰此非人事也遂止鲜卑谓兄为阿干廆追思之作阿干之歌嵗暮穷思常歌之】阿干【见上】王宫壮丽焕若神居【晋书龟兹国传人以田种畜牧为业男女皆剪发埀项丨丨丨丨丨丨丨丨】以黑为美【晋书林邑国传林邑国本汉时象林县则马援铸柱之处也去南海三千里后汉末县功曹姓区有子曰连杀令自立为王子孙相承其后王无嗣外孙范熊代立熊死子逸立其俗皆开北户以向日至于居止或东西无定人性凶悍果于战鬬便山习水不闲平地四时暄暖无霜无雪人皆倮露徒跣丨丨色丨丨贵女贱男同姓为婚妇先聘壻女嫁之时着迦盘衣横幅合缝如井栏首戴宝花居丧剪鬓谓之孝燔尸中野以为塟其王服天冠被缨络每聼政子弟侍臣皆不得近之】妇先聘壻【见上】鲤鱼变化治成双刀【晋书林邑国传自孙权以来不朝中国至武帝太康中始来贡献咸康二年范逸死奴文簒位文曰南西巻县夷帅范椎奴也尝牧牛涧中获二鲤鱼化成铁用以为刀刀成乃对大石嶂而咒之曰丨丨丨丨丨丨丨丨石嶂破者是有神灵进砍之石即瓦解文知其神乃怀之随商贾往来见上国制度至林邑遂敎逸作宫室城邑及器械逸甚爱信之使为将文乃谮逸诸子或徙或奔及逸死无嗣文遂自立为王】一岁种三岁获【晋书扶南国传扶南西去林邑三千余里在大海湾中其境广袤三千里有城邑宫室人皆丑黑拳发倮身跣行性质直不为冦盗以耕种为务丨丨丨丨丨丨又好雕文刻镂食器多以银为之贡赋以金银珠香亦有书记府库文字有类于胡丧塟婚姻畧同林邑其王本是女子字叶栁时有外国人混溃者先事神梦神赐之弓又敎载舶入海混溃旦诣神祠得弓遂随贾人泛海至扶南外邑叶栁率众御之混溃举弓叶栁惧遂降之于是混溃纳以为妻而据其国后衰微子孙不绍其将范寻复世王扶南矣按南齐书叶栁作栁叶混溃作混塡】梦神赐弓【见上】诸部呼为歩揺【晋书慕容廆载记曾祖莫防防魏初率其诸部入居辽西从宣帝伐公孙氏有功拜率义王始建国于棘城之北时燕代多冠歩摇冠莫防防见而好之乃敛髪袭冠丨丨因丨之丨丨丨其后音讹遂为慕容焉或云慕二仪之徳继三光之容遂以慕容为氏】慕二仪之德继三光之容【见上】托铎【晋书乞伏国仁传在昔有如弗斯出连叱卢三部自漠北南出大隂山遇一巨防于路状若神龟大如陵阜乃杀马而祭之祝曰若善神也便开路恶神也遂塞不通俄而不见乃有一小儿在焉又有乞伏部有老父无子者请养为子众咸许之老父欣然自以有所依凭字之曰纥干纥干者夏言依倚也年十岁骁勇善骑射弯弓五百斤四部服其雄武推为统主号之曰乞伏可汗丨丨莫何托铎者非神非人之称也】木居海处【宋书武帝纪丨丨丨丨之酋被发雕题之长】龙漠【宋书武帝纪拓土三千申威丨丨】大秦天竺逈出西溟【宋书夷蛮传论若夫丨丨丨丨丨丨丨丨二汉衔役特艰斯路而商货所资或出交部泛海陵波因风逺至又重峻参差氐众非一殊名诡号种别类殊山琛水宝由兹自出通犀翠羽之珍蛇珠火布之异千名万品并世主之所虚心故舟舶继路商使交属】衣布徒跣【齐书蛮夷传蛮俗丨丨丨丨或稚髻或剪发兵器以金银为饰虎皮衣楯便弩射皆暴悍好寇贼焉】虎皮衣楯【见上】梦人以金席借之【齐书南夷林邑国传宋永初元年林邑王范杨迈初产母丨丨丨丨丨丨丨光色竒丽中国谓紫磨金夷人谓之杨迈故以为名杨迈死子咄立慕其父复改名杨迈】大箬叶覆屋【齐书扶南国传扶南人黠惠知巧攻畧傍邑不賔之民为奴婢货易金银防帛大家男子截锦为横幅女为贯头贫者以布自蔽鍜金镮鏆银食器伐木起屋国王居重阁以木栅为城海边生丨丨丨长八九尺编其叶以丨丨人民亦为阁居为船八九丈广裁六七尺头尾似鱼国王行乘象妇人亦能乘象鬬鸡及狶为乐无牢狱有讼者则以金指镮若鸡子投沸汤中令探之又烧鎻令赤着手上捧行七歩有罪者手皆燋烂无罪者不伤又令没水直者入即不沉不直者即沉也有甘蔗诸蔗安石榴及橘多槟榔鸟兽如中国人性善不便战常为林邑所侵击不得与交州通故其使罕至交州斗絶海岛控带外国故恃险数不賔】为船头尾似鱼【见上】鬬狶【见上】刻木记事【齐书芮芮虏传芮芮虏塞外杂胡也编发左衽晋世什翼珪入塞内后芮芮逐水草尽有匈奴故庭威服西域土气早寒所居为穹庐毡帐丨丨丨丨不识文书马畜丁肥种众殷盛常与魏虏为讐敌】行屋【齐书河南传多畜逐水草无城郭后稍为宫室而人民犹以毡庐百子帐为丨丨】
