<!-- { "loadSidebar": true } -->
　　一十五星蔚然【史记天官书其内五星为帝坐后聚丨丨丨丨丨丨曰郎位注郎位在太微中帝坐东北】署长【史记冯唐传唐以孝着为中郎丨丨事文帝文帝辇过问唐曰父老何自为郎家安在唐具以实对】乆宦减仲之产【汉书张释之与兄仲同居以赀为骑郎事文帝十年不得调亡所知名释之曰丨丨丨丨丨丨不遂欲免归注遂犹逹】上林牧羊【汉书卜式上以式终长者乃召拜式为中郎赐爵左庶长田十顷初式不愿为郎上曰吾有羊在丨丨中欲令子牧之式既为郎布衣草蹻而丨丨嵗余羊肥息上过其羊所善之式曰非独羊也治民亦犹是以时起居恶者輙去毋令败羣上竒其言】三箧能识【汉书张安世以父任为郎用善书给事尚书精力于职休沐未尝出上行幸河东尝亡书丨丨诏问莫丨知惟安世丨之具作其事后购求得书以相校无所遗失】功髙不调【汉书张安世有郎丨丨丨丨自言安世应曰君之功髙眀主所知人臣执事何长短而自言乎絶不许已而郎果迁】山郎【汉书杨恽故事令郎出钱市财用给文书乃得出名曰丨丨移病尽一日輙偿十沐或至嵗余不得沐其豪富郎日出游戏或行钱得善部注山财用之所出故取名焉】玺不可得【汉书霍光殿中尝有怪一夜羣臣相惊光召尚符玺郎郎不肯授光光欲夺之郎按劒曰臣头可得丨丨丨丨也光甚谊之明日诏増此郎秩二等】宿卫臣【汉书赵广汉守京兆尹富人苏囘为郎二人刼之有顷广汉将吏到家自立庭下使长安丞龚奢叩堂户暁贼曰京兆尹赵君谢两卿无得杀质此丨丨丨也释质束手得善相遇】应列宿【后汉书明帝纪帝遵奉建武制度后宫之家不得封侯与政馆陶公主为子求郎不许而赐钱千万谓羣臣曰郎官上丨丨丨出宰百里有非其人则民受其殃是以难之】三署郎【后汉书和帝纪引丨丨丨召见禁中注汉官仪三署谓五官署左右署也各置中郎将以司之】佳乎吏也【后汉书冯勤除为郎中给事尚书在事精勤遂见亲识毎引进帝輙顾谓左右曰丨丨丨丨】俯伏省閤【后汉书冯豹拜尚书郎忠勤不懈毎奏事未报常丨丨丨丨或从昏至明肃宗闻而嘉之使黄门特被覆豹令勿惊】以杖撞【后汉书钟离意传帝常以事怒郎药崧丨丨丨之崧走入床下帝怒甚疾言曰郎出郎出崧曰天子穆穆诸侯皇皇未闻人君自起撞郎帝赦之】常独直台上【后汉书钟离意药崧者河内人天性朴忠家贫为郎丨丨丨丨丨无被枕杫食糟糠帝毎夜入防輙见崧问其故甚嘉之自此诏太官赐尚书以下朝夕餐给帷被皁袍及侍史二人注杫音思渍反谓爼几也】帷被皁袍【见上】供青缣白绫被【后汉书钟离意注蔡质汉官仪曰尚书郎入直防中官丨新丨丨丨丨丨或锦被昼夜更宿帷帐画通中枕卧防蓐冬夏随时改易太官供食五日一羙食下天子一等】太官羙食【见上】占对可观【后汉书徐防传永平中举孝亷除为郎防体貌矜严丨丨丨丨显宗异之特补尚书郎】太微积星【后汉书杨秉先王建国顺天制官丨丨丨丨名为郎位】仕之通阶【后汉书虞诩台郎显职丨丨丨丨】依乌【晋书天文志郎位十五星在帝坐东北一曰丨丨郎府也周官之元士汉官之光禄中散諌议议郎三署郎中是其职也】善宣吐【晋书裴楷迁尚书郎贾充改定律令以楷为定科郎事毕诏楷于御前执读平议当否楷丨丨丨左右属目聴者忘倦】襆被出【晋书卫舒入为尚书郎时欲沙汰郎官非其才者罢之舒曰吾即其人也丨丨而丨同僚素无清论者咸有愧色】在事清眀【晋书山涛迁尚书吏部郎文帝与涛书曰足下丨丨丨丨雅操迈时念多所乏今致钱二千万谷二百斛】识防【晋书李重重与李毅同为吏部郎时王戎为尚书重以清尚见称毅淹通有智识虽二人操异然俱处要职戎以丨丨待之各得其所史臣论李重锐志铨衡留心隐逸濬冲期之识防岂虚也哉】毕吏部【晋书毕卓太兴末为吏部郎常饮酒废职比舍郎醸熟卓因醉夜至其瓮间盗饮之为掌酒者所明旦视之乃丨丨丨也遽释其防卓遂引主人宴于瓮侧致醉而去】佳吏部【晋书桓彛庾亮毎属彛覔一丨丨丨及至都谓亮曰为卿得一吏部矣亮问所在彛曰人所应有而不必有人所应无而不必无徐寕真海岱清士因为叙之即迁吏部郎】海岱清士【见上】蜀有二郎【晋书杜轸累迁尚书郎奏议驳论多见施用时涪人李骧亦为尚书郎与轸齐名毎有论议朝廷莫能逾之号丨丨丨丨】连状白【晋书王蕴迁尚书吏部郎性平和不抑寒素毎一官缺求者十軰蕴无所是非时简文帝辅政蕴輙丨丨丨之曰某人有地某人有才务存进逹各随其方故不得者无怨焉】奏事眀光【宋书百官志尚书郎丨丨丨丨殿殿以胡粉涂壁画古贤烈士以丹朱色地谓之丹墀】含鸡舌香【宋书百官志尚书郎口丨丨丨丨以其奏事答对欲使气息芬芳也】赤管笔隃麋墨【宋书百官志天子所服五时衣以赐尚书令仆而丞郎月赐丨丨大丨一防丨丨丨一丸】髙流官序不为台郎【宋书江智渊元嘉末除尚书库部郎时丨丨丨丨丨丨丨丨智渊门孤援寡独有此选】虎爪板【宋书王微吏部尚书江湛举微为吏部郎微与湛书曰诚不能顾影负心纯盗虚声所以绵络累纸本不营尚书丨丨丨也】食有二十七种【齐书庾杲之除尚书驾部郎清贫自业食惟有韭葅韭生韭杂菜或戱之曰谁谓庾郎贫丨鲑常丨丨丨丨丨言三九也】不复能谘都令史【齐书陆慧暁迁吏部郎吏曹都令史歴政以来谘执选事慧暁任已独行未尝与语帝遣左右单景儁以事诮问慧暁谓景儁曰六十之年丨丨丨丨丨丨丨为吏部郎也】比踪昔人【梁书王筠除尚书殿中郎王氏过江以来未有居郎署者或劝逡巡不就筠曰陆平原东南之秀王文度独歩江东吾得丨丨丨丨何所多恨乃欣然就职】鹓行之首【梁书张缅殿中郎缺髙祖谓徐勉曰此曹旧用文学且居丨丨丨丨宜详择其人勉举缅充选】居小选【梁书禇翔徴为吏部郎翔丨丨丨公清不为请嘱易意号为平允】髙华通贵【南史萧琛郎有杖起自后汉尔时郎官位卑亲主文案与令史不异故郎三十五人令史二十人是以古人多耻为此职自魏晋以来郎官稍重今方参用丨丨吏部又近于丨丨不应官髙昔品而罚遵曩科】选局【南史王琨为吏部郎吏曹丨丨贵要多所属请琨自公卿下至士大夫例为用两门生江夏王义恭尝属琨用二人后复属琨答不许】用两门生【见上】隣省遗饼【南史王恱之少厉清操亮直有风检为吏部郎丨丨有防同者丨恱之丨一瓯辞不受曰此费诚小然少来不愿当之】倾朝相送【南史何尚之尚之字彦徳父叔度恭谨有行业尚之迁吏部郎告休定省倾朝送别于冶渚及至郡叔度谓曰闻汝来此丨丨丨丨可有防客答曰殆数百人叔度笑曰此是送吏部郎耳非関何彦徳也】庭植嘉树【南史顾宪之迁给事黄门兼尚书吏部郎宋时其祖觊之尝为吏部于丨列丨丨丨谓人曰吾为宪之植耳至是宪之果为此职】孔独诵【南史孔休源武帝尝问徐勉求一有学艺解朝仪者为尚书仪曹郎勉曰孔休源详练故事自晋宋起居注诵畧上口即日除尚书仪曹郎时多所改作毎逮访前事休源即以所诵记随机决防吏部郎任昉尝谓之为丨丨丨】一台二絶【南史伏曼容为尚书外兵郎尝与袁粲罢朝相防言元理时论以为丨丨丨丨】鳬鸭【魏书官氏志初帝欲法古纯质毎于制定官号多不依周汉旧名皆拟逺古云鸟之义诸曹走使谓之丨丨取飞之迅疾】妙选人地【北史齐文防帝纪沙汰尚书郎丨丨丨丨以充之】京师灼灼【北史崔儦歴尚书郎与顿邱李若俱见称重时人语曰丨丨丨丨崔儦李若】能赋诗【北史裴譲之传累迁屯田主客郎中省中语曰丨丨丨裴譲之】清郎【北史袁聿修初聿修为尚书郎十年未尝受升酒之遗尚书邢邵与聿修旧欵毎省中语戱常呼聿修为丨丨】白鹿贺表【北史桞庆除尚书都官郎中并领记室时北雍州献丨丨羣臣欲丨尚书苏绰谓庆曰近代已来文章华靡相公柄人轨物君职典文房宜制此丨以革前庆操笔立成辞兼文质绰曰枳橘犹自可移况才子也】南曹【旧唐书职官志吏部员外郎一人掌判丨丨毎嵗选人有解状簿书资歴考课必由之以覈其实】止水座右【旧唐书孔绍安绍安孙若思累迁库部郎中若思常谓人曰仕至郎中足矣至是持一石丨丨置于丨丨以示有止足之意】清辨【唐书刘崇望崔安潜为吏部尚书崇望以员外郎主南曹选事丨丨】对唱无谬【唐书崔仁师迁度支郎中尝口陈移用费数千名太宗怪之诏黄门侍郎杜正伦持簿使仁师丨丨丨一丨帝竒之】三列宿【唐书韦凑凑祖叔谐贞观中为库部郎中与弟吏部郎中叔谦兄主爵郎中季武同省时号丨丨丨】莳桞郎省【唐书韦虚心初维为郎丨丨于庭及虚心兄弟居丨丨对之輙敛容自叔谦后至郎中者数人世号郎官家按维虚心之父】郎官家【见上】后出词人之冠【唐书张九龄改司勲员外郎时张说为宰相亲重之与通谱系常曰丨丨丨丨丨丨也】簿详致【唐书韩滉迁吏部员外郎性强直明吏事莅南曹五年丨丨丨丨】廷无稽牒【唐书张嘉贞累迁兵部员外郎时功状盈几郎吏不能决嘉贞为详处不阅旬丨丨丨丨】选人诉索好官【唐书苖晋卿累进吏部郎中知选事丨丨丨丨丨丨厉言倨色纷于前晋卿与相对终日无愠顔】吏事第一【唐书裴遵庆擢吏部员外郎判南曹天寳时选者嵗万计遵庆性强敏视簿牒详而不苛世称丨丨丨丨】寒逺无留才【唐书崔郾迁吏部员外郎下不敢欺毎拟吏亲挟格褒黜必当丨丨丨丨丨】柅杜干请【唐书牛徽擢吏部员外郎干符中选滥吏多奸徽治以刚明丨丨丨丨法度复振】仓驾二曹【唐书毕諴累官驾部员外郎仓部郎中故事要家势人以丨丨丨丨为辱諴沛然如处羙官无异言】考簿用墨【唐书王徽进考功员外郎故事丨丨以朱注上下为殿防嵗乆易漫吏輙窜易为奸徽始丨丨遂絶妄欺】应得才望【唐书李林甫源乾曜执政乾曜子絜为林甫求司门郎中乾曜素薄之曰郎官丨丨丨丨哥奴岂郎中材邪哥奴林甫小字也】审官东院【宋史选举志文选曰丨丨丨丨曰流内铨】白帕裹印【宋史髙防传梦一吏以丨丨丨丨自门入授防防寤而思曰白主刑吾当为主刑官乎俄起为刑部员外郎吏赍印至一如梦中所覩】置令式庭中【宋史刘珙迁吏部员外郎丨丨丨丨丨使选集者得自繙阅与吏辨吏无得藏其巧】懐香握兰【应劭汉官仪尚书郎丨丨丨丨趋走丹墀】尚方赐履【应劭风俗通尚书郎王乔迁为叶令毎月朔常诣防朝帝宻令太史望言其临至时常有防鳬从南飞来因伏伺见鳬举罗但得一防舄耳使丨丨识视四年中所丨尚书官属丨也】趋翔廊阁【常璩华阳国志杜轸为尚书郎毎升降丨丨丨丨之下威容可观中朝伟之】用第二人【刘义庆世説王中郎年少时江虨为仆射领选欲拟之为尚书郎有语王者王曰自过江来尚书郎正丨丨丨丨何得拟我江闻而止注王彪之别曰彪之从伯导谓彪之曰选曹举汝为尚书郎中可作诸王佐邪此知郎官寒素之品也按王中郎坦之也】寒素之品【见上】改仓曹为人物志【刘肃大唐新语秦府仓曹李守素尤谙氏族时人号为肉谱虞世南语人曰昔任彦升善谭经籍称为五经笥今宜丨丨丨丨丨丨丨】二十八宿笑人【刘肃大唐新语尹伊尝为坊州司户尚药局牒省索杜若省符下坊州供送伊判之曰坊州本无杜若天下共知省符忽有此科应由谢朓诗误华省曹郎如此判岂不畏丨丨丨丨向下丨丨由是知名】土山头【刘肃大唐新语晋宋以还尚书始置员外郎分判曹事国朝弥重其选旧例郎中不歴员外郎拜者谓之丨丨丨果毅言其不歴清资便拜髙品有似长征兵士便得边逺果毅也景隆中赵谦光自彭州司马入为大理正迁户部郎中贺遂渉时为员外戏咏之曰员外由来羙郎中望不优谁言粉署里翻作土山头谦光酬之曰锦帐随情设金罏任意薫惟愁员外署不应列星文】锦帐金炉【见上】员外不应列星【见上】曹长【李肇国史补尚书丞郎郎中相呼为丨丨】二防【李肇国史补郎官故事吏部郎中丨丨先小铨次格式员外郎二防先南曹次废置】四覆【李肇国史补郎官故事刑部分丨丨户部分两赋其制尚矣】两赋【见上】比盘【李肇国史补旧説吏部为省眼礼部为南省舍人考功度支为振行比部得廊下食以饭从者号丨丨】都公【李肇国史补旧说二十四曹呼左右司为丨丨】判入判出【李肇国史补故事度支案郎中丨丨员外丨丨侍郎总统押案而已】四军紫【李肇国史补贞元末有郎官四人自行军司马赐紫而登郎署省中谑为丨丨丨】元山典记【冯贽云仙杂记陈茂为尚书郎毎书信印记曰丨丨丨丨又曰元山印朱矾浇麝酒闲则匣以镇犀飬以透云香印书逹数十里香不防印刻胭脂木为之】印刻胭脂木【见上】同舍同防【王保定摭言张椘与逹奚待郎书仆转郎署先在祠曹公自台端俯临礼部昔称丨丨今则丨丨退朝毎得陪行就食寻常接坐攀由鸿鹄倚是蒹葭咫尺余光环末职官连两载事等一家】瑞锦窠【宋敏求春明退朝录按唐礼部郎中掌省中文翰谓之南宫舍人百日内湏知制诰王元之与宋给事诗云湏知百日掌丝纶又谓员外郎为丨丨丨】百日掌丝纶【见上】省墙东【钱希白南部新书先天中王上客为御史自以才望清华当入省台望前行忽除膳部员外郎防有惋怅吏部郎中张敬忠咏云有意嫌兵部専心望考功谁知脚蹭蹬却落丨丨丨盖膳部在省最东北隅也】后行中行前行【钱希白南部新书省中语曰丨丨祠屯不博丨丨都门中行刑部不博丨丨驾库】雌甲辰【魏泰东轩茟录唐卢氏逸史载裴晋公度与郎中庾威同生于甲辰裴尝戯威曰郎中乃丨丨丨也】锦帐郎【洪迈容斋续茟白乐天在江州答元郎中杨员外喜乌见寄曰南宫鸳鹭地何忽乌来止故人丨丨丨闻乌笑相视疑乌报消息望我归乡里】二妙【叶廷珪海録碎事韦虚心善剖判宋之问工诗时言户部有丨丨】前行为要后行为闲【叶廷珪海录碎事唐制郎官丨丨丨丨丨丨丨丨】华省贵【叶廷珪海录碎事李白赠史郎中诗多惭丨丨丨不以逐臣疎】转曹【叶廷珪海录碎事郑谷诗郎署丨丨虽乆次】
