<!-- { "loadSidebar": true } -->
　　十四辟【抱朴子郑康成州辟举贤良方正茂才公府丨丨丨皆不就】轺轮【抱朴子桓帝以元纁玉帛安车丨丨聘韩伯休不到】玉帛幽求【抱朴子大人受命则逸伦之士集丨丨丨丨则邱园之俊起】先礼郭隗【史记乐毅燕昭王怨齐未尝一日而忘报齐也燕国小辟逺力不能制于是屈身下士丨丨丨丨以招贤者】束帛加璧安车驷马【史记儒林王臧赵绾请天子欲立明堂以朝诸侯不能就其事乃言师申公于是天子使使丨丨丨丨丨丨丨丨迎申公弟子二人乘轺从】士有特招【汉书武帝纪元狩六年六月诏曰举独行之君子徴诣行在所朕嘉贤者乐知其人广宣厥道丨丨丨丨使者之任也注士有殊才异行当特招者任在使者分别之】驾一封轺【汉书平帝纪徴天下通知逸经古记天文歴算钟律小学史篇方术本草及防五经论语孝经尔雅教授者在所为丨丨丨丨丨遣诣京师注防一马驾轺车而乘音张恋反】蒲轮【汉书公孙卜式儿寛赞上方欲用文武求之如弗及始防丨丨迎枚生见主父而叹息羣士慕向异人并出】有诏为驾【汉书龚胜龚舍胜荐舍及亢父夀济隂侯嘉有诏皆徴胜曰窃见国家徴医巫常为驾徴贤者宜驾上曰大夫乘私车来邪胜曰唯唯丨丨丨丨】待诏承明【汉书雄孝成帝时客有荐雄文似相如者上方郊祠甘泉泰畤汾隂后土防求继嗣召雄丨丨丨丨之庭正月从上甘泉还奏甘泉赋防风】诏留仁夀闼【后汉书马严显宗召见严进对闲雅意甚异之有丨丨丨丨丨与校书郎杜橅班固等杂定建武注记】徴试辈【后汉书韦彪谏议之职应用公直之士通才謇正有补益于朝者今或从丨丨丨为大夫注辈类也】解巾【后汉书韦彪族子豹豹子着少防经行知名不应州郡之命灵帝即位就家拜着东海相诏书逼切不得已丨丨之郡注既服冠冕故解幅巾】往来屑屑【后汉书王良为大司徒司直后防病归一岁复徴至荥阳过其友人友人不肯见曰不有忠言奇谋而取大位何其丨丨丨丨不惮烦也】比牒并名早为宰相【后汉书郑康成传康成防书戒子曰公车再召丨丨丨丨丨丨丨丨注比牒犹连牒也并名谓齐名也言连牒齐名被召者并为宰相也】禀食公车【后汉书丁鸿永平十年诏徴鸿至即召见说文侯之命篇赐御衣及绶丨丨丨丨注公车署名】府檄至【后汉书刘赵淳于等序庐江毛义防孝行称南阳人张奉慕其名往候之坐定而丨丨适丨防义守令义奉檄而入喜动顔色注檄召书也】诏三府为辟首【后汉书寒朗章和元年上行东廵狩过济阳三老吏人上书陈朗前政治状帝至梁召见朗丨丨丨丨丨丨由是辟司徒府】骠骑辟君而来【后汉书周黄徐姜申屠等序荀恁光武徴防病不至永平初东平王苍为骠骑将军开东阁延贤俊辟而应焉及后朝防显宗戏之曰先帝徴君不至丨丨丨丨丨丨何也对曰先帝秉徳防恵下故臣可得不来骠骑执法防检下故臣不敢不至】羣雅【后汉书马融聘畎亩之丨丨宗重渊之濳龙注羣雅谓大雅小雅之人也】设坛席【后汉书黄琼阳春之曲和者必寡盛名之下其实难副鲁阳樊君被徴初至朝廷丨丨丨犹待神明虽无大异而言行所守亦无所缺而毁谤布流应时折减者岂非观听望深声名太盛乎】观听望深【见上】旌车之招【后汉书左雄周举等论顺帝知能任使故士得用情遂乃备元纁玉帛防聘樊英天子降寝殿设坛席尚书奉引延问失得急登贤之举虚降已之礼于是处士鄙生忘其拘儒拂巾衽褐防企丨丨丨丨矣】五就州招九膺台辅【后汉书钟皓徴为廷尉正博士林虑长皆不就诸儒颂之曰林虑懿徳非礼不处悦此诗书琴乐古丨丨丨丨丨丨丨丨逡巡王命卒岁容与】羔雁成羣【后汉书陈纪纪字元方弟谌字季方与纪齐徳同行父子并着髙名时号三君毎宰府辟召常同时旌命丨丨丨丨按寔纪父也】乡佐异器【后汉书杜宻迁太山太守到髙密县见郑康成为丨丨知其丨丨即召署郡职遂遣就学】游平卖印【后汉书窦武注续汉书曰桓帝初京师童谣曰丨丨丨丨自有评不避贤豪及大姓武字游平与陈蕃合策戮力唯徳是建咸得其人贤豪大姓皆絶望矣】屈染髙规【晋书唐彬拜雍州刺史下教曰处士皇甫申叔严舒龙姜茂时梁子远等并志节清妙履行髙洁思加延致待以不臣之典幅巾相见论道而已岂以吏职丨丨丨丨郡国备礼发遣以副于邑之望于是四人皆到彬敬而待之】旌命【晋书山涛出为冀州刺史冀州俗薄无相推毂涛甄拔隠屈捜访贤才丨丨三十余人皆显名当时】辟书【晋书阮籍太尉蒋济闻其有儁才而辟之籍诣都亭奏记曰明公开府之日人人自以为掾属丨丨始下而下走为首】补吏之召【晋书阮籍籍诣都亭奏记曰负薪疲病足力不彊丨丨丨丨非所克堪乞廻谬恩以光清举】参嘉命【晋书陈頵元康中举孝防而州将留之頵荐同县焦保曰保出自寒素禀质清冲若得丨丨丨必能光赞大猷允清朝望】蒲帛之招【晋书郭璞龙徳时乘羣才云骇蔼若邓林之防逸翰烂若溟海之纳奔涛不烦咨嗟之访不假丨丨丨丨覊九有之竒骏咸总之于一朝是以水无浪士岩无幽人刈兰不暇防桂不给安事错薪乎】水无浪士【见上】敦逼【晋书谢安州刺史庾氷以安有重名必欲致之累下郡县丨丨不得已赴召月余告归】苍生今如卿何【晋书谢安桓温请为司马将发新亭朝士咸送中丞髙崧曰卿累违朝防髙卧东山诸人毎相与言安石不肯出将如苍生何丨丨丨亦将丨丨丨】版檄【晋书王逊为宁州刺史未到州遥举董聨为秀才建宁功曹周悦谓聨非才不下丨丨】拔岩徒载钓老【晋书虞预髙宗文王思佐发梦丨丨丨以为相丨丨丨而师之】州司临门【晋书李密密上疏曰明诏特下拜臣郎中寻国恩除臣洗马臣具以表闻辞不就职诏书切峻责臣逋慢郡县逼廹催臣上道丨丨丨丨急于星火】三徴七辟【晋书王裒隠居教授丨丨丨丨皆不就】百六掾【晋书虞悝悝长沙人也弟望字子都并有士操元帝为丞相招延四方之士多辟府掾时人谓之丨丨丨望亦被召耻而不应】旌舆整驾【晋书虞喜何充上疏曰今圣徳钦明思恢遐烈丨丨丨丨俟贤而动伏见贤良喜髙枕柴门怡然自足宜使蒲轮纡衡以旌殊操】礼贲岩穴贽委窐衡【晋书隠逸序徴聘之丨丨于丨丨玉帛之丨丨于丨丨】聘逸【宋书明帝纪举贤丨丨宏化之所基】虚轮伫帛【宋书帝昱纪诏曰可普下牧守广加搜采其有孝友闻族义让光闾或匿名屠钓隠身耕牧足以整厉浇风扶益淳化者凡厥一善咸无遗逸丨丨丨丨俟闻嘉荐】濳虬耸鳞翔凤弭翼【宋书江夏王义恭陛下发虑英髦垂情仄陋是以丨丨丨丨伫利见之期丨丨丨丨应来仪之感】投竿【宋书江夏王义恭义恭上表曰窃见南阳宗炳操履闲逺思业贞纯砥节邱园息賔盛世贫约而苦内无改情轩冕屡招确尔不拔若以蒲帛之聘感以大伦之美庶丨丨释褐飜然来仪必能毗夑九官宣赞百揆】虎爪板【宋书王微吏部尚书江湛举微为吏部郎微与湛书曰任官惟贤才而君擢士先疹废芃芃棫朴似不如此诚不能顾影负心纯盗虚声所以绵络累纸本不营尚书丨丨丨也】驰山猎草【宋书翟法赐寻阳太守邓文子表曰奉诏徴翟法赐法赐隠迹庐山于今四世栖身幽岩人罕见者如当逼以王宪束以严科丨丨丨丨以期禽获虑致颠陨有伤盛化乃止】旍贲【齐书顾欢诏曰顾欢刘思効或至自邱园或越在冗位并能献书金门荐辞凤阙欢近已加丨丨思効可付铨序以显谠言】舆徴【梁书武帝纪山河梁毕阙丨丨之恩金张许史忘旧业之替】物色幽微耳目屠钓【梁书武帝纪诏曰重华在上五品聿修文命肇基四载斯履故能丨丨丨丨丨丨丨丨致王业于缉熙被淳风于遐迩】引辟【梁书安成王秀迁荆州刺史下教曰处士韩怀明韩望庾承先郭麻可加丨丨并遣喻意】理舟虚席【梁书何敕曰延伫之劳载盈梦想丨丨丨丨须俟来秋所望恵然申其宿抱耳】衣裾里巷【陈书武帝纪物色邱圜丨丨丨丨朝多君子野无遗贤】蒲币旌弓【陈书文帝纪傅岩虚往穹谷尚淹丨丨空陈丨丨不至】朝廷虚迟【陈书虞荔髙祖遗荔书曰君才用有美声闻许洛岂可栖迟东土独善其身今令兄子将接出都想必副丨丨丨丨也按迟去声】披觏【陈书虞荔文帝与书曰必愿便尔俶装且为出都之计惟迟丨丨在于兹日】幽人虚谷【南史陈武帝纪抑清浊褒徳进贤髦士盈朝丨丨丨丨】一礼之命【南史裴昭明为长沙郡丞罢任刺史王蕴之谓曰卿清贫必无还资湘中人士有须丨丨丨丨者我不爱也昭明曰下官忝为郡佐不能光益上府岂以鸿都之事仰累清风】挂檄于树【南史刘訏本州刺史张稷辟为主簿主者檄召訏乃丨丨丨丨而逃】蓄鱼于树栖鸟于泉【南史吴庆之王琨为吴兴太守欲召为功曹荅曰走素无人世情直以明府见接有礼所以奔走岁时若欲见吏则是丨丨丨丨丨丨丨丨耳不辞而退】聘君【南史陶季直澹于荣利征召不起时人号曰丨丨】谬伤海鸟横斤山木【南史宗测齐豫章王嶷徴为参军不起测荅府云何为丨丨丨丨丨丨丨丨】十二命【南史沈道防传郡州府凡丨丨丨皆不就】筑招隠馆【南史雷次宗徴诣都为丨室于钟山西岩下谓之丨丨丨】山谷臣【南史顾欢齐髙帝辅政徴为州主簿及践祚乃至称为丨丨丨】手敇招【南史陶景帝丨丨丨之锡以鹿皮巾后屡加礼聘并不出】廵求儁逸【魏书太宗纪分遣使者丨丨丨丨其豪门彊族为州闾所推者及有文武才干临疑能决或有先贤世胄徳行清美学优义博可为人师者各令诣京师当随才叙用以赞庶政】雍容雅歩【魏书世祖纪先是辟召贤良而州郡多逼遣之诏曰古之君子养志衡门或丨丨丨丨三命而后至或栖栖遑遑负鼎而自达虽狥尚不同济时一也诸召人皆当以礼申谕任其进退何逼遣之有也】召人【见上】凤举鸿翻【周书沈重高祖以重经明行修乃徴之致书曰知卿学冠儒宗行标士则卞寳复润于荆隂随照更明于汉浦所望丨丨丨丨俄而萃止】聘申徴伏【周书沈重建徳末重自以入朝既久且年过时制表请还梁髙祖优诏荅之曰汉南杞梓毎轸虚衿江东竹箭亟被延首故束帛丨丨蒲轮丨丨】山东六儒【隋书髙祖纪开皇五年诏徴丨丨马荣伯等丨丨】勤伫【隋书张煚髙祖钦其徳望以书徴之曰旧齿名贤实怀丨丨即宜入朝用副虚想】副虚想【见上】旌帛【隋书儒林传序髙祖顿天网以掩之贲丨丨以礼之】攀枝伫异【隋书潘徽秦孝王俊闻其名召为学士遣撰集字书名为韵纂徽为序曰秦王殿下降情汲引择善刍微筑馆招贤丨丨丨丨剖连城于井里贲束帛于邱园】征士颂【北史髙允允以昔嵗同徴零落将尽感逝怀人作丨丨丨葢止于应命其有命而不至则阙焉其着颂者合三十四人】采逸【北史髙允徴士颂曰帝乃虚求搜贤丨丨岩隠投竿异人并出】三道使搜人物【北史王士良孝昭遣丨丨丨丨丨丨丨士良与尚书令赵郡王髙叡太常卿崔昂分行郡国但有一介之善者无不以闻】使者八反【北史刘璠武陵王纪称制于蜀以璠为中书侍郎遣召璠丨丨丨丨乃至蜀】命书三至【北史冯伟伟闭门不出将三十年齐赵郡王出镇定州以礼迎接丨丨丨丨县令亲至其门犹辞疾不起】敦引【北史序李琰之弱冠举秀才不行曽游河内北山便欲隠遁彭城王勰辟为行军参军苦相丨丨久乃应召】六开府幕【旧唐书柳公绰凡丨丨丨丨得人尤甚钱徽掌贡之年郑朗覆落公绰将赴襄阳首辟之朗竟为名相卢简辞崔璵夏侯孜韦长李续李拭皆至公卿】飞书【旧唐书卢鸿开元六年制曰丨丨岩穴偹礼徴聘方伫献替式政理】四辈敦趣【唐书马周至长安舍中郎将常何家贞观五年诏百官言得失何不渉学周为条二十余事皆当世所切太宗怪问何何曰此非臣所能家客马周教臣言之客忠孝人也帝即召之间未至遣使者丨丨丨丨及谒见与语帝大悦】一时选【唐书韦抗所辟举如王维王缙崔殷等皆丨丨丨】以巵酒辟【五代史卢程庄宗军太原置酒谓监军张承业曰吾丨丨丨丨一书记于坐因举巵属廵官冯道】得益友【宋史孙甫杜衍辟为永兴司录凡吏职纎末皆倚办甫曰待我以此可以去矣衍闻之不复以小事属甫衍与防语甫必引经以对言天下贤俊歴评其才性所长衍曰吾辟属官丨丨丨】赐巾入对【宋史杨畋奉使河东丁父忧防侬智髙陷邕州召至都门外辞以服不敢见仁宗丨以服饰御丨丨丨便殿即日除起居舍人知谏院】一日四命【宋史王庠举八行事下太学大司成考定为天下第一诏旌其门朝廷知其不可屈赐号处士寻改潼川府教授赐出身及章服丨丨丨丨俱至竟力辞不受】执贽见王【焦氏易林圭壁琮璜丨丨丨丨百里戚应聘齐秦】筮得利建侯卦【王嘉拾遗记傅说赁为赭衣者舂于深岩以自给梦乘云绕日而行丨丨丨丨丨之丨岁余汤以玉帛聘为阿衡也】一言可辟【刘义庆世说阮宣子有令闻太尉王夷甫见而问曰老庄与圣教同异对曰将无同太尉善其言辟之为掾世谓三语掾卫玠嘲之曰丨丨丨丨何假于三宣子曰茍是天下人望亦可无言而辟复何假一遂相与为友】一爵假人【刘义庆世说李廞清贞有逺操王丞相欲招礼之故辟为府掾廞得牋命笑曰茂乃复以丨丨丨丨按丞相谓王导】年四十余应安东命【刘义庆世说孔车骑少有嘉遁意丨丨丨丨始丨丨丨丨未仕宦时尝独寝歌吹自箴诲自称孔郎逰防名山】人船往迎【刘义庆世说刘驎之隠于阳岐荆州刺史桓冲将尽訏谟之益徴为长史遣丨丨丨丨赠贶甚厚】李公府【刘峻世说注李廞尝为二府辟故号丨丨丨也】羽服见【邵伯温闻见前录华山隠士陈艺祖召不至太宗召以丨丨丨于延英殿顾问甚久】帅幕辟【徐度却扫编韩持国年几四十犹未出仕防富公镇并门以丨丨丨之遂起】嘉招【叶廷珪海录碎事微身轻蝉翼弱冠奉丨丨潘岳尝被辟为太祖掾】
