<!-- { "loadSidebar": true } -->
　　【陈余传北有长城之役南有五岭之戍外内骚动百姓罢敝丨丨丨丨以供军费注服防曰吏到其家人人头数出谷以箕敛之】践更【史记呉王濞卒丨丨辄与平贾注践更若今唱更行更者也更有三品有卒更有践更有过更古正卒无常人皆当迭为之是为卒更贫者欲得雇更践次直者出钱雇之月二千是为践更天下人皆直戍边三月亦各为更律所为繇戍也虽丞相子亦在戍边之调不可人人自行三月戍又行者出钱三百入官官给戍者是为过更】丁男丁女【史记主父偃丨丨被甲丨丨转输】七科适【史记大宛发天下丨丨丨及载糒给贰师转车人徒相连属至炖煌注适音谪吏有罪一亡命二赘婿三贾人四故有市籍五父母有市籍六大父母有市籍七凡七科】献费【汉书高帝纪诏曰欲省赋甚今献未有程吏防多赋以为献令诸侯王通侯常以十月朝献及郡各以其口数率人嵗六十三钱以给丨丨注率计也】五算【汉书惠帝纪六年女子年十五以上至三十不嫁丨丨注汉律人出一算算百二十钱唯贾人与奴婢倍算今使丨丨罪谪之也】受计【汉书武帝纪太初元年春丨丨于甘泉注受郡国所上计簿也若今之诸州计帐】叔粟当赋【汉书昭帝纪元鳯二年令三辅太常郡得以丨丨丨丨注诸应出赋算租税者皆听以叔粟当钱物也叔豆也】口赋【汉书昭帝纪元鳯四年帝加元服毋收四年五年丨丨】收事【汉书宣帝纪本始三年郡国伤旱甚者民毋出租赋三辅民就贱者且毋丨丨尽四年注收谓租赋也事谓役使也尽本始四年而止】算事【汉书宣帝纪诏流民还归者假公田贷种食且勿丨丨注不出算赋及给徭役】典主【汉书成帝纪诏曰常侍闳前为大司农中丞数奏昌陵不可成侍中卫尉长数白宜早止朕以长言下闳章公卿议者皆合长计首建至策闳丨丨省大费民以康宁注闳王闳长淳于长也司农中丞主钱谷顾庸故云典主】顾山【汉书平帝纪天下女徒已论归家丨丨钱月三百注已论者罪已定也令甲女子犯罪作如徒六月顾山遣归説以为当于山伐木聼使入钱顾工直故谓之顾山】过员【汉书高恵髙后文功臣表东茅侯刘告坐事国人丨丨免注事谓役使之员数也】租挈【汉书沟洫志上曰今内史稻田丨丨重不与郡同其议减令吏民勉农尽地利平繇行水勿使失时注租挈收田租之约令也】大家牛车小家担负【汉书儿寛传迁左内史收租税时裁濶狭与民相假贷以故租多不入后有军发左内史以负租课殿当免民闻当免皆恐失之丨丨丨丨丨丨丨丨输租繦属不絶课更以最】繦属【见上注繦索也言输者接连不絶于道若防索之相属也】口钱【汉书贡禹禹以为古民亡赋算丨丨起武帝民产子三嵗则出口钱故民重困宜令儿七嵗去齿乃出口钱年二十乃算天子下其议令民产子七嵗乃出口钱自此始】谷租槀税【汉书贡禹农夫父子暴露中野不避寒暑捽屮杷土手足胼胝已奉丨丨又出丨丨乡部私求不可胜供注捽音才兀反杷音蒲巴反槀禾秆也】金布令甲【汉书萧望之丨丨丨丨注金布者令篇名也其上有府库金钱布帛之事因以篇名令甲者其篇甲乙之次】过更【汉书翟方进传用度不足奏请一切增赋税城郭堧及园田丨丨算马牛羊注百人为卒取一人所赡常为之月用二千使人直之谓之过更】直更【汉书郭解解出入皆避有一人独箕踞视之解问其姓名乃阴请尉史曰是人吾所重至践更时脱之每至丨丨数过吏弗求怪之问其故解使脱之箕踞者乃肉袒谢罪】刍藁钱【后汉书光武帝纪初光武为舂陵侯家讼逋租于尤注逋违也舂陵侯敞即光武季父也东观记曰为季父故舂陵侯诣大司马府讼地皇元年十二月壬寅前租二万六千斛丨丨丨若干万按尤严尤也】更赋【后汉书明帝纪赦陇西囚徒减罪一等勿收今年租调又所发天水三千人亦复是歳丨丨注更谓戍卒更相代也赋谓雇更之钱也】三品【后汉书秦彭迁山阳太守兴起稻田数十顷毎于农月亲度顷亩分别肥塉差为丨丨各立文簿蔵之乡县于是奸吏局蹐无所容诈彭乃上言宜令天下齐同其制】户调【魏志赵俨袁绍举兵南侵遣使招诱豫州诸郡诸郡多受其命惟阳安郡不动而都尉李通急録丨丨】户课【晋书武帝纪太康五年任城梁国中山雨雹伤秋稼减天下丨丨三分之一】农丁【晋书安平献王孚以关中连遭贼寇谷帛不足遣冀州丨丨五千屯于上邽秋冬习战阵春夏修田桑】城夫【晋书荀奕时将缮宫城尚书符下陈畱王使出丨丨】自书投函【晋书刘超出补句容令推诚于物为百姓所懐常年赋税主者常自四出诘评百姓家赀至超但作大函特别付之使各丨丨家产丨丨中讫送还县百姓依实投上课输所入有逾常年】氓税【宋书帝昱纪国赋丨丨葢有恒品往属戎难务先军实徴课之宜乖昔准】昔准【见上】洗毕【宋书帝昱纪遣尚书郎到诸州检括民户穷老尤贫者蠲除课调丁壮犹有生业随宜寛申赀财足以充限者督令丨丨】半役全役【宋书王上言旧制民年十三丨丨十六丨丨当以十三以上能自营私及公故以充役而体有彊弱不皆称年且在家自随力所能堪不容过苦移之公役动有定科循吏隠恤可无其患庸宰守常已有勤剧况值苛政岂可称言乃有务在丰役增进年齿孤逺贫弱其敝尤深至令依寄无所逃窜求免家人逺讨胎孕不育巧避罗宪实亦由之今四方无事役召之应存乎消息十五至十六宜为半丁十七为全从之】丰役【见上】发倩【宋书谢方明转会稽太守前后征伐每兵运不充悉丨丨士庶事既宁息皆使还本而属所刻害或即以补吏守宰不明与夺乖舛人事不至必被抑塞方明简汰精当各慎所宜虽服役十载亦一朝从理东土至今称咏之】吏譲【宋书顔延之务前公税以逺丨丨无急傍费以息流议】三五丁【宋书孙棘大明五年发丨丨丨】单迥【宋书徐豁传为始兴太守表陈曰郡大田武吏年满十六便课米六十斛十五以下至十三皆课米三十斛一户内随丁多少悉皆输米且十三嵗儿未堪田作或是丨丨无相兼通年及应输便自逃逸既遏接蛮俚去就益易户口歳减实此之由谓宜更量课限使得存立】休老役少【宋书自序书制丨丨以六十为限丨丨以十五为制苦力不周务故当粗存优减】三调【齐书武帝纪诏曰凡下贫之家可蠲丨丨二年】督逋切调【齐书竟陵王子良宋孝武徴求急速以郡县迟缓始遣台使自此公役劳扰太祖践阼子良陈之曰前台使丨丨丨丨恒闻相望于道及臣至郡亦复不踈凡此軰使人瞻郭望境便飞下严符绛标寸纸一日数至征村切里俄刻十催且两装之船充拟千绪三坊寡役呼订万计】征村切里【见上】呼订【见上】逋余【齐书竟陵王子良子良密啓曰本始中郡国大旱宣帝下诏除民租今闻所在丨丨尚多守宰严期兼夜课切新税力尚无从故调于何取给】故调【见上】逋课【齐书竟陵王子良今农政就兴宜赈给若丨丨未上许以申原】滂民【齐书周颙建元初为山隂令县旧订丨丨以供杂使颙言之于太守闻喜公子良曰窃见滂民之困困实极矣役命有常袛应转竭蹙廹驱催莫安其所毎至滂使发动遵赴常促辄有柤杖被录稽颡阶埀泣涕告哀唯上虞以百户一滂大为优足过此列城不无凋罄宜应有以普救倒悬设流开便则转患为功得之何逺】滂使【见上】百户一滂【见上】逋布【梁书武帝纪丨丨口钱宿债勿复收】常调【梁书武帝纪普通元年大赦天下尤贫之家勿收丨丨】登公格【梁书武帝纪诏曰田者荒废水旱不作无当时文例应追税者并作田不丨丨丨者并停】负【陈书文帝纪逋租宿债吏民丨丨可勿复收】甄被【陈书文帝纪诏曰日者众军进讨舟舰输积权倩民丁师出经时役劳日久今氛祲廓清宜有丨丨可蠲复丁身夫妻三年】算敛【陈书文帝纪顷者寇难仍接丨丨繁多】课订【陈书宣帝纪诏曰顷年江介繦负相随﨑岖归化不问逺近并蠲课役若辄有丨丨即以扰民论】夏调【陈书宣帝纪自天康元年讫太建元年逋余军粮禄秩丨丨未入者悉原之】赀绢【陈书宣帝纪诏曰太建五年讫七年逋丨丨皆悉原之】唤订【陈书宣帝纪诏淮北义人率户口归国者建其本属旧名置立郡县即近州赋给田宅丨丨一无所预】望订【陈书后主纪丨丨初下使彊荫兼出如闻贫富均起单弱重斯岂振穷扇暍之意欤是乃下吏箕敛之苛也】租布【南史宋武帝纪诏曰彭城桑梓敦本斯隆宜同丰沛其沛郡下邳各复丨丨三十年】税布【南史宋文帝纪元嘉元年减荆湘二州今年丨丨之半】课侨人租【南史宋孝武帝纪孝建元年始丨南徐州丨丨丨】逋租【南史齐髙帝纪丨丨宿债勿收】藏丁匿口【南史齐豫章王嶷顷小大士庻每以小利奉公不顾所损者大挞籍检功巧督防简小塘丨丨丨丨凡诸条制实长怨府】塘役【南史王敬则迁防稽太守防土边带河海人丁无士庶皆保丨丨敬则以功力有余悉评敛为钱送台库以为便宜上许之】租赕【南史陈显逹拜都督益州刺史益部山险多不賔服大度村獠前刺史不能制显逹遣使责其丨丨獠帅曰两眼刺史尚不敢调我遂杀其使显逹分部将吏声言出猎夜往斩之】人赀【南史循吏序梁武在田知人疾苦及践皇极求瘼恤隠元年始去丨丨计丁为布】逼雇不程【魏书髙宗纪诏曰内外诸司州镇守宰侵使兵民劳役非一自今擅有召役丨丨丨丨皆论同枉法】终歳七缣【魏书薛虎子居边之民化日浅戎马之所资计素微小户者一丁而已计其征调之费丨丨乃有丨丨】细役烦徭【魏书卢昶丨丨丨丨日月滋甚】漏户纶绵【魏书食货志禁网疏濶民多逃隠天兴中诏采诸丨丨令输丨丨自后诸逃户占为细茧罗縠者甚众】三等九品【魏书食货志显祖因民贫富为租输丨丨丨丨之制千里内纳粟千里外纳米上三品户入京师中三品入他州要仓下三品入本州】赕物【隋书食货志诸蛮陬俚洞霑沐王化者各随轻重收其丨丨以禆国用】半牀【隋书食货志旧制未娶者输丨丨租调】三枭【隋书食货志垦租送台义租纳郡以备水旱垦租皆依贫富为丨丨上枭输逺防中枭输次逺下枭输当州仓三年一校焉】十二番【隋书食货志髙祖迁都发山东丁毁造宫室仍依周制役丁为丨丨丨匠则六番】一牀【隋书食货志丁男丨丨租粟三石桑土调以绢絁麻土以布绢絁以疋加绵三两布以端加麻三斤单丁及仆各半之】输籍定样【隋书食货志髙颎以人间课输虽有定分年常徴纳除注恒多长吏肆情文帐出没复无定簿乃为丨丨丨丨请徧下诸州每年正月五日县令廵人各随便近五党三党共为一团依样定户上下帝从之】辟左藏院【隋书食货志开皇十二年有司上言库藏皆满帝曰朕既薄赋于人又大经赐用何得尔也对曰用处常出纳防常入畧计每年赐用至数百万段曾无减损于是乃更丨丨丨之丨构屋以受之】逋悬【北史魏文成纪太安四年诏曰比年以来杂调减省而所在州郡咸有丨丨】嵗开番假【北史魏孝文帝纪太和二十年司州之人十二夫调一吏为四年更卒丨丨丨丨以供公私力役】正调【北史魏宣武帝纪景明二年诏以比年连有军旅丨丨之外皆蠲罢】两收一丐【北史魏孝武帝纪永熙元年诏今嵗租调且丨丨丨丨明年复旧】收庸【北史隋文帝纪开皇三年始令人以二十一成丁嵗役功不过二十日不役者丨丨】折庸【北史隋文帝纪开皇十年制人年五十免役丨丨】横调【北史魏景穆十二王任城王澄转镇北大将军定州刺史初百姓每有丨丨恒烦苦之前后牧守未能蠲除澄多所省减按澄任城王云之子】五调【北史魏景穆十二王丨丨之外一不烦人任人之力不过三日】绵麻【北史于忠忠执朝政欲以恵泽自固旧制百姓绢布一疋之外各输丨丨八两忠悉以与之】小绢为调【北史辛绍先穆转汝阳太守遇水涝人饥上表请轻租赋帝从之遂敇汝阳一郡聼以丨丨丨丨按穆绍先子】碎役【北史刘延明正光三年太保崔光奏曰刘延明着业凉城维祖逮孙相去未逺而令久沦皂不获收异儒学之士所为窃叹乞敕尚书推检所属甄免丨丨敦化厉俗于是乎在】依公尺【北史杨津为华州刺史先是受调绢度尺特长百姓苦之津乃令丨丨丨度其输物尤好者赐以杯酒而出其所输少劣者为受之但无酒以示其耻于是竞相劝励官调更胜】官调【见上】钱绢两受【北史房谟魏朝以南数州乡俗绢滥退绢一匹征钱三百人庶苦之谟乃表请丨丨丨丨任人所乐朝廷从之】绢乡麻土【北史苏绰财货之生其均不易纺絍织绩起于有渐非旬日之间所可造次必湏劝课使预营理丨丨先事织絍丨丨早修纺绩先时而备至时而输】如张弓【北史苏威初威父绰在魏以国用不足为征税法颇称为重既而叹曰所为者正丨丨丨非平世法也后之君子谁能弛乎威闻其言每以为己任至是奏减赋役务从轻典帝悉从之】京兆两等【旧唐书代宗纪大歴四年敕丨丨府税宜分作丨丨上等每畆税一斗下等税六升能耕垦荒地者税二升】纲运【旧唐书懿宗纪延资库使曹确奏户部每年合送当使绢钱债欠臣今酌量诸道州府监院合送户部钱绢内分配令勒留下合送延资库数目令本处别为丨丨与户部纲同送上都直纳延资库则户部免有逋悬不至屡年积欠从之】寛乡狭乡【旧唐书职官志凡州县界内所部受田悉足者为丨丨不足者为丨丨】充月料【旧唐书职官志凡税天下户钱以丨州县官丨丨皆分公廨本钱之利】折造【旧唐书职官志司农寺丞掌判寺事凡天下租及丨丨转运于京都皆阅而纳之以供国用以禄百官】籍外剩田【旧唐书食货志开元中宇文融献防括丨丨丨丨色役伪滥及逃户许归首免五年征赋置摄御史分路检括隠审得户八十余万田亦称是】日三尺【旧唐书食货志凡丁歳役二旬若不役则收其佣每丨丨丨有事加役者旬有五日免其调三旬则租调俱免通正役并不过五十日】隐课【旧唐书杨炎初定令式国家有租赋庸调之法开元中不为版籍之书户部徒以空文总其故实天寳中王鉷为户口使以丁籍且存则丁身焉往是丨丨而不出耳遂案旧籍计除六年之外积征其家三十年租庸】色役【旧唐书杨炎至徳后富人多丁者率为官为僧以丨丨免贫人无所入则丁存是以荡为浮人乡居地著者百不四五】两税法【旧唐书杨炎炎请作丨丨丨户无主客以见居为簿人无丁中以贫富为差行商者在所郡县税三十之一居人之税秋夏两徴之其租庸杂徭悉省而丁额不废出入申报如旧式其田亩之税夏税无过六月秋税无过十一月徳宗善而行之人不土断而地着赋不加敛而增入版籍不造而得其虚实贪吏不戒而奸无所取自是轻重之权始归于朝廷】促办应卒【旧唐书刘晏等论第五琦丨丨丨丨民不加赋而国丰饶亦庶几矣】送使留州【旧唐书裴垍先是天下百姓输赋于州府一曰上供二曰丨丨三曰丨丨建中初定两税时货重钱轻是后货轻钱重齐人所出固已倍其初征以其留州送使所在长史又降省估使就实估以自封殖而重赋于人及垍为相奏请留州送使物一切令依省估其诸州送使额悉变为上供故江淮稍息肩】长功中功短功【唐书百官志凡工匠以州县为团五人为火五火置长一人四月至七月为丨丨二月三月八月九月为丨丨十月至正月为丨丨顾者日为绢三尺内中尚巧匠无作则纳资】租丁【唐书食货志凡受田者丁嵗输粟二斛稻三斛谓之丨丨】手实【唐书食货志凡里有丨丨嵗终具民之年与地濶狭为乡帐乡成于县县成于州州成于户部】乡帐【见上】书县门【唐书食货志凡税敛之数丨于丨丨村坊与众知之】蠲符【唐书食货志明皇初立求治蠲徭役者给丨丨以流外及九品京官为蠲使嵗再遣之】供春防【唐书食货志先是州租调以钱岭南以米安南以丝益州以罗防绫绢丨丨丨因诏江南亦以布代租】青苖钱【唐书食货志大歴元年诏天下苖一亩税钱十五市轻货给百官手力课以国用急不及秋方苗青则征之号丨丨丨又有地头钱每亩二十通名为青苖钱】地头钱【见上】长定纲【唐书食货志故事州县官充纲送轻货四万书上考开成初为丨丨丨州择清彊官送两税至十万迁一官往来十年者授县令】山委【唐书永王璘江淮租赋钜亿万在所丨丨】赘调【唐书刘仁轨贞观十四年校猎同州时秋敛未讫仁轨谏曰今百谷炽茂收才十二常日丨丨已有所妨又供猎事缮桥治道役虽简省犹不损数万少延一旬使圃毕劳陛下六飞徐驱公私交泰】卖舍帖田【唐书李峤计天下编户贫弱者众有丨丨丨丨供王役者】捉驿【唐书李峤重赂贵近补府若史移没籍产以州县甲等更为下户当道城镇至无丨丨者】挼穗【唐书刘晏大兵后京师斗米千钱禁膳不兼时甸农丨丨以输】鸠敛【唐书严震梁汉间刀耕火耨民采稆为食虽领十五郡而赋入才比东方数大县自安史后山贼剽掠户口流防震随宜劝课丨丨有法民不烦扰而行在供亿具焉】句获干隐【唐书裴延龄延龄尝奏丨丨丨丨二千万缗请舍别库为羡余供天子私费故上之兴作广宣索多矣延龄欲实其言乃大捜市防夺所入献逮捕匠徒廹脇就功号曰敕索弗讐其直名曰和顾弗与之庸】敕索【见上】和顾【见上】均田图【五代史周世宗纪论世宗尝夜读书见唐元微之丨丨丨慨然叹曰此致治之本也王者之政自此始乃诏颁其图法使吏民先习知之期以一嵗大均天下之田其规为志意岂小哉】租庸直帖【五代史孔谦故事观察使所治属州事皆不得专达上所赋调亦下观察使行之而谦直以租庸帖调发诸州不关观察观察使交章论理以为丨丨丨丨沿伪梁之不可为法】雀鼠耗【五伐史王章往时民租一石输二升为丨丨丨章乃增一石输二斗为省耗】折絁钱【宋史食货志湖南有土户钱丨丨丨醋息钱面引钱名色不一】折帛钱【宋史食货志绍兴二年以诸路上供丝帛并半折钱如两浙例江淮闽广荆湖丨丨丨自此始】刮鹻【宋史食货志河朔土多盐卤小民税地不生五谷惟丨丨煎盐以纳二税】解量平【宋史符彦卿镇大名十余年时藩镇率遣亲吏受民租防量增益公取其余羡而魏郡尤甚太祖闻之遣常参官主其事由是丨丨始丨】新民旧籍【宋史毕士安太平兴国初为大理寺丞领三门发运事吴越钱俶纳土选知台州言钱氏上图籍有司皆张侈赋数今湖海丨丨始得天子命吏宜有安辑愿一用丨丨诏从之】会计录【宋史丁谓召为右谏议大夫权三司使上丨丨丨以景德四年民赋户口之籍较咸平六年之数具上史舘请自今以咸平籍为额嵗较其数以闻诏奬之】千歩开方法【宋史王洙尝言天下田税不均请用郭谘孙琳丨丨丨丨丨颁州县以均其税】新法【宋史王安石设制置三司条例司命与知枢宻院事陈升之同领之安石令其党吕恵卿任其事而农田水利青苗均输保甲免役市易保马方田诸役相继并兴号为丨丨遣提举官四十余軰颁行天下】助役钱【宋史王安石免役之法据家赀髙下各令出钱雇人充役下至单丁女户本来无役者亦一防输钱谓之丨丨丨】免行钱【宋史王安石又有丨丨丨者约京师百物诸行利入厚薄皆令纳钱与免行户祗应】九等【宋史叶颙知信州贵溪县时诏行经界郡议以上中下三等定田税颙请分为丨丨守从之令信之六邑以贵溪为式】义役【宋史范成大知处州处民以争役嚣讼成大为剏丨丨随家贫富输金买田助当役者甲乙论苐至二十年民便之其后入奏言及此诏颁其法于诸路】俾自槩量【宋史王十朋凡历四郡民输租丨丨丨丨闻者相告宿逋亦愿偿】头下【辽史食货志各部大臣从上征伐俘掠人户自置郛郭为丨丨军州凡市井之赋各归头下惟酒税赴纳上京此分头下军州赋为二等也】驱丁【金史兵志大定三年诏河北山东等路所签军有父兄俱亡充甲军子弟又为伊勒希恐其家更无丁男有误农种与免一丁以丨丨充伊勒希无驱丁者于本猛安谋克内验富强有驱丁者签充】物力钱【金史食货志计民间田园邸舍车乘牧畜种植之资藏镪之数征钱有差谓之丨丨丨】横科【金史食货志遇差科必按版籍先及富者势均则以丁多寡定甲乙有丨丨则视物力循大至小均科其不可分摘者率以次户济之】权阁【金史食货志眀昌三年以山东河北三路被灾其丨丨之租及借贷之粟令俟嵗丰日续征】抑配【金史食货志兴定四年上曰闻百姓多逃而逋赋皆丨丨见户人何以堪军储既足宜悉除免】积压【金史食货志大定二十六年尚书省奏并徴牛头税粟上曰丨丨五年一旦并徴民何以堪其令民随年输纳】钩考【元史世祖纪显宗命阿勒达尔刘太平防计京兆河南赋财大加丨丨其贫不能输者帝为代偿之】醸米【元史世祖纪割建康民二万户种稻嵗输丨丨三万石官为运至京师】门摊【元史成宗纪御史台言江南宋时行两税法自阿尔哈雅改为丨丨增课钱至五万锭今宣慰张国纪请复科夏税与门摊并徴以图陞进湖湘重罹其害帝命中书趣罢之】夜召之征【陆贾新语君子之为治也邮驿无夜行之吏乡闾无丨丨丨丨】租塲【杨之洛阳伽蓝记荘严寺东有中朝时常满仓高祖令为丨丨天下贡赋所聚蓄也】賨人【崔鸿十六国春秋李特巴西宕渠人其先廪君之苖裔秦并天下以为黔中郡薄赋敛之口嵗出钱四十巴人谓赋为賨因谓之丨丨焉】租车【李肇国史补李实为司农卿督责官税萧祐输不及期实怒召至丨丨亦至故得不罪】窠名【徐度却扫编国朝财赋之入两税外多因有事所增条目甚繁当官者既不能悉其详吏因肆为奸利仁宗朝或请凡财赋丨丨宜随类并合使当官者易于省察时程文简公琳以为不可曰今没其窠名莫可稽考他日有兴利之臣必复增之则病民益甚矣】劝农上策【洪迈容斋续笔吴顺义年中差官兴版簿定租税厥田上上者每一顷税钱二贯一百文中田一顷税钱一贯八百下田一顷千五百皆足陌见钱如见钱不足许依市价折以金银算计丁口课调亦科钱宋齐邱上策乞虚擡时价而折防绵绢本色是时绢每疋市价五百文防六百文绵每两十五文齐邱请绢每疋擡为一贯七百防为二贯四百绵为四十文皆足钱丁口课调亦请蠲除朝议喧然沮之徐知诰曰此丨丨丨丨也即行之自是不十年间野无闲田桑无隙地】诟租吏【叶廷珪海录碎事县省司刑官户乏丨丨丨】折盐【郭彖暌车志盐官上管场亭户鄥守兴绍兴十八年夏旱田苖皆稿邻人相率诉于县官以免税守兴曰吾闻旱干而投诉即是诉天且吾家二税并是丨丨何用诉为乃独不预名明年夏复大旱一乡尽成枮槁惟守兴田时时得雨是嵗独稔收倍常年】麴钱【赵彦卫云麓漫抄唐天成三年敕三京邺都诸道州府乡村人户自今年七月后于夏秋田苖上每亩纳丨丨五文则是再增酒麴钱矣】
