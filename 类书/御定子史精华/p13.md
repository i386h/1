<!-- { "loadSidebar": true } -->
　　泽下尺生上尺【管子如天雨然丨丨丨丨丨丨注泽从上降润有一尺则苖从下生上引一尺】委云【管子云平而雨不甚无丨丨雨则遫已注平云少雨又无委云以助之其雨必遫已】天酸然雨【管子杠池平之时夫妻服簟轻至百里今髙杠柴池东西南北不相睹丨丨丨丨十人之力不能上广泽遇雨十人之力不可得而恃】神雨【尸子神农之理天下欲雨则雨五日为行雨旬日为谷雨旬五日为时雨正四时之制万物咸利故曰丨丨】草木怒生【庄子春雨日时丨丨丨丨】土龙【淮南子丨丨致雨注汤遭旱作土龙以像龙云从龙故致雨也】链云生【淮南子链火生云丨丨丨水】祷桑林【淮南子汤之时七年旱以身丨于丨丨之际而四海之云凑千里之雨至】黒蜧【淮南子牺牛粹毛宜于庙牲其于以致雨不若丨丨注黑蜧神蛇也】裘不用【淮南子今之裘与蓑孰急见雨则丨丨丨升堂则蓑不御此代为常者也】鱼噞【淮南子天之未风草木未动而鸟已翔矣其且雨也隂曀未集而丨已丨矣注鱼居知雨也】沐【扬子宻雨丨丨润于枯渎三日射谷注雨之细者称沐细宻之雨能润于枯凟况于谷耶射厌也】蓄蓑笠【抱朴子丨丨丨者盖以为雨也】嘉生繁荣【抱朴子甘雨膏泽丨丨所以丨丨也】滋液渗漉【史记司马相如自我天覆云之油油甘露时雨厥壤可防丨丨丨丨何生不育嘉谷六穟我穑曷蓄非惟雨之又润泽之非惟濡之泛専濩之注古布字作尃】陛楯沾寒【史记滑稽秦始皇时置酒而天雨丨丨者皆丨丨优旃见而哀之谓之曰汝欲休乎陛楯者皆曰幸甚优旃曰我即呼汝汝疾应曰诺居有顷殿上上夀呼万嵗优旃临槛大呼曰陛楯郎郎曰诺优旃曰汝虽长何益幸雨立我虽短也幸休居于是始皇使陛楯者得半相代】道少人【史记日者宋忠为中大夫贾谊为博士二人同舆而之市防于卜肆中天新雨丨丨丨司马季主闲坐弟子三四人侍二大夫再拜谒】般裔裔【汉书礼乐志灵之来神哉沛先防雨丨丨丨注般读与班同布也裔裔飞流之貌】洒路陂【汉书礼乐志掩回辕鬗长驰腾雨师丨丨丨】宿麦润泽【后汉书眀帝纪永平四年春二月诏曰朕亲耕借田以祈农事比再得时雨丨丨丨丨其赐公卿半奉】神马之使【后汉书五行志注蔡邕作伯夷叔齐碑曰熹平五年天下大旱祷请名山求获荅应时防士苏腾梦陟首阳有丨丨丨丨在道眀觉而思之以其梦陟状上闻天子开三府请雨使者与郡县户曹掾吏登山升祠手书要曰天况我圣主防洪泽之福天寻兴云即降甘雨也】开三府请【见上】洪泽之福【见上】龙应鸣鼓【后汉书郡国志巴郡注搜神记曰有泽水民谓神龙不可鸣皷其旁即使大雨蜀都赋曰丨蟠于沮泽丨丨丨而兴雨】对灶燎衣【后汉书冯异至南宫遇大风雨光武引车入道旁空舎异抱薪邓禹火光武丨丨丨丨注燎炙也】满缶【后汉书鲁恭易曰有孚盈缶终来有它吉言甘雨丨我之丨诚来有我而吉已注比卦坤下坎上坤为土缶之象也坎为水雨之象也】行春随车【后汉书郑宏迁淮隂太守注宏消息繇赋政不烦苛丨丨太旱丨丨致雨】泛洒【后汉书班固雨师丨丨风伯清尘注雨师毕星也】天女止【后汉书张衡传注蚩尤作兵伐黄帝黄帝乃令应龙攻之兾州之野应龙蓄水蚩尤请风伯雨师从大风雨黄帝乃下丨丨曰妖雨丨遂杀蚩尤】沛其洒涂【后汉书张衡传云师防交集兮冻雨丨丨丨丨注暴雨谓之凁】巾一角垫【后汉书郭防尝于陈梁间行遇雨丨丨丨丨时人乃故折巾一角防为林宗巾】急罢三部邮【后汉书髙获获汝南新息人也太守鲍昱请获既至门即去时郡境大旱昱自往问何以致雨获曰丨丨丨丨丨丨眀府当自北出到三十里亭雨可致也昱从之果得大雨】潦水流麦【后汉书髙鳯少为书生家以农畆为业而専精诵读妻尝之田曝麦于庭令凤防鸡时天暴雨而鳯持竿诵经不觉丨丨丨丨】水西潄【后汉书樊英尝有暴风从西方起英谓学者曰成都市火甚盛因丨丨丨向丨之乃令记其日时客后有从蜀来云是日大火有黒云卒从东起湏防大雨火遂得灭】东海君出【后汉书费长房东海君来见葛陂君淫其夫人于是长房劾系之三年而东海大旱长房至海上见其人请雨乃谓之曰丨丨丨有罪吾前系于葛陂今方丨之使作雨也于是雨立注】到鼓一中竟成快雨【魏志管辂传过清河倪太守时大旱倪问辂雨期辂曰今夕当雨是日燥昼无形似丨丨丨丨风雨并起丨丨丨丨】水气动于卯辰【魏志管辂注辂与倪清河相见既刻雨期倪犹未信辂曰十六日壬子直满毕星中已有水气丨丨之发丨丨丨丨此必至之应也】刺下东井【魏志管辂注天昨檄召五星宣布星符丨丨丨丨告命南箕使召雷公电父风伯雨师羣岳吐隂众川激精云汉垂泽蛟龙灵】羣岳吐隂众川激精【见上】河倾【魏志管辂注元云四合大雨丨丨】鱼星知期【晋书天文志丨一丨在尾后河中主隂事丨云雨之丨也】请天三日【晋书束哲太康中郡界大旱晢为邑人请雨三日而雨注众作歌曰束先生通神眀丨丨丨丨甘雨零】白龙降【晋书佛图澄时天旱季龙遣其太子诣临漳西滏口祈雨久而不降乃令澄自行即有丨丨二头丨于祠所其日大雨】有酒气【晋书佛图澄澄尝与季龙升中台忽惊曰变变幽州当火灾乃取酒噀之久而笑曰救已得矣季龙遣验幽州云尔日火从四门起西南有黒云来骤雨灭之雨亦颇丨丨丨】龙下鉢中【晋书僧陟传苻坚时入长安每旱坚常使之咒龙请雨俄而丨丨丨丨天輙大雨坚及羣臣亲就鉢观之】轻雨依依【齐书张融传浮微云之如瞢落丨丨之丨丨】祈霁文【梁书徐勉年六嵗时属霖雨家人丨丨率尔为丨见称耆宿】鸣林修防【陈书江总风引蜩而嘶噪雨丨丨而丨丨】迎夜【南史沈懐文膏雨丨丨清景丽朝】宿命应得【南史王敬则为大司马台使拜授日雨大洪注敬则文武皆失色一客旁曰公由来如此昔拜丹阳尹吴兴时亦然敬则大悦曰我丨丨丨丨雨】祈椘望【南史梁安成康王秀荆州常苦旱秀乃责躬亲丨丨丨俄而甘雨即降】杂色寳珠【南史虞寄大同中尝骤雨殿前往往有丨丨丨丨梁武甚有喜色寄因上瑞雨颂帝谓寄兄荔曰此颂典裁清拔卿之士龙也】虞寄上颂【见上】震洒【魏书世祖纪云雨丨丨流泽霑渥】树润千里【魏书髙祖纪昔成汤遇旱齐景逄灾并不由祈山川而致雨皆至诚发中丨丨丨丨】丰洽【魏书髙祖纪农惟政首稷实民先澍雨丨丨所宜敦励】曲流云液【魏书髙祖纪灵鉴诚欵丨丨丨丨】暗穷汀【魏书李骞层隂蔽长野冻雨丨丨丨】不以霑濡改节【魏书裴粲曽诣清河王怿下车始进便属暴雨粲容歩舒雅丨丨丨丨丨丨怿乃令人持盖覆之叹谓左右曰何代无竒人】云兴四岳【北齐书魏兰根从弟恺迁青州长史固辞不就由是沈废后遇杨愔于路微自披陈杨荅曰发诏授官咸由圣旨非选曹所悉恺应声曰虽复零雨自天终待丨丨丨丨】石燕羣飞【北齐书樊逊湘中丨丨沐时雨而丨丨台上铜乌遡和风而杓转按湘川零陵有石燕遇雨则飞】灵泽【周书黎景丨丨时降嘉谷有成】留甘【隋书音乐志雨丨丨云余庆】水徳之应【北史彭城王勰从征沔北破崔慧景萧衍其夜大雨帝曰昔闻军国获胜每逄云雨今破新野南阳及摧此贼果降时润诚哉斯言勰对曰丨丨丨丨逺称天心】幕下宴歌【北史宋繇逰道除司州中从事时将还邺防霖雨行旅拥于河桥逰道于丨丨朝夕丨丨行者曰何时节作此声也固大痴逰道应曰何时节而不作此声也亦大痴按逰道繇之四世孙也】四郊滂澍【北史王肃二十七年七月帝以不雨辍膳肃曰昨丨丨之外已防丨丨惟京城之内防为少泽蒸庶未阙一飱陛下辍膳三日臣庶惶惶无复情地】麦熟稼荣【旧唐书高宗纪上元三年七月上谓霍王元轨曰去冬无雪今春少雨自避暑此宫甘雨频降夏丨丰丨秋丨滋丨】甘滋【旧唐书懿宗纪仰俟元贶必致丨丨】祷身而降【旧唐书礼仪志殷汤丨丨丨丨雨成王省事以反风】一悲一喜【旧唐书李昭徳来俊臣与昭徳素不协乃诬搆昭徳下狱与来俊臣同日而诛是日大雨士庶莫不痛昭徳而庆俊臣也相谓曰今日天雨可谓丨丨丨丨矣】御史雨【旧唐书顔真卿真卿为监察御史五原有寃狱久不决真卿至立辨之天方旱狱决乃雨郡人呼之为丨丨丨】油衣不漏【旧唐书谷那律从太宗出猎在涂遇雨因问丨丨若为得丨丨那律曰能以瓦为之必不漏矣】禬解【唐书文昌徙帅荆南州或旱丨丨必雨或久雨遇出防必霁民为语曰旱不苦祷而雨雨不愁公出防】公出防【见上】寛逐臣【唐书王起时起以敦博显帝数访逮时政因积雨丨丨丨过恶】濬涤荡沃【唐书栁宗元丕降霖雨丨丨丨丨蒸为清氛疏而泠风】溪垘流溃【唐书仆固懐恩范志诚统众寇泾阳时诸屯坚壁大雨丨丨丨丨贼不得进】移班【五代史刘煦煦为仆射入朝遇雨丨丨廊下】霑服不御葢【宋史真宗纪咸平四年二月丁巳幸大相国寺上清宫祈雨戊午雨帝方临轩决事丨丨丨丨丨】相公雨状元雨【宋史汪应辰绍兴五年进士第一人授镇东军签判赵鼎为帅幕府事悉谘焉嵗小旱命应辰祷名山即应越人语之曰此丨丨丨鼎曰不然乃丨丨丨也】命相而雨【宋史王淮淮拜右丞相兼枢宻事先是自夏不雨至秋是日甘雨如注士大夫相贺上亦喜丨丨丨丨】僧牀立语【宋史刘颖为少宗正而丞相赵汝愚适归相遇于废寺雨不能伸足但丨丨丨丨曰寄谢余参政某虽去而人才犹在朝廷幸善待之】洒竹【宋史张愈岭月破云秋霖丨丨】平章雨【元史王伯胜传治懿州嵗大旱伯胜斋戒以祷祷毕即雨人谓之丨丨丨】山雉避【师旷禽经首有采毛曰山鸡注丨丨长尾尤珍防之雨则丨于岩石之下恐濡湿也】雨舞【师旷禽经丨丨则雨注一足鸟一名商羊一名雨天将雨则飞鸣孔子辨之于齐庭也】洒兵【刘向说苑武王伐纣至于有戎之隧风霁而乗以大雨散宜生曰此其妖与武王曰非也天丨丨也】虾蟆请【焦氏易林丨丨羣聚从天丨雨云雷集聚应时輙与】蚁封户穴【焦氏易林丨丨丨丨大雨将集】沾洽时澍【焦氏易林喁喁嘉草思降甘雨景风升上丨丨丨丨生我禾稼】瀸袍裘【焦氏易林雨师洒道丨我丨丨】蜗池鸣呵【焦氏易林丨丨丨丨呼我水潦云雨大防流成河海】天喜【王充论衡人不喜不施恩天不喜不降雨谓雷天怒雨者丨丨也】云散水坠【王充论衡雨之出山或谓云载而行丨丨丨丨名为雨矣】商羊起舞【王充论衡丨丨知雨之物天且雨屈其一足丨丨矣故天且雨蝼蚁徙蚓出琴缓】赍具【王充论衡孔子出使子路丨雨丨有顷天果大雨子路问其故孔子曰昨暮月离于毕后日月复离毕孔子出子路请赍雨具孔子不聴出果无雨子路问其故孔子曰昔日月离其隂故雨昨暮月离其阳故不雨】山者父母水者子弟【王充论衡天将雨山先出云云积为雨而流为水然则丨丨丨丨丨丨丨丨也】月出房北【王充论衡丨离于毕丨丨丨道希有不雨】程量澍泽【王充论衡汲井决陂灌溉园田物亦生长霈然而雨物之茎叶根荄莫不洽濡丨丨丨丨孰与汲井决陂哉】徳大称师【应劭风俗通雷震百里风亦如之至于太山不崇朝而徧雨天下异于雷风其丨散丨故雨独丨丨也】灌坛令当道【张华博物志太公为灌坛令武王梦妇人夜哭问之曰吾是东海神女嫁于西海神童今丨丨丨丨丨废我行我行必有大风雨而太公有徳吾不敢以暴风雨过武王眀日召太公三日三夜果有疾风暴雨】石鱼鸣吼【葛洪西京杂记昆眀池刻玉丨为丨每至雷雨鱼常丨丨防尾皆动】润叶津茎【葛洪西京杂记太平之世雨不破块丨丨丨丨而已】冬雨暖夏雨凉【葛洪西京杂记丨丨必丨丨丨必丨】润苖【常璩华阳国志习习晨风动澍雨丨乎丨】鞭隂石【虞喜志林夷陵有隂阳石隂石常润阳石常燥旱则丨丨丨必雨久雨鞭阳石则止】玉女披衣【任昉述异记防郷西津有玉女冈天当雨輙先涌五色气于石间俗谓丨丨丨丨】吹笛止【任昉述异记周穆王时天下连雨三月穆王乃丨丨其雨遂丨】金鱼神【任昉述异记闗中有丨丨丨云周平二年十旬不雨遣祭天神俄而生涌泉金鱼跃出而雨降】木鹤将飞【任昉述异记天姥山南峰昔鲁班丨为丨一飞七百里后放于北山西上汉武帝使人往取之遂飞上南往往天将雨则翼翅揺动若丨奋丨】湿槖驼【贾思勰齐民要术注谚曰夏至后不没狗或荅曰但雨多丨丨丨】滂湃【郦道元水经注华山上有二泉东西分流至若山雨丨丨洪津泛洒挂溜腾虚直防山下】佛晒衣【杨之洛阳伽蓝记如来在乌塲国行化龙王瞠怒兴大风雨佛僧迦梨表里通湿雨止佛在石上东面而坐晒袈裟年嵗虽久彪炳若新丨坐处及丨丨所并有塔记】零铃【韩鄂嵗华纪丽注眀皇幸蜀南至斜谷岭霖雨渉旬于栈道雨中闻铃声与雨相应上悼贵妃因采其声为雨丨丨寄恨焉】禁丙丁【韩鄂嵗华纪丽丨丨丨注俗说久雨不晴禁丙丁乃得晴】假葢【韩鄂嵗华纪丽丨丨注孔子将行雨而无葢门人曰商有之孔子曰商之为人甚恡于财不假葢于子夏防其短也】如绠【段成式酉阳杂爼介山上有黒云气如窰烟斯湏蔽天注两丨丨】东郷卧石【段成式酉阳杂俎荆州永丰县丨丨里有丨丨青黄隠起状若雕刻境若旱便齐手而举之小举小雨大举大雨】鹳鹤旋飞【段成式酉阳杂俎江淮谓羣丨旋飞为鹳井丨亦好丨丨必有风雨】乌飞翅重【段成式酉阳杂俎俗丨丨丨丨天将雨】天牛出【段成式酉阳杂俎丨丨黒甲虫也长安夏中丨于篱壁间必雨】微尘尽【段成式酉阳杂俎梦复连句一雨丨丨丨支郎许数过】香添色【段成式酉阳杂俎善继连句宿雨丨丨丨残阳石在隂】濡翮【段成式酉阳杂俎鸱不饮泉及井水惟遇雨则丨丨方得水饮】琴破蛟踊【冯贽云仙杂记孙登丨遇雨必有响如刄物声竟因隂雨丨作数截有黒丨丨去】慰满三农【朱子名臣言行録韩魏公为相作久旱喜雨诗断句云湏防丨丨丨丨望收敛神功似无人谓此真做出宰相事业也】
