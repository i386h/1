<!-- { "loadSidebar": true } -->
　　善意【管子桓公与管仲阖门而谋伐莒未发也而已闻于国矣桓公怒谓管仲曰寡人与仲父阖门而谋伐莒未发也而已闻于国其故何也管仲曰国必有圣人桓公曰然夫日之役者有执席食以视上者必彼是邪于是乃令之复役毋复相代少焉东郭邮至桓公令傧者延而止与之分级而上问焉曰子言伐莒者乎东郭邮曰然臣也桓公曰寡人不言伐莒而子言伐莒其故何也东郭邮对曰臣闻之君子善谋而小人丨丨臣意之也桓公曰子奚以意之东郭邮曰夫欣然喜乐者钟鼓之色也夫渊然清静者缞绖之色也漻然丰满而手足拇动者兵甲之色也日者臣视二君之在台上也口开而不阖是言莒也举手而指势当莒也且臣观小国诸侯之不服者唯莒于是臣故曰伐莒桓公曰善哉以微射明此之谓乎子其坐寡人与子同之】以微射明【见上】上识【管子朋之为人好丨丨而下问注好上识谓好知逺大之事】圣人畏微【管子丨丨丨丨而愚人畏明注圣人能知吉凶之先见故曰畏微愚人近火方知热履氷乃知寒故曰畏明也】究理而长虑【管子智者丨丨丨丨丨身得免焉】若觉卧若晦明【管子丨丨丨丨丨丨言渊色以自诘也静黙以审虑依贤可用也仁良既明通于可不利害之理循发也】渊色自诘【见上】金心【管子丨丨在中不可匿注金之为物弥精以之为用弥明故比心于金中茍有如金之心则征见于外不可隐匿之也又金心之形明于日月察于父母注金心无不耀无不知故明于日月察于父母知子无若于父母故以言焉】葆光【管子参于日月无私丨丨无私而兼照之则美恶不隐】一龙一蛇一日五化【管子先王贵当贵周周者不出于口不见于色丨丨丨丨丨丨丨丨之谓周注一则为龙一则为蛇喻人行藏行藏五变故曰五化】长目飞耳【管子一曰丨丨二曰丨丨三曰树明明知千里之外隐微之中曰动奸奸动则变更矣】道华愚始【老子前识者丨之丨而丨之丨】知人自知【老子丨丨者智丨丨者明】见小【老子丨丨曰明注萌芽未动祸乱未见为小昭然独见为明】餽桃【晏子公孙接田开疆古冶子事景公以勇力搏虎闻晏子过而趋三子者不起晏子入见公曰此危国之器也不若去之公曰三子者搏之恐不得刺之恐不中也晏子曰此皆力攻掠敌之人也无长幼之礼因请公使人少丨之二丨曰三子何不计功而食桃公孙接仰天而叹曰晏子智人也夫使公之计吾功者不受桃是无勇也士众而桃寡何不计功而食桃矣接一搏而再搏乳虎若接之功可以食桃而无与人同矣援桃而起田开疆曰吾伏兵而郤三军者再若开疆之功亦可以食桃而无与人同矣援桃而起古冶子曰吾尝从君济于河鼋啣左骖以入砥柱之流当是时也冶少不能游潜行逆流百歩顺流九里得鼋而杀之左操骖尾右挈鼋头鹤跃而出津人皆曰河伯也若冶视之则大鼋之首若冶之功亦可以食桃而无与人同矣二子何不反桃抽剑而起公孙接田开疆曰吾勇不子若功不子逮取桃不让是贪也然而不死无勇也皆反其桃挈领而死古冶子曰二子死之冶独生之不仁耻人以言而夸其声不义恨乎所行不死无勇虽然二子同桃而节冶专桃而宜亦反其桃挈领而死】转圆法猛兽【谷子丨丨丨丨丨转圆者无穷之计也】损兑法灵蓍【谷子丨丨丨丨丨损兑者机危之决也】烛逺【尸子圣人之身犹日也天日圆尺光盈天地圣人之身小其所丨丨】滑疑之耀【庄子是故丨丨丨丨圣人之所图也为是不用而寓诸庸此之谓以明】用心若镜【庄子至人之丨丨丨丨不将不逆应而不藏故能胜物而不伤】天地之鉴万物之镜【庄子水静则明烛须眉平中准大匠取法焉水静犹明而况精神圣人之心静乎丨丨丨丨也丨丨丨丨也】知落天地辩雕万物【庄子古之王天下者丨虽丨丨丨不自虑也丨虽丨丨丨不自说也能虽穷海内不自为也】以见占隐以往察来【吴子臣丨丨丨丨丨丨丨丨主君何言与心违】先物行先理动【韩非子丨丨丨丨丨丨之谓前识前识者无缘而忘意度也】师马与蚁【韩非子管仲隰朋从于桓公而伐孤竹春往冬反迷惑失道管仲曰老马之智可用也乃放老马而随之遂得道行山中无水隰朋曰蚁冬居山之阳夏居山之隂蚁壤一寸而仞有水乃掘地遂得水以管仲之圣隰朋之智至其所不知不难丨于老丨丨丨】恐以我满贯【韩非子有与悍者邻欲卖宅而避之人曰是其贯将满也遂去之或曰勿之矣子姑待之答曰吾丨其丨丨十丨也遂去故曰物之几者非所靡也】佯亡爪【韩非子韩昭侯握爪而丨丨一丨求之甚急左右因割其爪而效之昭侯以察左右之不诚】明通而类【荀子知则丨丨丨丨注类谓知统类也】若端拜而议【荀子君子审后王之道而论于百王之前丨丨丨丨丨注言其从容不劳也】审一二【荀子故曰欲观千嵗则审今日欲知亿万则丨丨丨】黙而当【荀子言而当知也丨丨丨亦知也故知黙犹知言也】宗原应变【荀子丨丨丨丨曲得其直如是然后圣人也】图廻天下于掌上【荀子乡也效门室之辨混然曾不能决也俄而原仁义分是非丨丨丨丨丨丨丨而辨白黒岂不愚而智矣哉】明参日月【荀子恢恢广广孰知其极睾睾广广孰知其徳涫涫纷纷孰知其形丨丨丨丨大满八极夫是之谓大人夫恶有蔽矣哉】精于道精于物【荀子农精于田而不可以为田师贾精于市而不可以为贾师工精于器而不可以为器师有人也不能此三技而可使治三官曰丨丨丨者也丨丨丨者也】可治三官【见上】请寝邱【吕氏春秋孙叔敖疾将死戒其子曰王数封我矣吾不受也为我死王则封汝必无受利地楚越之间有寝之邱者此其地不利而名甚恶荆人畏而越人信禨可长有者其惟此也孙叔敖死王果以美地封其子而子辞丨丨之丨故至今不失孙叔敖之知知不以利为利矣知以人之所恶为已之所喜此有道者之所以异乎俗也】东南向而唾【吕氏春秋伍员亡见许公而问所之许公不应丨丨丨丨丨伍员载拜受赐曰知所之矣因如吴】长见【吕氏春秋智所以相过以其丨丨与短见也】上知千嵗下知千嵗【吕氏春秋圣人丨丨丨丨丨丨丨丨也】所唱适宜走【吕氏春秋管子得于鲁鲁束缚而槛之使役人载而送之齐其讴歌而引管子恐鲁之止而杀之也欲速至齐因谓役人曰我为汝唱汝为我和其丨丨丨丨丨役人不倦而取道甚速管子可谓能因矣】身盛心心盛智【吕氏春秋丨以丨丨丨以丨丨智乎深藏而实莫得窥乎】若暗夜烛燎【吕氏春秋齐桓公合诸侯衞人后至公朝而与管仲谋伐衞退朝而入衞姬望见君下堂再拜请衞君之罪公曰吾于衞无故子曷为请对曰妾望君之入也足高气彊有伐国之志也见妾而有动色伐衞也明日君朝揖管仲而进之管仲曰君舍衞乎公曰仲父安识之管仲曰君之揖朝也恭而言也徐见臣而有慙色臣是以知之君曰善仲父治外夫人治内寡人知终不为诸侯笑矣桓公之所以匿者不言也今管子乃以容貌音声夫人乃以行歩气志桓公虽不言丨丨丨而丨丨也】客武色【吕氏春秋晋襄公使人于周曰弊邑寡君寝疾卜以守龟曰三涂为祟弊邑寡君使下臣愿借途而祈福焉天子许之朝礼使者事毕客出苌谓刘康公曰夫祈福于三涂而受礼于天子此柔嘉之事也而丨丨丨殆有他事愿公备之也刘康公乃儆戎车卒士以待之晋果使祭事先因令杨子将卒十二万而随之渉于棘津袭聊阮梁蛮氏灭三国焉】智若镞矢【吕氏春秋齐襄公即位憎公孙无知收其禄无知不说杀襄公公子紏奔鲁公子小白奔莒既而国杀无知未有君公子紏与公子小白皆归俱至争先入公家管仲扞弓射公子小白中钩鲍叔御公子小白僵管子以为小白死告公子紏曰安之公子小白已死矣鲍叔因疾驱先入故公子小白得以为君鲍叔之智应射而令公子小白僵也其丨丨丨丨也】见舌观景【淮南子老子学商容丨丨而知守柔矣列子学壶子丨丨柱而知持后矣注形可亡而影不可伤】晓泠【淮南子南见老受教一言精神丨丨钝闻条逹】目上于天耳下于渊【扬子丨丨丨丨丨丨丨丨恭测曰目上耳下聪察极也】反一无迹因贰以济【文中子天下有道圣人藏焉天下无道圣人彰焉董常曰愿闻其说子曰丨丨丨丨庸非藏乎丨丨丨丨能无彰乎】别族为辅氏【国语知宣子将以瑶为后知果曰不如宵也宣子曰宵也狠对曰宵之狠在面瑶之狠在心心狠败国面狠不害瑶之贤于人者五其不逮者一美鬓长大则贤射御足力则贤伎蓺毕给则贤巧文辩惠则贤彊毅果敢则贤如是而甚不仁以其五贤陵人而以不仁行之其谁能待之若果立瑶也知宗必灭弗听知果丨丨于太史丨丨丨及知氏之亡唯辅果在】无功之赏无力之礼不可不察【战国策智伯欲伐衞遗衞君野马四百璧一衞君大说羣臣皆贺南文子有忧色衞君曰一国大懽而子有忧色何曰丨丨丨丨丨丨丨丨丨丨丨丨也衞君以其言告边境智伯果起兵而袭衞至境而反曰衞有贤人先知吾谋也】常山得符【史记赵世家简子尽召诸子与语毋防最贤简子乃告诸子曰吾藏宝符于常山上先得者赏诸子驰之丨丨上求无所得毋防还曰已丨丨矣简子曰奏之毋防曰从常山上临代代可取也简子于是知母防果贤】语之微言五其应若响应声【史记田敬仲完世家驺忌子见三月而受相印淳于髠见之曰善说哉髠有愚志愿陈诸前驺忌子曰谨受教淳于髠曰得全全昌失全全亡驺忌子曰谨受令请谨毋离前淳于髠曰狶膏棘轴所以为滑也然而不能运方穿驺忌子曰谨受令请谨事左右淳于髠曰弓胶昔干所以为合也然而不能傅合疏罅驺忌子曰谨受令请谨自附于万民淳于髠曰狐裘虽敝不可补以黄狗之皮驺忌子曰谨受令请谨择君子毋杂小人其间淳于髠曰大车不较不能载其常任琴瑟不较不能成其五音驺忌子曰谨受令请谨修法律而督奸吏淳于髠说毕趋出至门而面其仆曰是人者吾丨丨丨丨丨丨丨我丨丨之丨丨是人必封不久矣居期年封以下邳号曰成侯】贱贳贷以自污【史记萧相国世家客有说相国曰君位为相国功第一可复加哉然君初入闗中得百姓心十余年矣皆附君常复孶孶得民和上所为数问君者畏君倾动闗中君胡不多买田地丨丨丨丨丨丨上心乃安于是相国从其计上乃大说】解衣刺船【史记陈丞相世家项王怒将诛定殷者将吏陈平惧诛乃封其金与印使使归项王而平身间行杖剑亡渡河船人见其美丈夫独行疑其亡将要中当有金玉宝器目之欲杀平平恐乃丨丨躶而佐丨丨船人知其无有乃止】饮醇酒戏妇女【史记陈丞相世家吕嬃常以前陈平为高帝谋执樊哙数谗曰陈平为相非治事日丨丨丨丨丨丨陈平闻日益甚吕太后闻之私独喜而质吕嬃于陈平曰鄙语曰儿妇人口不可用顾君与我何如耳无畏吕嬃之谗也】蹑使受笞【史记张耳陈余传秦灭魏数嵗已闻此两人魏之名士也购求有得张耳千金陈余五百金张耳陈余乃变名姓俱之陈为里监门以自食两人相对里吏尝有过笞陈余陈余欲起张耳丨之丨丨丨吏去张耳乃引陈余之桑下而数之曰始吾与公言何如今见小辱而欲死一吏乎陈余然之秦诏书购求两人两人亦反用门者以令里中】反用门者以令里中【见上】刘氏安鼂氏危【史记鼂错传错所更令三十章诸侯皆諠哗疾鼂错错父闻之从頴川来谓错曰上初即位公为政用事侵削诸侯别疏人骨肉人口议多怨公者何也鼂错曰固也不如此天子不尊宗庙不安错父曰丨丨丨矣而丨丨丨矣吾去公归矣遂饮药死曰吾不见祸及吾身死十余日吴楚七国果反以诛错为名】醴酒不设见几而作【汉书楚元王传初元王敬礼申公等穆生不耆酒元王每置酒常为穆生设醴及王戊即位常设后忘设焉穆生退曰可以逝矣丨丨丨丨王之意怠不去楚人将钳我于市称疾卧申公白生强起之曰独不念先王之徳与今王一旦失小礼何足至此穆生曰易称知几其神乎几者动之微吉凶之先见者也君子丨丨丨丨不俟终日先王之所防礼吾三人者为道之存故也今而忽之是忘道也忘道之人胡可与久处岂为区区之礼哉遂谢病去】能屈伸【后汉书北海静王兴传睦少好学博通书传光武爱之数被延纳显宗之在东宫尤见幸待入侍讽诵出则执辔中兴初禁网尚濶而睦性谦恭好士千里交结自名儒宿徳莫不造门由是声价益广永平中法宪颇峻睦乃谢絶賔客放心音乐然性好读书常为爱玩嵗终遣中大夫奉璧朝贺召而谓之曰朝廷设问寡人大夫将何辞以对使者曰大王忠孝慈仁敬贤乐士臣虽蝼蚁敢不以实睦曰吁子危我哉此乃孤幼时进趋之行也大夫其对以孤袭爵以来志意衰惰声色是娱犬马是好使者受命而行其丨丨丨若此按睦兴子】剽甲兵敦儒学【后汉书贾复传复知帝欲偃干戈脩文徳不欲功臣拥众京师乃与高密侯邓禹并丨丨丨丨丨丨帝深然之】谲众【后汉书吴汉传王郎起北州扰惑汉素闻光武长者独欲归心乃说太守彭宠曰渔阳上谷突骑天下所闻也君何不合二郡精锐附刘公击邯郸此一时之功也宠以为然而官属皆欲附王郎宠不能夺汉乃辞出止外亭念所以丨丨未知所出望见道中有一人似儒生者汉使人召之为具食问以所闻生因言刘公所过为郡县所归邯郸举尊号者实非刘氏汉大喜即诈为光武书移檄渔阳使生赍以诣宠令具以所闻说之汉复随后入宠甚然之于是遣汉将兵与上谷诸将并军而南所至击斩王郎将帅】诈为光武书移檄渔阳【见上】氷坚可度【后汉书王覇传光武南驰至下曲阳传闻王郎兵在后从者皆恐及至虖沱河候吏还白河水流澌无船不可济官属大惧光武令覇往视之覇恐惊众欲且前阻水还即诡曰丨丨丨丨官属皆喜光武笑曰候吏果妄语也遂前比至河河氷亦合乃令覇防度未毕数骑而氷解】烧庐舍【后汉书耿纯传世祖自蓟东南驰纯与从昆弟防宿植共率宗族賔客二千余人老病者皆载木自随奉迎于育拜纯为前将军封耿乡侯防宿植皆偏将军使与纯居前降宋子从攻下曲阳及中山是时郡国多降邯郸者纯恐宗家怀异心廼使防宿归丨其丨丨世祖问纯故对曰窃见明公单车临河北非有府藏之蓄重赏甘饵可以聚人者也徒以恩徳怀之是故士众乐附今邯郸自立北州疑惑纯虽举族归命老弱在行恐宗人賔客半有不同心者故燔烧屋室絶其反顾之望世祖叹息】拔佩刀截马当匈【后汉书鲍永传时有矫称侍中止传舍者兴欲谒之永疑其诈諌不听而出兴遂驾往永廼丨丨丨丨丨丨丨廼止后数日莾诏书果下捕矫称者按永为功曹谏太守赵兴】筑土室潜身【后汉书袁闳传延熹末党事将作闳遂散髪絶世欲投迹深林防母老不宜逺遁乃丨丨丨四周于庭不为戸自牖纳饮食而已旦于室中东向拜母母思闳时往就视母去便自掩闭兄弟妻子莫得见也及母殁不为制服设位时莫能名或防为狂生丨丨十八年黄巾贼起攻没郡县百姓惊散闳诵经不移贼相约语不入其闾乡人就闳避难皆得全免年五十七卒于土室】食之无所得弃之如可惜【后汉书杨脩传操自平汉中欲因讨刘备而不得进欲守之又难为功防军不知进止何依操于是出教唯曰鸡肋而已外曹莫能晓脩独曰夫鸡肋丨丨则丨丨丨丨丨则丨丨丨公归计决矣】逆为答记【后汉书杨脩传脩又尝出行筹操有问外事乃丨丨丨丨勅守舍儿若有令出依次通之既而果然】缝裾【后汉书虞诩传潜遣贫人能缝者佣作贼衣以采綖丨其丨为识有出市里者吏辄禽之贼由是骇散咸称神明】不为危言覈论【后汉书郭太传林宗虽善人伦而丨丨丨丨丨丨故宦官擅政而不能伤也及党事起知名之士多被其害惟林宗及汝南袁闳得免焉】神算【后汉书王涣传又能防谲数发擿奸伏京师称叹防为涣有丨丨】世适平目即清【后汉书李业传是时犍为任永君业同郡冯信并好学博古公孙述连征命待防高位皆托青盲以避世难永妻淫于前匿情无言见子入井忍而不救信侍婢亦对信奸通及闻述诛皆盥洗更视曰丨丨丨丨丨丨淫者自杀光武闻而征之并会病卒】总说数曹事【魏志公孙瓒传注典略曰瓒性辨惠每白事不肯稍入常丨丨丨丨丨无有忘悮太守竒其才】辄复过人意【魏志荀攸传攸与钟繇善繇言我每有所行反复思惟自谓无以易以咨公逹丨丨丨丨丨】闭门种菜【蜀志刘先主传注胡冲吴歴曰曹公数遣亲近密觇诸将有賔客酒食者辄因事害之备时丨丨将人种芜菁曹公使人闚门既去备谓张飞闗羽曰吾岂丨丨者乎曹公必有疑意不可复留其夜开后棚与飞等轻骑俱去所得遗赐衣服悉封留之乃往小沛收合兵众】蜜中防矢外湿里燥【吴志三嗣主传注孙亮食生梅使黄门至中藏取蜜渍梅丨丨有丨丨召问藏吏藏吏扣头亮问吏曰黄门从汝求蜜耶吏曰向求实不敢与黄门不服侍中刁元张邠启黄门藏吏辞语不同情付狱推尽亮曰此易知耳令破防矢矢里燥亮大笑谓元邠曰若矢先在蜜中中外当俱湿今丨丨丨丨必是黄门所为黄门首服左右莫不惊悚】屈指心计尽发疑谬【吴志顾雍传顾谭毎省簿书未尝下筹徒丨丨丨丨丨丨丨丨下吏以此服之】部曲黄口妻子尽识【吴志朱桓传轻财贵义兼以彊识与人一面数十年不忘丨丨丨丨丨丨丨丨之】羊祜岂鸩人者【晋书羊祜传祜与陆抗相对使命交通抗称祜之徳量虽乐毅诸葛孔明不能过也抗尝病祜馈之药抗服之无疑心人多諌抗抗曰丨丨丨丨丨丨】不过不作公【晋书陈骞传骞沉厚有智谋初矫为尚书令侍中刘见幸于魏明帝谮矫专权矫忧惧以问骞骞曰主上明圣大人大臣今若不合意丨丨丨丨丨耳后帝意果释按矫陈骞父】得疎外可不与俱死【晋书杨骏传蒯钦骏之姑子少而相昵直亮不囘屡以正言犯骏珧济为之寒心钦曰杨文长虽闇犹知人之无罪不可妄杀必当疎我我丨丨丨丨以丨丨丨丨不然倾宗覆族其能久乎】投传而去【晋书山涛传与石鉴共宿涛夜起蹴鉴曰今为何等时而眠邪知太傅卧何意鉴曰宰相三不朝与尺一令归第卿何虑也涛曰咄石生无事马蹄间耶丨丨丨丨未二年果有曹爽之事】醉六十日【晋书阮籍传籍本有济世志属魏晋之际天下多故名士少有全者籍由是不与世事遂酣饮为常文帝初欲为武帝求婚于籍籍丨丨丨丨不得言而止】以酒废职【晋书阮裕传大将军王敦命为主薄甚被知遇裕以敦有不臣之心乃终日酣饮丨丨丨丨敦谓裕非当世实才徒有虚誉而已出为漂阳令复以公事免官由是得违敦难论者以此贵之】手版击帻【晋书温峤传会丹阳尹缺敦表补丹阳尹峤犹惧钱鳯为之奸谋因敦饯别峤起行酒至凤前凤未及饮峤因伪醉以丨丨丨凤丨坠作色曰钱凤何人温太真行酒而敢不饮敦以为醉两释之临去言别涕泗横流出閤复入如是再三然后即路及发后凤入说敦曰峤于朝廷甚密而与庾亮深交未必可信敦曰太真昨醉小加声色岂得以此便相谗贰由是凤谋不行而峤得还都乃具奏敦之逆谋请先为之备】吐汚衣面【晋书王允之传允之字深猷总角从伯敦谓为似已恒以自随出则同舆入则共寝敦尝夜饮允之辞醉先卧敦与钱凤谋为逆允之已醒悉闻其言虑敦或疑已便于卧处大吐衣面并汚凤既出敦果照视见允之卧吐中以为大醉不复疑之】酒重水轻手提有异【晋书孔严传祖父奕全椒令明察过人时有遗其酒者始提入门奕遥呼之曰人饷吾两甖酒其一何故非也检视之一甖果是水或问奕何以知之笑曰酒重水轻提酒者手有轻重之异故耳】阳狂行乞【晋书慕容超载记超自以诸父在东恐为姚氏所録乃丨丨丨丨秦人贱之惟姚绍见而异焉劝兴拘以爵位召见与语超深自晦匿兴大鄙之谓绍曰谚云妍皮不裹痴骨妄语耳由是得去来无禁】目览辞讼手答牋书耳行听受口并酬应【宋书刘穆之传穆之内总朝政外供军旅决断如流事无拥滞賔客辐辏求诉百端内外谘禀盈阶满室丨丨丨丨丨丨丨丨丨丨丨丨丨丨丨丨不相参渉皆悉赡举】诡答十万【宋书顾琛传太祖遣到彦之经略河南大败悉委弃兵甲武库为之空虚后太祖宴防有荒外归化人在坐上问琛库中仗犹有几许琛丨丨有丨丨人仗旧武库仗秘不言多少上既发问追悔失言及琛诡对上甚喜】孔公一月二十九日醉胜人二十九日醒【宋书孔顗传为人使酒仗气每醉辄弥日不醒僚类之间多所凌忽尤不能曲意权幸莫不畏而疾之不治产业居常贫罄无有丰约未尝闗怀为二府长史典籖谘事不呼不敢前不令去不敢去虽醉日居多而明晓政事醒时判决未尝有壅众咸云丨丨丨丨丨丨丨丨丨丨他丨丨丨丨丨丨也世祖每欲引见先遣人觇其醉醒】县内称神明无敢复为偷盗【齐书傅琰传为山阴令卖针卖糖老姥争团丝来诣琰琰不辨覈挂团丝于柱鞭之密视有铁屑乃罚卖糖者二野父争鸡琰各问何以食鸡一人云粟一人云豆乃破鸡得粟罪言豆者丨丨丨丨丨丨丨丨丨丨丨】私具橹数百张【梁书吕僧珍传高祖颇招武猛士庶响从会者万余人因命按行城西空地将起数千间屋以为止舍多伐林木沉于檀溪积茅葢若山阜皆不之用僧珍独悟其防亦丨丨丨丨丨丨义兵起高祖夜召僧珍及张策定议明旦乃防众发兵悉取檀溪材竹装为艛舰葺之以茅并立办诸军将发诸将果争橹僧珍乃出先所具者船付二张争者乃息】才智纵横可谓明识【梁书沈约传高祖召范云谓曰生平与沈休文羣居不觉有异人处今日丨丨丨丨丨丨丨丨云曰公今知约不异约今知公高祖曰我起兵于今三年矣功臣诸将实有其劳然成帝业者乃卿二人也】随问立对若按圗牒【梁书乐蔼传时齐豫章王嶷为武陵太守雅善蔼为政及嶷为荆州刺史以蔼为骠骑行参军领州主簿参知州事嶷尝问蔼风土旧俗城隍基跱山川险易蔼丨丨丨丨丨丨丨丨嶷益重焉】库若有灰非吏罪也【梁书乐蔼传时长沙宣武王将塟而车府忽于库失油络欲推主者蔼曰昔晋武库火张华以为积油万石必然今丨丨丨丨丨丨丨丨既而检之果有积灰时称其博物恕焉】言无烦舛有亦辄觉【梁书陶景传景为人圆通谦谨出处防会心如明镜遇物便了丨丨丨丨丨丨丨丨】牀上行脚【南史顾觊之传殷刘隙着觊之不欲与殷景仁久接乃辞脚疾免归每夜常于丨丨丨丨家人窃异之而莫晓其意及义康徙广朝廷多受祸觊之竟免】一见并记名姓【南史刘览传性聪敏尚书令史七百人丨丨丨丨丨丨】心算口占应时条理【南史施文庆传陈后主之在东宫文庆事焉及即位擢为中书舍人仍属叔陵作乱隋师临境军国事务多起仓卒文庆聪敏强记明闲吏职丨丨丨丨丨丨丨丨由是大被亲幸】郭门刀鞘【魏书司马悦传除镇逺将军豫州刺史时有汝南上蔡董毛奴者赍钱五千死在道路郡县疑民张堤为劫又于堤家得钱五千堤惧拷掠自诬言杀狱既至州悦观色察言疑其不实引见毛奴兄灵之谓曰杀人取钱当时狼狈应有所遗此贼竟遗何物灵之云唯得一刀鞘而已悦取鞘视之曰此非里巷所为也乃召州城刀匠示之有丨丨者前曰此丨丨门手所作去嵗卖与郭民董及祖悦收及祖诘之曰汝何故杀人取钱而遗刀鞘及祖欵引灵之又于及祖身上得毛奴所着皂及祖伏法恱之察狱多此类也】身短虑长【魏书陆俟传拜散骑常侍出为平东将军怀荒镇大将未期诸高车莫弗讫讼俟严急待下无恩还请前镇将郎孤世祖诏许之征俟还京既至朝见言于世祖曰陛下今以郎孤复镇以臣愚量不过周年孤身必败高车必叛世祖疑为不实切责之以公归第明年诸莫弗果杀郎孤而叛世祖闻之大惊即召俟问其知败之意俟曰夫高车上下无礼无礼之人难为其上臣所以莅之以威严节之以宪网欲渐加训导使知分限而恶直丑正实繁有徒故讼臣无恩称孤之美孤获还镇欣其名誉必加恩于百姓讥臣为失专欲以寛惠治之仁恕待之无礼之人易生陵慠不过期年无复上下然后收之以威则人怀怨怼怨怼既多败乱彰矣世祖笑曰卿丨乃丨丨何丨也即日复除散骑常侍长子馛多智有父风高宗见馛而恱之谓朝臣曰吾常叹其父智过其躯是复逾于父矣】其父智过其躯是复逾父【见上】介焉不惑【魏书高允传士元先觉丨丨丨丨振袂来庭始賔王国蹈方履正好是绳墨淑人君子其仪不忒按士元李熙字】智足周身【魏书高允传郎苗始举用均已试丨丨丨丨言足为治性恊于时情敏于事与今而同与古曷异】吾之择木夙在大魏【魏书胡叟传在益土五六载北至杨难当乃西入沮渠牧犍遇之不重叟亦本无附之之诚乃为诗示所知广平程伯逹其略曰羣犬吠新客佞闇排疎賔直途既以塞曲路非所遵望衞惋祝鮀眄楚悼灵均何用宣忧怀托翰寄辅仁伯逹见诗谓叟曰凉州虽地居戎域然自张氏以来号有华风今则宪章无亏曷祝鮀之有也叟曰古人有言君子闻鞞鼓之声则思战争之士贵主奉正朔而弗淳慕仁义而未允地陋僻而僣徽号居小事大宁若兹乎徐偃之辙故不旋踵矣丨丨丨丨丨丨丨丨与子暂违非久阔也嵗余牧犍破降叟既先归国朝廷以其识机拜虎威将军赐爵始复男】杨使君有千里眼【魏书杨逸传逸为政爱人尤憎豪猾广设耳目其兵吏出使下邑皆自持粮人或为设食者虽在闇室终不进咸言丨丨丨丨丨丨丨那可欺之】非不爱作热官但思之烂熟耳【北齐书王晞传帝欲以晞为侍中苦辞不受或劝晞勿自疎晞曰我少年以来阅要人多矣充诎少时鲜不败绩且性实疎缓不堪时务人主恩私何由可保万一披猖求退无地丨丨丨丨丨丨丨丨丨丨丨丨】不过识千余字口占书启辞意可观【周书梁台传台性疎通恕已待物至于莅民处政尤以仁爱为心丨丨丨丨丨丨丨丨丨丨丨丨丨丨】中国神智人【周书史宁传突厥以宁所图必破皆畏惮之咸曰此丨丨丨丨丨也】五事同举【隋书刘炫传炫眸子精明视日不强记黙识莫与为俦左画方右画圆口诵目数耳听丨丨丨丨无有遗失】盌中之血公祏授首之征【旧唐书襄武王琛传七年孝恭自荆州趣九江时李靖李勣黄君汉张镇州卢祖尚并受孝恭节度将发与诸将宴集命取水忽变为血在座者皆失色孝恭举止自若徐谕之曰祸福无门惟人所造自顾无负于物诸公何见忧之深公祏恶积祸盈今承庙算以致讨丨丨丨丨乃丨丨丨丨丨后丨遂尽饮而罢时人服其识度而能安众】灼龟遽投地【旧唐书张公谨传太宗将讨建成元吉遣卜者丨丨占之公谨自外来见丨丨于丨而进曰凡卜筮者将以决嫌疑定犹豫今既事在不疑何卜之有纵卜之不吉势不可已愿大王思之太宗深然其言】千里对靣【旧唐书房元龄传元龄在秦府十数年常典管记每军书表奏驻马立成文约理赡初无稿草高祖常谓侍臣曰此人深识机宜足堪委任每为我儿陈事必会人心丨丨之外犹丨丨语耳】霹雳手【旧唐书裴漼传父琰之永徽中为同州司戸参军时年少美客仪刺史李崇义初甚轻之先是州中有积年旧案数百道崇义促琰之使断之琰之命书吏数人连纸进笔斯湏剖断并毕文翰俱美且尽与夺之理崇义大惊谢曰公何忍藏锋以成鄙夫之过由是大知名号为丨丨丨】阳怒鼓人失节【旧唐书叚秀实传马璘城泾州秀实掌留后璘既奉诏徙镇泾州其士众尝自四镇北庭赴难中原侨居骤移颇积劳怨刀斧将王童之因人心动揺导以为乱或告其事且曰候严警鼓为约矣秀实乃召鼓人阳怒失节且戒之曰每更筹尽必来报每白之辄延数刻四更毕而曙既差互童之乱不能作】万里知军情【旧唐书柳浑传浑瑊与吐蕃会盟之日上御便殿谓宰相曰和戎息师国之大计今日将士与卿同欢浑曰五帝无诰誓之盟皆在季末今盛明之代岂又行于夷狄人靣兽心难以信结今日盟约臣窃忧之其夜三更邠宁节度韩游瓌飞驿叩苑门奏盟会不成将校覆没兵临近镇上惊叹即逓其表以示浑诘旦临轩慰勉浑曰卿文儒之士而丨丨丨丨戎之丨自此骤加礼异】逸臯葬棺【旧唐书权徳舆传父臯字士繇安禄山假其才名表为蓟县尉署从事臯阴察禄山有异志畏其猜虐不可以洁退欲潜去又虑祸及老母天宝十四年禄山使臯献戎俘自京师廻过福昌福昌尉仲謩臯从父妹壻也宻以计约之比至河阳诈以疾亟召謩謩至臯示已喑瞪謩而瞑謩乃勉哀手自含袭既丨丨而丨其丨人无知者】利若青萍【旧唐书李徳裕传赞公之智决丨丨丨丨】如公素揣【唐书江夏郡王道宗传侯君集破高昌还颇怨望道宗尝从容奏言君集智小言大且为戎首帝问所以知必反者对曰见其忌而矜功耻为房李下官尚书常欝欝不平帝曰君集诚有功材无不堪朕宁惜爵位邪第未及耳不宜轻亿度使自猜危既而君集反帝笑曰丨丨丨丨】杀马歩返【唐书李大亮传胡贼大至大亮度不能拒乃单马诣营说豪帅为分别祸福贼众感服遂相率降大亮丨所乗丨与之食至丨而丨帝闻之悦擢金州总管府司马】贪者伺望得无薏苡嫌【唐书萧仿传子廪字富侯第进士迁尚书郎仿领南海解官往侍为人退约少合南海多谷纸仿敕诸子缮补残书廪谏曰州距京师且万里书成不可露赍必贮以囊笥丨丨丨丨丨丨丨丨丨乎仿曰善吾思不及此乃止】如见钱流地上【唐书刘晏传诸道廵院皆募驶足置驿相望四方货殖低昂及它利害虽甚逺不数日即知是能权万货重轻使天下无甚贵贱而物常平自言丨丨丨丨丨丨每朝谒马上以鞭算质明视事至夜分止虽休澣不废事无闲剧即日剖决无留】以鞭算【见上】口记物色千人无差【唐书顔春卿传调犀浦主簿尝送徒于州亡其籍至廷丨丨丨丨凡丨丨丨所丨】斧斫佛牙【五代史唐臣传有僧游西域得佛牙以献明宗以示大臣赵凤言世传佛牙水火不能伤请验其真伪因以斧斫之应手而碎是时宫中施物已及数千因凤碎之乃止】水晶灯笼【宋史刘随传随临事明锐敢行在蜀人号为丨丨丨丨】簿书过目辄得其隐奥【金史赫舍哩良弼传年十七补尚书省令史丨丨丨丨丨丨丨丨丨虽大文牒口占立成词理皆到】襄阳薪刍皆于江北取之【金史魏子平传宋人于襄阳汉江上造舟为浮梁三南京统军司闻而奏之上问宰臣曰卿等度之以为何如子平曰臣闻丨丨丨丨丨丨丨丨丨丨殆为此也上曰朕与卿等治天下当治其未然及其有事然后治之则亦晚矣河南统军使宗叙求入见奏边事上使脩起居注钮祜禄额特埒就问状宗叙言得边报及宋来归者言宋国调兵募民运粮饷完城郭造战船浮桥兵马移屯江北自和议后即罢制置司今复置矣商虢海州皆有奸人出没此不可不备尝报枢密院彼视以为文移故欲入见言之额特埒召凡言边事者诘问皆无实状行至境上问知襄阳浮桥乃樵采之路如子平防还奏诏凡妄说边闗兵事者徒二年告人得实赏钱五百贯】后衽天人前带神光【越絶书昔者越王句践困于会稽叹曰我其不伯乎欲杀妻子角战以死蠡对曰殆哉王失计也爱其所恶且吴王贤不离不肖不去若卑辞以地让之天若弃彼彼必许句践晓焉曰岂然哉遂听能以胜越王句践即得平吴春祭三江秋祭五湖因以其时为之立祠垂之来世传之万载邻邦乐徳以来取足范蠡内视若盲反听若聋度天闗渉天机丨丨丨丨丨丨丨丨】照下【黄石公素书才足以鉴古明足以丨丨此人之俊也】物动知化事兴知归见始知终【董仲舒春秋繁露知者见祸福逺其知利害蚤丨丨而丨其丨丨丨而丨其丨丨丨而丨其丨】渔者仁人【刘向新序楚人有献鱼楚王者曰今日渔获食之不尽卖之不售弃之又惜故来献也左右曰鄙哉辞也楚王曰子不知丨丨丨丨也葢闻囷仓粟有余者国有饿民后宫多幽女者下民多旷夫余衍之蓄聚于府库者境内多贫困之民皆失君人之道故庖有肥鱼廐有肥马民有饿色是以亡国之君藏于府库寡人闻之久矣未能行也渔者知之其以此喻寡人也且今行之于是乃遣使恤鳏寡而存孤独出仓粟发币帛而振不足罢去后宫不御者出以妻鳏夫楚民忻欣大悦邻国归之故渔者壹献余鱼而楚国赖之可谓仁智矣】神明千之【严遵道徳指归论身体居一丨丨丨丨变化不可见喜欲不可闻】摘【刘熙释名丨丨犹谲摘也如医别人知疾之意见事者之称也】门神庭【黄宪天禄阁外史疑丨之丨也明丨之丨也吾闻君子去疑而存明未闻汨明而畜疑也】中叡外明【刘劭人物志凡有血气者莫不含元一以为质禀阴阳以立性体五行而着形茍有形质犹可即而求之凡人之质量中和最贵矣中和之质必平淡无味故能调成五材变化应节是故观人察质必先察其平淡而后求其聪明聪明者阴阳之精阴阳清和则丨丨丨丨圣人淳耀能兼二美知微知章自非圣人莫能两遂故明白之士逹动之机而暗于元虑元虑之人识静之原而困于速防犹火日外照不能内见金水内暎不能外光二者之义葢阴阳之别也若量其材质稽诸五物五物之征亦各着于厥体矣】兼二美两遂【见上】元虑速防【见上】识韬谞之权【刘劭人物志智意之人以原意为度故能丨丨丨丨丨而不贵法教之常】闻赏音足知雅曲【王粲英雄记钞蒋干有仪容以才辩见称独歩江淮之间莫与为对乃布衣葛巾自托私行诣瑜瑜出迎之立谓干曰子翼良苦逺渉江湖为曹氏作说客邪干曰吾与足下州里中间别隔遥闻芳烈故来叙阔并观雅规而云说客无乃逆诈乎瑜曰吾虽不及防旷丨丨丨丨丨丨丨丨也因延干入为设酒食毕遣之】操刀持楯以身分之【王粲英雄记钞凌统怨宁杀其父操宁常备统不与相见权亦命统不得讐之尝与吕舍会酒酣统乃以刀舞宁起曰宁能双防舞曰宁虽能未若之巧也因丨丨丨丨丨丨丨丨后权知统意因令宁将兵遂徙屯于半州】闇解神解【刘义庆世说荀朂善解音声时论谓之丨丨遂调律吕正雅乐每至朝会殿庭作乐自调宫商无不谐韵阮咸妙赏时谓丨丨每公会作乐而心谓之不调既无一言直朂意忌之遂出阮为始平太守】佛汗止【李肇国史补汴州相国寺言佛有流汗节帅刘元佐遽命驾自持金帛以施之日中其妻子亦至明日复起输斋梵由是将吏商贾奔走道路惟恐输货不及乃令官为簿书籍其所入十日乃闭寺门曰丨丨丨矣所入葢巨万悉以胆军】卢郎中可告【赵璘因话录范阳卢仲元家于寿之安丰其妻清河崔氏率更令谦侄女也崔氏兄即有薄田百畆在洛城之东守道力田以自给未尝干人常躬耕得金一瓶计百两不言于人密埋于居室内临终其妻李氏以家贫子幼身后冻馁为忧崔屏人语妻以埋金之事指其记处戒云慎勿言于人他日丨丨丨来丨丨也未几卢赴调经洛中吊崔氏之孤讫李使婢传语曰新妇有哀廹之事湏面见姑夫卢许之既见乃述亡夫之意卢悲泣久之曰惟嫂之命李氏仍密遣所使之谨厚者持金付之卢遂罢选持金鬻于扬州时遇金贵两获八千复市南货入洛为崔孤置田宅兼为剖分家事既毕而归逾年方选竟未尝言于人惟密亲有知者】谈马砺毕王田数七【吴处厚青箱杂记徐父延休博物多学尝事徐温为义兴县令县有后汉太尉许馘庙庙碑即许劭记嵗久字多磨灭至开元中许氏诸孙重刻之碑阴有八字云丨丨丨丨丨丨丨丨时人不能晓延休一见为解之曰谈马言午言午许字砺毕石卑石卑碑字王田乃千里千里重字数七是六一六一立字此亦杨脩辩虀臼之比也诗以言志言以知物信不诬矣】人臣之家安得十奁【邵伯温闻见前录文靖夫人因内朝皇后曰上好食糟淮白鱼祖宗旧制不得取食味于四方无从可致相公家寿州当有之夫人归欲以十奁为献公见问之夫人告以故公曰两奁可耳夫人曰以侑玉食何惜也公怅然曰玉食所无之物丨丨丨丨丨丨有丨丨也】水物陆居失所之象【王偁东都事略曹翰侍从太宗征太原又从征幽州所部攻城之东南隅卒掘土得蟹以献翰谓诸将曰蟹丨丨而丨丨丨丨也且多足虑救将至不可进拔丨丨其班师乎已而果然】吾岂不知子夜术【张邦基墨庄漫录东坡先生知扬州一夕梦在山林间忽见一虎来噬公方惊怖有一紫袍黄冠以袖障公叱虎使去明日有道士投谒曰昨夜不惊畏否公曰防子乃敢尔本欲杖汝脊丨丨丨丨丨丨丨耶道士骇惶而退】
