<!-- { "loadSidebar": true } -->
　　【以政礼修而士服政平而民安士服民安夫是之谓丨丨】交被天和食于地徳【淮南子当此之时万民丨丨丨丨丨丨丨丨不以曲故是非相尤茫茫沈沈是谓大治注茫茫沈沈盛貌】茫茫沈沈【见上】破鼓折枹觧剑带笏【淮南子昔武王伐纣破之牧野发钜桥之粟散鹿台之钱丨丨丨丨弛弓絶弦去舍露宿以示平易丨丨丨丨以示无仇于此天下歌謡而乐之】海不溶波【淮南子精神感于内形气动于天则景星见黄龙下祥凤至醴泉出嘉谷生河不满溢丨丨丨丨】家老甘卧巷无聚人【淮南子人主有伐国之志邑犬羣嘷雄鸡夜鸣今日觧怨偃兵丨丨丨丨丨丨丨丨非法之应也精气之动也】泰和【子或问丨丨曰其在唐虞成周乎观书及诗温温乎其和可知也注泰平和乐之道】粲晏【杨子君人者务在殷民阜财眀道信义致帝者之用成天地之化使粒食之民丨也丨也注粲然明盛晏然安和】剖判之防【抱朴子方今圣皇御运仁及养生恵风遐迈威肃方泽沾九裔仪坤徳以厚载凝干穹以髙葢此乃千载所希値丨丨丨一丨】七曜遵度【抱朴子丨丨丨丨旧邦惟新振天恵以广扫鼔九阳之洪炉运大钧乎皇极开元模以轨物】砥属【史记五帝纪帝颛顼髙阳北至于幽陵南至于交阯西至于流沙东至于蟠木动静之物小大之神日月所照莫不丨丨注砥平也四逺皆平而来服属】鸣鸡吠狗烟火万里【史记厯书百姓无内外之繇得息肩于田畆天下殷富粟至十余钱丨丨丨丨丨丨丨丨可谓和乐者乎】游敖嬉戏如小儿状【史记律书文帝时防天下新去汤火人民乐业因其欲然能不扰乱故百姓遂安自年六七十翁亦未甞至市井丨丨丨丨丨丨丨丨孔子所称有徳君子者邪】茂气至【史记厯书尧立羲和之官眀时正度则阴阳调风雨节丨丨丨】闾阎粱肉【史记平准书守丨丨者食丨丨为吏者长子孙居官者以为姓号故人人自爱而重犯法】吏长子孙官为姓号【见上】万物殷富政由一家【史记陆贾皇帝为天下兴利除害继五帝三皇之业统理中国中国之人以亿计地方万里居天下之膏腴丨丨丨丨丨丨丨丨自天地剖判未始有也】铄其兵【史记叔孙通夫天下合为一家毁郡县城丨丨丨示天下不复用】交臂受事诎膝请和【史记司马相如陛下即位存抚天下辑安中国然后兴师出兵单于怖骇丨丨丨丨丨丨丨丨康居西城重译请朝稽首来享】延颈举踵【史记司马相如传南夷之君西僰之长常效贡职不敢怠堕丨丨丨丨喁喁然皆争归义欲为臣妾道里辽逺山川阻深不能自致】中外提福【史记司马相如传创道徳之涂垂仁义之统将博恩广施逺抚长驾使疏逖不闭阻深闾昧得耀乎光明以偃甲兵于此而息诛伐于彼遐迩一体丨丨丨丨不亦康乎注提作禔音支安也】甘露时雨厥壤可游【史记司马相如传自我天覆云之油油丨丨丨丨丨丨丨丨滋液渗漉何生不育嘉谷六穗我稼曷蓄】滋液渗漉何生不育【见上注渗漉水下流之貌】安于覆盂【史记滑稽圣帝在上徳流天下诸侯賔服连四海之外以为席丨丨丨丨天下均平合为一家】周云成康汉言文景【汉书景帝纪赞汉兴扫除烦苛与民休息至于孝文加之以防俭孝景遵业五六十载之间至于移风易俗黎民醇厚丨丨丨丨丨丨丨丨羙矣】跻仁夀域【汉书礼乐志驱一世之民丨之丨丨之丨】荡侯休徳【汉书礼乐志皇皇鸿眀丨丨丨丨嘉承天和伊乐厥福注侯维也天下荡平惟帝之休徳】风流笃厚禁网疏濶【汉书刑法志孝文即位吏安其官民乐其业丨丨丨丨丨丨丨丨】三登【汉书刑法志余三年食进业曰登再登曰平余六年食丨丨曰泰平注进上农工诸事业名曰登】泰山四维【汉书严助陛下垂徳恵以覆露之使元元之民安生乐业则泽被万世之子孙施之无穷天下之安犹丨丨而丨丨之也】玉衡正太阶平【汉书雄逮至圣文躬服节俭绨衣不敝革鞜不穿大夏不居木器无文于是后宫贱瑇瑁而疏珠玑恶丽靡而不近斥芬芳而不御是以丨丨丨而丨丨丨也注鞜革履音踏】澹然【汉书雄使海内丨丨永亡邉城之灾金革之患注澹安也】止戈之武【后汉书光武帝纪退功臣而进文吏戢弓矢而散马牛斯亦丨丨丨丨焉】儒馆献歌戎亭虚【后汉书章帝纪赞思服帝道此长懋丨丨丨丨丨丨丨丨气调时豫宪平人富注献歌谓崔骃逰太学时上四廵等颂】气调时豫宪平人富【见上】塞下无晏开之警【后汉书耿国丨丨丨丨丨丨丨万世有安宁之策注晏晩也有警急则开门晩也】卧鼔邉亭灭烽幽障【后汉书祭彤论祭彤临守偏海政移犷俗至乃丨丨丨丨丨丨丨丨者将三十年古所谓必世而后仁岂不然哉】游童欢謡从臣嘉颂【后汉书班固礼上下而接山川究休祐之所用采丨丨之丨丨第丨丨之丨丨注尧游于康衢闻儿童謡曰立我烝人莫匪尔极不识不知顺帝之则前书曰宣帝颇好神仙王褒张子侨防并待诏所幸宫馆辄为歌颂第其髙下以差赐帛焉】士食旧徳农服先畴【后汉书班固于斯之时都都相望邑邑相属国籍十世之基家承百年之业丨丨丨丨之名氏丨丨丨丨之畎畆商修族氏之所鬻工用髙曾之规矩】下舞上歌蹈徳咏仁【后汉书班固是以四海之内学校如林庠序盈门献酬交错爼豆莘莘丨丨丨丨丨丨丨丨】威械藏爼豆布【后汉书崔骃羣生得理庶绩其凝丨丨丨而丨丨丨六典陈而九刑厝注械谓器械甲兵之属】并质共剂【后汉书张衡今也皇泽宣洽海内混同万方亿丑丨丨丨丨若修成之不暇尚何功之可立注质剂犹今分支契也并共犹言交通也周礼曰凡卖买者质剂焉大市以质小市以剂郑注云两书一扎同而别之长曰质短曰剂剂咅子随反】徳耀中夏威畅四荒【后汉书马融眀丨丨乎丨丨丨灵丨乎丨丨】纳珍羽受白环【后汉书马融栖凤皇于髙梧宿麒麟于西园丨僬侥之丨丨丨王母之丨丨注尧时僬侥氏来贡没羽西王母慕舜之徳来献白环】含甘吮滋【后汉书蔡邕皇道惟融帝猷显平汦汦庶类丨丨丨丨注汦汦齐貌】三垂无警【魏志眀帝纪注今者海内清定万里一统丨丨丨邉尘之丨中夏无狗吠之虞以是弛防濶禁与世无疑】临平湖开【晋书武帝纪吴丨丨丨自汉末壅塞至是自丨父老相传云此湖开天下平】南翚表贶东风入律【晋书地理志丨丨丨丨丨丨丨丨光乎上徳奚逺弗臻】昊嵗牺年【晋书刑法志传曰齐之以礼有耻且格刑之不可犯不若礼之不可逾则丨丨比于丨丨宜有降矣】江衢如砥【晋书羊祜传论垂大信于南服倾吴人于汉渚丨丨丨丨襁褓同归】輶轩骋冲輣息【晋书陆机传丨丨丨于南荒丨丨丨于朔野】万国元静【晋书夏侯湛传今天子以茂徳临天下以八方六合为四境海内无虞丨丨丨丨一介之士曾讽急就习甲子者皆奋笔扬文议制论道出草苖起林薮御青琐入金墉者无日不有】丹防投锋青徼释警【晋书张协传王猷四塞函夏谧静丨丨丨丨丨丨丨丨却马于粪车之辕铭徳于昆吾之鼎】耕父推畔渔竖让陆【晋书张协羣萌反素时文载郁丨丨丨丨丨丨丨丨樵夫耻危冠之饰舆台笑短后之服】耻危冠笑短后【见上】苑戏九尾囿栖三足【晋书张协昆蚑感恵无思不服丨丨丨丨之禽丨丨丨丨之鸟鸣凤在林伙于黄帝之园有龙游川盈于孔甲之沼】凤伙园龙游沼【见上】杞梓竞敷兰荑争翘【晋书郭璞龙徳时乘羣才云骇霭若邓林之防逸翰烂若溟海之纳奔涛不烦咨嗟之访不假蒲帛之招丨丨丨丨丨丨丨丨】风澄于浴波清于川【晋书曹毗今三眀在照二气载宣元教夕凝朗风晨鲜化无不融道无不延丨丨丨丨丨丨丨丨】四表无尘【宋书文帝纪丨丨丨丨时和嵗丰】璇玑得序【宋书孝武帝纪诏曰皇家造宋日月重光丨丨丨丨五星顺命】羽族卉仪怀音革状【宋书礼志殊生诡气奉俗还乡丨丨丨丨丨丨丨丨】尘静畿中波恬海外【宋书乐志方今丨丨丨丨丨丨丨丨雅颂得所实在兹辰】干宇晏地区谧【宋书乐志中星兆六宗秩丨丨丨丨丨丨】瑶光得正【宋书符瑞志沈演之嘉禾颂玉衡从体丨丨丨丨巨室垂采景云立庆】河溓海夷山华岳曜【宋书符瑞志恩覃隠显赏延荒徼丨丨丨丨丨丨丨丨】朱轮疉辙华冕重肩【宋书临川王道规闾闬有盈歌吹无絶丨丨丨丨丨丨丨丨岂徒世无穷人民获休息】澄波万壑洁澜千里【宋书临川王道规嵗宫干维月躔苍陆长河巨济异源同清丨丨丨丨丨丨丨丨斯成旷世伟观昭啓皇眀者也】式铭皇风【宋书裴松之率土仰咏重译感悦莫不讴吟踊跃丨丨丨丨】謌謡舞蹈触处成羣【宋书良吏序凡百戸之乡有市之邑丨丨丨丨丨丨丨丨葢宋世之极盛也】外表无尘内朝多豫【齐书武帝纪论丨丨丨丨丨丨丨丨机事平理职贡有恒】四闗罢崄三河静尘【齐书陈显达世祖武皇帝昭略通逺克纂洪嗣丨丨丨丨丨丨丨丨】九服清怡三灵和晏【齐书王融方今丨丨丨丨丨丨丨丨本有附枝轮无异辙】文舘盈绅戎亭息警【梁书武帝纪丨丨丨丨丨丨丨丨浃海防以驰风罄轮裳而禀朔】殷牖斯空夏台虚设【陈书髙祖纪鼔之以雷霆润之以风雨仁霑葭苇信及豚鱼丨丨丨丨丨丨丨丨民惟大畜野有同人】民惟大畜野有同人【见上】行旅路宿【陈书蔡景厯邉亭卧皷丨丨丨丨巷不拾遗市无异价】寝仁沐义照景饮醴【南史江淹方今圣厯钦眀天下乐业青云浮洛荣光塞河西洎临洮狄道北距飞狐阳原莫不丨丨丨丨丨丨丨丨按景景星醴醴泉】白环西献楛矢东来【南史陈伯之当今皇帝盛眀天下安乐丨丨丨丨丨丨丨丨】士女昌逸【南史循吏序永眀继运垂心政术十许年中百姓无犬吠之惊都邑之盛丨丨丨丨歌声舞节袨服华妆桃花渌水之问秋月春风之下无往非适】歌声舞节袨服华妆【见上】凯清南夏【魏书孝文帝纪诏曰实頼羣英丨丨丨丨】呼韩同渭桥之礼【魏书阳平王子颐传诏徴赴京朂以战伐之事对曰当仰仗庙算使丨丨丨丨丨丨丨帝曰壮哉王言朕所望也】草不横伐【魏书任城王澄太平之世丨丨丨丨行苇之感事验隆周】巷歌邑颂朝熙门穆【魏书崔僧渊传三光起重辉之照庶物蒙再化之始丨丨丨丨丨丨丨丨济济之盛非可备陈矣】修礼华区讽风洛浦【魏书陆叡圣懐无内念之虞兆庶休斤板之役丨丨丨丨丨丨丨丨】郁郁之音流闻四海【魏书髙允允表曰宜如圣防崇建学校以厉风俗使先王之道光演于眀时丨丨丨丨丨丨于丨丨】风无殊音俗无异径【魏书宗钦我皇龙兴重离疉映丨丨丨丨丨丨丨丨】晨晖疉旦【魏书髙闾重光丽天丨丨丨丨】积储九稔【魏书韩麒麟古先哲王经国立治丨丨丨丨谓之太平】丰靖【魏书郭祚诏营眀堂国学祚奏曰今云罗西举戎旂东指不可于师旅之际兴版筑之功宜待丨丨之年因子来之力可不时而就从之】白首牺年青衿唐日【魏书崔光丨丨之耋欣遇丨丨丨丨之童庆属丨丨】沐借炎风餐佩唐徳【魏书裴衍幸乘昌运得奉盛化丨丨丨丨丨丨丨丨】纳福禄林【魏书萧衍元功潜运至徳旁通日月之照不私雨露之施均洽运诸仁寿之域丨于丨丨之丨】舟车遵溯川陆光华【魏书箫衍皇上秉歴受图天临日镜丨丨丨丨丨丨丨丨】乳兽含牙仓鹰垂翅【北齐书樊逊天下自治大道公行丨丨丨丨丨丨丨丨】栈壑梯山【隋书音乐志寛以恵下徳以为政丨丨忘阻丨丨匪夐】月轨梯岫日域浮川【隋书音乐志英猷烂层景广泽同深泉丨丨咸丨丨丨丨尽丨丨】璧日晒光十洲澄镜【隋书虞绰丨丨丨丨卿云舒采六合开朗丨丨丨丨】攫金有耻伏莽知非【旧唐书髙祖纪论洎讴謡允属揖譲受终刑名大刬于烦苛爵位不逾于迈轴繇是丨丨丨丨丨丨丨丨】百谷有年五材无眚【旧唐书礼仪志丨丨丨丨丨丨丨丨刑法不用礼义兴行和气氤氲淳风澹泊】海岳休眀【旧唐书音乐志圣徳期昌运雍熈万防清乾坤资化育丨丨共丨丨】徳水清【旧唐书音乐志四海皇风被千年丨丨丨戎衣更不着今日告功成】晏俗淳风【旧唐书音乐志璇图寳歴欣宁谧丨丨丨丨乐太平】舜日啓晖尧云卷斾【旧唐书音乐志丨丨丨祥丨丨丨丨征丨风猷被有截声教覃无外】丹青寰宇宫徴山川【旧唐书音乐志郊坛齐帝礼乐祠天丨丨丨丨丨丨丨丨】沈烽静柝【旧唐书音乐志偃武修文九□泰丨丨丨丨八荒宁】气调四序风和万籁【旧唐书音乐志至哉枢纽宅中图大丨丨丨丨丨丨丨丨祚我明徳时雍道泰】乾坤交泰日月光华【旧唐书王志愔传我皇睿哲登图髙视岩廊之上宰衡眀允就列辑穆庙堂之下丨丨丨丨丨丨丨丨庶绩其凝众工咸理聚以正也】髙防欢声【旧唐书刘太真徳宗赐宴曲江亭帝为诗曰时此万枢暇适与佳节并曲池洁寒流芳菊舒金英乾坤爽气澄台殿秋光清朝野庆年丰丨丨多丨丨】行旅不赍粮【唐书魏徴天下大治东薄海南逾岭户阖不闭丨丨丨丨丨取给于道帝谓羣臣曰此徴劝我行仁义既效矣惜不令封徳彝见之】行仁义既效【见上】一疋绢易粟十余斛【唐书马周五六年来频岁丰稔丨丨丨丨丨丨丨丨】贞符【唐书桞宗元为尚书郎时尝着丨丨言唐家累积厚久宜享无极之义】灏灏和宁【唐书栁宗元人乃并受休嘉去隋氏克归于唐踯躅讴歌丨丨丨丨帝庸威栗惟人之为敬奠厥赋积蔵于下是谓丰国】丰国【见上】去叹愁就妥安【唐书循吏传序太宗诏内外官五品以上举任县令者于是官得其人民丨丨丨丨丨丨】观酺赐饮【宋史真宗纪御五凤栖丨丨召父老五百人丨丨楼下】日多黄晖【宋史天文志丨有黄芒君福昌丨丨丨王政太平】叶气流春【宋史乐志清歌振晓丨丨丨丨永锡祚嗣以渥蒸民】干亨坤庆【宋书乐志丨丨丨丨育函生路寝明堂致洁诚】九州禹防万国尧天【宋史乐志宸扆威容盛声眀礼乐宣丨丨臻丨丨丨丨戴丨丨】均禧九垓【宋史乐志同风三代丨丨丨丨欢心允洽时咏康哉】覆盂瀚海洗甲天河【宋史乐志共愿乾坤隤阯邉鄙投戈丨丨连丨丨丨丨挽丨丨欣欣喜色长遇六龙过】十象图【宋史杨偕传上太平可致丨丨丨】大臣有耆艾福【宋史富弼文彦博论国家当隆盛之时其丨丨必丨丨丨之丨推其有余足芘当世】邮驿无夜行之吏乡闾无夜召之征【陆贾新语君子之为治也块然若无事寂然若无声官府若无吏亭落若无民闾里不讼于巷老幼不愁于庭近者无所议逺者无所聴丨丨丨丨丨丨丨丨丨丨丨丨丨丨犬不夜吠乌不夜鸣老者息于堂丁壮者耕耘于田在朝者忠于君在家者孝于亲】执禽而朝【桓寛盐铁论诚信着乎天下醇徳流乎四海则近者歌讴而乐之逺者丨丨丨丨之】道路雁行【桓寛盐铁论上下交让丨丨丨丨方此之时贱货而贵徳重义而轻利赏之不窃何寳之守也】边无鹿骇狼顾【桓寛盐铁论诚以行义为阻道徳为塞贤人为兵圣人为守则莫能入如此则中国无狗吠之警而丨境丨丨丨丨丨之忧矣】重三译【刘向说苑成王时越裳氏重译而朝曰道路悠逺山川阻深恐一使之不通故丨丨丨而来朝也周公曰徳泽不加则君子不飨其质政令不施则君子不臣其人译曰吾受命于吾国之黄髪乆矣天之无烈风滛雨意中国有圣人耶有则盍朝之】干戈韬阁【焦氏易林家给人足颂声并作丨丨丨丨】龙游凤舞【焦氏易林丨丨丨丨嵗乐民喜】献白雉贡鬯草【王充论衡周时天下太平越裳丨丨丨倭人丨丨丨】舒长【王符潜夫论治国之日丨以丨故其民闲暇而力有余】皇民敦【荀悦申鉴或曰三皇民至敦也其治至清也天性乎曰丨丨丨秦民时也山民朴市民玩处也】风不鸣条雨不破块【葛洪西京杂记董仲舒曰太平之世则丨丨丨丨开甲散萌而已丨丨丨丨润叶津茎而已雷不惊人号令啓发而已电不目宣示光耀而已雾不塞望浸滛被洎而已雪不封条凌殄毒害而已】云则五色三色露则成甘成膏【葛洪西京杂记太平之世丨丨丨丨而为庆丨丨而成矞丨丨结珠而丨丨结润而丨丨此圣人在上则阴阳和风雨调也】鳷鹊羣翔【王嘉拾遗记章帝永宁元年条支国来贡异瑞有鸟名鳷鹊形髙七尺觧人语其国太平则丨丨丨丨昔汉武时有献驯鹊若有喜乐事则鼔翼翔鸣】蒿为宫柱【沈约袖中记周徳泽和洽丨茂大以丨丨丨名曰蒿宫】循洛咏诗【刘肃大唐新语髙宗承贞观之后天下无事上官仪独为宰相甞凌晨入朝丨丨水堤歩月徐辔丨丨曰脉脉大川流駈马歴长洲鹊飞山月曙蝉噪野云秋音韵凄响羣公望之如神仙焉】镜清砥平【赵璘因话録晋公贞元中作铸剑防为农器赋其首云皇帝之嗣位三十载寰海丨丨方隅丨丨驱域中尽归力穑示天下不复用兵】五日一风十日一雨【吴处厚青箱杂记范文正公为水车赋云方今圣人在上丨丨丨丨丨丨丨丨则斯车也吾其不取意谓水车唯施于旱嵗嵗不旱则无所施】棚车鼓笛【邵伯温闻见前録夲朝惟眞宗咸平景徳间为盛时兵革不用家给人足以洛中言之民以车载酒食声乐游于通衢谓之丨丨丨丨仁宗天圣明道初尚如此】天下定疉【魏泰东轩笔録陈抟一日乘驴游华阴市人相语曰赵防检作官家抟惊喜大笑人问其故又笑曰丨丨这廽丨丨也太祖仕周为殿前都防检抟甞见天日之表知太平自此始耳】午夜笙歌春风灯火【洪迈容斋四笔大观初年京师以元夕张灯时再复湟鄯徽宗赋诗云丨丨丨丨连海峤丨丨丨丨过湟中】文轸桂海声教氷天【叶廷珪海録碎事袁淑诗丨丨薄丨丨丨丨烛丨丨桂海南极氷天北极也】朱英紫脱【叶廷珪海録碎事王元长诗序紫脱华朱英秀注礼斗威仪曰人君乘土而王其政太平而逺方之神献其丨丨丨丨】
