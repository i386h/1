<!-- { "loadSidebar": true } -->

　　御定子史精华卷七十九
　　钦定四库全书
　　御定子史精华卷八十
　　边塞部四
　　外域下
　　金夜出飞状如萤火【梁书林邑国传其国有金山石皆赤色其中生金丨丨则丨丨丨丨丨丨又出瑇瑁贝齿吉贝沈木香吉贝者树名也其华成时如鹅毳抽其绪纺之以作布洁白与纻布不殊亦染成五色织为斑布也沈木香者土人斫断之积以嵗年朽烂而心节独在置水中则沈故名曰沈香次不沈不浮者香也】吉贝作布【见上】门户北向【梁书林邑国传其国俗居处为阁名曰干阑丨丨皆丨丨书树叶为纸男女皆以横幅吉贝绕腰以下谓之千漫亦曰都缦穿耳贯小镮贵者着革屣贱者跣行自林邑扶南以南诸国皆然也其王着法服加璎珞如佛像之饰出则乘象吹螺击鼓罩吉贝繖以吉贝为幡旗国不设刑法有罪者使象蹋杀之其大姓号婆罗门嫁娶必用八月女先求男由贱男而贵女也同姓还相婚姻使婆罗门引壻见妇握手相付咒曰吉利吉利以为成礼死者焚之中野谓之火葬其寡妇孤居散髪至老国王事尼乾道铸金银人像大十围】书树叶为纸【见上】千漫都缦【见上】王法服如佛像之饰【见上】嫁娶必用八月【见上】婆罗门咒曰吉利吉利【见上】寡妇孤居散发至老【见上】风车火徼【梁书武帝纪北阙藁街之使丨丨丨丨之民】顿逊酒树【梁书扶南国传其南界三千余里有丨丨国在海﨑上地方千里城】
