<!-- { "loadSidebar": true } -->

　　御定子史精华巻三十一
<子部,类书类,御定子史精华>
　　钦定四库全书
　　御定子史精华巻三十二
　　礼仪部五
　　养老
　　掌老【管子凡国都皆有丨丨年七十已上一子无征三月有馈肉八十已上二子无征月有馈肉九十已上尽家无征日有酒肉劝子弟精膳食问所欲求所嗜此之谓老老】问所欲求所嗜【见上】赐帛【史记文帝纪元年三月丨年八十以上布丨米肉各有数】受鬻【汉书文帝纪元年诏曰老者非帛不暖非肉不饱今嵗首不时使人存问长老又无布帛酒肉之赐将何以佐天下子孙孝养其亲今闻吏禀当丨丨者或以陈粟岂称养老之意哉具为令注禀给也鬻淖糜也给米使为糜鬻也淖弱也】丞尉致【汉书文帝纪有司请令县道年八十以上赐米人月一石肉二十斤酒五斗其九十以上又赐帛人二疋絮三斤赐物及当禀鬻米者长吏阅视丨若丨丨不满九十啬夫令史致二千石遣都吏循行不称者督之】都吏循行【见上】复二算【汉书武帝纪建元元年二月赦天下年八十丨丨丨九十复甲卒注二算复二口之算也复甲卒不豫革车之赋也】先耆艾奉髙年【汉书武帝纪建元元年四月诏曰古之立教乡里以齿朝廷以爵扶世导民莫善于徳然则于乡里丨丨丨丨丨丨古之道也注六十曰耆五十曰艾】复子若孙【汉书武帝纪建元元年四月诏曰民年九十以上已有受鬻法为丨丨丨丨令得身帅妻妾遂其供养之事】谒者致赐【汉书武帝纪元狩元年四月诏遣丨丨廵行天下存问丨丨曰皇帝】
