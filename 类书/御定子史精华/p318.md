<!-- { "loadSidebar": true } -->
　　青龙所居庚泥【管子丨丨之丨丨丨丨不可得泉】生地【抱朴子有急则入丨丨而止无患也天下有生地一州有生地一郡有生地一县有生地一乡有生地一里有生地一宅有生地一房有生地或曰一房有生地不亦逼乎抱朴子曰经云大急之极隐于车如此一车之中亦有生地亦有死地况一房乎】长乐宫在其东未央宫在其西【史记樗里子传昭王七年樗里子卒塟于渭南章台之东曰后百嵗是当有天子之宫夹我墓至汉兴丨丨丨丨丨丨丨丨丨丨丨丨武库正直其墓】行营高敞地旁可置万家【史记淮隂侯传太史公曰吾如淮隂淮隂人为余言韩信虽为布衣时其志与众异其母死贫无以塟然乃丨丨丨丨丨令其丨丨丨丨丨余视其母冢良然】通子午道【汉书王莽传莽以皇后有子孙瑞丨丨丨丨子午道従杜陵直絶南山径汉中注张晏曰时年十四始有妇人之道也子水午火也水防天一为牡火防地二为牝故火为水妃今通子午防协也师古曰子北方也午南方也言通南北道相当故谓之子午耳今京城直南山有谷通梁汉道者名子午谷又宜州西界庆州东界有山名子午岭南北直相当此则北山者是子南山者是午共为子午道】气佳哉郁郁葱葱然【后汉书光武帝纪望气者苏伯阿为王莽使至南阳遥望见舂陵郭唶曰丨丨丨丨丨丨丨丨】土禁【后汉书来歴传时皇太子惊病不安避幸安帝乳母野王君王圣舎太子乳母王男厨监邴吉等防为圣舎新缮修犯丨丨不可久御】三书生【后汉书袁安传初安父没母使安访求塟地道逢丨丨丨问安何之安为言其故生乃指一处云塟此地当世为上公须臾不见安异之于是遂塟其所占之地故累世隆盛焉】故犯妖禁【后汉书郭镇传初肃宗时司校尉下邳赵兴亦不防讳忌每入官舎辄更缮修馆宇移穿改筑丨丨丨丨而家人爵禄益用昌炽】出折臂三公【晋书羊祜传有善相墓者言祜祖墓所有帝王气若凿之则无后祜遂凿之相者见曰犹丨丨丨丨丨而祜竟堕马折臂位至公而无子】当出贵甥【晋书魏舒传少孤为外家寗氏所养寗氏起宅相宅者云丨丨丨丨外祖母防魏氏甥小而慧意谓应之舒曰当为外氏成此宅相】当为外氏成此宅相【见上】牛眠【晋书周光传初陶侃防时丁艰将塟家中忽失牛而不知所在过一父老谓曰前岗见一丨丨山污中其地若塟位极人臣矣又指一山云此又其次当世出二千石言讫不见侃寻牛得之因葬其处以所指别山与访访父死葬焉果为刺史著称宁益自访以下三世为益州四十一年如其所言云】当起宫殿【晋书索靖传先时靖行见姑臧城南石地曰此后丨丨丨丨至张骏于其地立南城起宗庙建宫殿焉】沙涨为桑田【晋书郭璞传璞以母忧去职卜葬地于暨阳去水百歩许人以近水为言璞曰即当为陆矣其后丨丨去墓数十里皆丨丨丨】能致天子问耳【晋书郭璞传璞尝为人葬帝微服往观之因问主人何以葬龙角此法当灭族主人曰郭璞云此葬龙耳不出三年当致天子也帝曰出天子耶答曰丨丨丨丨丨丨帝甚异之】山作八字数不及九【晋书戴洋传洋言于亮曰武昌土地有山无林政可图始不可居终丨丨丨丨丨丨丨丨昔吴用壬寅来上创立宫城至己酉还下秣陵陶公亦渉八年土地盛衰有数人心去就有期不可移也公宜更择吉处武昌不可久住按亮庾亮】门前水中生洲【宋书张兴世传兴世居临沔水沔水自襄阳以下至于九江二千里中先无洲屿兴世初生当其丨丨丨丨一旦忽丨丨年年渐大及至兴世为方伯而洲上遂十余顷】洲生近市贵王临境【齐书州郡志泰始中成都市桥忽生小洲始康人邵硕有术数见之曰丨丨丨丨当有丨丨丨丨永明二年而始兴王镇为刺史】相墓工【齐书祥瑞志武进县彭山旧茔在焉其山冈阜相属数百里上有五色云气有龙出焉宋明帝恶之遣丨丨丨髙灵文占视灵文先与世祖善还诡答云不过方伯退谓世祖曰贵不可言】白跳起【齐书高昭刘皇后传归葬先帝墓侧今泰安陵也门生王清与墓工始下锸有丨丨丨丨防之不得及坟成还栖其上】十徃五徃常坐一处【齐书桞世隆传世隆晓数术于倪塘创墓与宾客践履丨丨丨丨丨丨丨丨及卒墓正取其坐处焉着龟经秘要二卷行于世】当出暴贵而不久【齐书荀伯玉传初善相墓者见伯玉家墓谓其父曰丨丨丨丨丨丨丨也伯玉后闻之曰朝闻道夕死可矣】白马经坟【陈书吴明彻传时有伊氏者善占墓谓其兄曰君之日必有乘丨丨逐鹿者来丨丨所此是最小孝子大贵之征至时果有此应】曲阿丹徒间有天子气【南史宋武帝纪皇考墓在丹徒之侯山其地秦史所谓丨丨丨丨丨丨丨丨丨者也时有孔恭者妙善占墓帝常与经墓欺之曰此墓何如孔恭曰非常地也】置宅图墓【北齐书陆法和传又为人丨丨丨丨以避祸求福尝谓人曰勿系马于碓其人行过乡曲门侧有碓因系马于其柱入门中忆法和戒走出将觧之马已毙矣】葬于桑东封公侯【北史裴侠传年十三遭父忧哀毁有若成人将择葬地而行空中有人曰童子何悲丨丨丨丨丨丨丨侠惧以告其母母曰神也吾闻神福善尔家未尝有恶当以吉祥告汝耳时侠宅侧有大桑林因葬焉】龙盘鳯翥【旧唐书明皇纪初上皇亲拜五陵至桥陵见金粟山岗有丨丨丨丨之势复近先茔谓侍臣曰吾千秋后宜葬此地得奉先陵不忘孝敬矣】狱气发【旧唐书李义甫传隂阳占人杜元纪为义甫望气云所居宅有丨丨丨积钱二十万乃可厌胜义甫信之聚敛更急切】杜固【唐书杜正伦传正伦与城南诸杜昭穆素逺求同谱不许衔之诸杜所居号丨丨世传其地有壮气故世衣冠正伦既执政建言凿杜固通水以利人既凿川流如血阅十日止自是南杜稍不振】地有壮气【见上】石蛇三卵【唐书郭谊传谊者兖州人兄岌事悟为牙将常乐滏山秀峻曰我死必此望气者言其地当三世为都头异姓河北谓都头异姓至贵称也然窆过二丈不利谊以岌假刺史穿三丈得丨丨并丨丨石破之皆流血至是谊及岌三子同诛】有牛乘人逐牛即啓土【辽史耶律乙不哥传尝为人择葬地曰后三日丨丨丨丨丨丨过者丨丨丨至期果一人负乳犊引防牛而过其人曰所谓牛乘人者此也遂启土既葬吉凶尽如其言】咸阳辰巳长安戍亥【焦氏易林丨丨丨丨丨丨丨丨邱陵生止非思防市】破楚门【吴越春秋子胥乃使术士尝水象天法地造筑大城周廻四十七里陆门八以象天八风水门八以法地八聪筑小城周十里陵门三不开东面者欲以絶越明也立阊门者以象天门通阊阖风也立蛇门者以象地户也阖闾欲西破楚楚在西北故立阊门以通天气因复名之丨丨丨欲东并大越越在东南故立蛇门以制敌国吴在辰其位龙也故小城南门上反羽为两鲵鱙以象龙角越在已地其位蛇也故南大门上有木蛇北向首内示越属于吴也】南大门上有木蛇【见上】缺西北【吴越春秋于是范蠡乃观天文拟法于紫宫筑作小城周千一百二十一歩一圆三方西北立龙飞翼之楼以象天门东南伏漏石窦以象地户陵门四逹以象八风外郭筑城而丨丨丨示服事吴也不敢壅塞内以取吴故缺西北而吴不知也北向称臣委命吴国左右易处不得其位明臣属也城既成而怪山自生者琅琊东武海中山也一夕自来故名怪山范蠡曰臣之筑城其应天矣昆仑之象存焉】泗水却流【王充论衡传书言孔子当泗水之葬丨丨为之丨丨此言孔子之徳能使水却不湍其墓也】益东家之西损西家之东【王充论衡今言西益宅谓之不祥何益而祥者且恶人西益宅者谁也如地恶之丨丨丨丨丨丨丨丨丨丨何伤于地如以宅神不欲西益神犹人也人之处宅欲得广大何故恶之而以宅神恶烦扰则四面益宅皆当不祥】出乘其胜入居其隩【王符潜夫论俗工曰商家之宅宜西出门此复虚矣五行当丨丨丨丨丨丨丨丨乃安吉商家向东入东入反以为金伐木则家中精神日战鬭也五行皆然】宰相当出坤乡【常璩华阳国志汉中志自建武以后郡儒修业开按图纬汉之丨丨丨丨丨丨于是司徒李公屡登七政太傅子坚奕世论道】得石牌【冯贽云仙杂记乌重葬先世掘丨丨丨有云牛领冈前红箫陇下葬用丙日手板相亚重依而用】牛领冈前红箫陇下【见上】龟葬梁家【沈括补笔谈濒海素少士人祥符中廉州人梁士卜地塟其亲至一山中见居人説旬日前有数十龟负一大龟葬于此山梁以为龟神物其葬处或是福地与其人登山观之乃见有邱墓之象试发之果得一死龟梁乃迁塟他所以龟之所穴葬其亲其后梁生三子立仪立则立贤立则立贤皆以进士登科立仪尝预荐皇祐中侬智髙平推恩授假板官立则值熈宁立八路选格就二广连典十余郡今为朝请大夫致仕予亦识之立仪立则皆朝散郎至今皆在徙居广州郁为士族至今谓之丨丨丨丨龟能塟其事已可怪而梁氏适兴其偶然耶抑亦神物啓之耶】文笔【方匀泊宅编防稽山为东南巨镇周廻六十里北出数陇塟者纷纷得正陇者赵陆二祖坟而已二坟下瞰鉴湖湖外有山横抱如几案案之外尖峰名梅里尖地里家谓之丨丨】溪山环合当出大魁【何防春渚纪闻余拂君厚霅川人也其居在汉铜官庙后丨丨丨丨有相宅者言此地丨丨丨丨君厚之父朝奉君云与其善之于一家不若推之于一郡则迁其居于后以其前地为乌程县学不二三年君厚为南宫魁而莫俦贾安宅继魁天下则相宅之言为不妄】丑年必登髙第【何防春渚纪闻先友提学张公大亨字嘉甫霅川人先墓在弁山之麓相墓者云公家遇丨丨有赴举者丨丨丨丨初未之信熈宁癸丑嘉甫之父通直公着登第元丰乙丑嘉甫登乙科大观己丑嘉甫之兄大成中甲科重和辛丑嘉甫之弟大受复中乙科此亦人事地理相符之异也】灵【何防春渚纪闻张丨丨三衢人其父使従里人学相墓术忽自有悟见因以灵为名建中靖国初至钱塘请者踵至钱塘尉黄正一为余言县令周君者括苍人亦留心地理具飰延欵谓灵曰凡相墓或不身至而止视图畵可定尅应否灵曰若方位山势不差合葬时年月亦可定其粗也因指壁间一图问之灵熟视久之曰据此图墓前午上一潭水甚佳然其家子弟若有乘马坠此潭防至不救者即是吉地而发祥自此始矣令曰有之灵曰是年此坠马人必被荐送次年登第也令不觉起握其手曰吾不知青乌子郭景纯何如人也今子殆其伦比耳是年春祀而某乘马従之马至潭仄忽大惊跃啣勒不制即与某俱坠渊底逮出气息而已是秋发荐次年叨忝者某是也蔡靖安世先墓在富春白升岭其兄宏延灵至墓下视之谓宏此墓当出贵人然必待君家麦瓮中飞出鹌鹑为可贺也宏曰前日某家卧房米瓮中忽有此异方有野鸟入室之忧灵曰此为尅应也君家兄弟有被魁荐者即是贵人也是秋安世果为国学魁选灵常语人曰我亦患数促非久居世者但恨无人可授吾术矣后二嵗果殁时年二十五矣】野驼饮水【何防春渚纪闻先君尝见蔡元度言其父死委术者王夀昌于余杭寻视葬地数日不至蔡因梦至一官府有紫衣人据案而坐望蔡之入遥语谓曰汝寻葬地已得之否丨丨丨丨形是也觉而异之适夀昌至问其所得云有一地在临平山势耸逺于某术中佳城也但恐观者未诚吾言耳元度云姑言山形可也王云一大山巍然下临浙江即野驼饮水形也元度曰无复他求神先告我矣即用之】暗合孙吴【范公称过庭录祖妣甲戌冬殁于镇国军先子避地仓皇中不复问术者以意卜葬郡之水南未防有建昌黄生者过墓下爱之问先子所居以刺投谒先子昧其人托以他出生力请曰非有所觊特欲言少事尔先子出见生问曰水南新坟知公所葬术者为谁也先子曰乱离中归土是急以意自卜尔生曰防于丨丨丨丨此坟以术征之不以久逺论来春当有天书及公公赴无疑先子曰哀苦偷生安有是理笑而谢之生曰愿公谩记此言一揖而去己酉二月当路有荐先子者果有御营参谋之除】来春当有天书【见上】掘牛山【王明清挥麈后录中和三年夏太白先生自号太白山人不拘礼则又云姓王竟不知何许人也金州耆宿云每三年见入州市一度自见此先生卖药已仅三四十年顔貌不改不老其年夏六月三日太白山人修谒金州刺史检校尚书左仆射兼御史大夫崔尧封云本州直北有牛山傍有黄巢谷金桶水且大防之帅黄巢凌刼州县盗据上京近已六年又伪国大齐年号金统必虑王气在北牛山伏请闻奏蜀京掘破牛山则此贼自败散尧封听之大喜且具茶菓与之言话移时太白山人礼揖而去尧封遂与州官商量防州县义丁男日使万工丨丨丨一个月余其山后崖崩十丈以来有一石桶桶深三尺径三尺桶中有一头黄腰兽桶上有一劔长三尺黄腰见之乃呦然数声自扑而死尧封遂封剑及畵所掘地图所见石桶事件闻奏僖宗大悦寻加尧封检校司徒封博陵侯黄巢至秋果衰是嵗中原尅平】朝揖絶胜【王明清挥麈后录范择善同宣和中登第得江西教官自当涂奉防亲之官其父至上饶而殂寓于道旁之萧寺中进退彷偟主僧怜之云寺后山半适有一穴不若就葬之不但免般挈之劳而老僧平日留心风水此地丨丨丨丨诚为吉壤择善従之即其地而殡之其后择善骤贵登政府乃谋归祔于其祖兆请朝假以徃改卜时老僧尚在力劝不从才徙之后择善以飞语得罪于秦防之未还阙言者希指攻之云同以迁为名谒告于外搔扰州县迁谪而死】五箭【郭彖暌车志赵三翁名进字从先中牟县白沙镇人密县陆门山道友席洞云筑室于独纥岭瀑水潭侧慕其清峭髙爽落成甚喜既迁入百怪毕见未及一年祸变相踵席谒翁且告之故翁曰得无居丨丨之地乎席曰地理之説多矣素不闻五箭之説敢问何谓也翁曰峰巅岭脊陵首陇背土囊之口直当风门急如激矢者名曰风箭峻溪急流悬泉泻瀑冲石走沙声如雷动昼夜不息者名曰水箭坚刚烁燥斥卤沙碛不生草木不泽水泉硬鐡腥锡毒虫蚁聚散若朽壤者名曰土箭层崖叠巘峻壁巉岩鋭峰峭岫防刃攒锷耸齿露首状如浮图者名曰石箭长林古木茂樾丛薄翳天蔽日垂萝蔓藤隂森肃冽如墟墓间者名曰木箭五箭之地射伤居人皆不可用要在囬环于抱气象明防形势寛闲壤肥土沃泉甘石清乃为上地固不必一一泥天星地卦也子归依我言去凶就吉当自无恙席悉遵其教居止遂安】君山龙脉正结于此【陶宗仪辍耕录江隂州宋季时兵马司在州治东南里许平地上司之后置土牢归附后有善地理者以为宜帝王居之人问其故曰丨丨丨丨丨丨丨丨是以知其然也皆弗之信越数年就其上起盖三皇庙亦竒术哉君山州之主山也】
