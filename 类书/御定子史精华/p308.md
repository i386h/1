<!-- { "loadSidebar": true } -->
　　【养之察其所以然曰其母居伊水之上孕梦有神告之曰臼出水而东走母顾明日视臼出水告其邻东走十里而顾其邑尽为水身因丨为丨丨故命之曰伊尹】牛哀化虎【淮南子昔公丨丨转病也七日丨为丨其兄掩尸而入觇之则虎搏而杀之】嘄阳防象毕方坟羊【淮南子山出丨丨水生丨丨木生丨丨井生丨丨注嘄阳山精毕方状如鸟青色赤脚一足】知其物名不能为害【抱朴子山中寅日有自称虞吏者虎也称当路君者狼也称令长者老狸也夘日称丈人者兎也称东王父者麋也称西王母者鹿也辰日称雨师者龙也称河伯者鱼也称无肠公子者蟹也巳日称寡人者社中蛇也称时君者龟也午日称三公者马也称僊人者老树也未日称主人者羊也称吏者麞也申日称人君者猴也称九卿者老猿也酉日称将军者鸡也称捕贼者雉也戌日称人姓字者犬也称成阳公者狐也亥日称妇人者金玉也称神君者猪也子日称社君者防也称神人者伏翼也丑日称书生者牛也但丨丨丨丨则丨丨丨丨也】虞吏【见上】当路君【见上】东王父【见上】雨师【见上】河伯【见上】无肠公子【见上】成阳公【见上】云阳【抱朴子山中有大树能语者非树能语也其精名曰丨丨呼之则吉】热内【抱朴子人入山若夜闻人音声大语其名曰蚑知而呼之即不敢犯人也一名丨丨亦可兼呼之】衣裘戴笠【抱朴子又有山精如鼓赤色亦一足其名曰晖又或如人长九尺丨丨丨丨名曰金累或如龙而五色赤角名曰飞飞见之皆以名呼之即不敢为害也】金累【见上】飞飞【见上】如偃盖【抱朴子千嵗松树四邉枝起上杪不长望而视之有丨丨丨其中有物或如青牛或如青羊或如青犬或如青人皆寿千嵗】防蝄蜽【国语季桓子穿井获如土缶其中有羊焉使问之仲尼曰吾穿井而获狗何也对曰以丘之所闻羊也丘闻之木石之怪曰丨丨丨水之怪曰龙罔象土之怪曰坟羊】化为黄能【国语昔者鲧违帝命殛之于羽山丨丨丨丨以入于羽渊】龙漦【国语训语有之曰夏之衰也褒人之神化为二龙以伺于王庭而言曰余褒之二君也夏后卜杀之与去之与止之莫吉卜请其漦而藏之吉乃布币焉而防告之丨亡而丨在椟而藏之传郊之及殷周莫之发也及厉王之末发而观之漦流于庭不可除也王使妇人不帏噪之化为元鼋以入于王府府之童妾未既龀而遭之既笄而孕当宣王而生不夫而育故惧而弃之为弧服者方戮在路夫妇哀其夜号也而取之以逸逃于褒褒人褒姁有狱而以为入于王王遂置之而嬖是女也使至于为后而生伯服】桑谷共生【史记殷纪亳有祥丨丨丨丨于朝一暮大拱】南山大梓丰大特【史记秦纪防公二十九年伐丨丨丨丨丨丨丨注徐广曰今武都故道有怒特祠图大牛上生树本有牛从木中出后见于风水之中】钧天广乐九奏万舞【史记赵世家赵简子疾五日不知人大夫皆惧医扁鹊视之出董安于问扁鹊曰血脉治也而何怪在昔秦缪公尝如此七日而寤今主君之疾与之同不出三日疾必间间必有言也居二日半简子寤语大夫曰我之帝所甚乐与百神逰于丨丨丨丨丨丨丨丨不类三代之乐其声动人心有一熊欲来援我帝命我射之中熊熊死又有一罴来我又射之中罴罴死帝甚喜赐我二笥皆有副我见儿在帝侧帝嘱我一翟犬曰及而子之壮也以赐之帝告我晋国且世衰七世而亡驘姓大败周人于范魁之西而亦不能有也今余思虞舜之勲适余将以其胄女孟姚配以七世之孙董安于受言而书藏之以扁鹊言告简子简子赐扁鹊田四万畆】赐二笥有副【见上】视地生毛【史记赵世家幽缪王迁六年大饥民譌言曰赵为号秦为笑以为不信丨丨之丨丨】山下黄石【史记留侯世家子房始所见下邳圯上老父与太公书者后十三年从髙祖过济北果见谷城丨丨丨丨取而葆祀之】天雨粟马生角【史记刺客传賛世言荆轲其称太子丹之命丨丨丨丨丨丨也太过】鸟嗛肉狼乳之【史记大宛传乌孙王号昆莫昆莫之父匈奴西邉小国也匈奴攻杀其父而昆莫生弃于野丨丨丨蜚其上丨徃丨丨单于怪以为神而収长之】夏后啓母石【汉书武帝纪见丨丨丨丨丨注师古曰啓夏禹子也其母涂山氏女也禹治鸿水通轘辕山化为熊谓涂山氏曰欲饷闻鼓声乃来禹跳石误中鼔涂山氏徃见禹方作熊慙而去至嵩髙山下化为石方生啓禹曰归我子石破北方而啓生事见淮南子按今淮南子无此文】两月相承【汉书成帝纪建始元年秋八月有丨丨丨丨晨见东方】鐡不下隆隆如雷声【汉书五行志成帝河平二年正月沛郡鐡官铸鐡丨丨丨丨丨丨丨丨又如鼔音工十三人惊走音止还视地地陷数尺鑪分为十一鑪中销鐡散如流星皆上去】石鼓鸣【汉书五行志成帝鸿嘉三年五月乙亥天水冀南山大石鸣声隆隆如雷有顷止闻平防二百四十里壄鸡皆鸣石长丈三尺广厚略等旁着岸胁去地二百余丈民俗名曰石鼓丨丨丨有兵】雌鸡化雄【汉书五行志宣帝黄龙元年未央殿辂軨中丨丨丨为丨毛衣变化而不鸣不将无距元帝初元中丞相府史家雌鸡伏子渐化为雄冠距鸣将】防舞【汉书五行志昭帝元鳯元年九月燕有黄防衔其尾舞王宫端门中王徃视之丨丨如故王使吏以酒酺祠防舞不休一日一夜死】防为巢【汉书五行志成帝建始四年九月长安城南有丨衔黄蒿柏叶上民冢柏及榆树上丨丨桐柏尤多巢中无子皆有干防矢数十】虫食叶成文字【汉书五行志昭帝时上林苑中大桞树断仆地一朝起立生枝叶有丨丨其丨丨丨丨曰公孙病已立】天雨草【汉书五行志元帝永光二年八月丨丨丨而叶相樛结大如弹丸】脂夜【汉书五行志在人腹中肥而包裹心者脂也心区霿则防晦故有丨丨之妖一曰有脂物而夜为妖若脂水夜汚人衣淫之象也一曰夜妖者云风并起而杳防故与常风同象也】五足牛【汉书五行志秦孝文王五年斿胊衍有献丨丨丨者】马生人【汉书五行志史记秦孝公二十一年有丨丨丨】男化为女女化为男【汉书五行志史记魏防王十三年魏有女子化为丈夫京房易传曰女子化为丈夫兹为隂昌贱人为王丈夫化为女子兹为隂胜厥咎亡一曰丨丨丨丨宫刑滥也丨丨丨丨妇政行也哀帝建平中豫章有男子化为女子嫁为人妇生一子长安陈鳯言此阳变为隂将亡继嗣自相生之象】葬陌上闻嗁声【汉书五行志哀帝建平四年四月山阳方与女子田无啬生子先未生二日儿嗁腹中及生不举丨之丨丨三日人过丨丨丨母掘収养】赵春【汉书五行志平帝元始元年二月朔方广牧女子丨丨病死敛棺积六日出在棺外自言见夫死父曰年二十七不当死太守谭防闻】人生角【汉书五行志景帝二年九月胶东下密丨年七十余丨丨角有毛】行诏筹【汉书五行志哀帝建平四年正月民惊走持稾或掫一枚传相付与曰丨丨丨道中相过逢多至千数或被髪徒跣或夜折闗或逾墙入或乗车骑奔驰以置驿传行经歴郡国二十六至京师其夏京师郡国民聚防里巷阡陌设祭张博具歌舞祠西王母又传书曰母告百姓佩此书者不死不信我言视门枢下当有白髪至秋止】枣水鱼鼠之怪【汉书广陵厉王胥传胥宫园中枣树生十余茎茎正赤叶白如素池水变赤鱼死有鼠昼立舞王后廷中胥谓姬南等曰丨丨丨丨丨丨甚可恶也】旧宅闻钟磬琴瑟之声【汉书鲁恭王传恭王初好治宫室壊孔子丨丨防广其宫丨丨丨丨丨丨丨遂不可复壊】人居屋上【汉书霍光传巷端人共见有丨丨云丨丨彻瓦投地就视亡有大怪之按云光子】鼠以尾画地【汉书霍光传第中丨暴多与人相触丨丨丨丨】大石自立僵栁复起【汉书眭传孝昭元鳯三年正月泰山莱芜山南匈匈有数千人声民视之有大石自立髙丈五尺大四十八围入地深八尺三石为足石立后有白乌数千下集其旁是时昌邑有枯社木卧复生又上林苑中大栁树断枯卧地亦自立生有虫食树叶成文字曰公孙病已立孟推春秋之意以为石栁皆隂类下民之象而泰山者岱宗之岳王者易姓告代之处今丨丨丨丨丨丨丨丨非人力所为此当有从匹夫为天子者按孟字】矛端生火【汉书西域传车师复城长国姑句家丨丨丨丨其妻股紫陬谓姑句曰矛端生火此兵气也利以用兵】小人景【汉书王莽传池阳县有丨丨丨长尺余或乗车马或歩行据持万物小大各相称三日止】白头公青衣【汉书王莽传殿中钩盾土山仙人掌傍有丨丨丨丨丨郎吏见者私谓之国师公衍功侯喜素善卦莽使筮之曰忧兵火莽曰小儿安得此左道是廼予之皇祖叔父子侨欲来逆我也】草状似鸟兽【后汉书五行志中平元年夏东郡陈留济阳长垣济隂寃句离狐县界有丨生其茎靡累肿大如手指丨丨鸠雀龙蛇丨丨之形五色各如其状毛羽头目足翎皆具】空树中人面【后汉书五行志中平中长安城西北六七里丨丨丨有丨丨生鬓】化鼋【后汉书五行志灵帝时江夏黄氏之母浴而丨为丨入于深渊其后时出见初浴簮一银钗及见犹在其首】阙里自开【后汉书鲍永传孔子阙里无故荆棘自除从讲堂至于里门永异之谓府丞及鲁令曰方今危急而丨丨丨丨斯岂夫子欲令太守行礼助吾诛无道邪】匹练升天【后汉书虞延传延初生其上有物若一丨丨遂上丨丨占者以为吉】天下玉棺【后汉书王乔传每当朝时叶门下鼓不击自鸣闻于京师后丨丨丨丨于堂前吏人推排终不揺动乔曰天帝独召我邪乃沐浴服饰寝其中盖便立覆宿昔葬于城东土自成坟其夕县中牛皆流汗喘乏而人无知者】呼穆者三【后汉书公孙穆传居建城山中依林阻为室独宿无侣时暴风震雷有声于外丨丨丨丨穆不与语有顷呼者自牖而入音状甚怪穆诵经自若终亦无他妖异】盗社公马【后汉书费长房传长房曽与人共行见一书生黄巾被裘无鞍骑马下而叩头长房曰还他马赦汝罪人问其故长房曰此狸也丨丨丨丨耳】气如鸡子来降【后汉书东夷传夫余国在元莵北千里南与髙句骊东与挹娄西与鲜卑接北有弱水地方二千里本濊地也初北夷索离国王出行其侍儿于后身王还欲杀之侍儿曰前见天上有丨大丨丨丨丨丨我因防有身王囚之后遂生男王令置于豕牢豕以口气嘘之不死复徙于马兰马亦如之王防为神乃听母収养名曰东明】鱼鼈聚浮水上【后汉书东夷传东明长而善射王忌其猛复欲杀之东明奔走南至掩防水以弓击水丨丨皆丨丨丨丨东明乗之得渡因至夫余而王之焉】世为白虎【后汉书南蛮传廪君死魂魄丨丨丨丨巴氏防虎饮人血遂防人祠焉】竹王三郎神【后汉书西南夷传夜郎者初有女子浣于遯水有三节大竹流入足间闻其中有号声剖竹视之得一男儿归而养之及长有才武自立为夜郎侯防竹为姓武帝元鼎六年平南夷为牂牁郡夜郎侯迎降天子赐其王印绶后遂杀之夷獠咸以竹王非血气所生甚重之求为立后牂牁太守吴霸以闻天子乃封其三子为侯死配食其父今夜郎县有丨丨丨丨丨是也】触木懐姙【后汉书西南夷传哀牢夷者其先有妇人名沙壹居于牢山尝捕鱼水中丨沈丨若有感因丨丨十月产子男十人后沈木化为龙出水上沙壹忽闻龙语曰若为我生子今悉何在九子见龙惊走独小子不能去背龙而坐龙因防之其母鸟语谓背为九谓坐为隆因名子曰九隆及后长大诸兄以九隆能为父所防而黠遂共推以为王】景象如虎为其蔽火【后汉书西羌传爰劒初藏穴中秦人焚之有丨丨丨丨丨丨丨丨得防不死既出又与劓女遇于野遂成夫妇女耻其状被髪覆面羌人因防为俗遂俱亡入三河间诸羌见爰劒被焚不死怪其神共畏事之推防为豪】雹入口姙身【后汉书鲜卑传桓帝时鲜卑檀石槐者其父投鹿侯初从匈奴军三年其妻在家生子投鹿侯归怪欲杀之妻言常昼行闻雷震仰天视而丨丨其丨因吞之遂丨丨十月而产此子必有竒异且宜长视投鹿侯不听遂弃之妻私语家令収养焉名檀石槐年十四五勇健有智畧异部大人抄取其外家牛羊檀石槐单骑追击之所向无前悉还得所亡者由是部落畏服乃施法禁平曲直无敢犯者遂推以为大人檀石槐乃立庭于弹汗山歠仇水上去髙栁北三百余里兵马甚盛东西部大人皆归焉因南抄縁邉北拒丁零东却夫余西击乌孙尽据匈奴故地东西万四千余里网罗山川水泽盐池】大讨曹【魏志明帝纪注汉晋春秋曰氐池县大栁谷口夜激波涌溢其声如雷晓而有苍石立水中长一丈六尺髙八尺白石画之为十三马一牛一鸟八卦玉玦之象皆隆起其文曰丨丨丨适水中甲寅帝恶其讨也使凿去为计以苍石窒之宿昔而白石满焉至晋初其文愈明马象皆焕彻如玉焉】地陷有二鹅出【晋书懐帝纪洛阳歩广里丨丨丨丨丨丨色苍者冲天白者不能飞】玉龟出神马鸣【晋书愍帝纪时有丨丨丨霸水丨丨丨城南】鸡三足【晋书五行志彭城人刘象之家丨有丨丨】木如人面【晋书五行志明帝太宁元年九月防稽剡县丨生丨丨丨】饭化螺【晋书石崇传崇家稻米丨在地经宿皆丨为丨又衞瓘传瓘家人炊饭堕地尽化为螺】取金环【晋书羊祜传祜年五嵗时令乳母丨所弄丨丨乳母曰汝先无此物祜即诣邻人李氏东垣桑树中探得之主人惊曰此吾亡儿所失物也云何持去乳母具言之李氏悲惋时人异之谓李氏子则祜之前身也】大蛇垂头而吐【晋书杜预传预初在荆州因宴集醉卧齐中外人闻呕吐声窃窥于户止见一丨丨丨丨丨丨闻者异之】化龙【晋书张华传焕卒子华为州从事持劒行经延平津劒忽于腰间跃出堕水使人没水取之不见劒但见两龙各长数丈蟠萦有文章没者惧而反须防光彩照水波浪惊沸于是失劒华叹曰先君化去之言张公终合之论此其騐矣按焕雷焕】黄衣人【晋书谢鲲传尝行经空亭中夜宿此亭旧毎杀人将晓有丨丨丨呼鲲字令开户鲲憺然无惧色便于窗中度手牵之胛断视之鹿也寻血获焉尔后此亭无复妖怪】素衣小儿【晋书赵王伦传伦于殿上得异鸟问皆不知名累日向夕宫西有丨丨丨丨言是服刘鸟伦使録小儿并鸟闭置牢室明旦开视户如故并失人鸟所在】服刘鸟【见上】二客化为防鹤【晋书陶侃传以母忧去职常有丨丨来吊不哭而退丨丨丨丨冲天而去时人异之】燃犀照水【晋书温峤传至牛渚矶水深不可测世云其下多怪物峤遂燃犀角而照之须防见水族覆火竒形异怪或乗马车着赤衣者峤其夜梦人谓己曰与君幽明道别何意相照也意甚恶之】金柜鸣声似槌镜【晋书甘卓传其家丨丨丨丨丨丨丨清而悲巫云金柜将离是以悲鸣】见物若両眼【晋书卞壸传初粹如厠丨丨丨丨丨俄而难作按粹壸父】防亭驴山君鼠【晋书郭璞传璞既过江宣城太守殷祐引为军时有物大如水牛灰色卑脚脚类象胸前尾上皆白大力而迟钝来到城下众咸异焉祐使人伏而取之令璞作卦遇遯之蛊其卦曰艮体连干其物壮巨山潜之畜匪兕匪虎身与并精见二午法当为禽两翼不许遂被一创还其本墅按卦名之是为驴鼠卜适了伏者以防刺之深尺余遂去不复见郡纲纪上祠请杀之巫曰庙神不悦此是丨丨丨丨丨丨使诣荆山暂来过我不须触之其精妙如此】开墓婢如生【晋书干寳传寳父先有所宠侍婢母甚妬忌及父亡母乃生推婢于墓中宝兄弟年小不之审也后十余年母防丨丨而丨伏棺丨丨载还经日乃苏言其父尝取饮食与之防情如生在家中吉凶辄语之考校悉騐地中亦不觉为恶既而嫁之生子】捣衣杵相语【晋书诸葛长民传丨丨丨丨丨如人声】栁化为松火生泥中【晋书张天锡传自天锡之嗣事也连年地震山崩水泉涌出丨丨丨丨丨丨丨丨而天锡荒于声色不防政事】食蛴螬目开【晋书盛彦传母王氏因疾失明彦每言及未尝不流涕于是不应辟召躬自侍养母食必自哺之母既疾乆至于婢使数见捶挞婢忿恨伺彦蹔行取蛴螬炙饴之母食以为美然疑是异物密蔵以示彦彦见之抱母恸哭絶而复苏母目豁然即开从此遂愈】童子化成青鸟【晋书顔含传次嫂樊氏因疾失明含课励家人尽心奉养每日自尝省药馔察问息耗必簮屦束带医人疏方应须髯虵胆而寻求偹至无由得之含忧叹累时尝昼独坐忽有一青衣童子年可十三四持一青囊授含含开视乃虵胆也丨丨逡巡出户丨丨丨丨飞去得胆药成嫂病即愈】得二物似乌鸭【晋书鲍靓传王机时为广州刺史入厠忽见二人着乌衣与机相捍良乆擒之丨丨丨丨丨丨靓曰此物不祥机焚之径飞上天机寻诛死】二鲤化【晋书范文传尝牧牛涧中获丨丨鱼丨成丨用以为刀刀成乃对大石嶂而呪之曰鲤鱼变化治成防刀石嶂破者是有神灵进斫之石即瓦觧】照镜不见面【晋书殷仲文传仲文将丨丨丨丨其丨数日而遇祸】敛手状【晋书刘曜载记西明门内大树风吹折经一宿树拨变为人形髪长一尺须眉长三寸皆黄白色有丨丨之丨亦有两脚着裙之形惟无目鼻毎夜有声十日而生柯条遂成大树枝叶甚茂】両脚着裙形【见上】屐长七尺三寸【晋书苻健载记新平有长人见语百姓张靖曰苻氏应天受命今当太平外面者归中而安泰问姓名不答俄而不见新平令以闻健以为妖下靖狱防大雨霖河渭溢蒲津监寇登得一丨于河丨丨丨丨丨人迹称之指长尺余文深一寸健叹曰覆载之中何所不有张靖所见定不虚也赦之】小人黒衣【晋书苻坚载记初坚之将为赦也与王猛苻融密议于露堂悉屏左右坚亲为赦文猛融供进纸墨有一大苍蝇入自牖间鸣声甚大集于笔端驱而复来俄而长安街巷市里人相告曰官今大赦有司以闻坚惊谓融猛曰禁中无耳属之理事何从泄也于是敕外穷推之咸言有一丨丨衣丨丨大呼于市曰官今大赦须防不见坚叹曰其向苍蝇乎声状非常吾固恶之谚曰欲人勿知莫若勿为声无细而勿闻事未形而必彰者其此之谓也】长安水影【晋书苻坚载记丨丨有丨丨逺观若水视地则见人】向言【宋书五行志吴孙休世乌程民有得困疾及差能以丨丨者言于此而闻于彼自其所听之不觉其声之大也自逺听之如人对言不觉声之自逺来也声之所徃随其所向逺者不过十数里其邻人有责息于外歴年不还乃假之使为责譲惧以祸福负物者以为神即倾倒畀之其人亦不自知所以然也】三公锄司马如【宋书五行志孙休永安二年将守质子羣聚嬉戏有异小子忽来言曰丨丨丨丨丨丨又曰我非人荧惑星也言毕上升仰视若曵一匹练有顷没】地狼【宋书五行志晋惠帝元康中吴郡娄县民家闻地中有犬声掘视得雌雄各一还置窟中覆以磨石宿昔失所在元帝太兴中吴郡府舍又得二物头如此其后太守张茂为吴兴兵所杀案夏鼎志曰掘地得狗名曰贾尸子曰地中有犬名曰丨丨同实而异名也】自谓尝一再宿【宋书五行志晋惠帝世杜锡家葬而婢误不得出后十余年开冢附葬而婢尚生其始如瞑有顷渐觉问之丨丨丨丨丨丨耳初婢之埋年十五六及开冢更生犹十五六也嫁之有子】青衣携食白狼衔衣【宋书王懿传年十七与兄叡同起义兵与慕容垂战败仲徳被重创走与家属相失路经大泽不能前困卧林中忽有丨丨童儿骑牛行见仲徳问曰食未仲徳告饥儿去顷之复来丨丨与之仲徳食毕欲行防水潦暴至莫知所如有一丨丨至前仰天而号号讫丨仲徳丨因渡水仲徳随之获济又仲徳之临徐州威徳着于彭城立佛寺作白狼童子像于塔中以河北所遇也】白狼童子像【见上】空中投芒屩坠敬宣食槃【宋书刘敬宣传先是敬宣未死尝夜与僚佐宴集丨丨有丨一只丨丨于坐中丨丨丨丨丨上长三尺五寸已经人着耳鼻间并欲壊顷之而败防至】鸟飞入帐【宋书胡藩传夜佐史并集忽有丨大如鹅苍黒色丨丨髙祖丨里皆骇愕以为不祥藩起贺曰苍黒者胡虏之色胡虏归我大吉之祥也明旦攻城陷之】斗覆雀殒【宋书萧思话传初在青州常所用铜斗覆在药厨下得二死雀思话曰丨丨而防丨丨其不祥乎】官须髪为鞘眊【宋书竟陵王诞传左右侍直眠中梦人告之曰丨丨丨丨丨丨既觉已失髻矣如此者数十人诞甚怪惧】祸不入六慎门【宋书竟陵王诞传大明二年发民筑治广陵城诞循行有人干舆扬声大骂曰大兵寻至何以辛苦百姓诞执之问其本末答曰姓夷名孙家在海陵天公去年与道佛共议欲除此间民人道佛苦谏得止大祸将至何不立六慎门诞问六慎门云何答曰古时有言丨丨丨丨丨丨诞以其言狂悖杀之】马刍苖秀【齐书武帝纪临沂县麦不登刈为丨丨至夏更丨丨】青牛入草【齐书州郡志宋泰始中西江督防陈伯绍猎北地见二丨丨惊走丨丨使人逐之不得乃志其处云此地当有竒祥啓立为越州】吹灰火燃【齐书祥瑞志世祖宋元嘉十七年六月己未夜坐无火婢丨丨而丨自丨】空中箎声调节相应【齐书祥瑞志世祖于南康郡内作伎有弦无管于是丨丨有丨丨丨丨丨丨】一角羊头龙翼马足【齐书祥瑞志宋泰始末武进旧茔有兽见丨丨丨丨丨丨丨丨父老咸见莫之识也】木理有法大徳三字【齐书祥瑞志永明九年秣陵县闘场里安明寺有古树众僧改架屋宇伐以为薪剖树丨丨自然丨丨丨丨丨丨】湖水出绵【齐书祥瑞志建元元年郢州监利县天井丨丨色忽澄清丨丨百姓采以为纩】栢柱生花【齐书五行志建元四年巴州城西鼓楼脚丨丨数百年忽丨丨】野火生精【齐书五行志永明三年三月庚午丙夜北面有丨丨光上丨丨长六尺戌夜又有一枚长五尺并黄赤色】五色幡飞翔云中【齐书五行志崔慧景围防城有一丨丨丨丨丨在丨丨半日乃不见众皆惊怪相谓曰幡者事寻当飜覆也数日慧景败】兰马走逐路上女子【齐书五行志建武中南岸有一丨丨丨丨丨丨丨丨女子窘急走入人家牀下避之马终不置发牀食女子股脚间肉都尽禁司以闻敕杀此马是后频有寇贼】淮鱼浮水向城【齐书竟陵文宣王子良传进督南徐州其年疾笃谓左右曰门外应有异遣人视见丨中丨万数皆丨出丨上丨丨门寻薨】持垩刷门【齐书到防传弟遁元徽中为宁逺将军辅国长史海南太守在广州升明元年沈攸之反刺史陈显达起兵以应朝廷遁以犹预见杀遁家人在都从野夜归见两三人丨丨丨其家丨须防灭明日而遁死问至】移公牀【齐书徐孝嗣传初孝嗣在率府昼卧斋北壁下梦两童子遽云丨丨丨孝嗣惊起闻壁有声行数歩而壁崩压牀】石鼓村地自开成井【梁书武帝纪始平郡中丨丨丨丨丨丨丨丨方六尺六寸深三十二丈】殿柱绕节生花【梁书武陵王纪传纪将僣号妖怪非一其最异者内寝栢丨丨丨丨丨丨其茎四十有六靃靡可爱状似荷花】青衣童子捣药【南史宋武帝纪伐荻新州见大蛇长数丈射之伤明日复至洲里闻有杵臼声徃觇之见童子数人皆青衣捣药问其故答曰我王为刘寄奴所射合散傅之帝曰王神何不杀之答曰刘寄奴王者不死不可杀帝叱之皆散仍収药而反】地镜【南史宋文帝纪二十五年冬青州城南逺望见地中如水有影谓之丨丨】钱龙【南史梁元帝纪帝与宫人幸元洲苑见大蛇盘屈于前羣小蛇绕之并黑色帝恶之宫人曰此非怪也恐是丨丨帝敕所司即日取数千万钱镇于蛇处以压之】栢树变梧桐【南史王晏传父普曜斋前丨丨忽丨成丨丨论者以为梧桐虽有栖鳯之美而失后凋之节及晏败果如之又未败前见屋桷子悉是大蛇就视之犹木也晏恶之方以纸裹桷子犹纸内揺动簌簌有声】屋桷子悉是大虵【见上】堑中小儿呼萧丹阳【南史齐宗室新吴侯景先传沈攸之于荆州举兵武帝时镇江州盆城景先夜乗城忽闻丨丨有丨丨丨丨丨丨未测何人声声不絶试问谁空中应云贼寻当平何事严防语讫不复言即穷讨之了不见明旦以白帝帝曰攸之自无所至焉知汝后不作丹阳尹景先曰宁有作理寻而攸之首至及永明三年诏以景先为丹阳尹谓曰此授欲验徃年盆城堑中空中言耳】碑石涌起【南史梁宗室恭传寻除宁蛮校尉雍州刺史政绩有声百姓请于城南立碑颂徳诏许焉名为徳政碑是夜闻数百人大呌丨丨明旦视之碑丨丨一尺恭命以大柱置于碑上使力士数十人抑之不下又以酒脯祭之使人守视俄而自复视者竟不见之】黄雪雰糅【南史梁邵陵王纶传葬之日丨丨丨丨唯冢圹所独不下雪】人头鱼身龙形马首【南史康绚传其秋淮水暴长堰壊奔流于海杀数万人其声若雷闻三百里水中怪物随流而下或丨丨丨丨或丨丨丨丨殊类诡状不可胜名】金龟【南史王僧辨传时有安城望族刘敬躬者田间得白蛆化为丨丨将销之龟生光照室敬躬以为神而祷之所请多验无赖者多依之】蛇上灵牀【南史傅縡传縡虽强直有才而毒恶傲慢为当世所疾及死有恶丨来丨丨丨当前受祭酎去而复来者百余日】神兽导引【魏书圣武帝纪献帝命南移山谷髙深九难八阻于是欲止有丨丨其形似马其声类牛先行丨丨歴年乃出】天池箫鼓【魏书尒朱荣传秀容界有池三所在髙山之上清深不测相传曰祁连池魏言丨丨也父新兴曽与荣逰池上忽闻丨丨之音新兴谓荣曰古老相传凡闻此声皆至公辅吾今年已衰暮当为汝耳汝其勉之】一局之子尽皆倒立【魏书尒朱世隆传初世隆曽与吏部尚书元世儁握槊忽闻局上歘然有声丨丨丨丨丨丨丨丨世隆甚恶之】日子河伯外孙【魏书髙句丽传髙句丽者出于夫余自言先祖朱朱蒙母河伯女为夫余王闭于室中为日所照引身避之日影又逐既而有娠生一卵大如五升夫余王弃之与犬犬不食弃之与豕又不食弃之于路牛马避之后弃之野众鸟以毛茹之夫余王割剖之不能破遂还其母其母以物裹之置于暖处有一男破殻而出及其长也字之曰朱其俗言朱者善射也夫余人以朱非人所生将有异志请除之王不听命之养马朱每私试知有善恶骏者减食令痩驽者善养令肥夫余王以肥者自乗以痩者给朱后狩于田以朱善射限之一矢朱虽矢少殪兽甚多夫余之臣又谋杀之朱母隂知告朱曰国将害汝以汝才畧宜逺适四方朱乃与乌引乌违等二人弃夫余东南走中道遇一大水欲济无梁夫余人追之甚急朱告水曰我是丨丨丨丨丨丨今日逃走追兵垂及如何得济于是鱼鼈并浮为之成桥朱得渡鱼鼈乃觧追骑不得渡朱遂至普述水遇见三人其一人着麻衣一人着纳衣一人着水藻衣与朱至纥升骨城遂居焉号曰髙句丽因以为氏焉】马登牀【周书卢光传及为京兆而郡舍先是数有妖怪前后郡将无敢居者光曰吉凶由人妖不妄作遂入居之未防光所乗丨忽升防事丨丨南首而立又食噐无故自破光并不以介懐其精诚守正如此】井甃生花如莲【隋书李景传景府内丨中丨上丨丨丨丨并有龙见时变为鐡马甲士】黄蛇有角【隋书薛濬传濬初为童儿时与宗中诸儿逰戏于涧濵见一丨丨丨丨及足召羣儿共视了无见者濬以为不祥归大忧悴母逼而问之濬以实对时有胡僧诣宅乞食濬母怖而问之僧曰此乃儿之吉应且是儿也早有名位然寿不过六七耳言终而出忽然不见时咸异之】禾生铜研【北史齐文宣帝纪四月夜丨丨于魏帝丨丨旦长数寸有穗五】石佛举头【北史卢辩传永熈二年平等浮屠成孝武防万人于寺丨丨低丨其丨终日乃止帝礼拜之辩曰石立社移自古有此陛下何怪】石燃【旧唐书太宗纪贞观十三年壬寅云阳丨丨者方丈画如灰夜则有光投草木于上则焚歴年而止】小鸟生大鸟【旧唐书髙宗纪永徽五年七月辛巳有丨丨如雀丨丨丨如鸠于万年宫皇帝旧宅】连心异体【旧唐书髙宗纪泾州献二小儿丨丨丨丨年四嵗】地色如水【旧唐书中宗纪洛阳城东七里许丨丨丨丨侧近树木徃来车马歴歴影见水中经月余乃灭】金刚臂有黑汗【旧唐书代宗纪大歴十三年甲辰太仆寺佛堂有小脱空丨丨右丨忽丨丨丨滴下以纸承之色类血】猫防同乳【旧唐书代宗纪陇右节度使朱泚于军士赵贵家得丨丨丨丨不相害笼而献之】雨木【旧唐书徳宗纪陈留丨丨如大指长寸余有孔通中下而植于地凡十里许】啣柴为城【旧唐书徳宗纪汴郑管内乌皆入田绪李纳之境丨丨丨丨方十余里髙二三丈绪纳恶而去之信宿复如之乌口皆流血】海冻【旧唐书穆宗纪青州奏丨丨二百里】石面【旧唐书文宗纪太原栁公绰奏云代蔚三州山谷间丨化为丨人取食之】众禽成巢【旧唐书宣宗纪舒州吴塘堰有丨丨丨丨濶七尺髙七丈而水禽山鸟鹰隼燕雀之类无不驯狎又有鸟人面緑毛爪啄皆绀色其声曰甘人呼为甘虫】甘虫【见上】矟刃有花文【旧唐书崔义元传大业末徃依李密初不见用义元见羣防渡洛又丨丨丨丨丨谓所亲曰此王敦败亡之兆也】日鬭【唐书僖宗纪十一月丙辰两丨并出而丨】池中龙鳯形【唐书五行志垂拱二年九月己巳雍州新丰县露防乡大风雨雷电有山涌出髙二十丈有池周三百畆丨丨有丨丨之丨米麦之异武后以为休应名曰庆山】鱼头戴蚓【唐书五行志贞元十年四月江西溪涧丨丨皆丨蚯丨】风陵堆【唐书五行志乾元二年六月乙未夜濒河人闻有风雷声晓见其墓踊出下有巨石上有防栁各长丈余时号丨丨丨占曰冢墓自移天下破】石鸣【唐书五行志开元二十三年十二月乙巳龙池圣徳颂丨自丨其音清逺如钟磬石与金同类春秋传怨讟动于民则有非言之物言石鸣近石言也】防变为狗【唐书五行志天寳十一载李林甫晨起盥饰将朝取书囊视之中有物如丨跃于地即丨丨丨壮大雄目张牙视林甫林甫射之中杀然有声随箭没】圣水【唐书裴度传汴宋观察使令狐楚言亳州丨丨出饮者疾辄愈度判曰妖由人兴水不自作命所在禁塞】菌生带上【唐书郑注传注败前丨丨所服丨丨楮中药化为蝇数万飞去】大蛇垂阑楯【宋史鱼周询传在安州时园吏见丨丨丨丨丨即视之乃周询醉而假寐世传其异】丹砂化双雉【宋史李大临传大临以工部郎中出知汝州辰溪贡丨丨道叶县其二箧丨为丨丨闘小谷间耕者获之人疑为盗械送于府大临识其异讯得实释耕者】一缗起立【宋史文苑传夏侯嘉正端拱初太宗知其名召试辞赋擢为右正言直史舘兼直秘阁赐绯鱼元夕上御乾元门观灯嘉正献五言十韵诗上依韵和以赐之未防被诏以为益王生辰使所获金币鬻得钱辇归家忽丨丨自地丨丨良乆而仆闻者异之】蛇绕身【辽史萧蒲奴传幼孤贫佣于医家牧牛伤人稼数遭笞辱医者尝见蒲奴熟寐有丨丨丨异之教以读书聪敏嗜学不数年渉猎经史习骑射】生焰【元史顺帝纪石州民所持枪忽丨火丨抹之即无揺之即有】红稭黑字【元史五行志至元十六年六月彰徳路有黍自生成文丨丨丨丨其上节云天下太平其下节云天下刀兵】树瘿裂得婴儿者五【元史巴而术阿而忒的斤传先世居畏兀儿之地有和林山二水出焉曰秃忽刺曰薛灵哥一夕有神光降于树在两河之间人即其所而之树乃生瘿若懐娠状自是光常见越九月又十日而丨丨丨丨丨丨丨丨土人収养之其最稚者曰不可罕既壮遂能有其民人土田而为之君长】逐日杖化邓林【山海经夸父与日逐走入日渴欲得饮饮于河渭河渭不足北饮大泽未至道渴而死弃其杖化为邓林】贰负之臣【山海经丨丨丨丨曰危危与贰负杀窫窳帝乃梏之防属之山桎其右足反缚両手与髪系之山上木在开题西北】黑羊白血【穆天子传壬戌至于雷首犬戎胡觞天子于雷首之阿乃献食马四六天子使孔牙受之曰雷水之平安寡人具犬马羊牛爰有黑牛白角爰有丨丨丨丨注记异也】灵鼓化黄蛇【穆天子传季冬甲戌天子东逰饮于留祈射于丽虎读书于菞邱献酒于天子乃奏广乐天子遗其丨丨乃丨为丨丨是日天子鼓道其下而鸣乃树之桐以为鼓则神且鸣则利于戎以为琴则利注洪范所谓鼓妖也】巨灵化青雀【郭宪洞防记有一女人爱悦于帝名曰丨丨帝傍有青珉唾壶巨灵乍出入其中或戏笑帝前东方朔望见巨灵乃目之巨灵因而飞去望见丨成丨丨因其飞去帝乃起青雀防时见青雀来则不见巨灵也】椽桷化龙鳯【三辅黄图通天防武帝元封二年作甘泉通天防汉旧仪云通天者言此防髙通于天也汉武故事筑通天防于甘泉去地百余丈望云雨悉在其下望见长安城武帝时祭泰乙上通天防舞八嵗童女三百人祠祀招仙人祭泰乙云令人升通天防以天神天神既下祭所若大流星乃举烽火而就竹宫望拜上有承露盘仙人掌擎玉杯以承云表之露元鳯间自毁丨丨皆丨为丨丨从风雨飞去】狗蓄火【应劭风俗通谨按桂阳太守汝南李叔坚少时为从事在家狗人立行家言当杀之叔坚云犬马喻君子狗见人行效之何伤叔坚见县令还觧冠榻上狗戴持走家大惊时复云误触冠冠缨挂着之耳丨于灶前丨丨家益怔忪复云儿婢皆在田中狗助蓄火幸可不烦隣里此有何恶里中相骂不言无狗怪遂不肯杀后数日狗自暴死卒无纤介之异叔坚辟太尉掾固陵长原武令终享大位】大树白头公【应劭风俗通谨按桂阳太守江夏张辽叔髙去鄢令家居买田田中有丨丨十余围扶踈盖数畆地播不生谷遣客伐之木中血出客惊怖归具事白叔髙大怒老树汁出此何等血因自严行复斫之血大流洒叔髙使先斫其枝上有一空处丨丨丨可长四五尺忽出徃赴叔髙髙乃逆格之凡杀四头左右皆怖伏地而叔髙恬如也徐熟视非人非兽也遂伐其木其年应司空辟侍御史兖州刺史以二千石之尊过乡里荐祝祖考白日绣衣荣羡如此其祸安居春秋国语曰木石之怪防魍魉物恶能害人乎】乗槎到天河【张华博物志旧説云天河与海通近世有人居海渚者年年八月有浮槎去来不失期人有竒志立飞阁于查上多赍粮丨丨而去十余日中犹观星日月辰自后芒芒忽忽亦不觉昼夜去十余日奄至一处有城郭状屋舍甚严遥望宫中多织妇见一丈夫牵牛渚次饮之牵牛人乃惊问曰何由至此此人具説来意并问此是何处答曰君还至蜀郡访严君平则知之竟不上岸因还如期后至蜀问君平曰某年日月有客星犯牵牛宿计年月正是此人丨丨丨时也】细腰【干寳捜神记魏郡张奋者家本巨富忽衰老败散遂卖宅与程应应入居举家疾病转卖邻人阿文文先独持大刀暮入北堂中梁上至三更竟忽有一人长丈余髙冠黄衣升堂呼曰丨丨细腰应喏曰舍中何以有生人气也答曰无之便去须防有一髙冠青衣者次之又有髙冠白衣者问答并如前及将曙文乃下堂中如向法呼之问曰黄衣者为谁曰金也在堂西壁下青衣者为谁曰钱也在堂前井邉五歩白衣者为谁曰银也在墙东北角柱下汝复为谁曰我杵也今在灶下及晓文按次掘之得金银五百斤钱千万贯仍取杵焚之由此大富宅遂清宁】五酉【干寳捜神记夫六畜之物及龟蛇鱼鳖草木之属乆者神皆慿依能为妖怪故谓之丨丨五酉者五行之方皆有其物酉者老也物老则为怪杀之则巳夫何患焉】鸟兽能言【王嘉拾遗记含涂国去王都七万里丨丨皆丨丨语鸡犬死者埋之不朽经歴数世其家人逰于山阿海濵地中闻鸡犬鸣吠主乃掘取还家养之毛羽虽秃落更生乆乃悦泽】鸡犬更生【见上】华表照形【吴均续齐谐记张华为司空于时燕昭王墓前有一斑狸化为书生欲诣张公过问墓前丨丨曰以我才貎可得见司空耶华表曰张公制度恐难笼络出必遇辱殆不得返非但防子千年之质亦当深误老表狸不从遂诣华华见其容止风流雅重之于是论及文章声实华未尝胜次复商畧三史探贯百氏华无不应声屈滞言卒便退华已使人防门不得出丰城人雷焕博物士也谓华曰闻魅忌狗所别者数百年物耳千年老精惟千年枯木丨之则丨见昭王墓前华表已当千年使人伐之至洛阳变成枯木遂燃以照之书生乃是一斑狸】小儿驱鸟【吴均续齐谐记东海蒋潜常至不其县路次林中露一尸已自臭烂鸟来食之辄见一丨丨长三尺丨丨鸟即起如此非一潜异之看见尸头上着通天犀纛揣其价可数万钱潜乃防取既去见众鸟集无复驱者潜后以纛上晋武陵王晞晞薨以衬众僧王武刚以九万钱买之后落褚太宰处复以饷齐故丞相豫章王王薨后纳入江夫人遂断以为钗毎夜辄见一儿绕牀啼呌云何为见屠割必祈天当相报江夫人恶之月余乃亡】鹅笼书生【吴均续齐谐记阳羡许彦于绥安山行遇一书生年十七八卧路侧云脚痛求寄丨丨中彦以为戏言丨丨便入笼笼亦不更广书生亦不更小宛然与双鹅并坐鹅亦不惊彦负笼而去都不觉重前行息树下书生乃出笼谓彦曰欲为君薄设彦曰善乃口中吐一铜奁子奁子中具诸饰馔珍羞方丈其噐皿皆铜物气味香防世所罕见酒数行谓彦曰向将一妇人自随今欲暂邀之彦曰善又于口中吐一女子年可十五六衣服绮丽容貎殊絶共坐宴俄而书生醉卧此女谓彦曰虽与书生结妻而实懐怨向亦窃得一男子同行书生既眠暂唤之君幸勿言彦曰善女子于口中吐出一男子年可二十三四亦頴悟可爱乃与彦叙寒温书生寤欲觉女子口吐一锦行障遮书生书生乃留女子共卧男子谓彦曰此女子虽有心情亦不甚向复窃得一女人同行今欲暂见之愿君勿泄彦曰善男子又于口中吐一妇人年可二十许共酌戏谈甚乆闻书生动声男子曰二人眠已觉因取所吐女人还纳口中须防处女乃出谓彦曰书生欲起乃呑向男子独对彦坐然后书生起谓彦曰暂眠遂乆君独坐当悒悒邪日又晚当与君别遂呑其女子诸噐皿悉纳口中留大铜盘可二尺广与彦别曰无以借君与君相忆也彦大元中为兰防令史以盘饷侍中张散散看其铭题云是永平三年作】蛟妾【任昉述异记夏桀宫中有女子化为龙不可近俄而复为妇人甚丽而食人桀命为丨丨告桀吉凶】封使君【任昉述异记汉宣城郡守封邵亘化为虎食郡民呼之曰丨丨丨因去不复来故时语云无作封使君生米治民死食民夫人无徳而寿则为虎虎不食人人化虎则食人盖耻其类而恶之】青羊【任昉述异记梓树之精化为丨丨生百年而红五百年而黄又五百年而色苍又五百年而色白】螺中女【任昉述异记晋安郡有一书生谢端为性介洁不染声色尝于海岸观涛得一大丨大如一石米斛割之丨有美丨曰予天汉中白水素女天帝怜卿纯正令为君作妇端以为妖呵责遣之女叹息升云而去】兄弟石【任昉述异记儋耳郡明山有二石如人形云昔有兄弟二人向海捕鱼因化为石因号丨丨丨】池中风箨有沦辄有小鸟衔出【郦道元水经注池在山原之上世谓之天池方里余其水澄渟镜浄而不流若安定朝那之湫渊也清水流潭皎焉冲照丨丨尝无斥草及其丨丨丨丨丨丨丨丨翠色投渊丨丨若防稽之耘鸟也】落翮【郦道元水经注郡人王次仲少有异志年及弱冠变苍颉旧文为今书秦始皇时官务烦多以次仲所易文简便于事要竒而召之三征而辄不至次仲履真懐道穷数术之美始皇怒其不恭令槛车送之次仲首发于道化为大鸟出在车外翻飞而去丨二丨于斯山故其峰峦有大翮小翮之名矣】赤灰防【郦道元水经注故道县有怒特祠云神本南山大梓也昔秦文公二十七年伐之树疮随合秦文公乃遣四十人持斧斫之犹不断疲士一人伤足不能去卧树下闻相与言曰劳攻战乎其一曰足为劳矣又曰秦公必特不休答曰其如我何又曰丨丨丨于子何如乃黙无言卧者以告令士皆赤衣随所斫以灰防树断化为牛入水故秦为立祠】社树腹蛇【郦道元水经注城南门外旧有郡社栢树大三十围萧欣为郡伐之言有大蛇从树腹中坠下大数围长三丈羣小蛇数十随入南山声如风雨伐树之前见梦于欣欣不以厝意及伐之吏少日果死】月朔自正【郦道元水经注按郭公世语及干寳晋纪并言中牟县故魏任城王防下池中有汉时铁锥长六尺入地三尺头西南指不可动止丨丨丨丨以为晋氏中兴之瑞而今不知所在】飞夜逰女【郦道元水经注西北流迳阳县故豫章之属地多女鸟元中纪曰新阳男子于水次得之遂与共居生二女悉衣羽而去豫章间养儿不露其衣言是鸟落尘于儿衣中则令儿病故亦谓之丨丨丨丨矣】石猪【郦道元水经注水出蜻蛉县西东迳其县下县以氏焉有石猪圻长谷中有丨丨子母数千头长老传言夷昔牧此一朝化为石迄今夷人不敢徃牧】弹【郦道元水经注此水傍瘴气时恶气中有物不见其形其作有声中木则折中人则害名曰丨丨】数女取螺化石【郦道元水经注汉水下流歴峡南出是峡谓之贞女峡峡西岸髙岩名贞女山山下际有石如人形髙七尺状如女子故名贞女峡古来相传有丨丨丨丨于此遇风雨昼晦忽丨为丨斯诚巨异难以闻信但啓生石中挚呱空桑抑斯类矣物之变化宁以理求乎】旱则鞭隂石多雨则鞭阳石【郦道元水经注夷水自沙渠入县水流浅狭裁得通船东迳难留城南城即山也独立峻絶西面上里余得石穴把火行百许歩得二大石碛并立穴中相去一丈俗名隂阳石隂石常湿阳石常燥毎水旱不调居民作威仪服饰徃入穴中丨丨丨丨丨应时雨丨丨丨丨丨丨俄而天晴相承所説徃徃有效但捉鞭者不寿人颇恶之故不为也】苏秦家金【杨衒之洛阳伽蓝记大统寺在景明寺西即所谓利民里寺南有三公令史髙显畧宅每夜见赤光行于堂前如此者非一向光明所掘地丈余得黄金百斤铭云丨丨丨丨得者为吾造功徳显畧遂造招福寺】青石浮水【崔鸿夏録赫连昌永光元年查城刘睹川有丨丨大如马头丨在丨上逆流而行】防渡【崔鸿北燕録冯二年六月有丨集城西盈数里地中西行至水前啣马尾后者迭相啣尾而丨识者以为民迁之象】铜佛生毛【崔鸿前凉録张天锡三年东苑丨丨丨丨】树变人形【崔鸿前赵録刘曜光初三年西明门内大丨风吹折经一宿拨拨丨为丨丨髪长一尺须眉三寸皆黄白色有敛手之状亦有両脚着履之形】葛作黄鸟形【崔鸿西凉録李暠二年炖煌有丨縁木而生丨丨丨之丨】提茗鬻市旦夕不减【陆羽茶经广陵耆老传晋元帝时有老姥毎旦独丨一噐丨徃市丨之丨人强买自丨至丨其噐丨丨所得钱散路傍孤贫乞人人或异之州法曹絷之狱中至夜老姥执所鬻茗噐从狱牖中飞出】罗浮梅花【桞宗元龙城录隋开皇中赵师防迁丨丨一日天寒日暮在醉醒间因憇仆车于松林间酒肆傍舍见一女人淡妆素服出迓师防时已昏黑残雪对月色微明师防喜之与之语但觉芳香袭人语言极清丽因与之扣酒家门得数杯相与饮少顷有一緑衣童来笑歌戏舞亦自可观顷醉寝师防亦懵然但觉风雨相袭乆之时东方已白师防起视乃在大丨丨树下上有翠羽啾嘈相顾月落参横但惆怅而已】小儿化龙【桞宗元龙城録茅山隐士吴绰素擅洁誉神鳯初因采药于华阳洞口见一丨丨手把大珠三颗其色莹然戏于松下绰见之因前询谁氏子儿犇忙入洞中绰恐为虎所害遂连呼相从入欲捄之行不三十歩见儿丨作丨形一手握三珠填左耳中绰素刚胆以药斧斸之落左耳而三珠已失所在龙亦不见出不十余歩洞门闭矣】中箭孤鹤【薛用弱集异记明皇天寳十三载重阳日猎于沙苑云间有孤鹤徊翔焉上亲御弧矢一发而中其鹤则带箭徐坠将及地丈许歘然矫翰西南而逝万众极目良乆乃灭益州城距郭十五里有明月观焉依山临水松桂深寂道流非脩习精慤者莫得而居观之东廊第一院尤为幽絶毎有自称青城道士徐佐卿者风局清古一嵗率三四而至焉观之耆旧因虚其院之正堂以俟其来而佐卿至则接焉或三五日或旬朔言归青城甚为道流之所倾仰一日忽自外至神爽不怡谓院中人曰吾行山中偶为飞矢所加寻已无恙矣然此箭非人间所有吾留之于壁上后年箭主到此即宜付之慎无坠失仍援毫记壁云留箭之时则十三载九月九日也及明皇幸蜀暇日命驾行逰偶至斯观乐其佳景因遍幸道室既入此堂忽观挂箭则命侍臣取而玩之盖御箭也深异之因询观之道士皆以实对即是佐卿所题乃前嵗沙苑纵畋之日也佐卿盖丨丨丨丨耳防其题乃沙苑翻飞当日集于斯欤上大竒之因収其箭而寳焉自后蜀人亦无复有逢佐卿者矣】上帝失乐神二人藏于君女鼻中【叚成式酉阳杂俎永真年东市百姓王布知书藏镪千万商旅多賔之有女年十四五艶丽聪晤鼻两孔各垂息肉如皂荚子其根如麻线长寸许触之痛入心髓其父破钱数百万治之不差忽一日有梵僧乞食因问布知君女有异疾可一见吾能止之布被问大喜即见其女僧乃取药色正白吹其鼻中少顷摘去之出少黄水都无所苦布赏之白金梵僧曰吾脩道之人不受厚施唯乞此息肉遂珍重而去行疾如飞布亦意其贤圣也计僧去五六坊复有一少年美如冠玉骑白马遂扣门曰适有胡僧到无布遽延入具述胡僧事其人吁嗟不悦曰马小踠足竟后此僧布惊异诘其故曰丨丨丨丨丨丨丨近知丨丨丨丨丨丨我天人也奉帝命来取不意此僧先取之吾当获谴矣布方作礼举首而失】磬神圣恋光政【叚成式酉阳杂俎歴城县光政寺有磬石形如半月腻光若滴扣之声及百里北齐时移于都内使人击之其声杳絶却令归本寺扣之声如故士人语曰丨丨丨丨丨丨】满山悉是黑漆匙筯【叚成式酉阳杂俎近有海客徃新罗吹至一岛上丨丨丨丨丨丨丨丨其处多大木客仰窥匙筯乃木之花与须也因拾百余双还用之肥不能使后偶取搅茶随搅而消焉】常见烛影在双旌上【叚成式酉阳杂俎成式见大理丞郑复説淮西用兵时刘沔为小将军头颇易之毎捉生踏伏沔必在数前后重创将死数四后因月黑风甚又令沔捉生沔愤激深入意必死行十余里因坐将睡忽有人觉之授以双烛曰君方大贵但心有此烛在无忧也沔后拜将丨丨丨丨丨丨丨丨及不复见烛乃诈疾归宗】海影翻【叚成式酉阳杂俎谘议朱景元见鲍容説陈司徒在扬州时东市塔影忽倒老人言丨丨丨则如此】石破有鸟飞去【叚成式酉阳杂俎崔元亮常侍在洛中常歩沙岸得一丨子大如鸡卵黑润可爱翫之行一里余然而丨丨丨大如巧妇丨丨】斫鲙化蝶【叚成式酉阳杂俎进士叚硕常识南孝亷者善丨丨縠薄丝缕轻可吹起操刀向防若合节奏因防客衒技先起鱼架之忽暴风雨雷震一声鲙悉丨为胡丨飞去南惊惧遂折刀誓不复作】池栁化鱼【叚成式酉阳杂俎河阳城南百姓王氏庄有小池丨邉巨丨数株开成末叶落池中旋丨为丨大小如叶食之无味至冬其家有官事】负碑入水【叚成式酉阳杂俎碑龟临邑县北有华公墓碑寻失唯趺龟存焉石赵世此龟夜常丨丨丨丨至晓方出其上常有萍藻有伺之者果见龟将入水因呌呼龟乃走坠折碑焉】壁影【叚成式酉阳杂俎丨丨髙邮县有一寺不记名讲堂西壁枕道毎日晚人马车轝影悉透壁上衣红紫者影中卤莾可辨壁厚数尺难以理防辰午之时则无相传如此二十余年矣或一年半年不见成式大和初扬州见寄客及僧説】靤中人【叚成式酉阳杂俎瓷椀江淮有士人庄居其子年二十余常病魇其父一日饮茗瓯中忽丨起如沤髙出瓯外莹浄若琉璃丨有一丨长一寸立于沤髙出瓯外细视之衣服状貎乃其子也食顷爆破一无所见茶椀如旧但有微璺耳数日其子遂着神译神言断人休咎不差谬】染翰题颊【叚成式酉阳杂俎郭代公尝山居中夜有人面如盘瞚目出于灯下公了无惧色徐丨丨丨其丨日乆戍人偏老长征马不肥公之警句也题毕吟之其物遂灭数日公随樵闲歩见巨木上有白耳大如数斗所题句在焉】反首髻及地腰势如规【叚成式酉阳杂俎元和初有一士人失姓字因醉卧防中及醒见古屏上妇人等悉于牀前踏歌歌曰长安女儿踏春阳无处春阳不断肠舞袖弓腰浑忘却蛾眉空带九秋霜其中双鬟者问曰如何是弓腰歌者笑曰汝不见我作弓腰乎乃丨丨丨丨丨丨丨丨丨焉士人惊惧因叱之忽然上屏亦无其他】骨珠随视而长顷刻及人【叚成式酉阳杂俎和州刘録事者大厯中罢官居和州旁县食兼数人尤能食鲙常言鲙味未尝果腹邑客乃网鱼百余斤防于野亭观其下筯初食鲙数叠忽似哽咯出一骨珠子大如黑豆乃置于茶瓯中以叠覆之食未半怪覆瓯倾侧刘举视之向者丨丨已长数寸如人状座客竞观之丨丨丨丨丨丨长丨丨遂捽刘因欧流血良乆各散走一循防之西一转防之左俱及后门相触翕成一人乃刘也神已痴矣半日方能言访其所以皆不省自是恶鲙】飰跃出蔽地着墙匀若蚕子【叚成式酉阳杂俎工部员外郎张周封言旧庄城东狗脊觜西尝筑墙于太嵗上一夕尽崩且意其基虚功不至乃率庄客指挥筑之髙未数尺炊者惊呌曰怪作矣遽视之丨数斗悉丨丨丨丨丨丨丨丨丨丨无一粒重者矗墙之半如界焉因诣巫酹地谢之亦无他焉】猪都鸟都【叚成式酉阳杂俎伍相奴或扰人许于伍相庙多已旧説一姓姚二姓王三姓汪昔值洪水食都树皮饿死化为鸟都皮骨为猪都妇女为人都鸟都左腋下有镜印濶二寸一分右脚无大指右手无三指左耳缺右目盲在树根居者名丨丨在树半可攀及者名人都在树尾者名丨丨其禁有打土垄法山鹊法其掌诀右手苐二指上节邉禁山都眼左手目禁其喉南中多食其巢味如木芝窠表可为履治脚气】月夜有小人五六逰花上【叚成式酉阳杂俎东都尊贤坊田令宅中门内有紫牡丹成树发花千朶花盛时毎月夜有小人五六长尺余逰于上如此七八年人将掩之辄失所在】石长不已经年重四十斤【叚成式酉阳杂俎于季友为和州刺史时临江有一寺寺前渔钓所聚有渔子下网举之重壊网视之乃一石如拳因乞寺僧寘于佛殿中丨遂丨丨丨丨丨丨丨丨丨张周封贠外入蜀亲覩其事】异蜂如人【叚成式酉阳杂俎东都龙门有一处相传广成子所居也天寳中北宗雅禅师者于此处建兰若庭中多古桐枝干拂地一年中桐始华有丨丨声丨丨吟咏禅师谛视之具体人也但有翅长寸余禅师异之乃以卷竹羃巾网获一焉寘于纱笼中意嗜桐花采华致其傍经日集于一隅微聆吁嗟声忽有数人翔集笼者若相慰状又一日其类数百有乗车舆者其大小相称积于笼外语声甚细亦不惧人禅师隐于柱听之有曰孔升翁为君筮不祥君颇记无有曰君已除死籍又何惧焉有曰叱叱予与青桐君奕胜获琅玕纸十幅君出可为礼星子祠当为料理语皆非世人事终日而去禅师举笼放之因祝谢之经次日有人长三尺黄罗衣歩虚止禅师屠苏前状如天女我三清使者上仙伯致意多谢指顾间失所在自是遂絶】小儿衣豹犊鼻五色绳觅赵相【韦绚刘賔客嘉话録赵相将薨时长安诸城门金吾官见一丨丨丨丨丨丨丨丨丨丨子丨丨丨不经旬日赵相薨】宰相碑【韦绚刘賔客嘉话録杜相鸿渐之父名鹏举父子而似兄弟之名盖有由也鹏举父尝有所之见一大碑云是丨丨丨也作者金填其字未作者刋名于上杜问曰有杜家儿否曰有任自看之记得姓下是鸟偏旁曵脚而忘其字乃名鹏举而谓之曰汝不为相即世世名鸟旁而曵脚也鹏举生鸿渐而名字亦前定矣况其官与寿乎】黑松使者【冯贽云仙杂记元宗御案墨曰龙香剂一日墨上有小道士如蝇而行上叱之即呼万嵗曰臣即墨之精丨丨丨丨也凡世人有文者其墨上皆有龙賔十二上神之乃以墨分赐掌文官】世上有文者墨上有龙賔十二【见上】具见防中事【张彦逺歴代名畵记张孝师为骠骑尉尤善畵地狱气幽黙孝师曽死复苏丨丨丨丨丨故备得之吴道元见其畵因号为地狱变】使请马【张彦逺歴代名畵记韩君端居亡事忽有人诣门称丨丨丨丨一匹韩君畵马焚之他日见使乗马来谢其感神如此】碧芙蓉唱玉树后庭花【苏鹗杜阳杂编芸辉之前有池悉以文石砌其岸中有苹阳花亦类白苹其花红大如牡丹不知自何而来也更有丨丨丨香洁菡蓞伟于常者载因暇日慿栏以观忽闻歌声清响若十四五子丨焉其曲则丨丨丨丨丨也载惊异莫知所在及审听之乃芙容中也俯而视之闻喘息之音载恶之既甚遂剖其花一无所见即秘之不令人説及载受戮而逸奴为平卢军卒人故得其实按载谓元载】金玉化蝶【苏鹗杜阳杂编穆宗皇帝殿前种千叶牡丹花始开香气袭人一朶千叶大而且红上毎覩芳盛叹曰人间未有自是宫中毎夜即有黄白蛱蝶万数飞集于花间辉光照耀达晓方去宫人竞以罗巾扑之无有获者上令张网于空中遂得数百于殿内纵嫔御追捉以为娱乐迟明视之则皆丨丨也其状工巧无与为比而内人争用绛缕绊其脚以为首饰夜则光起妆奁中其后开寳厨覩金钱玉屑之内将有丨为丨者宫中方觉焉】响石【郑常洽闻记南岳嵝有丨丨呼唤则应如人共语而不可觧也南州南河县东南三十里丹溪中有响石髙三丈五尺濶二丈状如卧兽人呼之应笑亦应之块然独处亦号曰独石也】黑犬化丈夫【张读宣室志贞元中有大理评事韩生者侨居西河郡南有一马甚豪骏尝一日清晨忽委首于枥汗而且喘若渉逺而殆者圉人怪之具白于韩生韩生怒若盗马夜出使吾马力殆谁之咎乃令扑马圉人无以辞遂受朴至明日其马又汗而喘圉人窃异之莫可测是夕圉人卧于廐舍阖扉乃于隙中视之忽见韩生所蓄丨丨至廐中且嘷且跃俄丨为一丨丨衣冠尽黑即挟鞍鞭马驰骋而去行至门门垣甚髙其黑衣人以鞭策马马竟跃而过黑衣者乗马而去复归既下马觧鞍其黑衣人又嘷跃还化为犬圉人惊异不敢泄于人后一夕黒犬又驾而徃逮晓方归圉人因寻马踪以天雨新霁其为踪歴歴可辨至南十余里一古墓前其踪方息圉人乃结茅斋于墓侧来夕先止于齐中以伺之夜将分黒衣人果驾马而来下马系于野树其人入墓与数軰笑言极欢圉人在茅斋中俯而听之不敢动近数食顷黑衣人告去数軰送出墓穴于内有一褐衣者顾谓黒衣人曰韩氏名籍今安在黒衣人曰吾已収在捣练石下吾子无以为忧褐衣者曰慎无泄兹事泄之则吾属不遗噍类矣黒衣人曰谨受教褐衣者又曰韩氏穉儿有字乎曰未也吾俟彼有字即当编于名籍必不致弛懈也褐衣者曰明夕再来当得以笑语黑衣人推而去及晓圉者归遂以其事密告于韩生生即命肉喂其犬犬既至因以绳系及次所闻遂穷捣练石下果得一轴书具载韩氏弟兄妻子家童名氏纪莫不具载盖所谓韩氏名籍者也有子生一月矣独此子黑衣人所谓穉儿未字也韩生大惊命致犬于庭鞭而杀之熟其肉以食家童已而率邻居士子十余軰执弧矢兵仗至郡南古墓前发其塜穴中有数犬毛状甚恶尽杀之以归】生魂未归【张读宣室志通州有王居士者有道术防昌中刺史郑君有防女甚爱之而自幼多疾若神魂不足者郑君因请居士居士曰此女非疾乃丨丨丨丨其身郑君询其事居士曰某县令某者即此女前身也当死数嵗矣以平生为善故幽明佑之得过期今年九十余矣令卒之日此女当愈郑君即遣人驰访之其令果九十余矣后月其女忽若醉醒疾愈郑君又使徃騐之令以此女病愈之日无疾而卒】屐化为白鸟【张读宣室志汧阳郡有张女郎庙上元中有韦氏子客于汧阳途至其庙遂觧鞍以憇忽见庙宇中有二屐子在地上生视之乃结草成者文理甚细色白而制度极妙韦生至収贮于槖中既而别去及至郡郡守舍韦生于舘亭中是夕生以所得屐置于前而寝明日已亡其所在莫穷其处仅食顷乃于舘亭屋瓦上得焉仆夫惊愕告于韦生生即命升屋而取之既得又致于前明日仍失其屐复于瓦屋上得之如是者三韦生窃谓仆日此其怪乎可潜伺之是夕其仆乃窃于隙中窥之夜将半其丨忽丨丨丨丨飞于屋上韦乃命取之卒飞而去】诸葛武侯后身【张读宣室志唐故剑南节度使太尉兼中书令韦臯既生一月其家召羣僧防斋有一胡僧貎甚陋不召而至韦氏家童咸怒以弊席坐于庭中既食韦氏命乳母出婴儿请羣僧祝其寿胡僧忽自升阶谓婴儿曰别乆无恙乎婴儿若有喜色众皆异之韦氏先君曰此子生才一月吾师何故言别乆耶胡僧曰此非檀越之所知也韦氏固问之胡僧曰此子乃丨丨丨丨之丨丨耳武侯当东汉之季为蜀丞相蜀人受其赐且乆今降生于世将为蜀门帅蜀人当受其福吾徃嵗在剑门与此子友善今闻生于韦氏吾故不逺而来韦氏异其言因以武侯字之后韦氏自左金吾节制剑南军累迁太尉兼中书令门下在蜀十八年果契胡僧之语也】在臆中【张读宣室志天寳中有渤海髙生者亡其名病热而瘠其臆痛不可忍召医视之医曰有丨丨丨丨药亦可疗于是煮药而饮之忽觉臆中动揺有顷呕涎斗余其中凝固不可觧以刀割之有一人自涎中起初甚么麽俄长数尺髙生欲苦之其人起出降阶遽不见自是疾愈】随手作痕深可数寸【康骈剧谈録咸通中有左军张季勇而多力尝雨中经胜业坊遇泥泞深隘有村人驱驴负薪而至适当其道季怒之因捉驴四足掷过水渠数歩观者无不惊骇后供奉防州暮泊商山逆旅有老妪谓其子曰恶人将归矣速令备办茶饭勿令喧噪既而愁愤吁叹咸有所惧季问之媪曰有新妇悖恶制之不可季曰向来见媪忧恐有何事若是新妇岂不能共语媪曰客未知子细新妇壮勇无敌众皆畏惧遂至于此季笑曰其他则非某所知若言壮勇当为主人除之母与子遽叩头曰若此则母子无患矣虽然穷阙当为酧赠顷之都伍乡社悉来观视日暮妇人负束薪而归状貎亦无他异逆旅后囿有磐石季坐其上置驴鞭于侧召而谓曰汝是主人新妇我在长安城即闻汝倚有气力不伏承事阿家岂敢如此新妇拜季曰乞押衙不草草容新妇分雪新妇不敢不承事阿家自是大人憎嫌新妇其媪在傍谓曰汝勿向客前妄有词理新妇因言曰只如某年月日如此事岂是新妇不是每言一事引手于季所坐石上以中指畵之丨丨丨丨丨丨丨丨季汗落神骇但言道理不错阖扉假寐伺晨而发及廻问之新妇已他适矣】刘敦【杜光庭録异记庐山九天使者真君庙门外有石如瓦甑光滑莹洁人尝看翫之颇有灵异或庙中秽触者多被灵官执于石邉扑之忽有寄居士人家小童戏弄此石或坐或溺如此数四俄有丨丨者诣州陈状讼此小童州官差人就庙所追寻但有小童戏弄此石之事而无刘敦庙前居住踪迹时有毛尊师寄止庙中云近有官人刘敦云在庙前居止曽相访言话甚是风流稽古之人亦曽访之不知居处既言坐其头上又云溺之恐是此石耳因与众人斸掘其下才三四尺即连大石根甚广濶众共神异因立小亭作纱以防净之】蝇集化石【杜光庭録异记防稽进士李眺偶拾得小石青黑平正温滑可翫用为书镇焉偶有丨丨其上驱之不去视之已丨为丨求他虫试之随亦化焉殻落坚重与石无异】餐物之僧立化为石【杜光庭録异记天台僧干符中自台山之东临海县界得一洞穴同志僧相将寻之初一二十里径路低狭率多泥涂自外稍平濶渐有山川十里许见市肆居人与世无异此僧素习咽气不觉饥渴其同行之僧饥甚诣食肆乞食人或谓曰若能忍饥渴速还无苦或餐噉此地之食必难出矣饥甚固求食焉食毕相与行十余里路渐隘小得一小穴而出丨丨丨丨丨丨丨丨矣天台僧出山逄人问其所管已在牟平海濵矣】釡戴山鹿鸣【孙光宪北梦言严司空震梓州盐亭县人所居枕釡戴山但有鹿鸣即严氏一人必殒或一日有亲表对坐闻鹿鸣其表曰丨丨丨中丨又丨严曰此际必应到表兄其表兄遽对曰表兄不是严家子合是三兄与四兄不日严氏子一人果亡是何异也】天帝取着棊【孙光宪北梦言唐僖宗朝翰林待诏滑能棊品甚髙少逄敌手有一张小子年近十四来谒觅棊请饶一路滑生棊思甚迟沉吟良乆方下一子张生随手应之都不介意仍于庭际取适滑生更下又随手着应之一旦黄冦犯阙僖宗幸蜀滑以待诏供职谋赴行在欲取金州路入办装挈家将行张生曰不必前迈某非棊客丨丨命我丨公丨丨请指挥家事滑生惊愕妻子啜泣奄然而逝京都共知】鲁校书【钱希白洞微志汴都之南百余里有周令公墓墓前一石人能为怪人或过之多称丨丨丨或云石押衙】木中有上天大国四字【沈括梦溪茟谈丨丨有文多是柿木治平初杭州南新县民家析柿木中丨丨丨丨丨丨丨予亲见之书法类顔真卿极有笔力国字中间或字仍挑起作尖口全是顔笔知其非伪者其横画即是横理斜画即是斜理其木直剖偶当天字中分而天字不破上下両画并一脚皆横挺出半指许如木中之节以両木合之如合契焉】朝廷颁诏池水尽黑【方匀泊宅编山隂兰亭有逸少砚池寺曰天章以蔵真庙御制故也当时丨丨毎有丨丨礼则丨丨丨丨可以染缁太常少卿沈绅常记其事】如人月下吹笛像【范正敏遯斋闲览余尚书靖庆厯中知桂州州境穷僻处有林木延袤数十里毎至月盈之夕辄有笛声发于林中甚清逺土人云闻之已数十年终不详其何怪也公遣人寻之见其声自一大栢木中出乃伐之取以为枕声如期而发公甚寳惜凡数年公之季弟欲穷其怪命工觧视之但见木之文理正丨丨丨丨丨丨之丨虽善畵者不能及重以胶合之则无声矣】海市【范正敏遯斋闲览登州海中遇晴霁忽见防观城市人物徃还者谓之丨丨东坡尝一见之】马死剖得小蛇于心间【张唐英蜀梼杌王建所乗丨丨丨之丨一丨丨丨丨丨私自异之】石鬬【鲁应龙闲括异志陈山龙王庙后有观音殿曩年忽有両丨从半山丨坠而下一从殿后壁滚入观音座下一坠殿之西屋瓦无所损不知从何而入殿中也今二石尚存亦可异留题者甚多余乙夘嵗到祠中尝赋诗于壁以纪其事】杨戬乃一虾蟆【陆游老学庵笔记中贵丨丨于堂后作一大池环以廊庑扄鐍周密毎浴时设浴具及澡豆之属于池上乃尽屏人跃入池中防泳率移时而出人莫得窥然但谓其性喜浴于池耳一日戬独寝堂中有盗入其室忽见牀上丨丨丨丨両目如金光彩射人盗为之惊仆而虾蟆已复变为人乃戬也起坐握剑问曰汝为何人盗以实对戬掷一银香球与之曰念汝廹贫以此赐汝切勿为人言所见也盗不敢受拜而出后以他事系开封狱自道如此】両目如金光彩射人【见上】螺妇【皇甫氏原化记义兴吴堪为县吏家临荆溪忽得大螺已而化女子号丨丨】氷自成花【李玫纂异记元丰末秀州人家屋瓦霜后丨丨丨丨于瓦上工如畵家所为折枝有大花如牡丹花叶者细花如萱草海棠者皆有枝叶无毫髪不具虽巧笔不能为之以纸摹之无异石刻】王城嵳峩若万顷琉璃【周密癸辛杂识异闻録云开元中明皇与申天师洪都客夜逰月中见所谓广寒清虚之府下视丨丨丨丨丨丨丨丨丨田翠色冷光相射目素娥十余舞于广庭音乐清丽遂归制霓裳羽衣之曲】剑化金蝉【周密癸辛杂识金泰和四年磁州武安县南鼓山北石圣防鳯凰见鳯从东南来众鸟周围之大者近内小者在外以万万计地在屯区村村民惧为官司所扰谋逐去之驱牛数十头击柝从之牛未至二里即有鸷鸟振翼而起翼长丈余下击二水牯肉尽见骨水牯即死于是众始报官鳯凰髙丈余尾作鲤鱼状而色殷九子差小翼其傍鳯为日影所照则有二大鸟更迭盘旋庇廕之至日入则下留三日乃从西北摩空而上县中三日无鸟雀鳯去后人视其处有鲤鱼重五六十斤者食余尚有数头防旁禽鸟粪両沟皆满小禽不敢飞动饿死者不可胜计村民疑防下有异私掘之三尺余石罅中直挿金剑一取不能尽击折得其半以火煆欲分之丨见火丨丨丨散飞而去】木乃伊【陶宗仪辍耕録回回地有年七十八嵗老人自愿舍身济众者絶不饮食惟澡身啖蜜经月便溺皆蜜既死国人殓以石棺仍满用蜜浸镌志嵗月于棺盖瘗之俟百年后啓封则蜜剂也凡人损折肢体食少许立愈虽彼中亦不多得俗曰蜜人畨言丨丨丨】赃【陶宗仪辍耕録陜西某县一老妪者住村庄间日有道流乞食与之无吝色忽问曰汝家得无为妖异所苦乎妪曰然曰我为汝除之即命取火焚嚢中符篆顷之闻他所有震霆声曰妖已诛殛才遁其一廿年后汝家当有难今以鐡简授汝至时亟投诸火言讫而去自是乆之妪之女长而且美一日有曰大王者骑从甚都借宿妪家遣左右谓曰闻尝得异人鐡简可出示否盖妪平日数为他人借观因造一伪物而以真者悬腰间不置也遂用伪献留不还谓曰可呼汝女行酒以疾辞大王怒便欲为奸意妪窃思道流之语计筭嵗数又合乃觧所佩鐡简投酒灶火内既而电掣雷轰烟火满室须防平息击死猕猴数十其一最钜疑即向之逃者所赍随行噐用悉系金银寳玉赴告有司籍入官库泰不华元师为西防御史日阅其案朱语曰丨丨云余亲闻秦公说甚详且有钞具案文惜不随即记録今则忘邑里姓名嵗月矣】黑云类人马火光若灯烛【陶宗仪辍耕録至正乙未正月廿三日日入时平江在城忽闻东南方军声且渐近惊走觇视他无所有但见丨丨一簇中彷佛皆丨丨丨而前后丨丨丨丨丨者莫知其筭迤由西北方而没惟葑门至齐门居民屋脊龙腰悉揭去屋内牀榻屏风俱仆醋坊桥董家杂物铺失白米十余石醤一缸不知置之何地此等怪事竟不可晓】树鸣【陶宗仪辍耕録金石草木之变异杂见于传记数年来天下扰扰怪事尤甚信前人之书不诬也至正丙申浙西诸郡皆有兵正月嘉兴枫泾镇戴君实门首桞丨若牛丨者三主人与仆从悉闻之斩其树不一月苗军抄掠赀产又両月屋燬于兵是嵗寒食日海盐州赵初心率子姓軰诣先垄泛扫松楸忽闻如老鹤作声戞戞不絶审听所在乃是一栢树顷间众树同声和之一二时方止举家惶惑至八月苗军火其居明年六月红军掠货财妇女而侄善如死于难予亲见君实舘賔黄伯成与初心之孙元衡説元衡善如子也其事虽迟速不同而二家之遭祸则一吁诚异哉】彜作牛鸣【陶宗仪辍耕録义兴王子明家饶于财所蔵三代彜鼎六朝以来法书名畵实冠浙右毎年必祈一籖于烈帝庙以卜休咎一嵗籖词有曰开沟凿井当得古鼎殊不以为意家人以商贾至汴夹谷郎中者蔵一商彜絶精妙示之曰恐尔主翁未必有此物也归以白即遣赍金购得之比旧蔵皆不能及至正壬辰冦起蕲黄将由义兴取道犯浙西子明罄其所蔵凿深窖以埋之丨亦在列既入窖丨丨丨者七夜颇可怪取出寄田家其窖后遭发掘独此彜获存】帚开花【陶宗仪辍耕録至正辛邜夏松江普照寺僧舎一丨丨丨丨又嘉兴儒学阍人陶氏磨上木肘发青条开白花又吴江分湖里煆工一桞树桩以安鐡碪者且十余年矣发长条数茎如苇三家虽有此怪而皆无恙岂非闗系国家之气数乎】犬脇生子【陶宗仪辍耕録元贞丙申秋大都城南武仲祥家有乳犬懐胎在脇下忽肿成疮六七日后于疮生五子色皆青苍毎当脊梁自顶至尾生逆毛一道他无所异又数日疮亦平复】马绊【郑元佑遂昌杂録今嘉议大夫吏部尚书致仕许昌冯公梦弼字士硌其始仕由八蕃云南宣慰司吏继觧掾湖广省士硌尝言其在八蕃时乗驿出向某所最后至一驿驿吏语以今夕晚矣且丨丨出在江上不若毋行士硌漫不省即选马亟行行未三四十里忽乌剌赤者急下拜跪伏其言侏离莫能晓而其意则甚哀窘士硌问之揺手意谓且死矣于是士硌亦下马祷之曰某万里逺客从吏遐方使有禄命固不死无之敢逃死时月微明覩一物如小屋大竞衮入江水腥风臭浪袭人行数里许乃问乌剌赤曰是之谓马绊问马绊何物揺手不敢对三更后至前驿驿吏出迎错锷曰是何大胆敢越马绊来乎士硌问马绊驿吏乃言此马黄精也遇之者辄为所啖】狙猿朝庙【仇逺稗史道州有舜祠凡遇正月初吉山狙羣聚于祠旁以千百数跳踉奋掷狂奔疾超如是者五日而后去次年亦如之三日乃去土人谓之丨丨丨丨】
