<!-- { "loadSidebar": true } -->
　　【水欲清丨丨丨之人性欲平嗜欲害之】两蛟夹船【淮南子荆有佽非得寳剑于干队还反度江至于中流阳侯之波丨丨丨绕其丨佽非谓枻船者曰尝有如此而得活者乎对曰未尝见也于是佽非瞑目勃然攘臂拔剑赴江刺蛟船中人尽活】不能实漏巵【淮南子今夫霤水足以溢壶榼而江河丨丨丨丨丨】不见太山【淮南子清之为明杯水见眸子浊之为闇河水丨丨丨丨】以篙测【淮南子丨丨丨江篙终而以水为测惑矣注篙擿船以篙渡江篙没因以江水为尽故曰惑也】攓裳越【淮南子江水之始出于岷山也可丨丨而丨也及至乎下洞庭骛石城经丹徒起波涛舟杭一日不能济也】灌山【淮南子以火熯井以淮丨丨此用已而背自然】道九岐【淮南子禹剔河而丨丨丨凿江而通九路注九岐河水播岐为九以入海】通九路【见上】长川【子四渎丨丨注四渎长先大川】寸胶不能治浊【抱朴子丨丨丨丨丨黄河之丨尺水不能却萧邱之热】撮壤不能填【抱朴子丨丨丨丨丨决河升水不能殄原火】徳水【史记秦始皇纪始皇推终始五徳之传防为周得火徳秦代周徳从所不胜方今水徳之始皆上黒数以六为纪更名河曰丨丨】如带【史记髙祖功臣侯年表封爵之誓曰使河丨丨泰山若厉国以永寜爰及苖裔注带衣带也厉砥石也】衍溢【史记河渠书河菑丨丨害中国也尤甚按汉书沟洫志衍作羡】湍悍【史记河渠书禹以为河所从来者髙水丨丨难以行平地数为败乃厮二渠以引其河】厮二渠【见上】下淇园竹【史记河渠书天子自临决河沈白马玉璧于河令羣臣从官自将军以下皆负薪寘决河是时东郡烧草以故薪柴少而丨丨丨之丨以为楗按楗音其偃反】鱼沸鬱【史记河渠书天子既临河决悼功之不成乃作歌曰吾山平兮钜野溢丨丨丨兮柏冬日注柏犹廹也钜野满溢则众鱼沸鬱而滋长也廹冬日乃止】搴茭沈玉【史记河渠书河汤汤兮激潺湲北渡迃兮浚流难丨长丨兮丨羙丨河伯许兮薪不属】瓠子筑宫【史记河渠书于是卒塞丨丨丨丨其上名曰宣房宫】杖剑渡【史记陈丞相世家平丨丨丨河船人疑其亾将要中当有金玉寳器目之欲杀平平恐乃觧衣躶而佐刺船船人乃止】五色【史记司马相如传徧览八纮而观四荒兮朅渡九江而越五河注丨丨之河紫碧绛青黄也】润千里【汉书武帝纪建元元年诏曰河海丨丨丨其令祠官修山川之祠为嵗事】泰河【汉书礼乐志金光横丨丨注泰河大河也】五祠【汉书郊祀志惟泰山与河嵗丨丨江水四余皆一祷而三祠云】河公【汉书沟洫志皇谓丨丨兮何不仁泛滥不止兮愁吾人注河公河伯也】西北髙东南下【汉书沟洫志齐人延年上书言河出昆仑经中国注勃海是其地势丨丨丨而丨丨丨也可案图书观地形令水工准髙下开大河上领东注之海如此闗东常无水灾】大河上领【见上】桃华水盛【汉书沟洫志水势各异不博议利害而任一人如使不及今冬成来春丨丨丨丨必羡溢有填淤反壤之害注桃方华时既有雨水川谷氷泮众流猥集波澜盛长故谓之桃华水耳】反壤【见上】浚利【汉书沟洫志丞相史孙禁以为今河溢之害数倍于前决平原时今可决平原金隄间开通大河令入故笃马河至海五百余里水道丨丨】中国经渎【汉书沟洫志谷永以为河丨丨之丨丨圣王兴则出图书】昼减夜増【汉书沟洫志李寻觧光亦言隂气盛则水为之长故一日之间丨丨丨丨江河满溢】索故迹【汉书沟洫志议者常欲求丨九河丨丨而穿之】再西三东【汉书沟洫志河从河内北至黎阳为石隄激使东抵东郡平刚又为石隄使西北抵黎阳观下又为石隄使东北抵东郡津北又为石隄使西北抵魏郡昭阳又为石隄激使东北百余里间河丨丨丨丨廹阨如此不能安息】一石水六斗泥【汉书沟洫志河水重浊号为丨丨丨而丨丨丨】九河之地为海所渐【汉书沟洫志往者天尝连雨东北风海水溢西南出浸数百里丨丨丨丨已丨丨丨丨矣】四渎宗【汉书沟洫志赞中国川原以百数莫着于丨丨而河为丨】滔陆【汉书万石君传间者河水丨丨泛溢十余郡隄防勤劳弗能陻塞注滔漫也髙平曰陆】为阹【汉书司马相如传鼓严簿纵猎者江河丨丨泰山为橹注阹猎者圜陈遮禽兽也因江河以遮禽登泰山而望获言田猎之广逺耳】穷原【汉书张骞传賛禹本纪言河出昆仑自张骞使大夏之后丨河丨覩所谓毘仑者乎】瓠子金隄【汉书王尊传河水盛溢泛浸丨丨丨丨尊躬率吏民投沉白马祀水神河伯尊亲执圭璧使巫策祝请以身填金隄】投沈白马【见上】皇波【汉书雄传防周楚之丰烈兮超既离虖丨丨注超速也离厯也皇大也言其先祖所居经河及江也河江四渎之水故云大波也】阳侯素波【汉书雄传陵丨丨之丨丨兮岂吾累之独见许注阳侯古之诸侯也有罪自投江其神为大波】两原【汉书西域传河有丨丨一出葱岭山一出于阗于阗在南山下其河北流与葸岭河合东注蒲昌海去玉门阳闗三百余里广袤三百里其水亭居冬夏不増减皆以为潜行地下南出于积石为中国河云】冬夏不増减【见上】中国河【见上】水隂【汉书孝成许皇后传河者丨丨四渎之长】八支【汉书叙传自兹歫汉北亾丨丨注本有九河今塞余有一也按歫与距通】文陻枣野武作瓠歌【汉书叙丨丨丨丨丨丨丨丨成有平年后遂滂沱注文帝塞河于酸枣河决瓠子武帝作歌】平年【见上】左隄彊则右隄伤【后汉书明帝纪永平十三年夏四月乙酉诏曰汴渠决败兖豫之人多被水患廼曰县官不先人急好兴它役又或以为河流入汴幽兾利故曰丨丨丨丨丨丨丨左右俱彊则下方伤宜任水势所之使人随髙而处】诸侯位【后汉书襄楷传河者丨丨丨也注四渎视诸侯】图书渊【后汉书班固传四渎五岳带河泝洛丨丨之丨注地有四渎以出图书】冯夷清津【后汉书张衡传号丨丨俾丨丨兮櫂龙舟以济予注清静也津济渡处静之使无波涛也】非一凷所防【后汉书蔡邕传夫九河盈溢丨丨丨丨丨】一苇可航【魏志文帝纪注帝于马上为诗曰谁云江水广丨丨丨以丨】隔南北【吴志吴主传注魏文帝至广陵临江观兵有渡江之志帝见波涛汹涌叹曰嗟乎固天所以丨丨丨也遂归】开辟俱生【吴志歩隲传注隲表言曰北降人王潜等説北相部伍图以东向多作布囊欲以盛沙塞江以大向荆州后有吕范诸葛恪为説隲所言云毎读歩隲表輙失笑此江与丨丨丨丨寜有可以沙囊塞理也】沙囊塞【见上】十舰举帆往船如箭【吴志周瑜传注至战日黄盖先取轻利舰十舫载燥荻枯柴积其中灌以鱼膏赤幔覆之时东南风急因以丨丨最着前中江丨丨盖举火白诸校使众兵齐声大呌曰降焉操军人皆出营立观火烈风猛丨丨丨丨飞埃絶烂烧尽北船】受禄字【晋书地理志大禹观于浊河而丨丨丨寰瀛之内可得而言也】巨灵导流【晋书左贵嫔传丨丨丨丨河渎是经】北军飞渡【晋书杜预传预遣竒兵八百泛舟夜渡以袭乐乡吴都督孙歆与伍延书曰丨来诸丨乃丨丨江也】流柹【晋书王濬传濬造船于蜀其木柹蔽江而下吴建平太守吴彦取丨丨以呈孙皓曰晋必有攻吴之计】鐡鏁横截【晋书王濬传吴人于江险碛要害之处并以丨丨丨丨之】著论【晋书傅只传黄初大水之后河济泛溢邓艾常丨济河丨开石门而通之】投胶【晋书夏侯湛传丨盈寸之丨而欲使江海易色】中流击楫【晋书祖逖传逖渡江丨丨丨丨而誓曰祖逖不能清中原而复济者有如大江】筮水【晋书王导传初导渡淮使郭璞筮之卦成璞曰吉无不利淮水絶王氏灭其后子孙繁衍竟如璞言賛贻刀表祥丨丨流庆】犀照【晋书温峤传峤至牛渚矶水深不可测世云其下多怪物峤遂燬丨角丨之湏臾见水族覆火竒形异状或乗马车着赤衣者峤其夜梦人谓已曰与君幽明道别何意相照也】通渉五州【晋书贺循传江道万里丨丨丨丨朝贡商旅之所往来也】济舟覆舟【晋书袁宏传夫江湖所以丨丨亦所以丨丨】开寳【宋书礼志天岱发灵宗河丨丨】五老游【宋书符瑞志尧率舜等升首山遵河渚有丨丨丨焉盖五星之精也】荣光出【宋书符瑞志帝尧在位丨丨丨河休气四塞】异源同清【宋书临川武烈王道规传长河巨济丨丨丨丨澄波万壑洁澜千里】浑浑长源【宋书陶潜传丨丨丨丨蔚蔚洪河羣川载导众条载罗】王尊尚欲身塞【南史始兴忠武王憺传为都督荆州刺史州大水江溢堤壊憺亲率将吏冐雨筑之而雨甚水壮或请避焉憺曰丨丨丨丨丨丨河堤我独何心以免】万仞寜可卒渡【魏书华山王鸷传尔朱兆为乱帝欲率诸军亲讨鸷与兆隂通乃劝帝曰黄河丨丨丨丨丨丨】大田引用【魏书刁雍传育民丰国事湏丨丨此土乏雨正以丨河为丨】桐柏穷源【魏书韦珍传珍自悬瓠西入三百余里至丨丨山丨淮丨宣恩泽莫不降附】树枝水【魏书于阗国传城东二十里有大水北流号丨丨丨即黄河也一名计式水】运石以填【北齐书陆法和传蜀贼将至法和请守巫峡待之乃总诸军而往亲丨丨丨丨江三日水遂不流】持马尾渡【北齐书崔瞻传仲文兴和中为丞相掾沙苑之败仲文丨丨丨以丨河渡中乍没乍出髙祖望见之曰崔掾也遣船赴接既济劳之】浸润区域【隋书文帝纪江河淮海丨丨丨丨】如镜【隋书音乐志文昌气似珠太史河丨丨】孕寳【隋书许善心传山只吐秘河灵丨丨】啓圣【北史王劭传窃以灵贶休祥理无虚发河清丨丨实属大隋】桃花已后逺水安流【旧唐书刘晏传河汴有初不修则毁淀故每年正月发近县丁男塞长茭决沮淤清明丨丨丨丨丨丨自然丨丨阳侯宓妃不复太息】三山如【旧唐书吐蕃传刘元鼎往来渡黄河上流在洪济桥西南二千余里其南三百余里有丨丨山形丨丨河源在其间按音傲煿器】淩天腾波【唐书桞宗元传却惊棹以横江兮泝丨丨之丨丨】独而尊【唐书许敬宗传帝曰天下洪流巨谷不载祀兴济甚细而在四渎何哉对曰渎之言独也不因余水独能赴海者也济潜流屡絶状虽防细丨丨丨也】星宿海【宋史河渠志序至元二十七年世祖皇帝命学士蒲察笃实西穷河源今西蕃朶甘思南鄙曰丨丨丨者其源也四山之间有泉近百滙而为海登髙望之若星宿布列故名】南风激还故道【宋史河渠志大中祥符三年十月判河中府陈尧叟言白浮图村河水决溢为丨丨丨丨丨丨】滥兖泛齐【宋史河渠志汉武舍大伾之故道发顿邱之暴冲丨丨丨丨流患中土】物为水势之名【宋史河渠志黄河随时涨落故举丨丨丨丨丨丨丨自立春之后东风觧冻水初至凡一寸则夏秋当至一尺颇为信騐谓之信水二月三月桃华始开冰泮雨积川流猥集谓之桃花水春末芜菁花开谓之菜华水四月末垄麦结秀谓之麦黄水五月实延蔓谓之蔓水朔野之地深山穷谷固隂沍寒冰坚晚泮逮乎盛夏消释方尽而沃荡山石水带矾腥并流于河故六月中旬后谓之矾山水七月菽豆方秀谓之豆花水八月菼薍华谓之荻苗水九月以重阳纪莭谓之登髙水十月水落安流复其故道谓之复槽水十一月十二月断冰杂流乗寒复结谓之淩水非时暴涨谓之客水】春初一寸夏秋一尺【见上】信水【见上】蔓水【见上】豆华水【见上】荻苗水【见上】登髙水【见上】客水【见上】上展下展【宋史河渠志黄河水侵岸逆涨谓之丨丨顺涨谓之丨丨】明滩【宋史河渠志或水乍落直流之中忽屈曰横射谓之径水猛骤移其将澄处望之明白谓之拽白亦谓之丨丨】荐浪水【宋史河渠志湍怒畧停势稍汨起行舟值之多溺谓之丨丨丨】注成巨泺【宋史河渠志方河之开也水流虽通然湍激猛暴遇山稍隘往往泛溢近砦民夫多被漂溺因亦及通利军其后遂丨丨丨丨云】委注蓬莱【宋史乐志我祀伊何于彼长淮导源桐栢丨丨丨丨扞齐防楚宣威示懐】扞齐防楚【见上】丝绳度【宋史樊知古传渔钓采石江上数月乗小舟载丨丨维南岸疾抵北岸以丨江之广狭开寳三年诣阙上书言江南可取状】发葱岭趋于阗【元史地理志河源古无所见汉使张骞持节到西域度玉门见二水交流丨丨丨丨丨丨滙盐泽伏流千里至积石而再出】伏流千里【见上】闷磨黎山【元史地理志唐薛元鼎使吐蕃访河源得之于丨丨丨丨】百散涣灿若列星【元史地理志按河源在吐蕃朶甘斯西鄙有泉丨余丨沮洳丨丨弗可逼视方可七八千里履髙山下瞰丨丨丨丨以故名鄂端诺尔鄂端译言星宿也】八九股【元史地理志又三四日水南来名呼兰又水东南来名伊拉齐合流入齐必勒其流浸大始名黄河然水犹清人可渉又一二日岐为丨丨丨名伊逊鄂啰木译言九渡通广五七里可度马自八九股水至昆仑行二十日】细黄河【元史地理志昆仑以西人简少多处山其东山益髙行五六日有水西南来名纳琳哈喇译言丨丨丨也】彼地二折【元史地理志河自发源至汉地南北涧溪细流傍贯莫知纪极山皆草石至积石方林木畅茂世言河九折丨丨有丨丨盖竒尔穆苏及奎腾必齐勒也】九口三流【元史多尔济传授中兴路新民总管至官録其子弟之壮者垦田塞黄河丨丨开其丨丨】大皁江【元史河渠志俗称丨丨丨江之正源也】地限【元史博果宻传风雨自天而至人则栋宇以待之江河为丨之丨人则舟楫以通之天地有所不能者人则为之此人所以与天地参也】插苇【元史张禧传江水暴溢宋遣范文虎以战舰千余艘来援禧率轻舟夜衔枚入其阵中丨丨以识水之深浅】浑浑泡泡【山海经不周之山东望泑泽河水所潜也其源丨丨丨丨注衮咆二音水喷涌之声也】九都【山海经和山其上无草木而多瑶碧实惟河之丨丨注九水所潜故曰九都】冰夷恒都【山海经从极之渊深三百仞杂丨丨丨丨焉一曰忠极之渊注冰夷河伯也】在期思北【山海经汝水入淮极西北一曰淮丨丨丨丨注期思县属弋阳】河伯都居【穆天子传天子西征骛行至于阳纡之山丨丨无夷之所丨丨是惟河宗氏注无夷冯夷也】长百谷【刘向説苑江河丨丨丨者以其卑下也】委蛇故逺【刘向説苑河以丨丨丨能丨山以陵迟故能髙】溃从蚁穴【刘向説苑江河大丨丨丨丨】临津不济【孔丛赵简子使聘夫子夫子将至焉及河闻鸣犊与窦犨之见杀也廻舆而旋遂为操曰黄河洋洋攸攸之鱼丨丨丨丨还辕悤鄹】天之奥府【焦氏易林江河淮海丨丨丨丨众利所聚可以饶有乐我君子】凫游【焦氏易林丨丨江海没行千里】天都市【焦氏易林江河淮海丨之丨丨商人受福国家富有】沱汜【焦氏易林江水丨丨思附君子】褰衣渉【焦氏易林丨丨丨河水深请罢】云雨流成【焦氏易林丨丨大会丨丨河海】狐濡其尾【焦氏易林渡河逾水丨丨丨丨】西出玉门【焦氏易林泉起昆仑丨丨丨丨】珍物可贡【应劭风俗通江者贡也丨丨丨丨献也】播为九流【应劭风俗通河者丨丨丨丨出龙图也】均其务【应劭风俗通淮者均丨丨丨也】齐其量度【应劭风俗通济者齐丨丨丨丨也】出胎簮【桑钦水经淮水丨南阳平氏县丨丨山】渎之精仁【张华博物志五岳之神圣四丨丨丨丨】上应天汉【张华博物志河者水之伯丨丨丨丨】蛟龙九子喷沫流波【葛洪西京杂记瓠子河决有丨丨从丨丨自决中逆上入河丨丨丨丨数十里】羽扇画流【干寳搜神记吴猛回豫章江水大急人不得渡猛乃以手中白丨丨丨江水横丨遂成陆路徐行而过】二华当河巨灵手擘【干寳捜神记丨丨之山夲一山也丨丨河水过之而曲行河神丨丨以丨丨开其上以足蹈离其下中分为两以利河流张衡西京赋所称巨灵赑屃髙掌逺蹠以流河曲是也】千年一清【王嘉拾遗记丹邱千年一烧黄河丨丨丨丨至圣之君以为大瑞】梦洗【沈约竹书纪年注禹丨自丨于河取水饮之】白面鱼身【沈约竹书纪年注禹观于河有长人丨丨丨丨出曰吾河精也呼禹曰文命治水言讫授禹河图言治水之事乃退入于渊】水底歌【任昉述异记汉武宴于未央宫见梁上一老翁长八九寸偻歩至前仰视屋俯视帝脚忽不见帝问东方朔朔曰其名为藻兼水木之精也仰头看屋后视陛下足者愿陛下宫室足于此帝乃息役后幸瓠子河闻丨丨有丨丨之声梁上翁及数年少淩波而出曰臣前归诉蒙陛下息斤斧故相庆乐耳遂奏乐献洞穴珠一枚】荷精分布懐隂引度【郦道元水经注春秋説题辞曰河之为言荷也丨丨丨丨丨丨丨丨也】下处通流【郦道元水经注释名曰河下也随地丨丨而丨丨也】水之气【郦道元水经注考异邮曰河者丨丨丨四渎之精也所以流化】九流分游北朝沧渊【郦道元水经注徐干齐都赋曰川渎则洪河洋洋发源昆仑丨丨丨丨丨丨丨丨惊波沛厉望沬奔】惊波沛厉望沫奔【见上】百里小曲千里一曲一直【郦道元水经注河色黄者众川之流盖浊之也丨丨一丨丨丨丨丨丨丨丨矣】冰合狐行【郦道元水经注盟津河寒则冰厚数丈丨始丨车马不敢过要湏丨丨云此物善听冰下无水乃过人见狐行方渡】出阳纡注冯逸【郦道元水经注河水丨于丨丨凌门之山而丨于丨丨之山】龙图所在【郦道元水经注伏羲受龙马图于河后尧坛于河受龙图作握河记逮虞舜夏商咸亦受焉李尤盟津铭洋洋河水朝宗于海径自中州丨丨丨丨】潜昆仑之峻极出积石之嵯峨【郦道元水经注成公子安大河赋曰览百川之壮莫尚羙于黄河丨丨丨丨丨丨丨丨丨丨丨丨】素气云浮【郦道元水经注孟门即龙门之上口也实谓黄河之巨阨其中水流交冲丨丨丨丨往来遥观者常若雾露沾人窥深悸魂其水尚浑洪赑怒鼓若山腾濬波頺叠迄于下口方知慎子下龙门流浮竹非驷马之追也】浑洪赑怒鼓若山腾【见上】濬波頺叠【见上】神鱼舞水【郦道元水经注汉宣帝幸万嵗宫东济大河而丨丨丨丨矣】采挹河流醖成芳酎【郦道元水经注河东郡民有姓刘名堕者宿擅工酿丨丨丨丨丨丨丨丨别调氛氲不与佗同兰薫麝越自成馨逸】潼激关山【郦道元水经注河在关内南流丨丨丨丨因谓之潼关】翼岸夹山【郦道元水经注河水丨丨丨丨巍峯岐举】激石云洄澴波怒溢【郦道元水经注自砥柱以下五户以上其间一百二十里河水竦石桀出势连防陆盖亦禹凿以通河疑此阏流也其山虽辟尚梗湍流丨丨丨丨丨丨丨丨合有一十九滩水流迅急势同三峡】一十九滩势同三峡【见上】出天苞【郦道元水经注河以道坤丨丨丨洛以流川吐地符王者沈礼焉】王者沈礼【见上】济河而南【郦道元水经注释名曰济济也源出河北丨丨丨丨也】与河水鬬【郦道元水经注济自大伾入河丨丨丨丨南泆为荥泽】得清之目【郦道元水经注济北东阿东北四十里有故清亭即春秋所谓清者也是济水通丨丨丨丨焉亦水色清深用兼厥称矣】韦绕州【郦道元水经注释名曰淮韦也丨丨丨丨北界东至于海也】醴水同源【郦道元水经注淮水与丨丨丨丨俱导西流为醴东流为淮】东西莲湖【郦道元水经注淮水又左迆流结两湖谓之丨丨丨丨矣】潘溪引注【郦道元水经注淮水厯潘城南置潘溪戍戍东侧丨丨吐川纳淮更相丨丨】奔流二山【郦道元水经注平阿县有当涂山淮出于荆山之左当涂之右丨丨丨丨之间而涛北注】独出其所【郦道元水经注释名曰渎独也各丨丨丨丨而入海】发羊膊厯天彭【郦道元水经注大江泉源始丨丨丨岭下縁崖散漫小大百数殆未滥觞矣东南下百余里至白马岭而丨丨丨阙亦谓之为天谷也】为四渎首【郦道元水经注书曰岷山导江泉流深逺丨丨丨之丨】小水所共【郦道元水经注释名曰江共也丨丨流入其中丨公丨也】玉垒作标【郦道元水经注江水又东别为沱郭景纯所谓丨丨丨东别之丨者也】与神鬬【郦道元水经注秦昭王使李冰为蜀守江神嵗取童女二人为妇冰以其女丨丨为婚径至神祠劝神酒冰忽不见良久有两牛丨于江岸傍有间冰还谓官属曰吾鬬疲极当相助也南向腰中正白者我绶也主簿刺杀北面者江神遂死】石犀五头【郦道元水经注李冰昔作丨丨丨丨以厌水精穿石犀渠于南江命之曰犀牛里】濯锦【郦道元水经注锦工织锦则丨之江流而丨至鲜明濯以佗江则锦色弱矣遂命之为锦里也】朝发白帝暮到江陵【郦道元水经注夏水防陵防泝阻絶王命急宣有时丨丨丨丨丨丨丨丨其间千二百里虽乗奔御风不以疾也】下水五日上水百日【郦道元水经注江水有东流头滩其水并浚激奔暴袁崧曰自蜀至此五千余里丨丨丨丨丨丨丨丨也】朝暮黄牛【郦道元水经注黄牛滩南岸重岭叠起最外髙崖间有色如人负刀牵牛人黑牛黄成就分明此岩既髙加江湍纡廻虽途径信宿犹望见此物故行者謡曰丨发黄牛丨宿丨丨】虎牙嵥竪荆门阙竦【郦道元水经注郭景纯江赋曰丨丨丨丨以屹崒丨丨丨丨而盘薄按文选李善注阙竦如阙之竦也】圆渊九廻【郦道元水经注郭景纯江赋曰丨丨丨丨以悬腾湓流雷呴而电激按文选张铣注峡间江水深急激岸石而成圎流故云圆渊也九廻者言深而至九泉或悬浪而下或腾波而上】越王铜船【郦道元水经注安定县北带长江江中有丨丨所铸丨丨潮水退时人有见之者】轻檝渡【顔师古大业拾遗记帝毎倚帘视绛仙因吟持檝篇赐之曰旧曲歌桃叶新妆艳落梅将身旁丨丨知是丨江来】古鏁青猴【李肇国史补楚州有渔人忽于淮中钓得丨铁丨挽之不絶以告官刺史李阳大集人力引之鏁穷有丨猕丨跃出水复没而逝后有騐山海经云水兽好为害禹鏁于军山之下其名曰无支竒】如马如牛如襆【李肇国史补峡路峻急四月五月为尤险时故曰滟滪大丨丨瞿塘不可下滟滪大丨丨瞿塘不可留滟滪大丨丨瞿塘不可触】乗潮发櫂【李肇国史补子钱塘二江则丨两丨丨丨】南零第一【张又新煎茶水记子江丨丨水丨丨无锡恵山寺石水第二蘓州虎邱寺石水第三丹阳县观音寺水第四州大明寺水第五吴松江水第六淮水最下第七】矢发龙潜【郑棨开天信记上封太山进次荥阳旃然河上见黒龙命弧矢射之丨丨丨丨自尔旃然伏流按旃然即济水也溢而为荥遂名旃然左传楚师济于旃然是也】龙巢飜【冯贽云仙杂记夷陵江或浮大木蔽塞水面土人谓之丨丨丨】东源西源【乐史太平寰宇记济水平地而出有二源其丨丨周廻七百歩深不测丨丨周六百八十五歩深一丈皆缭之以周墙】萦纡京邑【乐史太平寰宇记淮水发源于华山在丹阳湖姑熟之界西北流经建康秣陵二县之间丨丨丨丨之内至于石头入江绵亘三百许里】铁沈堰所【乐史太平寰宇记天监十四年四月堰将合淮水漂疾輙复决溃众患之或谓江淮之间多有蛟龙能乗风雨决壊崖岸其性恶铁因是引东西二冶丨器数千万斤丨于丨丨】二城翼带【乐史太平寰宇记下蔡故城水经云淮水东岸又有一城即下蔡新城也丨丨对据丨丨淮濆是也故曰下蔡有二处】凿三门【张舜民画墁録禹贡曰砥柱析城至王屋峡府三门是也絶河流若岩墙然丨为丨丨河经其中】入汉清【吴处厚青箱杂记僧恵崇送人牧荣州云山色临巴逈江流丨丨丨】两贯于三城【方勺泊宅编河阳三城其中城曰中潬黄河丨丨丨丨丨丨之间秋水泛溢时南北二城皆有濡足之患惟中潬屹然如故相传此潬随水髙下若所谓地肺浮玉者注潬音诞】朱书禹字【费枢钓矶立谈渡江河者丨丨丨丨佩之免风涛保安吉】风云百变【周煇清波杂志尝见黄冈所刻东坡墨迹一帖云新居在大江上丨丨丨丨足娱老人】雪浪天际【姚寛西溪丛语王琪君玉金陵饮酒诗云蜀江丨丨来丨丨一泉舂寳钗碎】水僲【姚寛西溪丛语冯夷农华隂潼乡隄守里人服石得丨丨为河伯】百丈清【姚寛西溪丛语杜甫越王楼诗云楼下长江丨丨丨山头落日半轮明】富英竒【叶廷珪海録碎事岱山饶灵异淮水丨丨丨】
