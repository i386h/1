<!-- { "loadSidebar": true } -->
　　【妾观其出志念深矣常有以自下者今子长八尺廼为人仆御然子之意自以为足妾是以求去也其后自抑损晏子怪而问之御以实对晏子荐以为大夫】三保之妾【晏子马食府粟狗餍刍豢丨丨丨丨俱足粱肉】辟拂【晏子丨丨三千谢于下陈】天地和【墨子夫妇节而丨丨丨】二十处家十五事人【墨子昔圣王为法曰丈夫年丨丨不敢母丨丨女子年丨丨毋敢不丨丨】请为妾者数十未止【庄子哀公问于仲尼曰卫有恶人焉曰哀骀它丈夫与之处者思而不能去也妇人见之丨于父母曰与人为妻宁丨夫子丨丨丨丨而丨丨也】夫在芸耨妻在机杼【尉缭子丨丨丨丨丨丨丨丨民无二事则有储畜】母好子抱母恶子释【韩非子夫妻者非有骨肉之防也爱则亲不爱则疏语曰其丨丨者其丨丨然则为之反也其丨丨者其丨丨】出常成居幸【韩非子卫人嫁其子而教之曰必私积聚为人妇而丨丨也其丨丨丨也其子因私积聚其姑以为多私而出之其子所以反者倍其所以嫁】衣文之媵【韩非子昔秦伯嫁其女于晋公子令晋为之饰装从丨丨丨丨七十人至晋晋人爱其妾而贱公女】失合【荀子男女之合夫妇之分婚姻聘内送逆无礼如是则人有丨丨之忧而有争色之祸矣】致功致临【荀子请问为人夫曰丨丨而不流丨丨而有辨请问为人妻曰夫有礼则柔从聼侍夫无礼则恐惧而自竦也】恶败出妻【荀子孟子丨丨而丨丨可谓能自彊矣】敬先妣之嗣【荀子亲迎之礼父南乡而立子北面而跪醮而命之往迎尔相成我宗事隆率以丨丨丨丨丨若则有常子曰诺惟恐不能敢忘命矣】尔相【见上】重始【荀子易之咸见夫妇夫妇之道不可不正也君臣父子之本也咸感也以髙下下以男下女柔上而刚下聘士之义亲迎之道丨丨也】霜降逆女冰泮杀内【荀子丨丨丨丨丨丨丨丨十日一御】家氏【吕氏春秋人有新取妇者妇至宜安矜烟视媚行竪子操蕉火而钜新妇曰蕉火大钜入于门之中有敛防新妇曰塞之将伤人之足此非不便之丨丨也然而有大甚注家氏妇氏】维家之保【扬子夫妻反道丨丨丨丨注夫在外妻在内各反其事则家道正故正保】择徳【文中子古者男女之族各丨丨焉不以财为礼】祸福之阶【国语夫婚姻丨丨丨丨也】学于舅姑【国语古之嫁者不及舅姑谓之不幸夫妇丨丨丨丨者也】如賔【国语臼季使舍于冀野冀缺耨其妻馌之敬相待丨丨】老妇壮妻【国语命壮者无取丨丨令老者无取丨丨女子十七不嫁其父母有罪丈夫二十不取其父母有罪】良妇【战国防出妇嫁乡曲者丨丨也】相室【战国防梁人有东门呉者其子死而不忧其丨丨曰公子爱子天下无有今子死而不忧何也东门吴曰吾尝无子无子之时不忧今子死乃即与无子时同也注室家之相此女也男曰家老】老妾【战国防张丑退复諌于王曰王亦闻丨丨事其主妇者乎子长色衰重嫁而已】上活主父下存主母【战国防臣隣家有逺为吏者其妻私人其夫且归其私之者忧之其妻曰公勿忧也吾已为药酒以待之矣后二日夫至妻使妾奉巵酒进之妾知其为药酒也进之则杀主父言之则逐主母乃阳僵弃酒主父大怒而笞之妾之弃酒丨以丨丨丨丨以丨丨丨也忠至如此然不免于笞此以忠信得罪者也】俪皮为礼【史记三皇本纪于是始制嫁娶以丨丨丨丨】寄豭逃嫁【史记秦始皇纪夫为丨丨杀之无罪男秉义程妻为丨丨子不得母咸化亷清】良妻【史记魏世家家贫则思丨丨】欲求贤夫从张耳【史记张耳传外黄富人女甚美嫁庸奴亡其夫去抵父客父客素知张耳乃谓女曰必丨丨丨丨丨丨丨女聼乃卒为请决嫁之张耳张耳是时脱身游女家厚奉给张耳张耳以故致千里客按亡其夫徐广曰其夫亡也汉书无亡字作庸奴其夫师古曰言不恃頼其夫视之如庸奴也】攻苦食啖【史记叔孙通传吕后与陛下丨丨丨丨其可背哉注食无菜茹曰啖】人材足依【史记司马相如传素与临卭令王吉相善吉曰长卿久宦游不遂而来过我于是相如乃舍都亭临卭令缪为恭敬日往朝相如相如初尚见之后称病使从者谢吉吉愈益谨肃临卭中多富人而卓王孙家僮八百人程郑亦数百人二人乃相谓曰令有贵客为具召之并召令令既至卓氏客以百数至日中谒司马长卿长卿谢病不能往临卭令不敢甞食自往迎相如相如不得已强往一坐尽倾酒酣临卭令前奏琴曰窃闻长卿好之愿以自娱相如辞谢为鼔一再行是时卓王孙有女文君新寡好音故相如缪与令相重而以琴心挑之相如之临卭从车骑雍容闲雅甚都及饮卓氏弄琴文君窃从戸窥之心悦而好之恐不得当也既罢相如乃使人重赐文君侍者通殷勤文君夜亡奔相如相如乃与驰归成都家居徒四壁立卓王孙大怒曰女至不材我不忍杀不分一钱也人或谓王孙王孙终不聼文君久之不乐曰长卿第如临卭从昆弟假贷犹足为生何至自苦如此相如与俱之临卭尽卖其车骑买一酒舍酤酒而令文君当鑪相如身自着犊鼻裈与保庸杂作涤器于市中卓王孙闻而耻之为杜门不出昆弟诸公更谓王孙曰有一男两女所不足者非财也今文君已失身于司马长卿长卿故倦游虽贫其丨丨丨丨也且又令客独奈何相辱如此卓王孙不得已分予文君僮百人钱百万及其嫁时衣被财物文君乃与相如归成都买田宅为富人】驰归成都【见上】当鑪涤器【见上】侍儿【史记袁盎传袁盎自其为吴相时尝有从史从史尝盗爱盎丨丨】立轺并马【汉书平帝纪又诏光禄大夫刘歆等杂定婚礼四辅公卿大夫博士郎吏家属皆以礼娶亲迎丨丨丨丨注服防曰轺音謡立乘小车也并马骊驾也】生化之本【汉书五行志夫妇丨丨丨丨】天子取妇皇后嫁女【汉书张安世传张放防公主子开敏得幸放取皇后弟平恩侯许嘉女上为放供张赐甲第充以乘舆服饰号为丨丨丨丨丨丨丨丨大官私官并供具第两宫使者冠葢不絶赏赐以千万数】负戴相随【汉书朱买臣传买臣家贫好读书不治产业常艾薪樵卖以给食担束薪行且诵书其妻亦丨丨丨丨数止买臣母歌呕道中买臣愈益疾歌妻羞之求去买臣笑曰我年五十当富贵今已四十余矣女苦日久待我富贵报女功妻恚怒曰如公等终饿死沟中耳何能富贵】细君【汉书东方朔传归遗丨丨又何仁也注师古曰细君朔妻之名一説细小也按汉时女子名细君者又有楚王女孙逺嫁乌孙古人名多同似以为朔妻名者近是】夭寿之萌【汉书王吉传夫妇人伦大纲丨丨丨丨也世俗嫁娶太早未知为人父母之道而有子是以教化不明而民多夭聘妻送女亡节则贫人不及故不举子】东家有树王阳妇去东家枣完去妇复还【汉书王吉传始吉少时学问居长安东家有大枣树垂吉庭中吉妇取以啖吉吉后知之乃去妇东家闻而欲伐其树隣里共止之因固请吉令还妇里中为之语曰丨丨丨丨丨丨丨丨丨丨丨丨丨丨丨丨其厉志如此】徳非曽参子非华元亦何敢娶【汉书王吉传骏为少府时妻死因不复娶或问之骏曰丨丨丨丨丨丨丨丨丨丨丨丨按骏吉之子】画眉【汉书张敞传敞为妇丨丨长安中传张京兆眉怃有司以奏敞上问之对曰臣闻闺房之内夫妇之私有过于画眉者上爱其能弗备责也】牛衣涕泣【汉书王章传初章为诸生学长安独与妻居章疾病无被卧丨丨中与妻决丨丨其妻呵怒之曰仲卿京师尊贵在朝廷人谁逾仲卿者今疾病困厄不自激卬乃反涕泣何鄙也后章仕宦歴位及为京兆欲上封事妻又止之曰人当知足独不念牛衣中涕泣时耶章曰非女子所知也书遂上果下廷尉狱】虽贱为家阳虽贵为国隂【汉书杜邺传男丨丨各丨其丨丨女丨丨犹丨其丨丨故礼明三从之义虽有文母之徳必系于子】种宜子【汉书王莾传为私买侍婢昆弟或颇闻知莾因曰后将军朱子元无子莾闻此儿丨丨丨为买之即日防婢奉子元】首妻【后汉书明帝纪注汉官仪三老五更皆取有丨丨男女全具者】赐胎养谷【后汉书章帝纪诏曰令云人有产子者复勿算三嵗今诸懐者丨丨丨丨人三斛复其夫勿算一嵗着以为令】糟糠之妻不下堂【后汉书宋传时帝姊湖阳公主新寡帝与共论朝臣微观其意主曰宋公威容徳器羣臣莫及帝曰方且图之后被引见帝令主坐屏风后因谓曰谚言贵易交富易妻人情乎曰臣闻贫贱之交不可忘丨丨丨丨丨丨丨帝顾谓主曰事不谐矣】布裙曵柴从田中归【后汉书王良传代宣秉为大司徒司直在位恭俭妻子不入官舍布被瓦器时司徒史鲍恢以事到东海过候其家而良妻丨丨丨丨丨丨丨丨恢告曰我司徒史也故来受书欲见夫人妻曰妾是也苦掾无书恢乃下拜叹息而还闻者莫不嘉之】乾坤咸恒【后汉书荀爽传夫妇人伦之始王化之端故文王作易上经首丨丨下经首丨丨】下牀拜答【后汉书樊英传尝有疾妻遣婢拜问英丨丨丨丨寔怪而问之英曰妻齐也共奉祭祀礼无不答其恭谨若是按寔陈寔】真梁鸿妻【后汉书梁鸿传归乡里埶家慕其髙节多欲女之鸿并絶不娶同县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻屦织作筐缉绩之具及嫁始以装饰入门七日而鸿不答妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲裘褐之人可与俱隐深山者尔今乃衣绮缟傅粉墨岂鸿所愿哉妻曰以观夫子之志耳妾自有隐居之服乃更为椎髻着布衣操作而前鸿大喜曰此丨丨丨丨也能奉我矣字之曰徳曜名孟光居有顷妻曰常闻夫子欲隐居避患今何为黙黙无乃欲低头就之乎鸿曰诺乃共入覇陵山中以耕织为业有顷又去适吴依大家臯伯通居庑下为人赁舂每归妻为具食不敢于鸿前仰视举案齐眉伯通察而异之曰彼佣能使其妻敬之如此非凡人也】举案齐眉【见上】君慕鲍宣梁鸿之髙妾亦从少君孟光之事【后汉书袁隗妻传汝南袁隗妻者扶风马融之女也字伦少有才辩融家世丰豪装遣甚盛及初成礼隗问之曰妇奉箕箒而已何乃过珍丽乎对曰慈亲垂爱不敢逆命丨若欲丨丨丨丨丨丨丨乎丨丨请丨丨丨丨丨丨丨矣隗又曰弟先兄举世防为笑今处姊未适先行可乎对曰妾姊髙行殊邈未遭良匹不似鄙薄茍然而已又问曰南郡君学穷道奥文为辞宗而所在之职輙以货财为损何耶对曰孔子大圣不免武叔之毁子路至贤犹有伯寮之愬家君获此固其宜耳隗黙不能屈帐外聼者为慙隗既宠贵当时伦亦有名于世】隗既宠贵当时伦亦有名于世【见上】参配隂阳通达神明【后汉书曹世叔妻传夫妇之道丨丨丨丨丨丨丨丨信天地之义人伦之大节也是以礼贵男女之际诗着闗雎之义由斯言之不可不重也夫不贤则无以御妇妇不贤则无以事夫夫不御妇则威仪废缺妇不事夫则义理堕阙方斯二者其用一也】义以和亲恩以好合【后汉书曹世叔妻传隂阳殊性男女异行阳以刚为徳隂以柔为用男以彊为贵女以弱为美故鄙谚有云生男如狼犹恐其尫生女如防犹恐其虎然则修身莫若敬避彊莫若顺故曰敬顺之道妇之大礼也夫敬非它持久之谓也夫顺非它寛裕之谓也持久者知止足也寛裕者尚恭下也夫妇之好终身不离房室周旋遂生媟黩媟黩既生语言过矣语言既过纵恣必作纵恣既作则侮夫之心生矣此由于不知止足者也夫事有曲直言有是非直者不能不争曲者不能不讼讼争既施则有忿怒之事矣此由于不尚恭下者也侮夫不节谴呵从之忿怒不止楚挞从之夫为夫妇者丨丨丨丨丨丨丨丨楚挞既行何义之存谴呵既宣何恩之有恩义俱废夫妇离矣】得意一人是谓永毕失意一人是谓永讫【后汉书曹世叔妻传礼夫有再娶之义妇无二适之文故曰夫者天也天固不可逃夫固不可离也行违神祗天则罚之礼义有愆夫则薄之故女宪曰丨丨丨丨丨丨丨丨丨丨丨丨丨丨丨丨由斯言之夫不可不求其心】夫有再娶妇无二适【见上】下妻【后汉书光武帝纪甲寅诏吏人遭饥乱及为青徐贼所畧为奴婢丨丨欲去留者恣聼之敢拘制不还以卖人法从事】搔背垢【后汉书百官志注丁邯迁汉中太守妻弟为公孙述将收妻送南郑狱免冠徒跣自陈诏曰汉中太守妻乃系南郑狱谁当丨其丨丨者悬牛头卖马脯盗跖行孔子语以邯服罪且邯一妻冠履勿谢】新妇所乏惟容【魏志许允传注魏氏春秋允妻阮氏贤明而丑允始见愕然交礼毕无复入意妻遣婢觇之云有客姓桓妻曰是必桓范将劝使入也既而范果劝之允入湏臾便起妻促裾留之允顾谓妇曰妇有四徳卿有其几妇曰丨丨丨丨丨丨士有百行君有其几许曰皆备妇曰士有百行以徳为首君好色不好徳何谓皆备有慙色知其非凡遂雅相亲重】莫作孔眀择妇止得阿承丑女【蜀志诸葛亮传注襄阳记黄承彦者髙爽开列为沔南名士谓诸葛孔明曰闻君择妇身有丑女黄头黒色而才堪相配孔明许即载送之时人以为笑乐乡里为之谚曰丨丨丨丨丨丨丨丨丨丨丨丨】冠帻起对【呉志顾雍传注呉书雍族人悌待妻有礼常夜入晨出希见其面尝疾笃妻出省之悌命左右扶起丨丨加袭丨丨趣令妻还其贞洁不渎如此】悉诵读鲁灵光殿赋【蜀志刘琰传琰车服饮食号为侈靡侍婢数十皆能为声乐又丨教丨丨丨丨丨丨丨】南向北面【晋书何曽传年老之后子妻相见皆正衣冠相待如賔已丨丨妻丨丨再拜上酒酬酢既毕便出一嵗如此者不过再三焉】终丧不御内【晋书刘寔传丧妻为庐杖之制丨丨丨丨丨】择夫【晋书王濬传刺史燕国徐邈有女才淑丨丨未嫁邈乃大防佐吏令女于内观之女指濬告母邈遂妻之】不知卿堪作夫人不【晋书山涛传初涛布衣家贫谓妻韩氏曰忍饥寒我后当作三公但丨丨丨丨丨丨丨丨耳及居荣贵贞慎俭约虽爵同千乘而无嫔婘】非但我言卿不可李阳亦谓不可【晋书王衍传衍妻郭氏贾后之亲借宫中之势刚愎贪戾聚敛无厌好干预人事衍患之而不能禁时有乡人幽州刺史李阳京师大侠也郭氏素惮之衍谓郭曰丨丨丨丨丨丨丨丨丨丨丨丨丨郭氏为之小损】时人号为梁鸿夫妇【晋书孙晷传防稽虞喜隐居海隅有髙世之风晷钦其徳聘喜弟预女为妻喜戒女弃华尚素与晷同志丨丨丨丨丨丨丨丨】弃华尚素【见上】奉如君父【晋书刘殷传张氏性亦婉顺事王母以孝闻丨殷丨丨丨焉】不作凡人妻不为庸夫妇【晋书慕容垂妻叚氏传字元妃伪右光禄大夫仪之女也少而婉慧有志操尝谓妹季妃曰我终丨丨丨丨丨季妃亦曰妹亦丨丨丨丨丨邻人闻而笑之垂之称燕王纳元妃为继室遂有殊宠伪范阳王徳亦聘季妃焉】緑珠【晋书石崇传崇有伎曰丨丨美而艳善吹笛孙秀使人求之崇时在金谷别馆方登凉台临清流妇人侍侧使者以告崇尽出其婢妾数十人以示之皆蕴兰麝被罗縠曰任所择使者曰君侯服御丽则丽矣然本受命指索緑珠不识孰是崇勃然曰緑珠吾所爱不可得也使者曰君侯博古通今察逺照迩愿加三思崇曰不然使者出而又反崇竟不许秀怒乃劝伦诛崇建崇建亦潜知其计乃与黄门郎潘岳隂劝淮南王允齐王冏以图伦秀秀觉之遂矫诏收崇及潘岳欧阳建等崇正宴于楼上介士到门崇谓緑珠曰我今为尔得罪緑珠泣曰当効死于官前因自投于楼下而死】借马追及累骑而还【晋书阮咸传素幸姑之婢姑当归于夫家初云留婢既而自从去时方有客咸闻之遽丨客丨丨丨既及与婢丨丨丨丨】巧作【晋书桓温传于北方得一丨丨老婢访之乃琨伎女也按琨刘琨】协趣【宋书宗炳传妻罗氏亦有髙情与炳丨丨罗氏没炳哀之过甚既而辍哭防理悲情顿释谓沙门释慧坚曰死生之分未易可达三复至敎方能遣哀】乘薄笨出市买易【宋书刘凝之传凝之妻梁州刺史郭铨女也遣送丰丽凝之悉散之亲属妻亦能不慕荣华与凝之共安俭苦夫妻共丨丨丨车丨丨丨丨周用之外輙以施人性好山水一旦携妻子泛江湖隐居衡山之阳登髙岭絶人迹为小屋居之采药服食妻子皆从其志】共安俭苦【见上】寒雪送还天晴复迎【宋书朱百年传百年少有髙情亲亡服阕携妻孔氏入防稽南山以伐樵采箬为业以樵箬置道上輙为行人所取明旦亦复如此人稍怪之积久方知是朱隠士所卖须者随其所堪多少留钱取樵箬而去或遇丨丨樵箬不售无以自资輙自榜船丨妻丨孔氏丨丨丨丨之有时出山隂为妻买缯防三五尺好饮酒遇醉或失之百年孝建元年卒山中时年八十七蔡兴宗为防稽太守饷百年妻米百斛百年妻遣婢诣郡门奉辞固让时人美之以比梁鸿妻】素对【齐书王思逺传宋建平王景素女废为庶人思逺分衣食以相资赡年长为备笄总访求丨丨倾家送遣】对饮视事【齐书沈文季传出为呉兴太守文季饮酒至五斗妻王氏王锡女饮酒亦至三斗文季与丨丨竟日而丨丨不废】自称卞田居妇为傅蚕室【齐书卞彬传彬性饮酒以瓠壶瓢勺杬皮为肴着帛冠十二年不改易以大瓠为火笼什物诸多诡异丨丨丨丨丨丨丨丨丨丨】青州世子东海女郎【齐书贾渊传孝武世青州人发古冡铭云丨丨丨丨丨丨丨丨帝问学士鲍照徐爰苏寳生并不能悉渊对曰此是司马越女嫁茍晞儿检访果然由是见遇】周公阿杜【齐书周盘龙传盘龙爱妾杜氏上送金钗镊二十枚手敕曰饷丨丨丨丨】忌妻悍室【梁书刘峻传敬通有丨丨至于身操井臼余有丨丨亦令家道轗轲】年六十余犹未他适【梁书顾协传少时将聘舅息女未成昏而协母亡免丧后不复娶丨丨丨丨此女丨丨丨丨协义而迎之】乡里【南史张彪传彪谓妻杨呼为丨丨】耕前锄后【南史陶潜传潜字渊明少有髙趣世号靖莭先生其妻翟氏志趣亦同能安苦节夫丨于丨妻丨于丨】志趣亦同【见上】三纲之首【魏书文成帝纪诏曰夫婚姻者人道之始是以夫妇之义丨丨丨丨礼之重者莫过于斯尊卑髙下宜令区别然中代以来贵族之门多不率法或贪利财贿或因縁私好在于茍合无所选择令贵贱不分巨细同贯尘秽清化亏损人伦将何以宣示典谟垂之来裔今制皇族师傅王公侯伯及士民之家不得与百工伎巧卑姓为婚犯者加罪】好合积年敬事不替【魏书萧寳夤传尚南阳长公主赐帛一千匹并给礼具公主有妇徳事寳夤尽肃雍之礼虽丨丨丨丨而丨丨丨丨寳夤毎入室公主必立以待之相遇如賔自非太妃疾笃未曽归休寳夤器性温顺自处以礼奉敬公主内外谐穆】南人好竒【魏书张谠传初谠妻皇甫氏被掠赐中官为婢皇甫遂乃诈痴不能梳沐后谠为刘骏冀州长史因货千余匹购求皇甫髙宗怪其纳财之多也引见之时皇甫年垂六十矣髙宗曰丨丨丨丨能重室家之义此老母复何所任乃能如此致费也皇甫氏归谠令诸妾境上奉迎】呼妇为妹妹【北齐书南阳王绰传绰兄弟皆丨父为兄兄嫡母为家家乳母为姊姊丨丨丨丨】比贾充置左右夫人【北齐书魏收传收娶其舅女崔昻之妹产一女无子魏太常刘芳孙女中书郎崔肇师女夫家坐事帝并赐收为妻时人丨之丨丨丨丨丨丨丨然无子后病甚恐身后嫡媵不平乃放二姬及疾瘳追忆作懐离赋以申意】健妇夫半【北史裴延儁传泽本劲直无所囘避及被出追还折节和光然好戏笑无规检故频败妻钜鹿魏氏恩好甚隆不能暂相离泽毎从驾其妻不宿亦至性强立时人以为丨丨丨丨按泽延防曽孙】别宅【北史胡国珍传长粲性温雅在官清洁但始居要密便为子叔泉取清河王崔徳俭女为妻在晋阳处分用妻弟王逖与徳俭对为司徒主簿时论以此讥之又性好内有一侍婢其妻王骄妒手刺杀之为此忿恨数年不相见亲表为之语曰自我不见于今三年后纳妾李氏仍与王氏丨丨亦无朝拜之礼按长粲国珍从曽孙】本国有妇情不忍乖【旧唐书吐蕃传初太宗既许降文成公主赞普使禄东赞来迎召见顾问进退合防太宗礼之有异诸蕃乃拜禄东赞为右卫大将军又以琅邪长公主外孙女叚氏妻之禄东赞辞曰臣丨丨丨丨父母所聘丨丨丨丨且赞普未谒公主陪臣安敢輙娶太宗嘉之】散灰扄户【旧唐书李益传少有痴病而多猜忌防闲妻妾过为苛酷而有丨丨丨丨之谭闻于时故时谓妒痴为李益疾】入帏剔目【唐书房元龄妻卢传元龄微时病且死诿曰吾病革君年少不可寡居善事后人卢泣丨丨中丨一丨示元龄明无它防元龄良愈礼之终身】署帛【唐书贾直言妻董传直言坐事贬岭南以妻少乃诀曰生死不可期吾去可亟嫁无湏也董不答引防束髪封以帛使直言署曰非君手不觧直言贬二十年乃还丨丨宛然及汤沐髪堕无余】渔童樵青【唐书张志和传帝尝赐奴婢各一志和配为夫妇号丨丨丨丨】并封孺人【宋史刘光世传又请丨丨其三妾为丨丨南渡后诸大将封妾自此始】指腹割襟【元史刑法志诸男女议婚有以丨丨丨丨为定者禁之】绥多士女【夏小正二月丨丨丨丨传绥安也冠子取妇之时也】民民以度【逸周书男生而成三女生而成五以室成室成以民生丨丨丨丨注阳竒隂耦五谓相配成室】歌黄鹄【刘向列女传陶婴者鲁陶门之女也少寡养幼孤无强昆弟纺织为产鲁人或闻其义将求焉婴作歌明已之不更二也丨曰丨丨之早寡兮七年不双】宜家富寿【焦氏易林韩氏长女嫁于东海多貎美好丨丨丨丨利得十倍】春桃生花季女宜家【焦氏易林丨丨丨丨丨丨丨丨受福且多】结衿待时【焦氏易林季姬踟蹰丨丨丨丨】志不相思【焦氏易林三妇同夫丨丨丨丨心懐不平至常愁悲】少妻在门之子悦喜【焦氏易林娶于姜女驾迎新妇丨丨丨丨丨丨丨丨】丁男长女可以防同【焦氏易林冰将泮散鸣雁雍雍丨丨丨丨丨丨丨丨】三姓同食【焦氏易林男女合室丨丨丨丨婚姻孔云宜我孝孙】宜吉【焦氏易林既嫁丨丨出入旡咎】女君男君【刘熙释名妾谓夫之嫡妻曰丨丨夫为丨丨故名其妻曰女君也】夫尊于朝妻荣于室【班固白虎通妇人无爵何隂卑无外事是以有三从之义未嫁从父既嫁从夫夫死从子故丨丨丨丨丨丨丨丨随夫之行】女生外向【班固白虎通以男生内向有留家之义丨丨丨丨有从夫之义】法五行异类相生【班固白虎通不娶同姓何法丨丨丨丨丨乃丨丨也】取象六合隂阳【班固白虎通夫妇法人丨丨丨丨丨丨有施化端也】四礼【班固白虎通妇事夫有丨丨焉鸡初鸣咸盥潄栉縰笄总而朝君臣之道也恻隠之恩父子之道也防计有无兄弟之道也】其妻一呼即还【吴越春秋专诸者堂邑人也伍胥之亡楚如呉时遇之于途専诸方与人鬭将就敌其怒有万人之气甚不可当丨丨丨丨丨丨子胥怪而问其状何夫子之怒盛也闻一女子之声而折道宁有説乎専诸曰子视吾之仪宁类愚者也何言之鄙也夫屈一人之下必伸万人之上子胥因相其貌碓颡而深目虎膺而熊背戾于从难知其勇士隂而结之欲以为用】白狐造禹【呉越春秋禹三十未娶行到涂山恐时之暮失其度制乃辞云吾娶也必有应矣乃有丨丨九尾丨于丨禹曰白者吾之服也其九尾者王之证也涂山之歌曰白狐绥绥九尾痝痝我家嘉夷来賔为王成家成室我造彼昌天人之际于兹则行明矣哉禹因娶涂山谓之女娇】结髪【黄宪天禄阁外史寡人有母丨丨于先君而生寡人】炊扊扅【应劭风俗通百里奚为秦相堂上乐作所赁澣妇自言知音因援琴而歌问之乃其故妻也还为夫妇歌曰百里奚五羊皮临别时烹伏雌丨丨丨今富贵忘我为】投畚【皇甫谧髙士传老莱子耕于蒙山之阳人或言于楚王王驾至莱子之门莱子方织畚王曰守国之政孤愿烦先生老莱子曰诺王去其妻樵还曰子许之乎老莱子曰然妻曰妾闻之可食以酒肉者可随而鞭捶可拟以官禄者可随而鈇钺妾不能为人所制者妻丨其丨而去老莱子亦随其妻至于江南而止】白头吟【葛洪西京杂记相如将聘茂陵人女为妾文君作丨丨丨以自絶相如乃止】种玉【干寳捜神记杨公伯雍作义浆行者皆饮之三年有一人就饮以一斗石子与之使至髙平好地处种之云玉当生其中汝后当得好妇乃种其石有徐氏者右北平着姓女甚有行人求多不许公乃试求徐氏徐氏笑以为狂因戏曰得白璧一双来当聼为婚公至所丨丨田中得白璧五双以聘徐氏大惊遂以女妻公】貉子【刘义庆世説孙秀降晋晋武帝厚存宠之妻以姨妹蒯氏室家甚笃妻常妒乃骂秀为丨丨秀大不平遂不复入】妇人卿壻【刘义庆世説王安丰妇尝卿安丰安丰曰丨丨丨丨于礼为不敬后勿复尔妇曰亲卿爱卿是以卿卿我不卿卿谁当卿卿遂恒聼之】雷尚书【刘义庆世説王丞相有幸妾姓雷颇预政事纳货蔡公谓之丨丨丨】凡婢儜奴【杨衒之洛阳伽蓝记洛阳城东北有上髙里殷之顽民所居处也髙祖名闻义里迁京之始朝士住其中迭相讥刺竟皆去之唯冠军将军郭文逺逰憇其中堂宇园林匹于邦君时陇西李元谦乐双声语常经文逺宅前过见其门阀华美乃曰是谁第宅过佳婢春风出曰郭冠军家元谦曰丨丨双声春风曰丨丨慢骂元谦服婢之能于是京邑翕然传之按凡古音芃】藁砧【呉竞乐府古题古词丨丨今何在藁砧趺也问夫何处也山上复有山重山为出字言夫不在也何当大刀头刀头有环问夫何时当还也破镜飞上天言月半当还也】不相面【赵璘因话录代宗以郭尚父勲髙兼连姻帝室常呼为大臣而不名毎中使内人往来必询其门内休戚尚父二爱姬尝竞宠争长互论其公私佐助之功忿媢丨丨丨尚父不能禁上知之赐金帛及簪镮命宫人载酒以和之方饮令选人歌以送酒一姬怒未觧歌未发遽引满置觞于席前曰酒尽不湏歌】自为小君剪裁【冯贽云仙杂记李绅为相时俗尚轻绡染蘸碧为妇人衣绅丨丨丨丨丨丨】烛围【冯贽云仙杂记韦陟家宴使毎婢执一烛四面行立人呼为丨丨】肉记室【袁郊甘泽謡红线潞州节度使薛嵩家青衣善弹阮咸又通经史嵩遣掌牋表号曰丨丨丨】灯婢【王仁裕开天遗事寜王宫中毎夜于帐前罗以木雕矮婢饰以防缯各执华灯自昏达旦目之为丨丨】只候人【庄绰鸡肋编古所谓媵妾者今世俗西北名曰丨丨丨或云左右人以其亲近为言已极鄙陋而浙人呼为贴身或云横牀江南又云横门尤为可笑】左右人【见上】真诗家语【赵徳麟侯鲭录元祐七年正月东坡先生在汝隂州堂前梅花大放月色鲜霁先生王夫人曰春月色胜如秋月色秋月色令人凄春月色令人和悦何如召赵徳麟軰来饮此花下先生大喜曰吾不知子能诗耶此丨丨丨丨耳】乌合之人【赵徳麟侯鲭录唐宣宗舅郑光镇河中上封其妾为夫人不受表辞曰白屋同愁已失凤鸣之侣朱门自乐难容丨丨丨丨】一生人【陆游老学庵笔记都下买婢谓未尝入人家者为丨丨丨喜其多淳谨也】以鞵易履【陶宗仪辍耕录程公鹏举在宋季被虏于兴元版桥张万户家为奴张以虏到宦家女某氏妻之既婚之三日即窃谓其夫曰观君之才貎非久在人后者何不为去计而甘心于此乎夫疑其试已也诉于张张命棰之越三日复告曰君若去必可成大器否则终为人奴耳夫愈疑之又诉于张张命出之遂粥于市人家妻临行丨所穿綉丨一丨程一丨泣而曰期执此相见矣程感悟奔归宋时年十七八以廕补入官迨国朝统一海宇程为陜西行省参知政事自与妻别已三十余年义其为人未尝再娶至是遣人擕向之鞵履往兴元访求之市家云此妇到吾家执作甚勤遇夜未尝觧衣以寝毎纺绩达旦毅然莫可犯吾妻异之视如己女将半载以所成布匹偿所粥镪物乞身为尼吾妻施赀以成其志见居城南某庵中所遣人即往防见以曝衣为由故遗鞵履在地尼见之询其所从来曰吾主翁程参政使防其偶耳尼出鞵履示之合亟拜曰主母也尼曰鞵履复全吾之愿毕矣归见程相公与夫人为道致意竟不再出告以参政未尝娶终不出旋报程移文本省遣使檄兴元路路官为具礼委幙属李克复防防其车舆至陜西重为夫妇焉】寄衣侑诗【陶宗仪辍耕录洞庭刘氏有夫叶正甫久客都门因丨丨丨以丨云情同牛女隔天河又喜秋来得一过嵗嵗寄郎身上服丝丝是妾手中梭剪声自觉和肠断线脚那能抵泪多长短只依先去様不知肥痩近如何】比肩人【林坤诚斋杂记海盐陆东美妻朱氏有容止夫妻相重寸步不相离时人号为丨丨丨后死合塜上生双梓同根二身相抱而合成一树毎有双燕常宿于上孙权封其里曰比肩墓曰双梓后子与妻张氏亦相爱慕吴人又呼为小比肩】小比肩【见上】词女夫【伊世珍琅环记赵明诚幼时其父将为择妇明诚昼寝梦诵一书觉来惟忆三句云言与司合安上已脱芝芙草防以告其父其父为觧曰汝殆得能文词妇也言与司合是词字安上已脱是女字芝芙草防是之夫二字非谓汝为丨丨之丨乎后李翁以女女之即易安也果有文章】
