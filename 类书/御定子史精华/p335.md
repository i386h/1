<!-- { "loadSidebar": true } -->









　　御定子史精华卷一百二十三
　　钦定四库全书
　　御定子史精华卷一百二十四
　　形色部二
　　容止
　　敬发其充【管子敬慎无忒日新其徳徧知天下穷于四极丨丨丨丨是谓内得】善气迎人【管子丨丨丨丨亲如弟兄】气渊【管子精存自生其外安荣内藏以为泉源浩然和平以为丨丨】正形饰徳【管子形不正者徳不来中不精者心不治丨丨丨丨万物毕得翼然自来神莫知其极昭知天下通于四极】意行似天【管子见利不诱见害不惧寛舒而仁独乐其身是谓云气丨丨丨丨】欣然渊然漻然【管子东郭邮曰夫丨丨喜乐者钟鼔之色也夫丨丨清静者缞绖之色也丨丨丰满而手足拇动者兵甲之色也】顔色整齐【管子丨丨丨丨中心必式】循咡覆手【管子既食乃饱丨丨丨丨注咡口也覆手而循之所以拭其不洁也】据膝隠肘【管子亦有丨丨毋有丨丨】悲色礼顔【晏子燕之游士有泯子午者南见晏子于齐言有文章术有条理巨可以补国细可以益晏子者三百篇睹晏子恐愼而不能言晏子假之以丨丨开之以丨丨然后能尽其复也】相御自得相国自下【晏子晏子为齐相其御之妻从门间而闚其夫为丨丨拥大葢策驷马意气扬扬甚丨丨也既而归其妻请去夫问其故妻曰晏子长不满六尺身丨齐丨名显诸侯今者妾观其出志念深矣常有以丨丨者今子长八尺廼为人仆御然子之意自以为足妾是以求去也其后自抑损晏子怪而问之御以实对晏子荐以】
