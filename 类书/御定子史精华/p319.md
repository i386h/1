<!-- { "loadSidebar": true } -->

　　御定子史精华卷一百十八
　　钦定四库全书
　　御定子史精华巻一百十九
　　方术部四
　　巫
　　知神次【管子丨丨丨者操牺牲与其珪璧以执其斚】斋牛山【晏子楚巫微导裔欵以见景公侍坐三日景公説之楚巫曰公明神主之帝王之君也公即位有七年矣事未大济者明神未至也请致五帝以明君徳景公再拜稽首楚巫曰请廵国郊以观帝位至于牛山而不敢登曰五帝之位在于国南请斋而后登之公命百官供斋具于楚巫之所裔欵视事晏子闻之而见于公曰公令楚巫丨丨丨乎公曰然致五帝以明寡人之悳神将降福于寡人其有所济乎晏子曰君之言过矣夫民不茍徳福不苟降君之帝王不亦难乎】去鸮【晏子景公为路寝之台成而不踊焉柏常骞曰君为台甚急台成君何为而不踊焉公曰然有鸮昔者鸣声无不为也吾恶之甚是以不踊焉柏常骞曰臣请祷而去公曰何具对曰筑新室为置白茅公使为室成置白茅焉柏常骞夜用事明日问公曰今昔闻鸮声乎公曰一鸣而不复闻使人徃视之鸮当陛布翼伏地而死公曰子之道若此其明亦能益寡人之夀乎对曰能公曰能益几何对曰天子九诸侯七大夫五公曰子亦有徴兆之见乎对曰得寿地且动公喜令百官趣具骞之所求柏常骞出遭晏子于涂拜马前晏子曰嘻亦善能为君请夀也虽然吾闻之维以政与徳而顺乎神为可以益夀今徒祭可以益夀乎然则福兆有见乎对曰得夀地将动晏子曰骞昔吾见维星絶枢星散地其动汝以是乎柏常骞俯有间抑而对曰然晏子曰为之】
