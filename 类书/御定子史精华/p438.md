<!-- { "loadSidebar": true } -->
　　连乘车【管子刑余戮民不敢服絻不敢畜丨丨丨】游车【管子戎马待丨丨之弊戎士待陈妾之余】车辎【管子乡师丨丨造修之具其缮何若注辎谓车之有防蔽可以重载者】服连轺辇【管子行丨丨丨丨者必有一斤一锯一锥一凿若其事立注服连辇名所以载作器人挽者轺辇大车驾马】雨輂【管子土车什一丨丨什二注车輂所以御雨故曰雨輂】机旋相得用之牢利【管子奚仲之为车器也方圜曲直皆中规矩钩绳故丨丨丨丨丨丨丨丨成器坚固】毂齺【管子车丨丨骑连伍而行】三十辐共一毂【老子丨丨丨丨丨丨当其无有车之用】栈轸【晏子晏子衣缁布之衣麋鹿之裘丨丨之车而驾驽马以朝】坚车【墨子丨丨良马不知贵也】全固轻利【墨子古之民未知为舟车时重任不移逺道不至故圣王作为舟车以便民之事其为舟车也丨丨丨丨可以任重致逺其为用财少而为利多是以民乐而利之】君子息其足小人息其肩背【墨子古者圣王亦尝厚措敛乎万民以为舟车既已成矣曰吾将恶许用之曰舟用之水车用之陆丨丨丨丨丨焉丨丨丨丨丨丨焉故万民出财赍而子之不敢以为蹙恨者何也以其反中民之利也】刘三寸木任五十石之重【墨子公输子削竹木以为鹊成而飞之三日不下公输子自以为至巧子墨子谓公输子曰子之为鹊也不如翟之为车辖须臾丨丨丨之丨而丨丨丨丨丨丨故所谓巧利于人谓之巧不利于人谓之拙】文轩【墨子舍其丨丨邻有敝舆而欲窃之】司南车【鬼谷子故郑人之取玉也载丨丨之丨为其不惑也】筚辂【列子乗其丨丨若文轩之饰按辂与路通疑即左传筚路】缦轮笼毂【呉子革车掩户丨丨丨丨】隂湿则停阳燥则起【吴子凡用车者丨丨丨丨丨丨丨丨贵髙贱下驰其强车若进若止必从其道】苍龙挑文【韩非子延陵卓子乗丨丨丨丨之乗钧饰在前错錣在后】示诸櫽栝三月五月【荀子乗舆之轮大山之木也丨丨丨丨丨丨丨丨为帱菜敝而不反其常】五覆五反【吕氏春秋季春之月命舟牧覆舟丨丨丨丨乃告舟备具于天子焉注舟牧主舟官也是月天子将乗舟始渔恐有穿漏反覆视之五覆五反慎之至也】奚仲作车【吕氏春秋丨丨丨丨注奚仲黄帝之后任姓也传曰为夏车正封于薛】越舲蜀艇【淮南子丨丨丨丨不能无水而浮】鹢首【淮南子龙舟丨丨浮吹以娱】三寸之鎋【淮南子终年为车无丨丨丨丨不可以驱驰】窬木方版【淮南子古者大川名谷冲絶道路不通徃来也乃为丨丨丨丨以为舟航故地势有无得相委输】窽木浮飞蓬转【淮南子见丨丨丨而知为舟见丨丨丨而知为车】蝉匷【淮南子古之所为不可更则推车至今无丨丨】楼航【扬子浩浩之海济丨丨之力也航人无楫如航何】轣辘【扬子繀车赵魏之间谓之丨丨车东齐海岱之间谓之道轨】笼【扬子车枸篓宋魏陈楚之间谓之防或谓之丨丨】防防【扬子南楚江湘凡船大者谓之舸小舸谓之艖艖谓之丨丨小防防谓之艇】韦藩木楗【国语夫绛之富商丨丨丨丨以过于朝唯其功庸不称而能金玉其车文错其服能行诸侯之贿而无寻尺之禄无大绩于民故也注韦藩韦蔽前后木楗木檐也】彤车【史记五帝纪尧黄收纯衣丨丨乗白马】蒲车【史记封禅书古者封禅为丨丨恶伤山之土石草木】楼船髙十余丈【史记平凖书越欲与汉用战船逐乃大脩昆明池列观环之治丨丨丨丨丨丨旗帜加其上甚壮】武刚【史记衞将军骠骑列传大将军令丨丨车自环为营而纵五千骑徃当匈奴】文鹢【史记司马相如传浮丨丨扬桂枻注汉书音义曰鹢水鸟也画其象于船首淮南子曰龙舟鹢首天子之乗也】当数十两车【史记淮南王传上取江陵木以为船一船之载丨中国丨丨丨丨】长千丈【史记货殖传舡丨丨丨注索隐曰总积数长千丈】舳舻千里【汉书武帝纪元封五年冬行南廵狩至于盛唐望祀虞舜于九嶷登灊天柱山自寻阳浮江亲射蛟江中获之丨丨丨丨薄枞阳而出作盛唐枞阳之歌】軨猎【汉书宣帝纪太仆防丨丨车奉迎曾孙就齐宗正府注文頴曰軨猎小车前有曲舆不衣也师古曰时未备天子车驾故且取其轻便耳】路軨【汉书百官志车府丨丨骑马骏马四令丞注伏俨曰主乗舆路车又主凡小车軨今之小马车曲舆也】广栁【汉书季布传廼髠钳季布衣褐衣置丨丨车中并与其家僮数十人之鲁朱家所卖之注瓉曰茂陵书中有广栁车毎县数百乗是今运转大车是也】舆轿柁舟【汉书严助传丨丨而隃领丨丨而入水注今竹舆车也】衔橛【汉书王吉传其乐岂徒丨丨之间哉注师古曰衔马衔也橛车钩心也】私车【汉书两龚传胜荐龚舍及亢父寿济隂侯嘉有诏皆徴胜曰窃见国家徴医巫常为驾徴贤者宜驾上曰大夫乗丨丨来邪胜曰唯唯有诏为驾】辎軿【汉书张敞传礼君母出门则乗丨丨下堂则从傅母】缇油屏泥【汉书循史传宣帝下诏曰制诏御史其防贤良髙第扬州刺史覇为頴川太守秩比二千石居官赐车盖特髙一丈别驾主簿车丨丨丨丨于轼前防章有徳】车盖特髙一丈【见上】越人铸铜为船【后汉书郡国志注交州记曰丨丨丨丨丨丨在江潮退时见】若月初生【后汉书舆服志中二千石二千石皆皁盖朱两轓其千石六百石朱左轓轓长六尺下屈广八寸上业广尺二寸九文十二初后谦一寸丨丨丨丨示不敢自满也】屏星【后汉书舆服志注谢承书曰孔恂字巨卿新淦人州别驾从事车前旧有丨丨如刺史车曲翳仪式是时刺史行部发去日晏刺史怒欲去别驾车屏星恂諌曰明使君传车自发晚而欲彻去屏星毁国旧仪此不可行别驾可去屏星不可省即投传去刺史追辞谢请不肯还于是遂不去屏星说文曰车当谓之屏星】十层赤楼【后汉书公孙述传积粮汉中筑宫南郑又造丨丨丨丨帛兰舡注盖以帛饰其兰槛也】帛兰【见上】直进冐突露桡【后汉书岑彭传装丨丨楼船丨丨丨丨数千艘注竝舡名】下泽【后汉书马援传乗丨丨车御欵叚马】平上軿车【后汉书梁冀传冀亦改易舆服之制丨丨丨丨埤帻狭冠折上巾拥身扇狐尾单衣】朱文之轸【后汉书张晧王龚传论晨门有抱关之贤柱下无丨丨丨丨注朱文画车为文也】犀舟劲檝【后汉书张衡传虽有丨丨丨丨犹人涉卬否有须者也注犀坚也】云帆蜺帱【后汉书马融传方余皇连舼舟张丨丨施丨丨靡飔风陵迅流发櫂歌纵水讴】柴毂【后汉书袁绍传辎軿丨丨填接街陌注説文曰軿车衣车也郑康成注周礼曰軿犹屏也取其自蔽隐柴毂贱者之车】马革船【后汉书南匈奴传北虏果遣二千骑望朔方作丨丨丨欲度迎南部畔者防汉有备乃引去】竿摩【魏志董卓传乗青盖金华车爪画两轓时人号曰丨丨车】油船【吴志呉主传注呉歴曰曹公出濡须作丨丨夜渡洲上】长安【吴志吴主传注江表传曰权于武昌新装大船名为丨丨】射虎车【呉志张昭传孙权作丨丨丨为方目间不置盖一人为御自于中射之】飞云大船【呉志周瑜传注江表传曰刘备之自京还也权乗丨丨丨丨与张昭秦松鲁肃等十余人共追送之】追锋车【晋书宣帝纪初帝至襄平梦天子枕其膝曰视吾靣俛视有异于常心恶之先是诏帝便道镇关中及次白屋有诏召帝三日之间诏书五至手诏曰间侧息望到到便直排閤入视吾靣帝大遽乃乗丨丨丨昼夜兼行自白屋四百余里一宿而至】阳燧青盖【晋书惠帝纪帝济河张方帅骑三千以丨丨丨丨车奉迎】见杓觹乃作舆轮【晋书舆服志丨秋蓬孤转丨丨旁建丨丨丨丨而方圎异则】开四出门驰马来徃【晋书王濬传武帝谋伐呉诏濬修舟舰濬乃作大船连舫方百二十步受二千余人以木为城起楼橹丨丨丨丨其上皆得丨丨丨丨又画鹢首怪兽于舡首以惧江神舟棹之盛自古未有】画怪兽以惧江神【见上】龙跃顺流【晋书陆机传羽楫万计丨丨丨丨】輶轩【晋书陆机传丨丨骋于南荒冲輣息于朔野】平肩舆【晋书谢万传万尝衣白纶巾乗丨丨丨】徘徊舆【晋书桓元传性好畋游以体大不堪乗马又作丨丨丨施转关令廻动无滞】牛皮船【晋书慕容垂载记垂引师伐钊于滑台次于黎阳津钊于南岸距守诸将恶其兵精咸諌不宜济河垂笑曰竖子何能为吾今为卿等杀之遂徙营就西津为丨丨丨百余艘载疑兵列仗溯流而上按钊翟钊】解飞令狐生造【宋书礼志指南车其始周公所作以送荒外逺使地域平漫迷于东西造立此车使常知南北鬼谷子云郑人取玉必载司南为其不惑也至于秦汉其制无闻后汉张衡始复创造汉末防乱其器不存魏髙堂隆秦朗皆博闻之士争论于朝云无指南车记者虚説明帝青龙中令博士马钧更造之而车成晋乱复亡石虎使丨丨姚兴使丨丨丨又丨焉安帝义熙十三年宋武帝平长安始得此车其制如鼓车设木人于车上举手指南车虽囘转所指不移大驾卤簿最先启行此车戎狄所制机数不精虽曰指南多不审正囘曲步骤犹须人功正之范阳人祖冲之有巧思常谓宜更构造宋顺帝升明末齐王为相命造之焉车成使抚军丹阳尹王僧虔御史中丞刘休试之其制甚精百屈千囘未尝移变晋代又有指南舟索虏拓防焘使工人郭善明造指南车弥年不就扶风人马岳又造垂成善明酖杀之】百屈千囘未尝移变【见上】指南车【见上】驾果下马【宋书礼志辇车周礼王后五路之卑者也后宫中从容所乗非王车也汉制乗舆御之或使人挽或丨丨丨丨汉成帝欲与班媫妤同辇是也】平乗舫【宋书礼志丨丨丨皆平两头作露平形不得拟像龙舟悉不得朱油】行船者在舰内【宋书王镇恶传镇恶所乗皆防冲小舰丨丨丨悉丨丨丨羌见舰泝渭而进舰外不见有乗行船人北士素无舟檝莫不惊惋咸谓为神】苍鹰【宋书江夏王义恭传二十九年冬还朝上以御所乗丨丨船上迎之】薄笨车【宋书刘凝之传夫妻共乗丨丨丨出市买易】三层舰【齐书栁世隆传郢城既不可攻而平西将军黄囘军至西阳乗丨丨丨作羌胡伎泝流而进】舴艋【齐书张敬儿传敬儿乗丨丨过江诣晋熙王爕】昆崘舶【齐书荀伯玉传景真又度丝绵与丨丨丨营货輙使传令防送过南州津按景真张景真】八防舆【齐书江夏王寳元传乗丨丨丨手执绛麾幡随慧景至京师住东城百姓多徃投集按慧景崔慧景】千里船【齐书祖冲之传造丨丨丨于新亭江试之日行百余里】头尾似鱼【齐书扶南国传为船八九丈广裁六七尺丨丨丨丨】冲波噎水【梁书武帝纪南中郎谘议参军军主萧伟等三十九军主巨舰迅檝丨丨丨丨旗鼓八万焱集石头】飞舻【梁书元帝纪丨丨巨舰竟水浮川】斋舫【梁书安成王秀传六年出为使持节都督江州诸军事平南将军江州刺史将发主者求坚船以为丨丨秀曰吾岂爱财而不爱士乃教所主以牢者给参佐下者载斋物】没突舰【梁书裴邃传五年征邵阳洲魏人为长桥断淮以济邃筑垒逼桥每战輙克于是宻作丨丨丨防甚雨淮水暴溢邃乗舰径造桥侧魏众惊溃邃乗胜追击大破之】饰以金玉加之锦缋【梁书羊侃传初赴衡州于两艖防起三间通梁水斋丨丨丨丨丨丨丨丨盛设帷屏陈列女乐乗潮解防临波置酒縁塘傍水观者填】鸼防【梁书王僧辩传王师次于南洲贼帅侯子鉴等率步骑万余人于岸挑战又以丨丨千艘并载土两边悉八十棹棹手皆越人去来趣袭防过风电】鳊鱼舟【梁书陆云公传天渊池新制丨丨丨形濶而短髙祖暇日常泛此舟在朝唯引太常刘之遴国子祭酒到溉右衞朱异云公时年位尚轻亦预焉】楼船拍舰火舫水车【陈书徐世谱传世谱尤敢勇有膂力善水战梁元帝之为荆州刺史世谱将领乡人事焉侯景之乱因预征讨累迁至员外散骑常侍寻领水军从司徒陆法和讨景与景战于赤亭湖时景军甚盛世谱乃别造丨丨丨丨丨丨丨丨以益军势】金翅【陈书徐敬成传其年随都督呉明彻北讨出秦郡别遣敬成为都督乗丨丨自欧阳引埭上泝江由广陵齐人皆城守弗敢出】立亭池植荷芰【陈书孙玚传出镇郢州乃合十余船为大舫于中丨丨丨丨丨丨毎良辰美景賔僚竝集泛长江而置酒亦一时之胜赏焉】眠舆【陈书新安王伯固传在州不知政事日出田猎或乗丨丨至于草间輙呼民下从游动至旬日所捕麞鹿多使生致】雕文舸【南史梁昭明太子统传游后池乗丨丨丨摘芙蓉】野猪【南史王琳传琳将张平宅乗一舰毎将战胜舰则有声如野猪故琳战舰以千数以丨丨为名】萑苇作筏【魏书太武帝纪车驾至淮诏刈丨丨丨丨数万而济】申讼车【魏书宣武帝纪诏立理诉殿丨丨丨以尽寃穷之理】四望蜀车【魏书髙允传特赐允蜀牛一头丨丨丨丨一乗素几杖各一蜀刀一口】植幡矟于上【北齐书河南王孝瑜传初文襄于邺东起山池游观时俗之孝瑜遂于第作水堂龙舟丨丨丨丨舟丨数集诸弟宴射为乐武成幸其第见而悦之故盛兴后园之翫于是贵贱慕斆处处营造】以浑成木为轮【周书宣帝纪又令天下军皆丨丨丨丨丨丨禁天下妇人皆不得施粉黛之饰唯宫人得乗有辐车加粉黛焉】龙舟凤防【隋书炀帝纪遣黄门侍郎王上仪同于士澄徃江南采木造丨丨丨丨黄龙赤舰楼船等数万艘】黄龙赤舰【见上】黄蔑【隋书炀帝纪上御龙舟幸江都以左武卫大将军郭衍为前军右武卫大将军李景为后军文武官五品以上给楼船九品以上给丨丨舳舻相接二百余里】髙颿巨舰【隋书炀帝纪又沧海道军舟舻千里丨丨电逝丨丨云飞横断沮江迳造平壤岛屿之望斯絶坎井之路已穷】牵子【隋书礼仪志羊车一名辇其上如轺小儿衣青布袴褶五辫髻数人引之时名羊车小史汉氏或以人牵或驾果下马梁贵贱通得乗之名曰丨丨】形如小伞【隋书礼仪志御史中丞给方盖轺丨丨丨丨】马轝【隋书公孙景茂传拜淄州刺史赐以丨丨便道之官】五牙【隋书杨素传素居永安造大舰名曰丨丨上起楼五层髙百余尺左右前后置六拍竿并髙五十尺容战士八百人旗帜加于上次曰黄龙置兵百人自余平乗舴艋等各有差】六拍竿【见上】腰舆【旧唐书禇无量传召拜左散骑常侍复为侍读以其年老每随仗出入特许缓行又为造丨丨令内给使舆于内殿】七寳舆【旧唐书崔宁传本名旰虽儒家子喜纵横之术吐蕃与诸杂羌戎冦陷西山柘静等州诏严武收复武遣旰统兵西山旰善抚士卒皆愿致死命始次贼城周围皆石砾攻具无所设唯东南隅环丈之地壤土可穴谍知之以告旰昼夜穿地道攻之再宿而拔其城因拓地数百里下城寨数四蕃众相语曰崔旰神兵也将更前进以粮尽还师武大悦装丨丨丨迎旰入成都以夸士众】舰挟二轮【旧唐书李臯传常运心巧思为战丨丨丨丨蹈之翔风鼓疾若挂帆席所造省易而久固】漆涂船底【旧唐书杜亚传江南风俗春中有竞渡之戏方舟并进以急趋疾进者为胜亚乃令以丨丨丨丨贵其速进又为绮罗之服涂之以油令舟子衣之入水而不濡亚本书生奢纵如此】歩舆【唐书李纲传贞观四年复为少师以足疾赐丨丨听乗至阁问以政事诣东宫太子承干为拜】梅花海鹘【唐书杨行宻传聂彦章等率舟师复伐殷攻岳州许徳勲詹佶以舟千二百柁入蛤子湖山之南为木龙鎻舟夜徙三百舸断杨林岸彦章入荆江将超江陵佶蹑之徳勲以丨丨丨丨迅舸进断木龙舟蔽江车弩乱发执彦章溺死万人】齐云船【五代史南唐世家长淮之舟皆为周师所得又造丨丨丨数百艘】檐子【宋史舆服志龙肩舆一名防丨丨一名龙檐子舁以二竿故名檐子南渡后所制也东都皇后备厌翟车常乗则白藤舆中兴以太后用龙舆后惟用檐子示有所尊也其制方质防顶施走脊龙四足脊云子六朱漆红黄藤织白花龙为障绯门帘看窻帘朱漆藤坐椅踏子红罗防褥软屏夹幔】独樯牛头木舶料河【宋史食货志胡人谓三百斤为一婆兰凡舶舟最大者曰丨丨载一千婆兰次者曰丨丨比独樯得三之一又次曰丨丨曰丨丨逓得三之一】刀鱼船【宋史何承矩传建议选锐兵于干宁军挽丨丨丨自界河直趣平州境以牵西靣之势】凌虚安济致逺【宋史髙丽国传元丰元年始遣安焘左谏议大夫陈睦假起居舍人徃聘造两舰于明州一曰丨丨丨丨丨丨次曰灵飞顺济皆名为神舟】灵飞顺济【见上】龙首鸱尾【辽史圣宗皇后萧氏传所乗车置丨丨丨丨饰以黄金又造九龙辂诸子车以白金为浮圗各有巧思】九龙辂诸子车【见上】黄鹄白鹞【元史世祖纪宋沿江制置使赵溍枢宻都承防张世杰知泰州孙虎臣等陈舟师于焦山南北阿术分遣万户张范等以拔都兵船千艘西掠珠金沙辛未阿术阿防海登南岸石公山指授诸军水军万户刘琛循江南岸东趣夹滩绕出敌后董文炳直抵焦山南麓以犄其右招讨使刘国杰趣其左万户忽刺出捣其中张范自上流继至趣焦山之北大战自辰至午呼声震天地乗风以火箭射其篛篷宋师大败世杰虎臣等皆遁走追至圌山获丨丨丨丨船数百艘宋人自是不复能军】平底【元史食货志上海总管罗璧朱清张瑄等进丨丨海船六十艘运粮四万六千余石从海道至京师】象牙金饰轿【元史牀兀皃传召入商议中书省事知枢宻院事大理国进丨丨丨丨丨即以赐之】海仙鹤【元史王思诚传初开海道置丨丨丨哨船四十余艘徃来警逻】车骑军之武兵【六韬夫丨丨者丨丨丨丨也十乗败千人百乗败万人十骑走百人百骑走千人此其大数也】鸟舟龙卒【穆天子传癸亥天子乗丨丨丨丨浮于大沼注沼池龙下有舟字舟皆以龙鸟为形制今呉之青雀舫此其遗制者】须虑【越絶书治须虑者越人谓船为丨丨】木兰文柘为橹棹【郭宪洞防记虬泉池在五柞宫北中有追云舟起风舟侍仙舟含烟舟或以沙棠为枻檝或以丨丨丨丨丨丨丨】转羽凌龙凌波【郭宪洞防记旦露池西有灵池方四百歩有连钱荇浮根菱倒枝藻连钱荇荇如钱文浮根菱根出水上叶沉波下实细薄皮甘香叶半青半黄霜降弥美因名青冰菱也倒枝藻者枝横倒水中长九尺余如结网有野鸭秋鳬及鸥鹥来翔水上入此草中皆不得出如缯网也亦名水网藻中有丨丨舫丨丨舫丨丨舫帝尝游宴于此】游月触月【郭宪洞防记影娥池中有丨丨船丨丨船鸿毛船逺见船载数百人或以青桂之枝为櫂或以木兰之心为檝练实之竹为篙纫石脉之为绳缆也石脉出晡东国细如丝可缒万斤生石里破石而后得此脉萦绪如麻纻也名曰石麻亦可为布也】错鏕涂采珥靳飞軨【桓寛盐铁论古者椎车无柔栈舆无植及其后木軨不衣长毂数幅蒲荐苙盖盖无染丝之饰大夫士则单椱木具盘韦柔革常民染舆大軨蜀轮今庻人富者银黄华左搔结绥韬杠中者丨丨丨丨丨丨丨丨】鸾鸣和应【刘向说苑鸾设于镳和设于轼马动而鸾鸣丨丨而丨丨行之节也】飞庐爵室【刘熙释名其上板曰覆言所覆众枕也其上屋曰庐象庐舍也其上重室曰丨丨在上故曰飞也又在上曰丨丨于中候望之如鸟雀之警示也】可载万人【三辅黄圗昆明池在长安西南周囘四十里庙记曰池中后作豫章大船丨丨丨丨上起宫室因欲游戏养鱼以给诸陵祭祀余付长安防】水物翔踊沧海恬波【王嘉拾遗记轩辕变乗桴以造舟楫丨丨为之丨丨丨丨为之丨丨泛河沉璧有泽马羣鸣山车满野】蜂舟【王嘉拾遗记周武王东伐纣夜济河时云明如昼八百之族皆齐而歌有大蜂状如丹鸟飞集王舟因以鸟画其旗翌日而枭纣名其船曰丨丨】螺舟【王嘉拾遗记始皇好神仙之事有宛渠之民乗丨丨而至舟形如螺沉行海底而水不浸人一名沦波舟】文梓船木兰柂【王嘉拾遗记昭帝时命水嬉游宴永日乃命以丨丨为丨丨丨为丨刻飞鸾翔鹢饰于船首随风轻漾毕景忘归】云舟【王嘉拾遗记汉成帝常以三秋闲日与飞燕戏于太液池以沙棠木为舟以云母饰于鹢首一名丨丨】云雷宫【王嘉拾遗记汉成帝好夕出游造飞行殿方一丈如辇选羽林之士负之以趋帝觉行快疾闻其中若风雷之声名曰丨丨丨】飞行殿【见上】飞鳬水马【宗懔荆楚嵗时记五月五日竞渡俗为屈原投汨罗日故竝命舟楫以拯之舸舟取其轻利谓之丨丨一自以为水车一自以为丨丨州将及土人悉临水而观之】赤马驰马【崔豹古今注孙权时名舸为丨丨言如马之走陆也又以舟名丨丨按马缟古今注赤马作赤龙】长檐【顔氏家训梁朝全盛之时贵游子弟无不熏衣剃靣傅粉施朱驾丨丨车跟髙齿屐坐碁子方褥凭斑丝隐囊列器玩于左右从容出入望若神仙】醉舆【王仁裕开天遗事申王毎醉即使宫妓将锦防结一兜子令宫妓軰擡舁归寝本宫呼曰丨丨】齐山截海【孙光宪北梦琐言唐天祐中淮西围武昌不解社洪令公乞师于梁王梁王与荆方睦乃讽成令帅兵救之于是禀奉覇主欲亲征乃以廵属五州事力造巨舰一艘三年而成号曰和州载舰上列防宇泊司局有若衙府之制又有丨丨丨丨之名其于华壮可知也】太平车【邵博闻见后录民间锱车重大椎朴以牛挽之日不能行三十里少雨雪则跬步不进故俗谓之丨丨丨】五御折旋【邵博闻见后录古人所谓轻车者兵车也丨丨丨丨利于轻速】夜航【龚明之中吴纪闻丨丨唯浙西有之然其名旧矣古乐府有夜航船曲】危檐重搆【马令南唐书义死传令赟不识兵机自乗大航丨丨丨丨建大将旗帜中流指麾按令赟马令赟】郭家车子【陆游老学庵笔记成都诸名族妇女出入皆乗犊车惟城北郭氏车最鲜华为一城之冠谓之丨丨丨丨江渎庙西厢有壁画犊车庙祝指以示予曰此郭家车子也】
