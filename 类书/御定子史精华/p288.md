<!-- { "loadSidebar": true } -->
　　谄心【管子滛声谄耳滛观谄目耳目之所好丨丨心之所好伤民】材女乐三千人【管子丨丨丨丨丨丨钟石丝竹之音不絶】国人傩【吕氏春秋季春之月丨丨丨注命国人傩索宫中区隅幽闇之处击鼓大呼驱除不祥如今之正歳逐除是也】野音【吕氏春秋客有以吹籁见越王者羽角宫征商不谬越王不善为丨丨而反善之】千钟【吕氏春秋宋之衰也作为丨丨齐之衰也作为大吕楚之衰也作为巫音侈则侈矣自有道者观之则失乐之情】巫音【见上】木熙【淮南子丨丨者举梧槚据句枉蝯自纵好茂叶龙夭矫燕枝拘援丰条舞扶疏龙从鸟集抟援攫肆薎防踊跃且夫观者莫不为之损心酸足彼乃始徐行防笑被衣修擢】邯郸新曲【淮南子丨丨师有出丨丨者托之李竒人皆争学之后知其非也而皆弃其曲此未始知音者也】龙舟五更之曲【文中子子游大乐闻丨丨丨丨丨丨瞿然而归曰靡靡乐也】北里靡靡【史记殷本纪于是使师涓作新滛声丨丨之舞丨丨之乐】击瓮叩缻弹筝抟髀【史记李斯传夫丨丨丨丨丨丨丨丨而歌呼呜呜快耳目者眞秦之声也】呜呜【见上】巴俞于遮【史记司马相如传丨丨宋蔡淮南丨丨注郭璞曰巴西阆中有俞水獠人居其上皆刚勇好舞汉高募此以平三秦后使乐府习之因名巴俞舞也汉书音义曰于遮歌曲名】顚歌【史记司马相如传文成丨丨注索隠曰顚歌益州顚县其人能作西南夷歌顚即滇字】激楚结风【史记司马相如传鄢郢缤纷丨丨丨丨注郭璞曰激楚歌曲也列女传曰听激楚之遗风也索隠曰激楚急风也结风回风亦急风也楚地风气既自漂疾然歌乐者犹复依激结之急风以为节其乐促迅哀切也】角抵戏【汉书武帝纪元封三年春作丨丨丨注文颖曰名此乐为角抵者两两相当角力角技艺射御故名角抵葢杂技乐也巴俞戏鱼龙蔓延之属也汉复改名平乐观】沐猴舞【汉书葢寛饶传平恩侯许伯入第丞相御史将军中二千石皆贺寛饶不行许伯请之乃往从西阶上东乡特坐许伯自酌曰葢君后至寛饶曰无多酌我我乃酒狂丞相魏侯笑曰次公醒而狂何必酒也坐者皆属目卑下之酒酣乐作长信少府檀长卿起舞为沐猴与狗鬬坐皆大笑寛饶不説仰视屋而叹曰美哉然富贵无常忽则易人此如传舍所阅多矣唯谨慎为得久君侯可不戒哉因起趋出劾奏长信少府以列卿而丨丨丨失礼不敬】海中砀极【汉书西域传赞于是广开上林穿昆明池营千门万户之宫立神明通天之台兴造甲乙之帐落以随珠和璧天子负黼扆袭翠被冯玉儿而处其中设酒池肉林以飨四夷之客作巴俞都卢丨丨丨丨漫衍鱼龙角抵之戏以观视之注晋灼曰都卢国名也李奇曰都卢体轻善缘者也砀极乐名也按漫衍后汉书作曼延】都卢【见上】漫衍鱼龙【见上】淫防【汉书叙传夫啾发投曲感耳之声合之律度丨丨而不可听者非韶夏之乐也注师古曰淫防非正之声也】化鱼化龙【后汉书礼仪志正月旦天子幸徳阳殿临轩公卿将大夫百官各陪朝贺蛮貊胡朝贡毕见属郡计吏皆陛觐庭燎宗室诸刘杂会万人以上立西面位定公纳荐太官赐食酒西入东出既定上寿计史中庭北面立太官上食赐羣臣酒食贡事御史四人执法殿下虎贲羽林弧弓撮矢陛防左右戎头偪胫启前向后左右中郎将住东西羽林虎贲将住东北五官将住中央悉坐就赐作九宾彻乐舍利从西方来戏于庭极乃毕入殿前泼水丨为比目丨跳跃水作雾鄣日毕丨成黄丨长八丈出水游戏于庭炫燿日光以两大丝绳系両柱中头间相去数丈两倡女对舞行于绳上对面道逢切肩不倾乂蹋局出身藏形于斗中钟磬并作乐毕作鱼龙曼延小黄门吹三通谒者引公卿羣臣以次拜防行出罢卑官在前尊官在后】两倡女对舞绳上【见上】藏形斗中【见上】金石类聚丝竹羣分【后汉书边让传于是招宓妃命湘娥齐倡列郑女罗扬激楚之清宫兮展新声而长歌繁手超于北里妙舞丽于阳阿丨丨丨丨丨丨丨丨被轻袿曵华文罗衣飘飖组绮缤纷】蹋地为节【后汉书东夷传韩常以五月田竟祭鬼神昼夜酒会羣聚歌舞舞辄数十人相随丨丨丨丨十月农功毕亦复如之】掸国幻人【后汉书西南夷传永寜元年丨丨王雍由调复遣使者诣阙朝贺献乐及丨丨能变化吐火自支解易牛马头又善跳丸数乃至千自言我海西人海西即大秦也掸国西南通大秦明年元会安帝作乐于庭封雍由调为汉大都尉赐印绶金银防缯各有差也】吐火【见上】自支解【见上】易牛马头【见上】跳丸【见上】蜀技【蜀志刘后主传注汉书春秋曰司马文王与禅宴为之作故丨丨旁人皆为之感怆而禅喜笑自若王谓贾充曰人之无情乃可至于是乎】摩诃兜勒【晋书乐志胡角者本以应胡笳之声后渐用之横吹有双角即胡乐也张博望入西域传其法于西京惟得丨丨丨丨一曲】口相师祖【宋书志序今鼓吹铙歌虽有章曲乐人传习丨丨丨丨所务者声不克训以义】巨象行乳神龟抃舞【宋书乐志魏晋讫江左犹有夏育扛鼎丨丨丨丨丨丨丨丨背负灵岳桂树白雪画地成川之乐焉】足以蹋天头以覆地【宋书乐志晋成帝咸康七年散骑侍郎顾臻表曰臣闻圣王制乐赞扬治道养以仁义防以邪滛上享宗庙下训黎民体五行之正音协八风以陶气以宫声正方而好义角声坚齐而准礼歌钟鼓金石之作备矣故通神至化有率舞之感移风改俗致和乐之极末世之伎设礼外之观逆行连倒头足入筥之属皮肤外剥肝心内摧敦彼行苇犹谓勿践矧伊生民而不恻怆加以四海朝觐言观帝庭耳聆雅颂之声目覩威仪之序丨丨丨丨丨丨丨丨反两仪之顺伤彜伦之大方今夷狄对岸外御为急兵食七升忘身赴难过秦之戏日禀五斗方扫神州经畧中甸若此之事不可示逺宜下太常纂僃雅乐箫韶九成惟新于盛运功德颂声永着于来叶此乃诗所以燕及皇天克昌厥后者也杂伎而伤人者皆宜除之流简俭之德迈康哉之咏清风流行民应如草此之谓也愚管之诚惟垂采察于是除高絙紫鹿跂行鼈食及齐王卷衣笮儿等乐又减其禀其后复高絙紫鹿焉】高絙紫鹿【见上】齐王卷衣【见上】笮儿【见上】三日弄具【齐书礼志元帝又诏罢丨丨丨丨今相承为百戏之具雕弄技巧增损无常】卧骑倒骑顚骑【齐书礼志论案晋中朝元会设丨丨丨丨丨丨自东华门驰往神虎门此亦角抵杂戏之流也】天台山伎【齐书乐志永明六年赤城山云雾开朗见石桥瀑布从来所罕覩也山道士朱僧标以闻上遣主书董仲民按视以为神瑞太乐令郑义泰案孙兴公赋造丨丨丨丨作莓苔石桥道士扪翠屏之状寻又省焉】鳯皇衔书【齐书乐志有丨丨丨丨伎歌辞葢鱼龙之流也元防日侍中于殿前跪取其书】好魏三祖曲【齐书萧惠基传自宋大明以来声伎所尚多郑衞淫俗雅乐正声鲜有好者惠基解音律尤丨丨丨丨丨及相和歌每奏辄赏悦不能已】妙尽奇曲一时无对【梁书羊侃传侃性豪侈善音律自造采莲棹歌两曲甚有新致姬妾侍列穷极奢靡有弹筝人陆太喜着鹿角爪长七寸儛人张净琬腰围一尺六寸时人咸推能掌中儛又有孙荆玉能反腰贴地衔得席上玉簪敇赉歌人王娥儿东宫亦赉歌者屈偶之并丨丨丨丨丨丨丨丨】掌中儛【见上】反腰贴地【见上】女学士狎客新诗为曲词【陈书张贵妃传论以宫人有文学者袁大舍等为丨丨丨后主每引宾客对贵妃等游宴则使诸贵人及女学士与丨丨共赋丨丨互相赠答采其尤艳丽者以丨丨丨被以新声选宫女有容色者以千百数令习而謌之分部迭进持以相乐其曲有玉树后庭花临春乐等大指所归皆美张贵妃孔贵嫔之容色也其畧曰璧月夜夜满琼树朝朝新】璧月琼树【见上】为愚痴【魏书前废帝纪太乐奏伎有倡优丨丨丨者帝以非雅戏诏罢之】中山王乐【魏书王叡传京都士女谄称叡美造新声而歌之名曰丨丨丨丨诏乐府合乐奏之】无愁曲【北齐书防主纪盛为丨丨之丨帝自弹胡琵琶而唱之侍和之者以百数人间谓之无愁天子】乞寒【周书宣帝纪御正武殿集百官及宫人内外命妇大列妓乐又纵胡人丨丨用水浇沃为戏乐】地厚天高【隋书音乐志高祖龙潜时颇好音乐常倚琵琶作歌二首名曰丨丨丨丨托言夫妻之义因即取之为房内曲命妇人并登歌上寿并用之职在宫内女人敎习之】玉女行觞神仙留客【隋书音乐志炀帝令乐正白明逹造新声剏万歳乐藏钩乐七夕相逢乐投壶乐舞席同心髻丨丨丨丨丨丨丨丨掷砖续命鬭鸡子鬭百草泛龙舟还旧宫长乐花及十二时等曲掩抑摧藏哀音断絶帝悦之无已谓幸臣曰多弹曲者如人多读书读书多则能撰书弹曲多即能造曲此理之当然也】弹曲多即能造曲【见上】四方散乐【隋书音乐志大业二年突厥染干来朝炀帝欲夸之总追丨丨丨丨大集东都初于芳华苑积翠池侧帝帷宫女观之有舍利先来戏于场内湏臾跳跃激水满衢鼋鼍龟鼇水人虫鱼徧覆于地又有大鲸鱼喷雾翳日倐忽化成黄龙长七八丈耸踊而出名曰黄龙变又以绳系两柱相去十丈遣二倡女对舞绳上相逢切肩而过歌舞不辍又为夏育扛鼎取车轮石臼大瓮器等各于掌上而跳弄之并二人戴竿其上有舞忽然腾透而换易之又有神鼇负山幻人吐火千变万化旷古莫俦染干大骇之自是皆于太常敎习】大鲸喷雾【见上】神鼇负山【见上】西凉女乐【隋书窦荣定传遇尉回初平朝廷颇以山东为意乃拜荣定为洛州总管以鎭之前后赐缣四十匹丨丨丨丨一部】呉乐【隋书窦荣定传以佐命功拜上柱国宁州刺史未几复为右武侯大将军寻除秦州总管赐丨丨一部】人戴兽面男为女服【隋书柳彧传正月望夜充街塞陌聚戏朋游鸣鼓聒天燎炬照地丨丨丨丨丨丨丨丨倡优杂技诡状异形以秽嫚为欢娯用鄙防为笑乐内外共观曾不相避】弄珠【隋书百济传有鼔角箜篌筝竽箎笛之乐投壶围棋樗蒱握槊丨丨之戏】此声似啼【北史隋文帝纪设亡陈女乐谓公卿等曰丨丨丨丨朕闻之甚不喜故与卿等一听亡国之音俱为永鉴焉】鬭象【旧唐书中宗纪丁丑御洛城南门观丨丨】泼寒胡戏【旧唐书中宗纪三日己丑御洛城南门楼观丨丨丨丨】分朋拔河【旧唐书中宗纪庚戌令中书门下供奉官五品已上文武三品已上并诸学士等自芳林门入集于棃园毬场丨丨丨丨帝与皇后公主亲往观之】舞马【旧唐书德宗纪宴羣臣于麟德殿设九部乐内出丨丨上赋诗一章羣臣属和】击鞠【旧唐书穆宗纪庚辰上与内官丨丨禁中有内官然坠马如物所击上恐罢鞠】驴打毬人【旧唐书敬宗纪庚申郓州进丨丨丨丨石定寛等四人】法曲弟子【旧唐书文宗纪壬寅翰林院宴李仲言赐丨丨丨丨二十人奏乐以宠之】仙韶曲【旧唐书文宗纪己酉改法曲为丨丨丨仍以伶官所处为仙韶院】回身换衣作字如画【旧唐书音乐志圣寿乐则丨丨丨丨丨丨丨丨】棃园弟子【旧唐书音乐志明皇又于听政之暇敎太常乐工子弟三百人为丝竹之戏音响齐发有一声误明皇必觉而正之号为皇帝弟子又云丨丨丨丨以置院近于禁苑之棃园】丝竹之戏【见上】立部伎坐部伎【旧唐书音乐志安乐等八舞声乐皆立奏之乐府谓之丨丨丨其余总谓之丨丨丨】鸟称万歳【旧唐书音乐志万歳乐武太后所造也武太后时宫中养丨能人言又常丨丨丨为乐以象之舞三人绯大防并画鸜鹆冠作鸟像】清乐【旧唐书音乐志后魏孝文宣武用师淮汉收其所获南音谓之清商乐隋平陈因置清商署总谓之丨丨遭梁陈亡乱所存益鲜隋室已来日益沦缺武太后之时犹存六十三曲今其辞存者惟有白雪公莫巴渝明君鳯将雏明之君铎舞白鸠白纻子夜呉声四时歌前溪阿子及欢闻团扇懊憹长史督防读曲乌夜啼石城莫愁襄阳栖乌夜飞估客杨伴雅歌骁壶常林欢三州采桑春江花月夜玉树后庭花堂堂泛龙舟等三十二曲明之君雅歌各二首四时歌四首合三十七首又七曲有声无辞上林鳯雏平调清调瑟调平折命啸通前为四十四曲存焉】六十三曲【见上】上林鳯雏【见上】乐王【旧唐书音乐志常林欢疑是宋梁间曲宋梁世荆雍为南方重鎭皆皇子为之牧江左辞咏莫不称之以为丨丨】撞木伎【旧唐书音乐志汉世有丨丨丨又有盘舞晋世加之以杯谓之杯盘舞乐府诗云妍袖陵七盘言舞用盘七枚也梁谓之舞盘伎】舞盘伎【见上】戏车轮透飞梯【旧唐书音乐志梁有长蹻伎掷倒伎跳剑伎吞剑伎今并存又有舞轮伎葢今丨丨丨者透三峡伎葢今丨丨丨之类也高絙伎葢今之戏绳者是也】长蹻伎【见上】寻橦跳剑【旧唐书恒山王承干传常命户奴数十百人专习技乐学胡人椎髻剪防为舞衣丨丨丨丨昼夜不絶鼔角之声日闻于外时左庶子于志宁右庶子孔颖逹受诏辅导志宁撰谏苑二十卷讽之颖逹又多所规奏太宗并嘉之】东朋西朋【旧唐书郝处俊传上元元年高宗御含元殿东翔鸾阁观大酺时京城四县及太常音乐分为东西两朋帝令雍王贤为丨丨周王讳为丨丨务以角胜为乐】掷倒【旧唐书王及善传髙宗时累迁左奉裕率孝敬之居春宫因宴集命宫官丨丨次至及善辞曰殿下自有乐官臣止当守职此非臣任也】裸体跳足挥水投泥【旧唐书张説传则天末年季冬为泼寒胡戏中宗尝御楼以观之至是因蕃夷入朝又作此戏説上疏谏曰臣闻韩宣适鲁见周礼而叹孔子会齐数倡优之罪列国如此况天朝乎今外蕃请和选使朝谒所望接以礼乐示以兵威虽曰戎夷不可轻易焉知无驹支之辨由余之贤哉且泼寒胡未闻典故丨丨丨丨盛德何观丨丨丨丨失容斯甚法殊鲁礼防比齐优恐非干羽柔逺之义撙俎折冲之礼自是此戏乃絶】云韶乐【旧唐书王涯传太和三年正月入为太常卿文宗以乐府之音郑卫太甚欲闻古乐命涯询于旧工取开元时雅乐选乐童按之名曰丨丨丨乐曲成涯与太常丞李廓少府监庾承宪押乐工献于梨园亭帝按之于会昌殿上悦赐涯等锦防】击铜鼓吹大角【旧唐书东谢蛮传防聚则丨丨丨丨丨丨歌舞以为乐】水嬉防舰【唐书顺宗纪侍宴鱼藻宫张丨丨丨丨宫人为櫂歌众乐间发德宗驩甚顾太子曰今日何如太子诵诗好乐无荒以为对】胡旋舞【唐书礼乐志丨丨丨舞者立毬上旋转如风】师子郎【唐书礼乐志龟兹伎有弹筝竪箜篌琵琶五弦横笛笙箫觱篥答腊鼔毛员鼓都昙鼓侯提鼔鸡娄鼔腰鼓齐鼔檐鼓贝皆一铜钹二舞者四人设五方师子髙丈余饰以方色每师子有十二人画衣执红拂首加红袜谓之丨丨丨】黄骢叠曲【唐书礼乐志帝之破窦建德也乘马名黄骢骠及征高丽死于道颇哀惜之命乐工制丨丨丨丨】道调【唐书礼乐志高宗自以李氏老子之后也于是命乐工制丨丨】圣寿【唐书礼乐志帝即位作丨丨乐以女子衣五色绣襟而舞之】难色易色【唐书百官志凡习乐立师以敎习丨丨大部伎三年而成次部二年而成丨丨小部伎一年而成】羯鼔八音之领袖【唐书礼乐志帝又好羯鼓而宁王善吹横笛达官大臣慕之皆喜言音律帝尝称丨丨丨丨丨丨丨诸乐不可方也】足舞【唐书礼乐志睿宗时婆罗门国献人倒行以丨丨仰植铦刀俯身就锋历脸下复植于背觱篥者立腹上终曲而不伤又伏伸其手二人蹑之周旋百转】伴侣曲【唐书礼乐志御史大夫杜淹曰陈将亡也有玉树后庭花有丨丨丨闻者悲泣所谓亡国之音哀以思以是观之亦乐之所起】荔枝香【唐书礼乐志帝幸骊山杨贵妃生日命小部张乐长生殿因奏新曲未有名会南方进荔枝因名曰丨丨丨】马上声【唐书礼乐志北狄乐皆丨丨之丨自汉后以为鼓吹亦军中乐马上奏之故隷鼓吹署】眞人歌【唐书礼乐志后魏乐府初有北歌亦曰丨丨丨都代时命宫人朝夕歌之】苏莫遮【唐书吕元泰传比见坊邑相率为浑脱队骏马胡服名曰丨丨丨旗鼓相当军阵势也腾逐喧噪战争象也锦绣夸竞害女工也督敛贫弱伤政体也胡服相欢非雅乐也浑脱为号非美名也】孙呉顺圣乐【唐书于頔传頔尝制顺圣乐舞献诸朝又敎女伎为八佾声态雄侈号丨丨丨丨丨云】竞度【唐书杜亚传日夜召宾客言噱流连方春南民为丨丨戏亚欲轻驶乃髤舡底使篙人衣油防衣没水不濡观沼华邃费皆千万陇西李衡在坐曰使桀纣为之不是过也既泛九曲池曵绣为颿诧曰要当称是林沼衡曰未有锦缆云何亚大慙】拍弹【唐书曹确传时帝薄于徳眤宠优人李可及可及者能新声自度曲辞调凄折京师媮薄少年争慕之号为丨丨同昌公主防毕帝与郭淑妃悼念不已可及为帝造曲曰叹百年敎舞者数百皆珠翠襐饰刻画鱼龙地衣度用缯五千倚曲作辞哀思裴回闻者皆涕下舞阕珠宝覆地帝以为天下之至悲愈宠之家尝娶妇帝曰第去吾当赐酒俄而使者负二银榼与之皆珠珍也可及慿恩横甚人无敢斥】叹百年【见上】安十十五弦【五代史死事传潞王从珂反鳯翔遣伶奴丨丨丨以丨丨谒思同欲因其懽以通意】大食小食【宋史乐志郑译之八十四调出于苏祗婆之琵琶丨丨丨丨般渉者胡语伊州石州甘州婆罗门者胡曲绿腰诞黄龙新水调者华声而用胡乐之节奏惟瀛府献仙音谓之法曲即唐之法部也凡有催衮者皆胡曲耳法曲无是也且其名八十四调者其实则有黄钟太簇夹钟仲吕林钟夷则无射七律之宫商羽而已于其中又太簇之商羽焉】般渉【见上】绿腰【见上】诞黄龙【见上】玉牕寒【宋史乐志燕乐小曲二百七十正宫十一阳生丨丨丨念边戍玉如意琼树枝鹔鹴裘塞鸿飞漏丁丁息鼙鼓劝流霞】琼树枝【见上】鹔鹴裘【见上】塞鸿飞【见上】漏丁丁【见上】仙盘露【宋史乐志燕乐南吕宫十一丨丨丨冰盘果芙蓉园林下风风雨调开月幌鳯来宾落梁尘望阳台庆年丰青騣马】芙蓉园【见上】林下风【见上】开月幌【见上】落梁尘【见上】青騣马【见上】春波緑【宋史乐志燕乐中吕宫十三上林春丨丨丨百树花寿无疆万年春击瑚栁垂丝醉红楼折红杏一园花花下醉游春归千树栁】醉红楼【见上】一园花【见上】紫兰香【宋史乐志燕乐仙吕宫九折红蕖鹊度河丨丨丨春见时猗兰殿歩瑶阶千秋乐百和香佩】佩珊珊【见上】菊花杯【宋史乐志燕乐黄钟宫十二丨丨丨翠幕新四塞清满霜画屏风折茱萸望春云苑中鹤赐征袍望回戈稻稼成泛金英】翡翠帷【宋史乐志燕乐越调八丨丨丨玉照台香旖旎红楼夜朱顶鹤得贤臣兰堂烛金镝流】香旖旎【见上】汀洲绿【宋史乐志燕乐双调十六宴琼林泛龙舟丨丨丨登髙楼麦陇雉栁如烟杨花飞王泽新玳瑁簪玉阶晓春清和人欢乐征戍回一院香一片云千万年】紫丝囊【宋史乐志燕乐林钟商十采秋兰丨丨丨留征骑塞鸿度回鹘朝汀洲雁风入松蓼花红曵珠佩遵渚鸿】紫玉箫【宋史乐志燕乐歇指调九榆塞清听秋风丨丨丨碧池鱼鹤盘旋湛思新听秋蝉月中归千家月】一林红【宋史乐志燕家小石调九月宫春折仙枝春日迟绮筵春登春台紫桃花丨丨丨喜春雨泛春池】玉钩栏【宋史乐志燕乐仙吕调十五喜清和芰荷新清世欢丨丨丨金歩摇金凿落燕引邹草芊歩玉砌整华裾海山青抚絮绵风中帆青丝骑喜同声】海山青【见上】青丝骑【见上】如蚊蚋声【宋史蛮夷传西南诸夷汉牂牁郡地至道元年其王龙汉遣其使龙光进率西南牂牁诸蛮来贡方物上因令作本国歌舞一人吹瓢笙丨丨丨丨良久数十辈连袂宛转而舞以足顿地为节询其曲则名曰水曲】水曲【见上】鼔盘【周处风土记越俗饮宴即丨丨以为乐取太素圆盘广尺六者抱以着腹以左手五指更弹之以为节舞者应节而舞】四时乐【王嘉拾遗记师涓写列代之乐造新曲以代古乐故有丨丨之丨春有离鸿去雁应苹之歌夏有明晨焦泉朱华流金之调秋有商风白云落叶吹蓬之曲冬有凝河流隂沉云之操】弄假官叅军桩【赵遴因话录肃宗宴于宫中女优有丨丨丨戏其绿衣秉简者谓之丨丨丨】踏摇娘【韦绚刘宾客嘉话录隋末有河间人皶鼻酗酒自号郎　每醉必殴击其妻妻美而善歌毎为悲怨之声辄　顿其身好事者乃为假面以写其状呼为丨丨丨今谓之谈娘】谈娘【见上】踏浑脱【苏鹗杜阳杂编上降日大张音乐集天下百戏于殿前时有妓女石火胡本幽州人也挈养女五人才八九歳于百尺竿上张弓五条令五女各居一条之上衣五色衣执防持戈舞破阵乐曲俯仰来去赴节如飞是时观者目心怯火胡立于十重朱画牀子上令诸女迭踏以至半空手中皆执五彩小帜牀子大者始一尺余俄而手足齐举为之丨丨丨歌呼抑扬若履平地上赐物甚厚文宗即位恶其太险伤神遂不复作】神仙紫云曲【张读宣室志唐明皇尝梦仙子十余辈御卿云而下立于庭各执乐器而奏之其度曲清越眞仙府之音也及乐阕有一仙人揖而言曰陛下知此乐乎此丨丨丨丨丨也今愿传授陛下为圣唐正始音与夫咸池大夏固不同矣明皇喜甚即传受焉俄而寤其余响犹若在听明皇遂命玉笛吹而习之尽得其节奏】河市乐【王曾笔録驸马都尉高懐以节制领睢阳歳久性颇奢靡而洞晓音律故声伎之妙冠于当时法部中精絶者殆不过之宋城南抵汴渠五百里有东西二桥舟车交会民居繁伙倡优杂户厥类亦众然率多鄙俚为高之伶人所轻诮每宴饮乐作必効其朴野之态以为戏玩谓之丨丨丨迄今俳优常有此戏】打标【马令南唐书后主书保大中许都县邨社竞渡毎歳端午官给防縀俾两两较其迟速胜者加以银椀谓之丨丨舟子皆籍其名】旱敎【叶梦得石林燕语金明水战不复习而诸军犹为鬼神戏谓之丨丨】
