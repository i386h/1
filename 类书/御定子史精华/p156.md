<!-- { "loadSidebar": true } -->
　　【斩竹者将加罪焉晏子入见令舍之公令出丨丨之丨】五民不生【商子重刑而连其罪则褊急之民不鬭狠刚之民不讼怠惰之民不游费资之民不作巧防恶心之民无变也丨丨者丨丨于境内则草必垦矣】重刑颠颉之脊【商子晋文公将欲明刑以亲百姓于是合诸侯大夫于侍千宫颠颉后至吏遂断颠颉之脊以徇晋国之士稽焉皆惧曰颠颉之有宠也断以徇况于我乎三军之士无敢犯禁者故一假道丨丨于丨丨丨丨而国治】草缨菲履艾鞾【慎子有虞之诛以幪巾当墨以丨丨当劓以丨丨当刖以丨丨当宫布衣无领当大辟此有虞之诛也画衣冠异章服谓之戮上世用戮而民不犯也】画衣冠异章服【见上】治之体【庄子以刑为体以礼为翼注刑者丨丨丨非我为】宵人离【庄子为外刑者金与木也为内刑者动与过也丨丨之丨外刑者金木訙之离内刑者隂阳食之注金谓刀锯斧钺木谓捶椘桎梏不由明坦之涂者谓之宵人音义訙又作讯音信问也】金木訙【见上】椎拍輐断【庄子丨丨丨丨与物宛转注法家虽妙犹有椎拍故未泯合】王鈇非一世之器【鹖冠子丨丨丨丨丨丨丨者厚德隆俊也注王鈇法制也权势法制人主之斤斧】遂令惩下【韩非子严刑所以丨丨丨丨也注遂通也】辔策御駻马【韩非子夫古今异俗新故异备如欲以寛缓之政治急世之民犹无丨丨而丨丨丨此不知之患也今儒墨皆称先王兼爱天下则视民如父母何以明其然也曰司寇行刑君为之不举乐夫以君臣为如父子则必治推是言之是无乱父子也】十仞之城楼季弗逾【韩非子父母之爱不足以教子必待州部之严刑者民固骄于爱听于威矣故丨丨丨丨丨丨丨能丨者峭也千仞之山跛牂易牧者夷也故明王峭其法而严其刑也】听断以类明振毫末【荀子王者之人饰动以礼义丨丨丨丨丨丨丨丨举措应变而不穷注王者之人王者之佐类谓轻重得中也】析愿禁悍【荀子尚贤使能而等位不遗丨丨丨丨而刑罚不过注分其愿慤之民使与凶悍之民异也刑罚不过但禁之而已不刻深也】为刻削【淮南子凿五刑丨丨丨乃背道德之本而争于锥刀之末】草律不如恭草奏不如陈汤【子或曰载使子丨丨曰吾丨丨丨丨丨丨曰吾丨丨丨丨】寝厝【抱朴子囹圄虚陈五刑丨丨】捍刃甲胄【抱朴子徳教者黼黻之祭服也刑罚者丨丨之丨丨也】惩非之具【抱朴子仁者养物之器刑者丨丨丨丨我欲利之而彼欲害之加仁无悛非刑不止刑为仁佐于是可知也】为仁佐【见上】匠石绳墨【抱朴子丨丨不舍丨丨故无不直之木明主不废戮罚故无凌迟之政也】国之神器【抱朴子刑之为物丨丨丨丨君所自执不可假人犹长劔不可倒捉巨鱼不可脱渊也】惟静【史记虞舜纪钦哉钦哉丨刑之丨哉】夏台【史记夏本纪汤囚丨丨已而释之注索曰狱名夏曰均台皇甫谧曰地在阳翟是也】胥靡【史记殷本纪武丁夜梦得圣人名曰说乃使百工营求之野得说于傅险中是时说为丨丨筑于傅险注孔安国曰傅氏之岩在虞虢之界通道所经有涧水壊道常使胥靡刑人筑防此道说贤而隠代胥靡筑之以供食也】官狱内狱【史记周本纪五罚不服正于五过五过之疵丨丨丨丨阅实其罪注孔安国曰不服不应罚也正于五过从赦免之阅实其罪使与罚名相当】城旦【史记秦始皇纪黥为丨丨注律说论决为髠钳输边筑长城昼日伺寇夜暮筑城城旦四嵗也】隠宫【史记秦始皇纪丨丨徒刑者七十余万人乃分作阿房宫注余刑见于市朝宫刑一百日于防室养之乃可故曰隠宫下蚕室是】种族【史记髙祖纪萧曺等皆文吏自爱恐事不就后秦丨丨其家尽让刘季】三章【史记髙祖纪沛公还军覇上召诸县父老豪杰曰父老苦秦苛法久矣诽谤者族偶语者弃市吾与诸侯约先入闗者王之吾当王闗中与父老约法丨丨耳杀人者死伤人及盗抵罪余悉除去秦法诸吏人皆案堵如故】楚痛【史记文帝纪诏曰夫刑至断支体刻肌肤终身不息何其丨丨而不德也岂称为民父母之意哉】连营【史记天官书有句圜十五星属杓曰贱人之牢其牢中星实则囚多虚则开出注丨丨贱人牢宋均以为连营贯索星也】废格沮诽【史记平准书自公孙以春秋之义绳臣下取汉相张汤用峻文决理为廷尉于是见知之法生而丨丨丨丨穷治之狱用矣注废格天子文法使不行也诽谓非上所行】寻端治【史记平准书淮南衡山江都王谋反迹见而公卿丨丨丨之竟其党与长吏益惨急而法令明察】釱左趾【史记平准书敢私铸铁器煮盐者丨丨丨没入其器物注釱徒计反釱以铁为之着左趾以代刖也】株送徒【史记平准书所忠言世家子弟富人或鬬鸡走狗马弋猎博戏乱齐民乃徴诸犯令相引数千人命曰丨丨丨注应劭曰株根本也送引也如淳曰株根蔕也诸坐博戏事决为徒者】封三钱府【史记越世家庄生间时入见楚王言某星宿某此则害于楚楚王素信庄生曰今为奈何庄生曰独以德为可以除之楚王曰生休矣寡人将行之王乃使使者丨丨丨之丨楚贵人惊告朱公长男曰王且赦曰何以也曰每王且赦常封三钱之府昨暮王使使封之注贾逵云虞夏商周金币三等或赤或白黄黄为上币铜钱为下币封三钱之府者钱币至重虑人或逆知有赦盗窃之所以封钱府备盗窃也】输织室【史记外戚世家汉使曺参等击魏王豹以其国为郡而薄姬丨丨丨】狱市勿扰【史记曺相国世家参相齐九年萧何卒参告舎人趣治行吾将入相居无何果召参参去属其后相曰以齐丨丨为寄慎丨丨也后相曰治无大于此者乎参曰夫狱市者所以并容也今君扰之奸人安所容也吾是以先之】并容【见上】书牍背【史记绛侯周勃世家人有上书告勃欲反下廷尉勃以千金与狱吏狱吏乃丨丨丨示之曰以公主为证公主者孝文帝女也勃太子胜之尚之故狱吏教引为证】收司【史记商君传卫鞅定变法之令令民为什伍而相丨丨连坐注收司谓相纠发也一家有罪而九家连举若不纠举则什家连坐恐变令不行故设重禁】弃灰【史记李斯商君之法刑丨丨于道夫弃灰薄罪也而被刑重罚也彼惟明主为能深督轻罪夫罪轻且督深而况有重罪乎故民不敢犯也】槛车胶致【史记张耳陈余上逮捕赵王贯髙等十余人乃丨丨丨丨诣长安注谓其车上着板四周如槛形胶宻不得开送致京师也按赵王张耳子敖也】刺剟【史记张耳陈余贯髙至对狱吏治榜笞数千丨丨身无可击者按汉书作刺爇张晏曰爇灼也应劭曰以铁刺之】论输【史记黥布布已丨丨丽山丽山之徒数十万人布皆与其徒长豪杰交通注言布论决受黥竟丽山作陵也时防稽郡输身徒】输身徒【见上】清室【史记袁盎传绛侯免相之国国人上书告以为反征系丨丨注汉书作请室应劭曰请室请罪之室若今钟下也如淳曰请室狱也若古刑于甸师氏也】系居室【史记灌夫武安乃麾骑夫置舍召长史曰今日召宗室有诏劾灌夫骂坐不敬丨丨丨遂按其前事注百官表居室为保宫今守宫也】网漏吞舟之鱼【史记酷吏序汉兴破觚而为圜斲雕而为朴丨丨于丨丨丨丨而吏治烝烝不至于奸黎民乂安】见知【史记赵禹与张汤论定诸律令作丨丨吏得相监司用法益刻葢自此始】傅爰书【史记张汤张汤父为长安丞出汤为儿守舍还而鼠盗肉其父怒笞汤汤掘窟得盗防及余肉劾防掠治丨丨丨讯鞫论报注谓傅囚也爰易也以此书易其辞处】亭疑法【史记张汤汤决大狱欲傅古义乃请博士弟子治尚书春秋补廷尉史丨丨丨注亭平也】三尺法【史记杜周客有让周曰君为天子决平不循丨丨丨専以人主意指为狱狱者固如是乎周曰三尺安出哉前主所是着为律后主所是疏为令当时为是何古之法乎注以三尺竹简书法律也】文罔【史记游侠汉兴有朱家田仲王公剧孟郭解之徒虽时扞当世之丨丨然其私义廉洁退让有足称者】缴绕【史记太史公自序名家苛察丨丨使人不得反其意专决于名而失人情故曰使人俭而善失真注缴绕犹纒绕不通大体也】辨告【汉书髙帝纪诏曰吏以文法敎训丨丨勿笞辱注辨告者分别义理以晓谕之】耐以上【汉书髙帝纪令郎中有罪丨丨丨请之注应劭曰轻罪不至于髠完其耏鬓故曰耐古耏字从彡发肤之意也师古曰耏当音而彡毛发貌音所廉反】完其耏鬓【见上】薪粲【汉书恵帝纪上造以上及内外公孙耳孙有罪当刑及当为城旦舂者皆耐为丨白丨注上造满十六者也以上造有功劳内外孙有骨血属防施徳布恵故事从其轻城旦旦起行治城舂者妇人不豫外徭但舂作米皆四嵗刑也今皆就薪白粲取薪给宗庙为薪坐择米使正白为白粲皆三嵗刑也】讁作【汉书文帝纪诏曰民丨丨县官及贷种食未入入未备者皆赦之】断狱数百几致刑措【汉书文帝纪赞海内殷富兴于礼义丨丨丨丨丨丨丨丨呜呼仁哉】文致【汉书景帝纪诏曰有罪者不伏罪奸法为暴甚亡谓也诸狱疑若虽丨丨于法而于人心不厌者輙谳之注谳平议也音鱼列反】治狱先寛【汉书景帝纪诏曰狱重事也人有智愚官有上下狱疑者谳有司有司所不能决移廷尉有令谳而后不当谳者不为失欲令丨丨者务丨丨】减笞法定棰令【汉书景帝纪酷吏奉宪失中乃诏有司丨丨丨丨丨丨】顾山钱【汉书平帝纪元始元年天下女徒已论归家丨丨丨月三百注已论者罪已定也令甲女子犯罪作如徒六月顾山遣归説以为当于山伐木听使入钱頋工直故为之顾山】入竹二万个【汉书景武昭宣元成功臣表将梁侯杨仆元封四年坐为将军击朝鲜畏懦丨丨丨丨丨赎完为城旦注个枚也】无一人狱【汉书礼乐志古之王者莫不以敎化为大务立太学以敎于国设庠序以化于邑敎化以明习俗以成天下常丨丨丨之丨矣】九章【汉书刑法志汉兴髙祖初入闗约法三章蠲削烦苛兆民大説其后三章之法不足以御奸于是相国萧何攗摭秦法取其宜于时者作律丨丨】监临部主【汉书刑法志孝武即位招进张汤赵禹之属条定法令作见知故縦丨丨丨丨之法缓深故之罪急縦出之诛其后奸猾巧法转相比况禁罔寖宻注见知人犯法不举告为故縦而所监临部主有罪并连坐也】缓深故罪【见上注孝武欲急刑吏深害及故入人罪者皆寛罚】转相比况【见上】典文【汉书刑法志元帝初立下诏曰夫法令者所以抑暴扶弱欲其难犯而易避也今律令烦多而不约自丨丨者不能分明而欲罗元元之不逮斯岂刑中之意哉】颂系【汉书刑法志孝景诏曰髙年老长人所尊敬也鳏寡不属逮者人所哀怜也其着令年八十以上八嵗以下反孕者未乳师朱儒当鞠系者丨丨之注颂读曰容寛容之不桎梏】狱豻【汉书刑法志原狱刑所以蕃若此者礼敎不立刑法不明民多贫穷豪杰务私奸不輙得丨丨不平之所致也注狱豻狱讼也诗云宜岸宜狱】殷天人之和【汉书刑法志合刑罚之中丨丨丨丨丨顺稽古之制成时雍之化】别狱【汉书地理志尉氏注古狱官曰尉氏郑之丨丨也】编之徒官【汉书贾谊夫尝已在贵宠之位天子改容而礼貌之矣吏民尝俯伏以敬畏之矣今而有过帝令废之可也退之可也若夫束缚之系緤之输之司寇丨丨丨丨司寇小吏詈骂而榜笞之非所以令众庶见也注编次列也】奏当【汉书张释之拜为廷尉上行出中渭桥有一人从桥下走乗舆马惊于是使骑捕之属廷尉释之治问曰县人来闻跸匿桥下久以为行过既出见车骑即走耳释之丨丨此人犯跸当罚金注当谓处其罪也】拉胁折齿【汉书邹阳范睢丨丨丨丨于魏卒为应侯】棰楚【汉书路温舒丨丨之下何求而不得故囚不胜痛则饰辞以视之】画狱木吏【汉书路温舒俗语曰丨地为丨议不入刻丨为丨期不对此皆疾吏之风悲痛之辞也注画狱木吏尚不入对况真实乎期犹必也】督奸【汉书董仲舒殷人执五刑以丨丨伤肌肤以惩恶成康不式四十余年天下不犯囹圄空虚】成康不式【见上注式用也】威恶【汉书董仲舒爵禄以养其徳刑罚以丨其丨】去酒省食【汉书杜延年延年子缓拜太常治诸陵县毎冬月封具狱日常丨丨丨丨官属称其有恩】在笔端【汉书杜钦钦兄缓子业与丞相翟方进定陵侯淳于长不平上书言方进本与长深结厚长防大恶独得不坐茍欲鄣塞前过不为陛下广持平例又无恐惧之心反因时信其邪辟报睚眦怨刑罚无平丨方进之丨丨众庶莫不疑惑】从吏议【汉书司马迁因为诬上卒丨丨丨家贫财赂不足自赎交游莫救左右亲近不为壹言身非木石独与法吏为伍】法吏为伍【见上】茸以蚕室【汉书司马迁故人任安予迁书迁报之曰李陵既生降隤其家声而仆又丨丨丨丨重为天下观笑注茸音人勇反推也蚕室腐刑所居温宻之室也谓推致蚕室之中也】闗木索【汉书司马迁太上不辱先其次不辱身其次不辱理色其次不辱辞令其次诎体受辱其次易服受辱其次丨丨丨被棰楚受辱其次鬄髦髪婴金铁受辱其次毁肌肤断支体受辱最下腐刑极矣】鬄髦髪婴金铁【见上注鬄音上计反】圜墙【汉书司马迁今交手足受木索暴肌肤受榜棰幽于丨丨之中当此之时见狱吏则头枪地视徒隶则心惕息注圜墙狱也周礼谓之圜土】三木【汉书司马迁魏其大将也衣赭闗丨丨注三木在颈及手足】圉空【汉书王褒昔周公躬吐捉之劳故有丨丨之隆注一饭三吐餐一沐三捉发以宾贤士故能成太平之化刑措不用囹圉空虚也】输府【汉书陈万年子咸为南阳太守所居以杀伐立威豪猾吏及大姓犯法輙论丨丨以律程作司空为地臼木杵舂不中程或私解脱钳釱衣服不如法輙加罪】寃讼【汉书陈汤传免汤为庶人徙边敦煌太守奏汤前亲诛郅支单于威行外国不宜近边塞诏徙安定议郎耿育上书言便宜因丨丨汤】平反【汉书隽不疑擢为京兆尹毎行县録囚徒还其母輙问不疑有所丨丨活几何人即不疑多有所平反母喜笑饮食语言异于他时或亡所出母怒为之不食故不疑为吏严而不残注反音幡奏使从轻也】抱具狱哭府上【汉书于定国其父于公为郡决曹东海有孝妇养姑甚谨姑欲嫁之终不肯姑谓邻人曰孝妇事我勤苦哀其亡子守寡我老久絫丁壮奈何其后姑自经姑女告吏妇杀我母吏捕孝妇验治孝妇自诬服其狱上府于公以为此妇以孝闻必不杀也太守不听于公争之弗能得乃丨其丨丨丨于丨丨太守竟论杀孝妇郡中枯旱三年后太守至杀牛自祭孝妇因表其墓天立大雨】多隂德【汉书于定国始定国父于公其闾门壊父老方共治之于公谓曰少髙大闾门令容驷马髙葢车我治狱丨丨丨未尝有所寃子孙必有兴者至定国为丞相永为御史大夫封侯世云按永定国子】共工狱【汉书刘辅上乃徙系辅丨丨丨注苏林曰考工也师古曰少府之属官也亦有诏狱】金选【汉书萧望之甫刑之罚小过赦薄罪赎有丨丨之品所从来久矣注应劭曰选音刷金铢两名也师古曰字本作锊锊即锾也其重十一铢二十五分铢之十三一曰重六两吕刑曰墨辟疑赦其罚百锾是其品也】一律两科【汉书冯野王令曰吏二千石告过长安谒不分别予赐令有司以为予告得归赐告不得是丨丨丨丨失省刑之意】薛侯故事【汉书薛宣传宣为相府词讼例不满万钱不为移书后皆遵用丨丨丨丨】耳剽【汉书朱博迁廷尉当谳平天下狱博恐为官属所诬召见正监典法掾史谓曰廷尉治郡断狱以来且二十年亦独丨丨日久三尺律令人事出其中掾史试与正监共撰前世决事吏议难知者数十事持以问廷尉得为诸君覆意之注剽劫也犹言行听也】覆意【见上注但欲用意覆之不近法律事故也】探意立情【汉书王嘉圣王断狱必先原心定罪丨丨丨丨】靡敝【汉书雄甫刑丨丨秦法酷烈】司空城旦书【汉书辕固窦太后好老子书召问固固曰此家人言耳太后怒曰安得丨丨丨丨丨乎注道家以儒法为急比之于律令也】两劾【汉书严延年为涿郡太守时郡比得不能太守涿人毕野白等由是废乱大姓西髙氏东髙氏自郡吏以下皆畏避之延年至遣掾蠡吾赵绣按髙氏绣见延年新将心内惧即为丨丨欲先白其轻者观延年意怒乃出其重劾延年已知其如此矣赵掾至果白其轻者延年索懐中得重劾即收送狱夜入晨将至市论杀之】名捕【汉书楼防为广汉太守王莽专政吕寛谋以血涂莽第门发觉吕寛亡丨丨寛注举姓名而捕之也】摄録【汉书叙班伯迁奉车都尉防定襄大姓石季羣辈报怨杀追捕吏即拜伯为定襄太守定襄闻伯素贵年少畏其下车作威吏民竦息伯请问耆老父祖故人有旧恩者迎坐满堂日为供具执子孙礼郡中益弛诸所宾礼皆名豪懐恩醉酒共谏伯宜颇丨丨盗贼具言本谋亡匿处伯曰是所望于父师矣乃召属县长吏选精进掾史分部收捕旬日尽得】润镬【汉书叙班彪王命论曰勇如信布彊如梁籍成如王莽然卒丨丨伏质亨醢分裂】薰胥【汉书叙呜呼史迁丨丨以刑注诗小雅雨无正之萹曰若此无罪沦胥以铺胥相也言无罪之人横相牵率徧得罪也韩诗沦字作薰薰者谓相薰蒸亦渐及之义耳此叙言史迁因坐李陵横得罪也】令甲令乙令丙【后汉书章帝纪诏曰律云掠者惟得榜笞立又令丙棰长短有数注令有先后有丨丨丨丨丨丨】报囚【后汉书章帝纪律十二月立春不以丨丨注报论也立春阳气至可以施生故不论囚】谳箧【后汉书灵帝纪制诏州郡大举钩党注续汉志曰建寕中京都长者皆以苇方笥为装具时有识者窃言苇笥郡国丨丨也后党人禁锢防赦有疑者皆谳廷尉人名悉入方笥中】马将军故事【后汉书马援援条奏越律与汉律駮者十余事与越人申明旧制以约束之自后骆越奉行丨丨丨丨丨】防考【后汉书鲁恭司隶典司京师四方是则而近于春月分行诸部托言劳来贫人而无隠恻之实烦扰郡县丨丨非急】立秋为断【后汉书鲁恭决狱案考皆以丨丨丨丨以顺时莭育成万物】司宼论【后汉书鲁丕传擢拜青州刺史务在表贤明慎刑罚七年坐事下狱丨丨丨注司寇刑名也决罪曰论言奏而论法之前书曰司寇二嵗刑也】立疏网【后汉书杜林大汉初兴详览得失故破矩为圆斵雕为朴蠲除苛政更丨丨丨】开二门【后汉书桓谭又见法令决事轻重不齐或一事殊法同罪异论奸吏得因縁为市所欲活则出生议所欲陷则与死比是为刑丨丨丨也】可论在东无理居西【后汉书虞延迁洛阳令是时隂氏有客马成者常为奸盗延收考之信阳侯隂就乃诉帝谮延多所寃枉帝乃临御道之馆亲録囚徒延陈其狱状丨丨者丨丨丨丨者丨丨成乃回欲趋东延前执之谓曰尔人之巨蠧久依城社不畏熏烧今考实未竟宜当尽法帝知延不私谓成曰汝犯王法身自取之呵使速去后数日伏诛】首匿科知从律【后汉书梁统武帝值中国隆盛财力有余征伐逺方军役数兴豪杰犯禁奸吏弄法故重丨丨之丨着丨丨之丨以破朋党以惩隠匿注凡首匿者为谋自蔵匿罪人至宣帝时除子匿父母妻匿夫孙匿祖父母罪余至殊死上请知从谓见知故縦武帝时立见知故縦之罪使张汤等着律】律谢臯苏【后汉书曺褒论丨丨丨丨而制令亟易注臯陶虞士官苏忿生周武王之司寇也】械节【后汉书度尚征交阯刺史张磬下廷尉辞状未正防赦见原磬不肯出狱方更牢持丨丨】徒衣【后汉书钟离意举孝防再迁辟大司徒侯覇府诏部送徒诣河内时冬寒徒病不能行路过农意輙移属县使作丨丨县不得已与之而上书言状意亦具以闻光武得奏以见覇曰君所使掾何乃仁于用心诚良吏也】输作左校【后汉书朱穆传征穆诣廷尉丨丨丨丨太学书生刘陶等数千人诣阙上书讼穆曰伏见弛刑徒朱穆处公忧国拜州之日志清奸恶注左校署名属将作掌左工徒】轻侮法【后汉书张敏传建初中有人侮辱人父者而其子杀之肃宗贳其刑而降宥之自后因以为比是时遂定其议以为丨丨丨】楚狱【后汉书袁安永平十三年楚王英谋为逆事下郡覆考明年三府举安能理剧拜楚郡太守是时英辞所连及系者数千人安先往案狱理其无明验者条上出之帝感悟即报许得出者四百余家论袁公理丨丨未尝鞫人于臧罪其仁心足以覃乎后昆子孙之盛不亦宜乎】小杜律【后汉书郭躬躬家世衣冠父习丨丨丨注前书杜周断狱深刻少子延年亦眀法律对父故言小】重比【后汉书陈宠曽祖父咸性仁恕常戒子孙曰为人议法当依于轻虽有百金之利慎无与人丨丨】撰辞讼比【后汉书陈宠宠少为州郡吏辟司徒鲍昱府转为辞曹掌天下狱讼时司徒辞讼久者数十年事类溷错易为轻重不良吏得生因縁宠为昱丨丨丨丨七卷决事科条皆以事类相从昱奏上之其后公府奉以为法】篣格【后汉书陈宠断狱者急于丨丨酷烈之痛注篣即榜也古字通用声类曰笞也说文曰格击也】鉆钻科【后汉书陈宠帝敬纳宠言毎事务于寛厚其后遂诏有司絶丨丨诸惨酷之丨解妖恶之禁除文致之请谳五十余事定着于令是后人俗和平屡有嘉瑞注苍颉萹曰鉆持也说文曰鉆铁鋷也其炎反鋷音陟叶反钻膑刑谓钻去其髌骨也钻音作唤反】报重【后汉书陈宠汉旧事断狱丨丨常尽三冬之月】断狱不以三微【后汉书陈宠殷周丨丨丨丨丨丨而化致康平无有灾害】奉防之恵【后汉书陈宠陛下探幽析微允执其中革百载之失建永年之功上有迎承之敬下有丨丨丨丨注三正之月不用断狱敬承天意奉顺三微也】决事比【后汉书陈忠初父宠在廷尉上除汉法溢于甫刑者未施行及宠免后遂寝而苛法稍繁人不堪之忠依宠意上二十三条为丨丨丨以省请谳之敝】收孥【后汉书杨终终上疏曰秦政酷烈违牾天心一人有罪延及三族髙祖平乱约法三章太宗至仁除去丨丨万姓廓然被更生注文帝除去收孥相坐之律】作春秋决狱二百三十二事【后汉书应劭劭删定律令为汉仪建安元年奏之曰故胶东相董仲舒老病致仕朝廷每有政议数遣廷尉张汤亲至陋巷问其得失于是丨丨丨丨丨丨丨丨丨丨丨动以经对言之详矣臣輙撰具律本章句尚书旧事廷尉板令决事比例司徒都目五曺诏书及春秋断狱凡二百五十萹蠲去复重为之莭文又集駮议三十萹以类相从】駮议三十篇【见上】重梏【后汉书王符性恶之民民之豺狼虽得放宥之泽终无改悔之心旦脱丨丨夕还囹圄严眀令尹不能使其断絶】周氏秘典【后汉书仲长统今令五刑有品轻重有数科条有序名实有正非杀人逆乱鸟兽之行甚重者皆勿杀嗣丨丨之丨丨续吕侯之祥刑此又宜复之善者也】九刑【后汉书崔骃威械蔵而俎豆布六典陈而丨丨厝】治乱药石【后汉书崔寔夫刑罚者丨丨之丨丨也德敎者兴平之粱肉也】义钱【后汉书虞诩时长吏二千石听百姓讁罚者输赎号为丨丨托为贫人储而守令因以聚敛】抱钳扭【后汉书蔡邕论当伯喈丨丨丨徙幽裔仰日月而不见照烛临风尘而不得经过其意岂及语平日幸全人哉】刋章【后汉书党锢序自是正直废放邪枉炽结海内希风之流遂共相标榜指天下名士为之称号刻石立墠共为部党而张俭为之魁灵帝诏丨丨捕俭等注刋削不欲宣露并名故削除之而直捕俭等】案经三府【后汉书李膺及遭党事当考实膺等丨丨丨丨太尉陈蕃却之曰今所考案皆海内人誉忧国忠公之臣此等犹将十世宥也岂有罪名不章而致收掠者乎不肯平署帝愈怒遂下膺等于黄门北寺狱】黄门北寺狱【见上】録牒【后汉书李膺时侍御史蜀郡景毅子顾为膺门徒而未有丨丨故不及于谴毅乃慨然曰本谓膺贤遣子师之岂可以漏夺名籍茍安而已遂自表免归时人义之】漏夺名籍【见上】被急征【后汉书魏朗窦武等诛朗以党丨丨丨】祭臯陶【后汉书范滂牢修诬言钩党滂坐系黄门北寺狱狱吏谓曰凡坐系皆丨丨丨滂曰臯陶贤者古之直臣知滂无罪将理之于帝如其有罪祭之何益众人由此亦止狱吏将加掠考滂以同囚多婴病乃请先就格】就格【见上】贾生之谋【后汉书贾彪延熹元年党事起太尉陈蕃争之不能得朝廷寒心莫敢复言彪谓同志曰吾不西行大祸不解乃入洛阳说城门校尉窦武尚书霍谞武等讼之桓帝以此大赦党人李膺出曰吾得免此丨丨丨丨也】若卢都内【后汉书窦武有诏原李膺杜宻等自黄门北寺丨丨丨丨诸狱系囚罪轻者皆出之注都内主蔵官名前书有都内令】古刑【后汉书孔融融曰古者敦厐善否不别吏端刑清政无过失百姓有罪皆自取之末世政挠其俗法害其人而欲绳之以丨丨投之以残弃非所谓与时消息者也】进寳得刑【后汉书孔融信如卞和注韩子和氏得璞玉于楚山献之武王玉人曰石也刖其左足及文王即位又奉其璞玉人又曰石也刖其右足成王即位和乃抱璞而哭于楚山之下王使玉人攻璞而得寳焉和作怨歌琴操曰丨丨丨丨足离分兮】中刑【后汉书孔融一离刀锯注国语丨丨用刀锯也】汉世轻法【后汉书循吏序初光武长于民间颇达情伪见稼穑艰难百姓病害至天下已定务用安静解王莽之繁宻还丨丨之丨丨】善风吉问【后汉书李南南少防学眀于风角永元中太守马棱坐盗贼事被征当诣廷尉南特通谒贺棱意有恨谓曰太守不德今将即罪而君反相贺耶南曰旦有丨丨明日中时应有丨丨故来称庆旦日乃有驿使赍诏书原停棱事】剧狱【后汉书董宣迁北海相大姓公孙丹令其子杀道行人宣即收丹父子杀之丹宗族亲党三十余人操兵诣府称寃呌号宣乃悉收系丨丨注剧县之狱】科防【魏志袁绍注细政苛惨丨丨互设缯缴充蹊坑穽塞路】国网【魏志曺洪注老惛倍贪触突丨丨罪廹三千不在赦宥】促械我【魏志贾逵注太祖欲征呉而大霖雨三军不愿行逵谓其同僚三主簿曰今不可不谏乃进谏草以示三人三人不获已皆署名太祖怒收逵等当送狱取造意者逵遂走诣狱狱吏以逵主簿也不即着械谓狱吏曰丨丨丨尊者且疑我在近职求缓于卿今将遣人来察我逵着械适讫而太祖果遣家中人就狱视逵既而教曰逵无恶意原复其軄】问事杖【魏志贾逵注李孚到梁洪使从者斫丨丨丨三十枚系着马边自着平上帻将三骑投暮诣邺下】众猥【魏志仓慈先是属城狱讼丨丨县不能决多集治下慈躬往省阅料简轻重鞭杖遣之一嵗决刑曽不满十人】昔惭柳下今愧孙登【魏志王粲注嵇康遭吕安事为诗自责曰欲寡其过谤议沸腾性不伤物频致怨憎丨丨丨丨丨丨丨丨内负宿心外赧良朋】楚掠【魏志满宠注杨公身为名臣纵有愆负犹宜保佑况滛刑所滥而可加其丨丨乎】蜀科【蜀志伊籍迁昭文将军与诸葛亮法正刘巴李严共造丨丨蜀科之制由此五人焉】楚挞【蜀志许慈时寻丨丨以相震攇】偏枯之物【蜀志孟光传赦者丨丨丨丨非明世所宜有也】平当【蜀志杨戏戏年二十余从州书佐为督军从事軄典刑狱论法决疑号为丨丨】黄沙狱【晋书武帝纪太康五年六月初置丨丨丨】宻网【晋书成帝纪诏曰思蠲丨丨咸同斯恵其赦五嵗刑以下】庚戌制【晋书哀帝纪兴寕二年三月庚戌朔大阅户人严法禁称为丨丨丨】皂巾丹服黑体杂履【晋书刑法志序犯黥者丨其丨犯劓者丨其丨犯膑者丨其丨犯宫者丨其丨】犴逐情迁科随意往【晋书刑法志序汉王以三章之法以吊之文帝以刑厝之道以临之于时百姓欣然将逢交泰而丨丨丨丨丨丨丨丨献琼杯于阙下徙青衣于蜀路覆醢裁刑倾宗致狱】甲子科【晋书刑法志魏武帝定丨丨丨犯釱左右趾者易以木械是时乏铁故易以木焉】木械【见上】网捕二篇【晋书刑法志李悝撰次诸国法着法经以为王者之政莫急于盗贼故其律始于盗贼盗贼须劾捕故着丨丨丨丨其轻狡越城博戏借假不亷滛侈逾制以为杂律一篇又以其律具其加减是故所着六篇而已然皆罪名之制也】洪赦【晋书左贵嫔蠲衅涤秽与时惟新沛然丨丨恩诏遐震】绳墨断例【晋书杜预与贾充等定律令既成预为之注解乃奏之曰法者葢丨丨之丨丨非穷理尽性之书也故文约而例直听省而禁简例直易见禁简难犯易见则人知所避难犯则几于刑厝刑之本在于简直故必审名分审名分者必忍小理】简直【见上】长沙狱【晋书髙光时武帝置丨丨丨以典诏囚以光厯世明法用为长沙御史】狱官惟实法吏惟文【晋书刘颂夫监司以法举罪狱官案劾尽实法吏据辞守文大较虽同然至于施用监司与夫法狱体宜小异丨丨丨丨丨丨丨丨监司则欲举大而畧小何则夫细过微阙人情之所必有而悉紏以法则朝野无立人此所谓欲理而反乱者也】得法外意【晋书陶侃谢安每言陶公虽用法而恒丨丨丨丨】皇人阔网帝者约法【晋书纪瞻唐虞宻丨丨之丨丨夏殷繁丨丨之丨丨机心起而日进淳德往而莫返】汉斧【晋书伏滔黥布众溃于一战身脂于丨丨】辛亥制度【晋书石勒载记下书曰今律令滋烦其采集律令之要为施行条制于是命法曹令史贯志造丨丨丨丨五千文施行十余嵗乃用律令】蝇集笔端【晋书苻坚载记初坚之将为赦也与王猛苻融宻议于露堂坚亲为赦文猛融供进纸墨有一大苍丨入自牖间鸣声甚大丨于丨丨驱而复来俄而长安街巷市里人相告曰官今大赦有司以闻坚惊谓融猛曰禁中无耳属之理事何从泄敕外穷推之咸言有一小人衣黑衣大呼扵市曰官今大赦须臾不见坚叹曰其向苍蝇乎声状非常吾固恶之】黑衣大呼【见上】犹左右手【晋书慕容超载记王者之有刑纠丨人之丨丨丨焉故孔子曰刑罚不中则民无所措手足】中否格【宋书武帝纪诏曰杖罚虽有旧科然軄务殷碎推坐相寻若皆有其实则体所不堪文行而已又非设罚之意可筹量觕为丨丨之丨】犴圄【宋书孝武帝纪诏曰昔姬道方凝刑法斯厝汉德初明丨丨用简良由上一其道下淳其性】婴金屦校【宋书孝武帝纪诏曰向因廵览见二尚方徒隶丨丨丨丨既有矜复加国庆民和独隔凯泽益以慙焉可详所原宥】鲁师致防汉史飞声【宋书孝武帝纪诏曰防情察讼丨丨丨丨市狱勿扰丨丨丨丨】幽国【宋书孝武帝纪诏曰廷尉逺迩疑谳平决攸归而一蹈丨丨动逾嵗时民婴其困吏容其私】滞劾【宋书孝武帝纪诏曰自今囚至辞其并即以闻朕当悉详断庶无留狱若繁文丨丨证逮遐广必须亲察以尽情状】逭役违调【宋书孝武帝纪诏曰顷化弗能孚而民未知禁丨丨丨丨起触刑网】料省【宋书孝武帝纪诏曰近道刑狱当亲丨丨其王畿内及神州所统可遣尚书与所在共讯】曲令宻文【宋书帝子业纪凡丨丨丨丨繁而作治宜寛徭轻宪以救民切】降辟次网【宋书明帝纪诏曰夫愆有小大宪随寛猛故五刑殊用三典异施而丨丨丨丨便暨钳挞求之法科差品滋逺】钳挞【见上】裁风茂典【宋书帝昱纪缓法昭恩丨丨丨丨蠲宪贷训俗彛义】洗遂【宋书帝昱纪诏曰尚书令可与执法以下就讯众狱使寃讼丨丨困昭苏颁下州郡咸令无壅】荡萌渐【宋书乐志大赦丨丨丨文教被黄支】獬豸至【宋书符瑞志丨丨知曲直狱讼平则丨】时网【宋书王多僮者傲然于王宪无仆者怵廹于丨丨】讯牒【宋书谢晦髙祖尝讯囚其旦刑狱参军有疾札晦代之于车中一鉴丨丨催促便下相府多事狱系殷积晦随问酧辨曽无违谬髙祖竒之即日署刑狱贼曹】机心戢【宋书蔡廓肉刑之设肇自哲王葢由曩世风淳民多惇谨图象既陈则丨丨丨丨刑人在途则不逞改操】恢繁息【宋书蔡廓申哀矜以革滥移大辟扵支体全性命之至重丨丨丨于将来使将断之骨荷更荣于三阳干时之华监商飇而知惧威恵俱宣感畏偕设全生拯暴于是乎在】监商飇【见上】霜准【宋书蔡兴宗乱辟害政混秽大猷不有丨丨轨宪斯沦】戮讽【宋书王僧达传殛凶诛邪圣典所同丨丨剪律汉法攸尚】楚对【宋书谢庄丨丨之下鲜不诬滥】庆宥【齐书髙帝纪诏曰宸运肇创寳命惟新宜丨丨广敷蠲汰劫贼余口没在台府者悉原赦诸负舋流徙普听还本土】蠲汰【见上】方风霜【齐书崔祖思以敎化比雨露名法丨丨丨】罚丁赦丙【齐书崔祖思如令丙罪重丁轻丨丨而丨丨天下必有不悛矣】一宿髪白【齐书谢超宗超宗下廷尉丨丨丨丨皓首】荆革【齐书竟陵王子良宋孝武征求急速以郡县迟缓始遣台使公役劳扰太祖践祚子良陈之曰凡此辈使人开亭正防便振丨丨万姓骇廹人不自固遂漂衣败力竞致兼浆值今夕酒谐肉饫既许附申赦格明日礼轻贷薄便复不入恩科】赦格【见上】恩科【见上】狱圄【齐书竟陵王子良子良宻启曰明诏深矜丨丨恩文累坠今科网严重称为峻察负罪离愆充积牢户暑时郁蒸加以金铁聚忧之气足感天和】恩文【见上】科网【见上】律章【齐书孔稚珪尚书删定郎王植撰定丨丨表奏之】律吏【齐书孔稚珪今府州郡县千有余狱如令一狱嵗枉一人则一年之中枉千余人致此之由非但丨丨之咎列邑之宰亦乱其经】法学【齐书孔稚珪寻古之名流多有丨丨故释之定国声光汉台元常文恵绩映魏阁今之士子莫肯为业縦有习者世议所轻将恐此书永坠下走之手矣今若其爵赏开其劝慕课业宦流班习胄子拔其精究使处内局简其才良以居外仕则臯繇之谋指掌可致杜郑之业郁焉何逺】杜郑之业【见上】剪韭【齐书孔稚珪论刑开二门法有两路刀笔之态深舞弄之风起承喜怒之机隙挟千金之奸利丨丨复生寜失有罪抱木牢户未必非寃】入缣【梁书武帝纪诏曰金作赎刑有闻自昔丨丨以免施于中代】钳釱【梁书武帝纪断之书日纒于听览丨丨之刑嵗积扵牢犴】牢犴【见上】三讯【梁书武帝纪诏曰丨丨五听着自圣典哀矜折狱义重前诰按周礼小司寇以三刺断庶民狱讼之中一曰讯羣臣二曰讯郡吏三曰讯万民】梁律【梁书武帝纪尚书删定郎蔡法度上丨丨二十卷令三十卷科四十卷】婴网【梁书武帝纪丨丨陷辟日夜相寻】权典【梁书武帝纪遐迩知禁圄犴稍虚率斯以往庶几刑措金作丨丨宜在蠲息可除赎罪之科】逋讁【梁书武帝纪诏曰自今丨丨之家及罪应质作若年有老小可停将送】质作【见上】讁运【梁书武帝纪诏曰顷闻外间多用九陌钱徒乱王制无益民财自今可通用足陌钱令书行后百日为期若犹有犯男子丨丨女子质作并同三年】裁问【梁书武帝纪诏曰縁边初附诸州部内百姓先有负罪流亡逃叛入北一皆旷荡不问往諐并不得挟以私讐而相报复若有犯者严加丨丨】鏁士【梁书元帝纪长徒丨丨特加原宥】徽绳【梁书王僧孺为南康王长史典籖汤道愍谤讼僧孺逮诣南司奉牋辞府曰下官既贻疵辱方致丨丨解箓收簮且归初服】严棘【梁书刘孝绰漏斯宻网免彼丨丨】在缧婴纆【梁书刘孝绰舞文虚谤不取信于宸明丨丨丨丨幸得蠲于庸暗】殷牖【陈书武帝纪仁霑葭苇信及豚鱼丨丨斯空夏台虚设】幽圄【陈书文帝纪诏曰恵泽未流愆阳累月今嵗序云暮年正向肇欲使丨丨之内同被时和可曲赦京师】清乂【陈书宣帝纪其三狱等事前须详断然后启闻凡诸辨决务令丨丨】秋宪【陈书蔡景厯御史中丞宗元饶奏曰景厯専擅贪污彰于逺近宜寘刑书以明丨丨】重械【陈书沈洙丨丨之下危堕之上无人不服诬枉者多】危堕【见上】行狱【南史宋孝武帝纪大眀七年原放丨丨徒系】察判【南史齐武帝纪以水潦为患尅日讯都下囚诸逺狱委刺史以时丨丨】讯辨【南史梁武帝纪下令通检尚书众曹诸诤讼失理及主者淹停不时施行者精加丨丨依事议奏】洗除前注【南史梁武帝纪其犯乡论清议赃污滛盗一皆荡涤丨丨丨丨与之更始】建康三官【南史梁武帝纪天监五年初立诏狱诏丨丨县置丨丨与廷尉三官分掌狱事建康为南狱廷尉为北狱】南狱北狱【见上】讯簿【南史宋江夏王义恭为荆州刺史文帝与书戒之曰凡讯狱前一二日可取丨丨宻与刘湛辈粗共详论】曩科【南史萧琛郎有杖起自后汉尔时郎官位卑与令史不异自魏晋以来郎官稍重今方参用髙华吏部又近于通贵不应官髙昔品而罚遵丨丨】杜邮之赐【南史谢庄孝武尝赐庄寳剑庄以与鲁爽后爽叛帝因宴问剑所在答曰昔以与鲁爽别窃为陛下丨丨丨丨上甚恱】宪劾【南史王融一介罪身独婴丨丨】冶中贵囚【南史袁彖彖监呉兴郡到郡坐过用禄钱免官付东冶既而帝游孙陵望东冶曰丨丨有一好丨丨数日与朝臣幸冶见彖与语明日释之后为侍中】缓宪賖刑【南史袁昂传丨丨于斯戮之人丨丨扵耐罪之族】三署囚【南史齐文恵太子长懋诏太子于元圃园宣猷堂録丨丨丨原宥各有差】律生【南史崔祖思宪律之重由来尚矣实宜清置廷尉茂简三官汉来习律有家子孙并其业今廷尉丨丨乃令史门户刑之不厝抑此之由】张杜律【南史孔珪江左承用晋时丨丨丨二十卷】圆门【南史江淹抱痛丨丨含愤狱户】就测【南史何逺迁武昌太守为人所讼征下廷尉被劾十数条当时士大夫坐法皆不受测逺度已无赃丨丨立三七日不欵犹以私蔵禁仗除名】法者人之父母【南史郭祖深丨丨丨丨丨丨恵者人之仇讐法严则人思善德多则物生恶】测囚【南史沈洙梁代旧律丨丨之法日一上起自晡鼓尽扵二更及比部郎范泉删定律令以旧法测立时久非人所堪分其刻数日再上廷尉以为新制过轻时宣帝録尚书集众议之洙议曰夜中测立缓急易欺兼用画漏于事为允但漏刻賖促今古不同愿去夜测之昧从画漏之明斟酌今古之闻参防二漏之义舍秋冬之少刻从夏日之长晷不问寒暑并依今之夏至朝夕上测各十七刻庶罪人不以漏短而为捍狱囚无以在夜而致诬宣帝曰沈长史议得中依事施行】东冶徒赋【南史卞彬永明中琅邪诸葛勗为国子生作云中赋指祭酒以下皆有形似之目坐事系东冶作丨丨丨丨武帝见赦之】镬鱼赋【南史卞彬广陵髙爽坐事被系作丨丨丨以自况其文甚工后遇赦免】厘恤【魏书肃宗纪熙平元年诏曰尚书可丨丨狱犴察其淹枉简量轻重随事以闻】诬壅【魏书肃宗纪熙平元年诏曰比日狱犴繁广嗟诉骤闻虽曰司存毎多丨丨】三约【魏书任城王澄三季之弊由于烦刑火德之兴在于丨丨是以老云法令滋彰盗贼多有】宪墨【魏书髙阳王雍细人犯刑犹寛丨丨朝廷贵仕不戮一人】口误【魏书刑罚志显祖即位除丨丨开酒禁】拷石【魏书刑罚志从今断狱皆依令尽听讯之理量人强弱加之拷掠不听非法拷人兼以丨丨自是枷杖之制颇有定准】贯索九星【隋书天文志丨丨丨丨贱人之牢也一曰连索一曰连营一曰天牢主法律禁暴彊也牢口一星为门欲其开也九星皆明天下狱烦七星见小赦五星大赦】昴眀【隋书天文志昴七星天之耳目也主西方主狱事丨丨则天下牢狱平】简宪【隋书刑法志嵗布平典年垂丨丨昭然如日月望之者不迷旷乎如大路行之者不惑】易釱【隋书刑法志魏武造丨丨之科】测罚【隋书刑法志凡系狱者不即答欵应加丨丨不得以人事为隔若人事犯罚违扞不欵宜测罚者先参议牒唘然后科行断食三日听家人进粥二升女及老小一百五十刻乃与粥满千刻而止】鹤头纽【隋书刑法志鞭有制鞭法鞭常鞭凡三等之差制鞭生革廉成法鞭生革去廉常鞭熟靻不去廉皆作丨丨丨长一尺一寸】冶士【隋书刑法志髠钳补冶鎻士终身其下又讁运配材官丨丨尚方锁士皆以轻重差其年数其重者或终身】目【隋书刑法志切见南北郊坛材官车府太官下省左装等处上啓并请四五嵗已下轻囚助充使役自有刑均罪等丨丨不异而甲付钱署乙配郊坛钱署三所于辛为剧郊坛六处在役则优今听狱官详其可否舞文之路自此而生将恐玉科重轻全闗墨绶金书去取更由丹笔】甲付钱署乙配郊坛【见上】玉科金书【见上】权今【隋书刑法志河清三年尚书令赵郡王叡等奏上齐律十二篇是后法令明审科条简要又敕仕门之子弟常讲习之齐人多晓法律葢由此也其不可为定法者别置丨丨二卷与之并行】刑经圣制【隋书刑法志用宣帝广刑书要制而更峻其法谓之丨丨丨丨】经义量决【北史魏太武纪太平真君六年诏诸有疑狱皆付中书以丨丨丨丨】听讼观【北史魏宣武纪永平元年诏依洛阳旧图修丨丨丨】理诉殿申讼车【北史魏宣武纪廷昌元年诏立丨丨丨丨丨丨以尽寃穷之理】麟趾格【北史齐文宣纪天保元年诏曰魏世议定丨丨丨遂为通制官司施用犹未尽善羣官可更论讨新令未成之间仍以旧格从事按隋书经籍志于麟趾殿删正刑典谓之麟趾格】配杂【北史周武帝纪建德六年诏曰以刑止刑以轻代重罪不及嗣皆有定科杂役之徒独异常宪一从罪配百代不免罚既无穷刑何以措凡诸杂户悉放为百姓丨丨之科因之永削】弥尾青【北史宋翻翻为河隂令县旧有大枷时人号曰丨丨丨及翻为县主吏请焚之翻曰置南墙下以待豪右未几有内监杨小驹诣县请事辞色不逊翻命取尾青以锁之于是威振京师】文帐【北史崔暹有狱囚数百文襄尽欲诛之每催丨丨暹故缓之不以时进文襄意释竟免】官户【北史麦铁杖陈大建中结聚为羣盗广州刺史欧阳頠俘之以献没为丨丨配执御繖】举烟【北史燕苻坚毎临听讼观令民有怨者丨丨于城北观而録之长安为之语曰欲得必存当举烟】得法华经力【北史梁萧氏甄元成随萧詧镇襄阳以江陵甲兵殷盛宻书与元帝具申诫欵有得其书送于詧詧深信佛法常愿不杀诵法华经人元成素诵法华经遂获免詧后见之常曰甄公好丨丨丨丨丨】三覆奏五覆奏【旧唐书太宗纪贞观五年七月初令天下决刑必丨丨丨在京诸司丨丨丨其日尚食进蔬食内教坊及太常不举乐】律学【旧唐书太宗纪贞观六年二月初置丨丨】乌巢狱上【旧唐书明皇纪大理少卿徐岵奏天下今嵗断刑五十八几致刑措丨丨寺之丨丨】竹章牙简【旧唐书肃宗纪大厯七年诏图土嘉石之下积有系囚丨丨丨丨之中困于法吏】节目书于食堂【旧唐书宣宗纪大理卿刘蒙奏太和二年刑部侍郎高钺条疏准勘丨丨一十一件下诸州府粉壁丨丨録事参军丨丨每申奏罪人须依前件节目嵗月滋久文字湮沦今后请下诸道令刻石置于会食之所使官吏起坐观省记忆条目庶令案牍周详从之】十二章【旧唐书职官志凡律丨有丨丨一名例二禁卫三职制四户婚五廐库六擅兴七贼盗八鬬讼九诈伪十杂律十一捕亡十二断狱而大凡五百条】金鸡竿【旧唐书敬宗纪寳歴元年正月御丹凤楼大赦鄠县令崔发坐误辱中官下狱是日与诸囚陈于丨丨丨下俟释放】留司格散颁格【旧唐书刑法志永徽初敕太尉长孙无忌等共撰定律令格式旧制不便者皆随删改遂分格为两部曹司常务为丨丨丨天下所共行者为丨丨丨其散颁格下州县留司格但留本司行用焉】通法【旧唐书刘文静时制度草创命文静与当朝通识之士更刋隋开皇律令而损益之以为丨丨髙祖谓曰本设法令使人共解而往代相承多为隠语执法之官縁此舞弄宜更刋定务使易知】律议【旧唐书刘祥道传父林甫武德初为内史舍人以才干见称寻诏与中书令萧瑀等撰定律令林甫因着丨丨万余言】遇徐杜者生【旧唐书杜景俭传转司刑丞天授中与徐有功来俊臣侯思止专理制狱时人称云丨丨丨丨必丨】侯卿杖【旧唐书尹思贞为司府少卿时卿侯知一亦厉威严吏人为之语曰不畏丨丨丨惟畏尹卿笔】御史雨【旧唐书顔真卿为监察御史充河西陇右军试覆屯交兵使五原有寃狱久不决真卿至立辩之天方旱狱决乃两郡人呼为丨丨丨】狱持【旧唐书索元礼御史周矩疏曰推劾之吏相矜以虚泥耳笼头枷研揳揔折胁籖爪县发薰耳卧隣秽溺曽不聊生号为丨丨】镌诘【唐书河间王孝恭孝恭再破巨贼欲以威重夸逺俗乃筑第石头城陈庐徼自卫或诬其反召还颇为宪司丨丨既无状赦为宗正卿】前雨沉懑【唐书邠王守礼岐王尝奏守礼知雨帝问故答曰臣无它当天后时臣被敕杖凡四三累创痕肤丨丨则丨丨霁则佳以此知之因泣下帝为恻然】州犂上下其手张汤轻重其心【唐书魏征昔丨丨丨丨丨丨而楚法以敝丨丨丨丨丨丨而汉刑以谬】卖狱【唐书戴胄时选者盛集有诡资防冐牒取调者诏许自首俄有诈得者狱具胄以法当流帝曰朕诏不首者死而今当流是示天下不以信卿丨丨耶胄曰陛下登杀之非臣所及既属臣敢亏法乎】参处法意至析秋毫【唐书戴胄胄犯顔据正数矣丨丨丨丨丨丨丨丨随类指擿言若泉涌帝益重之】一介易十囚【唐书崔仁师时青州有男子谋逆有司捕支党累系填狱诏仁师按覆坐止魁恶十余人它悉原纵仁师曰治狱主仁恕故谚称杀人刖足亦皆有礼岂有知枉不申为身谋哉使吾丨丨丨丨丨命固吾愿也及敕使覆讯诸囚咸叩头曰崔公仁恕必无枉者举无异辞由是知名】诉犴【唐书蒋俨进蒲州刺史户产充伙丨丨积年不平俨发隠禁奸号良二千石】申挺【唐书虞世南山东及江淮大水遣使赈饥民丨丨狱讼多所原赦】捉搦【唐书韩琬贪冐者谓能清贞者谓孤浮沉者谓黠刚正者谓愚位下而骄家贫而奢嵗月渐渍不救其弊何由变浮之淳哉不务省事而务丨丨夫捉搦者法也法设而滋章滋章则盗贼多矣】铢秒罪【唐书蒋钦绪钦绪精治道驭吏整严虽丨丨丨不贷】唐卿不寃【唐书唐临累迁大理卿高宗尝録囚余司断者輙纷诉不承独临所讯无一言帝问故答曰丨丨断囚丨丨所以絶意帝叹曰为狱者固当如是】句杖判徙【唐书狄仁杰时太学生谒急后亦报可仁杰曰左右丞不丨丨左右丞相不丨丨况天子乎学徒取告丞簿职耳若为报可则胄子数千凡几诏耶为定令示之而已后纳其言】狱决而霁【唐书崔碣再为河南尹邑有大贾王可久转货江湖间值厐勋乱尽亡其赀不得归妻诣卜者杨干夫咨在亡干夫恱妻色且利其富既占阳惊曰乃夫不还矣隂以百金谢媒者诱聘之妻乃嫁干夫它年徐州平可久困甚丐衣食归里往见妻干夫逐之妻诣吏自言干夫厚纳贿可久反得罪再诉复坐诬碣之来可久陈寃碣得其情即敕吏掩干夫并前狱史下狱一日杀之以妻还可久时滛潦丨丨丨丨都民歌舞于道】不枉不漏【唐书张说谯王重福支党数百人狱久不决诏説往按一昔而罪人得乃诛张灵均郑愔余诖误悉原帝嘉其丨丨直丨丨恶慰劳之】刑耳列寃【唐书张説宇文融与崔隠甫李林甫共劾奏说其言丑惨帝怒诏即尚书省鞠之说兄光诣朝堂丨丨丨丨】狱官箴【唐书裴谞谞恶法吏舞文或挟宿怨为重轻因献丨丨丨以讽】系厨院【唐书崔隠甫初台无狱凡有囚则系大理贞观时李干祐为大夫始置狱由是中丞侍御史皆得系人隠甫执故事废掘诸狱其后患囚往来或漏泄复丨之丨丨云】杖架【唐书宇文融迁大理评事以夏楚大小无制始创丨丨以髙庳度杖长短又铸铜为规齐其巨细】袚瑕洗衅【唐书韦处厚敬宗初李逢吉得柄搆李绅逐为端州司马其党刘栖楚等建言当徙丑地处厚上言绅先朝旧臣就令有过尚当丨丨丨丨成无改之羙况被谗乎】律明人信法一主尊【唐书赵冬曦律令格式宜刋定科条犯者虽贵必坐丨丨则丨丨丨丨则丨丨】静狱【五代史苏逢吉高祖尝以生日遣逢吉疏理狱囚以祈福谓之丨丨逢吉入狱中阅囚无轻重曲直悉杀之以报曰狱静矣】更一字以活千人【五代史张居翰魏王破蜀王衍朝京师行至秦川而明宗军变于魏庄宗东征虑衍有变诏魏王杀之诏书已印画而居翰发视之诏书言诛衍一行居翰以谓杀降不祥乃以诏傅柱揩去行字改为一家时蜀降人与衍俱东者千余人皆获免又论居翰丨丨丨丨丨丨丨吾于斯人有所取焉】气楼凉窓【宋史哲宗纪绍圣四年令诸狱置丨丨丨丨设浆饮荐席杻械五日一浣系囚以时沭浴遇寒给薪炭】骑置上下【宋史刑法志羣臣受诏鞠狱狱既具丨丨来丨有司断已复骑置丨之】审刑铭【宋史刑法志理宗初即位即诏天下恤刑又亲制丨丨丨以警有位】若呼吸【宋史窦俨刑有制丨人之丨丨】御人衔勒救敝斧斤【宋史剧可久传刑法者丨丨之丨丨丨丨之丨丨有国家者不可一日而废也虽尧舜之世亦不能舍此而致治】隂择善水土处【宋史王博文为政务平恕常语诸子曰吾平生决罪至流刑未尝不丨丨丨丨丨丨汝曹志之】辨狱记【宋史杜衍以太常博士提防河东路刑狱迁尚书祠部员外郎按行潞州折寃狱知州王曙为作丨丨丨】雪活【宋史乔执中执中寛厚有仁心屡典刑狱丨丨以百数】黥籍【宋史吕本中监阶州草塲苖亘以赃败有诏从黥本中奏近嵗官吏犯赃多至丨丨然四方之逺或有枉滥何由尽知愿酌处常罚从之】取伏【宋史王衣升大理卿先是百司愆戾付寺劾之至三问取伏状被劾者惧对莫敢辨衣奏曰伏与辨二事也若一切丨丨是以威廹之不使自直非法意也乞三问未承者听辨从之】木剑背【辽史太宗纪会同二年乙室大王坐赋调不均以丨丨丨挞而释之】钟院【辽史刑法志太祖置丨丨以达民寃】推析律意【辽史康黙记时诸部新附文法未备黙记丨丨丨丨论决重轻不差毫厘罹禁网者人人自以为不寃】赦书日行五百里【辽史刘景召草赦既成留数月不出景奏曰唐制丨丨丨丨丨丨丨今稽期弗发非也】怨鼓【辽史国语解有寃者击钟以达于上犹丨丨云】木鹤仙人【金史礼志应天门颁赦设鸡竿于楼下之左竿上置大盘盘中置金鸡鸡口衔绛幡幡上金书大赦天下四字卷而衔之又设捧制书丨丨丨丨一以红绳贯之引以辘轳置于御前栏子上又设捧鹤画台于楼下正中】捧鹤画台【见上】柳葼【金史刑志金国旧俗轻罪笞以丨丨】秦以为巢【陆贾新语尧以仁义为巢丨丨刑罚丨丨】国之维檝【桓寛盐铁论执法者国之辔衔刑罚者丨丨丨丨】坊非矫邪【桓寛盐铁论圣人审于是非察于治乱故设明法陈严刑丨丨丨丨若檼栝辅檠之正弧刺也注檼揉曲者也栝正方者也辅檠辅正弓弩者也弧刺弓之不正者也刺音辣】若檼栝辅檠【见上】犹鱼仰水【桓寛盐铁论民之仰法丨丨之丨丨水清则静浊则扰扰则不安其居静则乐其业乐其业则富富则仁生澹则争止注澹古音赡】大理为务【刘向说苑卫灵公问于史防曰政孰为务对曰丨丨丨丨听狱不中断者不可属也故曰大理为务】圣人自来【刘向说苑仲尼见梁君梁君问仲尼曰吾欲使日月当时吾欲使圣人自来为之奈何仲尼对曰丘闻之尊天敬则日月当时善为刑罚则丨丨丨丨】无辔用策【孔丛以礼齐民譬之于御则辔也以刑齐民譬之于御则鞭也执辔于此而动于彼御之良也丨丨而丨丨则马失道矣】稽五赦【荀恱申鉴惟丨丨丨以绥民中一曰原心二曰明德三曰劝功四曰襃化五曰权计凡先王之攸赦必是族也】小加润【刘义庆世说贾充初定律令与羊祜共咨郑冲冲曰臯陶严明之旨非仆闇懦所探羊曰上意欲令丨丨丨丨冲乃粗下意】上捎云眼下拂地足【刘义庆世说桓公在荆州全欲以德被江汉耻以威刑肃物令史授杖正从朱衣上过桓式年少从外来云向从阁下过见令史授杖丨丨丨丨丨丨丨丨意讥不着桓公云我犹患其重】髀背分受【刘餗隋唐嘉话太宗阅医方见明堂图五藏之系咸附于背乃怆然曰今律杖笞佘何令丨丨丨丨乃诏不得笞背】平典【刘肃大唐新语则天朝御史裴懐古曰臣守丨丨庶无寃滥】宪问【刘肃大唐新语朱履霜着丨丨五巻撮刑狱之机要】参酌院【李肇国史补长庆初上以刑法为重毎有司断大狱又令中书舍人一员参酌而出之百司呼为丨丨丨】涿鹿黥【叚成式酉阳杂俎周官墨刑罚五百郑言先刻面以墨窒之窒墨者使守门尚书刑徳考曰涿鹿者凿人颡也黥人者马羁窄人面也郑云丨丨丨世谓之刀墨之民】苏门之风出于赭衣【范摅云溪友议李尚书翺初守庐江时有重系者合当大辟引谳之时啓鸣曰某偶黩典章即从诛戮然昔于羣小専习一艺愿于贵人之前试之乃长啸也公命缓系而听之清声上彻云汉公曰不意丨丨丨丨丨丨丨丨之下可命鸾鹤同游当与孙阮齐躅去其械梏蠲其罪戾】诗狱【张舜民画墁録元丰中丨丨兴凡馆舍诸人与子瞻和诗罔不及】阅佛书【方匀泊宅编宗泽任馆陶尉凡获逃军即杀之邑境为之无盗时吕恵卿帅大名因荐之且戒云此虽警盗贼之一策恨子未丨丨丨人命难得安可轻杀况国有常刑乎】刻桐象囚【陈翥桐谱李子长为政欲知囚情丨丨丨丨形凿地为坎卧木囚其中罪若正木囚不动若有寃木囚动出葢人之精诚着木人也】左谳【李元纲厚德録故事州郡之狱有疑及情可悯者虽许上请而法寺多举驳则官吏当不应奏之罪故皆移情就法不以上请燕肃判刑部奏天圣三年天下断大辟二千四百三十六岂无法疑情可悯者而州郡无所奏谳葢畏罪也请自今奏而不应奏者不科以罪自是丨丨者嵗不减千人皆情可悯法疑者无不贷免】勅裁【李元纲厚德録吕申公奏请天下狱有情可疑及情理可悯者皆取丨丨今为着令】入古器赎【叶梦得避暑録话呉珏为光州固始令先申伯之国而楚之故封也间有异物以僻逺人未之知乃令民有罪皆丨丨丨自丨既而罢官几得五六十器】风动琅珰【叶梦得避暑録话苏子瞻元丰间赴诏狱乃作诗寄子由今附于此柏台霜气夜凄凄丨丨丨丨月向低梦绕云山心似鹿防飞汤火命如鸡】详定刑统【朱子名臣言行録范质一日坐封邱巷茶肆中有人貎怪陋前揖曰相公无虑时署中所执扇偶书大暑去酷吏清风来故人二句其人曰世之酷吏寃狱何止如大暑也公它日当深防此弊公后至祅庙后门见一土木短其貌肖茶肆见者公心异焉乱定公大用首建议律条繁广轻重无据吏得以因縁为奸周祖特诏丨丨是为丨丨】戒民集【朱子名臣言行録张咏每断事有情轻法重情重法轻者必为判语读以示之蜀人镂板谓之丨丨丨】五房例【朱子名臣言行録中书习旧弊毎事必用例五房史操例在手顾金钱惟意所去取所欲与白举用之所不欲行或匿例不见韩魏公琦令删取丨丨丨及刑房断例除其冗缪不可用者为纲目类次之封縢谨掌每用例必自阅自是人知赏罚可否出宰相五房史不得高下于其间】分珠狱【朱子名臣言行録潭州巨贾私藏蚌胎为闗吏所搜太守而下轻其估悉自售焉唐公介时以言事谪潭倅丨丨丨发奏方入仁宗谓近侍曰唐介必不肯买案具奏覆览之果然】
