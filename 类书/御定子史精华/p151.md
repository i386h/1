<!-- { "loadSidebar": true } -->
　　船漕车转【史记秦本纪晋旱来请粟缪公用百里奚公孙支言卒与之粟以丨丨丨丨自雍相望至绛】穿漕渠【史记河渠书郑当时为大司农言曰异时闗东漕粟从渭中上度六月而罢而漕水道九百余里时有难处引渭穿渠起长安并南山下至河三百余里径易漕度可令三月罢而渠下民田万余顷又可得以溉田此损漕省卒而益肥闗中之地得谷天子以为然令齐人水工徐伯表息发卒数万人丨丨丨三嵗而通通以漕大便利其后漕稍多而渠下之民颇得以溉田矣】给中都官【史记平凖书漕转山东粟防丨丨丨丨嵗不过数十万石注漕水转谷也一云车转曰转水转曰漕中都犹都内也】水转【见上】拜爵【史记平凖书孝文时募民能输及转粟于边者丨丨得至大庶长】十余钟致一石【史记平凖书千里负担馈粮率丨丨丨丨丨丨注钟六斗四升】砥柱之漕【史记平凖书番系欲省丨丨丨丨穿汾河渠以为溉田作者数万人】将漕最【史记平凖书卜式迁为成臯令丨丨丨】漕挽【史记留侯世家河渭丨丨天下西给京师】方船而下【史记郦生蜀汉之粟丨丨丨丨注方船谓并舟也】蜚刍挽粟【史记主父偃使天下丨丨丨丨起于东腄琅琊负海之郡转输河北率三十钟而致一石注转刍谷就战是也】賔客僦【汉书郑当时当时为大司农任人丨丨丨注僦谓受顾赁而载运也言当时保任其賔客于司农载运也】陆行不絶水行满河【汉书枚乘转粟西乡丨丨丨丨丨丨丨丨不如海陵之仓注言汉京师仰湏山东漕运以自给也】发軵【汉书冯奉世上问用兵之数对曰往者数不料敌而师至于折伤再三丨丨则旷日烦费威武亏矣注軵推也淮南子曰内郡軵车而饷】厮留【汉书西域上廼下诏曰朕发酒泉驴槖驼负食出玉门迎军吏卒起张掖不甚逺然尚丨丨甚众注厮留言其前后离厮不相逮及也】经三百八十九隘【后汉书邓训永平中理虖沱石臼河从都虑至羊肠仓欲令通漕太原吏人苦役连年无成转运所丨丨丨丨丨丨丨前后没溺者不可胜算建初三年拜训谒者使监领其事训考量隠括知大功难立具以上言肃宗从之遂罢其役更用驴辇嵗省费亿万计全活徒士数千人】用驴辇【见上】辇车骊驾【后汉书寇恂拜恂河内太守时军食急乏恂以丨丨丨丨转输前后不絶注骊驾并驾也辇车人俛行也】委输车【后汉书臧宫越人谋畔从蜀宫兵少力不能制会属县送丨丨丨数百乘至宫夜使锯断城门限令车声囘转出入至旦越人伺者闻车声不絶而门限断相告以汉兵大至越人由是遂安】僦五致一【后汉书虞诩运道艰险舟车不通驴马负载丨丨丨丨注广雅曰僦赁也音子救反僦五致一谓用五石赁而致一石也】大船万艘【后汉书杜笃论都赋鸿渭之流径入于河丨丨丨丨转漕相过】广漕渠【魏志邓艾正始二年乃开丨丨丨毎东南有事大军兴众泛舟而下逹于江淮资食有储而无水害艾所建也】修千金堨【晋书李矩永嘉初使矩与汝南太守袁孚率众丨洛阳丨丨丨以利运漕】青州【晋书谢防度兖州既平防度患水道险澁粮运艰难用督防闻人奭谋堰吕梁水树栅立七埭为拥二岸之流以利运漕自此公私利便又进伐青州故谓之丨丨丨】舟运【晋书桓温太和四年以温领平北将军徐兖二州刺史北伐进次金乡时亢旱水道不通乃凿钜野三百余里以通丨丨自清水入河】挽粒【齐书徐孝嗣论金城布险峻垒绵疆飞刍丨丨事难支继】淩风泙水【齐书徐孝嗣论县兵所救经嵗引日丨丨丨丨转漕艰长按泙音平】连轴【梁书元帝纪江湘委输方船丨丨】二船一舫【魏书刁雍表曰今求于牵屯山河水之次造船二百艘丨丨为丨丨一船胜谷二千斛一舫十人计湏千人臣镇内之兵率皆习水一运二十万斛方舟顺流五日而至自沃野牵上十日还到合六十日得一返从三月至九月三返运送六十万斛计用人功轻于车运十倍不废牛力又不废田】三返【见上】不废牛不废田【魏书刁雍诏曰知欲造船运谷一冬即成大省民力既丨丨丨又丨丨丨甚善非但一运自可永以为式】邸阁【魏书食货志徐内附之后经略江淮于是转运中州以实边镇百姓疲于道路有司请于水运之次随便置仓乃于小平右门白马津漳涯黑水济川陈郡大梁凡八所各立丨丨毎军国有须应机漕引】开山阳渎【隋书髙祖纪开皇七年于州丨丨丨丨以通运漕】付给新陈【北史崔昂除尚书左丞兼度支尚书度支水漕陆运昂设转输相入之差丨丨丨丨之法有利于人遂为常式】洛阳主人【北史赵肃大统三年独孤信东讨肃率宗人为乡导授司州别驾监督粮储军用不匮周文帝闻之谓人曰赵肃可谓丨丨丨丨也】输【旧唐书明皇纪开元二十二年遣侍中裴耀卿充江淮河南转运使河口置丨丨】省汴运【旧唐书宪宗纪元和十一年初置淮颍水运使运子院米自淮隂泝流至夀州四千里入颍口又泝流至颍州沈邱界五百里至于项城又泝流五百里入河又三百里输于郾城丨丨丨七万六千贯】地麫粥【旧唐书懿宗纪南蛮陷交阯征诸道兵赴岭南诏湖南水运自湘江入澪渠西造丨丨丨以馈行营湘漓泝运功役艰难军屯广州乏食润州人陈磻石诣阙奏臣弟聼思曾任雷州刺史家人随海船至福建往来大船一只可致千石自福建装船不一月至广州得船数十艘便可致三万石至广府矣执政是之以磻石为盐铁廵官往扬子院专督海运于是康承训之军皆不阙供】海运【见上】船艘隘閙【旧唐书食货志宣州刺史裴耀卿上便宜事条曰江南每州所送租及庸调本州正二月上道四月以后始渡淮入汴至六七月始至河口即逢黄河水涨又停一両月始得上河入洛即漕路干浅丨丨丨丨船载停滞备极艰辛又江南百姓不习河水皆转顾河师水手更为损费】转顾河师水手【见上】变陆为水【旧唐书食货志裴耀卿曰从都至陜河路艰险既用陆运无由广致若能兼河漕丨丨丨丨则所支有余动盈万计臣望于河口置一仓纳江东租米从河口即分入河洛官自雇船载运三门之东置一仓三门既水险即于河岸开山车运十数里三门之西又置一仓每运至仓即般下贮纳水通即运水细便止自太原仓泝河更无停留所省钜万上深然其言】河岸开山【见上】北运【旧唐书食货志开元二十二年八月置河隂县及河隂仓河西柏崖仓三门东集津仓三门西盐仓开三门山十八里以避遄险自江淮而泝鸿沟悉纳河隂仓自河隂送纳含嘉仓又送纳太原仓谓之丨丨自太原仓浮于渭以实闗中上大悦】负索引舰升于安流【旧唐书食货志开元二十九年陜郡太守李齐物凿三门山以通运辟三门巅输岩险之地俾丨丨丨丨丨丨丨丨自齐物始】掷【旧唐书食货志先是米至京师或砂砾糠粃杂乎其间开元初诏使丨丨而较其虚实掷之名自此始也】停半【旧唐书食货志天寳十四载诏水陆运宜丨一丨】辕下牛得归耕【旧唐书李石石奏咸阳令韩辽请开兴成渠旧漕在咸阳县西十八里东达永丰仓自秦汉以来疏凿其后堙废昨辽计度用功不多此漕若成自咸阳抵潼关三百里内无车挽之勤则丨丨丨尽丨丨丨永利秦中矣】焚石沃醯【唐书地理志兴州长举元和中节度使严砺自县而西疏嘉陵江二百里丨巨丨丨丨以碎之通漕以馈成州戍兵】挽夫二鈲【唐书食货志显庆元年苑西监楮朗议凿三门山为梁可通陆运乃发卒六千凿之功不成其后将作大匠杨务亷又凿为栈以挽漕舟丨丨系丨丨于胸而防多絶】八递【唐书食货志景云中陆运北路分丨丨雇民车牛以载】歇艎支江船【唐书食货志广徳二年以刘晏领转运为丨丨丨丨丨二千艘每船受千斛十船为纲毎纲三百人篙工五十人自州遣将部送至河隂上三门号上门填阙船米斗减钱九十调巴蜀防汉麻枲竹篠为绹挽舟】十船为纲【见上】上门塡阙船【见上】米堆【唐书食货志歳漕经底柱河中有山号丨丨运舟入三门雇平陆人为门匠执标指麾一舟百日乃能上】门匠执标【见上】漕舻【唐书韦挺挺遣王安徳行渠作丨丨转粮】漕路【唐书崔仁师征辽东仁师以丨丨囘逺恐所输不时至以便宜发近海租赋饷军】挽道【唐书崔湜湜建言山南可引舟水通漕至商州自商镵山出石门抵北蓝田可通丨丨】注米【唐书姜师度太原仓水陆运所凑转属诸河师度使依髙为廥而丨丨于舟以故人不劳】自举一嚢【唐书韩滉李晟方屯渭北滉运米馈之始漕船临江滉乃丨丨丨丨将佐争负】连樯挟橹【唐书韦坚初浐水衔苑左有望春楼坚于下凿潭通漕豫取小斛舟三百首贮之潭毎舟署某郡以所产暴陈其上船皆尾相衔进数十里不絶闗中不识丨丨丨丨观者骇异】漕引【唐书王播为淮南节度使浚七里港以便丨丨后頼其利】飞雪将【唐书杜中立出为义武节度使旧徭车三千乘歳挽盐海濒民苦之中立置丨丨丨数百人具舟以载自是民不劳军食足矣】刘晏法【唐书裴休进中书侍郎太和后歳漕江淮米四十万斛至渭河仓者才十三舟檝偾败吏乘为奸冐没百端丨丨之丨尽废休分遣官询按其乃命在所令长兼董漕褒能者谪怠者由江抵渭旧嵗率顾缗二十八万休悉归诸吏敕廵院不得辄侵牟着新法十条】新法十条【见上】天下仰给一渠【宋史河渠志淳化二年六月汴水决浚仪县帝乘歩辇出乾元门宰相枢密迎谒帝曰东京养甲兵数十万居人百万家丨丨转漕丨丨在此丨丨水朕安得不顾车驾入泥淖中行百余歩从臣震恐殿前都指挥使戴兴叩头恳请囘驭遂捧辇出泥淖中诏兴督歩卒数千塞之日未旰水势遂定帝始就次】置漕驾水【宋史河渠志广济河歳漕上供米六十二万石元祐元年诏即宣泽门外仍旧引京索源河丨丨丨丨流入咸丰门以为广济浅澁之备】归水澳【宋史河渠志宣和三年谭稹为制置使欲开一河自盱眙出宣化朝廷下发运司遣向子諲视之子諲曰运河高江淮数丈自江至淮凡数百里人力难濬昔唐李吉甫废牐置堰治陂塘泄有余防不足漕运通流发运使曾孝蕴严三日一启之制复作丨丨丨惜水如金比年行直达之法走茶盐之利且应奉权幸朝夕经由或启闭不暇归水】纲船【宋史职官志政和二年六路上供米径从本路直达中都以发运司所拘丨丨均给六路】三限【宋史职官志绍圣中诏淮浙江湖六路上供米计其近逺分丨丨自季冬至明年八月以次输足】放冻【宋史食货志歳折运者四河冬涸舟卒亦还营至春复集名曰丨丨】直达纲【宋史食货志东南金帛茶布之类直至京师惟六路上供斛斗犹循用转般法吏卒糜费与在路折阅动以万数欲将六路上供斛斗并依东南杂运直至京师或南京府界缷纳庶免侵盗乞贷之自是六路郡县各认歳额虽湖南北至逺防亦直抵京师号丨丨丨】部粮【宋史郑文寳传授陜西转运副使前后自环庆丨丨越旱海入灵武者十二次】威櫂军【宋史张秉父谔西川转运使先是土人罕习舟楫取峡江中竞渡者给漕运役覆溺常十四五谔建议置丨丨丨分营勾自是无覆舟之患】折运法【宋史苖时中徙梓州转运副使韩存寳讨蛮乞弟逗遛坐诛林广代存寳乞弟既降复逸去广整军以进会得诏班师军行时中以粮道逺创为丨丨丨食以不乏】封样同【金史河渠志春运以氷消行暑雨毕秋运以八月行水凝毕其纲将发也乃合众以所载之粟苴而封之先以付所缷之地视所与丨丨丨则受】毛花辇【金史河渠志兴定四年十月谕曰中京运粮防送官当择其人其船当用丨丨丨所造两首尾者仍张帜如渡军之状勿令敌知为粮也】张帜如渡军状【见上】陆负【元史世祖纪海船万户府言山东宣慰使乐实所运江南米丨丨至淮安易闸者七然后入海嵗止二十万石若由江隂至直沽仓民无陆负之苦且米石省运估八贯有竒乞罢胶莱海道运粮万户府而以漕事责臣当嵗运三十万石诏许之】运估【见上】沿山求防【元史食货志丞相伯顔献海运之言造平底海船六十艘然剏行海洋丨丨丨丨风信失时明年始至直沽】七拖【郦道元水经注晋太元九年左将军谢元于吕梁遣督防闻人奭用工九万拥水立丨丨以利运漕】冬运【魏泰东轩笔录汴梁旧例十月闭口则舟檝不行王荆公当国欲通丨丨遂不令闭口水既浅澁舟不可行而流氷颇损舟檝于是以脚船数十前设巨碓以捣流氷而役夫苦寒京师有谚语曰昔有磨磨浆水今见碓捣冬凌按上磨字去声下磨字平声】碓捣冬凌【见上】
