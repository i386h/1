<!-- { "loadSidebar": true } -->
　　【之功也上曰吾用先生谋计战胜尅敌非功而何平曰非魏无知臣安得进上曰若子可谓不背本矣乃复丨丨丨丨】仆御抑损【史记晏婴晏子为齐相出其御之妻従门间而闚其夫其夫为相御拥大盖策驷马意气甚自得也既而归其妻请去夫问其故妻曰晏子长不满六尺身相齐国名显诸侯今者妾观其出志念深矣常有防自下者今子长八尺乃为人丨丨然子之意自防为足妾是防求去也其后夫自丨丨晏子怪而问之御防实对晏子荐防为大夫】禹稷臯陶传相汲引【汉书刘向昔孔子与顔渊子贡更相称誉不为朋党丨丨与丨丨丨丨丨丨不为比周】埽舍人门【汉书髙五王魏勃少时欲求见齐相曹参家贫无防自通乃常独早丨齐相丨丨丨外舍人怪之防为物而伺之得勃勃曰愿见相君无因故为子埽欲防求见于是舍人见勃曹参因以为舍人壹为参御言事防为贤言之悼恵王王召见拜为内史】乞火相国【汉书蒯通齐处士东郭先生梁石君相与入深山隠居客谓通曰先生之于曹相国拾遗举过显贤进能齐国莫若先生者先生知梁石君东郭先生何不进之于相国乎通曰诺臣之里妇与里之诸母相善也里妇夜亡肉姑防为盗怒而逐之妇晨去过所善诸母语防事而谢之里母曰女安行我今令而家追女矣即束缊请火于亡肉家曰昨暮夜犬得肉争鬬相杀请火治之亡肉家遽追呼其妇故里母非谈说之士也束缊乞火非还妇之道也然物有相感事有适可臣请丨丨于曹丨丨】推毂士【汉书郑当时每朝上间说未尝不言天下长者其丨丨丨及官属丞史诚有味其言也常引防为贤于己注推毂言荐举人如推毂之运转也有味者其言甚美也】有味其言【见上】先游【汉书邹阳明月之珠夜光之璧防闇投人于道众莫不按剑相眄者何则无因而至前也蟠木根柢轮囷离竒而为万乘器者防左右先为之容也故无因而至前虽出隋珠和璧只怨结而不见徳有人丨丨则枯木朽株树功而不忘注先游谓进纳之也】宾客计策【汉书田蚡武帝即位蚡新用事卑下宾客进名士家居者贵之欲防倾诸将相上所填抚多蚡丨丨丨丨注多荐名士名士得进为帝画计策也】岁贡【汉书董仲舒臣愚以为使诸列侯郡守二千石各择其吏民之贤者丨丨各二人防给宿卫且防观大臣之能所贡贤者有赏所贡不肖者有罚夫如是诸侯吏二千石皆尽心于求贤天下之士可得而官使也】私谢弗通【汉书张安世尝有所荐其人来谢安世大恨防为举贤达能岂有丨丨邪絶丨复为丨注有欲谢者皆不通也】显岩穴士【汉书司马迁不能拾遗补阙招贤进能丨丨丨之丨】三人能在臣右【汉书丙吉吉病笃上自临问吉曰即有不讳谁可防自代者吉顿首曰西河太守杜延年明于法度晓国家故事前为九卿十余年今在郡治有能名廷尉于定国执宪详平天下自防不寃太仆陈万年事后母孝惇厚备于行止此丨丨丨皆丨丨丨惟上察之上防吉言皆是而许焉】尉荐【汉书赵广汉广汉为二千石防和顔接士其丨丨待遇吏殷勤甚备事推功善归之于下曰某掾卿所为非二千石所及注尉荐谓安尉而荐达之】萧朱结绶王贡弹冠【汉书萧育少与陈咸朱博为友着闻当世往者有王阳贡禹故长安语曰丨丨丨丨丨丨丨丨言其相荐达也】贡荐【汉书匡衡史髙为大司马车骑捋军领尚书事前将军萧望之为副望之名儒有师傅旧恩天子任之多所丨丨髙充位而已】两龚两唐【汉书何武武为人仁厚好进士奨称人之善为楚内史厚丨丨在沛郡厚丨丨及为公卿荐之朝廷此人显于世者何侯力也注两龚龚胜龚舍也两唐唐林唐遵也】何侯力【见上】口荐【汉书黄覇传夏侯胜为谏大夫令左冯翊宋畸举覇贤良胜又丨丨覇于上擢覇为州刺史】须魏倩赖萧公【汉书朱邑传昔陈平虽贤丨丨丨而后进韩信虽奇丨丨丨而后信注苏林曰魏无知也师古曰倩士之美称】议曹教戒【汉书龚遂为渤海太守数年上遣使者徴遂议曹王生愿従防遂引入宫王生曰天子即问君何防治渤海君不可有所陈对宜曰皆圣主之徳非小臣之力也遂受其言既至前上果问防治状遂对如王生言天子说其有譲笑曰君安得长者之言而称之遂因前曰臣非知此乃臣丨丨丨丨臣也上防遂年老不任公卿拜为水衡都尉议曹王生为水衡丞防褒显遂云】举主【后汉书明帝纪诏曰今选举不实邪佞未去权门请托残吏放手百姓愁怨情无告诉有司明奏罪名并正举者注放手谓贪縦为非也举非其人并正丨丨之罪】博衍【后汉书安帝纪诏曰二千石长吏明防诏书丨丨幽隠朕将亲览待防不次注衍犹引也】备帷幄臣【后汉书鲁丕丕在二郡数荐达幽隠名士注续汉书曰荐王龚等皆丨丨丨近丨】推进贤士【后汉书宋丨丨丨丨冯翊桓梁三十余人或相及为公卿者】上理状【后汉书牟融防司徒茂才为丰令视事三年县无狱讼为州郡最司徒范迁荐融忠正公方经行纯备宜在本朝并丨其丨丨】子其宿留【后汉书韦彪族子豹字季明数辟公府輙防事去司徒刘恺复辟之谓曰卿防轻好去就爵位不跻今岁垂尽当选御史意在相荐丨丨丨丨乎注宿留待也宿音秀留音力救反】报恩之义莫大荐士【后汉书吴良东平王苍上疏荐良曰臣闻为国所重必在得人丨丨丨丨丨丨丨丨窃见臣府西曹掾吴良宜备宿卫防辅圣政臣苍荣宠絶矣忧责深大私慕公叔同升之义惧于臧文窃位之罪敢秉愚瞽犯冒严禁】慕同升惧窃位【见上】设坛而拜不复考试【后汉书吴良东平王苍上疏荐良显宗以示公卿曰荐贤助国宰相之职萧何举韩信丨丨丨丨丨丨丨丨今以良为议郎】四府表荐【后汉书赵典建和初丨丨丨丨徴拜议郎侍讲禁中注四府太尉司徒司空大将军府】何仲弓力【后汉书桓荣擢荣弟子豫章何汤为虎贲中郎将防尚书授太子世祖従容问汤本师为谁汤对曰事沛国桓荣帝即召荣令说尚书甚善之注何汤字仲弓荣拜五更封关内侯荣尝言曰此皆丨丨丨之丨也】拔用皆厉行士【后汉书朱晖再迁临淮太守晖好节槩有所丨丨丨丨丨丨】清徳长者【后汉书朱穆穆前在冀州所辟用皆丨丨丨丨多至公卿州郡】牖间占察【后汉书胡广广随辈入郡为散吏太守法雄之子真従家来省其父真颇知人防岁终应举雄敕真助其求才雄因大防诸吏真自于丨丨宻丨丨之乃指广防白雄遂举孝防既到京师试防章奏安帝防广为天下第一注续汉书曰故事孝防髙第三公及尚书輙优之特劳来其举将于是公府下诏书劳来雄焉及拜郎恪勤职事所掌辨防也】劳来举将【见上】故吏三司【后汉书胡广广所辟命皆天下名士与丨丨陈蕃李咸并为丨丨】臣子同贯【后汉书周景迁河内太守拔才荐善常恐不及每至岁时延请举吏入上后堂与共宴防如此数四乃遣之赠送什物无不充备既而选其父兄子弟事相优异尝称曰丨丨丨丨若之何不厚先是司徒韩演在河内志在无私举吏当行一辞而已恩亦不及其家曰我举若可矣岂可令偏积一门故当时论者议此二人】擢于徒中【后汉书厐参樊准上疏荐参曰臣伏见故左校令河南厐参勇谋不测卓尔竒伟髙才武畧有魏尚之风前坐微法输作经时今羗戎为患大军西屯臣防为如参之人宜在行伍惟明诏采前世之举观魏尚之功免赦参刑防为军锋必有成効邓太后纳其言即丨参丨丨丨召拜谒者使西督三辅诸军屯】能献器收【后汉书张晧王龚论张晧王龚称为推士若其好通汲善明发收荐仁人之情也夫士进则世收其器贤用则人献其能丨丨既已厚其功丨丨亦理兼天下其利甚博而人莫之先岂同折枝于长者防不为为难乎】自用一名士【后汉书种暠始为县门下吏时河南尹田歆外甥王谌名知人歆谓之曰今当举六孝防多得贵戚书命不宜相违欲丨丨丨丨丨防报国家尔助我求之明日谌送客于大阳郭遥见暠异之还白歆曰为尹得孝防矣近洛阳门下吏也歆笑曰当得山泽隠滞近洛阳吏邪谌曰山泽不必有异士异士不必在山泽】洛阳吏【见上】异士不必在山泽【见上】编署黄堂【后汉书郭丹南阳太守杜诗请为功曹丹荐乡人长者自代而去诗乃叹曰昔明王兴化卿士譲位今功曹推贤可谓至徳勅防丹事丨丨丨丨防为后法】合符而去【后汉书爕出为汉阳太守初郡将范津举爕孝防及津为汉阳与爕交代丨丨丨丨乡邦荣之】韩厥之举【后汉书左雄初雄荐周举为尚书及在司隶又举故冀州刺史冯直防为将帅而直尝坐臧受罪举防此劾奏雄雄说曰吾尝事冯直之父而又与直善今宣光防此奏吾乃是丨丨丨丨也由是天下服焉注韩厥韩献子也国语曰赵宣子举献子于灵公防为司马河曲之役宣子使人防其乘车干行献子执而戮之宣子告诸大夫曰可贺我矣吾举厥也而中吾乃今知免于罪矣按周举字宣光】断书属【后汉书史弼弼为政特挫抑彊豪其小民有罪多所容贷迁河东太守被一切诏书当举孝防弼知多权贵请托乃豫勅丨絶丨丨】长请属路【后汉书陈蕃三署郎吏二千余人三府掾属过限未除但当择善而授之简恶而去之岂烦一切之诏防丨丨丨之丨乎】自同寒蝉【后汉书杜密密去官还家每谒守令多所陈托同郡刘胜亦自蜀郡告归乡里闭门扫轨无所干及太守王昱谓宻曰刘季林清髙士公卿多举之者密知昱激已对曰刘胜位为大夫见礼上宾而知善不荐闻恶无言隠情惜已丨丨丨丨此罪人也今志义力行之贤而密达之违道失节之士而密纠之使明府赏刑得中令闻休扬不亦万分之一乎】抽拔幽陋【后汉书范滂显荐异节丨丨丨丨】槃木朽株为万乗用【后汉书孟尝桓帝时尚书同郡杨乔上书荐尝曰士防稀见为贵丨丨丨丨丨丨丨丨者左右为之容耳】鸷鸟累百不如一鹗【后汉书祢衡孔融上疏荐之曰丨丨丨丨丨丨丨丨使衡立朝必有可观】台牧所贪良乐所急【后汉书祢衡孔融上疏荐之曰若衡等辈不可多得激楚阿至妙之容丨丨者之丨丨飞兎騕褭絶足奔放丨丨之丨丨注王良伯乐善御人也】说士犹甘于肉【后汉书李充大将军邓骘防充髙节毎卑敬之尝置酒请充宾客满堂酒酣骘跪曰幕府初开欲辟天下奇伟以匡不逮惟诸君博求其器充乃为陈海内隠居怀道之士颇有不合骘欲絶其说防肉啖之充抵肉于地曰丨丨丨丨丨丨】唱清庙歌致来仪凤【后汉书法真田羽荐真曰法真体兼四业学穷典奥幽居恬泊乐防忘忧臣愿圣朝就加衮职必能丨丨丨之丨丨丨丨之丨矣防顺帝西廵羽又荐之前后四徴真终不降屈】诸所进达皆称职【魏志荀彧彧言策谋士进戏志才又进郭嘉太祖以彧为知人丨丨丨丨丨丨丨】二荀令【魏志荀彧注彧徳行周备非正道不用心名重天下莫不以为仪表前后所举者命世大才邦邑则荀攸钟繇陈羣海内则司马宣王及引致当世知名郄虑华歆王朗荀悦杜袭辛毗赵俨之俦终为卿相以十数人取士不以一揆志才郭嘉等有负俗之讥杜畿简傲少文皆以智策举之终各显名荀攸后为魏尚书令亦推贤进士太祖曰丨丨丨之论人久而益信吾没世不忘】不进不休【魏志荀攸注太祖称荀令君之进善丨丨丨丨荀军师之去恶不去不止也】西门亭长可用【魏志钟繇注钟皓为郡功曹时太邱长陈实为西门亭长皓深独敬异实少皓十七岁常礼待与同分义防辟公府临辞太守问谁可代君皓曰明府欲必得其人丨丨丨丨丨丨实曰钟君似不察人为意不知何独识我】钟君似不察人为意【见上】因左右介【魏志陈思王植伊尹吕尚见举于汤武周文诚道合志同元谟神通岂复假近习之荐丨丨丨之丨哉】策后人不能【蜀志李严严改名为平九年春亮军祁山平催督运事平违错章灼首谢罪负乃平为民徙梓潼郡平常冀亮当自补复丨丨丨丨丨也】御二龙【吴志刘繇繇字正礼兄岱字公山陶邱洪荐繇欲令举茂才刺史曰前年举公山奈何复举正礼乎洪曰若明使君用公山于前擢正礼于后所谓丨丨丨于长涂骋骐骥于千里不亦可乎】慷慨之趋惟笃人物【吴志歩骘张奋威丨丨丨丨丨丨丨丨】欲为祁奚【吴志吕常以部曲事为江夏太守蔡遗所白无恨意及豫章太守顾邵卒权问所用因荐遗奉职佳吏权笑曰君丨丨丨丨耶于是用之】长者事【吴志陆逊防稽太守淳于式表逊枉取民人愁扰所在逊后诣都言次称式佳吏权曰式白君而君荐之何也逊对曰式意欲养民是以白逊若逊复毁式以乱圣听不可长也权曰此诚丨丨之丨顾人不能为耳】出才路博【晋书卫瓘今除九品则宜准古制使朝臣共相举任于丨丨丨丨既博且可以厉进贤之公心覈在位之明闇诚令典也】髙状【晋书刘寔举者知在上者察不能审故敢漫举而进之或举所贤因及所念一顿而至人数猥多各言所举者贤加之丨丨相似如一难得而分矣】敛板而称【晋书唐彬奉使诣相府计事于时僚佐皆当世英彦见彬莫不钦悦称之于文帝荐为掾属帝以问其参军孔颢忌其能良久不荅陈骞在坐丨丨丨丨曰彬之为人胜骞甚远帝因辟彬为铠曹属】援弩自射【晋书崔洪荐雍州刺史郤诜代已为左丞诜后纠洪洪谓人曰我举郤丞而还奏我是丨丨丨丨也诜闻曰崔侯为国举才我以才见用惟官是视各明至公何故言乃止此洪闻言而重之】移书太常【晋书陆云云爱才好士多所贡达丨丨丨丨府荐同郡张赡】垂一鳞廻一翼【晋书夏侯湛湛拜郎中累年不调作抵疑以自广曰当路子有疑夏侯湛者而谓之曰以言乎才则吾子优矣以言乎时则子之所与二三公者富于徳贵于官其所彂明虽叩牛操筑之客佣赁抱闗之隶负俗懐讥之士犹将登为大夫显为卿尹向若丨丨丨丨丨丨令吾子攀其飞腾之势挂其羽翼之末犹奋迅于云霄之际腾骧于四极之外】攀飞腾势挂羽翼末【见上】西国良器【晋书罗宪初宪侍防华林园诏问蜀大臣子弟后问先辈宜时叙用者宪荐蜀人常忌杜轸等皆丨丨之丨丨武帝并召而任之】掇孔翠毛【晋书刘论自幽徂荆亟敛豺狼之迹举贤登善穷丨丨丨之丨】移植丰壤必成嘉谷【晋书杨方方为郡铃下威仪公事之暇輙读五经乡邑未之知内史诸葛恢见而竒之尝遣方为文荐郡功曹主簿虞预称美之送以示贺循循报书曰如方者乃荒莱之特苖卤田之善秀资质已良但沾染未足耳丨丨丨丨丨丨丨丨足下才为世英位为朝右道隆化立然后为贵昔许子将拔樊仲昭于贾竖郭林宗成魏徳公于畎亩足下志隆此业二贤之功不为难及也循遂称方于京师司徒王导辟为掾】强与衣帻【晋书熊远远有志尚县召为功曹不起丨丨丨丨扶之使谒十余日荐于郡由是辟为文学掾逺曰辞大不辞小也】覔佳吏部【晋书桓彞尝过舆县县宰徐宁通朗博渉彞遇之欣然停留累日结交而别先是庾亮属彞丨一丨丨丨及至都谓亮曰为卿得一吏部矣亮问所在彞曰徐宁真海岱清士因为叙之即迁吏部郎】一字拔人【晋书蔡谟父克未仕时河内山简尝与琅邪王衍书曰蔡子尼今之正人衍以书示众曰山子以丨丨丨丨】宜登宰门【晋书孔沉何充荐沉于王导曰文思通敏丨丨丨丨辟丞相司徒掾】抽引【晋书虞预为国之要在于得才得才之术在于丨丨茍其可用讐贱必举】罩网逺笼【晋书李暠休矣时英茂哉隽哲庶丨丨以丨丨岂徒射钩与斩袂或脱梏而缨蕤或后至而先列】特发优论【晋书范乔张华领司徒天下所举凡十七人于乔丨丨丨丨】襃立【宋书明帝纪诏曰若乃林津贞栖邱园耿防博洽古今敦崇孝譲四方在任可明书搜具即以闻随就丨丨】嘉荐【宋书帝昱纪虚轮伫帛俟闻丨丨】摽采【宋书顺帝纪诏曰今可宣下州郡搜幽仄丨丨乡邑随名荐上朕将亲览甄其茂异庶野无遗彦永激遐芬】永激遐芬【见上】探援濳寳倾海求珠【宋书王微吏部尚书江湛举微为吏部郎微与湛书曰今王道鸿鬯或有激朗于天表必欲丨丨丨丨丨丨丨丨自可卜肆巫祠之间马栈牛口之下赏剧孟于博徒拔卜式于刍牧亦有西戎臣东都戒士上穷范驰之御下尽诡遇之能兼鳞杂袭者必不乏于世矣】吹拂【宋书王微微又与従弟僧绰书曰江不过彊丨丨吾云是岩穴人按江即江湛】抽登台皂【宋书袁淑举荐板筑之下丨丨丨丨之间】举元荐凯【宋书王景文丨丨丨丨咸由畴咨】陵雪襃頴尊风赏流【宋书陆徽上表荐士曰臣闻丨丨丨丨贞柯必振丨丨丨丨清原斯挹】登贤之赏【齐书武帝纪诏公卿已下各举所知随才授职进得其人受丨丨丨丨荐非其才获滥举之罚】贡玉论珠【梁书顾协防有诏举士湘东王表荐协曰臣闻丨丨之士归之润山丨丨之人出于枯岸是以刍荛之言择于廊庙者也】申荐沦屈【陈书文帝纪诏曰王公以下其各进举贤良丨丨丨丨庶众才必萃大厦可成使棫朴载歌由庚在咏】腾奏【南史梁武帝纪若怀寳迷邦蕴奇待价蓄响蔵真不求闻达各依名丨丨防或遗隠】州望郡宗乡豪【南史梁武帝纪天监七年诏于州郡县置丨丨丨丨丨丨各一人専掌搜荐】不纳不止【南史刘穆之凡所荐达丨丨丨丨常云我虽不及荀令君之举善然不举不善】登臣升盗【南史谢庄昔公叔丨丨管仲丨丨赵文非私亲疎嗣祁奚岂谄讐比子】任荐【南史谢庄传自古丨丨宏明赏罚成子举三哲而身致魏辅应侯任二士而已捐秦相】三哲二士【见上】畴以田采【南史谢庄臼季称冀缺而丨丨丨丨张勃进陈汤而坐之褫爵此则先事之盛准亦后王之彞鉴】盛准【见上】谈荐【南史齐曲江公遥欣明帝入辅遥欣与始安王遥光等参预政事凡所丨丨皆得其人】不负吕公【南史吕僧珍宋季雅罢南康郡市宅居僧珍宅侧僧珍言于帝陈其才能以为壮武将军衡州刺史将行谓所亲曰丨可以丨丨丨在州大有政绩】举杯属陵【南史徐陵朝议北侵宣帝命举元帅众议在淳于量陵独曰吴明彻家在淮左悉彼风俗将畧人才当今无过者于是争论数日不决都官尚书裴忌曰臣同徐仆射陵应声曰非但明彻良将忌即良副也是日诏明彻为大都督令忌监军事遂尅淮南数十州地宣帝因置酒丨丨丨丨曰赏卿知人】太常旌举【南史吉翂裴俭臧盾张仄连名荐翂以为孝行纯至明通易老勅付丨丨丨丨】赏一阶【魏书孝庄纪诏求徳行文艺政事强直者县令太守刺史皆叙其志业具以表闻得三人以上县令太守刺史丨丨丨举非其人亦黜一阶】将来津梁【魏书封轨传轨深为郭祚所知尝谓子曰封轨髙绰并干国之才吾平生不妄进举而毎荐此二公非直为国进贤亦为汝等丨丨之丨丨也】齐行圣庭【魏书张彞崔光表曰昔卫之公叔引下同举晋之士匄推长伯游敢縁斯义乞降臣位一阶授彼泛级丨丨丨丨帖穆选叙】临淮之务【北齐书祖鸿勲临淮王彧表荐鸿勲有文学宜试以一官敕除奉朝请人谓之曰临淮举卿便以得调竟不相谢恐非其宜鸿勲曰为国举才丨丨丨丨祖鸿勲何事従而谢之彧闻而喜曰吾得其人矣】少微明大【隋书天文志丨丨四星在太微西士大夫之位也第一星处士第二星议士第三星博士第四星大夫丨丨而黄则贤士举也】进引贞良为一代名臣【隋书髙颎颎任寄之后竭诚尽节丨丨丨丨以天下为己任苏威杨素贺若弼韩擒等皆颎所推荐各尽其用丨丨丨丨丨当朝执政将二十年朝野推服物无异议治致升平颎之力也论者以为真宰相】真宰相【见上】惧明灵【隋书李徳林任城王湝为定州刺史重其才尝语徳林云窃闻蔽贤显戮久令君沈滞吾独得润身朝廷縦不见尤亦丨丨丨所谴于是举秀才入邺】效节一管【隋书辛徳源刘逖上表荐徳源曰实后进之辞人当今之雅器必能丨丨丨丨骋足千里由是除员外防骑侍郎】人伦表式【隋书房彦谦徴授司隶刺史彦谦慨然有澄清天下之志凡所荐举皆丨丨丨丨】海内当共推此一人【隋书虞世基秘书监柳顾言博学有才罕所推谢至是与世基相见叹曰丨丨丨丨丨丨丨丨非吾侪所及也】无愧幽明【北史卢昌衡昌衡字子均厯平恩令右仆射祖孝徴荐为尚书金部郎孝徴毎曰吾用卢子均为尚书郎自谓丨丨丨丨】给三日假【北史崔亮孝文在洛欲创革旧制选置百官谓羣臣曰与朕举一吏部郎必使才望兼允者丨卿丨丨丨又一日孝文曰朕已得之不烦卿辈也驿徴亮兼吏部郎】一祁二奚【北史阳尼为国子祭酒兼幽州中正孝文临轩令诸州中正各举所知尼与齐州大中正房千秋各举其子帝曰昔有丨丨名垂往史今有丨丨当闻来牒】宗情【北史孙搴孙腾以丨丨荐之齐神武】云兴四岳【北史魏恺迁青州长史固辞文宣怒由是积年沉废后遇杨愔于路微自陈愔云咸由中旨恺应声曰虽复零雨自天终待丨丨丨丨公岂得言不知愔欣然曰此言极为简要数日除霍州刺史】唯此一人称吾所举【北史苏防仁夀三年诏天下举达礼乐源者防与诸州所举五十余人谒见帝望防谓侍臣曰丨丨丨丨丨丨丨丨】有意少年【北史宗懔梁元帝镇荆州谓长史刘之遴曰贵乡多士为举一丨丨丨丨之遴以懔应命即日引见令兼记室】举卿适以自罚【北史荣毗杨素荐毗为华州长史素之田宅多在华隂左右放縦毗以法绳之素谓曰素之丨丨丨丨丨丨也毗曰奉法一心者但恐累公所举素笑曰前言戏耳卿之奉法素之望也】草泽髙才【旧唐书明皇纪开元十五年正月制丨丨有文武丨丨令诣阙自举】闻荐【旧唐书明皇纪开元二十六年内外八品以下及草泽有博学文辞之士各委本司本州丨丨】九品亦令举人【旧唐书魏元同迁吏部侍郎上疏曰臣窃见制书毎令三品五品荐士下至丨丨丨丨丨丨此圣朝侧席旁求之意也】已官廻授【旧唐书韦嗣立子恒为砀山令御史中丞宇文融尝宻荐恒有经济之才请以丨之丨秩丨丨乃擢拜殿中侍御史】除吏八百【旧唐书崔祐甫常衮当国虽贿赂稍絶然无所甄异故贤愚同滞及祐甫代衮荐延推举无复疑滞日除十数人作相未逾年凡丨丨几丨丨员多称允当】双居【旧唐书张楚金少有志行事亲以孝闻初与兄越石同预乡贡进士州司将罢越石而荐楚金辞曰以顺则越石长以才则楚金不如固请俱退时李勣为都督叹曰贡士本求才行相推如此何嫌丨丨也乃俱荐擢第】寒穴躐进【唐书太平公主睿宗即位主所言皆从有所论荐或自丨丨丨丨至侍从旋踵将相】独收人物【唐书房元龄征伐未尝不从众争取怪珍元龄丨丨丨丨致幕府】家客马周【唐书马周至长安舍中郎将常何家贞观五年诏百官言得失何武人不渉学周为条二十余事皆当世所切太宗怪问何何曰此非臣所能丨丨丨丨教臣言之客忠孝人也帝即召之】忠孝人【见上】才任麤使【唐书韦挺帝将讨辽东择主饷运者马周言挺丨丨丨丨帝谓然】汨振【唐书陈叔达叔达明辩善为容毎占奏搢绅属目江左士客长安或丨丨多荐诸朝】预柬【唐书令狐徳棻修晋家史房元龄奏起之丨丨凡十有入人徳棻为先进】白衣领职荐人如初【唐书陆元方擢天官侍郎兼司卫卿或言其荐引皆亲党后怒免官令丨丨丨丨元方丨丨丨丨后召譲之对曰举臣所知不暇问讐党又荐其友崔元暐有宰相才后知无他复拜鸾台侍郎同凤阁鸾防平章事】荐借【唐书陆余庆余庆于寒品晚进必悉力丨丨】推借【唐书张说说敦气节立然许喜丨丨后进于君臣朋友大义甚笃】可备顾问【唐书张九龄始说知集贤院尝荐九龄丨丨丨丨】令君四俊【唐书张嘉贞所荐中书舍人苖延嗣吕太一考功员外郎员嘉静殿中侍御史崔训皆位清要日与议政事故当时语曰丨丨丨丨苖吕崔员】权许【唐书沈师给事中许孟容礼部侍郎权徳舆乐挽毂士号丨丨】来谢为耻【唐书裴遵庆性醇正老而弥谨毎荐贤有丨丨者以丨丨】书参闻【唐书薛珏徳宗命使者分诸道察官吏升黜焉而李承状珏之简赵赞言其防卢翰称其肃丨丨丨于是拜中散大夫赐金紫】不负杨临贺【唐书杨凭凭所善客徐晦者字大章第进士贤良方正擢栎阳尉凭得罪姻友惮累无往者独晦至蓝田慰饯宰相权徳舆谓曰君送临贺诚厚无乃为累乎晦曰方布衣时临贺知我今忍遽弃邪有如公异时为奸邪谮斥又可尔乎徳舆叹其直称之朝李夷简遽表为监察御史晦过谢问所以举之之由夷简曰君丨丨丨丨丨肯负国乎】崖畧疏三十许人【唐书裴垍李吉甫始执政以情谓垍曰吾落魄逺裔更十年始相天子比日人物吾懵不及知且宰相职当进贤任能君精鉴为我言之垍即丨丨丨丨丨丨丨吉甫借以荐于朝天下翕然称得人】入居翁右【唐书韦表微传进知制诰后与处厚议増选学士复荐路隋处厚以诸父事表微因曰隋位崇丨且丨丨丨奈何荅曰选徳进贤初不计私也】驿召引对【宋史选举志太宗犹严牧守之任诏诸道使者察部内履行着闻政术尤异文学茂异者州长吏择判司簿尉之清防明干者具名以闻丨丨丨丨授之知县】皆良吏【宋史选举志供奉官刘文质尝入奏察举两浙部内官髙辅之李易直艾仲儒梅询髙鼎髙贻庆姜屿戚伦八人有治迹并降玺书褒谕帝曰文质所举丨丨丨也特选文质为西京作坊副使】用唐故事举官自代【宋史选举志咸平间秘书丞陈彭年请丨丨丨丨丨丨丨丨诏秘书直学士冯拯陈尧叟参详之拯等上言往制常参官及节度观察防御刺史少尹畿赤令幷七品以上清望官授讫三日内于四方舘上表让一人以自代其表付中书门下毎官阙以见举多者量而授之今官品制度沿革不同请令两省御史台尚书省六品以上诸司四品以上授讫具表让一人自代于阁门投下方得入谢在外者授讫三月内具表附驿以闻遂着为令】踏逐【宋史选举志元祐初左司谏王岩叟言自罢辟举而用选格可以见功过而不可以见人才中外病之于是不得已而别为之名以用其平日之所信故有丨丨申差之目踏逐实荐举而不与同罪且选才荐能而谓之踏逐非雅名也况委人以权而不容举其所知岂为通术遂复内外举官法】十科举士【宋史选举志司马光为相奏乞朝廷设丨丨丨丨一曰行义纯固可为师表科二曰节操方正可备献纳科三曰智勇过人可备将帅科四曰公正聪明可备监司科五曰经术精通可备讲读科六曰学问该博可备顾问科七曰文章典丽可备著述科八曰善听狱讼尽公得实科九曰善治财赋公私俱便科十曰练习法令能断请谳科应职事官自尚书至给舍谏议寄禄官自开府仪同三司至大中大夫职自观文殿大学士至待制毎嵗须于十科内举三人仍具状保任中书置籍记之异时有事须材即执政案籍视其所尝被举科格随事试之】人材簿【宋史选举志帝谓辅臣曰朕有一丨丨丨臣下有所荐退则记其姓名遇有选用披而得之无不适当】聪爽可任【宋史安僖秀王子偁师揆字元辅除婺州通判守臣韩元吉荐其材上以问史浩浩言其丨丨丨丨召对除江东提举】成邉功【宋史王溥世宗将讨秦凤求帅于溥溥荐向拱事平世宗因宴酌酒赐溥曰为吾择帅丨丨丨者卿也】补缀旧纸【宋史赵普尝奏荐某人为某官太祖不用普明日复奏其人亦不用明日普又以其人奏太祖怒碎裂奏牍掷地普顔色不变跪而拾之以归他日丨丨丨丨复奏如初太祖乃悟卒用其人】二子皆堪为将【宋史曹彬咸平二年被疾上趣驾临问对曰臣无事可言臣丨丨材器可取臣若内举丨丨丨丨上问其优劣对曰璨不如玮】少子可任【宋史曹玮李继迁叛诸将数出无功太宗问彬谁可将者彬曰臣丨丨玮丨丨即召见以本官同知渭州时年十九】朴能荐士谷能知人【宋史李谷周显徳中扈载以文章驰名枢宻使王朴荐令知制诰除书未下朴诣中书言之谷曰斯人薄命朴曰公在衡石之地当以材进人何得言命而遗材载遂知制诰迁翰林学士世谓丨丨丨丨丨丨丨丨】献文自荐【宋史李宗谔第进士授校书郎明年丨丨丨丨迁秘书郎集贤校理同修起居注】三问三对【宋史吕正上尝欲遣人使朔方谕中书选才正退以名上上不许他日丨丨丨以其人丨上曰卿何执邪正曰臣非执陛下未谅耳上退谓左右曰正气量我不如卒用正所荐果称职】有侄宰相才【宋史吕正上谓正曰卿诸子孰可用对曰诸子皆不足用丨丨夷简任颍州推官丨丨丨也夷简由是见知于上】同掌诰命【宋史郭贽宋白以文学沉下位贽荐引之遂丨丨丨丨】奏名首【宋史郭贽赵昌言儿时贽一见器之及掌贡部以为丨丨之丨后卒贵显】抗疏自荐【宋史王化基入为著作郎迁右拾遗丨丨丨丨太宗览奏曰化基自结人主慷慨之士也召试知制诰】一疏数十人【宋史王化基太宗尝令荐士即丨丨丨丨丨王嗣宗薛映耿望皆其人也】塞诏【宋史王明干徳初诏公卿近臣各举清白有吏干者一人给事马士元以明丨丨召为左拾遗】四荐【宋史侯渉周广顺初试校书为西州回鹘固信使还补雷泽主簿司门员外郎姚恕凡丨丨渉为襄城令汝州防御判官】宻疏姓名【宋史王旦毎有差除先丨丨四三人丨丨以请所用者帝以笔防之同列不知争有所用惟旦所用奏入无不可】可为大臣者十余人【宋史王旦一日独对滋福殿因荐丨丨丨丨丨丨丨丨其后不至宰相惟李及凌策二人亦为名臣】朝官真馆【宋史苏绅太宗皇帝始用赵普议置考课院以分中书之权或有异才髙行许别论奏如防凖判铨荐选人钱若水等三人并迁丨丨为丨丨其非才亦许奏殿如唐卢从愿为吏部非才实者并令罢选十不取一是也】愿囘两子恩【宋史赵师民举进士第孙奭辟兖州说书领诸城主簿师民学问精博奭自以为不及夏竦尤所奇重称为盛徳君子论其文行丨丨丨丨丨授以京秩除齐州推官】十得二三亦足报国【宋史堂出为江南东路转运使徙淮南兼江淮彂运事在江淮岁荐部吏二百人或谓曰一有谬举且得罪何以多为堂曰丨丨丨丨丨丨丨丨】台阁多贤【宋史晏殊庆厯中拜集贤殿学士同平章事兼枢密使殊平居好贤当世知名之士如范仲淹孔道辅皆出其门及为相益务进贤材而仲淹与韩琦富弼皆进用至于丨丨丨一时之丨】荐士录【宋史梁焘焘自立朝一以引援人物为意在鄂作丨丨丨具载姓名客或见其书曰公所植桃李乘时而发但不向人开耳焘笑曰焘出入侍从致位执政八年之间所荐用之不尽负愧多矣】桃李乘时【见上】三荐【宋史陈师锡元祐初苏轼上章丨丨其学术渊源行已防素议论刚正器识靖深徳行追踪于古人文章冠絶于当世乃入为秘书省校书郎】分布朝列【宋史赵鼎鼎尝荐胡寅魏矼晏敦复潘良贵吕本中张致逺等数十人丨丨丨丨】谪籍起家【宋史张俊荐士大夫监司郡守者甚众虽刘子羽自丨丨丨丨亦俊力也】从子可用【宋史胡交修蜀帅席益既去帝问交修孰可守蜀者对以臣丨丨世将丨丨遂以世将为枢密直学士四川安抚制置使世将在蜀五年号为名帅】一时闻人【宋史胡松年自持橐至执政所举代皆丨丨丨丨所荐一以至公权势莫能夺】材馆录【宋史虞允文允文多荐知名士如洪适汪应辰及为相籍人才为三等有所见闻即记之号丨丨丨凡所举上皆收用如胡铨周必大王十朋赵汝愚晁公武李焘其尤章明者也】荐百有十八人【宋史汪彻彻为殿中日荐陈俊卿王十朋陈之茂为台官髙宗曰名士也次第用之矣在枢府孝宗密访人材丨丨丨丨丨丨】门多佳士【宋史何澹澹憾周必大及长谏垣即劾必大必大遂策免澹尝与所善刘光祖言之光祖曰周丞相岂无可论第其丨丨丨丨不可并及其所荐者澹不听】铜山铁壁【宋史李伯玉赵汝腾尝荐八士各有品目于伯玉曰丨丨丨丨立朝风节大较似之】移书录句【宋史李度周显徳中举进士度工于诗时翰林学士申文炳知贡举枢密使王朴丨丨丨其丨以荐之文炳即擢度为第三人】一代之寳【辽史张俭统和十四年举进士第一调云州幕官故事车驾经行长吏当有所献圣宗猎云中节度使进曰臣境无他产惟幕僚张俭丨丨丨丨愿以为献先是帝梦四人侍侧赐食人二口至闻俭名始悟召见容止仆野访及世务占奏三十余事由此顾遇特异践歴清华号称明干】白屋下【刘向新序赵武之为人也立若不胜衣言若不出于口然其身举士于丨丨丨者四十六人皆得其意而公家甚赖之】鲍叔子皮为贤【刘向说苑子贡问孔子曰今之人臣孰为贤孔子曰往者齐有丨丨郑有丨丨贤者也子贡曰然则齐无筦仲郑无子产乎子曰赐汝闻进贤丨丨耶用力为贤耶子贡曰进贤为贤子曰然吾闻鲍叔之进筦仲也闻子皮之进子产也未闻筦仲子产有所进也】人主之师人臣之才【刘向说苑李克过翟黄翟黄问曰吾闻君问相于先生未知果孰为相李克曰季成子为相君问相于我对曰贵视其所举富视其所与贫视其所不取穷视其所不为由此观之可知也君曰出矣寡人之相定矣以是知季成子为相翟黄不悦曰触何遽不为相乎西河之守触所任也计事内史触所任也王欲攻中山吾进乐羊无使治之臣吾进先生无使傅其子吾进屈侯附触何负于季成子李克曰不如季成子季成子食采千钟什九居外一居中是以东得卜子夏田子方叚干木彼其所举丨丨丨丨也子之所举丨丨丨丨也翟黄迮然而惭曰触失对于先生】车轝厚【刘向说苑田子方渡西河造翟黄翟黄乘轩车载华葢黄金之勒约镇簟席如此者其驷八十乘子方曰何子赐丨丨之丨也翟黄对曰昔者西河无守臣进吴起而西河之外宁邺无令臣进西门豹而魏无赵患酸枣无令臣进北门可而魏无齐忧魏欲攻中山臣进乐羊而中山拔魏无使治之臣臣进李克而魏国大治是以进此五大夫者爵禄倍以故至于此子方曰魏国之相不去子而之他矣翟黄对曰君母弟有公孙季成者进子夏而君师之进段干木而君友之进先生而君敬之臣之所进者皆守职守禄之臣也何以至魏国相乎子方曰吾闻身贤者贤也能进贤者亦贤也子之五举者尽贤子勉之矣子终其次也】五举尽贤【见上】百福之宗神明之主【刘向说苑孔子曰举贤者丨丨丨丨也而丨丨丨丨也】秀羸多能【刘向说苑楚令尹虞邱子复于庄王曰臣为令尹十年矣久践高位妨羣贤路臣窃选国俊下里之士曰孙叔敖丨丨丨丨其性无欲君举而授之政国可使治而士民可使附庄王从之以孙叔敖为令尹】操竿下钓【孔丛鲁穆公谓子思曰公仪子必辅寡人参分鲁国而与之一子其言之子思对曰如君之言则公仪子愈所以不至也君徒以髙官厚禄钓饵君子无信用之意公仪子智若鱼鸟可也且臣不佞又不任为君丨丨丨丨以荡守节之士也】明知鉴辨【吴越春秋孙子者名武吴人也善为兵法辟隠深居世人莫知其能胥乃丨丨丨丨知孙子可以折冲销敌乃一旦与吴王论兵士荐孙子吴王召孙子问以兵法毎陈一篇王不知口之称善】繁弱登御孤竹在肆【刘峻世说注陆机荐戴渊曰葢闻丨丨丨丨然后髙墉之功显丨丨丨丨然后降神之曲成伏见处士戴渊诚东南之遗寳朝廷之贵朴也】大开耳目【刘肃大唐新语杜如晦房元龄为仆射太宗谓之曰公为仆射当须丨丨丨丨求访贤哲此乃宰相之宏益】海曲明珠东南遗寳【刘肃大唐新语狄仁杰以资授汴州判佐工部尚书阎立本黜陟河南仁杰为吏人诬告立本惊谢曰仲尼云观过斯知仁矣足下可谓丨丨丨丨丨丨丨丨特荐为并州法曹】蒲州好客【刘肃大唐新语张嘉贞自平乡尉免归乡里时人莫之知也张循宪以御史出还至丨丨驿方复命使务有不决者意颇病之问驿吏曰此有丨丨乎吏白以嘉贞循宪召见咨以疑滞嘉贞随机应之莫不豁然及命表又出意外他日则天以问循宪具以实对因请以已官譲之则天曰卿举能贤美矣朕岂可无一官自进贤耶乃召见内殿翌日拜监察御史】久辟一室【邵伯温闻见前录富韩公初游塲屋穆修伯长谓之曰进士不足以尽子之才当以大科名世公果礼部试下西归次陜范文正公尹开封遣人追公曰有旨以大科取士可亟还公复上京师见文正辞以未尝为此学文正曰已同诸公荐君矣丨为君丨丨丨皆大科文字正可往就馆】焚香捧表【魏泰东轩笔录谢泌谏议居官不妄荐士或荐一人则丨丨丨丨望阙再拜而遣所荐虽少而无不显者】萧房知人【洪迈容斋随笔汉祖至南郑韩信亡去萧何自追之何曰诸将易得至如信国士无双唐太宗为秦王时府属多外迁王患之房乔曰去者虽多不足吝杜如晦王佐才也乃表留幕府二人之去留系兴替治乱如此丨丨之丨丨所以为莫及也】立宫门不去【朱子名臣言行录太祖时尝有羣臣立功当迁官上素嫌其人不与普坚以为请上怒曰朕固不为迁官将若何普曰刑以惩恶赏以酬功古今通道陛下岂得以喜怒専之上怒甚起普亦随之上入宫普丨于丨丨久之丨丨上悟乃可其奏】夹袋册子【朱子名臣言行录吕文穆公丨丨中有丨丨每四方人替罢谒见必问其有何人才客去随即疏之悉分门类朝廷求贤取之囊中故公为相文武各称其职】天使亦好官员【朱子名臣言行录范延贵为殿直押兵过金陵张公咏为守问曰天使沿路来曽见好官员否延贵曰昨过袁州萍乡县邑宰张希顔者虽不识之知其好官员也公曰何以言之延贵曰自入县境驿桥道皆完葺田莱垦辟野无惰农及至县则防肆无赌博市易不敢諠争夜宿邸中闻更鼔分明以是知其必善政也公大笑曰希顔固善矣丨丨丨丨丨丨也即日同荐于朝】唯荐二台官为无愧【朱子名臣言行录孙参政抃为御史中丞荐唐公介与吴中复为御史人或问曰闻君未尝与二人相识而遽荐之何也孙荅曰昔人耻呈身御史今岂求识面台官也后二人皆以风力称于天下孙晚年执政尝叹曰吾何功以辅政丨丨丨丨丨丨丨丨耳】持国服义【朱子名臣言行录程氏遗书云丨丨丨丨最不可得一日颐与持国范夷叟泛舟于颍昌西湖须臾客将云有一官员上书谒见大资某将谓有甚急切公事乃是求知已颐云大资居位却不求人乃使人倒来求已是甚道理夷叟云只为正叔大执求荐章常事也颐云不然只为曽有不求者不与来求者与之遂致人如此持国便服按韩维字持国】求知已【见上】天下公议【朱子名臣言行录范忠宣公在相位凡荐引人材必以丨丨丨丨所荐士未尝知出于公公亦未尝示恩意于人人或谓公曰身为宰相岂可不牢笼天下士使知出于门下公曰但愿朝廷进用不失正人何必使知出我门下邪】双井一斤【朱子名臣言行录苏公颂云平生荐举不知几何人唯孟安序朝奉分宁人岁以丨丨丨丨为饷知我无苞苴之馈也】政府无书【朱子名臣言行录温公荐刘公安世充馆职因谓公曰知所以相荐否公曰获从公游旧矣温公曰非也光居闲足下时节问讯不絶光位丨丨足下独丨丨此光之所以相荐也】预化笔【释文莹湘山野录孙集贤冕晚守姑苏拂衣归九华竟召不起王冀公以宫保出镇余杭舣舟苏台欢好欵密醉谓孙曰老兄淹迟日久且寛衷当别致拜闻公正色曰二十年出处中书一素交潦倒江湖不丨一防丨丨迨事权属他出庙堂数千里为方面始以此语见说得为信乎】卷帘人【释文莹湘山野录吕申公乞致仕仁宗询之曰卿退何人可代申公引陈文恵尧佐仁宗然之遂大拜后文恵怀荐引之徳因撰燕词一阕擕觞相馆使人歌之曰二社良辰千秋庭院翩翩又见新来燕凤凰巢穏许为邻潇湘烟暝来何晚乱入红楼低飞绿岸画梁时拂歌尘散为谁归去为谁来主人恩重珠帘卷申公听歌醉笑曰自恨丨丨丨已老文恵应曰莫愁调鼎事无功】
