<!-- { "loadSidebar": true } -->
　　【大农丨丨愿募民自给费因官器作煮盐官与牢盆注如淳曰牢廪食也古者名廪为牢也盆者煮盐盆】官与牢盆【见上】算轺车【史记平凖书公卿言陛下损膳省用出禁钱以振元元寛贷赋而民不齐出于南亩商贾滋众贫者畜积无有皆仰县官异时丨丨丨贾人缗钱皆有差请算如故注缗丝也以贯钱也一贯千钱出二十算也索隠曰算轺车者有轺车使出税一算二算也】均输【史记平凖书桑羊为大农丞筦诸会计事稍稍置丨丨以通货物矣注孟康曰谓诸当所输于官者皆令输其土地所饶平其所在时价官更于他防卖之输者既便而官有利汉书百官表大司农属官有均输令】告缗【史记平凖书天子既下缗钱令而尊卜式百姓终莫分财佐县官于是杨可丨丨钱纵矣】船算【史记平凖书拜式为御史大夫式既在位见郡国多不便县官作盐铁铁器苦恶贾贵彊令民卖买之而船有算商者少物贵乃因孔仅言丨丨事上由是不悦卜式】灌输【史记平凖书令逺方各以其物贵时商贾所转贩者为赋而相丨丨置平准于京师都受天下委输召工官治车诸器上皆仰给大农大农之诸官尽笼天下之货物贵即卖之贱则买之如此富商大贾无所牟大利则反本而万物不得腾踊故抑天下物名曰平准】轻重鱼盐之利【史记齐世家桓公既得管仲与鲍叔隰朋髙傒修齐国政连五家之兵设丨丨丨丨丨丨】市租【史记齐悼恵王世家齐临菑十万户丨丨千金人众殷富巨于长安注市租谓所卖之物出租日得千金】防会【史记五宗世家赵王擅权使使即县为贾人丨丨入多于国经租税以是赵王家多金钱注平会两家买卖之贾也者禁他家独王家得为之】煑海【史记呉王濞传呉有豫章郡铜山濞招致天下亡命者益铸钱丨丨水为盐以故无赋国用富饶】算缗钱【汉书武帝纪元狩四年冬初丨丨丨】马口钱【汉书昭帝纪元凤二年六月诏曰朕闵百姓未赡前年减漕三百万石颇省乘舆马及苑马以补边郡三辅传马其令郡国毋敛今年丨丨丨注往时有马口出敛钱今省所谓租及六畜也】斡官【汉书百官公卿表治粟内史秦官掌谷货有太仓均输平准都内籍田五令丞丨丨铁市两长丞注斡音莞或作干主也主均输之事所谓斡盐鐡而酒沽也】心计【汉书食货志以东郭咸阳孔仅为大农丞领盐铁事而桑羊防幸咸阳齐之大鬻盐孔仅南阳大冶皆致产累千金故郑当时进言之羊洛阳贾人之子以丨丨年十三侍中故三人言利事析秋豪矣】言利事析秋豪【见上】租铢【汉书食货志元帝时除贩卖丨丨之律注租铢谓计其所卖物价平其锱铢而收租也】五均六干【汉书食货志羲和置命士督丨丨丨丨郡有数人皆用富贾洛阳薛子仲张长叔临菑姓伟等乘求利交错天下】酒【汉书杜延年举贤良议罢丨丨盐鐡皆自延年发之吏民上书言便宜有异辄下延年平防复奏言】竹格四桁【晋书孝武帝纪宁康元年诏除丹阳丨丨等丨丨税】官防【晋书潘岳时以逆旅逐末废农奸滛亡命多所依凑败乱法度敕当除之十里一丨丨使老小贫户守之又差吏掌主依客舍收钱岳议曰今贱吏疲人独专防税管开闭之权籍不校之势此道路之蠧奸利所殖也】防税【见上】珠禁【晋书陶璜上疏曰合浦郡土地硗确无有田农百姓唯以采珠为业商贾去来以珠货米而呉时丨丨甚严虑百姓私防好珠禁絶来去人以饥困又所调猥多限每不充今请上珠三分输二次者输一麤者蠲除自十月讫二月非采上珠之时听商旅往来如旧从之】山渊采捕【宋书孝武帝纪诏曰凡寰卫贡职丨丨丨丨皆当详辨产殖考顺嵗时勿使牵课虚悬暌忤气序】太官池籞【齐书髙帝纪诏曰二宫诸王悉不得营立屯邸封略山湖丨丨丨丨宫亭税入优量省置】城直【齐书武帝纪诏曰丨丨之制历代宜同顷嵗逋弛遂以万计虽在宪宜惩而原心可亮积年逋城可悉原荡自兹以后申明旧科有违紏裁】池田邸冶【齐书郁林王纪诏御府诸署丨丨丨丨兴废防事本施一时于今无用者详所罢省】量财品赋【齐书虞玩之论季世以后务尽民力丨丨丨丨以自奉养】围桑品屋【齐书竟陵王子良子良启曰守宰相继务在裒尅丨丨丨丨以准赀课致令斩树发屋以充重赋破民财产要利一时】赀课【见上】增估【齐书竟陵王子良司市之要自昔所难顷来此役不由才举并条其重赀许以贾前人丨丨求侠后人加税请代】租估【齐书竟陵王子良顷市司驱扇丨丨过刻】封熂【梁书武帝纪诏薮泽山林毓材是出斧斤之用比屋所资而顷世相承并加封固岂所谓与民同利惠兹黔首凡公家诸屯戍见丨丨者可悉开常禁】屯邸冶市埭桁渡【梁书武帝纪诏曰四方所立丨丨丨丨丨丨丨丨津税田园新旧守宰游军戍逻有不便于民者尚书州郡各速条上当随言除省以舒民患】市估津税【陈书宣帝纪丨丨丨丨军令国宰更湏详定唯务平允】逋城钱【南史齐武帝纪诏免丨丨丨初晋宋旧制受官二十日辄送修城钱二千宋泰始初军役大起受官者万计兵戎机急事有未遑令仆以下并不输送二十年中大限不可胜计文符督切扰乱在所至是除荡百姓悦焉】煮海盐传【南史陈文帝纪天嘉二年以国用不足立丨丨丨丨及酤科】西陵官格【南史顾宪之为东中郎长史行会稽郡事西陵戍主杜元懿以吴兴嵗俭会稽年登商旅往来倍嵗丨丨牛埭税丨丨日三千五百求加至一倍计年长百万宪之议曰寻始立牛埭非茍通僦以纳税也当以风涛迅险人力不防济急以利物耳既公私是乐故输直无怨京师航渡即其例也元懿幸灾榷利重增困瘼】骤税之书【魏书甄琛毎观上古爱民之迹时读中叶丨丨丨丨未尝不叹彼逺大惜此近狭】裨十一储【魏书甄琛取货山川轻在民之贡立税闗市丨丨丨之丨收此与彼非利己也囘彼就此非为身也所谓集天地之产恵天地之民借造物之富赈造物之贫彻商贾给戎战赋四民赡军国取乎用乎各有义已】借造物富赈造物贫【见上】银官金户【魏书食货志世宗延昌三年春有司奏长安骊山有银鑛二石得银七两其年秋桓州又上言白登山有银鑛八石得银七两锡三百余斤其色洁白有逾上品诏并置丨丨常令采铸又汉中旧有丨丨千余家常于汉水沙淘金年终总输】散估【隋书食货志晋自过江凡货卖奴婢牛马田宅有文劵率钱一万输估四百入官卖者三百买者一百无文券者随物所堪六百分收四名为丨丨历宋齐梁陈如此以为常以人竞商贩不为田业故使均输欲为惩励】银山禁【北史魏孝明纪神元年开恒州丨丨丨】店舍五等【北史魏孝明纪孝昌二年税市人出入者各一钱丨丨为丨丨】入市钱【北史周宣帝纪大象二年初税丨丨者人一丨】富専口龂【北史甄琛琛表曰天为黔首生盐国为黔首鄣防假获其利犹是丨丨丨丨不及四体也按龂音银】桑儿言利【北史高谦之徴税既烦仓储渐耗诚杨氏献税之秋丨丨丨丨之日】廨钱【北史苏孝慈先是以百寮供费不给台省府寺咸置丨丨守息取给孝慈以为官与百姓争利非兴化之道表请公卿已下给职田各有差上并纳焉】间架除陌【旧唐书徳宗纪建中四年初税屋丨丨丨丨钱按卢杞赵赞请税间架算除陌凡屋两架为一间分为三等上等每间二千中等一千下等五百凡没一间杖六十告者赏钱五十贯文除陌法天下公私给与贸易率一贯旧算二十益加算为五十给与物或两换者约钱为率算之市主人牙子各给印纸人有买卖随自署记翌日合算之有自贸易不用市牙子者验其私簿投状其有隐钱百没入二千杖六十告者赏钱十千出于其家】秉笔持算入人庐舍【旧唐书徳宗纪时诸道军仰给于度支判度支赵赞巧法聚敛终不能给至是又税屋所吏丨丨丨丨丨丨丨丨而抄计峻法防之】卢氏瑟瑟【旧唐书徳宗纪李泌奏丨丨山冶出丨丨请禁以充贡奉上曰瑟瑟不产中土有则与民共之任人采取】垫陌【旧唐书穆宗纪诏以国用不足应天下两税盐利酒税茶及户部阙官除陌等钱兼诸道杂税等应合送上都及留州留使诸道支用诸司使职掌人课料等钱毎贯除旧丨丨外量抽五十文仍委本道本司本使据数逐季收计其诸道钱便差纲部送付度支收管待国用稍充即依旧制按食货志长庆元年敕毎贯一例除垫八十以九百二十文成贯不得更有加除及陌内欠少】纲部【见上】抽贯【旧唐书穆宗纪元和十五年诏今年五月勅应给用钱毎贯抽五十文都计一百五十万贯宜并停抽宰臣创丨丨之利制下人情不悦故罢之】都数【旧唐书穆宗纪罢河北盐法许约计课利丨丨付盐院】税外方圆【旧唐书食货志兴元克复京师后诸道初有进奉以资经费其后常赋之外进奉不息韦臯剑南有日进李兼江西有月进杜亚州刘赞宣州王纬李琦浙西皆竞为进奉以固恩泽贡入之奏皆曰臣于王丨丨丨丨亦曰羡余】盐屯【旧唐书食货志开元元年河中尹姜师度以安邑盐池渐涸师度开拓防决水道置为丨丨公私大收其利】飞钱便换【旧唐书食货志元和七年王播奏啇人于户部度支盐铁三司丨丨谓之丨丨】竹练【旧唐书食货志元和七年御史台奏岭南道擅置丨丨丨税法至重害人颇深】租庸脚士【旧唐书王鉷时有勅给百姓一年复鉷即奏征其脚钱广张其数又勅本郡髙户为丨丨丨丨皆破其家产弥年不了】括率【旧唐书马燧建中三年燧讨田悦于山东时嵗旱京师丨丨商户】绾利【旧唐书髙骈诏报曰朕拔卿汶上超领剑南荆润维聨居四镇丨丨则牢盆在手主兵则都统当权】矾官【唐书地理志晋州有平阳院丨丨】率贷【唐书食货志肃宗即位遣御史郑叔清等籍江淮蜀汉富商右族訾畜十收其二为之丨丨】吴盐蜀麻【唐书食货志北海郡录事参军第五琦以钱谷得见请于江淮置租庸使丨丨丨丨铜冶皆有税市轻货由江陵襄阳上津路转至鳯翔】借商令【唐书食货志两税法既行民力未及寛而朱滔王武俊田悦合从而叛用益不给而丨丨之丨出初太常博士韦都賔陈京请借富商钱徳宗以问度支杜佑以为军费裁支数月幸得商钱五百万缗可支半嵗乃以户部侍郎赵赞判度支代佑行借钱令约罢兵乃偿之】折纳【唐书食货志度支以税物颁诸司皆增本价为虚估给之而缪以滥恶督州县剥价谓之丨丨】盐池十八【唐书食货志有丨丨丨丨井六百四十皆度支蒲州安邑解县有池五总曰两池嵗得盐万斛以供京师盐州五原有乌池白池瓦池细项池灵州有温泉池两井池长尾池五泉池红桃池囘乐池静池会州有河池三州皆输米以代盐】定酤户【唐书食货志广徳二年丨天下丨丨以月收税建中元年罢之三年复禁民酤以佐军费置肆醸酒斛收直三千州县总领醨簿私醸者论其罪】搨地钱【唐书食货志武宗即位盐铁转运使崔鉷又增江淮茶税是时茶商所过州县有重税掠夺舟车露积雨中诸道置邸以收税谓之丨丨丨】大摸【唐书食货志大中初天下税茶增倍贞元江淮茶为丨丨一斤至五十両诸道盐铁使于悰毎斤增税钱五谓之剩茶钱自是斤两复旧】剩茶钱【见上】洫引【唐书姜师度为河中尹安邑盐池涸废师度大发卒丨丨其流置盐屯公私收利不赀】僦略邀丐【唐书崔融时有司议闗市行人尽征之融上防谓周官九赋其七曰关市以市多滛巧而闗通末防欲止抑之故加税耳然唯敛工商而不及往来今一切通取则事不师古江津河浒列铺率税检覆稽留加主司丨丨丨丨则商人废业】贯率钱【唐书崔从州凡交易赀产奴婢有丨丨丨畜羊有口算又贸麴牟其赢以佐用度从皆蠲除之】讥视苛谨【唐书李勉寻拜岭南节度使西南夷舶嵗至才四五丨丨丨丨勉既亷洁又不暴征明年至者乃四十余柁】十难【唐书韦处厚张平叔以言利得幸于帝建言官自鬻盐笼天下之财宰相不能诘下羣臣议处厚发丨丨诮其迂谬平叔愧缩遂寝】笼天下财【见上】钱流地上【唐书刘晏诸道廵院皆募驶足置驿相望四方货殖低仰及它利害虽甚逺不数日即知是能权万货轻重使天下无甚贵贱而物常平自言如见丨丨丨丨每朝谒马上以鞭算】以鞭算【见上】杨子院【唐书班宏传丨丨丨盐鐡转运之委藏也宏任御史中丞徐粲主之粲以贿闻】姜芋钱【唐书崔戎持节剑南为宣抚使奏罢税外丨丨丨】下碇税【唐书孔戣拜岭南节度使蕃舶泊歩有丨丨丨始至阅货宴所饷犀琲下及仆戣禁絶无所求索】两池使【唐书卢正初两池盐法得费不相偿正使判官司空舆检钩厘正条上新法即表舆丨丨丨自是课入嵗倍用度赖之】茶官【唐书郑注擢工部尚书翰林侍讲学士帝问富人术以茶对其法欲置丨丨籍民圃而给其直工自撷暴则利悉之官帝始诏王涯为茶使】冶赋【唐书王涯自李师道平三道十二州皆有铜铁官嵗取丨丨百万观察使擅有之不入公上涯始建白如建中元年九月戊辰诏书收天子盐铁诏可】税茶十二法【唐书裴休立丨丨丨丨丨人以为便】八牀主人【唐书刘建锋马殷铸铅鐡钱十当铜钱一民得自摘山收茗算募髙户置邸阁居茗号丨丨丨丨嵗入算数十万用度遂饶】农具钱【五代史唐明宗纪长兴二年十二月除铁禁初税丨丨丨】禁松薪【五代史李茂贞茂贞居岐尝以地狭赋薄下令油因丨城门无内丨丨以其可为炬也有优者诮之曰臣请并禁月明茂贞笑而不怒】蠲纸【五代史何泽州县赋役户部嵗给蠲符而课州县出纸号为丨丨泽上书言其敝明宗下诏悉废户部蠲纸】酒官【宋史河渠志天下丨丨之盛如杭嵗课二十余万缗】茶案【宋史职官志盐鐡分掌七案四曰都盐案五曰丨丨】麴案【宋史职官志户部分掌五案四曰丨丨掌酤官麫】马纲钱【宋史职官志绍兴三年茶马司拖欠马数过多诏将本年分丨丨丨价责茶马司拨付湖广总领所劳付军官自买土马】僦舍钱【宋史食货志英宗诏州县长吏遇大雨雪蠲丨丨丨三日嵗毋过九日着为令】两池畦户【宋史食货志天圣以来丨丨丨丨总三百八十以本州及旁州之民为之】贴头【宋史食货志禁之地皆官役乡户衙前及民夫谓之丨丨】三京法【宋史食货志天圣八年诏罢丨丨二十八州军丨丨聼商人入钱若金银京师货务受盐两池行之一年视天圣七年增缗钱十五万】以盐比药【宋史食货志哲宗即位御史王岩叟言河北二年以来新行盐法所在价增一倍既夺商贾之利又增民户之价以为息闻贫家至丨丨丨丨】扑盐【宋史食货志赵抃言衢州丨丨所收课敌两浙路】折博务【宋史食货志置丨丨丨于州使输钱及粟帛计直予盐】纲官【宋史食货志蔡挺以贑江道险议令盐船三嵗一易仍以盐纯杂增亏为丨丨舟人殿最盐课遂敷盗贩衰止】变对带为循环【宋史食货志大防常使见行之法售给才通辄复变易名对带法季年又丨丨丨丨丨丨循环者已卖钞未授盐复更钞已更钞盐未给复贴输钱凡三输钱始获一直之货】亭户盐筹【宋史食货志淳熙初亭户得尝试卤水之法灶煎至二十五筹至三十筹增旧额之半縁此盐场买丨丨丨丨增称盐二十斤至三十斤为浮盐日买盐一万余筹其浮盐止以二十斤为则有二十万斤为二千筹筹为钱一贯八百三十文】十万箩【宋史食货志詹仪之等言两路盐且以丨丨丨为额俟三数年视其增亏乃增其额】铛户【宋史食货志大抵鹻土或厚薄薄则利微丨丨破产不能足其课】官溪钱【宋史食货志上封事者言有司于税课外嵗令井输五十缗谓之丨丨丨诏悉蠲之】提勘钱【宋史食货志赵开初变盐法仿大观法置合同埸收引税钱引别输丨丨丨六十】山场园户【宋史食货志茶之制在淮南则蕲黄庐舒光夀六州官自为置吏总之谓之丨丨者十三六州采茶之民皆焉谓之丨丨嵗课作茶输租余则官悉市之】贴射法【宋史食货志天圣元年置计置司以枢宻副使张士逊参知政事吕夷简鲁宗道总之首考茶法利害请罢三説行丨丨丨其法以十三茶买卖本息并计其数罢官给本钱使商人与园户自相交易一切定为中估而官收其息如鬻舒州罗源茶斤售钱五十有六其本钱二十有五官不复给但使商人输息钱三十有一而已然必辇茶入官随商人所指予之给劵为验以防私害故有贴射之名】四説【宋史食货志康定八年三司盐铁判官董沔请复三説法三司请如沔议以茶盐香药缗钱四物如之于是有丨丨之法初诏止行于并边诸州而内地诸州有司葢未尝请即以康定元年诏书从事自是三説四説二法并行于河北】封园【宋史食货志草芽木叶私不得专丨丨置吏随处立管】头子钱【宋史食货志庆元六年诏四川产茶处歳输经总制丨丨丨五千四十一道有竒】麴院【宋史食货志熙宁四年周直孺言在京丨丨酒户鬻酒粥额原于麴数多则酒亦多多则价贱贱则人户损其利为今之法宜减数增价使酒有限而必售则人无耗折之患而官额不亏请以百八十万斤为定额】隔槽法【宋史食货志四川制置使胡世将即成都潼川资普广安立清酒务许民买扑歳为钱四万八千余缗自赵开行丨丨丨增至十四万六千余缗】镬户【宋史食货志白矾出晋慈坊州无为军及汾州之灵石县緑矾出慈隰州及池州之铜陵县皆设官典领有丨丨鬻造入官市】格纳【宋史食货志琼管奏海南收税较船之丈尺谓之丨丨】月桩钱【宋史宗室善俊知隆兴府移江西转运副使时朝廷议减丨丨丨善俊言及州不及县县仍廹取于民犹不减也宜一路通裁其额下之漕臣科郡县轻重均减之】眞盐铁【宋史陈恕拜盐铁使恕有心计厘去宿太宗深器之亲题殿柱曰丨丨丨陈恕】三法【宋史陈恕恕将立茶法召茶商数十人俾各条利害恕阅之等为三防语副使宋大初曰吾观下等固灭裂无取上等取利太深此可行于商贾不可行于朝廷惟中防公私皆济吾裁损之可以经久于是始为丨丨行之货财流通】三纲为一【宋史李溥漕舟旧以使臣若军大将人掌一纲多侵盗自溥并丨丨丨丨以三人共主之使更相司察】坊矾【宋史薛顔坊州募人链矾嵗久课益重至有破产被繋不能偿者顔奏罢丨丨则晋矾当大售后如其防】黄麴钱【宋史罗拯提防福建刑狱迁转运使邵武之光泽不酒以课赋民号丨丨丨拯均之他三邑人以为便】备二边籴【宋史孙长卿歴江东淮南河北转运使时将弛茶禁而收其征召长卿议长卿曰本祖宗茶葢将丨丨丨之丨且不出都内钱公私以为便今之所行不足助边籴什一国用耗矣乃条所不便十五事不从】鼠尾帐【宋史赵开除成都路转运判官奏减蒲江六井元符至宣和所增盐额列其次第谓之丨丨丨掲示乡户嵗时所当输折科等实数俾人人具晓乡胥不得隠匿窜寄】五厘盐【宋史孙子秀主管浙东盐事先是诸盐百袋附五袋名丨丨丨未防提举官以为正数民困甚子秀奏蠲之】踦零钱【宋史杨泰之知果州丨丨丨病民泰之以一年经费储其赢为诸邑对减上尚书省按为定式】泺盐【辽史食货志太宗征幽蓟还次于哈喇泺命取盐给军自后丨中丨益多上下用足】辽法【金史世宗纪尚书省奏亏课院务官顔葵防六十八人各合削官一阶上曰以承防人主酤此丨丨也法则当更张唐宋法有可行者则行之】水磨油栿【金史食货志陜西提刑司言本路户民安丨丨丨丨所占歩数在私地有税官田则有租若吏输水利钱银是重并也乞除之】水利钱【见上】铺马钱【金史食货志泰利二十三年宗州民王仲规告乞徴还所役牛夫钱省臣以奏上曰此既就役复徴钱于彼前虽如此行之复恐所给钱未必能到本户是两不便也不若止计所役免租税及丨丨丨为便其预计实数以闻】三监【金史食货志中都置钱监二东曰寳源西曰寳丰京兆置监一曰利用丨丨铸钱文曰正隆通寳】干办钱【金史食货志大定二十九年上朝隆庆宫谕有司曰比因猎知百姓多有盐禁获罪者民何以堪朕欲令伊緜泺太原均办例令民自煎其令百官议之户部尚书邓俨等谓若令民计口定课民既输丨丨丨又必别市而食是重费民财而徒增煎贩者之利也】芦禁【金史食货志省臣以沧濵两司盐袋嵗买蓆百二十万皆取于民清州北靖海县新置沧盐场本故猎地沮洳多丨宜弛其丨令民时采而织之】杓栏钱【金史食货志今拟将元收丨丨丨以代添支令各院务验所收之数百分中取三随课代输】苇钱【金史食货志司竹监嵗采入破竹五十万竿春秋两次输都水监备河防余边刀笋皮等卖钱三千贯丨丨二千贯为额】三差俱最【金史梁肃肃举同安主簿髙旭除平阳酒使肃奏曰旭儒士优于治民若使坐列肆酒酤非所能也臣愚以为诸道盐铁使依旧文武参注其酒税使副以右选丨丨丨丨者为之上曰善】买扑【元史太宗纪商人温都尔哈玛尔丨丨中原银课二万二千锭以四万四千锭为额从之】竹课【元史世祖纪以四川茶盐商酒丨丨充军粮】茶由【元史食货志每茶商货茶必令赍引无引者与私茶同引之外又有丨丨以给卖零茶者初毎由茶九斤收钞一两至是自三斤到三十斤分为十防随处批引局同毎引收钞一钱】羊羔儿利【元史耶律楚材州郡长吏多借贾人银以偿官息累数倍曰丨丨丨丨至奴其妻子犹不足偿椘材奏令本利相侔而止永为定制】柳课【元史王思诚起河间路总管南皮民父祖尝濒御河种栁输课于官名曰丨丨后河决栁俱没官犹征之防十余年其子孙益贫不能偿思诚连请于朝除之】通委财调缓急【桓寛盐铁论盐铁均输所以丨丨丨而丨丨丨】输官委府【桓寛盐铁论往者郡国诸侯各以其物贡输往来烦杂物多苦恶或不偿其费故郡置丨丨以相给运而便逺方之贡故曰均输开丨丨于京以笼货物贱即买贵即卖是以县官不失实商贾无所牟利故曰平准】炙刺稽滞开利百脉【桓寛盐鐡论上大夫君与治粟都尉管领大农事丨丨丨丨丨丨丨丨是以万物流通而县官富实】盐盬【郦道元水经注地理志曰盐池在安邑西南许慎谓之丨丨长五十一里广六里周一百一十四里】橘官【郦道元水经注江水又迳东阳滩常璩曰水道有东阳下瞿数滩山有大小石城灵夀木及橘圃也故地理志曰县有丨丨有民市】程酒【郦道元水经注桂阳郴县有绿水出县东侯公西山北流而南来谓之程乡溪郡置酒官醖于山下名曰丨丨献同酃也按酃县有酃湖酿酒甚醇美谓之酃酒嵗常贡之】不忍河北军民食贵盐【彭乘墨客挥犀王君贶为三司使乞更河北盐法条约颇精密仁庙批曰朕丨丨丨丨丨丨顿丨丨丨三司即时寝罢后刻诏于北京望震阁】算茶三説【沈括梦溪笔谭世丨丨者有丨丨法最便三説者皆为见钱为一説犀牙香药为一説茶为一説深不然也予在三司求得三説旧案三説者乃是三事博籴为一説便籴为一説直便为一説其谓之博籴者极边粮草歳入必欲足常额毎嵗自三司抛数下库务先封桩见钱便钱茶钞然后召人入中便籴者次边粮草商人先入中粮草乃诣京师算请慢便钱慢茶钞及杂货直便者商人取便于縁边入纳见钱于京师请领注便钱谓水路商旅所便防茶钞谓上三山场务慢便钱谓道路货易非便处慢茶钞谓下三山务】抄盐法【张舜民画墁录范祥领制置解盐始抄法初年课一百二十万末年一百六十五万以谓丨丨丨止此可矣是以一百六十五万不专为以抄请盐兼为飞钱耳】水势稍澹六分为额【方勺泊宅编卢秉提防刑狱防朝廷议盐法秉自谓钱塘县杨村上流接睦歙等州与越州钱清等丨丨丨丨以丨丨丨丨】水钱【朱子名臣言行录张齐贤为江南转运使吉州沿江有勾栏地钱其地为江水沦陷或官占为船而所输钱如故又李氏时民于江中编浮栰以居量丈尺输税名丨丨丨公悉奏免之】此运使识大体【朱子名臣言行录张士逊出为江西转运使辞王文正公旦且求教公从容曰朝廷利至矣张起谢后迭更是职思公言未尝求锥刀之利识者曰丨丨丨最丨丨丨】茶利厚【朱子名臣言行录张咏令崇阳民以茶为业公曰丨丨丨官将之不若早自异也命拔茶而植桑民以为苦其后茶它县皆失业而崇阳之桑已成为绢而比者嵗百万匹民富至今】农器无征【朱于名臣言行录河北自五代末即算田镈吕夷简叹曰王道本于农此何名哉因表除之朝廷推其法它路自是丨丨丨丨】税院【朱子名臣言行录宋庠守洛有一举人行槖中有不税之物为仆夫所告公曰举人应举孰无所货之物未可深非若奴告主此风不可长也寮属曰犯人乃言官之子也公不答但送丨丨倍其税仍治其奴罪而遣之】一萌一蘖【释文莹玉壶清话乹徳初国用未丰苏晓为淮漕议尽舒庐蕲黄夀五州茶货置四十四丨丨丨丨尽捜其利嵗获百余万缗淮俗苦之后晓船败溺淮民比屋相贺】
