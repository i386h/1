<!-- { "loadSidebar": true } -->
　　【使谒者赐县三老帛人五疋乡三老帛人三疋年九十以上帛人二疋絮三斤八十以上米人三石】凤集泰山【汉书宣帝纪元康元年三月丨皇丨丨丨陈畱甘露降未央宫加赐三老帛二年三月以凤皇甘露降集赐髙年帛神爵四年二月凤皇甘露降集京师赐髙年帛五凤三年鸾凤又集长乐宫东阙中树上飞下止地文章五色加赐髙年帛甘露二年正月凤皇甘露降集赐髙年帛】神爵嘉祥【汉书宣帝纪元康三年春以神爵数集泰山赐髙年帛四年三月诏曰廼者丨丨五采以万数集长乐未央北宫髙寝甘泉泰畤殿中及上林苑屡获丨丨其加赐三老帛人二疋】赐钱【汉书成帝纪建始元年二月丨三老丨帛】兼爱【汉书艺文志墨家者流盖出于清庙之守茅屋采椽是以贵俭养三老五更是以丨丨】加赐黄金【汉书疏广广为太傅兄子受为少傅父子并为师傅在位五载上疏乞骸骨上以其年笃老皆许之丨丨丨丨二十斤】恵养老臣【汉书疏广广既归乡里日令家共具设酒食请族人故旧宾客与相娱乐数问其家金余尚有防所趣卖以共具曰此金者圣主所以丨丨丨丨也故乐与乡党宗族共飨其赐族人説服】灵夀杖【汉书孔光光称疾辞位太后诏曰太师光圣人之后先师之子徳行纯淑道术通明居世辅职今年耆有疾俊艾大臣维国之重书曰无遗耉老国之将兴尊师而重傅其令太师母朝十日一赐餐赐太师丨丨丨黄门令为太师省中坐置几太师入省中用杖赐餐十七物然后归老于第官属按职如故】安车輭轮【后汉书明帝纪诏曰令月元日践辟雍尊事三老兄事五更丨丨丨丨供绥执授侯王设酱公卿馔珍朕亲袒割执爵而酳祝哽在前祝噎在后升歌鹿鸣下管新宫八佾具修万舞于庭】侯王设酱公卿馔珍【见上】升歌鹿鸣下管新宫【见上注新官小雅逸萹也升登也登堂而歌所以重人声也】八佾万舞【见上】赐爵【后汉书明帝纪永平三年三月丨三老丨人三级】临雍拜老【后汉书明帝纪赞登台观云丨丨丨丨懋惟帝绩增光文考】为醴酪【后汉书章帝纪章和元年七月赐髙年二人共布帛各一匹以丨丨丨】崇仁恕【后汉书安帝纪元初四年七月诏曰月令仲秋养衰老授几杖行糜粥方今案比之时郡县多不奉行虽有糜粥糠粃相半长吏怠事莫有躬亲甚违诏书养老之意其务丨丨丨称朕意焉注案比之时谓案验戸口次比之也】三雍义备【后汉书礼仪志明帝永平二年三月上始帅羣臣躬养三老五更于辟雍行大射之礼郡县道行乡饮酒于学校皆祀圣师周公孔子牲以犬如是七郊礼乐丨丨之丨丨矣】谒者奉几【后汉书礼仪志注孝经援神契曰尊三老者父象也丨丨丨丨安车輭轮供绥执事五更宠以度接礼交容谦防顺貌宋均曰奉几授三老也度法也度以宠异之也】宠以度【见上】接礼交容【见上】知天地人事【后汉书礼仪志注宋均曰三老老人丨丨丨丨丨者五更老人知五行更代之事者】知五行更代事【见上】取象三辰五星【后汉书礼仪志注郑注礼记曰名三五者丨丨丨丨丨丨天所因以照明天下者郑又一注皆老人更知三徳五事者也】更知三徳五事【见上】年耆髙【后汉书礼仪志养三老五更之仪先吉日司徒上太傅若讲师故三公人名用其徳行丨丨丨者一人为老次一人为更皆服都纻大袍单衣皂缘领袖中衣冠进贤扶玉杖五更亦如之不杖皆斋于太学讲堂】冠进贤扶玉杖【见上】斋讲堂【见上】御坐东箱【后汉书礼仪志乗舆先到辟雍礼殿丨丨丨丨遣使者安车迎三老五更天子迎于门屏交礼道自阼阶三老升自賔阶至阶天子揖如礼三老升东面三公设几九卿正履天子亲袒割牲公进供礼亦如之注汉中兴定礼仪羣臣欲令三老荅拜城门校尉董钧驳曰养三老所以教事父之道也若荅拜是使天下荅子拜也诏従钧议虞喜曰据汉仪于门屏交礼交礼即荅拜中兴谬従钧议后革之深得其意】门屏交礼【见上】三公设几九卿正履【见上】公进供礼【见上】大尊显【后汉书礼仪志三老五更明日皆诣阙谢恩以见礼遇丨丨丨故也】太常府防百官【后汉书桓荣传拜太常年逾八十乗舆尝幸丨丨丨令荣坐东南设几杖丨丨丨骠骑将军东平王苍以下及荣门生数百人天子亲自执业毎言輙曰太师在是既罢悉以大官供具赐太常家其防礼若此】大官供具【见上】弟子执经【后汉书桓荣永平二年三雍初成拜荣为五更每大射养老礼毕帝輙引荣及丨丨升堂丨丨自为下説乃封荣为闗内侯食邑五千户】尊飨【后汉书鲍昱传昱子徳为南阳太守修起横舎备俎豆黼冕行礼奏乐又丨丨国老宴防诸儒百姓观者莫不劝服】示我汉行【后汉书班固辟雍诗乃流辟雍辟雍汤汤圣皇莅止造舟为梁皤皤国老廼父廼兄抑抑威仪孝友光明于赫太上丨丨丨丨鸿化惟神永观厥成注太上谓太古立徳贤圣之人并着养老之礼今我汉家遵行之也】鹿皮冠【后汉书杨彪传魏文帝赐几杖衣袍因朝防引见令彪着布单衣丨丨丨杖而入待以賔客之礼年八十四】賔礼黄耉【后汉书杨彪注续汉书曰魏文帝诏曰先王制几杖之赐所以丨丨丨丨太尉杨彪乃祖以来世著名绩其赐公延年杖延请之日便使杖入也】延年杖【见上】袒割辟雍之上【后汉书儒林序丨丨丨丨丨丨尊养三老五更】行飨礼【后汉书伏防建初二年冬肃宗丨丨丨以恭为三老年九十】大飨邑东【魏志文帝纪延康元年七月军次于谯丨丨谯父老于丨丨注魏书曰设伎乐百戏三老上夀日夕而罢】妙简徳行【魏志三少帝纪甘露三年八月诏曰夫养老兴教三代所以树风化垂不朽也必有三老五更以崇至教乞言纳诲着在惇史然后六合承流下观而化宜丨丨丨丨以充其选关内侯王祥履仁秉义雅志淳固关内侯郑小同温防孝友师礼不忒其以祥为三老小同为五更车驾亲率羣司躬行古礼焉】亲率羣司躬行古礼【见上】济济皇皇【晋书乐志汉明帝召桓荣于太学袒而割牲丨丨焉丨丨焉有足观者】师道自居【晋书王祥天子幸太学命祥为三老祥南面几杖以丨丨丨丨天子北面乞言祥陈明王圣帝君臣政化之要以训之闻者莫不砥砺】闻者砥砺【见上】更老崇年【晋书潘岳闲居赋聿追孝以严父宗文考以配天只圣敬以明顺养丨丨以丨丨】加羊酒【宋书武帝纪遣使廵慰问民疾苦不能自存者厚赐粟帛髙年丨以丨丨】辨年问老【宋书礼志丨丨丨丨陈诗观俗】柏受甘露【宋书符瑞志丨丨丨丨王者耆老见敬则柏受甘露】白兎见【宋书符瑞志丨丨王者敬耆老则丨】芝英生【宋书符瑞志丨丨者王者亲近耆老养有道则丨】趋桥【齐书武帝纪永明七年正月诏曰诸大夫年秩隆重禄食殊薄岂所谓下车惟旧丨丨敬老可增俸详给见役】官给廪食【梁书武帝纪天监元年诏曰衰老不能自存丨丨丨丨】华髪不匮【梁书武帝纪普通二年正月诏于京师置孤独园孤幼有归丨丨丨丨】礼年【梁书沈约传与徐勉素善以书陈情于勉曰今嵗开元丨丨云至悬车之请事由恩夺诚不能宣风政光阐朝猷尚欲讨寻文簿时议同异而开年以来病增虑切冒欲表闻乞归老之秩】归老秩【见上】宴帝乡父老【南史宋文帝纪元嘉四年行幸丹徒丨丹徒官丨丨丨丨咸与焉蠲丹徒今年租布】随宜量赐【南史刘善明为淮南宣城二郡太守上表陈事凡十一条其二以为京都逺近所归宜遣医药问其疾苦年九十以上者丨丨丨丨】赐太官厨食【魏书文成帝纪和平四年三月丨京师民年七十以上丨丨丨丨以终其年】锦防【魏书孝文帝纪太和四年七月改作东明观诏防京师耆老赐丨丨衣服几杖稲米蜜面复家人不徭役】蜜面【见上】四代问道【魏书孝文帝纪太和五年五月诏曰昔丨丨养老丨丨乞言朕每尚其羙今赐国老各衣一袭绵五斤绢布各五疋】假县令【魏书孝文帝纪太和十七年九月车驾济河诏洛懐并肆所过四州之民百年以上丨丨丨】假郡守【魏书孝文帝纪太和十九年九月幸邺十月民百年以上丨丨丨】宴华林园【魏书孝文帝纪太和二十年二月诏畿内七十以上暮春赴京师将行养老之礼三月丨羣臣及国老庶老于丨丨丨诏国老黄耉以上假中散大夫郡守耆年以上假给事中县令庶老直假郡县各赐鸠杖衣裳】诏假华郡太守【魏书孝文帝纪太和二十一年五月车驾泛渭入河丨雍州士人百年以上丨丨丨丨丨九十以上假荒郡八十以上假华县令七十以上假荒县庶老以年各减一等】大郡板【魏书孝明帝纪熙平二年四月诏京尹所统百年以上赐丨丨丨九十以上赐小郡板】三品郡【魏书孝庄帝纪永安二年五月诏上党百年以下九十以上板丨丨丨八十以上四品郡七十以上五品郡】罗侯城【魏书罗结传年一百七嵗精爽不衰世祖以其忠慤甚见信待除长信卿年一百一十诏聴归老赐大东川以为居业并为筑城即号曰丨丨丨至今犹存】给一时俸【魏书裴安祖髙祖幸长安至河东存访故老安祖朝于蒲坂髙祖与语甚说仍拜安邑令安祖以老固辞诏丨丨丨丨以供汤药焉】宪徳【魏书尉元传诏曰五帝丨丨三王乞言朕徳谢曩喆更老之选差可有之前司徒山阳郡开国公尉元前大鸿胪卿游明根并少着英风老敷雅迹位显台宿终归私第可谓知始知卒希世之贤也公以八十之年宜处三老之重卿以七十之龄可充五更之选】少着英风老敷雅迹【见上】敷展徳音【魏书尉元于是养三老五更于明堂国老庶老于阶下元曰五孝六顺天下之所先臣既衰老不究逺趣心耳所及敢不尽诚髙祖曰承三老明言铭之于懐明根曰至孝通灵至顺感幽愿陛下念之髙祖曰五更助三老以言至范丨丨丨丨当克己复礼以行来授礼毕乃赐歩挽一乗】赐歩挽【见上】尊老尚更钦年敬徳【魏书尉元诏曰夫丨丨丨丨列圣同致丨丨丨丨绵哲齐轨朕仰禀先诲企遵猷旨故推老以徳立更以元父焉斯彰兄焉斯显矣前司徒公元前鸿胪卿明根并以冲徳悬车懿量归老故尊公以三事更以五虽更老非官耄耋罔禄然况事既髙宜加殊养三老可给上公之禄五更可食元卿之俸供食之味亦同其例】版职【北齐书文宣帝纪天保九年七月给京畿老人九百四十三人丨丨及杖防各有差】版授【周书明帝纪武成二年六月丨丨髙年刺史守令】列代规【周书武帝纪建徳二年十二月诏曰尊年尚齿丨丨丨丨军民之间年多耆耋可颁授老职使荣霑邑里】设席中楹【周书于谨保定二年诏以谨为三老髙祖幸太学以食之三老入门皇帝迎拜于门屏之间三老答拜有司丨三老丨于丨丨南向太师晋国公护升阶设几于席三老升席南面凭几而坐以师道自居大司马楚国公寜升阶正舃】访道【周书于谨皇帝北面立而丨丨三老起立于席后皇帝曰猥当天下重任公其诲之三老荅曰自古明王圣主皆虗心纳谏唯陛下念之又曰言行者立身之基言出行随诚宜相頋愿陛下三思而言九虑而行三老言毕皇帝再拜受之三老荅拜礼成而出】列宫悬【隋书礼仪志仲春令辰陈养老礼先一日三老五更斋于国学皇帝至辟雍入总章堂丨丨丨王公以下及国老庶老各定位司徒以羽仪武贲安车迎三老五更于国学并进贤冠黒舃素带国子生黒介帻青□单衣乗马从以至皇帝释剑执珽迎于门内】释剑执珽【见上】设酒【隋书礼仪志又丨丨丨于国老庶老】赐黄防【隋书礼仪志都下及外州人年七十已上丨鸠杖丨丨】亲对髙年【北史魏太武帝纪太平真君十一年幸洛阳所过郡国皆丨丨丨丨】赐御府杖【北史甄琛徴为车骑将军又拜侍中以其衰老诏丨丨丨丨朝直杖以出入】绯衫牙笏【旧唐书睿宗纪景云三年改元为太极赐老人九十已上丨丨丨丨八十已上緑衫木笏】緑衫木笏【见上】赐紫【旧唐书徳宗纪兴元元年六月诏以梁州为兴元府耆老与版授七月车驾至凤翔府诏耆夀侍老八十已上各与版授刺史丨丨其余版授上佐赐绯】赐绯【见上】绮季迹伏生年【旧唐书王希夷传明皇东廵勅州县以礼徴召至驾前年已九十六上令中书令张説访以道义宦官扶入宫中与语甚説开元十四年下制曰徐州处士王希夷虽纡丨丨之丨已过丨丨之丨宜命秩以尊儒俾全髙于尚齿可朝散大夫守国子博士聴致仕还山】全髙【见上】加绢【唐书太宗纪贞观二年四月赐粟八十以上二斛九十以上三斛百嵗丨丨二匹】给侍五人【唐书太宗纪贞观十一年二月如洛阳宫丨民百嵗以上丨丨丨】宴上林苑【唐书太宗纪贞观十八年十月丨雍州父老于丨丨丨赐粟帛】廵问四州【唐书太宗纪贞观十八年十一月遣使丨丨郑汝懐泽丨丨髙年宴赐之】侍老【唐书明皇纪开元二年九月宴京师丨丨于含元殿】具牢馔【唐书礼乐志皇帝亲养三老五更于太学所司先奏三师三公致仕者用其徳行及年髙者一人为三老次一人为五更五品以上致仕者为国老六品以下致仕者为庶老尚食丨丨丨】莞筵藻席【唐书礼乐志前一日设御坐于堂上东序西向丨丨丨丨三老座于西楹之东近北南向五更座于西阶上东向国老三人座于三老西阶不属焉皆莞筵藻席】蒲筵莞席【唐书礼乐志众国老座于堂下西阶之西东南北上皆丨丨缁布纯加丨丨】二舞【唐书礼乐志銮驾至太学门回辂南向侍中跪奏请降辂降入大次文武五品以上従驾之官皆就门外位太学令工人丨丨入羣官客使以次入】量时刻【唐书礼乐志銮驾出宫丨丨丨遣使迎三老五更于其第三老五更俱服进贤冠乗安车前后导従其国老庶老则有司预戒之】有司预戒【见上】执大珪【唐书礼乐志銮驾既至太学三老五更及羣老等俱赴集皇帝出户殿中监进大珪皇帝丨丨丨迎三老于门内之东西面立侍臣従立于皇帝之后太常卿与博士退立于左】敦史执笔【唐书礼仪志三老五更皆杖各二人夹扶左右太常少卿引导丨丨丨丨以従】格言宣于上恵音被于下【唐书礼乐志皇帝即坐三老乃论五孝六顺典训大纲丨丨丨丨丨丨丨丨丨丨皇帝乃虚躬请受敦史执笔录善言善行】诣阙表谢【唐书礼乐志礼毕三老五更升安车导従而还羣官及学生防以次出明日三老丨丨丨丨】正齿位【唐书礼乐志季冬之月丨丨丨则县令为主人乡之老人年六十以上有徳望者一人为賔次一人为介又其次为三賔又其次为众賔年六十者二豆七十者四豆八十者五豆九十者及主人皆六豆】三賔六豆【见上】幸舎访逮【唐书甄权许州扶沟人为髙医贞观中已百嵗太宗丨其丨视饮食丨丨其术擢朝散大夫赐几杖衣服】五凤楼赐饮【宋史真宗纪景徳四年二月御丨丨丨观酺召父老五百人丨丨楼下】茶防【宋史真宗纪大中祥符元年二月御乾元门观酺赐父老千五百人衣服丨丨】授助教【宋史神宗纪台州民延赞等九人年各百嵗以上并丨本州丨丨】本郡给奉【宋史理宗纪温州布衣李元老读书安贫不事科举今已百四嵗诏补廸功郎致仕丨丨丨丨】五钟皆应【宋史礼志三老五更至太学皇帝出次大乐正令撞黄钟之钟右丨丨丨丨】干安乐作【宋史礼志三老五更俱出次皇帝出大次协律郎跪俛伏举麾兴宫架丨丨之丨丨皇帝即御坐乐止】尊安乐作【宋史礼志博士引三老五更奉礼郎引国老以下各于席后立典仪赞各就坐赞者承传宫架丨丨之丨丨三老五更就坐】良醖珍羞【宋史礼志三老五更就坐殿中监尚食奉御进珍羞及黍稷等先诣御坐前进呈遂设于三老前乐止尚食奉御诣三老坐前执酱而馈讫尚醖奉御诣酒尊所取爵酌酒奉御执爵奉于三老次大官丨丨令以次进丨丨酒食于五更羣老之前皆食】宪言成福之舞【宋史礼志史臣既录三老所论善言善行宫架作升安之乐丨丨丨丨丨丨毕文舞退作受成告功之舞毕三老以下降筵博士引三老五更于堂下当御坐前奉礼郎引羣老复位俱揖皇帝为兴】受成告功之舞【见上】金龙头杖【元史石天麟传天麟年七十余帝以所御丨丨丨丨赐之曰卿年老出入宫掖杖此可也】重豆【桓寛盐铁论古者燔黍食稗而熚豚以相飨其后乡人饮酒老者丨丨少者立食一酱一肉旅饮而已】吏养【刘向説苑景公游于夀宫覩长年负薪而有饥色公喟然叹曰令丨丨之晏子曰君爱老而恩无不逮治国之本也】以善道改更巳【蔡邕独断五更更者代也更相代至五也能丨丨丨丨丨丨也】三代所尊【应劭汉官仪三老五更丨丨丨丨也】白鸠来【孙氏瑞应图丨丨成汤时丨王者养耆老尊道徳不失旧则至】锡宴玉津【王辟之渑水燕谈录荆南朱昂博学有清徳晚年以工部侍郎乞骸骨真宗诏畱秋凉还荆南吴淑赠诗曰浴殿东凉初阁笔渚宫秋晚得悬车比行丨丨丨丨园侍臣各赋诗饯行凡四十八萹独李翰长维诗最竒絶云清朝纳禄犹强健白首还家正太平昂弟协亦退居里中皆八十余时谓渚宫二疏】渚宫二疏【见上】玉杖【叶梦得避暑録话续汉礼仪志记嵗八月民年八十赐丨丨端以鸠为饰鸠者不噎之鸟欲老人不噎而风俗记又言汉髙帝即位作鸠杖赐老人此絶无稽考余亲戚有为光州守得古铜鸠一大半掌许俯首敛翼具尾足若蹲伏腹虚其中有圈穿腹正可受杖制作甚工以遗余疑即汉鸠杖之饰因以为杖良是首轻而尾重举之则探前偃后盖如此乃可取力此所以佐老人也】金樽玉樽【释文莹湘山野録钱镠为吴越王大陈乡饮别张蜀锦为广幄以饮乡妇凡男女八十已上丨丨百嵗已上丨丨时黄髪饮玉者尚不减十余人】黄髪饮玉【见上】
