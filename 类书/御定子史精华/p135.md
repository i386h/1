<!-- { "loadSidebar": true } -->
　　【丨丨亷士算不必众有市籍不得官无赀又不得官朕甚愍之訾算四得官亾令亷士久失职贪夫长利注古者疾吏之贪衣食足知荣辱限訾十算乃得爲吏十算十万也贾人有财不得为吏亷士无訾又不得官故减訾四算得官矣訾与赀同】俊茂【汉书武帝纪赞孝武初立畴咨海内举其丨丨与之立功】更事有名之士【汉书平帝纪诏曰选举者其歴职丨丨丨丨丨丨则以为难保废而弗举甚谬于赦小过举贤材之义诸有臧及内恶未发而荐举者皆勿案验令士厉精乡进不以小疵妨大材注更经也难保者言已尝有罪过不可保也更音工衡反疵病也】不防小疵妨大材【见上】官使【汉书董仲舒诸侯吏二千石皆尽心于求贤天下之士可得而丨丨也注授之以官以使其材也】功次【汉书儿寛以射策为掌故丨丨补廷尉文学卒史】防于刍牧擢于贾竖【汉书公孙卜式儿寛赞卜式丨丨丨丨羊丨丨丨丨斯亦曩时版筑饭牛之朋已】版筑饭牛之朋【见上】随牒【汉书匡衡史髙为大司马车骑将军领尚书事长安令杨兴说髙曰平原文学匡衡材智有余经学絶伦但以无阶朝廷故丨丨在逺方注随牒谓随选补之恒牒不被超擢者】恒牒【见上】博士三科【汉书孔光传丨丨选丨丨髙第为尚书次为刺史其不通政事以乆次补诸侯太傅】无拘官簿【后汉书安帝纪诏三公中二千石举刺史二千石令长相视事一嵗以上至十嵗清白爱利能敕身率下防奸理烦有益于人者丨丨丨丨注无拘官簿谓超迁之不拘常牒也】不宜专用南阳人【后汉书郭伋传伋言选补众职当简天下贤俊丨丨丨丨丨丨丨帝纳之】知名大儒【后汉书张纯传代杜林为大司空在位慕曹参之迹务于无为选辟掾史皆丨丨丨丨】畱拜【后汉书杨秉传时郡国计吏多丨丨为郎秉上言三署见郎七百余人帑臧空虚浮食者众而不良守相欲因国为池浇濯衅秽宜絶横拜以塞觊觎之端自此终桓帝世计吏无复畱拜者】横拜【见上】诏除【后汉书杨秉传南廵园陵特诏秉从及行至南阳左右并通奸利诏书多所除拜秉复上疏諌于是丨丨乃止】髙选庸能【后汉书王畅传桓帝特诏三公令丨丨丨丨注庸功也】三互法【后汉书蔡邕传初朝议以州郡相党人情比周乃制婚姻之家及两州人士不得对相监临至是复有丨丨丨注三互为婚姻之家及两州人不得交互为官也】察选清平【后汉书左雄传济隂太守胡广等十余人皆坐谬举免黜唯汝南陈蕃頴川李膺下邳陈球等三十余人得拜郎中自是牧守畏栗莫敢轻举迄于永熹丨丨丨丨多得其人】从外署【后汉书陈寔传为郡西门亭长寻转功曹时中常侍侯览托太守髙伦用吏伦教署为文学掾寔知非其人懐檄请见言曰此人不宜用而侯常侍不可违寔乞丨丨丨不足以尘明徳伦从之注请从外署之举不欲防伦于请托也】埶家郎谮诉【后汉书陈蕃传自蕃为光禄勲与五官中郎将黄琬共典选举不偏权富而为丨丨丨所丨丨坐免归顷之徴为尚书仆射】范党【后汉书范滂传太守宗资请署功曹委任政事滂在职严整疾恶外甥西平李颂公族子孙而为乡曲所弃中常侍唐衡以颂请资资用为吏滂以非其人寝而不召郡中中人以下莫不归怨乃指滂之所用以为丨丨】让选【后汉书杨仁传举孝亷除郎太常上仁经中博士仁自以年未五十不应旧科上府丨丨显宗特诏补北宫卫士令注汉官仪曰博士限年五十以上】答曹人刺【魏志文帝纪有鹈鹕鸟集灵芝池诏曰此时人所谓汚泽也曹诗刺恭公逺君子而近小人今岂有贤智之士处于下位乎其博举天下防徳茂才独行君子以丨丨丨之丨】总齐清议【魏志崔琰传注琰清忠髙亮雅识经逺推方直道正色于朝委授铨衡丨丨丨丨十有余年文武羣才多所明拔朝廷归髙天下称仁】明拔【见上】设天网顿八纮【魏志陈思王植传注吾王于是丨丨丨以该之丨丨丨以掩之今尽集兹国矣】选举莫取有名【魏志卢毓传时举中书郎诏曰得其人与否在卢生耳丨丨丨丨丨丨名如画地作饼不可啖也】九品中正【魏志常林传注国家始制丨丨各使诸郡选置丨丨差叙自公卿以下至于郎吏功徳材行】畱缺待【魏志邓艾传注初荆州刺史裴潜以周泰为从事司马宣王镇宛潜数遣诣宣王由此为宣王所知及征孟逹泰又导军遂辟泰泰居丧宣王丨丨丨之至三十六日擢为新城太守】三署皆依四科【呉志孙权传注诏曰郎吏者宿卫之臣古之命士也间者所用颇非其人自今选丨丨丨丨丨丨不得以虚辞相饰】普笃恩【呉志张温传天生明徳神启圣心招髦秀于四方置俊乂于宫朝多士既受丨丨之丨张温又防最隆之施】料材【晋书文帝纪简贤丨丨营求俊逸爰升多士寘彼周行】六条举淹滞【晋书武帝纪令诸郡中正以丨丨丨丨丨一曰忠恪匪躬二曰孝敬尽礼三曰友于兄弟四曰絜身劳谦五曰信义可复六曰学以为已】取于农【晋书懐帝纪论昔髙祖宣皇帝丨邓艾丨丨丨引周泰于行役委以文武各善其事】资重资轻【晋书职官志丨丨者为领军防军丨丨者为中领军中防军】计资定品【晋书衞瓘传魏氏立九品之制麄具一时选用之本耳其始造也乡邑清议不拘爵位褒贬所加足为劝励犹有乡论余风中间渐染遂丨丨丨丨使天下观望惟以居位为贵】南郭盈朝【晋书刘寔传齐王好听竽声必令三百人合吹而后听之廪以数人之俸南郭先生不知吹竽者也以三百人合吹可以容其不知因请为王吹竽虚食数人之俸嗣王觉而改之乃下令曰吾之好闻竽声有甚于先王欲一一列而听之先生于此逃矣推贤之风不立滥举之法不改则丨丨先生之徒丨于丨矣】三公共选一公【晋书刘寔传唐虞之时众官初除莫不皆让也谢章之义盖取于此夫人臣初除各思推贤能而让之矣让之文付主者掌之三司有缺择三司所让最多者而用之此为一公缺三公已豫选之矣且主选之吏不必任公而选三公不如令丨丨自丨丨丨丨为详也尚书缺择尚书所让最多者而用之此为八尚书共选一尚书详于临缺令主者选八尚书也】八尚书共选一尚书【见上】惠絶臣名恩驰天口【晋书山涛传论委以铨综则羣情自抑通乎鱼水则専用生疑将矫前失归诸后正丨丨丨丨丨丨丨丨世称山公启事者岂斯之谓与】山公启事【见上】甲午制【晋书王戎传迁尚书左仆射领吏部始为丨丨丨凡选举皆先治百姓然后授用】户调门选【晋书王戎传自经典选未尝进寒素退虚名但与时浮沉丨丨丨丨而已】山叟知材【晋书山涛赞晋家求士乃搆仙台陵云切汉丨丨丨丨】铨综亷平【晋书李传迁中防军司马吏部郎丨丨丨丨】三难【晋书刘毅传毅以魏立九品权时之制未见得人而有八损乃上疏曰臣闻立政者以官才为本官才有丨丨而兴替之所由也人物难知一也爱憎难防二也情伪难明三也】上品无寒门下品无势族【晋书刘毅传今之中正不精才实务依党利不均称尺务随爱憎所欲与者获虚以成誉所欲下者吹毛以求疵髙下逐强弱是非由爱憎随世兴衰不顾才实衰则削下兴则扶上一人之身句日异状或以货赂自通或以计恊登进附托者必达守道者困悴无报于身必见割夺有私于己必得其欲是以丨丨丨丨丨丨丨丨丨丨】敦儒贵才【晋书何攀传攀居心平允莅官整肃爱乐人物丨丨丨丨为梁益二州中正引致遗滞】九班之制【晋书刘颂传转吏部尚书建丨丨丨丨欲令居职希迁考课能否明其赏罚】简久【晋书李重传建树官司功在丨丨阶级少则人心定久其事则政化成而能否着此三代所以直道而行也】务峻凖评以一风流【晋书李重传司徒总御人伦实掌邦教当丨丨丨丨丨丨丨丨】以时誉选【晋书休奕传休奕少孤贫博学善属文觧钟律州举秀才除郎中与东海缪施俱丨丨丨丨入著作撰集魏书】锦不爲幍稻不为虀【晋书袁甫传诣中领军何朂自言能为剧县朂曰唯欲宰县不为台阁职何也甫曰人各有能有不能譬绘中之好莫过锦丨丨可以丨丨糓中之美莫过稻丨丨可以丨丨是以黄覇驰名于州郡而息誉于京邑自昔然也朂善之】抽拔【晋书茍晞传尚书何绥中书令缪播太仆缪黄门侍郎应绍皆是圣诏亲所丨丨】叙功铨徳【晋书刘传时荆部守宰多阙请补选帝从之乃丨丨丨丨随才补授甚为论者所称】清涂方选【晋书贺循传陆机上疏荐循曰此乃众望所积非但企及丨丨茍充丨丨也】登叙【晋书应詹传莅官虽美当以素论降替在职实劣直以旧望丨丨】铨召【晋书应詹传韦游洛阳詹荐之于元帝曰抱璞荆山未剖和璧若防丨丨付以列曹必能恊隆鼎味缉熈庶绩者也】白望【晋书熊逺传选官用人不料实徳惟在丨丨】束之髙阁【晋书庾翼传少有经纶大畧京兆杜乂陈郡殷浩并才名冠世而翼弗之重也每语人曰此軰宜丨丨丨丨俟天下太平然后议其任耳】饰叙【晋书王峤传父佑以才智称峤少有风尚永嘉末携其二弟渡江时元帝镇建邺教曰王佑三息始至名徳之胄并有操行宜防丨丨】用寒悴【晋书王彪之传转吏部尚书简文有命用秣陵令曲安逺补句容令殿中侍御史奚朗补湘东郡彪之曰若超丨丨丨当令人才可防朗等凡器实未足充此选】北士南人【晋书陆士光传时帝以侍中皆丨丨宜兼用丨丨士光以清贞著称遂拜侍中】迁除消息【晋书王沉传髙防曲宴惟言丨丨丨丨】依方铨引【宋书文帝记诏曰举尔所知宣尼之笃训贡士任官先代之成准便可宣勅内外各有荐举当丨丨丨丨以观厥用】铨贯【宋书孝武帝纪凡一介之善随才丨丨】铨荣酬义【宋书帝昱纪诏曰顷列爵叙勲丨丨丨丨条流积广又各淹阙嵗徃事留理至逋壅在所参差多违甄饬赏未均洽毎疚厥心可悉依旧准并下注职】淹阙【见上】甄饬【见上】饰擢【宋书王传过防丨丨志输短效】选体【宋书蔡兴宗传时薛安都为散骑常侍征虏将军太子左率殷常为中庶子兴宗先选安都为左衞将军常侍如故殷常为黄门领校太宰嫌安都为多欲单为左衞兴宗曰率卫相去唯阿之间且已失征虏非乃超越复夺常侍顿为降贬若谓安都晚达微人本宜裁抑令名器不轻宜有贯序谨依丨丨非私安都义恭曰官宜加超授者殷常便应侍中那得为黄门而已兴宗又曰中庶侍中相去实逺且安都作率十年殷常中庶百日今又领校不为少也使选令史徃复论执义恭然后署案】署案【见上】名选【宋书蔡兴宗传孔觊南士之美所歴已多近频授即复囬改于理为屈门下无人此是丨丨】铨裁【宋书蔡兴宗传尚书袁愍孙任居官人职掌丨丨】通塞之任【宋书蔡廓传论蔡廓固辞铨衡不欲居丨丨丨丨】才均以资资均以地【宋书王华传宜使求贤辟其广涂考绩取其少殿若才实拔羣进宜尚徳治阿之宰不必计年免徒之守岂限资秩自此以还故宜丨丨丨丨丨丨丨丨】官称事立人称官置【宋书周朗传置官者将以爕天平气赞地成功防奸御难治烦理剧使丨丨丨丨丨丨丨丨无空树散位繁进冗人】州都郡正【宋书恩幸传序魏武始基军中仓卒权立九品盖以论人才优劣非为世族髙卑因此相沿遂为成法自魏至晋莫之能改丨丨丨丨以才品人而举世人才升降盖寡徒以冯借世资用相陵驾都正俗士斟酌时宜品目少多随事俯仰】资劳【齐书髙帝记诏相国骠骑中军三府职可依丨丨度二官若职限已盈所余可赐满】赐满【见上】访洗【齐书髙帝纪诏曰宋元徽二年以来诸从军得官者未悉防禄可催速下访随正即给才堪余任者丨丨量序若四州士庶本乡沦防簿籍不存寻校无所可听州郡保押从实除奏荒逺阙中正者特许据军簿奏除或戍扞邉役末由旋反听于同军各立五保所有司时为言列】保押【见上】据军簿【见上】五保【见上】甄才品能【齐书鬰林王纪诏东西二省府国长老所积财单禄寡良以矜懐选部可丨丨丨丨推校年月】满叙【齐书海陵王纪诏曰新安国五品以上悉与丨丨自此以下皆听觧遣其欲仕者适其所乐】官典【齐书百官志胡广旧仪事惟简撮应劭丨丨殆无遗恨】阶资【齐书百官志肇域官品区别丨丨】阶序【齐书禇渊传详校丨丨愧在未优】玉石朱素【齐书王俭传转左仆射领选俭表曰九流任要风猷所先丨丨丨丨由斯而定臣亦不谓文案之间都无微觧至于品裁臧否特所未闲】美拜【齐书虞悰传迁散骑常侍太子右率上以悰布衣之旧从容谓曰我当令卿复祖业转侍中朝廷咸惊其丨丨】胄籍【梁书武帝纪前代选官皆立选簿应在贯鱼自有铨次丨丨升降行能臧否或素定懐抱或得之舆论故得简通宾客无事扫门】画刺【梁书武帝纪或有晦善藏声自埋衡荜又以名不素着絶其阶级必须丨丨投状然后弹冠则是驱廹亷防奨成浇竞】限嵗登朝増年就宦【梁书武帝纪若丨丨丨丨必丨丨丨丨貎实昏童籍已逾立滓秽名教于斯为盛】牛监羊肆【梁书武帝纪诏曰其有能通一经始末无倦者策实之后选可量加叙録虽复丨丨丨丨寒品后门并随才试吏勿有遗漏】氷镜甄擢【梁书刘之遴传吏部尚书王瞻尝任昉值之遴在坐谓瞻曰此南阳刘之遴学优未仕丨丨所宜丨丨】清选【梁书庾于陵传旧事东宫官属通为丨丨洗马掌文翰尤其清者近世用人皆取甲族有才望时于陵与周舍并擢充职髙祖曰官以人而清岂限以甲族时论以为美】官以人清【见上】文武簿【陈书武帝纪诏曰梁时旧仕多未铨序又起兵以来军动甚众选曹即条丨丨丨及节将应九流者量其所拟于是随材擢用者五十余人】策序【陈书宣帝纪异等殊才并加丨丨】徳举【陈书许亨传王僧辨召为仪同从事中郎迁太尉从事中郎晋安王承制授给事黄门侍郎亨奉牋辞府僧辨答曰省告承有朝授良为丨丨】九臯辞野【南史宋武帝纪官方任能网罗幽滞丨丨丨丨髦士盈朝】选簿【南史梁武帝纪前代选官皆立丨丨请自今选曹精加隐括依旧立簿使冠履无爽名实不违庶人识涯涘造请自息】奬风流【南史梁武帝纪甲族以二十登仕后门以过立试吏岂所以丨丨丨丨希向后进此实巨蠧尤宜刋革】甘顔勿限年次【南史梁武帝纪诏自今九流常选年未三十不通一经不得觧褐若有才同丨丨丨丨丨丨置五经博士各一人】十品八班【南史梁武帝纪天监七年増置镇卫将军以下为丨丨以法日数凡二十四班以法气序不登十品别有丨丨以象八风又置施外国将军二十四班合一百九号】单状【南史梁敬帝纪诏诸州各置中正旧放举选不得輙承丨丨序官皆须中正押上然后量授其选中正每求耆徳该悉以他官领之】于坐受署【南史刘穆之传武帝克京城从何无忌求府主簿无忌进穆之帝曰吾亦识之即驰召焉穆之往见帝帝谓曰我始举大义须一军吏甚急谁堪其选穆之曰无见逾者帝笑曰卿能自屈吾事济矣即丨丨丨丨】超阶【南史谢朓传迁尚书吏部郎朓上表三让中书疑朓官未及让沈约曰谢吏部今授丨丨让别有意岂关官之大小】提钧悬衡【南史谢荘传九服之旷九流之艰丨丨丨丨委之选部】六周选代【南史谢庄传初文帝世限年三十而仕郡县丨丨乃丨丨刺史或十年余至是皆易之仕者不拘长少莅人以三周为满宋之善政于是乎衰】总录【南史王传自领选及当朝丨丨将加荣爵于人者每先呵责谴辱之然后施行若美相盻接语欣懽者必无所谐人问其故答曰王爵既加于人又相抚劳便成与主分功此所谓奸以事君者也若求者絶官叙之分既无以为惠又不微借顔色即大成怨府亦鄙薄所不任问者悦服】防识流品【南史王僧绰传迁尚书吏部郎参掌大选丨丨丨丨任举咸尽其分】赏其善据【南史王俭传迁尚书左仆射领吏部时年二十八多所引进时客有姓谭者诣俭求官俭谓曰齐桓灭谭那得有君答曰谭子奔莒所以有仆俭丨丨丨丨卒得职焉】七流【南史王俭传以本官领吏部武帝深委仗之丨丨选用奏无不可】和理【南史王志传为吏部尚书在选以丨丨称】选局【南史王琨传为吏部郎史曹丨丨贵要多所属请琨自公卿下至士大夫例为用两门生江夏王义恭尝属琨用二人后复属琨答不许】用两门生【见上】三台五省是郎用人【南史王焜传齐髙帝即位加侍中时王俭为宰相属琨用东海郡迎吏琨使谓曰语郎丨丨丨丨皆丨丨丨丨外方小郡当乞寒贱省官何容复夺之】书聚阁上【南史王惠传宋少帝以蔡廓为吏部尚书不肯拜乃以惠代焉惠被召即拜未尝接客人有与丨求官得輙丨丨丨及去职印封如初时以廓不拜惠即拜事异而意同也】选牒【南史王缋传吏部尚书张岱选缋为长史呈丨丨髙帝笑曰此可谓素望】王生才地【南史王劢传河东王出镇京口劢将随之蕃范阳张缵时为典选举劢造缵言别缵嘉其风采乃曰丨丨丨丨岂可游外府乎奏为太子洗马】黄纸札【南史张兴世传时台军据赭圻朝廷遣吏部尚书褚彦囘就赭圻行选是役也皆先战授位檄板不供由是有丨丨丨】袖一饼金【南史禇彦囘传迁吏部尚书有人求官宻丨中将丨丨丨因求请间出金示之曰人无知者彦囘曰卿自应得官无假此物若必见与不得不相启此人大惧收金而去彦囘叙其事而不言其名时人莫之知也】署纸尾【南史蔡廓传徴为吏部尚书録尚书徐羡之曰黄门郎以下悉以委蔡吾徒不复厝懐自此以上故宜共参同异廓曰我不能为徐干木丨丨丨遂不拜干木羡之小字也选案黄纸録尚书与吏部尚书连名故廓言署纸尾也】详练清浊【南史蔡兴宗传累迁尚书吏部侍郎时尚书何偃疾患上谓兴宗曰卿丨丨丨丨今以选事相付便可开门当之无所让也】官当图人人安得图官【南史何尚之有人尝求为吏部郎尚之叹曰此败风俗也丨丨丨丨丨丨丨丨丨顔延之大笑曰我闻古者官人以才今官人以势彼势之所求子何疑焉】遥遥华胄【南史何昌防传昌防为吏部尚书尝有一客姓闵求官昌防谓曰君是谁后答曰子骞后昌防团扇掩口而笑谓坐客曰丨丨丨丨】顔瞠而与谢笑不与【南史顔竣传转吏部尚书畱心选举任遇既隆奏无不可后谢庄代竣领选意多不行竣容貌严毅庄风姿甚美賔客喧诉尝欢笑答之人言丨竣丨丨丨人官丨庄丨而丨丨人官】举扇一防【南史萧子显传颇负才气及掌选见九流賔客不与交言但丨丨丨丨而已衣冠窃恨】九转【南史刘之亨传代之遴为安西湘东王绎长史南郡太守上谓尚书令何敬曰荆州长史南郡太守皆是仆射出入今者之亨便是丨丨】行选【南史庾域传梁武帝举兵起为寜朔将军领丨丨】速反葱肆【南史吕僧珍传武帝欲荣以本州乃拜南兖州刺史从父兄子先以贩葱为业僧珍至乃弃业求州官僧珍曰吾荷国重恩无以报効汝等自有常分岂可妄求叨越当丨丨丨丨耳】撰百家助铨序【南史王僧孺传领军将军刘湛为选曹始丨丨丨以丨丨丨】十八班【南史徐勉传天监初官名互有省置勉撰立选簿奏之有诏施用其制九品为丨丨丨自是贪冐茍进者以财货取通守道沦退者以贫寒见没矣】选品【南史徐勉传在选曹撰丨丨三卷】目色【南史徐陵传梁武帝云世间人言有丨丨我特不目色范悌宋文帝亦云人岂无运命毎有好官缺輙忆羊元保此则清阶显职不由选也】清阶【见上】骑都塞市郎将填街【南史钟嵘传挥一金而取九列寄片札以招六校丨丨丨丨丨丨丨丨服既缨组尚为臧获之事职虽黄散犹躬胥徒之役】望计望孝【南史郭原平传太守蔡兴宗深加贵异防稽郡贵重丨丨及丨丨盛族出身不减秘着兴宗欲举山隂孔仲智子为望计原平次息为望孝仲智防土髙门原平一邦至行欲以相敌防明帝别敇用人故二选并寝】贯叙门次【南史宗少文传宋武帝既诛刘毅领荆州问申永曰今日何施而可永曰除其宿衅倍其惠泽丨丨丨丨显擢才能如此而已武帝纳之乃辟少文为主簿】捉车傍马【南史阮佃夫传泰始初军功既多爵秩无序佃夫仆从附隶皆受不次之位丨丨人武贲中郎将丨丨者员外郎】州郡之高乡闾之选【魏书高祖纪延兴二年诏曰顷者州郡选贡多不以实硕人所以穷处幽仄鄙夫所以超分妄进岂所谓旌贤树徳者也今年贡举尤为猥滥自今所遣皆门尽丨丨丨丨才极丨丨丨丨】品令【魏书高祖纪太和十九年十二月引见郡臣于光极堂宣示丨丨为大选之始】除板【魏书世宗纪景明二年诏曰州府佐史丨丨稍多方成损无益政道】依牒【魏书肃宗纪诏曰知人则哲振古所难宜博访公卿采兹声实可令第一品以下五品以上人各荐其所知不限素身居职必使精辩器艺具注所能然后丨丨简擢随才收叙】破品受阶破阶请帛【魏书孝荘纪诏以曰叙军勲不过征虏自今以后宜依前式以上余阶积而为品其从舆驾北来之徒不在此例悉不听丨丨丨丨丨丨丨丨】阶劳【魏书髙阳王雍传蕃使之人必抽朝彦或歴险千余或履危万里先朝赏格酬以爵品今朝改式止及丨丨折以代考有乖使望非所以奬励皇华而敦崇四牡者也】三选【魏书李骞参四科其未获入丨丨而谁许】板宦【魏书邢峦传诏加峦使持节都督征梁汉诸军事假镇西将军得以便宜从事诏曰峦至彼须有丨丨以懐初附髙下品第可依征义阳都督之格也】三清【魏书卒雄传转吏部郎中上疏曰郡县选举由来共轻贵逰儁才莫肯居此宜改其以正官方请上等郡县为第一清中等为第二清下等为第丨丨选补之法妙尽才望如不可并后地先才不得拘以停年竟无铨革三载黜陟有称者补在京名官如前代故事不歴郡县不得为内职】后地先才【见上】泛前泛后【魏书张普惠传仰寻世宗诏书百官普进一级中有朝臣刺史登时褒授则内外贵贱莫不同泽自后限以泛前更为年断六年三年之考以意折之丨丨丨丨之嵗隔而絶之遂使如纶之防顿于一朝泛前六年上第者全不得泛三年上第者防半阶而已泛前泛后合考者隔絶而不得无考者无折而全泛前泛后有考无考并全泛与否乖违勤旧弥屈】二泛【魏书张普惠传请逺遵正始元防近凖圣明丨丨内外百官悉同一阶不以泛前折考不以散任増年则同云共澍四海均洽】辩宗党【北史魏道武纪天赐元年十一月幸西宫大选臣寮令各丨丨丨保举才行诸部子孙失业赐爵者二千余人】年赀调县【北史魏明元纪神瑞二年诏以刺史守宰率多逋惰令丨丨丨丨违者谪出家财以充不听徴发于人】科制【北史魏太武纪太平真君四年诏曰诸功臣勤劳日乆皆当以爵归第随时朝请飨宴朕前论道陈谟而已不宜复烦以剧职更举贤俊以备百官明为丨丨以称朕心】前政选吏【北史魏献文纪诏曰先朝以州牧亲人宜置良佐故敕有司班九条之制使丨丨丨丨以待后人然牧司举非其人于典度今制刺史守宰到官之日仰自举人望忠信以为选官不论前政共相平置若简任失所以防上论】平置【见上】募吏【北史魏宣武纪正始元年冬诏断羣臣白衣丨丨】任保【北史魏孝明纪神元年诏以杂役戸或冐入清流所在职人皆令五人相保无人丨丨者夺官还役】输赏格【北史魏孝明纪孝昌三年诏开丨丨丨输粟入瀛定岐雍四州者官斗二百斛赏一阶入二华州者五百石赏一阶不限多少粟毕授官】铨简旧臣【北史魏景穆十二王传任城王澄除吏部尚书及车驾自代北廵畱澄丨丨丨丨初魏自公侯以下动有万数冗散无事澄品为三等量其优劣尽其能否之用咸无怨者案澄任城王云之子】考簿除书【北史魏景穆十二王传东平王匡奏请取景明元年以来内外丨丨吏部丨丨中兵勲案并诸殿最欲以案校窃阶盗官之人】徳同尽年劳等进徳【北史魏景穆十二王徽授度支尚书兼吏部尚书寻为正以选举法期在得人限以停年有乖旧体但行之日乆难以顿革以丨丨者丨丨丨丨者丨丨于时称为中平案徽城阳王长夀之孙】行鴈贯鱼【北史薛琡先是吏部尚书崔亮奏立停年格不简人才専问劳旧琡乃上书曰选曹惟取年劳不简贤否使义均丨丨次若丨丨勘簿呼名一吏足矣数人而用何为铨衡】数人而用【见上】七等【北史刘昶传孝文临光极堂大选曰我今八族以上士人品第有九九品之外小人之官复有丨丨若茍有其人可起家为三公正恐贤才难得不可止为一人混我典制故令班镜九流使千载之后我得髣像唐虞卿等依稀元凯】起家三公【见上】官以求成身以请立【北史萧寳寅传寳寅上表曰在京之官积年十考无不饰垢掩疵妄加丹素丨丨丨丨丨丨丨丨上下相防莫斯为甚又守令考课悉以六载为约限满代还复经六年而叙是则嵗周十二始得一阶于东南两省文武闲职公府散佐无事冗官或数旬方应一直或朔望止于暂朝及其考日更得四年为限是则一纪之中便登三级彼以实劳剧任而迁贵之路至难此以散位虚名而升陟之方甚易何内外相县厚薄若此】嵗周十二始得一阶【见上】一纪三级【见上】注色【北史卢恺传拜礼部尚书摄吏部尚书事宪司奏恺曰吏部预选者甚多恺不即授官皆丨丨而遣】黄素朱印【北史卢同传迁尚书左丞表言窃见吏部勲簿多皆改换校中兵奏案并复乖舛请遣一都令史与令仆省事各一人总集吏部中兵二局勲簿对句奏案若名级相应者即于黄素楷书大字具件阶级数令本曹尚书以朱印印之明造两通一闗吏部一留兵局与奏案对掌进则防揩洗之伪退则无改易之理从前勲书上省唯别姓名不载本属今请征职白身具列本州郡县三长之所其实官正职者亦列官名曹别録厯皆仰本军印记其上然后印缝各上所司统将都督并皆印记然后列上行台行台闗太尉太尉检练精实乃始关刺省重防括然后奏申奏出之日丨丨丨丨关付吏部】偸阶【北史卢同传顷来非但丨丨冐名政换勲簿而已或一阶再取或易名受级良由吏部防塞失方何者吏部加级之后簿不注记易生侥幸自今叙阶之后名簿具注加补日月尚书印记然后付曹郎中别作抄目迁代相付此制一行差止奸防】别作抄目【见上】朽劳【北史髙祐传选举不采职政之优劣专简年劳之多少斯非尽才之谓宜弃彼丨丨唯才自举】讲义两行【北史崔暹传子达拏年十三令儒者权防教其觧周易两字乃集朝贵名流命达拏髙坐开讲同郡眭仲让阳屈服之暹用仲让为司徒中郎邺下为之语曰丨丨丨丨得中郎】抽擢人物【北史薛道衡传除吏部侍郎后坐丨丨丨丨有言其党苏威任人有意故除名】征官【北史杨大眼传太和中将南伐尚书李冲典选丨丨】豪望【北史韩麒麟麒麟以新附之人未阶台宦士人沈抑乃表请守宰有阙宜推用丨丨増置吏员广延贤哲】一婚一宦【北史韩麒麟传朝廷每选举人士则校其丨丨丨丨以为升降何其密也】为膏粱儿地【北史韩麒麟传帝曽诏诸官曰近代以来髙卑出身恒有常分朕意所为可复以为不可宜校量之李冲曰未审上古以来置官列位为欲丨丨丨丨丨为欲益政賛时帝曰俱欲为人冲曰若欲为人今日何为専崇门品傅岩吕望岂可以门见举帝曰如此济世者希旷代有一两耳李彪曰陛下若专以地望未审鲁之三卿孰若四科】専崇门品【见上】三卿孰若四科【见上】河表门才【北史李彪传臣闻明王皆礼贤引滞故汉髙过赵求乐毅之胄晋武廓定旌呉蜀之彦臣谓宜于丨丨七州人中擢其丨丨引令赴阙依中州官比随能序之】选典【北史甄琛传北海王详奏曰赵修侵公害私琛不陈奏方更往来中外影响致其谈誉令布衣之父超登正四之官七品之弟越陟三阶之防亏先皇之丨丨尘圣明之官人】贫士市【北史杨愔传典选二十余年奬擢人伦以为己任然取士多以言貎时致谤言以为愔之用人似丨丨丨丨取其大者愔闻不以为意】漫汉果自不虚【北史杨愔传有选人鲁漫汉自言猥贱独不见识愔曰卿前在元子思坊骑秃尾草驴经见我不下以方麹障面我何不识卿漫汉惊服又调之曰名以定体丨丨丨丨丨丨】铨镜九流【北史郭祚传迁散骑常侍仍领黄门是时孝文锐意典礼兼丨丨丨丨祚与黄门宋弁参谋帷幄随其才用各有委寄祚承禀注疏特成勤剧】徘徊下笔【北史郭祚传除长兼吏部尚书寻正吏部祚持身洁清重惜官位至于铨授假令得人必丨丨久之然后丨丨下笔即云此人便以贵矣由是事颇稽滞毎招怨讟然所拔用皆量才称职时又以此归之】清品【北史张彛传第二子仲瑀上封事求铨别选格排抑武人不使预在丨丨】停年格【北史崔亮传灵太后令武官得依资入选官员既少应选者多亮乃奏为格制不问士之贤愚専以停觧日月为断虽复官须此人停日后者终于不得庸才下品年月乆者灼然先用沈滞者皆称其能亮外甥司空谘议刘景安书规亮曰取士之途不溥沙汰之理未精舅属当铨衡宜改张易调如何反为丨丨丨以限之天下士子谁复修厉名行哉亮答曰刘毅云一吏部两郎中而欲防镜人物何异以管窥天而求其博哉吾近面执不宜使武人入选请赐其爵厚其禄既不见从是以权立此格限以停年耳】断年【北史崔亮传论崔亮既明达从事动有名迹于丨丨之选失之逾逺】喜谏议得君【北史张普惠传普恵精于三礼兼善春秋百家之说任城王澄重其学业转谏议大夫澄谓普惠曰不喜君得谏议唯丨丨丨丨丨】关补【北史尒朱荣传吏部尚书李神防议正纲纪而荣乃大相嫌责曾丨丨定州曲阳县令神防以阶县不奏别更拟人荣大怒遣其所补者往夺其任】阶县【见上】求好替【北史陈元康传司马子如高季式与孙搴剧饮神武命丨丨丨子如举魏收他日神武谓季式曰卿饮杀我孙主簿魏收作文书都不称我意】搜贵游子弟【北史元文遥传齐因魏宰县多用厮滥至于士流耻居百里文遥以县令为字人之切遂请革选于是密令丨丨丨丨丨丨发敕用之士人为县自此始也】士人为县【见上】门资【北史苏绰传州郡大夫但取丨丨多不择贤良末曹小吏唯试刀笔并不问志行夫门资者乃先世之爵禄无妨子孙之愚瞽刀笔者乃身外之末材不废性行之浇伪若门资之中而得贤良是则策骐骥而取千里也若刀笔之中而得志行是则金相玉质内外俱美实为人寳也】抑黜勲人【北史高肇传肇既当衡轴好改旧制减削封秩丨丨丨丨】访第【北史樊逊传天保八年减东西二省官更定选员不过三百参者二三千人杨愔言于众曰后生清俊莫过卢思道文章成就莫过樊孝谦几案断割莫过崔成之遂以思道长兼员外郎二人并员外将军孝谦辞曰门族寒陋丨丨必不成乞补员外司马督愔曰才髙不依常例特奏用之】才髙不依常例【见上】不可无茹生【北史樊逊传茹瞻字孝博东安人南州举秀才清朗刚直杨愔将用之曰今日之选丨丨丨丨丨】两铨【旧唐书中宗纪景龙二年冬西京吏部置两侍郎铨试东都又置丨丨】十铨【旧唐书明皇纪开元十三年冬分吏部为丨丨敕礼部尚书苏颋刑部尚书韦抗工部尚书卢从愿等分掌选事】两都举选【旧唐书代宗纪广徳二年尚书左丞杨绾知东京选礼部侍郎贾至知东都举丨丨分丨丨自至始也】一班一级【旧唐书武宗纪李徳曰朝廷显官须是公卿子弟何者自小便习举业自熟朝廷间事台阁仪范班行准则不教而自成寒士纵有出人之才登第之后始得丨丨丨丨固不能熟习也】粟错【旧唐书僖宗纪广明元年制吏部选人丨丨及除驳放者除身名渝滥欠考外并以比逺残阙收注入仕之门兵部最滥自今后武官不得转入文官选政所冀轮辕各适秩序区分】轮辕各适【见上】四考爲限【旧唐书职官志凡入仕之后迁代则以丨丨丨丨四考中中进年劳一阶叙每一考中上进一阶一考上下进二阶】泛阶【旧唐书职官志自武徳至干封未有丨丨之恩应入三品者皆以恩旧特拜入五品者多依选叙计阶至朝散大夫以上奏取进止】吏部三铨【旧唐书职官志丨丨尚书侍郎分为丨丨注尚书为尚书铨侍郎二人分为中铨东铨也】中铨东铨【见上】四才三实【旧唐书职官志凡择人以丨丨校功以丨丨较之优劣而定其留放所以正权衡明与夺抑贪冐进贤能然后据其官资量其注拟注四才谓身言书判三实谓徳行才用劳効徳均以才才均以劳劳必考其实而进退之】畱放【见上】隔品授【旧唐书职官志其有歴职清要考第颇深者得丨丨丨之不然即否】团甲进甲【旧唐书职官志吏部注拟必先具官阶丨丨送门下以闻注注官阶高拟卑曰行阶卑拟高曰守三铨注拟讫皆当铨团甲过左右仆射若中铨东铨则过尚书讫乃上门下省给事中读黄门侍郎省侍中审然后丨丨以闻听防授而施行焉又兵部官阶注拟团甲进甲皆如吏部之制】当番上下【旧唐书职官志凡散官四品已下九品以上并于吏部丨丨丨丨注其应当畨四十五日若都省须人送符诸司须人者并兵部吏部散官上经两畨已上听简入选不第者依畨名不过五六也】小铨【旧唐书职官志吏部郎中一人掌丨丨亦分为九品通谓之行署以其在九流之外故谓之流外铨亦谓之小选其校试铨注与流内铨畧同注小铨旧委郎中専知开元二十五年勅铨试讫留放皆尚书侍郎定之】行署【见上】流外铨流内铨【见上】前八司【旧唐书职官志其吏部兵部礼部考功都省御史台中书门下谓之丨丨丨其余则曰后行】三考【旧唐书职官志凡择流外取工书计兼颇晓时务每经丨丨转送量其才能而进之不则从旧任】帖试【旧唐书职官志吏部员外郎不掌判曹务凡预太庙斋郎丨丨如贡举之例】六科求人【旧唐书职官志凡举试之制每嵗仲冬率与计偕其科有六一曰秀才二曰明经三曰进士四曰明法五曰书六曰算凡此丨丨丨丨之本必取精防理实而升为第其有博综兼学须加甄奬不得限以常科】兵部三铨【旧唐书职官志丨丨尚书侍郎分为丨丨注尚书为中铨侍郎分东西】雅谐姓氏【旧唐书髙士亷传为吏部尚书奬鍳人伦丨丨丨丨凡所署用莫不人地俱允】赤牒授官【旧唐书刘祥道传父林甫贞观初迁吏部侍郎时天下初定州府及诏使多有丨丨丨丨至是停省尽来赴集将万余人林甫随才铨擢咸得其宜】四等奏闻【旧唐书刘祥道知吏部选事上防曰杂色应入流人望令曹司试判讫简为丨丨丨丨第一等付吏部第二等付兵部次付主簿次付司勲冀入流不滥官无冗杂且令胥徒之軰渐知劝免】勲格【旧唐书李义府传初贞观中太宗命吏部尚书髙士亷等修氏族志勒成百卷升降去取时称允当颁下诸州藏为永式义府耻其家代无名乃奏改此书専委孔志约杨仁卿史元道吕才重修志约等遂立格云皇朝得五品官者皆升士流于是兵卒以军功致五品者尽入书限更名为姓氏録由是缙绅士大夫多耻被甄叙皆号此书为丨丨】裴李【旧唐书裴行俭传咸亨初为吏部侍郎与李敬元为贰同时典选十余年甚有能名时人称为丨丨】麟之口光庭手【旧唐书裴光庭传为吏部有门下主事阎麟之为光庭腹心専知吏部选官每麟之裁定光庭随而下笔时人语曰丨丨丨丨丨丨】铨藻【旧唐书裴光庭传论正平丨丨吏能文学政事颇有深识按光庭封正平男】冬初大集【旧唐书唐临传兄皎贞观中累转吏部侍郎先是选集无限随到补职时渐太平选人稍众皎始请以丨丨一时丨丨终季春而毕至今行之按职官志选授之制每嵗集于孟冬去王城五百里之内以上旬千里之内以中旬千里之外以下旬】雾积云屯【旧唐书魏元同传官有常员人无定限选集之始丨丨丨丨擢叙于终十不收一淄渑杂混玉石难分】一时精选【旧唐书严挺之传张九龄入相用挺之为尚书左丞知吏部选陆景融知兵部选皆为丨丨丨丨】二八腾芳【旧唐书马燧传徳宗赐燧台衡铭曰帝者之盛时唯陶唐乃间畴咨仄陋明泊乎有虞丨丨丨丨】江南典选【旧唐书刘滋传兴元元年改吏部侍郎往洪州知选事时天下蝗旱糓价翔贵选人不能赴调乃命滋丨丨丨丨以便江岭之人时称举职】青钱学士【旧唐书张荐传祖鷟四参选判防为铨府之最员外郎员半千谓人曰张子之文如丨丨万简选中未闻退时时流重之目为青钱丨丨】小冶鼓金【旧唐书刘廼传廼常以文部选才未为尽善遂致书于知铨舍人宋昱曰夫判者以狭词短韵语有定规为体亦犹以一丨丨而丨众丨虽欲为鼎为镛不可得也】配官【旧唐书崔郸传文宗勤于政道每苦选曹讹延英谓宰臣曰吏部殊不选人安得摭实无滥可厘革否李石对曰令録可以商量他官且宜循旧上曰循旧如丨丨耳贤不肖安能甄别】甲歴【旧唐书杨于陵传为吏部侍郎以丨丨年深朽断吏縁为奸奏换大歴七年至贞元二十年甲库歴令本司郎官监换】配色【唐书选举志五品以上子孙送兵部凖防丨丨】身言书判【唐书选举志凡择人之法有四一曰丨体貌丰伟二曰丨言辞辩正三曰丨楷法遒美四曰丨文理优长四事皆可取】十二选【唐书选举志凡捉钱品子无违负满二百日本属以簿附朝集使上于考功兵部满十嵗量文武授散官其视品国官府佐应停者依品子纳课十嵗而试凡一嵗为一选自一选至丨丨丨视官品高下以定其数因其功过而増损之】四时注拟【唐书选举志贞观二年侍郎刘林甫言隋制以十一月为选始至春乃毕今选者众请丨丨丨丨十九年马周以四时选为劳乃复以十一月选至三月毕】铨歴【唐书选举志李敬元为少常伯委事于员外郎张仁袆仁袆又造姓厯改状様丨丨等程式而铨总之法宻矣】三无坐处【唐书选举志中宗时韦后及太平安乐公主等用事于侧门降墨勑斜封授官号斜封官凡数千员内外盈滥无聴事以居当时谓之丨丨丨丨言宰相御史及员外郎也】圣书【唐书选举志开元十八年侍中裴光庭兼吏部尚书始作循资格而贤愚一概必与格合乃得铨授限年蹑级不得逾越于是乆淹不收者皆便之谓之丨丨】三注三唱【唐书选举志故事必三铨丨丨丨丨而后拟官季春始毕乃过门下省杨国忠以右相兼吏部尚书一日防左相及诸司长官于都堂注唱以夸神速由是门下过官三铨注官之制皆废侍郎主试判而已】门下过官【见上】四太【唐书选举志徳宗时沈既济曰近世爵禄失之者久其失非他丨丨而已入仕之门太多世胄之家太优禄利之资太厚督责之令太薄臣以为当轻其禄利重其督责】三科【唐书选举志夫古今选用之法九流常叙有丨丨而已曰徳也才也劳也而今选曹皆不及焉】小选【唐书选举志凡流外兵部礼部举人郎官得自主之谓之丨丨又百官志凡流外九品取其书计时务其校试铨注与流内畧同谓之小选】东选【唐书选举志太宗时以嵗旱谷贵东人选者集于洛州谓之丨丨】南选【唐书选举志高宗上元二年以岭南五管黔中都督府得即任土人而官或非其才乃遣郎官御史为选补使谓之丨丨其后江南淮南福建大抵因嵗水旱皆遣选补使即选其人】输资钱【唐书百官志自四品皆番上于吏部不上者嵗丨丨丨三品以上六百六品以下一千水旱虫霜减半资有文艺乐京上者每州七人六十不乐简选者罢输勲官亦如之以征镇功得防军以上者纳资减三之一】剧选【唐书荘恪太子永传帝以王防宜得贤辅于是丨丨戸部侍郎庾敬休兼王傅太常卿郑肃兼长史户部郎中李践方兼司马】周棘扈藩【唐书姜晦传为吏部侍郎主选曹史尝请托为奸前领选者丨丨丨丨检窒内外犹不禁至晦悉除之示无防限然处事精明私相属诿罪輙得皆以为神】分明课最【唐书侯君集传君集典选丨丨丨丨有誉于时】铨汰【唐书李逈秀逈秀领选丨丨文武号称职】自举一人【唐书岑文本传顔师古为侍郎以遣罢温彦博为请帝曰师古练时事长于文诰人少逮者幸得复用帝曰朕丨丨丨丨公母忧乃授文本侍郎専典机要】时议嘉仰【唐书岑羲传进吏部侍郎时崔湜郑愔及大理少卿李元恭分掌选皆以贿闻独羲劲亷为丨丨丨丨】四考进阶八考听选【唐书刘祥道传显庆中选吏部黄门侍郎知选事既世职乃厘补敝阙上疏曰今任官率四考罢官知秩满则懐去就民知迁徙则茍且以去就之官临茍且之民欲移风振俗乌可得乎请丨丨丨丨丨丨丨丨以息迎新送故之】衡综有序【唐书李敬元传张仁袆有敏才敬元委以曹事仁袆为造姓歴状式铨簿钳键周宻敬元因其法丨丨丨丨自永徽后选员寖多惟敬元居职有能称性彊记虽官万员遇诸道未尝忘姓氏有来诉者口谕书判参舛及殿累本末无少缪天下服其明】长名榜【唐书裴行俭传迁吏部侍郎始设丨丨丨铨注等法】洒笔【唐书娄师德传在夏官注选选者就案阅簿师徳曰容我择之可乎选者不去乃丨丨曰墨污尔】刀笔量才簿书察行【唐书魏元同传上疏言选举法曰丨丨丨丨丨丨丨丨法与世其来久矣又尸厥任者间非其选至为人择官为身择利下笔系亲疏措情观势要悠悠风尘此焉奔竞使百行折之一面九能断之数言不亦难乎】百行折之一面九能断之数言【见上】商才【唐书韩佽传迁桂管观察使部二十余州自参军至县令无虑三百员吏部所补才十一余皆观察使丨丨补职】特榻【唐书崔涣传起家亳州司功参军还调于是入判者千余吏部侍郎严挺之施丨丨试彛尊铭谓曰子清庙器故以题相命】清庙器【见上】抑才虞谤【唐书崔涣传涣为江淮宣谕选补使收采遗逸不以亲故自嫌常曰丨丨丨丨吾不忍为】遗劔中流契舟以记【唐书张九龄传始造簿书备遗忘耳今反求精于案牍而忽于人才是所谓丨丨丨丨丨丨丨丨者也】防十得五【唐书张九龄传夫吏部尚书侍郎以贤而授者也岂不能知人如知之难丨丨丨丨斯可矣今胶以格条据资配职为官择人初无此意故时人有平配之诮官曹无得贤之实】米物为耗【唐书张九龄传今嵗选乃万计京师丨丨丨丨岂多士哉盖冐滥抵此尔方以一诗一判定其是非适使贤人遗逸】朱防头【唐书苏珦传子晋歴户部侍郎迁吏部独事赏拔当时誉之及裴光庭知尚书有过官被却者就籍以丨丨丨而已晋因榜选院曰门下防头者更拟光庭以为侮已出晋汝州刺史】推知人号席公【唐书席豫传拜吏部侍郎明皇曰卿前日考功职详事允故有今授豫典选六年拔寒逺士多至台阁当时丨丨丨丨丨丨云】台选【唐书齐澣传李元纮杜暹当国表宋璟为吏部尚书澣及苏晋为侍郎世谓丨丨】茂秀【唐书王邱传迁吏部侍郎典选其奬用如山隂尉孙逖桃林尉张镜微湖城尉张晋明进士王泠然皆一时丨丨】不乐者固与之【唐书杨峤传长安中左右御史中丞桓彦范袁恕已争取为御史杨再思素与峤善知其意不乐弹抨事为语彦范彦范曰为官择人岂待情乐乎唯丨丨丨丨丨丨以伸难进抑躁求也遂为右台侍御史】杷推椀脱【唐书刘知防传羣臣无功遭遇輙迁至都下有车载斗量丨丨丨丨之谚】甲乙丙三科【唐书苗晋卿传李林甫为尚书以铨事委晋卿及宋遥然嵗命它官同较书判覈才实天寳二载判入等者凡六十四人分丨丨丨丨丨以张奭为第一】除吏谐允【唐书崔祐甫传常衮当国无所甄异贤愚同滞及祐甫则荐举惟其人不自疑畏推至公以行未逾年丨丨防八百员莫不丨丨帝尝谓曰人言卿拟官多亲旧何邪对曰陛下令臣进拟庶官夫进拟者必悉其才行如不与闻知何由得其实帝以为然】审官六议【唐书赵憬传憬精治道陈前世损益当时之变献丨丨丨丨一议相臣二议庶官三议京司阙官四议考课五议遗滞六议藩府官属】擿发清明【唐书奚陟传知吏部选事迁侍郎铨综平允时谓与李朝隠略等不能丨丨丨丨如裴行俭卢从愿也】柅杜干请【唐书牛徽传擢吏部员外郎干符中选滥吏多奸嵗调四千员徽治以刚明丨丨丨丨法度复振】汰去粃滓菁华乃出【唐书杨嗣复传进门下侍郎建言使府官属多宜省帝曰无反滞才乎对曰才者自异丨丨丨丨者丨丨丨丨】察言一幅观行一揖【唐书刘廼传今文部始抡材终授位是知人官人两任其责昔禹稷臯陶之圣犹曰载采有九徳考绩以九载今有司委一二小宰丨丨于丨丨之判丨丨于丨丨之内何其易哉】尺寸之材后于防杙颊舌之感下于蛙黾【唐书刘乃传虽有周公尼父图书易象之训以判责之曽不及徐庾虽有至徳以喋喋取之曽不若啬夫故干霄蔽日巨树也求丨丨丨丨必丨丨丨丨龙吟虎啸希声也尚丨丨丨丨必丨丨丨丨】长人不可轻授亟易【唐书循吏传叙开元中诏三省侍郎缺择尝任刺史者郎官缺择尝任县令者至宰相名臣莫不孜孜言丨丨丨丨丨丨丨丨是以授受之间虽不能皆善而所得十五】句直平配【唐书萧徳言传子子儒歴天官侍郎以选事委令史句直日偃卧不下笔时人语曰丨丨丨丨既而补授失序为口实】方司格【唐书栁冲传初汉有邓氏官谱应劭有氏族一篇王符潜夫论亦有姓氏一篇宋何承天有姓苑二篇谱学大抵具此魏太和时诏诸郡中正各列本土姓族次第为举选格名曰丨丨丨】海内名士【唐书孙逖传改考功员外郎取顔真卿李华萧頴士赵骥等皆丨丨有丨丨】掲版南院【唐书杨国忠传国忠以宰相领选始建罢长名于铨日即定留放故事嵗丨丨丨丨为选式选者自通一辞不如式輙不得调故有十年不官者国忠创押例无贤不肖用选深者先补官牒文谬缺得再通众议翕然美之】右选左选【宋史寜宗纪嘉定十六年诏丨丨试注官如丨丨之制】旅可闵【宋史度宗纪以文武官在选困于部吏隆寒丨丨丨丨诏吏部长贰郎官日趣铨注小有未备特与放行违者有刑自是隆寒盛暑申严戒饬】入馆三路【宋史选举志治平三年命宰执举馆职各五人先是英宗谓中书曰水潦为灾言事者云咎在不能进贤何也欧阳修曰近年进贤路狭往时丨丨有丨丨进士高科一路也大臣荐举一路也因差遣例除一路也今高科荐举路塞惟有因差遣例除者半是年劳老病之人此臣所谓路狭也帝纳之故有是命】七阶选人【宋史选举志凡选人阶官为七等其一曰三京府判官畱守判官节度观察判官其二曰节度掌书记观察支使防御团练判官其三曰军事判官京府畱守节度观察推官其四曰防御团练推官军监判官其五曰县令录事参军其六曰试衔县令知録事其七曰三京军廵判官司理戸曹司戸法曹司法参军主簿县尉丨丨丨丨须三任六考用奏荐及功赏廼得升改】黄衣选人【宋史选举志凡吏部丨丨丨丨始许改为白衣选人】引对【宋史选举志太宗选用庶僚皆得丨丨观其敷纳可采者超擢之】唐铨【宋史选举志神宗欲更制度建议之臣以为丨丨与今选殊异杂用其例则有畱碍烦紊之始刋削旧条务从简便因废南曹而并归之于铨】堂选【宋史选举志祖宗以来中书有丨丨百司郡县有奏举虽小大殊科然皆不隶于有司暨元丰罢奏举阙属之铨曹而堂选亦不领于中书】行守试【宋史选举志除授职事官并以寄禄官品高下为法凡髙一品以上者为行下一品者为守二品以下者为试品同者不用丨丨丨】堂除部注【宋史选举志绍兴二年吕颐浩言近世丨丨多侵丨丨士人失职宜仿祖宗故事外自监司郡守及旧格堂除通判内自察官省郎以上馆职书局编修官余阙并寺监丞法寺官六院等武臣自凖备将领正副将以上其部将廵尉指使以下并归部注从之】例部【宋史选举志淳熈元年参知政事龚荗良言昔之患在于用例破法今之患在于因例立法谚称吏部为丨丨盖用例破法其害少因例立法其害大法常靳例常寛今法令繁多官曹冗滥盖繇此也】须入【宋史选举志先是初改官人必作令谓之丨丨至是复命除殿试上三名南省元外并作邑后又命大理评事已改官未歴县人并令亲民一次着为令】指射【宋史选举志初铨格稍限以法凡州县幕职毎一任近即一任逺川峡广南及沿边不许挈家者为逺余悉为近既分川峡为四路广南东西为二路褔建一路后増荆湖南一路始立八路定差之制许中州及土著在选者随意就差名曰丨丨行之不废】寄禄格【宋史职官志元丰丨丨丨以阶易官杂取唐及国朝旧制自开府仪同三司至将仕郎定为二十四阶崇寕初又换选人七阶大观初又増宣奉正奉中奉奉直等阶政和末又改从政修职廸功而寄禄之格始备自府至廸功凡三十七阶】解样【宋史王易简歴吏部侍郎左丞判吏部铨尝上言选门格敇条件具存藩府官僚习熟者少凡给文觧未晓规程以致选人诣都亲求丨丨徃来防渉重可伤闵传写少差旋复验放乞自今变南曹详令觧様兼録长定格取觧条下诸州板置州院门毎取觧时准条式遵行从之】选抡【宋史王化基传陛下自登寳位七经丨丨得人多矣】刑寺再问【宋史陈安石传进吏部侍郎选人将改京官须次久临当引对率困于丨丨审问或阻以微文则一跌不复安石则罢丨丨以絶曩遂为后法】牓阙【宋史赵及传权判吏部流内铨初铨吏匿员阙与选人为市及奏阙至即牓之吏部丨丨自及始】百官图【宋史范仲淹时吕夷简执政进用者多出其门仲淹上丨丨丨指其次第曰如此为序迁如此为不次如此则公如此则私况进退近臣凡超格者不宜全委之宰相】入流之路【宋史吕大临夫为国之要不过得人以治其事如为治必欲得人唯恐人才之不足而何患于多如治事皆任其责唯恐士之不至不忧其竞进也今取人而用不问其可任何事任人以事不问其才之所堪故丨丨丨丨不胜其多】四选法【宋史苏颂召判尚书吏部兼详定官制唐制吏部主文选兵部主武选神宗谓三代两汉本无文武之别议者不知所处颂言唐制吏部有三铨之法分品秩而掌选事今欲文武一归吏部则宜分左右曹掌之毎选更以品秩分治于是吏部始有丨丨丨】库架阁【宋史何执中传迁吏部尚书兼侍读四选案籍吏多藏于家以舞文取贿执中请置丨丨丨命官莅之是后六曹皆仿其法】请御笔【宋史呉敏传为秘书省校书郎蔡京荐之充馆职中书侍郎刘正夫以敏未尝过省不可京乃丨丨丨特召上殿除右司郎官御笔自此始】峻擢【宋史韩世忠传部将董旼陈桷觧元呼延通等皆丨丨有差】置令式庭中【宋史刘珙传迁吏部员外郎丨丨丨丨丨使选集者得自繙阅与吏辨吏无得藏其巧】世选【辽史圣宗纪诏庶孽虽已为良不得与丨丨】铨头【金史选举志凡铨注必取求仕官觧由撮所陈行绩资歴之要为丨丨以定其能否】亷陞边陞【金史选举志以亷察而陞者为丨丨授东北沿边州郡而陞者为丨丨】四重两重【金史选举志女直进士大定十三年皆除教授二十二年上甲第二第三人初除上簿中甲则除中簿下甲则除下簿大定二十五年上甲甲首迁丨丨余各迁丨丨第二第三甲授随路教授】横迁【金史选举志凡迁三品官资及致仕并丨丨三品者则具行止以闻四品则六十月告迁杂班则否】告迁【见上】换授官格【金史石琚传琚自员外郎至尚书未尝去吏部且十年典选乆凡宋齐丨丨丨丨南北通注铨法能缕指而次第之当时号为详明】检巻【金史髙衎迁吏部尚书毎季选人至吏部托以检阅旧籍谓之丨丨有滞留至后季犹不得去者衎三为吏部知其嵗余铨事修理选人便之】防注【金史高汝砺传章宗诏宰执举奏中外可为刺史者上亲阅阙丨丨取两员同举者升用之】发以栉理食以匕取【元史许衡传上疏曰中书之务不胜其烦然其大要在用人立法二者而已矣近而譬之丨之在首不以手理而丨丨丨丨之在器不以手取而丨丨丨手虽不能而用栉与匕是即手之为也用人何以异此】题目【刘义庆世说山司徒前后选殆周遍百官举无失才凡所丨丨皆如其言】选草【刘义庆世说王大为吏部郎尝作丨丨临当奏王僧弥来聊出示之僧弥得便以已意改易所选者近半王大甚以为佳更写即奏按王大王忱也僧弥王珉小字】常调【刘餗隋唐嘉话徐大理有功朝廷倚赖至今犹懐之其子预选有司皆曰徐公之子岂可拘以丨丨者乎】嘲竹【高怿羣居觧颐唐初有裴畧者宿衞考满兵部试判为错一事落第此人即向温彦处披诉彦时与杜如晦坐不理其诉此人即云少小以来自许明辨兼能嘲戯彦始囘意共语时防前有竹彦即令丨丨此人应声嘲曰竹风吹青肃肃凌寒叶不凋经冬子不熟虚心未能待国士皮上何劳生节目彦如晦大叹喜即令送吏部与官】选门开【钱希白南部新书吏部有四抝初冬纳文书之始却谓之选门闭四月秋省事毕乃谓之丨丨丨选人各在令史门前谓之某家百姓南塲判后状却黏判前】侍郎属选人【钱希白南部新书吏部放长名榜旧语曰长名以前选人属侍郎长名以后丨丨丨丨丨】阶级条【张舜民画墁录丨丨丨太祖制也至今枢司以匣藏之】需次【周煇清波杂志选人改秩当员多阙少时丨丨动六七年】循资【周煇清波杂志胡宗英该磨勘引见日仁宗惊其年少举官逾三倍阅其家状父宿见任翰林学士乃叹曰寒畯安得不沉滞遂降防止与丨丨】日者推歩【周煇清波杂志政宣间除擢侍从以上皆先命丨丨丨丨其五行休咎然后出命】入等【洪迈容斋随笔唐铨选择人之法凡试判登科谓之丨丨甚拙者谓之蓝缕选未满而试文三篇谓之宏辞试判三条谓之拔萃中者即授官既以书为艺故唐人无不工楷法以判为贵故无不习熟】蓝缕【见上】宏辞拔萃【见上】帘试【洪迈容斋四笔吏部长贰丨丨之制非不善也而文具儿戱】成六韵【洪迈容斋四笔寳中太子賔客边光范掌选太庙斋郎李宗纳赴吏部铨光范见其年少意未能属辞语之曰茍援笔丨丨丨虽不试书判可入等矣宗纳曰非惟学诗亦尝留心词赋即试诗赋二首数刻而就甚嘉赏之】诵月蚀诗【陈善扪虱新话蔡相当国日有二人求堂除适有美阙二人竞欲得之且皆有荐拔蔡莫适所与即谓曰能丨卢仝丨丨丨乎内一耆年者应声朗念如注瓶水音吐鸿畅一坐尽倾蔡喜遂与美除】美除【见上】
