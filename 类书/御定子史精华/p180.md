<!-- { "loadSidebar": true } -->
　　往事【愼子诗丨丨也书丨丨也春秋丨丨也】治天下遗来世【列子孔子曰曩吾修诗书正礼乐将以丨丨丨丨丨丨非但修一身治鲁国而已】春秋经世先王之志【庄子丨丨丨丨丨丨丨丨圣人议而不辩】先王之陈迹【庄子夫六经丨丨丨丨丨也岂其所以迹哉今子之所言犹迹也夫迹履之所出而迹岂履哉】截六际而不绞【鹖冠子原圣心之作丨丨丨丨丨丨注六际六合也绞者廹切之词截言以此为界葢六合之外圣人存而不论】圣者言之凡【鹖冠子丨丨丨丨丨也注合百家为圣人故曰言之凡也】中声所止【荀子诗者丨丨之丨丨也】铅察之俞可好【荀子夫诗书礼乐之分固非庸人之所知也故曰一之而可再也有之而可久也广之而可通也虑之而可安也反丨丨丨而丨丨丨也注铅与沿同俞音愈】诗书礼乐之归【荀子圣人也者道之管也天下之道管是矣百王之道一是矣故丨丨丨丨丨丨是矣诗言是其志也书言是其事也礼言是其行也乐言是其和也春秋言是其微也故风之所以为不逐者取是以节之也小雅之所以为小雅者取是而文之也大雅之所以为大雅者取是而光之也颂之所以为至者取是而通之也天下之道毕矣】道经【荀子故丨丨曰人心之危道心之微危微之防惟眀君子而后能知之注今虞书有此语而云道经葢有道之经也】同心【荀子善为诗者不説善为易者不占善为礼者不相其丨丨也】诚比金石声内宗庙【荀子国风之好色也传曰盈其欲而不愆其止其丨可丨于丨丨其丨可丨于丨丨】其言有文其声有哀【荀子小雅不以于污上自引而居下疾今之政以思往者丨丨丨丨焉丨丨丨丨焉】六者兼用而财制【淮南子故易之失鬼乐之失滛诗之失愚书之失拘礼之失忮春秋之失訾丨丨圣人丨丨丨丨丨之】关雎兴鸟【淮南子丨丨丨于丨而君子美之为其雌雄之不乘居】诸儒金口而木舌【扬子天之道不在仲尼乎仲尼驾説者也不在兹儒乎如将复驾其所説则莫若使丨丨丨丨丨丨丨】升岳浮海【扬子观书者譬诸观山及水丨东丨而知众山之峛崺也况介邱乎丨沧丨而知江河之恶沱也况枯泽乎舍舟航而济乎渎者末矣舍五经而济乎道者末矣注末无也】众言淆乱折诸圣【扬子或曰人各是其所是而非其所非将谁使正之曰万物纷错则悬诸天丨丨丨丨则丨丨丨或曰恶覩乎圣而折诸曰在则人亡则书其统一也】在则人亡则书【见上】应时而造【扬子或曰经可损益欤曰易始八卦而文王六十四其益可知也诗书礼春秋或因或作而成于仲尼其益可知也故夫道非天然丨丨丨丨者损益可知也】浑浑灏灏噩噩【扬子虞夏之书丨丨尔商书丨丨尔周书丨丨尔】五经为众説郛【扬子大哉天地之为万物郭丨丨之丨丨丨丨】惟五经为辩【扬子或问五经有辩乎曰丨丨丨丨丨説天者莫辩乎易説事者莫辩乎书説体者莫辩乎礼説志者莫辩乎诗説理者莫辩乎春秋舍斯辩亦小矣春木之芚兮援我手之鹑兮去之五百歳其人若存兮】其人若存【见上】支离为简易【扬子或问天地简易而圣人法之何五经之支离曰丨丨葢其所以丨丨丨也注司马光曰支离犹扶疎繁多之貎】道义渊海【抱朴子正经为丨丨之丨丨】仲尼三百始终于周【文中子薛收曰敢问续诗之备六代何也子曰其以丨丨丨丨丨丨丨丨乎】周孔之道神之所为【文中子卓哉丨丨丨丨其丨丨丨丨乎顺之则吉逆之则凶】家备六经【文中子子之家六经毕备朝服祭器不假曰三纲五常自可出也】徴圣经而诘众传【文中子谓范有志于春秋丨丨丨丨丨丨丨】弃经任传【文中子春秋之失自歆向始也丨丨而丨丨】用以乘时【文中子易圣人之动也于是乎丨丨丨丨矣故夫卦者智之乡也动之序也注爻在卦如人居乡逐位而动是其次序】智之乡动之序【见上】时之相生旁行而不流【文中子子赞易至序卦曰大哉丨丨丨丨也达者可与防矣至杂卦曰丨丨丨丨丨守者可与存义矣】趋时有六动【文中子卦也者着天下之时也爻也者效天下之动也丨丨丨丨丨焉吉凶悔吝所以不同也】居家不暂舍周礼【文中子子丨丨丨丨丨丨丨门人问子子曰先师以王道极是也如有用我则执此以往】敌于天命【文中子周礼其丨丨丨丨乎】君子终身不违礼【文中子子谓窦威曰既冠读冠礼将婚读婚礼居丧读丧礼既葬读祭礼朝廷读賔礼军旅读军礼故丨丨丨丨丨丨丨】断物和德制法穷理【文中子姚义曰尝闻诸夫子矣春秋丨丨志定而后及也乐以丨丨全而后及也书以丨丨从事而后及也易以丨丨知命而后及也】辩事正性制行和德举往知来【文中子书以丨丨诗以丨丨礼以丨丨乐以丨丨春秋元经以丨丨易以丨丨先王之蕴尽矣】乐及鹿鸣之三而后拜乐三【国语叔孙穆子聘于晋晋悼公飨之丨丨丨丨丨丨丨丨丨丨丨晋侯使行人问焉曰子以君命镇抚敝邑不腆先君之礼以辱从者不腆之乐以节之吾子舍其大而加礼于其细敢问何礼也对曰寡君使豹来继先君之好君以诸侯之故况使臣以大礼夫先乐金奏肆夏繁遏渠天子所以飨元侯也夫歌文王大明緜则两君相见之乐也皆昭令徳以合好也皆非使臣之所敢闻也臣以为肄业及之故不敢拜今伶箫咏歌及鹿鸣之三君之所以况使臣臣敢不拜况夫鹿鸣君之所以嘉先君之好也敢不拜嘉四牡君之所以章使臣之勤也敢不拜章皇皇者华君敎使臣曰每懐靡及诹谋度询必咨于周敢不拜敎臣闻之曰懐和为每懐咨才为诹咨事为谋咨义为度咨亲为询忠信为周君况使臣以大礼重之以六德敢不重拜】耸善抑恶【国语敎之春秋而为之丨丨而丨丨焉以戒劝其心敎之世而为之昭明德而废幽昏焉】道广显德【国语敎之诗而为之丨丨丨丨以耀明其志】德义府【国语先王之法志丨丨之丨也】四始【史记孔子世家古者诗三千余篇及至孔子去其重取可施于礼义上采契后稷中述殷周之盛至幽厉之缺始于袵席故曰关雎之乱以为风始鹿鸣为小雅始文王为大雅始清庙为颂始三百五篇孔子皆歌之以求合韶武雅颂之音】合韶武雅颂之音【见上】据鲁亲周殷运三代【史记孔子世家乃因史记作春秋上至隐公下讫哀公十四年十二公丨丨丨丨故丨丨之丨丨约其文辞而指博故吴楚之君自称王而春秋贬之曰子践土之防实召周天子而春秋讳之曰天王狩于河阳推此类以绳当世贬损之义后有王者举而开之春秋之义行则天下乱臣贼子惧焉注正义曰殷中也又中运夏殷周之事也】授业作孝经【史记仲尼弟子列传曽参南武城人孔子以为能通孝道故丨之丨丨丨丨】商瞿传易【史记仲尼弟子列传丨丨鲁人字子木少孔子二十九歳孔子丨丨于瞿瞿传楚人馯臂子传江东人矫子庸疵疵传燕人周子家竖竖传淳于人光子乘羽羽传齐人田子庄何何传东武人王子中同同传菑川人杨何何元朔中以治易为汉中大夫】受尚书伏生所【史记鼂错传孝文帝时天下无治尚书者独闻济南伏生故秦博士治尚书年九十余老不可徴乃诏太常使人往受之太常遣错丨丨丨丨丨丨】推见至隐【史记司马相如传赞太史公曰春秋丨丨丨丨易本隐以之显大雅言王公大人而徳逮黎庻小雅讥小民之得失其流及上所以言虽外殊其合德一也】无传疑者则阙不传【史记儒林传弟子自逺方至受业者百余人申公独以诗经为训以敎丨丨丨丨丨丨丨丨】山东大师【史记儒林传诸丨丨丨丨无不渉尚书以敎】古文今文【史记儒林传孔氏有丨丨尚书而安国以丨丨读之因以起其家逸书得十余篇葢尚书滋多于是矣按古文汉书艺文志作古字】逸书【见上】文成数万其指数千【史记太史公自序春秋丨丨丨丨丨丨丨丨万物之散聚皆在春秋】万物散聚皆在春秋【见上】追修经术以逹王道【史记太史公自序丨丨丨丨丨丨丨丨匡乱世反之于正见其文辞为天下制仪法垂六艺之统纪于后世作孔子世家】垂六艺之统纪于后世【见上】述文兴业【史记太史公自序孔子丨丨弟子丨丨咸为师崇仁厉义作仲尼弟子列传第七】讲五经同异【汉书宣帝纪诏诸儒丨丨丨丨丨太子太傅萧望之等平奏其议上亲临制称决焉】亲临制称决【见上】宝眞【汉书五行志易曰天垂象见吉凶圣人象之河出图雒出书圣人则之刘歆以为虙羲氏继天而王受河图则而画之八卦是也禹治洪水赐雒书法而陈之洪范是也圣人行其道而丨其丨】雒书本文【汉书五行志初一曰五行次二曰羞用五事次三曰农用八政次四曰叶用五纪次五曰建用皇极次六曰艾用三徳次七曰眀用稽疑次八曰念用庻徴次九曰向用五福畏用六极凡此六十五字皆丨丨丨丨所谓天廼锡禹大法九章常事所次者也以为河图洛书相为经纬八卦九章相为表里】河图洛书相为经纬八卦九章相为表里【见上】举往明来【汉书五行志春秋之道丨丨以丨丨是故天下有物视春秋所举与同比者精微眇以存其意通伦类以贯其理天地之变国家之事粲然皆见亡所疑矣】雷出豫入归妹【汉书五行志于易丨以二月丨其卦曰丨言万物随雷出地皆逸豫也以八月丨其卦曰丨丨言雷复归入地则孕毓根核保藏蛰虫避盛阴之害出地则养长华实发扬隐伏宣盛阳之徳】貎言视听以心为主雨旱寒燠以风为本【汉书五行志丨丨丨丨丨丨丨丨四者皆失则区霿无识故其咎霿也丨丨丨丨亦丨丨丨丨四气皆乱故其罚常风也】壁藏【汉书艺文志秦燔书禁学济南伏生独丨丨之】毛公学【汉书艺文志又有丨丨之丨自谓子夏所传】不独在竹帛【汉书艺文志孔子纯取周诗上采殷下取鲁凡三百五篇遭秦而全者以其讽诵丨丨丨丨丨故也】出鲁淹中【汉书艺文志礼古经者丨于丨丨丨注苏林曰里名也】三十而五经立【汉书艺文志古之学者耕且养三年而通一艺存其大体玩经文而已是故用日少而畜德多丨丨丨丨丨丨也】元王诗【汉书楚元王传申公始为诗传号鲁诗元王亦次之诗传号曰丨丨丨】讲论石渠【汉书楚元王传防初立谷梁春秋徴更生受谷梁丨丨五经于丨丨注师古曰三辅旧事云石渠阁在未央大殿北以藏秘书】诗始萌牙【汉书楚元王传至孝文皇帝始使掌故朝错从伏生受尚书尚书初出于屋壁朽折散絶今其书见在时师传读而已丨丨丨丨天下众书往往颇出皆诸子传説犹广立于学官为置博士】推明孔氏抑黜百家【汉书董仲舒传自武帝初立魏其武安侯为相而隆儒矣及仲舒对防丨丨丨丨丨丨丨丨立学校之官州郡举茂材孝亷皆自仲舒发之】非俗吏所及【汉书儿寛传防廷尉时有疑奏已再见郤矣掾史莫知所为寛为言其意掾史因使寛为奏奏成读之皆服以白廷尉汤汤大惊召寛与语乃奇其材以为掾上寛所作奏即时得可异日汤见上问曰前奏丨丨丨丨丨谁为之者汤言儿寛上曰吾固闻之久矣】圣贤发愤所为作【汉书司马迁传诗三百篇大氐丨丨丨丨之丨丨丨也】五鹿岳岳朱云折其角【汉书朱云传是时少府五鹿充宗贵幸为梁邱易自宣帝时善梁邱氏説元帝好之欲考其异同令充宗与诸易家论充宗乘贵辩口诸儒莫能与抗皆称疾不敢防有荐云者召入摄登堂抗首而请音动左右既论难连拄五鹿君故诸儒为之语曰丨丨丨丨丨丨丨丨丨】遗子黄金满籯不如一经【汉书韦贤传邹鲁谚曰丨丨丨丨丨丨丨丨丨丨】用尚书授太后【汉书夏侯胜传光以为群臣奏事东宫太后省政宜知经术白令胜丨丨丨丨丨丨年九十卒太后赐钱二百万为胜素服五日以报师傅之恩儒者以为荣】颛门名经【汉书夏侯胜传胜从父子建字长卿自师事胜及欧阳髙左右采获又从五经诸儒问与尚书相出入者牵引以次章句具文饰説胜非之曰建所谓章句小儒破碎大道建亦非胜为学疏畧难以应敌建卒自丨丨丨丨】左右采获【见上】五际【汉书翼奉传贤者见经然后知人道之务则诗书易春秋礼乐是也易有阴阳诗有丨丨春秋有灾异皆列终始推得失考天心以言王道之安危】五经六纬【汉书李寻传丨丨丨丨尊术显士注六纬五经与乐纬也】万事毕载【汉书东平王宇传五经圣人所制丨丨靡不丨丨王审乐道傅相皆儒者旦夕讲诵足以正身虞意注师古曰虞与娱同也】匡説诗解人颐【汉书匡衡传匡衡字稚圭东海承人也父世农夫至衡好学家贫庸作以供资用尤精力过絶人诸儒为之语曰无説诗匡鼎来丨丨丨丨丨丨】説有师道【汉书匡衡传望之奏衡经学精习丨丨丨丨可观览】永永不易之道【汉书匡衡传臣闻六经者圣人所以统天地之心着善恶之归明吉凶之分通人道之正使不悖于其本性者也故审六艺之指则天人之理可得而和草木昆虫可得而育此丨丨丨丨丨丨也及论语孝经圣人言行之要宜究其意】圣人言行之要【见上】六学【汉书儒林传序古之儒者愽学乎六艺之文丨丨者王敎之典籍先圣所以明天道正人伦致至治之成法也】朴学【汉书儒林传欧阳生事伏生授儿寛寛有俊材初见武帝语经学上曰吾始以尚书为丨丨弗好及闻寛説可观廼从寛问一篇】百两【汉书儒林传世所传丨丨篇者出东莱张覇分析合二十九篇以为数十又采左氏传书叙为作首尾凡百二篇篇或数简文意浅陋成帝时求其古文者覇以能为百两徴以中书校之非是】后氏曲台【汉书儒林传孟卿事萧奋以授后仓仓説礼数万言号曰丨丨丨丨説】支叶藩滋【汉书儒林传赞自武帝立五经博士开弟子员设科射防劝以官禄讫于元始百有余年传业者寖盛丨丨丨丨一经説至百余万言大师众至千余人葢禄利之路然也】发藻儒林【汉书叙传董生下帷丨丨丨丨】微学【后汉书章帝纪诏曰葢三代导人教学为本汉承暴秦褒显儒术建立五经为置博士其后学者精进虽曰承师亦别名家孝宣皇帝以为去圣久逺学不博故遂立大小夏侯尚书又立京氏易至建武中复置颜氏严氏春秋大小戴礼博士此皆所以扶进丨丨尊严道艺也】选高才生受学【后汉书章帝纪诏曰五经剖判去圣弥远章句遗辞乖疑难正恐先师微言将遂废絶非所以重稽古求道眞也其令羣儒丨丨丨丨丨丨左氏谷梁春秋古文尚书毛诗以扶微学广异义焉】甘雨满缶【后汉书鲁恭传今边境无事宜当修仁行义尚于无为令家给人足安业乐产夫人道乂于下则阴阳和于上祥风时雨覆被逺方夷狄重译而至矣易曰有孚盈缶终来有他吉言丨丨丨我之丨诚来有我而吉矣】家法学者日盛【后汉书鲁恭传其后拜为鲁诗博士由是丨丨丨丨丨丨】五经复兴鲁叔陵【后汉书鲁丕传元和元年徴再迁拜赵相门生就学者常百余人关东号之曰丨丨丨丨丨丨丨】难者必明其据説者务立其义【后汉书鲁丕传臣闻説经者传先师之言非从已出不得相让相让则道不明若规矩权衡之不可枉也丨丨丨丨丨丨丨丨丨丨丨丨浮华无用之言不陈于前故精思不劳而道术愈章法异者各令自説师法博观其义览诗人之防意察雅颂之终始眀舜禹臯陶之相戒显周公箕子之所陈观乎人文化成天下】别自名学【后汉书伏湛传父理为当世名儒以诗授成帝为高密太傅丨丨丨丨】古学【后汉书杜林传河南郑兴东海卫宏等皆长于丨丨兴尝师事刘歆林既遇之欣然言曰林得兴等固谐矣使宏得林且有以益之及宏见林闇然而服济南徐廵始师事宏后皆更受林学林前于西州得漆书古文尚书一卷常宝爱之虽遭艰困握持不离身出以示宏等曰林流离兵乱常恐斯经将絶何意东海卫子济南徐生复能传之是道竟不坠于地也古文虽不合时务然愿诸生无悔所学宏廵益重之于是古文遂行】漆书古文尚书【见上】一为过再为渉【后汉书赵典传于易丨丨丨丨丨丨三而弗改灭其顶凶】诂训大义不为章句【后汉书桓谭传谭博学多通徧习五经皆丨丨丨丨丨丨丨丨能文章尤好古学数从刘歆扬雄辩析疑异】樊侯学【后汉书樊儵传初儵删定公羊严氏春秋章句世号丨丨丨敎授门徒前后三千余人】庆氏礼【后汉书曹褒传父充持丨丨丨作章句辩难于是遂有庆氏学】郑生今去吾道东矣【后汉书郑康成传康成北海髙密人也八世祖崇哀帝时尚书仆射康成少为乡啬夫得休归常诣学官不乐为吏父数怒之不能禁遂造太学受业师事京兆第五元先始通京氏易公羊春秋三统历九章算术又从东郡张恭祖受周官礼记左氏春秋韩诗古文尚书以山东无足问者廼西入关因涿郡卢植事扶风马融融门徒四百余人升堂进者五十余生融素骄贵康成在门下三年不得见廼使髙业弟子传受于康成康成日夜寻诵未尝怠倦防融集诸生考论图纬闻康成善算廼召见于楼上康成因从质诸疑义问毕辞归融喟然谓门人曰丨丨丨丨丨丨丨丨】山东无足问廼西入关【见上】发墨守鍼膏肓起废疾【后汉书郑康成传时任城何休好公羊学遂着公羊墨守左氏膏肓谷梁废疾康成乃丨丨丨丨丨丨丨丨丨休见而叹曰康成入吾室操吾矛以伐我乎】经传洽孰【后汉书郑康成传康成质于辞训通人颇讥其繁至于丨丨丨丨称为纯儒齐鲁间宗之】言左氏者多祖于兴【后汉书郑兴传兴好古学尤明左氏周官长于历数自杜林桓谭卫宏之属莫不斟酌焉世丨丨丨丨丨丨丨丨而贾逵自传其父业故有郑贾之学】郑贾之学【见上】避恭羗【后汉书范升传建武二年光武徴诣懐宫拜议郎迁博士上疏让曰臣与博士梁恭山阳太守吕羗俱修梁邱易二臣年并耆艾经学深眀而臣不以时退与防并立深知羗学又不能逹慙负二老无颜于世诵而不行知而不言不可开口以为人师愿推博士以丨丨丨帝不许然由是重之】孤学少与【后汉书陈元传诏立左氏传询可否示不专已尽之羣下也今论者沉溺所习玩守旧闻固执虚言传受之辞以非亲见实事之道左氏丨丨丨丨遂为异家之所覆冐】左氏义深于君父公羊多任于权变【后汉书贾逵传建初元年诏逵入讲北宫白虎观南宫云台帝善逵説使出左氏传大义长于二传者逵于是具条奏之曰臣谨擿出左氏三十事尤着明者斯皆君臣之正义父子之纪纲其余同公羊者什有七八或文简小异无害大体至如祭仲纪季伍子胥叔术之属丨丨丨丨丨丨丨丨丨丨丨丨丨丨其相殊絶固以甚逺】五家【后汉书贾逵传逵悉傅父业弱冠能诵左氏传及五经夲文以大夏侯尚书敎授虽为古学兼通丨丨谷梁之説注五家谓尹更始刘向周庆丁姓王彦等皆为谷梁】刘为尧后左氏独有明文【后汉书贾逵传五经家皆无以证图谶明丨氏丨丨丨者而丨丨丨丨丨丨按左传士防自秦归晋其处者为刘氏孔頴逹曰讨寻上下其文不类深疑此句或非本防葢汉室初兴捐弃古学左氏不显于世先儒无以自申刘氏从秦从魏源本刘累挿注此辞将以媚于世也】得生几晚【后汉书桓荣传时显宗始立为皇太子选求明经廼擢荣弟子豫章何汤为虎贲中郎将以尚书授太子世祖从容问汤本师为谁汤对曰事沛国桓荣帝即召荣令説尚书甚善之拜为议郎赐钱十万入使授太子毎朝防輙令荣于公卿前敷奏经书帝称善曰丨丨丨丨】桓君大小太常章句【后汉书桓郁传初荣受朱普学章句四十万言浮辞繁长多过其实及荣入授显宗减为二十三万言郁复删省定成十二万言由是有丨丨丨丨丨丨丨丨按桓郁父子为太常】发明章句始于子夏【后汉书徐防传诗书礼乐定自孔子丨丨丨丨丨丨丨丨】桥君学【后汉书桥元传七世祖仁从同郡戴徳学着礼记章句四十九篇号曰丨丨丨】中文尚书【后汉书刘陶传陶明尚书春秋为之训诂推三家尚书及古文是正文字三百余事名曰丨丨丨丨注三家谓夏侯建夏侯胜欧阳和伯也】三家尚书【见上】精博【后汉书马融传尝欲训左氏春秋及见贾逵郑众注乃曰贾君精而不博郑君博而不精既丨既丨吾何加焉但着三传异同説】书册于碑刻立太学【后汉书蔡邕传邕以经籍去圣久逺文学多谬俗儒穿凿疑误后学熹平四年乃与五官中郎将堂谿典光禄大夫杨赐谏议大夫马日防议郎张驯韩説太史令单飏等奏求正定六经文字灵帝许之邕乃自丨丨丨丨使工镌丨丨于丨丨门外于是后儒晚学咸取正焉】正定六经文字【见上】天地六经其旨一揆【后汉书荀爽传孔子曰昔圣人之作易也仰则观象于天俯则察法于地覩鸟兽之文与天地之宜近取诸身违取诸物以通神明之徳以类万物之情今观法于天则北极至尊四星妃后察法于地则昆山象夫卑泽象妻覩鸟兽之文鸟则雄者鸣雊雌能顺服兽则牡为唱导牝乃相从近取诸身则干为人首坤为人腹逺取诸物则木实属天根荄属地阳尊隂卑葢乃天性且诗初篇实首闗雎礼始冠婚先正夫妇丨丨丨丨丨丨丨丨】悦此诗书琴乐古【后汉书钟皓传诸儒颂之曰林虑懿徳非礼不处丨丨丨丨丨丨丨丨】裁定圣典刋正碑文【后汉书卢植传作尚书章句三礼解诂时始立太学石经以正五经文字植乃上书曰臣少从通儒故南郡太守马融受古学颇知今之礼记特多回穴臣前以周礼诸经发起粃谬敢率愚浅为之解诂而家乏无力供缮写上愿得将能书生二人共诣东观就官财粮专心研精合尚书章句考礼记得失庶丨丨丨丨丨丨丨丨古文科斗近于为实而厌抑流俗降在小学中兴以来通儒逹士班固贾逵郑兴父子并敦悦之令毛诗左氏周礼各有传记其与春秋共相表里宜置博士为立学官以助后来以广圣意】石经【见上】各有传记共相表里【见上】説经铿铿杨子行【后汉书杨政传杨政字子行京兆人也少好学从代郡范升受梁邱易善説经书京兆为之语曰丨丨丨丨丨丨丨】重坐五十余席【后汉书戴慿传正旦朝贺百僚毕防帝令羣臣能説经者更相难诘义有不通輙夺其席以益通者凭遂丨丨丨丨丨丨故京师为之语曰解经不穷戴侍中】解经不穷戴侍中【见上】善得风雅之旨【后汉书卫宏传少与河南郑兴俱好古学初九江谢曼卿善毛诗乃为其训宏从曼卿受学因作毛诗序丨丨丨丨丨丨于今传于世】五经无双许叔重【后汉书许愼传许慎字叔重汝南召陵人也性淳笃少博学经籍马融常推敬之时人为之语曰丨丨丨丨丨丨丨】五经纷纶井大春【后汉书井丹传井丹字大春扶风郿人也少受业太学通五经善谈论故京师为之语曰丨丨丨丨丨丨丨】为三体书法以相参检【后汉书儒林传序熹平四年灵帝乃诏诸儒正定五经刋于石碑丨古文篆丨丨丨丨丨丨丨丨树之学门使天下咸取则焉】善易者不论易【魏志管辂传注辂别传曰辂为何晏所请果共论易九事九事皆明晏曰君论隂阳此世无双时邓飏与晏共坐飏言君见谓善易而语初不及易中辞义何故也辂寻声答之曰夫丨丨丨丨丨丨也晏含笑而赞之可谓要言不烦也】九事皆明【见上】月常一遍【魏志贾逵传注魏畧曰逵为诸生畧览大义取其可用最好春秋左传及为牧守常自课读之丨丨丨丨】指掌画地举手可采【蜀志许慈传魏郡胡潜虽学不沾浃然卓荦彊识祖宗制度之仪丧纪五服之数皆丨丨丨丨丨丨丨丨】周易摘尚书駮论语弼【吴志程秉传着丨丨丨丨丨丨丨丨丨凡三万余言】擅一【晋书杜预传论春秋有五而独丨其丨】言寡而旨畅【晋书阮修传王衍当时谈宗自以论易畧尽然有所未了研之终莫悟每云不知比没当见能通之者不衍族子敦谓衍曰阮宣子可与言衍曰吾亦闻之但未知其亹亹之处定何如耳及与修谈丨丨丨丨丨衍乃叹服焉】申畅疑滞【晋书庾峻传时重庄老而轻经史峻惧雅道陵迟乃潜心儒典属髙贵乡公幸太学问尚书义于峻峻援引师説发明经防丨丨丨丨对答详悉】起难往反四坐莫能屈【晋书庾峻传常侍帝讲诗中庶子何助论风雅正变之义峻丨丨丨丨丨丨丨丨丨之】左氏自是一家书【晋书王接传接学虽博通特精礼传常谓丨丨辞义赡富丨丨丨丨丨不主为经发公羊附经立传经所不书传不妄起于文为俭通经为长任城何休训释甚详而黜周王鲁大体乖硋且志通公羊而徃徃还为公羊疾病接乃更注公羊春秋多有新义】于文为俭通经为长【见上】剖析元理微妙有奇趣【晋书王湛传济尝诣湛见牀头有周易问曰叔父何用此为湛曰体中不佳时脱复看耳济请言之湛因丨丨丨丨丨丨丨丨丨皆济所未闻】义则战争之场辞亦劒防之锋【晋书荀崧传三传虽同曰春秋而发端异趣按知三家异同之説此乃丨丨丨丨丨丨丨丨丨丨丨丨于理不可得共博士宜各置一人以博其学】作春秋调人【晋书刘兆传以春秋一经而三家殊涂诸儒是非之议纷然互为讐敌乃思三家之异合而通之周礼有调人之官丨丨丨丨丨七万余言皆论其首尾使大义无乖时有不合者举其长短以通之】申王难顾远有情理【宋书关康之传晋陵顾悦之难王弼易义四十余条康之丨丨丨丨丨丨丨丨又为毛诗义经籍疑滞多所论释】问礼三义【宋书周续之传髙祖践祚复召之乃尽室俱下上为开馆东郭外招集生徒乘舆降幸并见诸生丨续之丨记傲不可长与我九龄射于矍圃丨丨辨析精奥称为该通】戏繇姬经【齐书乐志丨丨惟则丨丨式序】干健震动【齐书文惠太子传太子问王俭曰周易乾卦本施天位而説卦云帝出乎震震本非天义岂相当俭曰丨丨丨丨天以运为徳故言帝出乎震太子曰天以运动为徳君自体天居位震雷为象岂体天所出俭曰主噐者莫若长子故受之以震万物出乎震故亦帝所与焉】张子布更觉非奇【齐书王俭传上使陆澄诵孝经自仲尼居而起俭曰澄所谓博而寡要臣请诵之乃诵君子之事上章上曰善丨丨丨丨丨丨丨也】言精理奥见宗一时【齐书张绪传绪长于周易丨丨丨丨丨丨丨丨】游心爻繋【齐书张绪传赞思曼亷静自絶风埃丨丨丨丨物允清才】同以象数为宗【齐书陆澄传易近取诸身逺取诸物弥天地之道通万物之情自啇瞿至田何其间五传年未为逺无讹杂之失秦所不焚无崩壊之弊虽有异家之学丨丨丨丨丨丨数百年后乃有王弼王济云弼所悟者多何必能顿废前儒若为易道尽于王弼方须大论意者无乃仁智殊见四道异传无体不可以一体求屡迁不可以一迁执也晋太康四年太常荀崧请置周易郑元注博士行乎前代于时政由王庾皆隽神清识能言元逺舍辅嗣而用康成岂其妄然泰元立王肃易当以在元弼之间元嘉建学之始元弼两立逮顔延之为祭酒黜郑置王意在贵元事成败儒今若不大儒风则无所立学众经皆儒惟易独元元不可弃儒不可缺谓宜并存所以合无体之义】拜五经【齐书臧荣绪传荣绪惇爱五经谓人曰昔吕尚奉丹书武王致斋降位李释教诫并有礼敬之仪因甄明至道乃着丨丨丨序论常以宣尼生庚子日陈五经拜之】尚书美句【梁书柳恽传少子偃字彦游年十二引见诏问读何书对曰丨丨又曰有何丨丨对曰德惟善政政在养民众咸异之】致太平龙凤之瑞【梁书徐勉传普通六年上修五礼表曰昔文武二王所以纲纪周室君临天下公旦修之以丨丨丨丨丨丨丨】合三十事以上之【梁书刘之遴传是时周易尚书礼记毛诗并有高祖义疏惟左氏传尚阙之遴乃着春秋大意十科左氏十科三传同异十科丨丨丨丨丨丨丨髙祖大悦诏答之曰省所撰春秋义比事论书辞微旨逺编年之敎言阐义繁邱明传洙泗之风公羊禀西河之学铎椒之解不追瑕邱之説无取继踵胡母仲舒云盛因修谷梁千秋笃张苍之传左氏贾谊之袭荀卿源本分镳指归殊致详畧纷然其来旧矣昔在弱年乃经研味一从遗置迄将五纪兼晚冬晷促机事罕暇夜分求衣未遑搜括须待夏景试取推寻若温故可求别酬所问也】旦领师説晚而覆讲【梁书许懋传十四入太学受毛诗丨丨丨丨丨丨丨丨座下听者常数十百人因撰风雅比兴义十五卷盛行于世】知平叔短【梁书伏曼容传少笃学善老易倜傥好大言常云何晏疑易中九事以吾观之晏了不学也故丨丨丨有所丨按平叔晏字】檀弓言物始【梁书何传丨丨两卷皆丨丨丨】精杜学【梁书崔灵恩传灵恩先习左传服解不为江东所行及改説杜义每文句常申服以难杜遂着左氏条义以明之时有助敎虞僧诞又丨丨丨因作申杜难服以答灵恩世并行焉】周官一书羣经源本【梁书沈峻传时吏部郎陆倕与仆射徐勉书荐峻曰五经博士庾季逹须换计公家必欲详择其人凡圣贤可讲之书必以周官立义则丨丨丨丨实为丨丨丨丨此学不传多歴年世北人孙详蒋显亦经听习而音革楚夏故学徒不至惟助敎沈峻特精此书比日时开讲肆羣儒刘嵒沈宏沈熊之徒并执经下坐北靣受业莫不叹服人无间言第谓宜即用此人命其专此一学周而复始使圣人正典废而更兴累世絶业传于学者勉从之奏峻兼五经博士于馆讲授听者常数百人】事逾三古人更七圣【陈书周正传正啓梁武帝周易疑义五十条又请释乾坤二繋诏答曰设卦观象事远文髙作繋表言辞深理奥东鲁絶编之思西伯幽忧之作丨丨丨丨丨丨丨丨自商瞿禀承子庸传授篇简湮没歳月辽远田生表菑川之誉梁邱擅琅邪之学代郡范生山阳王氏人藏荆山之寳各尽元言之趣説或去取意有详畧近缙绅之学咸有稽疑随答所问已具别解知与张讥等三百一十二人须释乾坤文言及二繋万机小暇试当讨论】本付戚生【陈书戚衮传就国子博士宋怀方质仪礼义怀方北人自魏携仪礼礼记疏秘惜不传及将亡谓家人曰吾死后戚生若赴便以仪礼礼记义本付之】见张讥在席使人懔然【陈书张讥传天嘉中迁国子助敎是时周正在国学发周易题正第四弟直亦在讲席讥与正论议正乃屈直危坐厉声助其申理讥乃正色谓直曰今日义集辩正名理虽知兄弟急难四公不得有助直曰仆助君师何为不可举坐以为笑乐正谓人曰吾每登座丨丨丨丨丨丨丨丨丨】巾箱五经【南史齐宗室钧传钧常手自细书写五经部为一卷置于巾箱中以备遗忘侍读贺玠问曰殿下家自有坟索复何须蝇头细书别藏巾箱中答曰巾箱中有五经于检阅既易且一更手写则永不忘诸王闻而争効为丨丨丨丨巾箱五经自此始也】手写不忘【见上】通十经【南史周续之传豫章太守范于郡立学招集生徒续之年十二诣受业居学数年丨五经五纬号曰丨丨名冠同门称为颜子按宋书作五经幷纬候】疑狱以经义量决【魏书太武帝纪诏诸有丨丨皆付中书丨丨丨丨丨】标明纲格统括大归【魏书封轨传轨字广度沉谨好学博通经传与光禄大夫武巴孙惠蔚同志友善惠蔚毎推轨曰封生之于经义非但章句可奇其丨丨丨丨丨丨丨丨吾所弗如者多矣】发起隐漏【魏书封伟伯传伟伯字君良博学有才思弱冠除太学博士每朝廷大议伟伯皆与焉雅为太保崔光仆射游肇所知赏太尉清河王怿辟叅军事怿亲为孝经解诂命伟伯为难例九条皆丨丨丨丨伟伯又讨论礼传诗易疑事数十条儒者咸称之】可补王者神智【魏书李先传太祖问先曰天下何书最善可以益人神智先对曰唯有经书三皇五帝治化之典丨以丨丨丨丨丨】敦心六经【魏书髙允传茂祖焭单夙罹不造克己勉躬聿隆家道丨丨丨丨游思文藻终辞宠命以之自保】翫易体复【魏书宗钦传于穆吾子含贞借茂如彼松竹陵霜擢秀味老思冲丨丨丨丨戢翼九臯声溢宇宙按吾子指髙允言】羣难锋起无废谈笑【魏书李郁传于显阳殿讲礼诏郁执经解説不穷丨丨丨丨丨丨丨丨出帝及诸王公凡预听者莫不嗟善】刘石经【魏书刘芳传王肃之来奔也髙祖雅相器重朝野属目芳未及相见髙祖宴羣臣于华林肃语次云古者唯妇人有笄男子则无芳曰推经礼正文古者男子妇人俱有笄肃曰丧服称男子免而妇人髽男子冠而妇人笄如此则男子不应有笄芳曰此专谓凶事也礼初遭丧男子免时则妇人髽男子冠时则妇人笄言俱则变而男子妇人免髽冠笄之不同也又冠尊故夺其笄称且互言也非谓男子无笄又礼内则称子事父母鸡初鸣栉纚笄总以兹而言男子有笄明矣髙祖称善者久之肃亦以芳言为然曰此非丨丨丨邪昔汉世造三字石经于太学学者文字不正多往质焉芳音义明辩疑者皆往询访故时人号为刘石经酒阑芳与肃俱出肃执芳手曰吾少来留意三礼在南诸儒亟共讨论皆谓此义如吾向言今闻往释顿祛平生之惑芳理义精通类皆如是】顿祛平生之惑【见上】五常之道相须而备【魏书常爽传夫乐以和神诗以正言礼以明体书以广听春秋以断事五者葢丨丨丨丨丨丨丨丨而易为之源故曰易不可见则乾坤其几乎息矣由是言之六经者先王之遗烈圣人之盛事也安可不游心寓目习性文身哉】习性文身【见上】别构户牗【魏书张吾贵传年十八本郡举为太学博士吾贵先未多学乃从郦诠受礼牛天祐受易诠祐粗为开发而吾贵览读一遍便即丨丨丨丨世人竞归之曽在夏学聚徒千数而不讲传生徒窃云张生之于左氏似不能説吾贵闻之谓其徒曰我今夏讲暂罢后当説传君等来日皆当持本生徒怪之而已吾贵谓刘兰云君曽读左氏为我一説兰遂为讲三旬之中吾贵兼读杜服隐括两家异同悉举诸生后集便为讲之义例无穷皆多新异兰乃伏听学者以此益奇之】义例无穷皆多新异【见上】孝经一卷人行之本【周书长孙澄传魏文帝尝与太祖及羣公宴从容言曰丨丨丨丨丨丨丨丨诸公宜各引要言澄应声曰夙夜匪懈以事一人】讲书论易其锋难敌【周书吕思礼传吕思礼东平寿张人也性温润不杂交游年十四受学于徐遵明长于论难诸生为之语曰丨丨丨丨丨丨丨丨】讲书多门户【周书樊深传太祖置学东馆敎诸将子弟以深为博士深经学通赡每解书尝多引汉魏以来诸家义而説之故后生听其言者不能晓悟皆背而讥之曰樊生丨丨丨丨丨不可解然儒者推其博物】仁义陶钧道德槖籥【隋书经籍志夫经籍也者机神之妙防圣哲之能事所以经天地纬隂阳正纪细道徳显仁足以利物藏用足以独善学之者将殖焉不学者将落焉大业崇之则成钦明之德匹夫克念则有王公之重其王者之所以树风声流显号美教化移风俗何莫由乎斯道故曰其为人也温柔敦厚诗敎也疏通知远书教也广博易良乐敎也洁静精防易敎也防俭庄敬礼教也属辞比事春秋敎也遭时制宜质文迭用应之以通变通变之以中庸中庸则可久通变则可大其敎有适其用无穷实丨丨之丨丨诚丨丨之丨丨也其为用大矣随时之义深矣言无得而称焉故曰不疾而速不行而至今之所以知古后之所以知今其斯之谓也】五经库【隋书房晖远传晖逺幼有志行治三礼春秋三传诗书周易兼善图纬恒以敎授为务远方负笈而从者动以千计齐南阳王绰为定州刺史闻其名召为博士周武帝平齐搜访儒俊晖远首应辟命授小学下士及髙祖受禅迁太常博士太常卿牛每称为丨丨丨】天然独得【隋书杨伯丑传国子祭酒何妥尝诣之论易闻妥之言倐然而笑曰何用郑元王弼之言乎久之微有辨答所説辞义皆异先儒之防而思理元妙故论者以为丨丨丨丨非常人所及也】着五经异同评【北史张湛传凤字孔鸾位国子博士散骑常侍丨丨丨丨丨丨十卷为儒者所称按凤湛曽侄孙】駮妄释谬【北史李崇祖传姚文安难服防左传觧七十七条名曰丨丨崇祖申明服氏名曰丨丨】足以事父兄为臣子【唐书高宗纪初授孝经于著作郎萧徳言太宗问曰此书中何言为对曰夫孝始于事亲中于事君终于立身君子之事上进思尽忠退思补过将顺其美匡救其恶太宗大悦曰行此丨丨丨丨丨丨丨丨矣】颁五经正义依此考试【唐书髙宗纪三月壬子朔丨孔颖逹丨丨丨丨于天下每年眀经令丨丨丨丨】口试【唐书明皇纪天下州县每乡一学仍择师资令其敎授诸乡贡每年令就国子监谒先师眀经加丨丨内外八品以下及草泽有博学文辞之士各委本司本州闻荐】考前人之异説符圣人之幽旨【旧唐书孔頴逹传頴逹与颜师古司马才章王防王琰等诸儒受诏撰定五经义训凡一百八十卷名曰五经正义太宗下诏曰卿等博综古今义理该洽丨丨丨丨丨丨丨丨丨丨丨丨实为不朽付国子监施行】敬先圣言【旧唐书萧德言传每欲开五经必束盥濯危坐对之妻子候间请曰终日如是无乃劳乎徳言曰丨丨丨之丨岂惮如此】八出【旧唐书高郢传小字董二人以幼慧多以字称之尤精王氏易尝为图合丨丨以画八卦上圆下方合则重转则演七转而六十四卦六甲八节备焉着易外传二十二卷】大经中经小经【旧唐书归崇敬传崇敬授国子司业以五经六籍古先哲王致理之式也国家创业制取贤之法立明经发微言于众学释回増美选贤与能自艰难以来取人颇易考试不求其文义及第先取于帖经遂使专门业废请益无从师资礼亏传授义絶今请以礼记左传为丨丨周礼毛诗为丨丨尚书周易为丨丨各置博士一员】备陈五孝【唐书赵智传髙宗令智于百福殿讲孝经召中书门下三品及文馆学士太学儒者并预讲筵智演畅微言丨丨丨丨学士等难问相继智酬应如响髙宗怡然曰朕颇耽坟籍至于孝经偏所习覩然孝之为德益实深故云德敎加于百姓刑于四海是知孝道之为大也顾谓智宜畧陈此经切要者以辅不逮智对曰昔者天子有诤臣七人虽无道不失其天下微臣颛愚愿以此言奏献帝甚悦】纸上语皆先诵得【旧唐书徐文逺传家贫无以自给其兄休鬻书为事文远日阅书于肆博览五经尤精春秋左氏传时有大儒沈重讲于太学听者常千余人文远就质问数日便去或问曰何辞去之速答曰观其所説悉是丨丨丨耳仆丨丨已丨丨之至于奥赜之境翻似未见有以其言告重者重呼与议论十余反重甚叹服之】发扬风雅【旧唐书葢文逹传时髙宗别于秘书省置学敎授王公之子时以文懿为博士文懿尝开讲毛诗发题公卿咸萃更相问难文懿丨丨丨丨甚得诗人之致按文懿文逹宗人】九经库【旧唐书谷那律传贞观中累补国子博士黄门侍郎禇遂良称为丨丨丨】五经指南【旧唐书王元感传长安三年表上其所撰尚书紏缪十卷春秋振滞二十卷礼记绳愆三十卷魏知古称其所撰书曰信可谓丨丨之丨丨也】以无逸为元龟【旧唐书崔植传穆宗尝谓侍臣曰国家贞观中文皇帝躬行帝道治致升平明皇声名最盛歴年久长何道而然植对曰开元初得姚崇宋璟委之为政宋璟尝手写尚书无逸一篇为图以献明皇置之内殿出入观省每叹古人至言后代莫及陛下既虚心理道亦望丨丨丨丨丨丨】嘉言要道【旧唐书崔郾传郾退与同列髙重抄撮六经丨丨丨丨区分事类凡十卷名曰诸经纂要冀人主易于省览上嘉之赐锦防二百匹银器等】六经菁华人伦之本【旧唐书薛放传帝曰六经所尚不一志学之士白首不能尽通如何得其要对曰论语者丨丨之丨丨孝经者丨丨丨丨穷理执要眞可谓圣人至言是以汉朝论语首列学官光武令虎贲之士皆习孝经明皇亲为孝经注解皆使当时大理四海乂宁葢人知孝慈气感和乐之所致也】经义雅言啓导性灵【旧唐书韦处厚传既居纳诲之地宜有以啓导性灵乃铨择经义雅言以类相从为二十卷谓之六经法言献之锡以缯帛银器仍赐金紫】请与孔郑并行【唐书崔仁师传时校书郎王元度注尚书毛诗抵孔郑旧学请遂废诏诸儒大议博士以下不能诘河间王孝恭丨丨丨丨丨丨仁师以元度不经条不合大义者奏之】卒学虎门馆【唐书苏世长传世长十余歳上书周武帝帝异其幼问读何书对治孝经论语帝曰何言可道答曰为国者不敢侮于鳏寡为政以德帝曰善使丨丨丨丨丨】条分节解【唐书崔义元传义元有章句学先儒疑谬或音故不通者輙采诸家丨丨丨丨能是正之髙宗诏与博士讨论五经义】条举始末无留语【唐书武平一传初崔日用自言明左氏春秋诸侯官族他日学士大集日用折平一曰君文章固耐久若言经则败绩矣时崔湜张説素知平一该习劝令酬请平一乃请所疑日用曰鲁三桓郑七穆奈何答曰庆父叔牙季友桓三子也孟孙至彘凡九世叔孙舒季孙肥凡八世郑穆公十一子子然及二子孔三族亡子羽不为卿故称七穆子罕子驷子良子国子游子卬子丰也一坐惊服平一问日用曰公言齐桓公楚荘王时诸侯属齐若楚凡几平公灵王时诸侯属晋楚凡几晋六卿齐楚执政几何人日用谢曰吾不知君能知乎平一丨丨丨丨丨丨丨日用曰吾请北靣阖坐大笑】着三传总例完防经趣【唐书韦表微传尤好春秋病诸儒执一槩是非纷然丨丨丨丨丨丨丨丨丨又以学者薄师道不如声乐贱工能尊其师着九经师授谱诋其违】易圣【唐书卫大经传大经邃于易人谓之丨丨】引晋宋旧文随方晓答【唐书颜师古传帝尝叹五经去圣远传习寖讹诏师古于秘书省考定多所厘正既成悉诏诸儒议于是各执所习共非诘师古师古輙丨丨丨丨丨丨丨丨丨证据该眀出其悟表人人叹服】譔五经义赞诏改为正义【唐书孔颖逹传初颖逹与颜师古司马才章王恭王琰受诏丨丨丨义训凡百余篇号丨丨丨丨丨丨丨云虽包贯异家为详博然其中不能无谬冗博士马嘉运駮正其失至相讥诋有诏更令裁定功未就永徽二年诏中书门下与国子三馆博士文馆学士考正之于是尚书左仆射于志宁右仆射张行成侍中髙季辅就加増损书始布下】五难【唐书元行冲传客曰当局称迷傍观必审何所为疑而不申列答曰改易章句是有丨丨汉孔安国注古文尚书族兄臧与书曰相如常忿俗儒滛词冒义欲拨乱反正而未能也浮学守株众非非正自古而然恐此道未信而独智为谴一也昔孔季产专古学有孔扶者与俗浮沉每诫产曰今朝廷率章句内学君独修古义古义非章句内学危身之道也独善不容于世君其殆哉二也刘歆好左氏欲建学官哀帝纳之诸儒迁延不肻置对歆移书诮让诸博士皆忿恨龚胜时为光禄大夫见歆议乃乞骸骨司空师丹因大发怒诋歆改乱前志非毁先帝所立歆惧出为五原太守以君賔之学公仲之博犹廹同门朋党之议卒令子骏负谤三也王肃规郑元数千百条郑学马昭诋劾肃短诏遣博士张融按经问诘融推处是非而肃酬对疲于歳时四也王粲曰世称伊雒以东淮汉以北康成一人而已咸言先儒多阙郑氏道备粲窃嗟怪因求所学得尚书注退思其意意皆尽矣所疑犹未谕焉凡有二篇王邵曰魏晋浮华古道湮替歴载三百士大夫耻为章句唯草野生专经自许不能博究择从其善徒欲父康成兄子愼宁道孔圣误讳言郑服非然则郑服之外皆讐矣五也】如观山水【宋史李侗传其语春秋曰春秋一事各是发明一例丨丨丨丨徙歩而形势不同不可拘以一法】经纯传駮【金史伊喇履传赞伊喇履从容进説信孚于君至论丨丨丨丨以孝行为治本其得古人遗学欤】廉孟子【元史廉希宪传希宪笃好经史手不释卷一日方读孟子闻召急怀以进世祖问其説遂以性善义利仁暴之旨为对世祖嘉之目曰丨丨丨由是知名】如探渊海【元史吴澄传行省掾元明善以文学自负尝问澄易诗书春秋奥义叹曰与吴先生言丨丨丨丨遂执子弟礼终其身】奉天而法古【董仲舒春秋繁露春秋之道丨丨丨丨丨】善复古讥易常【董仲舒春秋繁露春秋之于世事也丨丨丨丨丨丨】先质后文右志左物【董仲舒春秋繁露然则春秋之序道也丨丨而丨丨丨丨而丨丨】春秋无通辞从变而移【董仲舒春秋繁露春秋之常辞也不予夷狄而予中国为礼至邲之战偏然反之何也曰丨丨丨丨丨丨丨丨丨今晋变而为夷狄楚变为君子故移其辞以从其事】甚幽而明无传而着【董仲舒春秋繁露春秋记天下之得失而见所以然之故丨丨丨丨丨丨丨丨不可不察也】诗无逹话易无逹言春秋无逹辞【董仲舒春秋繁露丨丨丨丨丨丨丨丨丨丨丨丨丨从变从义而一以奉人仁】多连博贯【董仲舒春秋繁露是故为春秋者得一端而丨丨之见一空而丨丨之则天下尽矣】假其位号以正人伦因其成败以明顺逆【董仲舒春秋繁露孔子曰吾因行事加吾王心焉丨丨丨丨丨丨丨丨丨丨丨丨丨丨丨丨故其所善则桓文行之而遂其所恶则乱国行之终以败】易明于隂阳书长于五行【桓寛盐铁论大夫曰文学言刚柔之类互胜相代生丨丨丨丨丨丨丨丨丨丨】国鉴【刘向説苑公扈子曰有国者不可以不学春秋生而尊者骄生而富者傲生而富贵又无鉴而自得者鲜矣春秋丨之丨也】尚书五福以富为始【刘向説苑河间献王曰管子称仓廪实知礼节衣食足知荣辱夫谷者国家所以昌炽士女所以姣好礼义所以行而人心所以安也丨丨丨丨丨丨丨丨子贡问为政孔子曰富之既富乃教之也此治国之本也按洪范五福一曰寿言以富为始者本説苑此条】甘棠见宗庙之敬【刘向説苑诗曰蔽芾甘棠勿翦勿伐召伯所茇传曰自陜以东者周公主之自陜以西者召公主之召公述职当桑蚕之时不欲变民事故不入邑中舍于甘棠之下而听断焉陜间之人皆得其所是故后世思而歌咏之善之故言之言之不足故嗟叹之嗟叹之不足故歌咏之夫诗思然后积积然后满满然后发发由其道而致其位焉百姓叹其美而致其敬甘棠之不伐也政敎恶乎不行孔子曰吾于丨丨丨丨丨丨丨也】困于宋撰中庸【孔丛子思年十六适宋宋大夫乐朔与之言学焉朔曰尚书虞夏数四篇善也下此以讫于秦费効尧舜之言耳殊不如也子思答曰事变有极正自当耳假令周公尧舜不更时异处其书同矣乐朔曰凡书之作欲以喻民也简易为上而乃故作难知之辞不亦繁乎子思曰书之意兼复深奥训诂成义古人所以为典雅也曰昔鲁委巷亦有似君之言者伋答之曰道为知者传茍非其人道不传矣今君何似之甚也乐朔不悦而退曰孺子辱吾其徒曰鲁虽以宋为旧然世有讐焉请攻之遂围子思宋君闻之不待驾而救子思子思既免曰文王困于羑里作周易祖君屈于陈蔡作春秋吾丨丨丨可无作乎于是丨丨丨之书四十九篇】七大义【孔丛子夏问书大义子曰吾于帝典见尧舜之圣焉于大禹臯陶谟益稷见禹稷臯陶之忠勤功勲焉于洛诰见周公之徳焉故帝典可以观美大禹谟禹贡可以观事臯陶谟益稷可以观政洪范可以观度秦誓可以观义五诰可以观仁甫刑可以观诫通斯丨者则书之丨丨举矣】逺而不濶近而不廹【孔丛孔子曰书之于事也丨丨丨丨丨丨丨丨志尽而不怨辞顺而不谄吾于髙宗肜日见徳有报之疾也】发乎中见乎外以成文【孔丛茍由其道致其仁则逺方归志而致其敬焉吾于洪范见君子之不忍言人之恶而质人之美也丨丨丨而丨丨丨丨丨丨者其唯洪范乎】时书【魏伯阳参同契若夫至圣不过伏羲始画八卦效法天地文王帝之宗结体演爻辞夫子庻圣雄十翼以辅之三君天所挺迭兴更御时优劣有歩骤功徳不相殊制作有所踵推度审分铢有形易忖量无兆难虑谋作事令可法为世定丨丨】五经皆庻几之才【王充论衡夫孔子之门讲习五经丨丨丨丨丨丨丨也颜渊曰博我以文才智髙者能为博矣颜渊之曰博者岂徒一经哉】天口圣译【王符潜夫论夫圣人为丨丨贤人为丨丨是故圣人之言天之心也贤者之所説圣人之意也】言有楚夏【荀悦申鉴秦之灭学也书藏于屋壁义絶于朝野逮至汉兴收摭散滞固已无全学矣文有磨灭丨丨丨丨出有先后或学者先意有所借定后进相放弥以滋蔓故一源十流天水违行而讼者纷如也执不俱是比而论之必有可参者焉】新义分方九流区别【荀悦汉纪孝武皇帝时董仲舒推崇孔氏抑绌百家至刘向父子典校经籍而丨丨丨丨丨丨丨丨典籍益彰矣】羣圣相因【徐干中论故六籍者丨丨丨丨之书也其人虽亡其道犹存今之学者勤心以取之亦足以到昭明而成博逹矣】善变善摄【徐干中论故书举穆公之誓丨丨也春秋书卫北宫括伐秦丨丨也】后定【王粲英雄记州界羣宼既尽表乃开立学官博求儒士使綦母闿宋忠等撰五经章句谓之丨丨】尔雅非周公之制【葛洪西京杂记郭威字文伟茂陵人也好读书以谓丨丨周公所制而尔雅有张仲孝友张仲宣王时人丨丨丨丨丨明矣】三阙【王嘉拾遗记何休木讷多智三坟五典隂阳算术河洛谶纬及逺年古谚歴代图籍莫不咸诵也门徒有问者则为注记而口不能説作左氏膏肓公羊废疾谷梁墨守谓之丨丨及郑康成蜂起而攻之求学者不远千里赢粮而至如细流之赴巨海京师谓康成为经神何休为学海按后汉书郑康成传作公羊墨守谷梁废疾】经神学海【见上】经苑【王嘉拾遗记任末年十四时学无常师负笈不远险阻每言人而不学则何以成或依林木之下编茅为庵削荆为笔尅树汁为墨夜则映星望月暗则防蔴蒿以自照观书有合意者题其衣裳以记其事门徒悦其勤学更以净衣易之非圣人之言不视临终诫曰夫人好学虽死若存不学者虽存谓之行尸走肉耳河洛秘奥非正典籍所载皆注记于柱壁及园林树木慕好学者来辄写之时人谓任氏为丨丨】五篇行代【李肇国史补刘迅着六説以探圣人之旨惟説易不成行于代者五篇而已识者服其精峻】天下正法【宋祁笔记春秋者丨丨之丨丨也孔子有王天下之才而不得位故见其志于春秋】写物态慰人情【宋祁笔记诗曰萧萧马鸣悠悠斾旌见整而静也颜之推爱之杨柳依依雨雪霏霏丨丨丨丨丨丨也谢元爱之远猷辰告谢安以为佳语】以经按传之眞伪以传质经之是非【晁逈晁氏客话吕正叔十八歳已能防春秋人问之曰丨丨丨丨丨丨丨丨丨丨丨丨丨丨】老子知体孟子知用【邵伯温闻见前录康节先公于书无所不读独以六经为本葢得圣人之深意平生不为训解之学尝曰经意自明苦人不知耳屋下葢屋牀下安牀滋惑矣所谓陈言生活者也故有诗曰陈言生活不须矜自是中才皆可了以丨丨为丨易之丨以丨丨为丨易之丨】皎如日星【邵博闻见后录春秋大义数十丨丨丨丨不容遗亡】卦影【邵博闻见后录今世俗谓丨丨者亦易之象学也】以星数证物数【学斋占毕纂至后汉天文志中外宫为星二千五百而海上占未存微星之数葢万有一千五百二十万物咸得系命焉则丨丨丨而丨丨丨精且切矣】中孚复起于甲子【学斋占毕纂或者又问曰子之易庵记谓上经起干之甲子至节卦有六十凡三百六十爻爻当一日而尽一年之数故曰天地节而四时成矣但节之后中孚等四卦以为中孚复起甲子其説安在余应之曰先儒言卦起中孚非也丨丨丨丨丨丨丨耳葢由扬雄作太元以初卦凖中孚故先儒误以为卦起中孚耳夫六十四卦首之以乾坤何以言起于中孚耶夫子分上下经而上经三十卦始于乾坤终于坎离下经三十卦始于咸恒终于既济未济耳干配甲而起于子坤配乙而起于丑故六十四卦歴干之甲子泰之甲戌噬嗑之甲申至坎离凡三甲而上经三十卦尽矣又歴咸之甲午损之甲辰震之甲寅至节而周凡六十卦为六六三百六十爻一年之日周矣而中孚小过既济未济之四卦继节之后谓中孚复起甲子可也谓卦起中孚不可也且干为十一月之卦而起甲子节为十月之卦而得癸亥由是知上经三十卦是阳生于子而终于己下经三十卦是隂生于午而终于亥至中孚而阳气复生于子故亦为十一月之卦自干之起甲子至节六十卦而终是四其河图十五之数为三百六十爻爻当一日而为六十卦一年之候也自中孚之起甲子至未济四卦而终是四其六子之数凡二十四爻而爻当一气为二十四气应一年之候也或又曰何取于四其六子之数应之曰中孚巽上兑下小过震上艮下并既济未济坎离元体为六子少阳少隂六子之气分布于四时故四之以应二十四气耳亦应四其河图十五数而日当一卦凡六十日为六十卦一年之候也其渊妙如此】卑髙以陈谓画卦之势自下而上【学斋占毕纂余昔侍坐于鹤山魏先生先生方与诸生讲易至上系首章忽掩卷曰天尊地卑乾坤定矣丨丨丨丨贵贱位矣何不曰髙卑而曰卑髙诸家之讲莫有及者其各思之余退而精思终夕翼早复于先生曰此岂丨丨丨丨丨丨丨丨丨欤故曰以陈陈列也言卦画自下而陈列至上则六爻之位自定而贵贱之位得矣贵贱者如第二爻为臣位在下第五爻为君位在上也孔子系易首以乾坤而定天地之尊卑次遂发明画卦之体此其是乎先生曰子之説得之矣】易重一觔【学斋占毕纂昔有问伊川曰易重几何答曰丨丨丨丨葢谓一觔凡三百八十四铢而易凡三百八十四爻】乾坤下六卦皆有坎【罗大经鹤林玉露洪容斋云易丨丨之丨丨丨丨丨丨此圣人防患备险之意也余谓屯未出险者也讼师方履险者也戒之宜矣若夫需者燕乐之象比者亲附之象乃亦有险焉葢斧斤鸩毒每在于袵席杯觞之间而诩诩笑语未必非关弓下石者也于此二卦其戒尤不可不严焉】
