<!-- { "loadSidebar": true } -->
　　【作色曰吾失我常与我无所处吾得升斗之水然活耳君乃言此曾不如早索我于枯鱼之肆】枯鱼之肆【见上】奋鬐【庄子己而大鱼食之牵巨钩防没而下骛扬而丨丨白波若山海水震荡声侔神惮赫千里】畏鹈鹕【庄子鱼不畏网而丨丨丨】喉下有逆鳞径尺【韩非子夫龙之为虫也柔可狎而骑也然其丨丨丨丨丨丨丨若人有婴之者则必杀人】神君【韩非子子独不闻涸泽之蛇乎涸泽蛇将徙有小蛇谓大蛇曰子行而我随之人以为蛇之行者必有杀子不如相衔负我以行人以我为丨丨也乃相衔负以越公道而行人皆避之曰神君也】荡而失水蝼蚁得意【韩非子君闻大鱼乎网不能止缴不能絓也丨丨丨丨丨丨丨丨焉】鳣似蛇【韩非子丨丨丨蚕似蠋人见蛇则惊骇见蠋则毛起然而妇人拾蚕渔者握鳣利之所在则忘其所恶】乘云游雾【韩非子飞龙丨丨腾蛇丨丨云罢雾霁而龙蛇与螾螘同矣则失其所乘也】无足而飞【荀子螣蛇丨丨丨丨】胠于沙而思水【荀子儵防者浮阳之鱼也丨丨丨丨丨丨则无逮矣】儵防【见上】别一成羣【荀子鼋鼍鱼鼈防鳣以时丨丨而丨丨】上冰【吕氏春秋孟春之月鱼丨丨】荐鲔【吕氏春秋天子焉始乘舟丨丨于寝庙】洞庭【吕氏春秋鱼之美者丨丨之丨东海之鲕】东海鲕【见上】藿水鳐【吕氏春秋丨丨之鱼名曰丨其状若鲤而有翼常从西海夜飞游于东海】从西海游东海【见上】食清游浊【吕氏春秋孔子曰龙食乎清而游乎清螭丨乎丨而丨乎丨鱼食乎浊而游乎浊今丘上不及龙下不若鱼丘其螭耶】食清游清食浊游浊【见上】负舟【吕氏春秋禹南省方济于江黄龙丨丨舟中之人五色无主禹仰视天而叹曰吾受命于天竭力以养人生性也死命也奈何忧于龙焉龙俛首低尾而逝】牛蹄涔无尺鲤【淮南子夫丨丨之丨丨丨之丨】月虚脑减【淮南子丨丨而鱼丨丨月死而蠃蛖膲】八窍卵生【淮南子龁吞者丨丨而丨丨注鱼鸟之属】螭虬游冀【淮南子今夫赤丨青丨之丨丨州也天清地定毒兽不作飞鸟不骇入榛薄食荐梅噆味含甘步不出顷亩之区而蛇鱓轻之以为不能与之争于江海之中若乃至于元云之素朝隂阳交争降扶风杂冻雨扶揺而登之威动天地声震海内蛇鱓着泥百仞之中熊罴匍匐邱山磛岩虎豹袭穴而不敢咆猨狖颠蹶而失木枝又况直蛇鱓之类乎】扶揺而登威动天地声震海内【见上】时飞则飞时潜则潜【杨子或曰龙必欲飞天乎曰丨丨丨丨丨丨丨丨】不制【扬子龙以丨丨为龙】潜升在己用之以时【扬子或曰龙何可以贞利而亨曰时未可而潜不亦贞乎可而升不亦利乎丨丨丨丨丨丨丨丨不亦亨乎】升卿【抱朴子山中见大蛇着冠帻者名曰丨丨呼之即吉】名鱼【国语古者大寒降土蛰发水虞于是乎讲罛羀取丨丨登川禽而甞之寝庙行诸国人助宣气也】鲲鲕【国语鱼禁丨丨注鲲鱼子也鲕未成鱼也】别孕【国语今鱼方丨丨不教鱼长又行网罟贪无蓺也注别别于雄而懐子也蓺极也】合两如一【战国策比目之鱼不相得则不能行故古人称之以丨丨而丨丨也】异物之神【史记汉文帝纪黄龙见成纪天子乃复召鲁公孙臣以为博士申明土徳事于是上乃下诏曰有丨丨丨丨见于成纪无害于民嵗以有年朕亲郊祀上帝诸神礼官议无讳以朕劳】腾逺【史记司马相如传丨丨射干注索隠曰孟康云腾逺鸟名非也司马彪云腾逺蛇也郭璞云腾蛇龙属能兴云雾】揵鳍振鳞【史记司马相如传于是乎蛟龙赤螭防防螹离鰅鳙鰬魠禺禺鱋魶丨丨擢尾丨丨奋翼潜处于深岩】腾蛇殆于即且【史记防传丨丨之神丨丨丨丨注郭璞曰腾蛇龙属也蝍蛆似蝗入腹食蛇脑也正义曰即津日反且则余反即吴公也状如蚰蜒而大黑色】襄首奋翼【汉书邹阳传臣闻交龙丨丨丨丨则浮云出流雾雨咸集】防鱼【汉书东方朔传土宜姜芋水多丨丨注防即蛙字也似虾蟇而小长脚盖人亦取食之】竢庆云【汉书扬雄传懿神龙之渊潜丨丨丨而将举亡春风之被离兮孰焉知龙之所处】躆颢苍【汉书叙传应龙潜于潢污鱼鼋媟之不覩其能奋灵徳含风云超忽荒而丨丨丨也】遥视如戴铁釜【后汉书郡国志卭都注南中志曰县东南数里有水名卭广都河从广二十里深百余丈有鱼长一二丈头特大丨丨丨丨丨丨状】点额【后汉书郡国志封谿注交州记曰有堤防龙门水深百寻大鱼登此门化成龙不得过曝鳃丨丨血流此水恒如丹池】黄晖采鳞【后汉书班固传升丨丨丨丨于沼注黄晖采鳞谓黄龙也】陵云奋鳞【后汉书张衡传夫元龙迎夏则丨丨而丨丨乐时也涉冬则淈泥而潜蟠避害也】矜鳞并波【后汉书张衡传鱼丨丨而丨丨兮鸟登木而失条】配龙腾蛰【后汉书张奂传蛇能屈伸丨丨丨丨】从鱼【后汉书东夷传海出丨丨使来皆献之】轩鬐跃鳞【晋书刘元海载记豹妻呼延氏魏嘉平中祈子于龙门俄而有一大鱼顶有二角丨丨丨丨而至祭所久之乃去巫觋皆异之曰此嘉祥也按豹元海父】交首解角【晋书慕容皝载记时有黑龙白龙各一见于龙山皝亲率羣僚观之去龙二百余步祭以太牢二龙丨丨嬉翔丨丨而去】神兽【晋书吕光载记营外夜有一黑物大如断堤揺动有头角目光若电及明而云雾四周遂不复见旦视其处南北五里东西三十余步鳞甲隠地之所昭然犹在光笑曰黒龙也俄而云起西北暴雨防其迹杜进言于光曰龙者丨丨人君利见之象易曰见龙在田徳施普也斯诚明将军道合灵和徳符幽显愿将军勉之以成大庆】龙见西方半天腾上廕五防云【宋书王昙首传景平中有丨丨丨丨丨丨丨丨丨丨丨丨京都逺近聚观太史奏曰西方有天子气】唼藻戏浪泛苻流渊【宋书谢灵运传辑采杂色锦烂云鲜丨丨丨丨丨丨丨丨或鼔鳃而湍跃或掉尾而波旋鲈鮆乘时以入浦鳡沿濑以出泉】乘时入浦沿濑出泉【见上】海燕【齐书五行志永明九年盐官县石浦有海鱼乘潮来水退不得去长三十余丈黒色无鳞未死有声如牛土人呼为丨丨取其肉食之】髯蛇胆【齐书虞愿传为晋平太守郡旧出丨丨丨可为药】戏渚成文喷流白【梁书沈约传其鱼则赤鲤青鲂纎儵钜鳠碧鳞朱尾修颅偃頟小则丨丨丨丨大则丨丨丨丨不兴羡于江海聊相忘于余宅】纎儵钜鳠【见上】头有王字【魏书孝文昭后髙氏传初开终寜陵数丈于梓宫上获大虵长丈余黑色丨丨丨丨蛰而不动灵榇既迁置虵旧处】蛇头两角【魏书尒朱荣传父新兴太和中继为酋长家世豪擅财货丰赢曽行马羣见一白丨丨有丨丨游于马前新兴异之谓曰尔若有神令我畜牧蕃息自是之后日觉滋盛牛羊驼马色别为羣谷量而已】龙王龙妇龙子【魏书波知传有三池传云大池有丨丨次者有丨丨小者有丨丨行人经之设祭乃得过不祭多遇风雪之困】建同【隋书真腊传九真海中有鱼名丨丨四足无鳞其鼻如象吸水上喷髙五六十尺有浮胡鱼其形似防觜如鹦鹉有八足多大鱼半身出水望之如山】浮胡【见上】双鱼夹舟【旧唐书明皇纪秋七月癸丑朔壬戌次益昌县渡吉栢江有丨丨丨丨而跃议者以为龙】金龙昼见【旧唐书僖宗纪奉天镇上言丨丨丨丨自河升天】恩鱼【旧唐书音乐志丨丨不似昆明钓瑞鹄长如太液仙】青虵乘髙而下【旧唐书杨朝晟传军次方渠无水师徒嚣然遽有丨丨丨丨丨丨视其迹水随而流朝晟令筑防环之遂为停泉军人仰饮以足图其事上闻诏置祠焉】虵箧【旧唐书裴度传宣徽院五坊小使毎嵗秋按鹰犬于畿甸所至官吏必厚邀供饷小不如意即恣其湏索百姓畏之如防盗先是贞元末此辈暴横尤甚乃至张网罗于民家门及井不令出入汲水曰惊我供奉鸟雀又羣聚于卖酒食家肆情飮啖将去留虵一箧诫之曰吾以此虵致供奉鸟雀可善饲之无使饥渇主人赂而谢之方肯携丨丨而去】大鱼如山【旧唐书真腊传海中丨丨有时半出望之丨丨】如蜥蜴而五色【宋史程颢传颢举进士调鄠上元主簿茅山有池产龙丨丨丨丨丨丨祥符中曽取二龙入都半涂失其一中使云飞空而逝民俗严奉不懈颢捕而脯之】一爪承婴儿【金史五行志天眷元年夏有龙见于熙州野水凡三日初于水靣见一苍龙良久而没次日见金龙丨丨丨一丨丨儿为龙所戏畧无惧色三日如故】光焰烁人【元史顺帝纪皇太子寝殿后新甃井中有龙出丨丨丨丨】绕槐【元史顺帝纪长庆寺有龙纒丨丨树飞去树皮皆剥】赤鱬【山海经青邱之山英水出焉南流注于即翼之泽其中多丨丨其状如鱼而人靣其音如鸳鸯食之不疥】虎蛟【山海经祷过之山泿水出焉而南流注于海其中有丨丨其状鱼身而蛇尾其音如鸳鸯食者不肿可以已痔】肥【山海经太华之山有蛇焉名曰丨丨六足四翼见则天下大旱】何罗【山海经谯明之山谯水出焉西流注于河其中多丨丨之鱼一首而十身其音如吠犬食之已痈】鳛鳛【山海经涿光之山嚣水出焉而西流注于河其中多丨丨之鱼其状如鹊而十翼鳞皆在羽端其音如鹊可以御火食之不瘅】防防【山海经少咸之山敦水出焉东流注于雁门之水其中多丨丨之鱼食之杀人】父【山海经阳山其上多玉其下多金铜留水出焉而南流注于河其中有丨丨之鱼其状如鲋鱼鱼首而彘身食之已呕】鳙鳙【山海经樕之山北临干昧食水出焉而东北流注于海其中多丨丨之鱼其状如犂牛其音如彘鸣】箴鱼【山海经栒状之山水出焉而北流注于湖水其中多丨丨其状如儵其喙如箴食之无疫疾】寐鱼【山海经诸钩之山无草水多沙石是山也广员百里多丨丨】鮯鮯【山海经流沙行五百里有山焉曰跂踵之山广员二百里无草木有大蛇其上多玉有水焉广员四十里皆涌其名曰深泽其中多蠵有鱼焉其状如鲤而六足鸟尾名曰丨丨之鱼其名自叫】修辟【山海经槖山其木多樗多构木其阳多金玉其隂多铁多萧槖水出焉而北流注于河其中多丨丨之鱼状如黾而白喙其音如防食之已白癣】巴蛇食象【山海经丨丨丨丨三嵗而出其骨君子服之无心腹之疾】解隃防【逸周书扬州禺禺鱼名丨丨丨注亦奇鱼也】光如聚炬火【郭宪洞防记西域献火龙髙七尺映日看之丨丨丨丨丨】一有一亡【刘向说苑神龙能为髙能为下能为大能为小能为幽能为明能为短能为长昭乎其髙也渊乎其下也薄乎天光高乎其着也丨丨丨丨忽微哉斐然成章虚无则精以和动作则灵以化】鳏虽难得贪以死饵【孔丛子思居卫卫人钓于河得鳏鱼焉其大盈车子思问之曰鳏鱼鱼之难得者也子果何得之对曰吾始下钓垂一鲂之饵鳏过而弗视也更以豚之半体则吞之矣子思喟然曰丨丨丨丨丨丨丨丨士虽懐道贪以死禄矣】偶视俱走【孔丛比目之鱼所以不见得于人者以丨丨而丨丨也】诩诩【焦氏易林南有嘉鱼驾黄取鲂鱮丨丨利来毋忧】鲤子【焦氏易林临河求鲤燕婉笑弭屏气摄息不得丨丨】九色班龙【班固武帝内传王母乘紫云之辇驾丨丨丨丨别有五十天仙侧近鸾舆皆长丈余同执防旄之节佩金刚灵玺戴天真之冠咸住殿下】余腹【干寳搜神记江东名丨丨者昔吴王阖闾江行食脍有余因弃中流悉化为鱼今鱼中有名吴王脍余者长数寸大者如筯犹有脍形】毛龙【王嘉拾遗记南浔之国有洞穴隂源其下通地脉中有丨丨时脱骨于旷泽之中鱼龙同穴而处其国献毛龙一雌一雄放置豢龙之宫】喷水为云【王嘉拾遗记瀛洲东有渊洞有鱼长千丈色斑鼻端有角时鼔舞羣戏逺望水间有五色云就视乃此鱼丨丨丨丨如庆云之丽无以加也】清水浊水鲋【常璩华阳国志汉中志沔阳县有度水水有二源一曰清梌二曰浊梌有鱼穴丨丨出丨丨丨出丨常以二月八月取】鼔浪成雷喷沫为雨【崔豹古今注鲸鱼者海鱼也大者长千里小者数十丈一生数万子常以五月六月就岸邉生子至七八月导从其子还大海中丨丨丨丨丨丨丨丨水族惊畏皆逃匿莫敢当者其雌曰鲵大者亦长千里眼为明月珠】婢土父【崔豹古今注江东呼青衣鱼为丨丨呼童子鱼为丨丨】河伯度事小吏【崔豹古今注乌贼鱼一名丨丨丨丨丨丨】鳞甲成字【顾野王玉符瑞图虞舜时黄龙从洛水出诣舜丨丨丨丨舜即位与三公临观黄龙五采负图出舜前】诹隅【刘义庆世説郝隆为谢公南蛮参军三月三日防作诗不能者罚酒三升隆初以不能受罚既饮揽笔便作一句云丨丨跃清池桓问诹隅是何物答曰蛮名鱼为诹隅桓公曰作诗何以作蛮语隆曰千里投公始得蛮府参军那得不作蛮语也】横公【任昉述异记北方荒外有石湖方十里中有丨丨鱼夜即化为人刺之不入煮之不死若以乌梅二七个煮之即熟可治邪病】印颊【任昉述异记城阳县城南有尧庆都墓庙前一池鱼头间有印文谓之丨丨鱼若非祀者捕而不得】懒妇鱼【任昉述异记在南有丨丨丨俗云昔杨氏家妇为姑所溺而死化为鱼其脂膏可燃灯烛以之照鸣琴博奕则烂然有光及照纺绩则不复明焉】琵琶【任昉述异记海鱼千嵗为剑鱼一名丨丨形如琵琶而善鸣因以名焉】头在南岸尾在中渚【郦道元水经注郭颁世语曰晋文王之世大鱼见孟津长数百步高五丈丨丨丨丨丨丨丨丨】非时及佗处则无【郦道元水经注县北有山临城谓之崟防邱其下有穴谓之巩穴言潜通浦北达于河直穴有渚谓之鲔渚成公子安大河赋曰鳣鲤王鲔暮来游周礼春荐鲔然丨丨丨丨丨丨丨】担生【郦道元水经注邑人有行于途者见一小蛇疑其有灵持而养之名曰丨丨长而吞噬人里中患之遂捕繋狱担生负而奔邑沦为湖县长及吏咸为鱼矣】春秋有白鱼出穴【郦道元水经注水出郡之西南圣水谷东南流迳大防岭之东首山下有石穴东北洞开高广四五丈入穴转更崇深穴中有水耆旧传言昔有沙门释恵弥者好精物隠尝煹火寻之傍水入穴三里有余穴分为二穴殊小西北出不知趣诣一穴西南出入水迳五六日方还又不测穷深其水夏冷冬温丨丨丨丨丨丨丨数日而返人有采捕食者美珍常味盖亦丙穴嘉鱼之流类也】声如小儿【郦道元水经注广志曰鲵鱼丨丨丨丨有四足形如鳢可以治牛出伊水也司马迁谓之人鱼故其着史记曰始皇帝之也以人鱼膏为烛徐广曰人鱼似鮎而四足即鲵鱼也】性驯良不为物毒【郦道元水经注汉水又东合洛谷谷冇二源合同注一壑于神蛇戌西左右山溪多五色蛇丨丨丨丨丨丨丨】割血涂足可以步行水上【郦道元水经注水出丹鱼先夏至十日夜伺之鱼浮水侧赤光上照如火网而取之丨其丨以丨丨丨丨丨丨丨丨长居渊中】嘉鱼出于丙穴【郦道元水经注襃水又东南得丙水口水上承丙穴穴出嘉鱼常以三月出十月入地穴口广五六尺去平地七八尺泉悬注鱼自穴下透入水穴口向丙故曰丙穴下注襃水故左思称丨丨丨丨丨丨良木攅于襃谷矣】望涛直上【郦道元水经注洪波渀荡漰浪云頽古耆旧言有鳣鱼奋鳍遡流丨丨丨丨至此则爆鳃失济故因名湍矣】春末游渚冬初入穴【郦道元水经注山下有丙穴穴方数丈中有嘉鱼常以丨丨丨丨丨丨丨丨抑亦襃汉丙穴之类也】大鱼将欲鼔作诸鱼皆浮聚水侧【郦道元水经注川之北石卢塘塘池八顷其深不测有大鱼常至五月辄一奋跃水涌数丈波襄四陆细鱼奔迸随水登岸不可胜计又云丨丨丨丨丨丨丨丨丨丨丨丨丨】以妇人衣投之则蟠而不起走【郦道元水经注山多大虵名曰髯虵长十丈围七八尺常在树上伺鹿兽鹿兽过便低头绕之有顷鹿死先濡令湿讫便吞头角骨皆鑚皮出山夷始见虵不动时便以大竹籖籖虵头至尾杀而食之以为珍异故杨氏南裔异物志曰髯惟大虵既洪且长采色駮荦其文锦章食豕吞鹿腴成养创宾享嘉宴是豆是觞言其养创之时肪腴甚肥之丨丨丨丨丨丨丨丨丨丨丨丨便可得也】暮从脐入旦从口出【郦道元水经注裴渊广州记曰防鱼长二丈大数围皮皆鑢物生子子小随母覔食惊则还入母腹吴录地理志曰防鱼子朝索食暮入母腹南越志曰丨丨丨丨丨丨丨丨腹里两洞膓贮水以养子膓容二子两则四焉】一首十身【叚公路北户录鮆鱼丨丨丨丨】受戒説苦空【叚成式酉阳杂俎邙山有大蛇樵者常见头若邱陵夜常承露气见不空人语曰弟子恶报和尚何以见度常欲翻河水陷洛阳城以快所居也不空为丨丨丨丨丨且曰汝以瞠心受此苦复忿恨吾力何及当思吾言此身自舍昔而来后旬月樵者见蛇死于涧中臰达数十里】龙亲家【叚成式酉阳杂爼王彦威尚书在汴州二年夏旱时袁王傅季玘寓汴因宴王以旱为言季醉曰欲雨甚易耳可求蛇医四头十石瓮二枚每瓮实以水浮二蛇医以木盖宻泥之分置于闲处瓮前后设席烧香选小儿十嵗以下十余令执小青竹昼夜更撃其瓮不得少辍王如言试之一日两夜雨大注旧説丨与蛇师为丨丨焉】黑气如香烟径出檐外【叚成式酉阳杂爼僧无可言近传有白将军者常于曲江洗马马忽跳出惊走前足有物色白如衣带萦绕数匝遽令解之血流数升白异之遂封纸帖中藏衣箱内一日送客至浐水出示诸客客曰盍以水试之白以鞭筑地成窍置虫于中沃盥其上少顷虫蠕蠕如长窍中泉涌倐忽自盘若一席有丨丨丨丨丨丨丨丨丨众惧曰必龙也遂急归未数里风雨怱至大震数声】叶上鳞起栗栗而动【叚成式酉阳杂爼有史秀才者元和中曽与道流逰华山时暑环憩一小溪忽有一叶大如掌红润可爱随流而下史独接得寘懐中坐食觉懐中渐重潜起观之觉丨丨丨丨丨丨丨丨史惊惧弃林中遽白众曰此必龙也可速去矣湏臾林中白烟生弥于一谷中下山未半风雷大至】龙无尺木不能升天【叚成式酉阳杂爼龙头上有一物如博山形名尺木丨丨丨丨丨丨丨丨】大小皆三十六鳞【叚成式酉阳杂爼鲤脊中鳞一道每鳞有小黑防丨丨丨丨丨丨丨国朝律取得鲤鱼即宜放仍不得吃号赤鯶公卖者杖六十言鲤为李也】逾年字消唯空纸【叚成式酉阳杂爼乌贼旧説名河伯度事小吏遇大鱼辄放墨方数尺以混其身江东人或取墨书契以脱人财物书迹如淡墨丨丨丨丨丨丨丨耳海人言昔秦皇东逰弃算袋于海化为此鱼形如算袋两带极长一説乌贼有矴遇风则虬前一须下矴鱼凡诸鱼欲产防鱼辄防其腹世谓之众鱼之生母】河伯健儿【叚成式酉阳杂爼防鱼章安县出出入防腹子朝出索食暮入母腹腹中容四子颊赤如金甚健网不能制俗呼为丨丨丨丨】鬐鬛挂山半山为之摧折【杜光庭录异记南海中有山髙数千尺两山相去十余里有巨鱼相鬬丨丨丨丨丨丨丨丨丨丨】三度过海两度上汉【杜光庭录异记天复初冯行袭侍中节制金州洵阳县永南乡百姓栢君懐于汉江勒漠潭采得鱼长数尺身上有字云丨丨丨丨丨丨丨丨行至勒漠命属栢君】龙有五苦【黄休复茅亭客话又闻丨丨丨丨谓生时眠时媱时怒时蜕骨时也】王鲔岫居【宋祁笔记莒公言河阳出王鲔即今黄鱼也形如豕口与目俱在腹下每春二月出于石穴逆河而上人乃取之其腥不可近官以为鲊献御其味甚美然有毒所谓丨丨丨丨者】鱓喜睡鳅好游【江休复隣防杂志贩鱓者器中置鳅云丨丨丨丨丨丨不尔睡死】鳗井【沈括梦溪笔谈越州应天寺有丨丨在一大磐石上其髙数丈井才方数寸乃一石窍也其深不可知唐徐浩诗云深泉鳗井开即此也其来亦逺矣鳗将出逰人取之置懐袖间了无惊积如鳗而有鳞两耳甚大尾有刄迹相传云黄巢曾以剑刜之凡鳗出逰越中必有水旱疫疠之灾乡人常以此之】枳首【沈括梦溪笔谈宣州寕国县多丨丨虵其长盈尺黒鳞白章両首文彩同但一首逆鳞耳人家庭楹间动有数十同穴畧如蚯蚓】水梭花【东坡志林僧谓酒为般若汤谓鱼为丨丨丨鸡为鑚篱菜】赤骥青马元驹白旗黄雉【马缟中华古今注鲤鱼之大者鳣鱼即今之赤鲤也兖州人谓赤鲤为丨丨谓青鲤为丨丨谓黒鲤为丨丨谓白鲤为丨丨谓黄鲤为丨丨】龙蜕【何防春渚纪闻横海清池县尉张泽居于郓州东城夜自庄舍还而月色昏暗殆不分道行遇道傍木枝有光因折以烛路至家插壁间醉不复省也晨起怪而取视则枝间一龙蜕才大如新蝉之殻头角爪尾皆具中空而坚扣之有声如玉石且光莹夺目遇暗则光烛于室遂寳之于家传玩好焉】通印子鱼【范正敏遯斋闲览莆阳丨丨丨丨名著天下盖其地有通应侯庙庙前有港港中鱼最佳今人必求其大可容印者谓之通印子鱼故荆公亦有诗云长鱼俎上通三印此传闻之讹者】诵红娘子三字蟒辄不动【邵博闻见后录广西人喜食巨蟒每见之即丨丨丨丨丨丨丨丨丨丨且诵且以藤蔓繋其首于木刺杀之】玳瑁鱼【岳珂桯史别有雪质而黒章的皪若漆曰丨丨丨文采尤可观】绛绡青绡【王明清挥麈后录昭灵侯南阳张公讳路斯隋初家颍上县百社村年十六中明经第唐景龙中为宣城令以才能称夫人石氏生九子自宣城罢归常钓于焦氏防之隂一日顾见钓处有宫室楼殿遂入居之自是夜出旦归归辄体寒而湿夫人惊问之公曰我龙也蓼人郑祥逺者亦龙也与我争此居明日当战使九子助我领有丨丨者我也丨丨者郑也明日九子以弓矢射青绡者中之怒而去】马嘉【周宻齐东野语海有鱼曰丨丨银肤燕尾大者视睟儿脔用火熏之可致逺常渊潜不可捕春夏乳子则随潮出波上渔者用此时帘而取之帘为疏目广袤数十寻两舟引张之缒以铁下垂水底鱼过者必鑚触求进愈触愈怒触怒则颊张鬛钩若锁岐者不可脱向使触网而能退却则悠然逝矣知进而不知退用罹烹醢之酷悲夫】如恵文冠【周宻癸辛杂识后集尝侍先子观潮有道人负一簏自随啓而视之皆枯蟹也多至百余种丨丨丨丨如皮弁如箕如瓢如虎如如螘如猬或赤或黒或绀或斑如玳瑁或粲如茜锦其一上有金银丝皆平日目所未覩信海涵万类无所不有】斑如玳瑁粲如茜锦【见上】上有金银丝【见上】大青小青【异闻总录太原府二龙威灵甚着庙貎特雄府帅每至必修整焉常化形为青蛇人因为丨丨丨丨小青极暴猛人不可犯】嗔鱼【儒林公议张咏性刚急尝作鯸鮧鱼赋其序畧曰江有若覆瓯者漾于中流移晷不没舟人曰此丨丨也触物则怒多为鹞鸢所食遂索书騐名古谓之鯸鮧因而赋之亦欲刺世人之褊薄者】沼岛环游【张仲才文始真经以盆为丨以石为丨鱼丨丨之不知防千万里而不穷也】波明食动幸赐于天【张仲才文始真经重云蔽天江湖黯然游鱼茫然忽望丨丨丨丨丨丨丨丨即而就之鱼钓毙焉不知我无我而逐道者亦然】放肆大海【张仲才文始真经一鰕至微亦能丨丨乎丨丨】代漏龙【采兰杂志薛若社好读书往往彻夜一日遇比邱告之曰夜半不卧则血不归心君虽好学非延益之道薛谓潜心传记则心昧于时何夜半之可得知乎僧因就水捉一鱼赤色与薛曰此谓知更鱼夜中每至一更则为之一跃薛畜盆中置书几凡至三更鱼果三跃薛始就寝更名曰丨丨丨】
