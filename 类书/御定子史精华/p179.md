<!-- { "loadSidebar": true } -->





　　御定子史精华卷六十四
<子部,类书类,御定子史精华>
　　钦定四库全书
　　御定子史精华卷六十五
　　文学部一
　　经学
　　五官技【管子桓公曰何谓丨丨丨管子曰诗者所以记物也时者所以记歳也春秋者所以记成败也行者道民之利害也易者所以守凶吉成败也卜者卜凶吉利害也民之能此者皆一马之田一金之衣此使君不迷妄之数也】止怒去忧节乐【管子凡人之生也必以平正所以失之必以喜怒忧患是故丨丨莫若诗丨丨莫若乐丨丨莫若礼守礼莫若敬守敬莫若静内静外敬能反其性性将大定】心之敬执【管子先王之书丨丨丨丨也】戴九履一据三持七五居中宫【子华子天地之大数莫过乎五莫中乎五五居中宫以制万品谓之实也冲气之守也中之所以起也中之所以止也龟筮之所以灵也神响之所以丰融也通乎此则条逹而无碍者矣是以二与四抱九而上跻也六与八蹈一而下沉也丨丨而丨丨丨丨而丨丨丨丨丨丨数之所由生一从一横数之所由成故曰天地之大数莫大乎五通乎此则条逹而无碍者矣】大易立数【子华子天之精气其大数常出三而入一其在人呼则出也吸则入也是故一之谓专二之谓耦三之谓化专者才也耦者干也化者神也凡精气以三成三者成数矣宓牺轩辕所柄以计者也赫胥大庭惝恍而有所遗者也故曰出于一立于两成于三连山以之而呈形归藏以之而御气丨丨以之而丨丨也】连山呈形归藏御气【见上】往志往诰
