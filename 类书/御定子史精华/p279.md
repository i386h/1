<!-- { "loadSidebar": true } -->
　　【先生至后先生之来人有献讴者未及试亦会先生来寡人虽屏人然私心在彼有之后淳于髠见一语连三日三夜无倦】一语连三日三夜无倦【见上】牛鼎之意【史记孟子荀卿列传或曰伊尹负鼎而勉汤以王百里奚饭牛车下而缪公用霸作先合然后引之大道驺衍其言虽不轨傥亦有丨丨丨丨乎】蹑蹻担簦【史记平原君传虞卿者游説之士也丨丨丨丨説赵孝成王】人皆谓之狂生生谓我非狂生【史记郦生传后闻沛公将兵畧地陈畱郊沛公麾下骑士适郦生里中子也沛公时时问邑中贤士豪俊骑士归郦生见谓之曰吾闻沛公慢而易人多大畧此眞吾所愿从游莫为我先若见沛公谓曰臣里中有郦生年六十余长八尺丨丨丨丨丨丨丨自丨丨丨丨丨骑士曰沛公不好儒诸客冠儒冠来者沛公辄解其冠溲溺其中与人言常大骂未可以儒生説也郦生曰第言之】吾高阳酒徒非儒人【史记朱建传初沛公引兵过陈留郦生踵军门上谒曰髙阳贱民郦食其窃闻沛公暴露将兵助楚诛不义敬劳从者愿得望见口画天下便事使者入通沛公方洗问使者曰何如人也使者对曰状貎类大儒衣儒衣冠侧注沛公曰为我谢之言我方以天下为事未暇见儒人也使者出谢曰沛公敬谢先生方以天下为事未暇见儒人也郦生瞠目按剑叱使者曰走复入言沛公丨丨丨丨丨也丨丨丨也使者惧而失谒跪拾谒还走复入报曰客天下壮士也叱臣臣恐至失谒曰走复入言而公高阳酒徒也沛公遽雪足杖矛曰延客入郦生入揖沛公曰足下甚苦暴衣露冠将兵助楚讨不义足下何不自喜也臣愿以事见而曰吾方以天下为事未暇见儒人也夫足下欲兴天下之大事而成天下之大功而以目皮相恐失天下之能士且吾度足下之智不如吾勇又不如吾若欲就天下而不相见窃为足下失之沛公谢曰向者闻先生之容今见先生之意矣乃延而坐之】顾金钱【史记季布传楚人曹邱生辩士数招权丨丨丨】曵长裾【汉书邹阳传今臣尽智毕议易精极虑则无国不可奸饰固陋之心则何王之门不可丨丨丨乎】刺字漫灭【后汉书祢衡传祢衡字正平平原般人也少有才辩而气尚刚傲好矫时慢物兴平中避难荆州建安初来游许下始达颍川廼隂懐一刺既而无所之适至于丨丨丨丨】上统牀卧又先责统食【蜀志彭羕传羕欲纳説先主乃往见厐统统与羕非故人又适有宾客羕径丨丨丨丨谓统曰须客罢当与卿善谈统客既罢往就羕坐羕丨丨丨丨丨然后共语因留信宿至于经日统大善之】自衒鬻【蜀志彭羕传仆因法孝直丨丨丨厐统斟酌于其间遂得诣公于葭萌指掌而谈论治世之务讲霸王之义建取益州之策公亦宿虑明定即相然赞遂举事焉】修刺奉瓜【呉志歩隲传世乱避难江东单身穷困与广陵衞旌同年相善俱以种瓜自给昼勤四体夜诵经传会稽焦征羌郡之豪族人客放纵隲与旌求食其地惧为所侵乃共丨丨丨丨以献征羌】暴盖露冠戢屦杖策【梁书武帝纪岂直丨丨丨丨不避寒暑遂乃丨丨丨丨风雨必至】负书车前状若货鬻【梁书刘勰传勰自重其文欲取定沈约约时贵盛无由自达乃丨其丨约出干之于丨丨丨丨丨丨者约便命取读大重之谓深得文理常陈诸几案】依刀敕事御刀【南史茹法珍传茹法珍防稽人梅虫儿呉兴人齐东昏时竝为制局监俱见爱幸自江祏始安王遥光等诛后及左右应敕捉刀之徒竝专国命人间谓之刀敕权夺人主都下为之语曰欲求贵职丨丨丨须得富豪丨丨丨】虽复零雨自天终待云兴四岳【北齐书魏兰根传恺少抗直有才辩魏末辟开府行参军稍迁尚书郎齐州长史天保中聘陈使副迁青州长史固辞不就杨愔以闻显祖大怒谓愔曰何物汉子我与官不肻就明日将过我自共语是时显祖已失德朝廷皆为之惧而恺情貎坦然显祖切责之仍云死与长史孰优任卿选一处恺答云能杀臣者是陛下不受长史者是愚臣伏听明诏显祖谓愔云何虑无人作官职苦用此汉何为放其还家永不收采由是积年沉废后遇杨愔于路防自披陈杨答曰发诏授官咸由圣防非选曹所悉公不劳见诉恺应声曰丨丨丨丨丨丨丨丨丨丨丨丨公岂得言不知杨欣然曰此言极为简要更不湏多语数日除霍州刺史按恺兰根族弟】善附防【北齐书源彪传文宗以贵族子弟升朝列才识敏赡以干局见知然好游诣贵要之门故时论以为丨于丨丨】小车盈巷皁盖塡里【隋书卢思道传朝露未晞丨丨丨董石之丨夕阳且落丨丨丨阎窦之丨】刺促望尘【隋书卢思道传丨丨丨丨之旧游伊优上堂之夜客】夜客【见上】婆娑府县【应邵风俗通杜密丨丨丨丨干与王政】殷殷沄沄俾夜作昼【徐干中论桓灵之世其甚者也自公卿大夫州牧郡守王事不恤宾客为务冠盖塡门儒服塞道饥不暇餐倦不获已丨丨丨丨丨丨丨丨下及小司列成墨绶莫不相商以得人自矜以下士星言夙驾送往迎来亭传常满吏卒传问炬火夜行阍寺不闭把臂捩腕扣天矢誓推托恩好不较轻重文书委于官曹系囚积于囹圄而不遑省也】闲看华山【王保定摭言平曾谒华州李相不遇吟曰老夫三日门前立珠箔银屏画不开诗卷却抛书袋里譬如丨丨丨丨来】望火马日游神【呉处厚青箱杂记皇祐嘉祐中未有谒禁士人多驰骛请托而法官尤甚有一人号丨丨丨又一人号丨丨丨盖以其日有奔趋闻风即至未尝暂息故也】风雪一家寒【范公称过庭録建业进士游上都贫不能自给以诗干韩相魏公一聮云建业江山千里逺长安丨丨丨丨丨韩公怜之以百千赒焉】随燕入长安【范公称过庭録石苍舒与韩魏公有旧韩拜相石至干禄留数月无成石作诗以别归云逸上句帘前二圣拥千官惟有扫门霜鬓客却丨社丨丨丨丨韩览之恻然遂注一官而去】广为道径【陆游老学庵笔记司马安四至九卿当时以为善官以今观之则谓之拙官可也彼汨丧亷耻丨丨丨丨者不数年至公相矣安用四至九卿哉】温卷【赵彦衞云麓漫抄唐之举人先借当世显人以姓达之主司然后以所业投献逾数日又投谓之丨丨如幽怪录传奇等皆是也】
　　恩怨
