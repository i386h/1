<!-- { "loadSidebar": true } -->
　　闻之士【汉书儒林序公孙为学官请白丞相御史言制曰葢闻导民防礼风之防乐今丨丨丨丨丨丨丨丨咸登诸朝其令礼官劝学讲议洽闻举遗兴礼以为天下先太常议予博士弟子崇乡里之化以励贤材焉】兴礼以为天下先【见上】设贠千人【汉书儒林序昭帝时举贤良文学増博士弟子员满百人宣帝末增倍之元帝好儒能通一经者皆复数年以用度不足更为丨丨丨丨郡国置五经百石卒史】买蜀物遗博士【汉书文翁景帝末为蜀郡守好教化见蜀地辟陋欲诱进之乃选郡县小吏开敏有材者张叔等十余人亲自饬厉遣诣京师受业博士或学律令减省少府用度丨刀布丨丨赍计吏以丨丨丨数嵗蜀生皆成就还归文翁以为右职用次察举修起学官于成都市中招下县子弟以为学官弟子为除更繇髙者以补郡县吏次为孝弟力田】学官僮子便坐受事【汉书文翁常选丨丨丨丨使在丨丨丨丨毎出行县益从学官诸生明经饬行者与俱使教令出入闺閤县邑吏民见而荣之数年争欲为学官弟子富人至出钱以求之由是大化蜀地学于京师者比齐鲁焉】蜀地学于京师者比齐鲁【见上】巴蜀好文雅【汉书文翁传至武帝时乃令天下郡国皆立学校官自文翁为之始云至今丨丨丨丨丨文翁之化也】为四姓小侯开立【后汉书明帝纪永平九年丨丨丨丨丨丨丨学校置五经师注袁宏汉纪曰为外戚樊氏郭氏隂氏马氏诸子弟立学号四姓小侯置五经师防非列侯故曰小侯】置五经师【见上】亲御讲堂【后汉书明帝纪永平十五年东廵狩还幸孔子宅祠仲尼及七十二弟子丨丨丨丨命皇太子诸王説经】鸿都学生【后汉书灵帝纪光和元年始置丨丨门丨丨注鸿都门名也于内置学时其中诸生皆敇州郡三公举召能为尺牍辞赋及工书鸟篆者相课试至千人焉】积天下之道徳壅天下之仪则【后汉书祭祀志辟雍注辟之为言积也丨丨丨丨丨丨雍之为言壅也丨丨丨丨丨丨故谓辟雍也】习礼容【后汉书李忠传迁丹阳太守以越俗不好学乃为起学校丨丨丨春秋乡饮选用明经郡中向慕之】横舎【后汉书鲍昱昱子徳为南阳太守修起丨丨备俎豆黼冕行礼奏乐又尊飨国老宴防诸儒百姓观者莫不劝服注横学也字又作黉】教化之宫【后汉书襄楷太学天子丨丨丨丨】礼义之宫【后汉书朱浮浮上书曰夫太学者丨丨丨丨教化所由兴也陛下尊敬先圣垂意古典先建太学造立横舎比日车驾亲临观飨将防时雍之化显勉进之功也】车驾亲临观飨【见上】辨明经义【后汉书桓荣车驾幸太学防诸博士论难于前荣被服儒衣温防有蕴借丨丨丨丨毎防礼让相厌不防辞长胜人儒者莫之及特加赏赐又诏诸生雅吹击磬尽日廼罢】雅吹击磬【见上】上仪【后汉书班固至于永平之际重熈而累洽盛三雍之丨丨修衮龙之法服敷鸿藻信景铄世庙正雅乐神人之和允洽君臣之序既肃注三雍谓明堂辟雍灵台也】敷鸿藻【见上注明帝豋灵台之后布诏于天下曰建明堂立辟雍起灵台恢大道被之八极此为布鸿藻也】俎豆莘莘【后汉书班固四海之内学校如林庠序盈门献酬交错丨丨丨丨下舞上歌蹈徳咏仁】下舞上歌【见上】辟雍海流【后汉书班固太液昆明鸟兽之囿曷若丨丨丨丨道徳之富注三辅黄图曰辟雍水四周于外象四海也】横巻【后汉书翟酺酺上言光武初兴起太学博士舎内外讲堂诸生丨丨为海内所集明帝时辟雍始成欲毁太学太尉赵熹防为太学辟雍皆宜兼存故并至今而顷者頺废宜更修缮诱进后学帝从之】为酺立碑【后汉书翟酺酺免后遂起太学更开拓房室学者丨丨丨丨铭于学云】干吏皆令习读【后汉书栾巴迁桂阳太守防郡处南垂不闲典训为吏人定婚姻之礼兴立学校防奬进之虽丨丨卑末丨课丨丨丨程试殿最随能升授注干府吏之类也】石经【后汉书蔡邕熹平四年与堂谿典杨赐马日防张驯韩说单飏等奏求正定六经文字帝许之邕乃自书册于碑使工镌刻立于太学门外于是后儒晚学咸取正焉及碑始立其观视及摹写者车乗日千余两填塞街陌注洛阳记曰太学在洛城南开阳门外讲堂有丨丨四部本碑凡四十六枚西行尚书周易公羊十六碑存十二碑毁南行礼记十五碑悉壊东行论语三碑二碑毁】学中防坐下为贵【后汉书庾乗少给事县庭为门士郭林宗见而拔之劝游学宫遂为诸生佣后能讲论自防卑第毎处下坐诸生博士皆就讐问由是丨丨丨丨丨丨丨】校官【后汉书任延拜武威太守立丨丨自掾吏子孙皆令诣学受业复其徭役章句既通悉显拔荣进之郡遂有儒雅之士注校学也】邻房牖【后汉书仇览览入太学时诸生同郡符融有髙名与览比宇宾客盈室览常自守不与融言融观其容止心独竒之乃谓曰与先生同郡壤丨丨丨今京师英雄四集志士交结之秋虽务经学守之何固览乃正色曰天子修设太学岂但使人游谈其中髙揖而去不复与言】曵长裾飞名誉【后汉书仇览考城令王涣闻览以徳化人署为主簿谓览曰主簿闻陈元之过不罪而化之得无少鹰鹯之志耶览曰以为鹰鹯不若鸾凤涣谢遣曰枳棘非鸾凤所栖百里岂大贤之路今日太学丨丨丨丨丨丨皆主簿后耳以一月奉为资勉卒景行】矩歩【后汉书儒林序建武五年修起太学稽式古典笾豆干戚之容僃之于列服方领习丨丨者委它乎其中注方领直领也委它行貌】圜桥门而观听【后汉书儒林序中元元年初建三雍明帝即位亲行其礼天子始冠通天衣日月僃法物之驾盛清道之仪坐明堂而朝羣后登灵台以望云物袒割辟雍之上尊养三老五更飨射礼毕帝正坐自讲诸儒执经问难于前冠带缙绅之人丨丨丨丨丨丨者盖亿万计注汉官仪曰辟雍四门外有水以莭观者门外皆有桥观者水外故云圜桥门也圜绕也】校舎【后汉书儒林序为功臣子孙四姓末属别立丨丨捜选髙能以受其业】捜选髙能【见上】期门羽林悉通章句【后汉书儒林序自丨丨丨丨之士丨令丨孝经丨丨】鞠为园蔬【后汉书儒林序自安帝览政薄于艺文博士倚席不讲朋友相视怠散学舎頽敝丨丨丨丨牧见荛防薪刈其下】黉宇【后汉书儒林序顺帝感翟酺之言更修丨丨凡所造构二百四十房千八百五十室试明经下第补弟子增甲乙之科员各十人除郡国耆儒皆补郎舎人】乡射月一飨防【后汉书儒林序太初元年梁太后诏曰大将军下至六百石悉遣子就学毎嵗辄于丨丨丨丨丨丨之防此为常自是游学増盛至三万余生注汉官仪曰春三月秋九月习乡射礼礼生皆使太学学生】五经石碑三体书法【后汉书儒林序熹平四年灵帝廼诏诸儒正定丨丨刋于丨丨为古文篆隶丨丨丨丨防相参检树之学门使天下咸取则焉注谢承书曰碑立太学门外瓦屋覆之】横塾【后汉书儒林论自光武中年防后干戈稍戢専事经学自是其风世防焉其服儒衣称先王游庠序聚丨丨者葢布之于邦域矣注横又作黉】精庐【后汉书儒林论经生所处不逺万里之路丨丨暂建臝粮动有千百注精庐讲读之舎】臝粮【见上注臝担负也】典论石【魏志三少帝纪注明帝诏三公曰先帝昔着典论不朽之格言其刋石于庙门之外及太学与石经并以永示来世臣松之昔从征西至洛阳历观旧物见丨丨丨在太庙者尚存】爲时养器【吴志孙休永安元年十二月诏曰古者建国教学为先所以道世治性丨丨丨丨也】疏璧流啓儒门【晋书礼志西京元鼎之辰中兴永平之日丨丨丨而延冠带丨丨丨而引诸生两京之盛于斯为美】学门【晋书礼志傅咸表臣虽顽蔽少长丨丨】行太学【晋书礼志孝武时以学在水南悬逺有司议依升平元年于中堂权立丨丨丨于时无复国子生有司奏应须复二学生百二十人太学生取见人六十国子生权铨大臣子孙六十人事讫罢奏可】同升孔堂【晋书石崇传崇尝与王敦入太学见顔回原宪之象頋而叹曰若与之丨丨丨丨去人何必有间敦曰不知余人云何子贡去卿差近崇正色曰士当身名俱泰何至瓮牖哉】刻石写经【晋书裴頠时天下暂宁頠奏修国学丨丨丨丨】圆海回泉【晋书潘岳闲居赋其东则有明堂辟雍清穆敞闲环林萦映丨丨丨丨】双宇如一【晋书潘岳闲居赋两学齐列丨丨丨丨右延国胄左纳良逸祁祁生徒济济儒术】纳良逸【见上】祁祁学生【晋书潘尼释奠颂莘莘胄子丨丨丨丨洗心自百观国之荣】儒林祭酒【晋书华轶历江州刺史毎崇典礼置丨丨丨丨以道训乃下教曰今大义頽替礼典无宗宜特立此官以其事军谘祭酒杜栖情元逺确然絶俗才学精博道行优僃其以为儒林祭酒】交州磬石【晋书范甯补豫章太守在郡大设庠序遣人往丨丨采丨丨以供学用改革旧制不拘常宪逺近至者千余人资给众费一出私录并取郡四姓子弟皆充学生课读五经又起学台功用弥广】四姓学生【见上】起学台【见上】染人甚于丹青【晋书虞溥除鄱阳内史大修庠序广招学徒乃作诰以奬训之曰学之丨丨丨丨丨丨丹青吾见其乆而渝矣未见乆学而渝者也夫工人之染先修其质后事其色质修色积而染工毕矣学亦有质孝悌忠信是也君子内正其心外修其行行有余力则以学文文质彬彬然后为徳】学庭显敞【晋书虞漙时祭酒求更起屋行礼溥曰君子行礼无常处也故孔子射于矍相之圃而行礼于大树之下况今丨丨庠序髙堂丨丨乎】髙门生【晋书慕容皝载记赐其大臣子弟为官学生者号丨丨丨立东庠于旧宫以行乡射之礼毎月临观考试优劣皝雅好文籍勤于讲授学徒甚盛至千余人亲造太上章以代急就又着典诫十五萹以教胄子】一月三临【晋书苻坚载记谓博士王寔曰朕丨丨丨丨太学黜陟幽明躬亲奬励罔敢勌违庶防周孔微言不由朕而坠汉之二武其可追乎】风训世【宋书髙祖纪永初三年诏曰古之建国教学为先丨丨丨丨莫尚于此发蒙啓滞咸必由之】发蒙啓滞【见上】仰风之士【宋书髙祖纪诏曰今王畧逺届华域载清丨丨丨丨日月以冀便宜博延胄子陶奬童蒙选备儒官振国学主者考详旧典以时施行】陶奬童蒙【见上】儒官【见上】诏三徳崇四时【宋书文帝纪元嘉十九年诏曰夫所因者本圣哲之逺教本立化成斆学之为贵故丨以丨丨丨以丨丨用能纳诸义方致之轨度】陶钧庶品混一殊风【宋书文帝纪诏曰永初受命宪章逺将丨丨丨丨丨丨丨丨有诏典司大啓庠序而未及修建今方隅乂宁戎夏慕向广训胄子实惟时务便可式遵成规阐景业】阐景业【见上】黉校【宋书文帝纪诏曰阙里往经防乱丨丨残毁并下鲁郡修复学舎采召生徒】采召生徒【见上】沾赉【宋书文帝纪元嘉二十三年十月诏曰庠序兴立累载冑子肄业有成近亲策试覩济济之羙缅想洙泗永懐在昔诸生荅问多可采览教授之官并宜丨丨赐帛各有差】化沾肌骨【宋书礼志晋建武初王导上疏夫治化之本在于正人伦人伦之正存乎设庠序圣王蒙以养正少而教之使丨丨丨丨习以成性有若自然】抽导幽滞啓广才思【宋书礼志散骑常侍戴邈表曰帝王之至务莫重于礼学国有明堂辟雍之制乡有庠序黉校之仪皆所以丨丨丨丨丨丨丨丨】明珠莹磨荆随采琢【宋书礼志戴邈表曰贵游之子必及盛年讲肄道义使丨丨加丨丨之功丨丨发丨丨之羙不亦良乎】朝廷之秀【宋书礼志太常荀崧疏曰儒有席上之珍然后能明道训今处学则阙丨丨丨丨仕朝则废儒学之羙】束修之流【宋书礼志庾亮在武昌开置学官教曰近临川临贺二郡并求修复学校可下听之若非丨丨丨丨礼教所不及而欲阶縁免役者不得为生明为条制令法清而人贵】法清人贵【见上】雕琢琳琅【宋书礼志太元元年谢石曰请兴复国学以训胄子班下州郡普修乡校丨丨丨丨和寳必至】陶铸天下津梁万物【宋书礼志国子祭酒殷茂曰臣闻化正俗存乎礼教辅性成徳必资于学先王所以丨丨丨丨丨丨丨丨闲邪纳善潜被于日用者也】儒肆【宋书礼志国子祭酒殷茂曰陛下思隆前羙顺通居方导达物性兴复丨丨而功无可名惮业避役就存者无防臣闻旧制国子生皆冠族华胄而中者混杂兰艾遂令人情耻之窃谓羣臣内外清官子侄普应入学制以程课今者见生或年在扞格方圆殊趣宜听其去就各从所安】演廸斯文【宋书礼志李辽上表曰造化有灵否终以防黎庶蒙苏鳬藻奋化而乆凋之俗大未改非丨丨丨丨缉熙宏猷将何以光赞时邕克隆盛化】计课调习【宋书孔靖义熙八年复督五郡诸军防稽内史修饰学校丨丨丨丨】荆玉开莹幽兰扇发【宋书臧焘髙祖镇京口与焘书曰顷学尚废弛后进頽业衡门之内清风辍响岂可不敷崇坟籍敦厉风尚此境人士子侄如林明发捜访想闻令轨然丨丨含寳要俟丨丨丨丨懐馨事资丨丨】着録万人【宋书臧焘徐广傅隆传论汉世登士闾党为先崇本务学不尚浮诡人厉从师之志家竞专门之术艺重当时所居一旦成市黉舍暂啓丨丨或至丨丨】黉校【宋书臧焘徐广傅隆论庠序黉校之士经聚徒自黄初至于晋末百余年中儒教尽矣】雅风【宋书臧焘徐广傅隆论髙祖议创国学迄于元嘉甫获克就丨丨盛烈未及曩时而济济焉颇有前王之遗典天子鸾旗警跸清道而临学馆后生所不常闻黄发未之前覩亦一代之盛也】鸾旗警跸清道而临【见上】学馆【见上】安亲光国【宋书范泰议建国学以泰领国子祭酒泰上表曰臣闻风化兴于哲王教训表于至世至説莫先讲习甚乐必寄朋来古人成童入学易子而教寻师无逺负粮忘艰丨丨丨丨莫不由此】取少停多【宋书范泰泰上表曰明诏爰发已成涣汗学制既下逺近遵承臣之愚懐少有未达今惟新告始盛业初基天下改观有志景慕而置生之制丨丨丨丨开不来之端非一途而已臣以家推国则知所聚不多恐不足以宣大宋之风济济之羙】小违晨昏大孝道【宋书范泰泰上表曰臣谓合选之家虽制所未达父兄欲其入学理合开通虽丨丨丨丨所以丨丨丨丨】覆篑望速回辙淹迟【宋书范泰泰上表曰生到有期而学校未立丨丨实丨其丨丨丨巳丨其丨事有以赊而宜急者殆此之谓古人重寸隂而贱尺璧其遒然也】敦学一隅【宋书范泰泰上表曰今有职闲而学优者可以本官领之门地二品宜以朝请领助教既可以甄其名品斯亦丨丨之丨丨】集逺生【宋书范泰泰上表曰礼春夏教诗无一而阙也臣近侍坐闻立学当在入年陛下经畧粗建意存民食入年则农功兴农功兴则田里辟入秋治庠序入冬丨丨丨二涂并行事不相害】五年有立【宋书周朗传欲为教者宜二十五家选一长百家置一师男子十三至十七皆令学经训以书记图律忠孝仁义之礼防让勤防之则官长皆月至学所以课其能习经者丨丨丨丨则言之司徒】书不烦行习无糜力【宋书周朗其国学则宜详考占数部定子史令丨丨丨丨丨丨丨丨】招振才端啓发性绪【齐书髙帝纪诏曰夫胶庠之典彛伦攸先所以丨丨丨丨丨丨丨丨字黎氓纳之轨义是故五礼之迹可传六乐之容不冺】字黎氓纳之轨义【见上】精选儒官广延国胄【齐书髙帝纪建元四年诏曰今关燧无虞时和嵗稔便可式遵前准修建斆学丨丨丨丨丨丨丨丨】良玉在攻【齐书明帝纪建武四年诏曰嘉肴停俎定芳旨于必甘丨丨丨丨表珪璋于既就是以陶钧万品务本为先经纬九区学斆为大】车陆过轻【齐书礼志陆纳车谓宣尼庙宜依亭侯之爵范甯欲依周公之庙用王者仪范宣谓当其为师则不臣之释奠日僃帝王礼乐此则丨丨失于丨丨二范伤于太重】莭邪情禁流欲【齐书礼志国子助教曹思文表曰古之建国君民者必教学为先将以丨其丨丨而丨其丨丨故能化民裁俗习与性成也是以忠孝笃马信义成焉礼让行焉尊教宗学其致一也是以成均焕于古典虎门炳于前经】裁俗【见上】讽诵相摩【齐书礼志国子助教曹思文表曰古之教者家有塾党有庠术有序国有学以丨丨丨丨宜崇尚其道望古作规使郡县有学乡闾立教】望古作规【见上】巾巻在庭【齐书王俭传永明三年领国子祭酒是嵗省总明观于俭宅开学士馆悉以四部书充俭家又诏俭以家为府四年以本官领吏部十日一还学监试诸生丨丨丨丨劒卫令史仪容甚盛】人伦襟冕【齐书崔祖思啓曰礼诰者丨丨之丨丨帝王之枢柄自古开物成务必以教学为先故防俗昌治莫先道教宜太庙之南修文序司农以北广开武校依方课习各尽其能月供僮干如先充给若有废堕遣还故郡殊经竒艺待以不次士修其业必有异防民识其利能无勉励】文序武校【见上】月供僮干【见上】殊经竒艺【见上】均校【齐书刘瓛陆澄论建元肇运天子端拱以思儒业载戢干戈遽诏庠序永明纂袭克隆丨丨王俭为辅长于经礼朝廷仰其风胄子观其则由是家寻孔敎人诵儒书执巻欣欣此焉弥盛】家寻孔教【见上】义肆【齐书刘瓛赞儒宗丨丨纷纶子珪升堂受业事越关西按瓛字子珪】镕范贵游【梁书武帝纪诏曰朕肇基明命光宅区宇虽耕耘雅业傍阐艺文而成噐未广志本犹阙非所以丨丨丨丨纳诸轨度今宜大啓庠斆博延胄子务彼十伦此三徳】庠斆【见上】务彼十伦此三徳【见上】贵游咸在【梁书武帝纪诏曰王子従学着自礼经丨丨丨丨实惟前诰今成均大启元良齿让自斯以降并宜肄业】训授之司【梁书武帝纪天监九年十二月癸未舆驾幸国子学防试胄子赐丨丨丨丨各有差】士林馆【梁书武帝纪大同七年于宫城西立丨丨丨延集学者】申防语劳束帛【陈书儒林序梁武帝或纡銮驾临幸庠序释奠先师躬亲试胄丨之丨丨丨之丨丨济济焉斯盖一代之盛矣】义集【陈书张讥天嘉中迁国子助教是时周正在国学发周易题正第四弟直亦在讲席讥与正论议正乃屈直危坐厉声助其申理讥乃正色谓直曰今日丨丨辩正明理虽知兄弟急难四公不得有助直曰仆助君师何为不可举座以为笑乐】环林【陈书沈不害上书曰东胶西序事隆乎三代丨丨璧水业盛于两京设训垂范啓导心灵譬彼染蓝类诸琢玉然后人伦以睦卑髙有序】染蓝琢玉【见上】公卿门子【陈书沈不害上书曰陛下振礼乐建立庠序式稽古典纡迹儒宫选丨丨丨丨皆入于学故能擢秀雄州庭观国入仕登朝资优学以自辅莅官从政有经业以治身轖驾列庭青紫拾地】轖驾列庭【见上】奠爵前师【陈书沈不害上书曰皇太子天纵生知无待审喻犹宜晦迹俯同专经请业丨丨丨丨肃若旧典】辟雍颂【陈书徐伯阳皇太子幸太学诏新安王于辟雍发论语题仍命伯阳为丨丨丨甚见嘉赏】儒学馆【南史宋文帝纪元嘉十五年立丨丨丨于北郊命雷次宗居之】五部学【南史宋明帝纪泰始六年置东观祭酒访举各一人举士二十人分为儒道文史隂阳丨丨丨】集雅馆【南史梁武帝纪天监五年置丨丨丨以招逺学】亲临讲肄【南史梁武帝纪天监九年三月幸国子学丨丨丨丨赐祭酒以下各有差】制孝经助教【南史梁武帝纪中大通四年侍中领国子博士萧子显表置丨丨丨丨丨丨一人生十人专通帝所释孝经义】五馆【南史梁武帝纪修饰国学增广生员立丨丨置五经博士】儒林参军【南史梁元帝纪为荆州刺史起州学宣尼庙尝置丨丨丨丨一人劝学从事二人生三十人加廪饩】劝学从事【见上】东观祭酒【南史王俭永明三年领国子祭酒宋时国学頽废明帝置总明观以集学士或谓之东观置丨丨丨丨一人总明访举郎二人儒元文史四科科置学士十人其余令史以下各有差是嵗以国学既立省縂明观于俭宅开学士馆以总明四部书充之又诏俭以家为府】总明访举郎【见上】律学助教【南史孔珪传表上律文二十巻录序一巻又立丨丨丨丨依五经例诏报従之】祭文翁【南史梁始兴王憺拜益州刺史兴学校丨汉蜀郡太守丨丨由是人多向方者】山泽列肆【南史儒林传序太学生徒动至万数郡国黉舎悉皆充满其学于丨丨者或就而为丨丨焉】懐经云防【南史儒林序天监四年诏开五馆总以五经教授置五经博士各一人于是以明山宾陆琏沈峻严植之贺防补五经博士各主一馆馆有数百生给其饩廪射防通明经者即除为吏于是丨丨负笈者丨丨】四学并建【南史雷次宗宋元嘉十五年征至都开馆于鸡笼山聚徒教授置生百余人会稽朱膺之頴川庾蔚之并以儒学总监诸生时国子学未立上畱意艺文使丹阳尹何尚之立元学太子率更令何承天立史学司徒防军谢元立文学凡丨丨丨丨车驾数至次宗馆资给甚厚】皇宗学【魏书孝文帝纪太利十六年四月幸丨丨丨亲问博士经义】道畅羣邦风流万宇【魏书宣武帝纪正始元年诏曰古之哲王创业垂统安民立化莫不崇建胶序开训国胄昭宣三礼崇明四术使丨丨丨丨丨丨丨丨】旌防造【魏书宣武帝纪诏曰髙宗徳格两仪明并日月播文教以懐逺人调礼乐以丨丨丨】虎闱唱演之音【魏书宣武帝纪延昌元年诏曰迁京嵩县年将二纪丨丨阙丨丨丨丨四门絶讲诵之业博士端然虚録嵗祀贵游之胄叹同子衿靖言念之有兼愧慨可严敕有司国子学孟冬使成太学四门明年暮春令就】图饰圣贤【魏书肃宗纪诏曰建国纬民立教为本尊师崇道兹典自昔来嵗仲阳莭和气润释奠孔顔乃其时也有司可豫缮国学丨丨丨丨置官简牲择吉僃礼】诏作释奠侍宴诗【魏书王遵业与崔光安丰王延明防防定服章及光为肃宗讲孝经遵业预讲延明录义并应丨丨丨丨丨丨丨时人语曰英英济济王家兄弟】进修津寄【魏书髙允传诏曰朕纂统大业八表晏宁稽之旧典欲置学官于郡国使丨丨之业有所丨丨卿儒宗元老朝望旧徳宜与中秘二省参议以闻】博士年限【魏书髙允允请制大郡立博士二人助教二人其丨丨取博闗经典世履忠清堪为人师者丨丨四十以上助教亦与博士同年限三十以上若道业夙成才任教授不拘年齿】博关经典【见上】国学在内太学在外【魏书刘芳案学记云古之王者建国亲民教学为先郑氏注云内则设师保以教使国子学焉外则有太学庠序之官由斯而言丨丨丨丨丨丨丨丨明矣】周学有六【魏书刘芳自周已上学惟有二或尚西或尚东或贵在国或贵在郊爰暨丨室丨盖丨丨师氏居内太学在国四小在郊礼记云天子设四学注云四学周四郊之虞庠也】烟霏雾集【北齐书文苑序有齐自霸图云启广延髦防开四门以纳之举八纮以掩之邺京之下丨丨丨丨】西京六学之义东都三本之盛【北齐书邢邵杨愔与魏收及邵请置学及修立明堂奏曰炎汉勃兴更修儒术故丨丨有丨丨丨丨丨丨有丨丨丨丨仰惟髙祖禀圣自天道镜今古列校序于乡党敦诗书于郡国世宗聿遵先绪永平之中大兴板筑虽逮为山还停一篑明堂礼乐之本乃欝荆棘之林胶序徳义之基空盈牧防之迹今国子虽有学官之名无教授之实何异兎丝燕麦南箕北斗哉臣以为经国要重理应先营使辟雍之礼蔚尔而复兴讽诵之音焕然而更作羙榭髙墉严壮于外槐宫棘寺显丽于中如此则元凯可得之于上序游夏可致之于下国岂不休欤】校序【见上】徳义之基【见上】兎丝燕麦【见上】槐宫棘寺【见上】养黄发育青衿【北齐书邢邵邵请置学及修立明堂奏曰世室明堂显于周夏一黉两学盛自虞殷所以宗配上帝以着莫大之严宣布下土以彰则天之轨丨丨丨以询哲言丨丨丨而敷教典用能享国长乆风徽万祀者也】通道观【周书武帝纪建徳三年诏曰道隠小成其来旧矣不有防归争驱靡息今可立丨丨丨圣哲微言先贤训典金科玉篆秘迹元文所以济养黎元扶成教义者并宜阐一以贯之俾夫翫培塿者识嵩岱之崇崫守碛砾者悟渤澥之澄不亦可乎】济养黎元【见上】嵩岱崇崫渤澥澄【见上】麟趾学【周书于翼世宗雅爱文士立丨丨丨在朝有艺业者不限贵贱皆预聴焉】置博士习礼【周书栁昂昂见天下无事上表请劝学行礼上览而善之优诏荅昂自是天下州县皆丨丨丨丨丨焉】旦理公务晚就讲习【周书薛顺传太祖于行台省置学取丞郎及府佐徳行明敏者充生悉令丨丨丨丨丨丨丨丨先六经后子史】先六经后子史【见上】露门学【周书萧防防入朝属置丨丨丨髙祖以防与唐瑾元伟王褒等四人俱为文学博士】握素【周书儒林序太祖受命雅好经术求阙文于三古得至理于千载世宗纂歴敦尚学艺内有崇文之观外重成均之职丨丨懐鈆重席解頥之士间出于朝廷圆冠方领执经负笈之生著录于京邑济济焉足以逾于向时矣】乗碧辂【周书儒林传序保定三年帝服衮冕丨丨丨陈文物备礼容清跸而临太学】有名録【隋书髙祖纪仁夀元年诏曰朕延集学徒崇建庠序开进仕之路伫贤隽之人而国学胄子垂将千数州县诸生咸亦不少徒丨丨丨空度嵗时未有徳为代范才任国用良由设学之理多而未精今宜简省明加奬励于是国子学惟防学生七十人】畱学生七十人【见上】列轩悬乐【隋书礼仪志后齐释奠孔父配以顔回丨丨丨丨六佾舞行三献礼】六佾舞【见上】拜孔揖顔【隋书礼志后齐制新立学必释奠礼先圣先师毎嵗春秋二仲常行其礼每月旦祭酒领博士以下及国子诸学生已上太学四门博士升堂助教以下太学诸生阶下丨丨丨丨日出行事而不至者记之为一负雨霑服则止】依汉魏旧章营缮【北史魏宣武帝纪正始元年诏有司丨丨丨丨丨丨丨国学】树小学【北史魏宣武帝纪正始四年诏有司准前式置国子立太学丨丨丨于四门】学成之祭【北史周武帝纪天和元年诏诸胄子入学但束修于师不劳释奠释奠者丨丨丨丨自今即为恒式】五学【北史刘芳大戴保傅萹云帝入东学尚亲而贵仁帝入南学尚齿而贵信帝入西学尚贤而贵徳帝入北学尚贵而尊爵帝入太学承师而问道周之丨丨于此弥彰】执经南面【北史崔光正光二年春明帝亲释奠国学光丨丨丨丨百寮陪列】摘句【北史魏季景传孝武帝释奠季景与温子升李业兴窦瑗俱为丨丨】凿生灵之耳目【北史儒林序儒者其为教也大矣开政化之本原丨丨丨丨丨丨百王损益一以贯之魏道武始建都邑便以经术为先立太学置五经博士生员千有余人天兴二年春增国子太学生员至三千人圣达经猷盖为逺矣】中书学【北史儒林序天兴四年春命乐师入学习舞释莱于先师明元时改国子为丨丨丨立教授博士】博士悬河侍中重席【北史儒林序天子乃整万乗率百僚遵问道之仪观释奠之礼丨丨罄丨丨之辩丨丨竭丨丨之奥考正亾逸研覈异同积滞羣疑涣然氷释】学生屋【北史苏琼毎年春总集大儒卫觊隆田元凤防讲于郡学朝吏文案之暇令受书时人指吏曹为丨丨丨】颁新定五经【旧唐书太宗纪贞观七年十一月丨丨丨丨丨】髙第精勤【旧唐书太宗纪贞观十四年幸国子学观释奠国子祭酒以下及学生丨丨丨丨者加一级赐帛有差】择师资【旧唐书明皇纪开元二十六年制天下州县毎乡一学仍丨丨丨令其教授诸乡贡毎年令就国子监谒先师明经加口试】十哲夹坐【旧唐书明皇纪开元二十七年追赠孔宣父为文宣王颜回为兖国公余丨丨皆为侯丨丨】赐飱钱【旧唐书代宗纪永泰二年二月释奠于国学丨宰臣百官丨丨五百贯于国学食】石壁九经【旧唐书文宗纪宰臣判国子祭酒郑覃进丨丨丨丨一百六十卷奏置五经博士依后汉蔡伯喈刋碑列于太学诸儒校正讹谬】业重籝金器成琢玉【旧唐书礼仪志永泰二年敇曰其诸道莭度观察都督防御使防朕之腹心乆镇方面眷其子弟各奉义方并宰相朝官及神策六军军将子弟欲习业者自今以后并令补国子生欲其丨丨丨丨丨丨丨丨日新厥徳代不乏贤】六学【旧唐书职官志国子监祭酒一员司业二员祭酒司业之职掌邦国儒学训导之政令有丨丨注一国子学二太学三四门四律学五书学六算学也】上释奠颂【旧唐书孔頴达頴达拜国子祭酒太宗幸国学观释奠命頴达讲孝经既毕頴达丨丨丨丨手诏褒羙】登座说经【旧唐书褚旡量太子就国子监行齿胄之礼旡量丨丨丨丨百寮集观礼毕赏赐甚厚】乗马衣冠【旧唐书刘知防皇太子将亲释奠于国学有司草仪注令従臣皆丨丨着丨丨】礼乐明和【旧唐书归崇敬五经通义云辟雍养老教学之所也以形制言之雍壅也辟璧也壅水环之圆如璧形以义理言之辟明也雍和也言以丨丨丨丨天下】璧池璧沼【旧唐书归崇敬射义云天子将祭必先习射于泽宫故前代文士亦呼云丨丨亦曰丨丨亦谓之学省】学省【见上】辟雍省【旧唐书归崇敬今国家富有四海声明文物之盛唯辟雍独阙伏请改国子监为丨丨丨】自古贤达皆为赞述【旧唐书韦机显庆中为檀州刺史邉州素无学校机敦劝生徒创立孔子庙图七十二子及丨丨丨丨丨丨之丨丨】清歌吹籥登降有序【旧唐书王义方传义方贬儋州吉安丞吉安蛮俗荒梗义方召诸首领集生徒亲为讲经行释奠之礼丨丨丨丨丨丨丨丨蛮酋大喜】升讲筵者八千人【旧唐书儒学序俄而髙丽及百济新罗髙昌吐蕃等诸国酋长亦遣子弟请入国学之内鼓箧而丨丨丨丨丨丨余丨】赴上日讲五经【旧唐书儒学序贞观旧事祭酒孔頴达等丨丨丨皆丨丨丨】设难蜂起随方占对【旧唐书徐文逺武徳六年髙祖幸国学观释奠遣文逺发春秋题诸儒丨丨丨丨丨丨丨丨皆莫能屈】执如意【唐书礼乐志皇帝视学设大次于学堂后执读座于前楹北向侍讲座执读者西北论义座于讲榻前北向丨丨丨立于侍讲之东北向三馆学官座设堂下版位脱履席西阶下执经于西阶西南文武三品以上分位于南执如意者一人在执经者后学生位于文武后】画名儒像【唐书韦机显庆中为檀州刺史以邉人陋僻不知文儒贵乃修学宫丨孔子七十二子汉晋丨丨丨自为赞敦劝生徒由是大化按韦机旧唐书作韦机】虎门馆【唐书苏世长十余嵗上书周武帝帝异其幼使卒学丨丨丨】堂皇埃芜【唐书陈子昂陛下方兴大化而太学乆废丨丨丨丨诗书不闻明诏尚未及之愚臣所以私恨也】天子于此得贤臣【唐书陈子昂太学者政教之地也君臣上下之取则也俎豆揖让之所兴也丨丨丨丨丨丨丨焉】画孝友【唐书李栖筠为常州刺史大起学校堂上丨丨丨丨示诸生为乡饮酒礼登歌降饮人人知劝】亲加讲导【唐书常衮为福建观察使始闽人未知学衮至为设乡校使作为文章丨丨丨丨与为客主钧礼观游燕飨与焉由是俗一变】旬省月试时考嵗贡【唐书归崇敬传大历八年崇敬建议立五经博士品秩生徒有差学生谒师发箧出经抠衣前请师为説经大畧然后就室朝晡请益师二时堂上训授道义示以文行忠信孝悌睦友丨丨丨丨丨丨丨丨眂生徒及第多少为博士考课上下】镂石太学【唐书郑覃传覃以经籍刓缪博士陋浅不能正建言愿与钜学鸿生共力雠刋准汉旧事丨丨丨丨示万世法诏可覃乃表周墀崔球张次宗孔温业等是正其文刻于石】惇师老徳【唐书儒学序贞观六年诏罢周公祠更以孔子为先圣顔氏为先师尽召天下丨丨丨丨以为学官数临幸观释莱命祭酒博士讲论经义赐以束帛生能通一经者得署吏】千二百区【唐书儒学序贞观六年广学舍丨丨丨丨三学益生员并置书算二学皆有博士大抵诸生员至三千二百自元武屯营飞骑皆给博士受经能通一经者聴入贡限四方秀艾挟策负素坌集京师文治煟然勃兴于是新罗髙昌百济吐蕃髙丽等酋长并遣子弟入学鼓笥踵堂者凡八千余人纡侈袂曵方履訚訚秩秩虽三代之盛所未闻也】四方秀艾挟策负素【见上】鼓笥踵堂【见上】訚訚秩秩【见上】判祥瑞案【唐书儒学传序髙宗尚吏事武后矜权变至诸王驸马皆得领祭酒初孔頴达等始署官发五经题与诸生酬问及是惟丨丨丨丨三牒即罢】赐九经【宋史真宗纪咸平四年诏州县学校及聚徒讲诵之所并丨丨丨】颁祭器图【宋史真宗纪大中祥苻三年丨天下释奠先圣庙仪并丨丨丨】南宫北宅【宋史真宗纪大中祥苻三年诏丨丨丨丨大将军以下各勤肄诸子十嵗以上并受经学书勿令废惰】崇儒术论【宋史真宗纪大中祥苻五年作丨丨丨丨刻石国学】制道统赞【宋史理宗纪幸太学谒孔子遂御崇化堂命祭酒曹觱礼记大学萹监学官各进一秩诸生推恩锡帛有差丨丨丨十三丨就赐国子监宣示诸生】绘三礼器物【宋史礼志诏丨丨丨丨丨制度于国学讲论堂木壁】殿以大成为名【宋史礼志熙宁七年诏辟雍文宣王丨丨丨丨丨丨考正先圣冕服于是增文宣王冕十有二旒】冕十二旒【见上】三舍法【宋史选举志太学生以八品以下子弟若庻人之俊异者为之及丨丨丨行则太学始定置外舎生二千人内舎生三百人上舎生百人】月书行艺【宋史选举志太学生始入学验所隶州公据试补外舎斋长谕丨丨其丨丨于籍行谓率教不戾规矩艺谓治经程文】私试公试【宋史选举志太学生凡丨丨孟月经义仲月论季月防凡丨丨初场经义次场论策试上舎如省试法】广文馆生【宋史选举志元祐间置丨丨丨丨二千四百人以待四方游士试京师者】藩辅立学【宋史选举志仁宗时士之服儒术者不可胜数即位初赐兖州学田已而命丨丨皆得丨丨】亲书到历【宋史选举志凡入学授业月旦丨丨丨丨如遇私故或疾告归宁皆给假违程及期月不来防者去其籍后谏官余靖极言非便遂罢聴读日限】嵗一校艺【宋史选举志庆历初立四门学自八品至庶人子弟充学生丨丨试补差学官鎻宿弥封丨其丨疏名上闻而后给牒不中式者仍聴读若三试不中则出之】经义治事斋【宋史选举志安定胡瑗设教苏湖间二十余年世方尚词赋湖学独立丨丨丨丨丨以敦实学毎公私试罢掌仪率诸生防于首善雅乐歌诗乙夜乃散士或不逺数千里来就师之皆中心恱服有司请下湖学取其法以教太学】雅乐歌诗【见上】给田赡士【宋史选举志神宗始命诸州置学官率丨丨十顷丨丨】三经新义【宋史选举志熙宁八年颁王安石书诗周礼义于学官是名丨丨丨丨】八十斋【宋史选举志元丰二年颁学令太学置丨丨丨斋各五楹容三十人外舎生二千人内舍生三百人上舎生百人】取田租屋课为学费【宋史选举志神宗垂意儒学嵗赐缗钱至二万五千又丨郡县丨丨丨丨息钱之类増丨丨丨】监司提举【宋史选举志元苻二年诸路选丨丨一员丨丨学校守贰董干其事】城南相地【宋史选举志崇宁三年命将作少监李诫即丨丨门外丨丨营建外学是为辟雍为四讲堂百斋斋列五楹一斋可容三十人士初贡至皆入外学经试补入上舎内舎始得进处太学太学外舎亦令出居外学】百斋【见上】具宴敦遣【宋史选举志凡州学上舎生升舎以其秋即贡入辟雍长吏集阖郡官及提学官丨丨设以礼丨丨限嵗终悉集阙下】给劵续食【宋史选举志凡上舎自川广福建入贡者丨借职丨过二千里给大将劵丨其路丨皆以学钱给之】学钱【见上】为一路最【宋史选举志建州浦城县学生隶籍者至千余人丨丨丨丨县丞徐秉哲特荐一官】立八行科【宋史选举志神宗初丨丨丨丨诏曰成周以六行賔兴万民近因稽周法立八行颁之学校士有善父母为孝善兄弟为悌善内亲为睦善外亲为婣信于朋友为任仁于州里为恤知君臣之义为忠达义礼之分为和凡有八行实状乡上之县县延入学审考无伪上其名于州州第其等孝悌忠和为上睦婣为中任恤为下苟僃八行不俟终嵗即奏贡入太学】绫纸赞词【宋史选举志绍兴十三年弟子员诏三年一试增至千员中选者皆给丨丨丨丨以宠之】两优【宋史选举志元丰旧制内舎生校定分优平二等优等再赴舎试又入优则谓之丨丨释褐中选者即命以京秩除学官】季考月书【宋史选举志中兴以来建太学于行都行贡举于诸郡然奔竞之风胜而忠信之俗微亦惟荣辱升沉不由学校徳行道艺取决糊名工雕篆之文无进修之志视庠序如舎目师儒如路人丨丨丨丨尽成文具】起居学生【宋史选举志度宗咸淳三年正月幸太学谒先圣礼成推恩三学前廊与免省试内舎上舎及已免省试者与升甲丨丨丨丨与泛免一次内该曾经两幸人与补上州文学按起居谓迎驾起居也】自讼斋【宋史宗室不不以文行训勉族属荐其秀杰者奏新学宫増广弟子员仿太学校定法置丨丨丨使有过者读书其中人人感励】庙干【宋史颜复孔宗翰请尊奉孔子祠复因上五议欲专其祠飨优其田禄蠲其丨丨司其法则训其子孙朝廷多从之】贡籍三分【宋史毛注今学校养士盖有常额额外之人不复可预教养嵗贡之余畧无可进之地愿畱丨丨丨丨暂存科举以待学外之士使无失职】益圃【宋史王十朋十朋知饶州丞相洪括请故学基丨其丨十朋曰先圣所居十朋何敢予人】先圣居【见上】白鹿遗址【宋史朱子传除知南康军再辞不许至郡诣学引进士子与之讲论访丨丨洞书院丨丨奏复其旧为学防俾守之】学防【见上】敇撰碑文【金史章宗纪有司奏增修曲阜宣圣庙毕丨党懐英丨丨丨朕将亲行释奠之礼其检讨典故以闻】隆化作新【金史礼志宣圣庙迎神三奏来宁之曲辞曰上都丨丨庙堂丨丨神之来格威仪具陈穆穆凝旒巍然圣真斯文伊始羣方所亲】风猷至粹【金史礼志宣圣庙初献静宁之曲辞曰伟矣素王丨丨丨丨垂二千年斯文不坠涓辰维良爰修祀事沃盥于庭严禋礼僃】陪堂生【元史仁宗纪定国子生额为三百人仍增丨丨丨二十人】襴带唐巾【元史祭祀志宣圣庙太祖始置于燕京至元十年三月中书省命春秋释奠执事官各公服如其品陪位诸儒丨丨丨丨行礼】定五先生封諡【元史祭祀志至正十九年江浙行省据胡瑜牒称先儒杨时李侗胡安国蔡沉真徳秀应追锡名爵従祀庙庭以敦厚儒风激劝后学准送礼部丨拟丨丨丨丨爵丨号俱赠太师封国公】出一范文正公【元史裕宗金章宗时有司论太学生廪费太多章宗谓养丨丨丨丨丨丨所偿頋岂少哉】选文学之士为教官【元史呼逊先是沙木斯鼎为云南平章时建孔子庙为学校拨田五顷以供祭祀教养沙木斯鼎卒田为大徳寺所有呼逊按庙学旧籍夺归之乃复下诸郡邑遍立庙学丨丨丨丨丨丨之丨丨文风大兴】根本计【元史防希宪传为宣抚使首请用许衡提举京兆学校敎育人才为丨丨丨】政化大源【元史拜珠毎以学校丨丨丨丨似缓实急而主者不务尽心遂致废弛请令内外官议拯治之】待如成人爱之如子【元史许衡为集贤大学士兼国子祭酒时所选子弟皆幼稚衡丨之丨丨丨丨丨丨丨出入进退严若君臣其为教因觉以明善因明以开蔽相其动息以为张弛】相其动息以为张弛【见上】凿井及泉【元史善延善延为国子博士诲人先经学而后文艺毎谓诸生曰学未有得徒事华藻若持钱买水所取有限能自丨丨丨丨而汲之不可胜用矣】羊防【元史富珠哩翀迁集贤直学士兼国子祭酒诸生素已望翀至是私相欢贺翀以古者教育有业退必有居旧制弟子员初入学以丨丨所贰之品与羊等翀曰与其餍口腹孰若为吾党燥湿寒暑之虞乎命撙集之得钱二万缗有竒作屋四区以居学者】积分【元史富珠哩翀兼国子祭酒诸生丨丨有六年未及释褐者翀至皆使就试而官之】割田千畆置书万巻【元史叚直传修孔子庙丨丨丨丨丨丨丨丨迎儒士李俊民为师以招延四方来学者】舍采【夏小正二月万也者干戚舞也入学也者大学也谓令时大丨丨也】防鄙异科【陆贾新语赏善罸恶而润色之兴辟雍庠序而教诲之然后贤愚异议丨丨丨丨长幼异莭】田里周行【刘向説苑有昭辟雍有贤泮宫丨丨丨丨济济锵锵相从执质有族以文】爱屋及乌【孔丛帝东廵幸阙里召诸孔丈夫年二十以上者六十三人临赐酒饭子和自陈谢诏曰今日之防寕于卿宗有光荣乎对曰陛下丨丨丨丨恵下之道所以崇徳作圣臣宗弗与于光荣非所敢承天子叹曰非圣者子孙恶有斯言遂拜子和郎中】流水四面如璧【蔡邕独断学校之别天子曰辟雍谓丨丨丨丨丨丨以莭观者诸侯曰頖宫頖言半也】古磬十六枚【三辅黄图成帝时犍为郡水濵得丨丨丨丨丨刘向説帝宜兴辟廱焉】贤士关【三辅黄图董仲舒策曰太学丨丨之丨教化之本原也】弟子舍【三辅黄图汉太学在长安西北七里王莽作宰衡时建丨丨丨万区】青领之生竞懐雅术【杨衒之洛阳伽蓝记邢子才迁国子祭酒谟训上庠子才专心劝诱丨丨丨丨丨丨丨丨洙泗之风兹焉复盛】六儒论【刘峻世説注袁山崧后汉书曰王充字仲任防稽上虞人幼聪明诣太学观天子临辟雍作丨丨丨】九郡胄子【崔鸿十六国春秋张轨拜凉州刺史拔贤才置崇文祭酒征丨丨丨丨五百人立学校以教之】三年归觐【李肇国史补国子监诸馆生洿杂阳城为司业以道徳训谕有遗亲丨丨者勉之丨丨由是生徒稍变】上丁舍奠【韩鄂嵗华纪丽二月丨丨丨丨于国学】翼孔道【孙光宪北梦琐言咸通中进士皮日休进书两通其二请以韩文公愈配飨太学其畧曰孟子荀卿丨丨丨丨以至文中子文中子之道旷矣其防于室授者唯韩愈焉】石鼓【彭乗墨客挥犀古之石刻存于今者惟丨丨也本露出于野司马池知凤翔府日辇置于府学之门庑下以木櫺防之】赐酒【周煇清波杂志元丰间驾往国子监出起居有旨人丨丨二瓮诸斋往往置以益之曰奉圣旨得饮遂自肆致有乗醉登楼击鼓者因是遇赐酒即拘卖以钱以是知自昔国学有酒禁也】江左二寳【陆游老学庵笔记绍圣元符间汪内相彦章有声太学学中为之语曰丨丨丨丨胡伸汪藻伸字彦时亦新安人终符寳郎】五帝学【王应麟汉制攷周礼大司乐成均注董仲舒云成均丨丨之丨】鼓陔为莭【王应麟汉制攷周礼行以肆夏趋以采齐注郑司农云人君行歩以肆夏为莭趋疾于歩则以采齐为莭若今时行礼于太学罢出以丨丨丨丨】
