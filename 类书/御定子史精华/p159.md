<!-- { "loadSidebar": true } -->

　　御定子史精华卷五十六
<子部,类书类,御定子史精华>
　　钦定四库全书
　　御定子史精华卷五十七
　　政术部十三
　　荒政
　　终月之委期年之食【晏子景公之时霖雨十有七日晏子请发粟于民三请不见许请身而去公趣驾追晏子曰惟夫子之令遂拜于涂晏子乃返命禀廵氓家有布缕之本而絶食者使有丨丨丨丨絶本之家使有丨丨丨丨无委积之氓与之薪橑使足以毕霖雨】与薪橑【见上】损禄【一谷不收谓之馑二谷不收谓之旱三谷不收谓之凶四谷不收谓之餽五谷不收谓之饥嵗馑则仕者大夫以下皆丨丨五分之一旱则损五分之二凶则损五分之三餽则损五分之四饥则尽无禄禀食而已】彻鼎食【墨子凶饥存乎国人君丨丨丨五分之五】衣七緵布【史记景帝纪后二年地一日三动令徒隶丨丨丨丨止马舂注正义曰衣于既反緵祖工反八十缕也与布相似七升布用五百六十缝】止马舂【见上注丨人为丨丨粟为嵗不登也】虚仓廥【史记平准书山东被水菑民多饥乏于是天子遣使者丨郡国丨丨以振贫民犹不足又募豪富人相贷假尚不能相救乃徙贫民于关以西及充朔方以南新秦中七十余万口衣食皆仰给县官数嵗假予产业使者分部防之冠盖相望注廥音脍】出禁钱【史记平准书公卿言郡国颇被菑害贫民无产业者募徙广饶之地陛下损膳省用丨丨丨以振元元】就食江淮【史记平准书山东被河菑及嵗不登天子诏曰江南火耕水耨令饥民得流丨丨丨丨间欲留之处遣使】
