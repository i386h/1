<!-- { "loadSidebar": true } -->
　　增班【抱朴子古者诸侯贡士适者谓之有功有功者丨丨进爵】铭乎国器【抱朴子穷途任所値出处无所系其静也则为逸民之宗其动也则为元凯之表或运思于立言或丨勲丨丨丨】首封【史记周本纪于是封功臣谋士而师尚父为丨丨】贺防金鼓【史记秦本纪秦用由余谋伐戎王益国十二开地千里遂霸西戎天子使召公过丨缪公丨丨丨】贺防黼黻【史记秦本纪献公二十一年与晋战于石门斩首六万天子丨丨丨丨】五品【史记高祖功臣侯年表古者人臣功有丨丨以徳立宗庙定社稷曰勲以言曰劳用力曰功明其等曰伐积日曰阅】介山【史记晋世家文公赏从亡者及功臣介子推不言禄禄亦不及介子推从者怜之乃悬书宫门文公出见其书曰此介子推也使人召之则亡遂求所在闻其入绵上山中于是文公环绵上山中而封之防为介推田号曰介山】三赏【史记晋世家从亡贱臣壶叔曰君三行赏赏不及臣敢请罪文公报曰夫导我以仁义防我以德惠此受上赏辅我以行卒以成立此受次赏矢石之难汗马之劳此复受次赏若以力事我而无补我缺者此受次赏丨丨之后故且及子晋人闻之皆悦】偃言万世之功【史记晋世家晋侯归国行赏狐偃为首或曰城濮之事先轸之谋文公曰偃説我毋失信先轸曰军事胜为右我用之防胜然此一时之説丨丨丨丨丨丨奈何防一时之利而加万世功乎是防先之】光融天下【史记楚世家重黎为帝喾髙辛居火正甚有功能丨丨丨丨帝喾命曰祝融】蜚鸟良弓【史记越世家勾践已平呉号称霸王范蠡遂去自齐遗大夫种书曰丨丨尽丨丨藏越王为人长颈鸟喙可与共患难不可与共乐子何不去】表会稽山爲奉邑【史记越世家范蠡事越王勾践既苦身戮力与勾践深谋二十余年竟灭呉报防稽之耻勾践以霸而范蠡称上将军还反国范蠡防为大名之下难以乆居乃装其轻寳珠玉自与其私徒属乘舟浮海防行终不反于是勾践丨丨丨丨防丨范蠡丨丨】具得秦图书【史记萧相国世家沛公至咸阳诸将皆争走金帛财物之府分之何独先入收秦丞相御史律令图书藏之沛公为汉王所以具知天下阨塞户口多少强弱之处民所疾苦者以何丨丨丨丨丨也】发踪指示【史记萧相国世家髙帝曰夫猎追杀兽者狗也而丨丨丨丨兽处者人也今诸君徒能得走兽耳功狗也至如萧何发踪指示功人也】萧何第一【史记萧相国世家列侯毕已受封及奏位次皆曰平阳侯曹参功最多宜第一上已挠功臣多封萧何至位次未有防复难之然心欲何第一闗内侯鄂君进曰羣臣议皆误夫曹参虽有野战畧地之功此特一时之事萧何万世之功也今虽亡曹参等百余何缺于汉奈何欲防一旦之功而加万世之功哉丨丨丨丨曹参次之髙祖曰善于是乃令萧何赐带剑履上殿入朝不趋上曰我闻进贤受上赏萧何功虽髙得鄂君乃益明于是因鄂君故所食闗内侯邑封为安平侯】得鄂君乃益明【见上】谨守管籥【史记萧相国世家赞何丨丨丨丨因民之疾奉法顺流与之更始】通西海【史记李广利传诏曰贰师将军伐胜大宛赖天之灵从沂河山渉流沙丨丨丨山雪不积士大夫径度】三置晋君【史记商君传五羖大夫相秦六七年而东伐郑丨丨丨国之丨一救荆国之祸】藏于府库【史记商君传五羖大夫功名丨丨丨丨徳行施于后世】三寸舌彊于百万师【史记平原君传平原君已定从而归归至于赵曰毛先生一至楚而使赵重于九鼎大吕毛先生防丨丨之丨丨丨丨丨之丨胜不敢复相士】不赏之功【史记淮隂侯传戴震主之威挟丨丨丨丨】垂名汉庭【史记樊郦膝灌传赞方其鼔刀屠狗卖绘之时岂自知附骥之尾丨丨丨丨徳流子孙哉】附骥之尾【见上】德流子孙【见上】雍齿且侯【汉书高帝纪上置酒封雍齿因趣丞相急定功行封罢酒羣臣皆喜曰丨丨丨丨我属亡患矣】丹书鐡契金匮石室【汉书高帝纪天下既定与功臣剖符作誓丨丨丨丨丨丨丨丨藏之宗庙注以金为匮防石为室重缄封之保愼之意】十八侯【汉书高惠高后文功臣表天下廼平始论功而定封封爵之誓曰使黄河如带防山若厉国防永存爰及苗裔于是申防丹书之信重防白马之盟又作十八侯之位次注谓萧何曹参张敖周勃樊哙郦商奚涓夏侯婴灌婴寛靳歙王陵陈武王吸薛欧周昌丁复虫逹从第一至十八也】臧诸宗庙副在有司【汉书高惠高后文功臣表髙后二年复诏丞相陈平尽差列侯之功録第下竞丨丨丨丨丨丨丨丨注副贰也其列侯功籍已臧于宗庙副贰之本入在有司】尤功【汉书高惠高后文功臣表三人为众虽难尽继宜从丨丨注言人三为众虽难尽继取其功尤髙者一人继之于名为众矣】一代宗臣【汉书萧何曹参传赞萧何曹参皆起秦刀笔吏当时録録未有竒节汉兴依日月之末光二人同心遂安海内位冠羣臣声施后世为丨丨丨丨庆流苗裔盛矣哉】运筹帷幄决胜千里【汉书张良传汉六年封功臣良未尝有战鬬功髙帝曰丨丨策丨丨中丨丨丨丨外子房功也自择齐三万户良曰始臣起下邳与上防畱此天以臣授陛下臣愿封畱足矣不敢当三万户廼封良为畱侯】爲帝者师【汉书张良传良廼称曰家世相韩及韩灭不爱万金之资为韩报讐彊秦天下震动今以三寸舌丨丨丨丨封万户位列侯此布衣之极于良足矣】六出竒计【汉书陈平传平自幼从至天下定后常以防军中尉从撃臧茶陈豨黥布凡丨丨丨丨輙益邑封竒计或颇秘世莫得闻也】爲汉伊周【汉书周勃传赞周勃为布衣时鄙朴庸人至登辅佐匡国家难诛诸吕立孝文丨丨丨丨何其盛也】持盾入【汉书樊哙传项羽在戏下欲攻沛公沛公从百余骑因项伯面见项羽谢无有闭闗事项羽既飨军士中酒亚父谋欲杀沛公令项庄拔剑舞坐中欲击沛公项伯常屏蔽之时独沛公与张良得入坐樊哙居营外闻事急廼丨丨丨初入营营卫止哙哙直撞入立帐下】面雍树驰【汉书夏侯婴传项羽大破汉军汉王不利驰去见孝惠鲁元载之汉王急马罢虏在后常蹳两儿弃之婴常收载行丨丨丨丨注古者立乘树立也雍抱持之言取两儿令面背已而抱持之以驰故云面雍树驰】疾力【汉书灌婴传婴以中涓从击破东郡尉于成武及秦军于杠里疾鬬又从攻秦军亳南开封曲遇战丨丨赐爵执帛号宣陵君注疾急速也力彊力也】勒功帝籍【汉书樊哙郦商夏侯婴灌婴等传赞樊哙夏侯婴灌婴之徒方其鼓刀仆御贩绘之时岂自知附骥之尾丨丨丨丨庆流子孙哉】竹帛载丹靑画【汉书苏武传匈奴与汉和亲汉求武等于是李陵置酒贺武曰今足下还归名于匈奴功显于汉室虽古丨丨所丨丨丨所丨何以过子卿按子卿苏武字】图画麒麟阁【汉书苏武传甘露三年上思股肱之羙廼丨丨其人于丨丨丨法其形貌署其官爵姓名唯霍光不名曰大司马大将军博陆侯姓霍氏次张安世次韩增次赵充国次魏相次丙吉次杜延年次刘德次梁邱贺次萧望之次苏武皆有功德显名当世是以表而扬之凡十一人注武帝获麒麟时作此阁】名臣图【汉书苏武传自黄霸于定国朱邑张敞尹翁归夏侯胜等皆以善终著名宣帝之世然不得列于丨丨之丨以此知其选矣】恩惠卓异【汉书张安世传诏曰故掖庭令张贺辅道朕躬修文学经术丨丨丨丨厥功茂焉其封贺弟子侍中闗内侯彭祖为阳都侯按贺安世兄】携剑推锋耘鉏海内【汉书燕刺王旦传樊郦曹灌丨丨丨丨从髙皇帝垦菑除害丨丨丨丨当此之时头如蓬葆勤苦至矣然其赏不过封侯】头如蓬葆【见上注头乆不理如蓬草羽葆也】列画未央宫【汉书赵充国传初充国防功德与霍光等丨丨丨丨丨】中兴作武【汉书赵充国传成帝时西尝有警上思将帅之臣追羙充国廼召雄即充国图画而颂之曰昔周之宣有方有虎诗人歌功廼列于雅在汉丨丨充国丨丨赳赳桓桓亦绍厥后】傅郑甘陈【汉书叚会宗传方今汉徳隆盛远人賔服丨丨丨丨之功没齿不可复见按傅傅介子郑郑吉甘甘延寿陈陈汤】絶口不道前恩【汉书丙吉传宣帝初即位赐吉爵闗内侯吉为人深厚不伐善自曽孙遭遇吉丨丨丨丨丨丨故朝廷莫能明其功也】长驱六举【汉书叙传票骑冠军猋勇纷纭丨丨丨丨电击雷震饮马翰海封狼居山西规大河列郡祁连注置郡至祁连山按票骑谓霍去病】位次与诸将絶席【后汉书王常传使使者持玺书即拜常为横野大将军丨丨丨丨丨丨丨注絶席谓尊显之也又来歙传歙至洛阳斩隗嚣守将因保其城嚣尽鋭攻之帝乃大发闗东兵自将上陇嚣众溃走围觧于是置酒髙防劳赐歙班坐絶席在诸将之右】舎家从防【后汉书李通邓晨传赞李邓豪赡丨丨丨丨注邓晨代以吏二千石为豪李通家富为赡也】効其尺寸【后汉书邓禹传禹闻光武安集河北即枤防北渡追及于邺光武见之甚欢谓曰我得专封拜生远来宁欲仕乎禹曰不愿也光武曰即如是何欲为禹曰但愿明公威徳加于四海禹得丨丨丨丨垂功名于竹帛耳】进见东向【后汉书邓禹传显宗即位防禹先帝元功拜为太傅丨丨丨丨甚见尊宠注臣当北面尊如賔故令东向】萧公是埓【后汉书宼恂赞子翼守温丨丨丨丨注埓等也按恂字子翼】独屛树下【后汉书冯异传异为人谦退不伐行与诸将相逄輙引车避道每所止舎诸将并坐论功异常丨丨丨丨军中号曰大树将军及破邯郸乃更部分诸将各有配军士皆言愿属大树将军光武防此多之】奋翼黾池【后汉书冯异降玺书劳异曰赤眉破平士吏劳苦始虽垂翅囬谿终能丨丨丨丨可谓失之东隅收之桑榆方论功赏防答大勲】失之东隅收之桑榆【见上】起兵时主簿【后汉书冯异传异朝京师引见帝谓公卿曰是我丨丨丨丨丨也为我披荆棘定闗中既罢使中黄门赐防珍寳衣服钱帛】征西功若邱山【后汉书冯异传下玺书曰丨丨丨丨丨丨犹自防为不足孟之反奔而殿亦何异哉】佐命虎臣【后汉书冯异传安帝下诏曰昔我光武受命中兴恢圣绪祉祚流衍垂于防极予末小子夙夜永思追惟勲烈披图案籍建武元功二十八将丨丨丨丨谶记有徴葢萧曹绍封传继于今况此未远而或至乏祀朕甚愍之】贾君我自知之【后汉书贾复传帝防复敢深入希令远征而壮其勇节常自从之故复少方面之勲诸将每论功自伐复未尝有言帝輙曰丨丨之功丨丨丨丨】专征靑徐【后汉书陈俊传俊为琅邪太守领将军如故齐地素闻俊名入界盗贼皆觧防俊将兵击董宪于赣榆进破朐贼孙阳平之八年张歩畔还琅邪俊追讨斩之帝羙其功诏俊得丨丨丨丨注华峤书曰赐俊玺书曰将军元勲大着威震青徐两州有警得专征之】破歴下防开基攻祝阿防发迹【后汉书耿弇传车驾至临淄自劳军羣臣大防帝谓弇曰昔韩信丨丨丨丨丨丨今将军丨丨丨丨丨丨此皆齐之西界功足相方而韩信袭撃已降将军独拔勍敌其功乃难于信也】著录【后汉书祭遵传昔髙祖大圣深见远虑班爵割地与下分功丨丨勲臣颂其徳羙丹书铁券传于无穷】严城解扉【后汉书任光邳彤传赞任邳识机丨丨丨丨注解犹开也】上应二十八宿【后汉书朱祐景丹等传论中兴二十八将前世防为丨丨丨丨丨丨未之详也然咸能感防风云奋其智勇称为佐命亦各志能之士也】髙秩厚礼【后汉书朱祐景丹等传论丨丨丨丨允答元功峻文深宪责成吏职】图画云台【后汉书朱祐景丹等传论永平中显宗追感前世功臣乃丨丨二十八将于南宫丨丨其外又有王常李通窦融卓茂合三十二人按二十八将邓禹马成呉汉王梁贾复陈俊耿弇杜茂宼恂傅俊岑彭坚镡冯异王霸朱祐任光祭遵李忠景丹万修盖延邳彤铫期刘植耿纯臧宫马武刘隆】俪景同飜【后汉书朱祐景丹等传赞帝绩思乂庸功是存有来羣后防我戎轩婉娈龙姿丨丨丨丨注婉娈犹亲爱也龙姿谓光武也俪齐也偶也言诸将齐景飜飞而举大功也】投天隙【后汉书窦融传论窦融始防豪侠为名拔起风尘之中防丨丨丨遂蝉蜕王侯之尊终膺卿相之位注投防天之间隙】铭石负鼎【后汉书窦宪传论窦宪一举而空朔庭至乃追奔稽落之表饮马北鞮之曲丨丨丨丨荐告清庙列其功庸兼茂于前多矣】伐北开西【后汉书窦固传论孟孙明邉丨丨丨丨按固字孟孙】日月齐光【后汉书冯衍传诏伊尹于亳郊兮享吕望于酆州功与丨丨丨丨兮名与三王争流】西域五十余国悉内属【后汉书班超传防超为都防大防诸国王因声当重加赏赐于是焉耆王广尉犁王泛及北鞬支等三十人相率诣超其国相腹乆等十七人惧诛皆亡入海而危须王亦不至坐定超怒遂叱吏士收广泛等于陈睦故城斩之传首京师因纵兵钞掠更立元孟为焉耆王超留焉耆半嵗抚慰之于是丨丨丨丨丨丨丨皆纳质丨丨焉】专功西遐【后汉书班超传赞定远慷慨丨丨丨丨坦歩葱雪咫尺龙沙注葱岭雪山白龙堆沙漠也】铭昆吾冶勒景襄钟【后汉书崔骃传及其防合道从克乱弭冲乃将镂元珪册显功丨丨丨之丨丨丨丨之丨注蔡邕铭论曰吕尚作周太师其功铭于昆吾之鼎也国语曰晋魏颗防其身退秦师于辅氏其勲铭于景钟此兼言襄也】东悉平【后汉书叚颎传诏遣谒者冯禅説降汉阳防羌烦防春农百姓布野羌虽暂降而县官无廪必当复为盗贼纵兵击破之颎追至谷上下门穷山深谷之中处处破之斩其渠帅防下万九千级冯禅等所招降四千人分置安定汉阳陇西三郡于是丨丨丨丨】表乞增畴户邑【后汉书荀彧传操上书丨彧曰昔袁绍连兵官渡时众寡粮单图欲还许尚书令荀彧深建宜住之便远恢进讨之畧遂摧扑大宼绍既破败臣粮亦尽将舍河北之规改就荆南之防彧复备陈得失用移臣议故得反斾冀土克平四州彧建二防谋殊功异臣所不及是故先帝贵指踪之功薄获之赏古人尚帷幄之规下攻拔之力原其绩効足享髙爵而海内未喻其状所受不侔其功臣诚惜之丨重平议丨丨丨丨】嘉勲实不可忘【魏志郭嘉传太祖表曰军祭酒郭嘉自从征伐十有一年每有大议临敌制变臣防未决嘉輙成之平定天下谋功为髙追思丨丨丨丨丨丨】录功浓厚【魏志董昭传注昔周旦吕望当姫氏之盛因二圣之业辅翼成王之幼功勲若彼犹受上爵锡土开宇末世田单驱彊齐之众报弱燕之怨收城七十迎复襄王襄王加赏于单使东有掖邑之封西有菑上之虞前世丨丨丨丨如此】刋丸都铭不耐【魏志母邱俭传正始中俭以髙句骊数侵畔讨之句骊王宫破走六年复征之宫遂奔买沟俭遣王颀追之过沃沮千有余里至肃愼氏南界刻石纪功丨丨丨之山丨丨丨之城】十命可受【蜀志李严传注严与诸葛亮书劝亮宜受九锡亮答书曰今讨贼未效知己未答而方宠齐晋坐自贵大非其义也若灭魏斩叡帝还故居与诸子并升虽丨丨丨丨况于九邪】开建五城【晋书羊祜传祜以孟献营武牢而郑人惧晏弱城东阳而莱子服乃进据险要丨丨丨丨收膏腴之地夺呉人之资石城以西尽为晋有】与山俱传【晋书羊祜传祜乐山水每风景必造岘山置酒言咏尝慨然叹息顾谓从事中郎邹湛等曰自有宇宙便有此山由来贤逹胜士登此远望如我与卿者多矣皆湮灭无闻使人悲伤湛曰公徳冠四海道嗣前哲令闻令望必丨此丨丨丨至若湛辈乃当如公言耳】防告祜庙【晋书羊祜传呉平羣臣上寿帝执爵流涕曰此羊太傅之功也因以克定之功丨丨丨丨】由杜翁【晋书杜预传南土歌之曰后世无叛丨丨丨孰识智名与勇功】江衢如砥襁袂同归【晋书羊祜传论垂大信于南服倾呉人于汉渚丨丨丨丨丨丨丨丨而在乎成功弗居幅巾穷巷落落焉其有风飇者也】幅巾穷巷【见上】百万归来【晋书羊祜传赞汉地西险呉江左廻羊公恩信丨丨丨丨】干翼朝政【晋书裴秀传秀丨丨丨丨有勲绩于王室】作书胜十万众【晋书荀朂传时将发使聘呉并遣当时文士作书与孙皓帝用朂所作皓既报命和亲帝谓朂曰君前丨丨使呉思顺丨丨丨之丨也】列于铭飨【晋书荀朂传咸宁初与石苞等并为佐命功臣丨丨丨丨】龚遂雅对【晋书王濬传濬自以功大为浑所抑每进见或不胜忿愤范通曰卿功则羙矣然恨所以居羙者未尽善也乡旋斾之日口不言平呉之事若有问者輙曰圣主之徳羣帅之力老夫何力之有焉如斯顔老之不伐丨丨之丨丨将何以过之蔺生所以屈亷颇王浑能无愧乎】上功中功【晋书刘颂传会灭呉诸将争功遣颂校其事以王浑为丨丨王濬为丨丨】龙骧麟振【晋书叚灼传邓艾落门叚谷之战能以少撃多摧破彊贼遂委艾以庙胜成图指授长防艾受命忘身丨丨丨丨前无坚敌勇气凌云】羽楫呉运【晋书陆机陆云传制曰祖考重光丨丨丨丨文武奕叶将相连华】华名玉牒鸿伐金册【晋书张协传圣人不卷道而背时智士不遗身而匿迹生必耀丨丨于丨丨没则勒丨丨于丨丨】喜不及抗【晋书吾彦传帝尝问彦陆喜陆抗二人谁多也彦对曰道徳名望抗不及喜立功立事丨丨丨丨】三定江南开复王略【晋书周玘传玘丨丨丨丨丨丨丨丨帝嘉其勲以玘行建威将军呉兴太守封乌程县侯】远想张陈【晋书刘琨传为诗赠别驾卢谌曰白登幸曲逆鸿门頼留侯琨诗托意非常摅畅幽愤丨丨丨丨感鸿门白登之事用以激谌谌素无竒畧以常词酬和殊乖琨心】超报【晋书刘传表曰臣以不武前退于宛长史陶侃参军蒯恒牙门皮初戮力致讨荡灭奸凶实初等之勲也司马法赏不逾时欲人知为善之速福也若不丨丨无以劝狗功之士慰熊罴之志】恬波沸海静祲稽天【晋书刘传论一州清晏丨丨于丨丨之中百城安堵丨丨于丨丨之际】威静荆塞化江澳【晋书刘传赞和季承恩建旟南服丨丨丨丨丨丨丨丨戮力天朝匪忘忠肃按字和季】凉州大马【晋书张轨传王弥寇洛阳轨遣北宫纯张纂马鲂隂濬等率州军撃破之又败刘聪于河东京师歌之曰丨丨丨丨横行天下凉州鸱苕宼贼消鸱苕翩翩怖杀人帝嘉其忠进西平郡公】多垒云彻【宋书武帝纪旗旝首涂则八表响震偏师先路则丨丨丨丨】参轨伊望【宋书武帝纪军次留城经张良庙令曰张子房大拯横流夷项定汉固以丨丨丨丨冠徳如仁】凭天光効毫露【宋书王昙首传谢晦平后上欲封昙首昙首曰近日之事衅难将成頼陛下英明速断故罪人斯戮臣等仰丨丨丨丨其丨丨岂可以为身幸】茂庸【宋书沈庆之传上思将帅之功下诏曰永念丨丨思崇徽锡】潼塞开扄【宋书自序躬秉鈇钺棱威首涂戎辂载脂则郊垒叠巻崤陜甫践则丨丨丨丨】咸阳相赏【宋书自序长安既平髙祖燕于文昌殿举酒赐沈田子曰咸阳之平卿之功也即以丨丨丨丨授咸阳始平二郡太守】士爕之意【宋书自序朝士有言璞功者上曰臧质姻戚又年位在前盱眙元功当以归之沈璞每以谦自牧唯恐赏之居前此丨丨丨丨也】题镂龙漠【齐书崔祖思传今将扫辟咸华丨丨丨丨】勲佐【齐书王僧防传檀珪书曰夏侯惇魏氏丨丨金徳初融始就甄显方赏其孙封树近族】封树近族【见上】温陶【梁书元帝纪桓文之勲复兴于周代丨丨之绩弥盛于金行按温陶温峤陶侃也】渠门之赐【陈书武帝纪一匡九合丨丨丨丨以隆戮带围温行宫之宠斯茂】玉璜金版【陈书武帝纪文武之佐磻溪蕴其丨丨尧舜之臣荣河镂其丨丨】荣赏【陈书宣帝纪诏曰近岁薄伐廓清淮泗摧锋致果文武毕力念功在兹无忘终食宜班丨丨用酬厥劳应在军者可并赐爵二级并加赉防付选即便量处】崇麾广赋【陈书呉明彻传诏曰唯功与能元戎是属丨丨丨丨茂典恒宜】茂典恒宜【见上】邓萧【陈书章昭达传论昭逹与世祖乡壤惟旧义等丨丨世祖纂歴委任隆重至于战胜攻取累平宼难斯亦良臣良将一代之呉耿矣】一资陶牧【陈书蔡景历传汉诛禄产举朝实赖绛侯晋讨约峻中外丨丨丨丨】名纪庸器【陈书陈寳应传族不繋于宗盟丨无丨于丨丨】潜搆﨑岖【南史宋武帝纪夕寐宵兴搜奨忠烈丨丨丨丨过于履虎乘机奋发义不图全】拓土三千申威龙漠【南史宋武帝纪搜乘秣马夐入远疆冲橹四临万雉俱溃丨丨丨丨丨丨丨丨】髙衢骋力【南史王华传每闲居讽咏常诵王粲登楼赋曰冀王道之一平假丨丨而丨丨】鹊浦之竒【南史张兴世传论兴世丨丨丨丨远有深致其埀组建斾岂徒然也】焦度楼【南史焦度传沈攸之事起转度中直兵齐髙帝又使假度辅国将军屯骑校尉攸之大众至夏口度于城楼上肆言骂辱攸之攸之怒众防楯将登度令投以秽器贼众不能冐后呼此楼为丨丨丨事宁度功居多】貂蝉从兜鍪生【南史周盘龙传为防骑常侍光禄大夫武帝戏之卿着貂蝉何如兜鍪盘龙曰此丨丨丨丨丨中丨耳】赞云雷业【南史乐蔼传论蔼虽异帷幄之勲亦丨丨丨之丨其当官任事宠秩不亦宜乎】追踪乱杰【南史沈约范云传论梁武抚兹归运啸召风云范云恩结龙潜沈约情深惟旧并以兹文义首居帷幄丨丨丨丨各其时之遇也按乱杰谓周之十乱汉之三杰】勲案【魏书任城王澄传御史中尉东平王匡奏请取景明元年以来内外考簿吏部除书中兵丨丨幷诸殿最欲以案校窃阶盗官之人】三楚卷【魏书南安王桢子英传诏劳英曰知大摧鲸宼威振南海江浦无尘丨丨丨丨】协廓干规【魏书彭城王勰传景思内昭英风外发丨丨丨丨扫氛汉沔】德勲莫二【魏书彭城王勰传诏曰王戚尊上辅丨丨丨丨】龙文虎武【魏书卫操传存亡继絶一州祐功烈桓桓丨丨丨丨】户一百【魏书司马楚之传楚之从征凉州以功赐丨丨丨丨】刁公城【魏书刁雍传真君九年雍表曰臣镇所绾河西爰在邉表平地积谷实难守防今求造城储谷置兵备守镇自建立更不烦官诏许之至十年城讫诏曰知城已周讫邉境无不虞之忧千载有永安之固朕甚嘉焉即名此城为丨丨丨以旌尔功】拔城十二【魏书慕容如意传秉钺啓蕃折冲敌国开疆千里丨丨丨丨】义勲【北齐书魏兰根传兰根既预丨丨位居端揆】山岳争髙【周书晋公防传论功与丨丨丨其丨名与穹壤齐其乆矣】心尽帝图力宣王府【隋书髙祖纪诏曰圣灵垂祐文武同心申明公穆郧襄公孝寛等登庸纳揆之时草昧经纶之日丹诚大节丨丨丨丨茂绩殊勲丨丨丨丨宜其门绪与国同休】其门绪【见上】勲簿【隋书梁睿传睿初平王谦之始自以威名太盛恐为时所忌遂大受金贿以自秽由是丨丨多不以实诣朝堂称屈者以百数】黄沛【隋书刘昉传髙祖以昉有定防之功拜上大将军封黄国公与沛国公郑译皆为心膂朝野倾瞩称为丨丨时人为之语曰刘昉牵前郑译推后】挺剑【隋书源雄传髙祖下册书曰朔方公雄往牧徐方时逄宼逆建旟马邑安抚北蕃嘉谋絶外境之虞丨丨息韦韝之望】计功为乐【隋书虞庆则传髙祖平陈之后幸晋王第置酒会羣臣上因曰髙颎平江南虞庆则降突厥可谓茂功矣杨素曰皆由至尊威徳所被庆则曰杨素前出兵武牢硖石若非至尊威徳亦无克理遂与互相长短御史欲弹之上曰今日丨丨丨丨宜不须劾】献十防【隋书高颎传上尝从容命颎与贺若弼言及平陈事颎曰贺若弼先丨丨丨后于蒋山苦战破贼臣文吏耳焉敢与大将军论功帝大笑时论嘉其有让】茂绩【隋书长孙览等传赞长孙氏爰自代隂来仪京洛门传钟鼎家誓山河汉代八王无以方其丨丨张氏七叶不能譬此重光】平梁歌【北史于谨传梁元帝于江陵嗣位其兄子岳阳王詧据襄阳来附乃命谨出讨梁主出降振旅而旋封新野郡公令司乐作常山公丨丨丨十首使工人歌之】家勲【北史源贺传贺子懐表曰陆丽以父功而获河山之赏臣有丨丨不霑茆土之锡得否相悬请垂裁处】河山之赏茆土之锡【见上】李公骑【北史李孝伯传玚转尚书郎随萧寳夤西征以玚为统军玚徳洽乡闾招募雄勇其乐从者数百骑玚倾家赈恤率之西讨寳夤见玚至拊其肩曰子远来吾事办矣故其下毎有战功军中号曰丨丨丨按玚孝伯侄孙】久劳阶陛【北史薛道衡传进上开府赐物百叚道衡辞以无功帝曰尔丨丨丨丨国家大事皆尔宣行岂非尔功也】冀卿必副此言【北史裴延儁传延儁从祖弟仲规少好经史颇有志节咸阳王禧表行建兴郡事车驾自代还洛次于郡境仲规备供帐朝于路侧诏仲规曰畿郡望重卿何能自致此也仲规曰臣方跃马呉会冀功铭帝籍岂一郡而已孝文笑曰丨丨丨丨丨丨】蒙泛旌昆仑跃马【北史裴矩传国家威徳将士骁雄泛丨丨而丨丨越丨丨而丨丨易如反掌何往不至】双碑【北史尒朱荣传初荣将讨葛荣军次襄垣遂大猎有双起于马前荣弯弓誓之曰中则禽葛荣不中则否既而并应而殪三军咸悦及后命立碑于其所号丨丨丨】一言逾十万师【北史魏长贤传长贤祖钊有当世才兼资文武世祖南伐召之与语大悦师次淮南诸城未有下者钊遂夜入城中开以生全之路大小欣悦明旦开门出降自此而南望尘欵附世祖谓钊曰卿之丨丨丨于丨丨之丨】殊力【北史侯莫陈顺传魏文帝执顺手曰渭桥之战卿有丨丨便解所服金镂玉染带赐之】探筹【北史王勇传本名胡仁周文战沙苑不利唯胡仁及王文逹耿令贵三人力战皆有殊功军还拜上州刺史以雍州岐州北雍州拟授胡仁等然州颇有优劣令丨丨取之仍赐胡仁名勇】梯山扪葛【北史扶猛传为罗州刺史从开府贺若敦南讨信州敦令猛直道白帝所由之路人迹不通猛乃丨丨丨丨备历艰阻遂入白帝城以功进开府仪同三司】瓜州义首【北史令狐整传邓彦窃据瓜州拒不受代整执彦送京师寻而城人张保又杀刺史成庆与凉州刺史宇文仲和搆逆规据河西整进军击保保遂奔吐谷浑诏徴整赴阙授夀昌郡守封襄武县男周文谓整曰卿早建殊勲今官位未足酬赏方当与卿共平天下同取富贵遂立为丨丨丨丨】济公【北史樊子葢传帝谓子葢曰元感之反神明故以彰公赤心耳析圭进爵宜有令谟是日进爵为丨丨言其功济天下特为立名无此郡国也】刋迹狼山铭功瀚海【北史蠕蠕传孝荘诏曰蠕蠕主阿那瓌镇卫北藩御侮朔表隂山息警弱水无尘丨丨丨丨丨丨丨丨至诚既笃勲绪莫酬】八柱国家【旧唐书髙祖纪皇祖讳虎后卫左仆射封陇西郡公与周文帝及太保李弼大司马独孤信等以功参佐命当时称为丨丨丨丨】寳应功臣【旧唐书代宗纪寳应元年子仪光弼李光进诸道节度使并加实封四月十七日立功人并号丨丨丨丨】藏名太庙【旧唐书代宗纪广徳元年七月功臣皆赐铁劵丨丨丨丨画像凌烟阁】门并列防【旧唐书徳宗纪诏以太尉中书令西平郡王李晟长子愿为银靑光禄大夫太子賔客赐勲上柱国与晟丨丨丨丨】图形凌烟【旧唐书殷峤传贞观十七年与长孙无忌唐俭长孙顺徳刘基刘政防柴绍等十七人俱丨其丨于丨丨阁】刻石象拔箭状【旧唐书邱行恭传初从讨王世充会战于邙山之上太宗欲知其虚实强弱乃与数十骑冲之直出于其后众皆披靡既而限以长堤与诸骑相失惟行恭独从寻有劲骑数人追及太宗矢中御马行恭乃廻骑射之发无不中余贼不敢复前然后下马拔箭以其所乘马进太宗行恭于御马前歩执长刀巨跃大呼斩数人突阵而出得入大军贞观中有诏丨丨为人马以丨行恭丨丨之丨立于昭陵阙前】防名运始功参缔搆【旧唐书长孙无忌传诏司空徐国公无忌等并丨丨丨丨丨丨丨丨义贯休戚效彰夷险嘉庸懿绩简于朕心宜委以藩镇改锡土宇】甘露良佐建武功臣【旧唐书长孙无忌传诏曰自古皇王褒崇勲徳既勒铭于钟鼎又图形于丹青是以丨丨丨丨麟阁着其羙丨丨丨丨云台纪其绩】重氛载廓【旧唐书长孙无忌传诏曰司徒赵国公无忌等或受赈庙堂辟土方面丨丨丨丨王畧遐宣】杜能断房善谋【旧唐书房元龄杜如晦传论世传太宗尝与文昭图事则曰非如晦莫能筹之及如晦至竞从元龄之策盖房知丨之丨丨大事杜知丨之丨建嘉丨相须而成俾无悔事贤逹用心良有以也】转战过星宿川【旧唐书侯君集传贞观四年讨吐谷浑伏允李靖为西海道行军大总管君集及任城王道宗为之副九年靖趋北路君集道宗趋南路歴破逻真谷逾汉哭山经途二千余里行空虚之地盛夏降霜山多积雪丨丨丨丨丨丨至于栢海皆大克获北望积玉山观河源之所出焉乃旋师与靖防于大非川平吐谷浑而还】立碑碎叶城【旧唐书裴行俭传十姓可汗阿史那匐延都支先与遮匐通谋拟拒汉使卒闻军到计无所出就营来谒遂擒之是日传其契箭诸部酋长悉来请命并执送碎叶城遮匐寻复来降于是将吏已下丨丨于丨丨丨以纪其功】开元宗臣【旧唐书张説传太平用事説独排其党深谋密画竟清内难遂为丨丨丨丨前后三秉大政】二儒帅【旧唐书郑从谠传时宰相郑畋镇鳯翔与从谠宗人同年登进士亦举兵岐下以遏贼巢逆徒名为二郑国威复振丨丨丨之功也】世封刺史【唐书太宗纪贞观十一年六月以功臣为丨丨丨丨】太原元从西府功臣【唐书高宗纪总章元年以丨丨丨丨丨丨丨丨为二等第一功后官无五品者授其子若孙一人有至四品五品者加二阶有三品以上加爵三等第二功后官无五品者授其子若孙从六品一人有至五品者加一阶六品者二阶三品以上爵一等】图破铣状【唐书河间王孝恭传萧铣据江陵孝恭数进策图诜帝嘉纳进荆湘道总管统水陆十二军发夷陵破铣二镇纵战舰放江中濒江镇戌见舻舠蔽江下疑不进铣内外阻絶遂降帝悦诏迁荆州大总管诏丨丨丨丨以进】独有方面功【唐书河间王孝恭传隋盗贼皆太宗身自讨定谋臣骁帅并麾下无特将专勲者惟孝恭丨丨丨丨丨】扳堞【唐书郑王亮传亮子神通进撃宇文化及进兵薄其垒贝州刺史赵君徳先登丨丨神通忌其功止军不进】表石赤岭【唐书清河王孝节曾孙暠传以工部尚书持节使吐蕃既还金城公主请明疆场丨丨丨丨上盟遂坚定】战三十二【唐书嗣曹王臯传凡丨大小丨丨丨取州五县二十禽生万六千朝廷仰食江淮而西道出九江至大别皆与贼接臯转战数千里饷路遂通江汉倚臯为固】禽生万六千【见上】论机防赞大议【唐书李思行传唐公将起使觇诇长安还具丨丨丨以丨丨丨】积阅【唐书尉迟敬徳传隋大业末从军髙阳丨丨为朝防大夫】赐黄金瓶【唐书秦琼传战羙良川破尉迟敬德功多帝丨以丨丨丨】前无坚对【唐书秦琼从讨世充建德黑闼三盗未尝不身先锋鏖阵丨丨丨丨】桑防不徙【唐书尉迟敬徳传论敬德之来太宗以赤心付之丨丨丨丨而大功立】沈米艘【唐书王君廓传君廓破世充将魏隠撃粮道缑氏丨丨丨三十柁】古韩白卫霍何以加【唐书李靖传江南平帝叹曰靖廼铣公祏之膏肓也丨丨丨丨丨丨丨丨按铣萧铣公祏辅公祏】故未有辈【唐书李靖传突厥部种离畔帝方图进取以兵部尚书为定襄道行军总管率劲骑三千繇马邑趋恶阳岭破之可汗脱身遁碛口进封代国公帝曰李陵以歩卒五千絶漠然卒降匈奴其功尚得书竹帛靖以三千蹀血虏庭遂取定襄丨丨丨丨足澡吾渭水之耻矣】贤长城【唐书李勣传帝尝曰帝不择人守邉劳中国筑长城今我用勣守幷突厥不敢南丨丨丨远矣】口伐【唐书郑元璹传突厥提骑数十万将攻太原诏元璹持节往劳因谓颉利曰今掠财资劫人口皆入所部可汗一不得岂若仆旗接好则金玉重币一归可汗且唐有天下约可汗为兄弟使驿衔棰于道仐坐受其利不肻乃蔑德贻怨自取劳苦若何颉利当其言引还太宗赐书曰知公丨丨可汗如约遂使邉火息燧朕何惜金石赐于公哉】陟功状【唐书薛讷传帝欲自将北伐及讷大克乃止行命紫微舎人倪若水即军丨丨丨】誓山河琢金石【唐书郭子仪传徳宗诏有司曰尚父子仪有大勲力保乂王家尝丨丨丨丨丨丨许宥十世】勲家【唐书郭承嘏传帝尝称其儒素无贵骄气不类丨丨每进对恩接备厚】功大于鲁连范蠡【唐书李泌传栁玭称両京复泌谋居多其丨乃丨丨丨丨丨丨云】十八战【唐书田布传王师诛蔡以军严绶屯唐州凡丨丨丨破凌云栅下郾城以功授御史中丞】自文于碑録副以赐【唐书李晟传帝至自梁晟以戎服见三桥贺克殄大盗诏赐第永崇里泾阳上田延平门之林园晟入第诏将相送之帝纪其功丨丨丨丨敕皇太子书立于东渭桥以示后世又令太子丨丨丨丨】图象旧臣之次【唐书李晟传它日与马燧见延英帝嘉其勲下诏曰昔我烈祖乘乾坤荡涤扫隋季荒茀体元御极作人父母则有熊罴之士不二心之臣左右经纶参翊缔搆王业既成太阶既平乃图厥容列于凌烟阁懋昭绩效表式仪形今顾晟等保宁朕躬咸宣力肆勤光复宗祏订之前烈夫岂多谢阙而未录孰旌厥贤有司宜叙先后各丨其丨于丨丨丨丨】平蔡功愬为多【唐书李愬传赞愬得李祐不杀付以兵不疑知可以破贼也祐之才待愬乃显故曰丨丨丨丨丨丨】恨无官酬公【唐书李徳裕传策功拜太尉德裕固让言唐兴太尉惟七人尚父子仪乃不敢拜近王智兴李载义皆超拜保傅盖重惜此官裴度为司徒十年亦不迁臣愿守旧秩足矣帝曰吾丨丨丨丨丨毋固辞】平三国憾【唐书朱子奢传初髙丽百济同伐新罗连年兵不解新罗告急帝假子奢员外防骑侍郎持节谕防丨丨丨之丨子奢有仪观人尊畏之二国上书谢罪赠遗甚厚】功臣山【五代史呉越世家诏镠图形凌烟阁升衣锦营为衣锦城石鉴山曰衣锦山大官山曰丨丨丨】功臣阁【宋史理宗纪诏太常寺建丨丨丨以昭勲崇徳为名】五转【宋史理宗纪绍定四年春二月戊午朔诏雄邉军统制总辖范胜谷汝砺等诛逆着劳各官丨丨】农家种籴家收【宋史五行志皇祐五年狄靑败侬智高于归仁铺初谣言丨丨丨丨丨丨至是智髙果为靑所破】绘于景灵宫壁【宋史礼志徐琏言国家原庙佐命配享当时辅弼勲劳之臣绘像庙庭以示不忘累朝不过十余人今之臣僚与其家之子孙必有存其绘像者望诏有司寻访遂下诸路转运司委所管州军寻访各家韩王赵普周王曹彬太师薛居正石载郑王潘羙太师李沆王旦李继隆王曾吕夷简侍中曹玮司徒韩琦太师曾公亮富弼司马光韩忠彦各令摹写貌像投纳丨丨丨丨丨之丨】易文资【宋史宗室士防传长子不凡苗之乱刲股纳蜡书持告张浚以功转两官丨丨丨】勲贤里【宋史侯益传天福四年晋祖追念虎牢之功迁武宁军节度同平章事遣中使谓益曰朕思卿前年七月九日大立战功故复以此月此日徙卿镇彭门领相印仍赐门防改乡里为将相乡丨丨丨】献南市地【宋史曹玮传西羌将举事必先定约束号为立文法唃厮罗使其舅赏様丹与厮敦立文法谋内寇玮隂结厮敦解寳带予之求自效间谓玮曰吾父何所使欲吾首犹可断以献玮曰我知赏様丹时至汝帐下汝能为我取赏様丹首乎厮敦愕然应之后十余日果断其首来厮敦因丨丨丨丨南市者秦渭之阨也玮城之表厮敦为顺州刺史】焚八千帐【宋史王韶传景思立败于踏白城贼围河州日夜驰至河选兵得二万直扣定羌城破结河族断夏国通路进临宁河瞎征知援絶拔栅去韶还州以兵循西山绕出踏白后丨丨丨丨瞎征穷蹙丐降俘以献拜韶观文殿学士】隽功【宋史游师雄传为陜西转运使召诣阙哲宗劳之曰洮州之役可谓丨丨但恨赏太薄耳对曰皆上禀庙算臣何力之有焉】破团峒九十【宋史潘夙传邵州蛮叛湖南骚动迁转运使专制蛮事亲督兵丨其丨丨丨丨】旋干转坤【宋史司马光传论光一旦起而为政毅然以天下为任凡新法之为民害者次第取而更张之不数月间刬革略尽海内之民如寒极而春旱极而雨相与驩欣鼓舞甚若更生一变而为嘉祐治平之治君子称其有丨丨丨丨之功】取金窟埚【宋史陶节夫传知延安府筑石堡等四城石堡以天涧为隍可趋者惟一路夏人窖粟其间以千数既为宋有其酋惊曰汉家丨我丨丨丨亟发铁骑来争节夫分部将士遮御之斩获统军以下数十百人夏人度不可得敛兵退】破簟篥羌【宋史刘昌祚传为河路都监从王中正入蜀丨丨丨丨加皇城使荣州刺史秦鳯路钤辖】手书忠勇二字以赐【宋史韩世忠传苗傅刘正彦遁追击至渔梁驿皆惊溃擒正彦送行在傅亡建阳追擒之皆伏诛世忠初陛辞奏曰臣誓生获贼为社稷刷耻乞殿前二虎贲防俘来献至是卒如其言帝丨丨丨丨丨丨掲旗丨丨】张韩刘岳【宋史张俊传南渡后俊握兵最早屡立战功与韩世忠刘锜岳飞并为名将世称丨丨丨丨】德安守城录【宋史陈规传乾道八年诏刻规丨丨丨丨丨颁天下为诸守将法立庙徳安赐额贤守】拟心【辽史耶律赫噜传太祖二十一功臣各有所丨以赫噜为丨云】喻手【辽史萧逹鲁传在太祖功臣列丨以丨云】勤国忠君举世无双【辽史耶律铎轸传西征诏铎轸率兵由别道进会于河濵大防而归亲赐巵酒仍问所欲对曰臣幸被圣恩得効驽力又将何求帝愈重之手书铎轸衣裾曰丨丨丨丨丨丨丨丨】滦河战图【辽史耶律仁先传重元犯行宫仁先奋击贼众奔溃帝执仁先手曰平乱皆卿之功也加尚父进封宋王亲制文以褒之诏画丨丨丨丨以旌其功】着勲五世【金史希卜蘓传赞希卜蘓盖前人之愆丨丨丨丨】衍庆功臣【金史阿里布传大定间大褒功臣图像衍庆宫罕都不及与驰骛辽宋之郊然而异姓之臣莫先焉故定丨丨亚次丨丨代国公罕都金源郡王实图羙徐国公珲楚郑国公们图珲濮国公实古纳济国公芬彻韩国公锡黙阿里元帅左监军巴尔斯鲁国公富察实嘉努银靑光禄大夫防克随国公和尼特进托克索齐国公博勒和开府仪同三司乌雅富埒珲仪同三司阿里布镇国上将军乌凌阿托云太师领三省事朂太传大防大兴尹持嘉晖金吾卫上将军耶律玛武骠骑卫上将军韩常幷阿里布咸着勲焉】四杰【元史塔齐尔传伯祖父博勒和从太祖平诸国宣力为多当时与穆呼哩等俱以功号丨丨】黄金周饰卿身【元史绰和尔传入朝帝谕之曰卿镇北邉累建大功虽以丨丨丨丨丨丨犹不足以尽朕意赐以衣防金珠等物甚厚】铸金【郦道元水经注沔阳故城有诸葛亮庙百姓野祭歩兵校尉习隆中书郎向充共表云臣闻周人思邵伯之德甘棠为之不伐越王怀范蠡之功丨丨以存其像亮徳轨遐迩勲盖来世王室之不坏实頼斯人而使百姓巷祭非所以存徳念功追述在昔者也】枪列殿廷【刘餗隋唐嘉话秦武卫勇力絶人其所将丨逾越常制初从太宗围王充于洛阳驰马顿之城下而去城中数十人共拔不能动叔宝复驰马举之以还迄今国家毎大陈设必丨于丨丨以旌异之】恢博【刘肃大唐新语张説功业丨丨无以加矣】天衢以通【刘肃大唐新语受命与国则丨丨丨丨济同以和则朝政惟允】铁碑【刘肃大唐新语唐九徴为御史监灵武诸军时吐蕃以铁索跨漾濞为桥以通西洱河蛮筑城以镇之九徴尽刋其城垒焚其二桥命管记闾邱均勒石于剑川建丨丨于滇池以纪功焉开元末与吐蕃赞普书云波川铁柱唐九徴铸即谓此是也】铭镂钟鼎【康骈剧谈録浑中令李司徒克复京国勲绩为首宠锡茅土丨丨丨丨匡抉社稷终始一致】河收数曲【康骈剧谈録白敏中凯旋进诗云丨水九盘丨丨丨陇山千里锁诸闗】使相为赏【邵伯温闻见前録太祖遣曹彬伐江南临行谕曰功成以丨丨丨丨】下江南图【魏防东轩笔録曹翰以罪谪为汝州副使凡数年一日有内侍使京西太宗密谕之曰卿至汝州当一访曹翰观其良苦然愼勿泄我意也内侍如防往见翰泣曰罪犯深重感圣恩不杀敢愬苦邪但以口众食贫幸内侍哀怜欲以故衣质十千以继饭粥于是封褁一复以授内侍以十千答之泊回奏翰语及言质衣事太宗命取其复开视之乃一大幅画障题曰丨丨丨丨太宗恻然念其功即日有防诏赴阙稍复金吾将军葢江南之役翰为先锋也】四解降王缚【王辟之渑水燕谈録曹冀王彬前后帅师征讨诸国凡降四国主江南西川广南湖南也未尝杀一无辜功名显著为诸将之首诸子贤令玮琮璨继领旄钺陶弼观王画像有诗曰搜兵丨丨丨丨丨敎子三登上将台】
