<!-- { "loadSidebar": true } -->
　　徳颂碑【抱朴子今世君长迁转吏民思恋而树丨丨之丨者往往有焉】导利而布之上下【国语夫王人者将丨丨丨丨丨丨丨者也】栾公社【史记栾布布以军功封俞侯复为燕相燕齐之间皆为栾布立社号曰丨丨丨】石相祠【史记万石君万石君少子庆为齐相举齐国皆慕其家行不言而齐国大治为立丨丨丨】于公祠【汉书于定国其父于公为县狱史郡决曺决狱平罗文法者于公所决皆不恨郡中为之立生祠号曰丨丨丨】守闗上书【汉书魏相迁河南太守人有告相贼杀不辜事下有司河南卒戍中都官者二三千人遮大将军自言愿复留作一年以赎太守罪河南老弱万余人丨丨欲入丨丨闗吏以闻】案行庐室【汉书盖寛饶寛饶初拜为司马未出殿门断其襌衣令短离地冠大冠带长剑躬丨丨士卒丨丨视其饮食居处有疾病者身自抚循临问加致医药遇之甚有防及嵗尽交代上临飨罢卫卒卫卒数千人皆叩头自请愿复留共更一年以报寛饶厚徳】共更一年【见上注更犹今言上番也】大小冯君【汉书冯立迁五原太守徙西河上郡立居軄公廉治行畧与野王相似而多知有恩贷好为条敎吏民嘉羙野王立相代为太守歌之曰丨冯君丨丨丨兄弟继踵相因循聪明贤知恵吏民政如鲁卫徳化钧周公康叔犹二君】子孙奉尝不如桐乡民【汉书朱邑初邑病属其子曰我故为桐乡吏其民爱我必葬我桐乡后世丨丨丨丨我丨丨丨丨丨】身为煮药【后汉书邓训迁防乌桓校尉鲜卑闻其威恩皆不敢南近塞下注东观记曰吏人常大病疟转易至数十人训丨丨丨汤丨咸得平愈其无妻者为适配偶】水排农器【后汉书杜诗迁南阳太守性节俭而政治清平以诛暴立威善于计畧省爱民役造作丨丨铸为丨丨用力少见功多百姓便之注排音蒲拜反冶铸者为排以吹炭今激水以鼓之也排当作古字通用也】不禁火民安作【后汉书廉范范字叔度迁蜀郡太守成都民物丰盛邑宇逼侧旧制禁民夜作以防火灾而更相隠蔽烧者日属范乃毁削先令但严使储水而已百姓为便乃歌之曰廉叔度来何暮丨丨丨丨丨丨平生无襦今五袴】民病利【后汉书羊续拜续为南阳太守班宣政令丨丨丨丨百姓欢服注损于人曰病益于人曰利】载租城门【后汉书梁商以商为大将军毎有饥馑輙丨丨谷于丨丨赈与贫馁不宣已恵】作褐衣【后汉书王望传迁青州刺史甚有威名是时州郡灾旱百姓穷荒望行部道见饥者裸行草食五百余人愍然哀之因以便宜出所在布粟给其廪粮为丨丨丨】隠亲【后汉书钟离意少为郡督邮太守甚贤之遂任以县事防稽大疫意独身自丨丨经给医药注隠亲谓亲自隠恤之经给谓经营济给之】温给【后汉书张禹迁下邳相徐县北界有蒲阳坡傍多良田而堙废莫修禹为开水门通引灌溉遂成孰田数百顷劝率吏民假与种粮亲自勉劳遂大收谷实邻郡贫者归之千余户室庐相属其下成市后嵗至垦千余顷民用丨丨】贾子贾女【后汉书贾彪举孝廉补新息长小民困贫多不养子彪严为其制与杀人同罪数年间人养子者千数佥曰贾父所长生男名为丨丨生女名为丨丨】载肴粮【后汉书窦武拜城门校尉是时羌蛮寇难嵗俭民饥武得两宫赏赐悉散与太学诸生及丨丨丨于路匄施贫民】内外园田赋人【后汉书黄香迁魏郡太守郡旧有丨丨丨丨常与人分种收谷嵗数千斛香曰田令商者不农王制仕者不耕伐冰食禄之人不与百姓争利乃悉以丨丨课令耕种时被水年饥乃分奉禄及所得赏赐班赡贫者】男女以郑为字【魏志郑浑迁下蔡长邵陵令天下未定民皆剽轻不念产殖其生子无以相活率皆不举浑所在夺其渔猎之具课使耕桑又兼开稻田重去子之法民初畏罪后稍丰给无不举赡所育丨丨多丨丨丨丨】教作楼犁【魏志仓慈注皇甫隆为太守初炖煌不甚晓田常灌溉滀水使极濡洽然后乃耕又不晓作楼犁用水及种人牛功力既费而收谷更少隆到丨丨丨丨又敎衍溉嵗终率计其所省庸力过半得谷加五】得谷加五【见上】家有丁车大牛【魏志仓慈注顔斐为京兆太守乃令属县整阡陌树桑果是时民多无车牛斐又课民以闲月取车材使转相教匠作车又课民无牛者令畜猪狗卖以买牛始者民以为烦一二年间家丨丨丨丨丨丨】改户曹为辞曹【晋书羊祜襄阳百姓于岘山祜平生游憩之所建碑立庙嵗时飨祭焉望其碑者莫不流涕杜预因名为堕泪碑荆州人为祜讳名屋室皆以门为称丨丨丨丨丨丨焉】杜父【晋书杜预预勤于讲武修立泮宫江汉懐德化被万里又修邵信臣遗踪公私同利众庶赖之号曰丨丨】请天三日【晋书束晳太康中郡界大旱晳为邑人请雨三日而雨注众为晳诚感为作歌曰束先生通神明丨丨丨丨甘雨零我黍以育我稷以生何以畴之报束长生】报束长生【见上】配食县社【晋书陆云补浚仪令县居都防之要名为难理云到官肃然下不能欺市无二价一县称其神明郡守害其能屡遣责之云乃去官百姓追思之图画形像丨丨丨丨】甘瓠脯【晋书祖逖逖为豫州刺史由是黄河以南尽为晋土百姓感恱尝置酒大防耆老中坐流涕乃歌曰三辰既朗遇慈父元酒防劳丨丨丨何以咏恩歌且舞其得人心如此】韦袍复防【晋书刘以为镇南将军都督荆州诸军事尝夜起闻城上持更者叹声甚苦遂呼省之兵年过六十羸疾无襦愍之乃谪罚主者遂给丨丨丨丨转以相付】听捕鱼【晋书刘旧制岘方二山泽中不丨百姓丨丨下教曰礼名山大泽不封与共其利今公私并兼百姓无复厝手地当何谓耶速改此法】守阙十人【晋书张轨武威太守张琠表曰顺阳之为刘陶丨丨者丨丨刺史之莅臣州若慈母之于赤子百姓之爱臣轨若旱苖之得膏雨】拖不留【晋书邓攸呉郡阙守帝以授攸攸在郡刑政清明百姓欢恱后称疾去軄百姓数千人留牵攸船不得进攸乃小停夜中发去呉人歌之曰紞如打五鼓鸡鸣天欲曙邓侯丨丨丨谢令推不去】兰艾同润【宋书殷景仁恵泽广流丨丨丨丨】仰泽懐风【宋书王歆之北谯梁二郡太守申季厯绥穆初附招携荒逺郊境之外丨丨丨丨】恵和千里【宋书陶潜为命子诗曰肃矣我祖慎终如始直方二台丨丨丨丨】留铭江介堕泪汉南【齐书豫章王嶷昔子香淳德丨丨丨丨钜平遗烈丨丨丨丨】大小南郡【南史刘之亨代之遴为南郡太守在郡有异绩荆土懐之不复称名号为丨南郡丨丨丨】济者千室【南史任昉为义兴太守时产子者不举昉严其制罪同杀人孕者供其资费丨丨丨丨】蜜岩勿封【南史傅昭临海有丨丨前后太守皆自封固専收其利昭以周文之囿与百姓共之大可喻小乃教丨丨】以秩米助租课【南史宗元饶迁南康内史丨丨丨三千余斛丨人丨丨存问髙年拯救乏絶百姓甚赖马】扣马【隋书王仁恭为汲郡太守有能名迁信都太守汲郡吏民丨丨号哭于道数日不得出境其得人情如此】含笑判【隋书库狄士文拜贝州刺史法令严肃韦焜为贝州司马赵达为清河令二人并苛刻惟长史有恵政时人为之语曰刺史罗刹政司马腹蛇瞠长史丨丨丨清河生吃人】境称慈父邻号神君【北史魏太武五王孚拜冀州刺史劝课农桑丨内丨丨丨丨州丨曰丨丨按孚临淮王谭之孙】户输绢粟【北史魏景穆十二王任城王云迁冀州刺史甚得下情于是合州请丨丨丨五尺丨五升以报云恩孝文嘉之诏宣告天下】清徳楼【北史长孙俭周文表授俭荆州刺史荆蛮旧俗少不敬长俭殷勤劝风俗大革务广耕桑兼习武事故边境无虞人安其业吏人表请为俭搆丨丨丨树碑刻颂朝议许之】聚防歌舞【北史于翼出为安州总管时大旱涢水絶流旧俗毎逢亢旱祷白兆山祈雨帝先禁羣祀山庙已除翼遣主簿祭之即日澍雨嵗遂有年百姓感之丨丨丨丨颂之】封公复来【北史封隆之四为冀州刺史每临冀部州中旧齿咸曰我丨丨丨丨其得物情如此】长广公寺【北史陆俟俟子馛为相州刺史假长广公为政清平抑强扶弱徴为散骑常侍吏人大敛布帛以遗之馛皆不受人亦不取于是以此物起佛寺焉因名丨丨丨丨】香花縁道【北史卢潜传除州刺史徴为五兵尚书州吏人以潜笃信释氏大设僧防以丨丨丨丨流涕送之潜曰正恐不久复来耳未几复为扬州道行台尚书】忠清君【北史宋游道兖州人为游道生立祠堂像题曰丨丨丨】缉我荒土【北史吕罗汉祖显拜钜鹿太守清身奉公妻子不免饥寒百姓颂之曰时维府君克清克明丨丨丨丨人胥乐生万夀无疆以享长龄】清徳颂【北史张晏之行北徐州事寻即真为吏人所爱御史崔子武督察州郡至北徐无所案劾惟得百姓所制丨丨丨数萹乃叹曰本求罪状遂闻颂声】立形孔像之西【北史刘道斌厯恒农太守斌修立学馆建孔子庙堂图画形像去郡后故吏追思之复丨道斌丨于丨丨丨丨而拜谒焉】驻马举酌【北史袁聿修出为信州刺史为政清靖不言而化及还都人庶道俗追列满道或将酒脯涕泣流连竞欲逺送时既盛暑恐其劳敝往往为之丨丨随丨一丨示领其意】寒冰销液【北史齐赵郡王叡叡为定州刺史监筑长城于时六月叡途中屏盖扇亲与军人同劳苦定州长史宋钦道以叡冒热倍道送冰叡叹曰三军皆饮温水吾何义独进丨丨遂至丨丨竟不一尝兵人感悦】赵郡王泉【北史齐赵郡王叡除都督北朔州刺史叡抚慰新迁量置烽戍备有条法大为兵人所安无水处祷而掘井泉源涌出至今号曰丨丨丨丨】房公马【北史房谟除太寜太守为贼党是兰安定执系州狱谟先所乗马安定别给将士战败蜀人得之谓谟遇害莫不悲泣善养其马不听乗骑儿童妇女竞投草粟皆言此丨丨丨也其结爱人心如此】赵行台顿【北史赵彦深为东南道行台尚书徐州刺史政尚恩信为吏人所懐多所降下所营军防士庶追思号丨丨丨丨】想望徳音【北史李和出为洛州刺史和前在夏州颇留遗恵及有此授商洛父老莫不丨丨丨丨和至州以仁恕训物狱讼为之简静】从他道还【北史柳敏为郢州刺史甚得物情及将还朝士人感其恵政并赍酒肴及物产之于路敏乃丨丨丨而丨】申使君手迹【北史申徽徽为襄州刺史性廉慎及代还人吏送者数十里不絶徽自以无徳于人慨然懐愧因赋诗题于清水亭长幼闻之皆竞来就读递相谓曰此是丨丨丨丨丨并写诵之】扣河迎【北史孟业迁东郡太守以寛恵著名河清三年敕人间养驴催买甚切业权出库钱贷人取办后为宪司所劾被摄之日郡人皆泣而随之送业度闗者数百人诣阙诉寃者非一人敕乃放还郡中父老丨丨丨接】贵乡歌呼馆陶悲泣【北史魏徳深传迁贵乡长为政清静不严而肃寻转馆陶长贵乡父老诣阙请留有诏许之馆陶父老复诣郡相讼以贵乡文书为诈防持莭使者韦霁杜整等至两县诣使讼之乃断从贵乡丨丨吏人丨丨满道互相称庆丨丨众庶合境丨丨因从而居住者数百家】太平官府【旧唐书姜谟拜秦州刺史至州抚以恩信州人相谓曰吾辈复见丨丨丨丨矣盗贼悉来归首士庶安之】狄使君活汝【旧唐书狄仁杰转寜州刺史郡人勒碑颂徳转文昌左丞出为豫州刺史越王贞称兵汝南事败縁坐者六七百人籍没者五千口司刑使逼促行刑仁杰缓其狱宻表奏特敕原之配流丰州豫囚次于寕州父老迎而劳之曰我丨丨丨丨丨辈耶相携哭于碑下斋三日而后行】解鞾断【旧唐书崔戎改华州刺史迁兖海沂宻都团练观察等使将行州人恋惜遮道至有丨丨丨丨者】铛脚刺史【旧唐书薛大鼎转沧州刺史时与瀛州刺史贾敦颐曹州刺史郑德本俱有羙政河北称为丨丨丨丨】棠棣碑【旧唐书贾敦实转洛州长史甚有恵政初敦颐为洛州刺史百姓树碑于大市通衢及敦实去軄复刻石颂羙立于兄之碑侧时人号为丨丨丨】童稚慇懃【旧唐书韦景骏转肥乡令及去任人吏立碑颂德累转赵州长史路由肥乡人吏惊喜来犒饯防连经日有丨丨数人年甫十余嵗亦在其中景骏谓曰计我为此令时汝辈未生既无旧恩何丨丨之甚也咸对曰此间长宿传说县中廨宇学堂馆舍隄桥并是明公遗迹将谓古人不意亲得瞻覩不觉欣恋倍于常也其为人所思如此】将谓古人【见上】清白箴【唐书许围师迁相州専以寛治州人刻石颂羙部有受赇者圉师不忍按但赐丨丨丨其人自愧后修饰更为廉士】韩公井【唐书韩朝宗襄州南楚故城有昭王井行人虽暍困不敢视朝宗移书谕神自是饮者无恙人更号丨丨丨】移书谕神饮者无恙【见上】耳请【唐书阳峤厯魏州刺史荆州长史本道按察使率以清白闻魏州人丨丨阙下丨峤为刺史故再治魏】欲粟贱追李岘【唐书李岘传天寳时迁京兆尹出为零陵太守岘为政得人心时京师米翔贵百姓乃相与謡曰丨丨丨丨丨丨】书庸还质【唐书柳宗元徙柳州刺史柳人以男女质钱过期不赎子本均则没为奴婢宗元设方计悉赎归之尤贫者令丨丨视直足相当丨其丨已没者出已钱助赎】莅凡九州皆有恵爱【唐书张万福万福自始终禄食七十年未尝一日言病丨丨丨丨丨丨丨丨】牛田钱【唐书钱徽出虢州刺史入拜礼部侍郎贬江州刺史州有丨丨丨百万刺史以给宴饮赠饷者徽曰此农耕之备可他用哉命代贫民租入】敏之以利煦之以和【唐书刘蕡传选清慎之官择仁恵之长丨丨丨丨丨丨丨丨】诣阙请留【唐书李蔚为宣武节度使徙淮南代还民丨丨丨丨诏许一嵗】大功德被八州【唐书韦丹宣宗读元和实录见丹政事卓然它日与宰相语元和时治民孰第一周墀对臣尝守江西韦丹有丨丨丨丨丨丨四十年老幼思之不防乃召观察使纥干泉上丹功状命刻功于碑】北韩南郭【五代史韩建传为华州刺史督民耕植出入闾里问其疾苦荆南成汭时冒姓郭亦善缉荆楚当时号为丨丨丨丨】偿粟治桥【五代史王周歴武胜保义义武成徳四镇皆有善政定州桥壊覆民租车周曰桥梁不修刺史过也乃丨民丨为丨其丨】缉为一编【宋史宗室赵汝愚帅福建赵希怿为属吏尝言治人如修身治政如理家爱民如处昆弟取古今官着恵爱者丨丨丨丨曰是吾师矣汝愚嘉之】开山岩梯路【宋史王溥父祚刺商州以俸钱募人丨大秦丨丨丨丨行旅感其恵】补阙柳【宋史辛仲甫传知彭州先是州少种树暑无所休仲甫课民栽柳防行路郡人德之名为丨丨丨】郭公所种【宋史郭进改洺州团练使有善政尝于城四面植栁壕中种荷芰蒲薍后益繁茂郡民见之有垂涕者曰此丨丨丨丨也】枯竹生笋【宋史寇准归葬西京道出荆南公安县人皆设祭哭于路折竹植地挂纸钱逾月视之丨丨尽丨丨众因为立庙嵗时享之】鲁公浦【宋史鲁宗道调海盐令县东南旧有港海水至邑下嵗久湮塞宗道发乡丁疏治之人号丨丨丨】范公庵【宋史范纯礼出知遂州泸南有边事调度苛棘纯礼一以静待之办其可具者不取于民民图像于庐而奉之如神名曰丨丨丨】公实活我【宋史范纯仁徙知庆州秦中方饥擅发常平粟振贷僚属请奏而须报纯仁曰报至无及矣吾当独任其责或谤其所全活不实帝遣使按视防秋大稔民讙曰丨丨丨丨忍累公耶昼夜争输还之使者至已无所负】开古五塘【宋史蔡襄以母老求知福州改福建路转运使丨丨丨丨溉民田】种蛎于础【宋史蔡襄徙知泉州距州二十里万安渡絶海而济往来畏其险襄立石为梁其长三百六十丈丨丨丨丨以为固至今赖焉又植松七百里以庇道路闽人刻碑纪德】松七百里【见上】革渔并【宋史韩璹为开封府司录嘉祐寛恤诸道分遣使者璹曰京师诸夏本頋独不恵乎乃具徭役利害上之诏司马光陈洙详定条式遂丨大姓丨丨之弊】百井及泉【宋史孙长卿知庆州州据险髙患无水盖尝疏引涧谷汲城中未几复絶长卿凿丨丨皆丨丨】治筑【宋史刘彜移朐山令治簿书恤孤寡作陂池教种艺平赋役抑奸猾凡所以恵民者无不至邑人记其事目曰丨丨】寒极而春旱极而雨【宋史司马光论熙寜新法病民海内骚动光一旦起而为政凡新法之为民害者次第取而更张之不数月间刬革畧尽海内之民如丨丨丨丨丨丨丨丨如解倒悬如脱桎梏如出之水火之中也相与咨嗟叹息驩欣鼓舞甚若更生】饮食必祝【宋史苏轼轼二十年间再莅杭有德于民家有画像丨丨丨丨又生作祠以报】配岛法【宋史马黙除知登州沙门岛囚众官给粮者才三百人毎溢数则投诸海砦主李庆以二年杀七百人黙责之曰人命至重恩既贷其生汝胡不以乏粮告而颛杀之黙为奏请更定丨丨丨凡二十条溢数而年深无过者移登州自是多全活者】洪佛子【宋史洪皓宣和中为秀州司录大水民多失业皓白郡守以拯荒自任发廪损直以粜民坌集皓恐其纷竞乃别以青白帜湼其手以识之令严而恵徧浙东纲米过城下皓白守邀防之守不可皓曰愿以一身易十万人命人感之切骨号丨丨丨其后秀军叛纵掠郡民无一得脱惟过皓门曰此洪佛子家也不敢犯】筑圩万数【宋史洪遵知太平州圩田壊民失业遵鸠民丨丨凡丨丨方冬盛寒遵躬履其间载酒食亲饷馌恩意倾尽人防其劳】抉薮甃道【宋史王大寳知温州提防福建刑狱道临漳有峻岭曰蔡冈丛薄蔽翳山石荦确盗乗间剽劫大寳以囊金三十万募民丨丨丨丨十余里行者便之】王公甘棠【宋史王刚中知成都府成都万嵗池广袤十里溉三乡田嵗久淤淀刚中集三乡夫共疏之累土为防上植榆柳表以石柱州人指曰丨丨之丨丨也】状元雨【宋史汪应辰初任赵鼎为帅幕府事悉谘焉嵗小旱命应辰祷雨名山即应越人语之曰此相公雨鼎曰不然乃丨丨丨也】断桥【宋史王十朋出知饶州饶并湖盗出没其间闻十朋至一夕遁去移知防州饶民走诸司乞留不得至丨其丨乃以车从间道去众葺断桥以王公名之】旱入境雨霖入境霁【宋史王十朋知饶州移知湖州饶久丨丨丨丨至湖积丨丨丨即丨凡祷必应其至诚不独感人而亦动天地神】留贤碑【宋史沈作宾知台州首访民疾苦五十日间尽除前政之不便民者邦人胥恱而前守嫉其胜已巧媒孽之罢去民请于朝借留不遂为立丨丨丨】苏我抚我【辽史杨佶出为武定军莭度使境内亢旱苖稼将槁视事之夕雨泽霑足百姓歌曰何以丨丨上天降雨谁其丨丨杨公为主】立像层观【金史宗道知河中府有恵政民丨丨于丨丨以时祭之】覆籍炉中【金史石琚琚父臯守定州唐县人王八谋乱书其县人于籍无虑数千人其党持其籍诣州发之臯主鞫治是时冬月臯抱籍上防事佯为顿仆丨其丨丨火丨尽焚之不可复得其姓名止坐为首者余皆得释】沙河旧民【金史孙徳渊察廉迁沙河令丁父忧去官民为刻石祠之大安初迁昭义军节度使潞州破被执俄有拜于前者皆丨丨丨丨也宻防德渊由是得脱】宁课殿【金史赵重福改沧州监副使嵗饥民煮卤为盐卖以给食盐官往往杖杀之重福曰丨使丨丨不忍杀人嵗满课殿当降尚书右丞完顔匡三司使按出虎知其事乃以嵗荒薄其罚除织染署令】三至碑【元史史弼弼凡三官扬州人喜刻石颂之号丨丨丨】别驾雨【元史宇文公谅同知余姚州事夏不雨公谅出祷輙应嵗以有年民颂之以为丨丨丨】释台罢役【刘向説苑赵简子春筑台于邯郸天雨而不息谓左右曰可无趋种乎尹铎对曰公事急厝种而悬之台夫虽欲趋种不能得也简子惕然乃丨丨丨丨曰我以台为急不如民之急也民以不为台故知吾之爱也】三月沟渠修十月津梁成【刘向说苑景差相郑郑人有冬渉水者出而胫寒景差过之下陪乗而载之覆以上衽晋叔向闻之曰景子为人国相岂不固哉吾闻良吏居之丨丨而丨丨丨丨丨而丨丨丨六畜且不濡足而况人乎】更生乡【郦道元水经注零陵先贤传曰郑产字景载泉陵人也为白土啬夫汉末多事国用不足产子一嵗輙出口钱民多不举子产乃敕民勿得杀子口钱当自代出产言其郡县为表上言钱得除更名白土为丨丨丨也】祈佛力【裴庭裕东观奏记上校猎城西渐入渭水见父老一二十人于村佛祠设斋上问之父老曰臣醴泉县百姓本县令李君奭有异政考秩已满百姓借留诣府乞未替兼此丨丨丨也上还宫后于御扆上大书君奭名中书两拟醴泉令上皆抹去之逾嵗用君奭懐州刺史】方儿【李元纲厚德录方慎言知泉州防嵗饥大发仓廪以贷民又恤其鳏寡孤独民皆爱之至有生子以丨丨为名者】拔茶植桑【朱子名臣言行录张咏知崇阳民以茶为业公曰茶利厚官将之不若早自异也命丨丨而丨丨民以为苦其后茶他县皆失业而崇阳之桑皆已成为绢而比者嵗百万疋民富至今】莱公柏【朱子名臣言行录寇准知归州巴东县手植双柏于县庭至今民以比甘棠谓之丨丨丨】著作林【朱子名臣言行录范忠宣公知襄城县襄城民素不事蚕织鲜有植桑者公患之因民有罪而情轻者使植桑于家多寡随其罪之轻重后按其所植荣茂与除罪自此人得其利公去民懐不防至今号为丨丨丨著作公宰县时官也】
