<!-- { "loadSidebar": true } -->












　　御定子史精华卷五十二
<子部,类书类,御定子史精华>
　　钦定四库全书
　　御定子史精华卷五十三
　　政术部九
　　征
　　官山海【管子桓公曰然则吾何以为国管子对曰唯丨丨丨为可耳桓公曰何谓官山海管子对曰海王之国谨正盐防桓公曰何谓正盐防管子对曰十口之家十人食盐百口之家百人食盐终月大男食盐五升少半大女食盐三升少半吾子食盐二升少半此其大歴也注吾子谓小男小女也歴数也】正盐防【见上】禺防【管子丨丨之商日二百万十日二千万一月六千万万乘之国正九百万也注禺读为偶偶对也商计也对其大男大女食盐者之口数而立防以计所税之盐一日计二百万今为二百钟】鐡官【管子今丨丨之数曰一女必有一鍼一刀耕者必有一耒一耜一铫行服连轺辇者必有一斤一锯一锥一凿今鍼之重加一也三十鍼一人之籍刀之重加六五六三十五刀一人之籍也耜铁之重加七三耜鐡一人之籍也其余轻重皆准此而行注其器弥重其加弥多】汝汉金渠展盐辽东煮【管子楚有丨丨之丨齐有丨丨之丨燕有丨丨之丨】十倍其朴【商子贵酒肉之价重其租令丨丨丨丨然则商估少农不能喜酣奭大臣不为荒饱】园池市井之入【史记平凖书山川丨丨丨丨租税丨丨自天子以至于封君汤沐邑皆各为私奉养焉注正义曰古人未有市及并若朝聚井汲水便将货物于井边货卖故言市井】佐赋【史记平凖书大农上盐鐡丞孔仅咸阳言山海天地之藏也皆宜属少府陛下不私以属】
