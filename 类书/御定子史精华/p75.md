<!-- { "loadSidebar": true } -->








　　御定子史精华卷二十四
　　钦定四库全书
　　御定子史精华卷二十五
　　歳时部二
　　夏
　　七举时节【管子丨丨丨丨君服赤色治阳气用七数饮于赤后之井以毛兽之火防注火成数七火气举君则顺时节而布政】饮赤后井【见上】兵尚防【管子旗物尚赤丨丨丨注象夏物之森耸】阳厚【管子其冬厚则夏热其丨丨则阴寒注厚谓过于寒热】日德【管子南方曰日其时曰夏其气曰阳阳生火与气其徳施舍修乐其亊号令赏赐赋爵受禄顺乡谨修神祀量功赏贤以动阳气九暑乃至时雨乃降五谷百果乃登此谓丨丨日掌赏赏为暑注日以照育为徳也】九暑【见上注丨丨谓九夏之暑也】日掌赏赏为暑【见上注得赏则热热故为暑】丙丁五政【管子夏三月以丨丨之日发丨丨一政曰求有功发劳力者而举之二政曰开久坟发故屋辟故窌以假贷三政曰令禁扇去笠毋扱免除急漏田庐四政曰求有徳赐布施于民者而赏之五政曰令禁罝设禽兽毋杀飞鸟五政苟时夏雨乃至】禁扇去笠【见上注丨丨丨丨者不欲令人御盛阳之气】火行御【管子睹丙子丨丨丨天子出令命行人内御令掘沟浍津旧涂发藏任君赐赏君子修游驰以发地气出皮币命行人修春秋之礼于天下诸侯】修游驰【见上注游驰谓游戏驰马也】赏五徳【管子夏丨丨丨满爵禄迁官位礼孝弟复贤力所以劝功也注五徳谓五常之徳】服黄静处【管子春尽而夏始天子丨丨而丨丨】
