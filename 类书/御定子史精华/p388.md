<!-- { "loadSidebar": true } -->








　　御定子史精华卷一百四十二
<子部,类书类,御定子史精华>
　　钦定四库全书
　　御定子史精华巻一百四十三
　　仪饰部一
　　仪仗
　　画日月于太常【子华子舜游于岩廊之上被袗衣而鼓五弦之琴丨丨丨丨丨丨备十有二章黼黻元黄烂如也】十有二章【见上】设张容【茍子居则丨丨丨负依而坐诸侯趋走乎堂下】持轮挟舆先马【荀子乘大路越席以养安侧载睾芷以养鼻前有错衡以养目和鸾之声歩中武象驺中韶濩以养耳三公奉轭持纳诸侯丨丨丨丨丨丨大侯编后大夫次之小侯元士次之庶士介而坐道】介而坐道【见上】养信【荀子龙旗九斿所以丨丨也】养威【荀子寝兕持虎蛟韅丝末弥龙所以丨丨也】妇官染采【吕氏春秋命丨丨丨丨黼黻文章必以法故无或差忒黑黄苍赤莫不质良勿敢伪诈以给郊庙祭祀之服以为旗章以别贵贱等级之度】昭庸显明【国语服物丨丨采饰丨丨注庸功也冕服旗章所以昭有功采色之服所以显明德也】渠门【国语大路龙旂九旒丨丨赤旂注渠门亦旂名】旃旄【战国防王抽丨丨而抑兕首注旃曲柄旗旄幢也补曰尔雅旄牛尾箸竿头】百夫荷以先驱【史记周本纪丨丨丨罕旗丨丨丨】皁游【史记秦本纪咨尔费赞禹功其钖尔丨丨】黄屋左纛【史记项羽纪纪信乘丨丨车传丨丨曰城中食尽汉王降楚军皆呼万岁】法驾【史记汉文帝纪奉天子丨丨迎于代邸注索隐曰汉官仪云天子卤簿有大驾法驾小驾大驾公卿奉引】
