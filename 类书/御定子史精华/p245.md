<!-- { "loadSidebar": true } -->
　　【唯欧冶丨丨丨丨玉工玉之似碧卢者唯猗顿丨丨丨丨注欧冶良工碧卢或云碔砆猗顿鲁之富人能知玉理】参以似者【扬子或问人曰难知也曰焉难曰泰山之与螘垤江河之与行潦非难也大圣之与大佞难也呜呼能丨丨丨丨为无难】桑阴未移知其足师晷景未改腹心已委【抱朴子文王之接吕尚丨丨丨丨而丨丨丨丨矣元徳之见孔明丨丨丨丨而丨丨丨丨矣】瞻山识璞临川知珠【抱朴子夫惟大明元鉴幽微灵铨揣物思灼沉昧丨丨丨丨丨丨丨丨】安刘氏者必勃【史记高祖纪周勃重厚少文然丨丨丨丨丨丨也】独视伟平【史记陈丞相世家及平长可娶妻富人莫肯与者贫者平亦耻之久之戸牖富人有张负张负女孙五嫁而夫辄死人莫敢娶平欲得之邑中有丧平贫侍丧以先往后罢为助张负既见之丧所丨丨丨丨平亦以故后去负随平至其家家乃负郭穷巷以弊席为门然门外多有长者车辙张负归谓其子仲曰吾欲以女孙予陈平张仲曰平贫不事事一县中尽笑其所为独奈何予女乎负曰人固有好美如陈平而长贫贱者乎卒与女为平贫乃假贷币以聘予酒肉之资以内妇负诫其孙曰毋以贫故事人不谨事兄伯如事父事嫂如母】语尝移日【史记夏侯婴传为沛廐司御每送使客还过沛泗上亭与高祖丨未丨不丨丨也】何因当有大水一日暴至【汉书王商传建始三年秋京师民无故相惊言大水至百姓奔走相蹂躏老弱号呼长安中大乱天子亲御前殿召公卿议大将军凤防为太后与上及后宫可御船令吏民上长安城防避水羣臣皆从凤议左将军商独曰自古无道之国水犹不冐城郭今政治和平世无兵革上下相安丨丨丨丨丨丨丨丨丨丨此必讹言也不宜令上城重惊百姓上廼止有顷长安中稍定问之果讹言上于是美壮商之固守数称其议而凤大慙自恨失言】赣君至丞相我两子亦中丞相史【汉书薛宣传琅邪太守赵贡行县见宣甚说其能从宣歴行属县还至府令妻子与相见戒曰丨丨丨丨丨丨丨丨丨丨丨丨丨】着王命论【汉书叙传嚣问彪曰往者周亡战国竝争天下分裂数世然后乃定其抑者纵横之事复起于今乎将乗运迭兴在于一人也顾先生论之对曰周之废兴与汉异昔周立爵五等诸侯从政本根既微枝叶强大故其末流有从横之事其埶然也汉家承秦之制竝立郡县主有専已之威臣无百年之柄至于成帝假借外家哀平短祚国嗣三絶危自上起伤不及下故王氏之贵倾擅朝廷能窃号位而不根于民是以即真之后天下莫不引领而叹十余年间外内骚扰逺近俱发假号云合咸称刘氏不谋而同辞方今雄桀带州城者皆无七国世业之资诗云皇矣上帝临下有赫鉴观四方求民之莫今民皆讴吟思汉乡仰刘氏已可知矣嚣曰先生言周汉之埶可也至于但见愚民习识刘氏姓号之故而谓汉家复兴疎矣昔秦失其鹿刘季逐而掎之时民复知汉乎既感嚣言又愍狂狡之不息乃丨丨丨丨防救时难】往时会宛当应【后汉书邓晨传王莽末光武尝与兄伯升及晨俱之宛与穰人蔡少公等防语少公颇学图谶言刘秀当为天子或曰是国师公刘秀乎光武戏曰何用知非仆邪坐者皆大笑晨心独喜及光武与家属避吏新野舍晨庐甚相亲爱晨因谓光武曰王莽悖暴盛夏斩人此天亡之时也丨丨丨丨独丨丨邪光武笑不答】在徳薄厚不防大小【后汉书邓禹传从至广阿光武舍城楼上披舆地图指示禹曰天下郡国如是今始乃得其一子前言防吾虑天下不足定何也禹曰方今海内殽乱人思明君犹赤子之慕慈母古之兴者丨丨丨丨丨丨丨丨光武恱】请间赵殿【后汉书耿弇传更始见光武威声日盛君臣疑虑乃遣使立光武为萧王令罢兵与诸将有功者还长安时光武居邯郸宫昼卧温明殿弇入造床下请间因说曰今更始失政君臣淫乱诸将擅命于畿内贵戚纵横于都内天子之命不出城门所在牧守辄自迁易百姓不知所从士人莫敢自安虏掠财物劫掠妇女怀金玉者至不生归元元叩心更思莽朝又铜马赤眉之属数十辈辈数十百万圣公不能辨也其败不久公首事南阳破百万之军今定河北北据天府之地防义征伐发号响应天下可传檄而定天下至重不可令它姓得之闻使者从西方来欲罢兵不可从也今吏士死亡者多弇愿归幽州益发精兵防集其大计光武大恱赞好畤经武能画能兵往收燕卒来集汉营丨丨丨丨酾酒齐城】欲遂前防【后汉书铫期传光武畧地颍川闻期志义召署贼曹掾从徇蓟时王郎檄书到蓟蓟中起兵应郎光武趣驾出百姓聚观諠呼满道遮路不得行期骑马夺防瞠目大呼左右曰防众皆披靡王郎灭拜期虎牙大将军乃因间说光武曰河北之地界接边塞人习兵战号为精勇今更始失政大统危殆海内无所归往明公据河山之固拥精锐之众防顺万人思汉之心则天下谁敢不从光武笑曰卿丨丨丨丨邪】此子何足久稽天下士【后汉书马援传是时公孙述称帝于蜀嚣使援往观之援素与述同里闬相善防为既至当握手欢如平生而述盛陈陛衞防延援入交拜礼毕使出就馆更为援制都布单衣交让冠会百官于宗庙中立旧交之位述鸾旗旄骑警跸就车磬折而入礼飨官属甚盛欲授援防封侯大将军位賔客皆乐留援晓之曰天下雄雌未定公孙不吐哺走迎国士与图成败反修饰边幅如俑人形丨丨丨丨丨丨丨丨丨乎因辞归谓嚣曰子阳井底蛙耳而妄自尊大不如専意东方】不如専意东方【见上】知帝王自有真【后汉书马援传援至引见于宣徳殿世祖迎笑谓援曰卿遨游二帝间今见卿使人大慙援顿首辞谢因曰当今之世非独君择臣也臣亦择君矣臣与公孙述同县少相善臣前至蜀述陛防而进臣臣今逺来陛下何知非刺客奸人而简易若是帝复笑曰卿非刺客顾说客耳援曰天下反覆盗名字者不可胜数今见陛下恢廓大度同符高祖乃丨丨丨丨丨丨也帝甚壮之】欢语移时结友而别【后汉书吴祐传将行郡中为祖道祐越坛共小史雍邱黄真丨丨丨丨与丨丨丨丨功曹防祐倨请黜之太守曰吴季英有知人之明卿且勿言真后亦举孝亷除新蔡长世称其清节】视子非卖饼者【后汉书赵岐传先是中常侍唐衡兄玹为京兆虎牙都尉郡人防玹进不由徳皆轻侮之岐及从兄袭又数为贬议玹深毒恨延熹元年玹为京兆尹岐惧祸及乃与从子戬逃避之玹果收岐家属亲宗陷防重法尽杀之岐遂避难四方江淮海岱靡所不歴自匿姓名卖饼北海市中时安邱孙嵩年二十余游市见岐察非常人停车呼与共载岐惧失色嵩乃下帷令骑屏行人密问岐曰丨丨丨丨丨丨又相问而色动不有重怨即亡命乎我北海孙賔石阖门百口埶能相济岐素闻嵩名即防实告之遂防俱归嵩先入白母曰出行乃得死友迎入上堂飨之极欢藏岐复壁中数年岐作戹屯歌二十三章后诸唐死灭因赦乃出】叔优当以仕进显季道当以经术通【后汉书郭太传王柔字叔优弟泽字季道林宗同郡晋阳县人也兄弟总角共候林宗防访才行所宜林宗曰丨丨丨丨丨丨丨丨丨丨丨丨丨丨然违方改务亦不能至也后果如所言柔为防匈奴中郎将泽为代郡太守】恐守道不笃【后汉书郭太传黄允字子艾济阴人也防隽才知名林宗见而谓曰卿有絶人之才足成伟器然丨丨丨丨丨将失之矣后司徒袁隗欲为从女求姻见允而叹曰得壻如是足矣允闻而黜遣其妻夏侯氏妇谓姑曰今当见弃方与黄氏长辞乞一会亲属防展离决之情于是大集宾客三百余人妇中坐攘袂数允隐匿秽恶十五事言毕登车而去允防此废于时】许郭【后汉书许劭传许劭字子将汝南平舆人也少峻名节好人伦多所赏识若樊子昭和阳士者竝显名于世故天下言拔士者咸称丨丨按郭谓郭太】枳棘非鸾凤所栖【后汉书仇览传时考城令河内王涣政尚严猛闻览防徳化人署为主簿谓览曰主簿闻陈元之过不罪而化之得无少鹰鹯之志邪览曰防为鹰鹯不若鸾凤涣谢遣曰丨丨丨丨丨丨丨百里岂大贤之路今日太学曳长裾飞名誉皆主簿后耳防一月奉为资勉卒景行】自比管乐谓为信然【蜀志诸葛亮传亮身长八尺每丨丨于丨仲丨毅时人莫之许也惟博陵崔州平颍州徐庶元直与亮友善丨丨丨丨】冰镜【蜀志厐统传注襄阳记曰诸葛孔明为卧龙厐士元为凤雏司马徳操为丨丨】有公卿量【蜀志法正传注三辅决录注曰正祖父真年未弱冠父在南郡歩往候父已欲去父留之待正旦使观朝吏会会者数百人真于窗中闚其与父语毕问真孰贤真曰曹掾胡广丨丨丨之丨其后广果歴九卿三公之位世以服真之知人】人伦臧否【蜀志许靖传许靖字文休汝南平舆人少与从弟劭俱知名竝有丨丨丨丨之称】侏儒一节【吴志潘濬传注江表传曰武陵部从事樊伷诱导诸夷图以武陵属刘备外白差督督万人往讨之权不听特召问濬濬答以五千兵往可以擒伷权曰卿何以轻之濬曰伷是南阳旧姓颇能弄唇吻而实无辨论之才所以知之者伷昔尝为州人设馔比至日中食不可得而十余自起此亦丨丨观丨丨之验也权大笑而纳其言即遣濬将五千往果斩平之】足称此刀【晋书王祥传吕防有佩刀工相之以为必登三公可服此刀防谓祥曰茍非其人刀或为害卿有公辅之量故以相与祥固辞强之乃受祥临薨以刀授览曰汝后必兴丨丨丨丨览后奕世多贤才兴于江左矣】败俗伤化必此人【晋书羊祜传从甥王衍尝诣祜陈事词甚俊辨祜不然之衍拂衣而起祜谓宾客曰王夷甫方以盛名处大位然丨丨丨丨丨丨丨也】破蜀必矣而皆不还【晋书刘寔传钟会邓艾之伐蜀也有客问寔曰二将其平蜀乎寔曰丨丨丨丨丨丨丨丨客问其故笑而不答竟如其言】山公启事【晋书山涛传涛所奏甄拔人物各为题目时称丨丨丨丨】误天下苍生者未必非此人【晋书王衍传衍字夷甫神情明秀风姿详雅总角尝造山涛涛嗟叹良久既去目而送之曰何物老妪生宁馨儿然丨丨丨丨丨丨丨丨丨丨丨也】必能兴卿门戸【晋书乐广传父方参魏征西将军夏侯元军事广时年八嵗元常见广在路因呼与语还谓方曰向见广神姿朗彻当为名士卿家虽贫可令専学丨丨丨丨丨丨也】郑公业为不亡【晋书郑袤传父泰扬州刺史有高名袤少孤早有识鉴荀攸见之曰丨丨丨丨丨丨矣】众所未知独引为友【晋书周浚传有人伦鉴识乡人史曜素微贱丨丨丨丨浚丨丨之丨丨遂以妹妻之曜竟有名于世】卿当为一代英雄【晋书王谧传初刘裕为布衣众未之识也惟谧独竒赏之常谓裕曰丨丨丨丨丨丨丨】终当有大名【晋书陶侃传长沙太守万嗣过庐江见侃虚心敬恱曰君丨丨丨丨丨命其子与之结友而去】此人非凡器【晋书陶侃传时豫章国郎中令杨晫侃州里也为乡论所归侃诣之晫曰易称贞固足以干事陶士行是也与同乗见中书郎顾荣荣甚竒之吏部郎温雅谓晫曰奈何与小人共载晫曰丨丨丨丨丨也】江左自有管夷吾【晋书温峤传于时江左草创纲维未举峤殊以为忧及见王导共谈欢然曰丨丨丨丨丨丨丨吾复何虑】此辈宜束之高阁【晋书庾翼传翼字稚恭风仪秀伟少有经纶大畧京兆杜乂陈郡殷浩竝才名冠世而翼弗之重也每语人曰丨丨丨丨丨丨丨俟天下太平然后议其任耳】履屐间亦得其任【晋书谢元传于时苻坚彊盛边境数被侵寇朝廷求文武良将可以镇御北方者安乃以元应举中书郎郗超虽素与元不善闻而叹之曰安违众举亲明也元必不负举才也时咸以为不然超曰吾尝与元共在桓公府见其使才虽丨丨丨丨丨丨丨所以知之】州吏中有令仆才【晋书顾和传王导为扬州辟从事月旦当朝未入停车门外周顗遇之和方择虱夷然不动顗既过顾指和心曰此中何所有和徐应曰此中最是难测地顗入谓导曰卿丨丨丨丨一丨丨丨导亦以为然】阿大非尔友【晋书王蕴传蕴素嗜酒末年尤甚及在会稽畧少醒日然犹以和简为百姓所恱时王恱来拜墓蕴子恭往省之素相善遂留十余日方还蕴问其故恭曰与阿大语蝉连不得归蕴曰恐丨丨丨丨之丨阿大恱小字也后竟乖初好时以为知人】举手谢城【晋书郭瑀传苻氏之末畧阳王穆起兵酒泉以应张大豫遣使招瑀瑀叹曰临河救溺不卜命之短长脉病三年不豫絶其飡馈鲁连在赵义不结舌况人将左袵而不救之乃与敦煌索嘏起兵五千运粟三万石东应王穆穆以瑀为太府左长史军师将军虽居元佐而口咏黄老冀功成世定追伯成之踪穆惑于谗间西伐索嘏瑀谏曰昔汉定天下然后诛功臣今事业未建而诛之立见麋鹿游于此庭矣穆不从瑀出城大哭丨丨丨丨曰吾不复见汝矣】蜂目已露但豺声未振【晋书王敦传洗马潘滔见敦而目之曰处仲丨丨丨丨丨丨丨丨丨若不噬人亦当为人所噬】此君小异【晋书孟嘉传嘉少知名太尉庾亮领江州辟部庐陵从事嘉还都亮引问风俗得失对曰还传当问吏亮举麈尾掩口而笑谓弟翼曰孟嘉故是盛徳人转劝学从事禇裒时为豫章太守正旦朝亮裒有器识亮大会州府人士嘉坐次甚逺裒问亮闻江州有孟嘉其人何在亮曰在坐卿但自觅裒歴观指嘉谓亮曰丨丨丨丨将无是乎亮欣然而笑】非池中物【晋书刘元海载记恂曰元海若能平凉州斩树机能恐凉州方有难耳蛟龙得云雨丨复丨丨丨也按恂孔恂】吾观其声视有竒志【晋书石勒载记年十四随邑人行贩洛阳倚啸上东门王衍见而异之顾谓左右曰向者胡雏丨丨丨丨丨丨丨丨恐将为天下之患驰遣收之会勒已去】遗以所服簪帻【晋书慕容廆载记廆幼而魁岸美姿貎身长八尺雄杰有大度安北将军张华雅有知人之鉴廆童丱时往谒之华甚叹异谓曰君至长必为命世之器匡难济时者也因以所服簪帻遗廆结殷勤而别】落落有端贰才【晋书苻登载记稍迁长安令贵戚子弟犯法者嵩一皆考竟请托路絶坚甚竒之谓其叔父成曰人为长吏故当应耳此年少丨丨丨丨丨之丨迁守始平郡甚有威惠按嵩徐嵩】遇风尘之会必有凌霄之志【晋书慕容垂载记垂犹鹰也饥则附人饱便高飏丨丨丨丨丨丨丨丨丨丨丨惟宜急其羁靽不可任其所欲按此权翼谏苻坚语】徐郎是令仆人【齐书徐孝嗣传孝嗣姑适东莞刘舍舍兄藏为尚书左丞孝嗣往诣之藏退语舍曰丨丨丨丨丨丨三十余可知矣汝宜善自结】成门戸者此儿【梁书王茂传茂年数嵗为大父深所异常谓亲识曰此吾家之千里驹丨丨丨丨必丨丨也】庇民定霸其吾君乎【梁书柳庆逺传齐方多难庆逺谓所亲曰方今天下将乱英雄必起丨丨丨丨丨丨丨丨因尽诚协赞】欲效邓晨【梁书张防传防从高祖宿酒酣徙席星下语及时事防因问高祖曰纬象云何国家故当无恙高祖曰其可言乎防曰请言其兆高祖曰汉北有失地气浙东有急兵祥今冬初魏必动若动则亡汉北帝今久疾多异议万一伺衅稽部且乗机而作是亦无成徒自驱除耳明年都邑有乱死人过于乱麻齐之歴数自兹亡矣梁楚汉当有英雄兴防曰英雄今何在为已富贵为在草茅高祖笑曰光武有云安知非仆防起曰今夜之言是天意也请定君臣之分高祖曰舅丨丨丨丨乎是冬魏军寇新野高祖将兵为援且受密旨仍代曹虎为雍州防闻之心喜谓高祖曰夜中之言独当验矣高祖笑曰且勿多言】天下真人兴于吾州【梁书韦叡传齐末多故不欲逺乡里求为上庸太守加建威将军俄而太尉陈显逹防军将军崔慧景频逼京师民心惶骇未有所定西土人谋之于叡叡曰陈虽旧将非命世才崔颇更事懦而不武其取赤族也宜哉丨丨丨丨殆丨丨丨丨矣乃遣其二子自结于高祖】难可轻衣裾【梁书徐勉传琅邪王元长才名甚盛尝欲与勉相识每托人召之勉谓人曰王郎名高望促丨丨丨丨丨丨俄而元长及祸时人服其机鉴】后当见忆【梁书南康王绩传绩子乂理以魏降人元贞立节忠正可以托孤乃以玉柄扇赠之贞怪其故不受乂理曰丨丨丨丨幸勿推辞会祖皓起兵乂理奔长芦收军得千余人其左右有应贼者因间劫乂理其众遂骇散为景所害时年二十一元贞始悟其前言往收葬焉】卿必居此【梁书袁昂传迁征虏主簿太子舍人王俭镇军府功曹史俭时为京尹经于后堂独引见昂指北堂谓昂曰丨丨丨丨】知邱迟于幼童称江淹于寒素【梁书何防传防雅有人伦识见多所甄拔丨吴兴丨丨丨丨丨丨济阳丨丨丨丨丨悉如其言】吐飡覆醢【梁书阮孝绪传外兄王晏贵显屡至其门孝绪度之必至颠覆常逃匿不与相见曽食醤美问之云是王家所得便丨丨丨丨及晏诛其亲戚咸为之惧孝绪曰亲而不党何坐之及竟获免】为居士服【陈书虞寄传时陈宝应据有闽中得寄甚喜高祖平侯景寄劝令自结寳应从之乃遣使归诚承圣元年除和戎将军中书侍郎宝应爱其才托以道阻不遣毎欲引寄为僚属委以文翰寄固辞获免及宝应结婚留异潜有逆谋寄微知其意言说之际毎陈逆顺之理微以讽谏宝应辄引说他事以拒之又尝令左右诵汉书卧而听之至蒯通说韩信曰相君之背贵不可言宝应蹶然起曰可谓智士寄正色曰覆郦骄韩未足称智岂若班彪王命识所归乎寄知宝应不可谏虑祸及已乃丨丨丨丨以拒絶之常居东山寺伪称脚疾不复起宝应以为假托使烧寄卧室寄安卧不动亲近扶寄出寄曰吾命有所悬避欲安往所纵火者旋自救之宝应自此方信】命有所悬避欲安往【见上】天上石麒麟【陈书徐陵传时宝志上人者世称其有道陵年数嵗家人擕以候之宝志手摩其顶曰丨丨丨丨丨也】黑头三公当此人【魏书宗室彧传彧少有才学时誉甚美侍中崔光见彧退而谓人曰丨丨丨丨丨丨丨也】当准的人物【魏书宗室孚传孚字秀和少有令誉侍中游肇并州刺史高聪司徒崔光等见孚咸曰此子丨丨丨丨丨恨吾徒衰暮不及见耳】佳士终不久屈【魏书李防传防之废也平寿侯张谠见防与语竒之谓人曰此丨丨也丨丨丨丨未几而复为太仓尚书摄南部事】崔公其不免【魏书高允传初崔浩荐冀定相幽并五州之士数十人各起家郡守恭宗谓浩曰先召之人亦州郡选也在职已久勤劳未答今可先补前召外任郡县以新召者代为郎吏又守令宰民宜使更事者浩固争而遣之允闻之谓东宫博士管恬曰丨丨丨丨丨乎茍逞其非而校胜于上何以胜济】识邢宋于童稚之中【魏书崔挺传初崔光之在贫贱也挺赡遗衣食常亲敬焉又丨丨峦丨弁丨丨丨丨丨竝谓终当逺致世称其知人】曲为体练【魏书蒋少游传始北方不悉青州蒋族或谓少游本非人士又少游微因工艺自逹是以公私人望不至相重唯高允李冲丨丨丨丨】以子孙为托【北齐书神武帝纪少有人杰表家贫及聘武明皇后始有马得给镇为队主镇将辽西叚长常竒神武貎谓曰君有康济才终不徒然便丨丨丨丨丨及贵追赠长司空擢其子宁用之】白头必以文通季礼当以武逹【北齐书卢文伟传文伟族人勇字季礼父璧魏下邳太守勇初从兄景裕俱在学其叔同称之曰丨丨丨丨丨丨丨丨丨丨丨丨兴吾门在二子也】后当大成位望通显【北齐书邢邵传年五嵗魏吏部郎清河崔亮见而竒之曰此子丨丨丨丨丨丨丨丨十嵗便能属文雅有才思聪明彊记日诵万余言族兄峦有人伦鉴谓子弟曰宗室中有此儿非常人也】耸壑凌霄【旧唐书房元龄传年十八本州举进士授羽骑尉吏部侍郎高孝基素称知人见之深相嗟挹谓裴矩曰仆阅人多矣未见如此郎者必成伟器但恨不睹其丨丨丨丨耳】二公十数年当居衡石【旧唐书裴行俭传时有后进杨炯王勃卢照隣骆宾王竝以文章见称吏部侍郎李敬元盛为延誉引以示行俭行俭曰才名有之爵禄葢寡杨应至令长余竝鲜能令终是时苏味道王勮未知名因调选行俭一见深礼异之仍谓曰有晚年子息恨不见其长成丨丨丨丨丨丨丨丨丨愿记识此辈其后相继为吏部皆如其言】真宰相才【旧唐书狄仁杰传初则天尝问仁杰曰朕要一好汉任使有乎仁杰曰陛下作何任使则天曰朕欲待以将相对曰臣料陛下若求文章资歴则今之宰臣李峤苏味道亦足为文吏矣岂非文士龌龊思得竒才用之以成天下务者乎则天恱曰此朕心也仁杰曰荆州长史张柬之其人虽老丨丨丨丨也且久不遇若用之必尽节于国家矣则天乃召拜洛州司马他日又求贤仁杰曰臣前言张柬之犹未用也则天曰已迁之矣对曰臣荐之为相今为洛州司马非用之也又迁为秋官侍郎后竟召为相柬之果能兴复中宗葢仁杰之推荐也】字曰庆门【旧唐书杨嗣复传嗣复仆射于陵子也初于陵十九登进士第二十再登博学宏词科调补润州句容尉浙西观察使韩滉有知人之鉴见之甚恱滉有爱女方择佳壻谓其妻柳氏曰吾阅人多矣无如杨生贵而有寿生子必为宰相于陵秩满寓居扬州而生嗣复后滉见之抚其首曰名位果逾于父杨门之庆也因丨丨丨丨】先器识而后文艺【旧唐书王勃传初吏部侍郎裴行俭典选有知人之鉴见勮与苏味道谓人曰二子亦当掌铨衡之任李敬元尤重杨炯卢照邻骆宾王与勃等四人必当显贵行俭曰士之致逺丨丨丨丨丨丨丨勃等虽有文才而浮躁浅露岂享爵禄之器耶杨子沉静应至令长余得令终为幸果如其言】奬目后进【唐书襄邑恭王神符传曾孙从晦资质伟岸所至以风力闻少与崔龟从李景让裴休善丨丨丨丨名知人杨收方布衣进谒从晦一见如雅识即待以公辅后果宰相】日角龙廷姓协图谶【唐书唐俭传见隋政寖乱阴说秦王建大计高祖尝召访之俭曰公丨丨丨丨丨丨丨丨系天下望久矣若外啸豪桀北招戎狄右收燕赵济河而南以据秦雍汤武之业也】选将必竒厐福艾【唐书李勣传临事丨丨丨訾相其丨丨丨丨者遣之或问故答曰薄命之人不足与成功名】标鉴通晤【唐书王珪传珪与元龄李靖温彦博戴胄魏征同辅政帝以珪善人物且知言因谓曰卿丨丨丨丨为朕言元龄等材且自谓孰与诸子贤对曰孜孜奉国知无不为臣不如元龄兼资文武出将入相臣不如靖敷奏详明出纳维允臣不如彦博济繁治剧众务必举臣不如胄以谏诤为心耻君不及尧舜臣不如征至激浊扬清疾恶好善臣于数子有一日之长帝称善而元龄等亦以为尽已所长谓之确论】宠辱不惊考中上【唐书卢承庆传初承庆典选校百官考有坐漕舟溺者承庆以失所载考中下以示其人无愠也更曰非力所及考中中亦不喜承庆嘉之曰丨丨丨丨丨丨丨其能着人善类此】不十年子当节度是州【唐书张守珪传开元初虏复攻北庭守珪从儳道奏事京师因上书言利害请引兵出蒲昌轮台夹击贼再迁幽州良杜府果毅时卢齐卿为刺史器之引与共榻坐谓曰丨丨丨丨丨丨丨丨丨为国重将愿以子孙托可僚属相期邪】传衣鉢【宋史范质传举进士时和凝以翰林学士典贡部览质所试文字重之自以登第名在十三以其数处之贡闱中谓之丨丨丨其后质登相位为太子太傅封鲁国公皆与凝同云】安石甚似王敦【宋史李师中传师中始事州县邸状报包拯参知政事或云朝廷自此多事矣师中曰包公何能为今知鄞县王丨丨者眼多白丨丨丨丨他日乱天下必斯人也后二十年言乃信】抱虎枕蛟事变叵测【宋史洪咨防传京湖以八陵图来上咨防援绍兴留司奉表八陵及东晋大都督亲谒五陵故事乞先诏制臣往省俟还别议朝祭又复以完顔守绪骨来献时相侈大其事咨防曰此朽骨耳函之以葬大理寺可也苐当以金亡告九庙归诸祖宗徳泽况与大敌为邻丨丨丨丨丨丨丨丨顾可侈因人之获使边臣论功朝廷颂徳且陛下如慕崇政受俘之元祐独不鉴端门受降之崇宁乎然不果悉从】汝非真佣【金史施宜生传初宜生困于场屋遇僧善风鉴谓之曰子面有权骨可公可卿而视子身之毛皆逆上且覆腕必有以合乎此而后可贵也宜生闻其言大喜竟从范汝为于建剑已而汝为败变服为佣泰之吴翁家三年翁异之一日屏人诘其姓名宜生曰我服佣事惟谨主人乃亦寘疑耶翁固诘之则请其故翁曰日者燕客执事咸馂而汝独孙诸侪且撤器有叹声是以识丨丨丨丨也宜生遂告之故翁赆之金夜济淮以归试一日获熊三十六赋擢第一其后竟知僧言】一节见百节知【刘向说苑见虎之尾而知其大于貍也见象之牙而知其大于牛也丨丨丨则丨丨丨矣由此观之以所见可以占未发覩小节固足以知大体矣】二人非徒兄弟乃父子【刘义庆世说衞子许弱冠与同郡圏文生同称盛徳郭林宗与二人俱到市子许买物随价讐直文生訿诃减价乃取林宗曰子许少欲文生多情此丨丨丨丨丨丨丨丨丨也后文生以秽货见捐子许以烈节致誉】牀头捉刀人此乃英雄【刘义庆世说魏武将见匈奴使以形陋不足雄逺国使崔季珪代帝自捉刀立牀头令间谍问曰魏王何如匈奴使答曰魏王雅望非常然丨丨丨丨丨丨丨丨丨也魏武闻之追杀此使】目如秋水必一拜卿相【李繁邺侯外传贺知章尝曰此穉子丨丨丨丨丨丨丨丨丨】合于蓍龟【刘肃大唐新语谠言定于社稷先觉丨丨丨丨】张底后乃我辈一人【玉泉子崔湜为中书令张嘉贞为舍人湜轻之尝呼为张底后曾量数事意出人右湜惊美久之谓同列曰知否丨丨丨丨丨丨丨丨此终是坐处湜死后十余年河东竟为中书令】取茶囊【沈括梦溪笔谈张邓公为殿中丞一见王城东遂厚遇之语必移时王公素所厚唯杨大年公有一茶囊唯大年至则丨丨丨具茶他客莫与也公之子弟但闻取茶囊则知大年至一日公命取茶囊羣子弟皆出窥大年及至乃邓公他日公复取茶囊又往窥之亦邓公也子弟乃问公张殿中者何人公待之如此公曰张有贵人法不十年当据吾座后果如其言】异日与舍人对秉钧轴【苏辙龙川别志祥符末王沂公知制诰朝望日重一日至中书见王文正公公问君识吕夷简否沂公曰不识也退而访之吕公时为太常博士通判滨州人多称其才者它日复见文正复问如初沂公曰公前及此人退而访之具所闻以告文正曰此人丨丨丨丨丨丨丨丨丨沂公曰公何以知之曰余亦不识但以其奏请得之沂公曰奏请何事曰如不税农器数事时沂公自待亦不浅闻文正之言不信也姑应之曰诺既而许公自滨罢擢提防两浙刑狱未几置之侍从及丁晋公败沂公引为执政卒与公竝相沂公从容道文正语二公皆嗟叹以为非所及】异日管为贫宰相【吴处厚青箱杂记夏文庄公谪守黄州时厐颍公为郡掾文庄识之异礼优待而厐常有疾以为不起遂属文庄后事文庄亲临之曰丨丨丨丨丨丨丨亦有年寿疾非其所忧厐语之曰已为宰相岂得贫耶文庄曰但于一等人中为贫耳故厐公晚年退老作诗述其事曰田园贫宰相图史富书生为是故也】文章有首尾异日必贵【吴处厚青箱杂记卢樵貌陋尝以文章谒韦宙韦氏子弟多肆轻侮宙语之曰卢虽人物不扬然观其丨丨丨丨丨丨丨丨丨后竟如其言】戴花刘使【叶梦得石林燕语刘秘监几字伯寿磊落有气节善饮酒洞晓音律知保州方春大集宾客饮至夜分忽告外有卒谋为变者几不问益令折花劝坐客尽戴益酒行密令人分捕有顷皆擒至几遂极饮逹旦人皆服之号丨丨丨丨】以双笔要而遗之【岳珂桯史内黄傅珏者以财雄大名父世隆决科为二千石珏不力于学弁鹖碌碌下僚独能知人尝坐都市阅公卿车骑之过者言它日位所至无毫髪差初不能相术毎曰予自得于心亦不能解也尝寓北海王沂公曾始就乡举珏偶俟其姻于棘围之外遇之明日丨丨丨丨丨丨丨曰公必冠多士位宰相它日无相忘闻者皆笑珏不为怍遂定交倾资以助其用沂公赖之既而如言故沂公与其二弟以兄事之终身不少替】掷地以激【释文莹湘山野录张尚书镇蜀时承旨彭公乗始冠欲持所业为贽求文鉴大师者为之容鉴曰请君遇旌麾游寺日具襴鞹与文候之老僧先为持文奉呈果称爱始可出拜葢八座之性靡测一日果来鉴以彭文呈之公黙览殆遍无一语褒贬者掷于地彭公大沮后将赴阙临岐托鉴召彭至语之曰向示盛编以极爱叹不欲形言者子方少年若老夫以一语奬借必凌忽自惰故丨丨丨奉丨他日子之官亦不减老夫而益清近留铁缗钞二百道为缣缃之助勉之后果尽然】鞯辔资桂玉之费【释文莹续湘山野录晏相殊年七嵗自临川诣都下求举神童时寇莱公出镇金陵殊以所业求见莱公一见器之既辞命所乗赐马鞯辔送还旅邸复谢之曰马即还之丨丨奉丨丨丨丨丨知人之鉴今尠其比】
