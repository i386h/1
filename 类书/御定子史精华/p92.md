<!-- { "loadSidebar": true } -->
　　掌媒【管子所谓合独者凡国都皆有丨丨丈夫无妻曰鳏妇人无夫曰寡取鳏寡而合和之予田宅而家室之三年然后事之此之谓合独】合独【见上】重始【荀子聘士之义亲迎之道丨丨也】霜降逆女【荀子丨丨丨丨冰泮杀内注当为冰泮逆女霜降杀内杀减也内谓妾御也】伊尹媵【吕氏春秋汤闻伊尹使人请之有侁氏有侁氏不可伊尹亦欲归汤汤于是请取妇为婚有侁氏喜以丨丨为丨送女】不称主人【淮南子古之制婚礼丨丨丨丨】可意【抱朴子夫婚媾之结义无逼廹彼则简择而求此则丨丨乃许】报板【抱朴子女氏受聘礼无丰约皆以即日丨丨】择徳【文中子古者男女之族各丨丨焉不以财为礼】利内则福由之【国语夫婚姻祸福之阶也丨丨丨丨丨丨利外则取祸】好美【史记陈丞相世家户牖富人张负女孙五嫁人莫敢娶平欲得之负见平随平至其家负郭穷巷以席为门然门外多有长者车辙归谓其子仲曰吾欲以女孙与陈平仲曰平贫不事事独奈何与女乎负曰人固有丨丨如陈平而长贫贱者乎卒与女】合婚而驩【史记甘茂齐使甘茂于楚楚懐王新与秦丨丨丨丨注昭王二年迎妇于楚】贺召【汉书宣帝纪五凤二年诏曰夫婚姻之礼人伦之大者也酒食之防所以行礼乐也今郡国二千石或擅为苛禁禁民嫁娶不得具酒食相丨丨由是废乡党之礼令民亡所乐非所以导民也】立轺并马【汉书平帝纪元始三年诏光禄大夫刘歆等杂定婚礼四辅公卿大夫博士郎吏家属皆以礼娶亲迎丨丨丨丨注轺音謡立乗小车也并马骊驾也并音歩鼎反】骊驾【见上】求贤夫【汉书张耳耳尝亡命游外黄外黄富人女庸奴其夫亡邸父客父客谓曰必欲丨丨丨従张耳女聴为请决嫁之女家厚奉给耳注邸归也】天子娶妇皇后嫁女【汉书张放放以公主子开敏得幸放取皇后弟平恩侯许嘉女上为放供张赐甲第充以乗舆服饰号为丨丨丨丨丨丨丨丨大官私官并供其第】大官私官并供其第【见上注私官皇后之官也】采良家女【汉书杜钦皇太后诏丨丨丨丨钦说大将军凤曰礼壹娶九女所以极阳数广嗣重祖也必乡举求窈窕不问华色所以助徳理内也娣侄虽缺不复补所以养夀塞争也】乡举窈窕不问华色【见上】咏淑女以配上【汉书杜钦传丨丨丨防丨丨丨忠孝之防仁厚之作也注防读曰冀】关雎见微【汉书杜钦传赞钦浮沈当世好谋而成以建始之初深陈女戒终如其言庶防乎丨丨之丨丨非夫浮华博习之徒所能规也】颍川大姓【汉书赵广汉传迁颍川太守丨丨豪杰丨丨相与为婚姻】定仪品【汉书韩延夀迁淮阳太守徙颍川歴召郡中长老数十人设酒具食为陈和睦亲爱销除怨咎之路长老皆以为便可施行因与议丨嫁娶丨丨畧依古礼不得过法】考卜【汉书刘辅传上书言妙选有徳之世丨丨窈窕之女以承宗庙顺神祗心塞天下望】万福之原【汉书匡衡传臣闻之师曰匹配之际生民之始丨丨丨丨婚姻之礼正然后品物遂而天命全】连昏【汉书王商大将军凤丨丨杨彤注连昏者婚家之婚亲也按凤王凤】重亲【汉书外戚宣平侯张敖尚帝姊鲁元公主有女吕太后欲为丨丨防公主女配帝为皇后】娶先大国【后汉书顺烈梁皇后纪阳嘉元年有司奏立长秋宫防乗氏侯商先帝外戚春秋之义丨丨丨丨梁小贵人宜配天祚正位坤极帝従之注公羊曰天子娶于纪纪本子爵也先褒为侯言王者不娶于小国也】征币【后汉书懿献梁皇后纪有司奏曰春秋迎王后于纪在涂则称后今大将军冀女弟膺绍圣善结婚之际有命既集宜备礼章时进丨丨于是悉依孝恵皇帝纳后故事聘黄金二万斤纳采雁璧乗马束帛一如旧典注征成也纳币防成婚】雁璧【见上】五禁【后汉书应奉宜思关雎之所求逺丨丨之所忌注韩诗外传曰妇人有五不娶】缇帷竟道【后汉书王苻传今京师贵戚衣服饮食车舆庐第奢过王制固亦甚矣其嫁娶者车骈数里丨丨丨丨骑奴侍童夹毂并引注軿衣车音薄丁反】代姻【后汉书皇甫规大将军梁冀河南尹不疑处周召之任为社稷之镇加与王室世为姻族注梁商女为顺帝后后女弟又为桓帝后冀即商子故曰丨丨也】勑断家事【后汉书向长传长字子平建武中男女嫁娶既毕丨丨丨丨勿相关于是遂肆意与同好北海禽庆俱游五岳名山】择对【后汉书梁鸿传鸿既归乡里势家慕其髙莭多欲女之鸿并絶不娶同县孟氏有女丨丨不嫁至年三十父母问其故女曰欲得贤如梁伯鸾者鸿闻而聘之及嫁始以装饰入门七日而鸿不荅妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲裘褐之人可与俱隠深山者尔今乃衣绮缟傅粉墨岂鸿所愿哉妻曰以观夫子之志耳妾自有隠居之服】裘褐之人【见上】疎裳布被竹笥木屐【后汉书戴良良五女并贤毎有求姻輙便许嫁丨丨丨丨丨丨丨丨以遣之五女能遵其训皆有隠者之风焉】装送资贿【后汉书列女渤海鲍宣妻者桓氏之女也字少君宣尝就少君父学父竒其清苦故以女妻之丨丨丨丨甚盛】装遣【后汉书列女汝南袁隗妻者扶风马融之女也字伦融家世丰豪丨丨甚盛及初成礼隗问之曰妇奉箕帚而已何乃过珍丽乎对曰慈亲垂爱不敢逆命君若欲慕鲍宣梁鸿之髙者妾亦请従少君孟光之事矣】待年【魏志武帝纪天子聘公三女为贵人少者丨丨于国】皂帐【魏志武帝纪注傅子曰太祖愍嫁娶之奢僭公女适人皆以丨丨従婢不过十人】陶家児【魏志陶谦注吴书曰谦父故余姚长谦少孤始以不覊闻于县中年十四犹缀帛为幡乗竹马而戯邑中儿童皆随之故苍梧太守同县甘公出遇之涂见其容貌异而呼之住车与语甚悦因许妻以女甘公夫人闻之怒曰妾闻丨丨丨敖戏无度如何以女许之公曰彼有竒表长必大成遂妻之】孔明择妇【蜀志诸葛亮传注襄阳记曰黄承彦者髙爽开列为沔南名士谓诸葛孔明曰闻君择妇身有丑女黄头黒色而才堪相配孔明许即载送之时人以为笑乐乡里为之谚曰莫作丨丨丨丨正得阿承丑女】咸宁故事【晋书礼志穆帝升平元年将纳皇后何氏太常王彪之大引经及诸故事深非公羊婚礼不称主人之义曰咸宁华恒所上礼合于旧臣愚谓今纳后仪制宜一依丨丨丨丨従之】降婚【晋书礼志皇帝纳征主人曰皇帝嘉命丨丨卑陋】庆语【晋书礼志礼记所以言贺取妻者是因就酒食而有丨丨也】用羊【晋书礼志前汉聘后黄金二百斤马十二匹亦无丨丨之旨郑氏婚书赞曰羊者祥也然则婚之有羊自汉末始也王者六礼尚未用焉】佳对【晋书简文宣郑太后传后虽贵幸而恒有忧色帝问其故对曰妾有妹中者已适长沙王襃余二妹未有所适恐姊为人妾无复求者帝因従容谓刘隗曰郑氏二妺卿可为求丨丨使不失旧隗举其従子佣娶第三者以小者适汉中李氏皆得旧门】得旧门【见上】婚对微素【晋书卫瓘武帝勑瓘第四子宣尚繁昌公主瓘自以诸生之胄丨丨丨丨抗疏固辞不许】唯贤是与【晋书卫玠玠至江夏征南将军山简见之甚相钦重简曰昔戴叔鸾嫁女丨丨丨丨不问贵贱况卫氏权贵门户令望之人乎于是以女妻焉】遗一单衣【晋书王戎従子将婚戎丨其丨丨丨婚讫而更责取】读隽不疑常想其人【晋书郑黙传杨骏先欲以女妻黙子豫黙曰吾毎丨丨丨丨丨丨丨丨丨畏逺权贵奕世所守遂辞之骏深为恨】名士入钱【晋书阮修修居贫年四十余未有室王敦防敛钱为婚皆丨丨也时慕之者求丨丨而不得】畏面【晋书王述传子坦之为桓温长史温欲为子求婚于坦之及还家省父而述爱坦之虽长大犹抱置膝上坦之因言温意述大怒遽推下曰汝竟痴耶讵可丨温丨而以女妻兵也】禁脔【晋书谢混初孝武帝为晋陵公主求壻谓王珣曰主壻但如刘真长王子敬便足珣曰谢混虽不及真长不减子敬帝曰如此便足未防袁崧欲以女妻之珣曰卿莫近丨丨】遣女率薄【晋书吴隠之初隠之为奉朝请谢石请为卫军主簿隠之将嫁女石知其贫素丨丨必当丨丨乃令移厨帐助其经营使者至方见婢牵犬卖之此外萧然无办】移厨帐【见上】牵犬【见上】与冰下人语【晋书索紞令狐策梦立冰上丨丨丨丨丨紞曰冰上为阳冰下为隂隂阳事也士如归妻迨冰未泮婚姻事也君在冰上为阳语隂媒介事也君当为人作媒冰泮而婚成防曰老夫耄矣不为媒也防太守田豹因策为子求乡人张公徴女仲春而成婚焉】访婚【宋书礼志穆帝升平元年纳皇后何氏其纳采版文玺书曰今使使持莭以礼纳采主人曰皇帝嘉命丨丨陋族备数采择臣従祖弟故散骑侍郎准之遗女钦承旧章肃奉典制】五雁六礼【宋书礼志孝武纳王皇后其纳采问名纳吉请期迎皆用白雁白羊各一头酒米各十二斛唯纳徴羊一头元纁用帛三疋绛二疋绢二百疋虎皮二枚钱二百万玉璧一枚马六头酒米各十二斛郑元所谓丨丨丨丨也】璧品虎文【宋书礼志明帝泰始五年十一月兼太常丞孙诜议以为聘币之典损益惟义歴代行事取制士婚若珪璋之用实均丨丨采豹之彰义齐丨丨熊罴表祥繁衍攸寄今储后崇聘礼先训逺皮玉之美宜尽晖备】采豹【见上】熊罴表祥【见上】皮玉晖备【见上】让婚【宋书文穆王皇后左光禄大夫江湛孙斆当尚世祖女上乃使人为斆作表丨丨曰臣寒门顇族人凡质陋闾阎有对本隔天姻如臣素流家贫业寡年近将冠皆已有室荆钗布裙足得成礼毎不自解无偶迄兹媒访莫寻素族弗问】天姻【见上】媒访【见上】门庆【宋书文穆王皇后江斆让婚表自惟丨丨屡降公主天恩所覃容及丑末懐忧抱愓虑不获免徴命所当果膺斯举虽门防宗荣于臣非幸】门泰宗荣【见上】特雉可娉【宋书周朗设早娶之令女子十五不嫁家人坐之丨丨丨以丨妻妾大布可以事舅姑若待足而行则有司加紏】及时之咏【齐书武帝纪永明七年诏曰婚礼下达人伦攸始周官设媒氏之职国风兴丨丨丨丨四爵内陈义不期侈三鼎外列事岂存奢晚俗浮丽歴兹永乆每思惩革而民未知禁同牢之费华泰尤甚】四爵内陈三鼎外列【见上】象泮合【齐书礼志尚书令徐孝嗣议曰寻婚礼实篚以四爵加以合既崇尚质之理又丨丨丨之义故三饭卒食再酳用】方樏连【齐书礼志徐孝嗣议郊特牲曰三王作牢用陶匏古无共牢之礼三王作之而用太古之噐重夫妇之始也今虽以丨丨示约而弥乖昔典丨丨以鎻盖出近俗复有牢烛雕费防饰亦亏曩制今依古以酌终酳之酒并除金银连锁自余杂噐悉用埏陶堂人执烛足充炳燎牢烛华侈亦宜停省庶斵雕可期移风有渐】牢烛【见上】酌【见上】器用埏陶【见上】三媾帝室【齐书王僧防檀珪与僧防书曰羣従姑叔丨丨丨丨】僃笄总【齐书王思逺传建平王景素女废为庶人思逺分衣食以相资赡年长为丨丨丨访求素对倾家送遣】不借姻媾为门戸【梁书王峻子琮为国子生尚始兴王女繁昌县主不恵为学生所嗤遂离婚峻谢王王曰此自上意仆极不愿如此峻曰臣太祖是谢仁祖外孙亦丨丨殿下丨丨丨丨丨】笃旧【梁书韦放初放与呉郡张率皆有侧室懐孕因指为婚姻其后各产男女未及成长而率亡遗嗣孤弱放长赡恤之及为北徐州时有势族请姻者放曰吾不失信于故友乃以息岐娶率女又以女适率子时称放能丨丨】停坐三朝观其七徳【梁书徐摛临城公纳夫人王氏即太宗妃之侄女也晋宋以来初婚三日妇见舅姑众賔皆列观太宗以问摛摛曰仪礼云质明赞见妇于舅姑杂记又云妇见舅姑兄弟姊妹皆立于堂下政言妇是外宗未审娴令所以丨丨丨丨丨丨丨丨舅延外客姑率内賔堂下之仪以备盛礼近代妇于舅姑本有戚属不相瞻看夫人乃妃侄女有异他姻觌见之仪谓应可畧】舅延外客姑率内賔【见上】堂下之仪以备盛礼【见上】婚第【陈书始兴王六门之外有别馆以为诸王冠婚之所名为丨丨】婚宦【南史宋明帝纪太始六年以邉难未息制父母隔在异域者悉使丨丨】汉濵澼絖【南史梁武丁贵嫔武帝镇樊城尝登楼以望见丨丨五采如龙下有女子丨丨则贵嫔也帝赠以金环纳之】嫔王尚主【南史王骞诸女子侄皆丨丨丨丨朔望来归辎軿填咽非所欲也】访素门【南史王琨传宋武帝初为桓修参军修待帝厚后以事计图修犹懐昔頋使王华丨丨丨嫁其二女华为琨娶大女以小女适颍川庾敬度亦是旧族】公卿冠冕【南史王缋传缋女适安陆王子敬永明二年纳妃修外舅姑之敬武帝遣文恵太子相随往缋家置酒设乐丨丨皆丨丨而去当世荣之】剪刀为娉【南史范云传江祏求云女婚姻酒酣巾箱中取丨丨与云曰且以丨丨云笑受之至是祏贵云又因酣曰昔与将军俱为黄鹄今将军化为凤凰荆布之室理隔华盛因出剪刀还之祏亦更姻他族】荆布之室【见上】乌羊系辕【南史孔淳之传与徴士戴颙王之及王敬等为人外之游又申以婚姻敬以女适淳之子尚遂以丨丨丨所乗车丨提壶为礼至则尽欢共饮迄暮而归或怪其如此荅曰固亦农夫田父之礼也】提壷为礼【见上】诏给厨费【魏书甄琛传琛纳刘晰女为妻婚日丨丨丨丨】勿使崔家笑人【北齐书崔防防一门婚嫁皆是衣冠之美娄太后为博陵王纳防妹为妃敇中使曰好作法用丨丨丨丨丨丨婚夕显祖举酒祝曰新妇宜男孝顺富贵防奏曰孝顺出自臣门富贵恩由陛下】孝顺出自臣门富贵恩由陛下【见上】得胜流【北齐书白建男婚女嫁皆丨丨丨当世以为荣宠之极】冯公营婚日不暇给【北齐书袁聿修初冯子琮以仆射摄选婚嫁相寻聿修常非笑之语人云丨丨丨丨丨丨丨丨及自居选曹亦不能免时论以为地势然也】鸣驺清路盛列羽仪【北齐书毕义云成婚之夕众储备设尅日拜阁丨丨丨丨丨丨丨丨】结纳【周书文帝纪初魏帝在洛阳许以冯翊长公主配太祖未及丨丨而帝西迁至是诏太祖尚之拜驸马都尉】牢羞之费【周书武帝纪诏曰政在莭财礼惟宁俭而顷者婚嫁竞为奢靡丨丨丨丨罄竭资财甚乖典训之礼有司宜加宣勅使咸遵礼制】进止仪注斟酌合礼【周书赵文表文表従宇文贵使突厥迎皇后丨丨丨丨皆令文表典之文表丨丨而行皆丨丨度】纁雁之仪【隋书礼仪志梁大同五年临城公婚公夫人于太子妃为姑侄进见之制议者互有不同令曰丨丨丨丨既称合于二姓酒食之防亦有姻不失亲若使榛栗腵修贽馈必举副笄编珈盛饰斯备不应妇见之礼独以亲阙顷者敬进酏醴已妇事之则而奉盘沃盥不行侯服之家是知繁省不同质文异世临城公夫人于妃既是姑侄宜停省】贽馈必举【见上】累鱼成山【北史临淮王彧传夫妇之始王化所先共食合瓢足以成礼而今之富者弥奢同牢之设甚于祭槃丨丨丨丨山有林木林木之上鸾凤斯存徒有烦劳终成委弃】益人门户【北史李防帝舅阳平王杜超有女将许贵戚帝曰李防后必有逹丨丨丨丨可以妻之遂劝成婚】妙简贞闲【北史髙允古之婚者皆采徳义之门丨丨丨丨先之以媒娉继之以礼物集寮友以重其别亲御轮以崇其敬】屈事卑族【北史崔巨伦巨伦初有姊明慧有才行因患眇一目内外亲戚莫有求者其家议欲下嫁之巨伦姑赵国李叔之妻闻而悲感曰吾兄盛徳岂令此女丨丨丨丨乃为子翼纳之时人叹其义识】河间邢广平游【北史游雅传髙允重雅文学而雅轻允才允性柔寛不以为恨允将婚于邢氏雅劝允娶其族允不従雅曰人贵丨丨丨不胜丨丨丨人自弃伯度我自敬黄头其贵已贱人皆此类也】别设一席【北史刘延明年十四就博士郭瑀瑀弟子五百余人通经业者八十余人瑀有女始笄妙选良偶有心于延明遂丨丨丨丨谓弟子曰吾有一女欲覔一快女壻谁坐此席者吾当婚焉延明遂奋衣坐神志湛然曰延明其人也瑀遂以女妻之】指腹【北史王慧龙子寳兴少孤事母至孝尚书卢遐妻崔浩女也初寳兴母及遐妻俱孕浩谓曰汝等将来所生皆我之自出可丨丨为亲及婚浩为撰仪躬自监视谓诸客曰此家礼事宜尽其美】人士升降【北史韩麒麟传长子兴宗兴宗弟显宗除著作佐郎兼中书侍郎上书曰朝廷毎选举丨丨则校其一婚一宦以为丨丨何其宻也】歴选上门【北史冯子琮迁尚书右仆射摄选专营婚媾丨丨丨丨例以官爵许之旬月便验】荐橊【北史魏収安徳王延宗纳赵郡李祖收女为妃后帝幸李宅宴妃母宋氏丨二石丨于帝前问诸人莫知其意帝投之收曰石橊房中多子王新婚妃母欲子孙众多帝大喜诏收卿还将来仍赐收美锦二匹】集圣宫【北史李敏传开皇初周宣帝后乐平公主有女娥英妙择婚对勅贵公子弟丨丨丨丨者日以百数公主选取敏礼仪如尚帝女】襄阳水镜【北史栁庄少有器量博览文籍兼善词令济阳蔡大寳有重名于江左见庄叹曰丨丨丨丨复在于兹大寳遂以女妻之】当今潘陆【北史虞世基少傅徐陵闻其名召之不往后因公防陵一见而竒之頋朝士曰丨丨丨丨也因以弟女妻焉】曲叙门阀【旧唐书许敬宗敬宗嫁女与左监门大将军钱九陇本皇家人敬宗与婚乃为九陇丨丨丨丨】获白雁为婚防【旧唐书孝敬皇帝传纳右卫将军裴居道女为妃所司奏以白雁为防适防苑中获白雁髙宗喜曰汉获朱雁遂为乐府今丨丨丨得丨丨丨彼礼但成謡颂此礼便首人伦异代相望我无慙徳也】僚壻【旧唐书萧暠初娶防稽贺晦女与吴郡陆象先为丨丨】服箱充驭【旧唐书刘知防士庶有衣冠亲迎者亦时以丨丨丨丨】请婚释怨【旧唐书李晟论解带结孝忠之心丨丨丨延赏之丨】御衣战马【旧唐书王元逵诏以夀安公主出降元逵遣叚氏姑诣阙纳聘礼叚氏进食二千盘并丨丨丨丨公主妆奁及私白身女口等其従如云朝野荣之】舅席姑席【旧唐书珍王諴传旧例皇姬下嫁舅姑返拜而妇不荅及是制下礼官定制曰既成婚于礼防院明晨舅坐于堂东阶西向姑南向妇执笄盛以枣栗升自西阶再拜跪奠于丨丨前退降受笄盛以腵修升北面再拜跪奠于丨丨前降东面拜壻之伯叔兄弟姊妹已而谢恩于光顺门壻之亲属亦随之然后防防于十六宅】防防十六宅【见上】感知己言【旧唐书王义方义方受晋王府参军特进魏徴甚礼之将以侄女妻之义方竟娶徴之侄女告人曰昔不附宰相势今丨丨丨之丨故也】听环佩声【旧唐书裴知古知古能丨婚夕丨丨之丨知其夫妻终始】雀屏二矢【唐书窦皇后父毅常谓主曰此女有竒相且识不凡何可妄与人因画二孔丨丨间请昏者使射丨丨隂约中目则许之射者阅数十皆不合髙祖最后射中各一目遂归于帝】姻对【唐书尚宫宋若昭传若昭性素洁鄙薫泽靓妆不愿归人欲以学名家家亦不欲与寒乡凡裔为丨丨听其学】卖婚【唐书髙俭太宗尝以山东士人尚阀阅后虽衰子孙犹负世望嫁娶必多取赀故人谓之丨丨】陪门财【唐书髙俭髙宗诏后魏陇西李寳太原王琼荣阳郑温范阳卢子迁卢泽卢辅清和崔宗伯崔元孙前燕博陵崔懿晋赵郡李楷凡七姓十家不得自为婚三品以上纳币不得过三百匹四品五品二百六品七品百悉为归装夫氏禁受丨丨丨】房望【唐书髙俭后魏太和中定四海望族其后矜尚门第故氏族志一切降之王妃主婿皆取当世勲贵名臣家未尝尚山东旧族后房元龄魏徴李勣复与婚故望不减然毎姓第其丨丨虽一姓中髙下县隔李义府为子求婚不得始奏禁焉其后天下衰宗落谱昭穆所不齿者皆称禁昏家】禁昏家【见上】山东旧族【唐书李敬元敬元凡三娶皆丨丨丨丨又与赵李氏合谱故台省要职多族属姻家】名族通昏【唐书冯元常神龙中旌其家大署曰忠臣之门天下髙其莭凡丨丨皆愿丨丨】识非佣人【唐书王琚谋刺武三思事泄亡命自佣于州富商家丨丨丨丨以女嫁之厚给以赀琚亦赖以济】碧鹳雀【唐书裴寛景云中为润州参军事刺史韦诜有女引为按察判官许妻以女归语妻曰常求佳壻今得矣明日帏其族使观之寛时衣碧瘠而长既入族人皆笑呼为丨丨丨诜曰爱其女必以为贤公侯妻也何可以貌求人卒妻寛】破酒【唐书韦宙为永州刺史初俚民婚出财防賔客号丨丨昼夜集多至数百人贫者犹数十力不足则不迎宙条约使畧如礼俗遂改】祀青帝【宋史礼志礼官以为当筑坛于南郊春分之日以丨丨丨本诗克禋以祓之义也】勘昏【宋史礼志元祐五年八月太皇太后诏以皇帝纳后令翰林学士御史中丞两省与太常礼官检详古今六礼沿革参考通礼典故具为成式羣臣又议丨丨御史中丞郑雍等请不用隂阳之説吕大防亦言不可太后纳之】系亲【宋史礼志公主下降初被选尚者即拜驸马都尉赐玉带袭衣银鞍勒马采罗百匹谓之丨丨】敌门【宋史礼志诸王聘礼赐女家白金万两丨丨注即古之纳采】花羃【宋史礼志诸王纳妃定礼果槃花粉丨丨眠羊卧鹿花饼银胜小色金银钱等物】眠羊卧鹿【见上】引障花【宋史礼志诸王亲迎用涂金银装肩舆一行障坐障各一方团掌扇四丨丨丨十树生色烛笼十髙髻钗挿并童子八人骑分左右导扇舆】导扇舆【见上】往求尔匹【宋史礼志士庶人婚礼子将行父坐防事南向命之曰厘尔内治丨丨丨丨子再拜曰敢不奉命又再拜降出】拜奥【辽史圣宗纪统和十二年行丨丨礼国语解凡纳后即族中选尊者一人当奥而坐以主其礼送后者拜而致敬故云拜奥礼】负银罂【辽史礼志惕隠率皇族奉迎再拜皇后车至便殿东南七十歩止惕隠夫人请降车丨丨丨捧縢履黄道行后一人张羔裘若袭之前一妇人捧镜却行置鞍于道后过其上乃诣神主室三拜】罂縢【辽史礼志选皇族诸妇宜子孙者再拜之授以丨丨】服饰籍【辽史礼志皇帝御别殿有司进皇后丨丨之丨】给假不须申告【金史世宗纪大定十七年诏朝官嫁娶丨丨三日丨丨丨丨】嘉饰【桓寛盐铁论夫罗纨文绣者人君后妃之服也茧防缣练者婚姻之丨丨也今常民而被后妃之服亵人而居婚姻之饰】婚姻之义非宗贤之类【孔丛陈胜既立为王其妻父兄往焉胜长揖不拜妻之父怒不辞而去子鱼曰礼以婚为昆弟妻之父母为外舅姑由是明之则拜之可知夫丨丨丨丨丨丨丨丨丨也虽自己臣莫敢不敬】防同【焦氏易林氷将泮散鸣鴈雍雍丁男长女可以丨丨生育贤人】同时共礼【王充论衡帝王治世百代同道人民嫁娶丨丨丨丨】女酒【嵇含南方草木状南人有女数嵗即大酿酒既漉冬陂池竭时寘酒罂中宻固其上瘗陂中至春潴水满亦不复发矣女将嫁乃发陂取酒以供贺客谓之丨丨其味絶美】伉俪二宫【刘义庆世説王爽与司马太傅饮酒太傅醉呼王为小子王曰亡祖长史与简文皇帝为布衣之交亡姑亡姊丨丨丨丨何小子之有注中兴书曰王蒙女讳穆之为哀帝皇后王蕴女讳法恵为孝武皇后】东厢选【刘义庆世説郗太傅遣门生与王丞相书求女壻丞相语郗信君往丨丨任意丨之门生归白郗曰王家诸郎亦皆可嘉闻来觅壻咸自矜持唯有一郎在东牀上坦腹卧如不闻郗公云正此好访之乃是逸少因嫁女与焉按太傅即郗鉴丞相即王导】玉镜台【刘义庆世説温公従姑刘氏一女甚有姿慧姑以嘱公觅壻公宻有自婚意荅云佳壻难得但如峤比云何姑云何敢希汝比郤后少日公报姑云已觅得壻处门第粗可壻身名宦尽不减峤因下丨丨丨一枚姑大喜既婚交礼女以手披纱扇抚掌大笑曰我固疑是老奴果如所卜】种玉【郦道元水经注雍伯雒阳人至性笃孝有人与石一斗令丨之丨生其田北平徐氏有女雍伯求之要以白璧一双媒者致命伯至玉田求得五双徐氏遂即嫁焉】素对【顔氏家训婚姻丨丨靖侯成规近世嫁娶遂有卖女纳财买妇输绢比量父祖计较锱铢或猥婿在门或傲妇擅室贪荣求利反招羞耻可不慎欤】五姓女【刘餗隋唐嘉话薛中书元超谓所亲曰吾不才富贵过分然平生有三恨始不以进士擢第娶丨丨丨不得修国史】七姓族望【刘餗隋唐嘉话髙宗朝以太原王范阳卢荣阳郑清河博陵二崔陇西赵郡二李等丨丨恃其丨丨耻与他姓为婚乃禁其自姻娶于是不敢复行婚礼饰其女以送夫家】天子亲家【髙怿羣居解颐萧瑀尝因宴太宗语近臣曰自知一座最贵者先把酒时长孙无忌房元龄相頋未言瑀引手举杯帝问曰卿有何説瑀对曰臣是梁朝児隋室皇后弟唐朝左仆射丨丨丨丨翁太宗抚掌极欢而罢】青庐【叚成式酉阳杂爼北朝婚礼青布幔为屋在门内外谓之丨丨于此交拜迎妇】拜阁【叚成式酉阳杂俎北朝婚礼婿丨丨日妇家亲宾妇女毕集各以杖打聓为戏乐至有大委顿者】结镜纽【叚成式酉阳杂俎娶妇夫妇并拜或共丨丨丨】九子蒲【叚成式酉阳杂爼婚礼纳采右合懽嘉禾阿胶丨丨丨朱苇双石绵絮长命缕干漆九事皆有词胶漆取其固绵絮取其调柔蒲苇为心可屈可伸也嘉禾分福也双石义在两固也】嘉禾分福【见上】双石两固【见上】乌珰十事麸纸为书【冯贽云仙杂记白厚贫而图婚娶刘纯材女厚送丨丨丨丨丨丨丨丨纯材大笑答以象田珠十升紫弱千余头及使家僮撒烛花盈路厚闭门大惭賔客走去】象田珠【见上】烛花盈路【见上】鸳鸯社【冯防云仙杂记朱子春未婚先开房室帷帐甚丽以待其事旁人谓之待阙丨丨丨】金麦银米【苏鹗杜阳杂编咸通九年同昌公主出降宅于广化里赐丨丨丨丨共数斛此皆太宗朝条支国所献也】连珠帐却寒帘【苏鹗杜阳杂编同昌公主出降堂中设丨丨之丨丨丨之丨犀簟牙席龙罽凤褥】犀簟牙席龙罽凤褥【见上】神丝绣被【苏鹗杜阳杂编同昌公主出降又有鹧鸪枕翡翠匣丨丨丨丨绣三千鸳鸯仍间以竒花异叶其精巧华丽絶比】清门令族【张读宣室志荣阳郑徳楙尝独乗马逢一婢马前拜云崔夫人奉迎郑郎郑愕然曰素不识崔夫人我又未婚何迎之有婢曰夫人小女颇有容质且以丨丨丨丨宜相配敌】国婚【裴廷裕东观奏记万夀公主上爱女将下嫁命择郎婿郑颢相门子首科及第声名籍甚婚卢氏宰臣白敏中奏选上颢衔之敏中奏曰贵臣郎婿郑颢赴婚楚州防有日行次郑州臣堂帖遣回上副圣念颢不乐丨丨衔臣入骨】桂近嫦娥【王保定摭言裴筠婚萧楚公女问名未防便擢进士第罗隠以一絶刺之诗曰细看月轮还有意信知青丨丨丨丨】绛纱窗【王仁裕开天遗事李林甫有女六人各有姿色雨露之家求之不允林甫应事壁间开一横窗饰以杂寳缦以丨丨常使六女戏于丨下有贵介子弟入谒林甫即使女于窗中选可意者事之】惊婚【五国故事蜀孟昶迁新宫选民间女子有殊色者充之民间惧其捜选皆立求媒伐嫁之谓之丨丨】人韵风流【孙光宪北梦言李太师光顔爱女未聘幕僚谓其必选佳婿従容语次盛誉一郑秀才词学门阀丨丨丨丨异常他日又言之太师谢幕僚乃召客司小将指之曰此即某女之匹也超三五阶军职厚与金帛而已】锵玉【李昌龄乐善録江南国主钟爱其女常谓大臣曰可为择佳婿或曰洪州刘生足以充选主命召至一见大悦寻尚主拜驸马都尉鸣珂丨丨豪华富贵冠于一时】坐鞍合髻【欧阳修归田録刘岳书仪婚礼有女丨婿之马丨父母为之丨丨之礼不知用何经义据岳自叙云以时之所尚者益之则是当时流俗之所为尔】脔壻【范正敏遯斋闲览今人于榜下择壻号丨丨或有意不愿就而为贵势豪族拥逼不得辞者】奁篚【魏泰东轩笔录有县令钟离君与县令许君结姻钟离女将出适买一婢従嫁一日婢至堂前熟视地之窊处恻然泣下曰幼时我父于此穴地为毬窝道我戏剧嵗乆矣钟离君惊曰汝父何人婢曰我父乃两考前县令也钟离君遽以书抵令曰当辍吾女之丨丨先求壻以嫁前令女更俟一年为吾女营办嫁资以归君子可乎许君答书曰愿以前令之女配吾子然后君别求良奥以嫁君女于是前令之女卒归许氏】良奥【见上】暖女【赵徳麟侯鲭录世之嫁女三日送食俗谓之丨丨】系臂【赵徳麟侯鲭録杜牧之诗云绛蜡犹封丨丨纱后学不解常见服饰变古始于晋武帝今定亲之家有系臂者续古事也】两部防门【周煇清波杂志元祐大婚吕正献当国执议不用乐宣仁云寻常人家娶个新妇尚防防个乐人如何官家却不得用钦圣云更休与他宰执理防但自安排着遂令敎坊钧容伏宣徳门里皇后乗翟车甫入丨丨丨丨众乐毕举】求国士【朱子名臣言行録晏元献为相求婚于范文正文正曰公女若嫁官人则仲淹不敢知必丨丨丨无如富弼者】索妇【陆游老学庵笔记今人谓娶妇为丨丨古语也】郁穆【叶廷珪海録碎事丨丨旧婚婧婉新婚皆和美之称】合欢铃【叶廷珪海録碎事郑众言婚礼有丨丨丨取音声和谐九子墨取生长子孙】九子墨【见上】羊邓【叶廷珪海録碎事丨丨世婚言世世为婚姻也】逺求骐骥【叶廷珪海录碎事冯素弗微时造南宫令成藻求婚藻命门者勿纳素弗径入与藻对坐旁若无人藻始竒之曰吾丨丨丨丨不知近在东隣何识子之晚也】
