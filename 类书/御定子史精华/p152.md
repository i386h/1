<!-- { "loadSidebar": true } -->
　　劝课
　　由田之事【管子相高下视肥墝观地宜明诏期前后农夫以时均修焉使五谷桑麻皆安其处丨丨丨丨也注由田田畯之类】仆力寡能【荀子相高下视肥墝序五谷省农功谨畜藏以时顺修使农夫丨丨而丨丨治田之事也】尊地产【吕氏春秋天子亲率诸侯耕帝籍田大夫士皆有功业是故当时之务农不见于国以敎民丨丨丨也】不私籍于庸【吕氏春秋农不上闻丨敢丨丨丨丨为害于时也】劭农【汉书成帝纪诏曰夫洪范八政以食为首斯诚家给刑错之本也先帝丨丨薄其租税宠其强力令与孝弟同科注劭劝勉也】何为带牛佩犊【汉书龚遂为渤海太守遂见齐俗奢侈好末技不田作乃躬率以俭约劝民务农桑令口种一树榆百本防五十本葱一畦韭家二毋彘五鸡民有带持刀剑者使卖剑买牛卖刀买犊曰丨丨丨丨丨丨春夏不得不趋田亩秋冬课收敛益畜果实蔆芡劳来循行郡中皆有畜积】贳与田器【后汉书章帝纪诏曰令郡国募人无田欲徙它界就肥饶者恣听之到在所赐给公田为雇耕佣赁种丨丨丨丨注粮也古饷字】假种粮【后汉书张禹迁下邳相徐县北界有蒲阳坡傍多良田而堙废莫修禹为开水门通引灌溉遂成孰田数百顷劝率吏民丨与丨丨亲自勉劳遂大收谷实】教用犁耕【后汉书王景迁庐江太守先是百姓不知牛耕致地方有余而食常不足郡界有楚相孙敖所起芍陂稲田景乃驱率吏民修起芜废丨丨丨丨由是垦辟倍多境内丰给】夺渔猎具【魏志郑浑迁邵陵令民皆剽轻不念产殖浑所在丨其丨丨之丨课使耕桑又兼开稲田】以入谷为殿最【晋书食货志元帝为晋王课督农功诏二千石长吏丨丨丨多少丨丨丨】区种法【晋书段灼传邓艾留屯上邽欲积谷彊兵以待有事是嵗少雨又为丨丨之丨手执表耜率先将士】欣乐昏作【晋书潘岳籍田赋曰动容发音而观者莫不抃舞乎康衢讴吟乎圣世情丨丨乎丨丨兮虑尽力乎树艺靡推督而常勤兮莫之课而自厉躬先劳而悦使兮岂严刑而猛制哉】田曹掾【晋书温峤峤上疏曰司徒置丨丨丨州一人劝课农桑察吏能否今宜依旧置之】歳竟条名【宋书文帝纪诏曰自顷农桑惰业逰食者众荒莱不辟督课无闻郡守赋政方畿县宰亲民之主宜思奬训导以良规咸使肆力地无遗利耕蚕树艺各尽其力若有田力殊众丨丨丨丨列上】褒甄【宋书孝武帝纪诏曰凡诸守莅亲民之官可详申旧条劝尽地利力田善蓄者在所具以名闻丨丨之科精为其格】务田端趣【宋书袁豹传密勿者甄异怠惰者显罚明劝课之令峻纠违之官则嬾惰无所容力田有所望力者欣而惰者惧则穑人劝矣此丨丨之丨丨也】昭农绪稼【宋书自序礼化孚内威禁清外斯实去盗修畎丨丨丨丨之时】相土揆时【齐书武帝纪诏守宰亲民之要刺史案部所先宜严课农桑丨丨丨丨必穷地利若耕蚕殊众足厉浮堕者所在即便列奏】相亩辟畴【齐书鬱林王纪诏严下州郡务滋耕殖丨丨丨丨广开地利】敦农广稼【齐书崔祖思今将扫辟咸华题镂龙漠宜简役丨丨开田丨丨】贷防优徧【梁书武帝纪诏曰风云叶律气象光华属览休辰思加奬劝可班下逺近广辟良畴公私畎畆务尽地利若欲附农而粮种有乏亦加丨丨毎使丨丨】农力之科【梁书元帝纪秦人有丨丨丨丨汉氏开屯田之利】淳民载酒【陈书后主纪诏曰今阳和在节膏泽润下宜展春耨以望秋坻其有新辟塍畎进垦蒿莱广袤勿得度量征租悉皆停免私业久废咸许占作公田荒纵亦随肆勤倘良守教耕丨丨丨丨有兹督课议以赏擢外可为格班下称朕意焉】修东耕【南史宋文帝纪元嘉二十一年冬十月命刺史郡守丨丨丨】止马赐食【南史宋衡阳王义季为都督荆州刺史尝大搜于郢有野老带苫而耕命左右斥之老人拥耒对曰今阳和扇气播厥之始一日不作人失其时大王驱斥老夫非劝农之意义季丨丨曰此贤者也命丨之丨】私锄功【魏书恭宗纪有司课畿内之民使无牛家以人牛力相贸垦殖锄耨其有牛家与无牛家一人种田二十二亩偿以丨丨丨七亩如是为差至与小老无牛家种田七亩小老者偿以锄功二亩皆以五口下贫家为率各列家别口数所劝种顷畆明立簿目所种者于地首摽题姓名以辨播殖之功】兼牛通借【魏书高祖纪延兴三年诏牧守令长勤率百姓无令失时同部之内贫富相通家有丨丨丨丨无者若不从诏一门之内终身不仕守宰不督察免所居官】兵绢市牛【魏书薛虎子除徐州刺史时州镇戍兵资绢自随不入公库任其私用常苦饥寒虎子表以丨丨丨丨分减戍卒计其牛数足得万头兴力公田必当大获粟稲一年之收过于十倍之绢暂时之耕足充数载之食】冶铜为农具【魏书崔鉴为东徐州刺史于州内丨丨以为丨丨兵民获利】八部帅【魏书食货志天兴初制定京邑东至代郡西及善无南极隂舘北尽参合为畿内之田其外四方四维置丨丨丨以监之劝课农耕量校收入以为殿最】倍庸【北史魏孝文帝纪太和元年敕在所督课田农有牛者加勤于常嵗无牛者丨丨于余年】修龚遂法【北史崔浩崔衡除秦州刺史先是河东年饥刼盗大起衡至丨丨丨之丨劝课农桑周年间寇盗止息】亩益三升【北史髙允时多禁封良田允曰方一里则为田二顷七十亩方百里则田三万七千顷若劝之则丨丨丨丨不劝则亩损三升方百里损益之率为粟二百二十二万斛况以天下之广乎若公私有储虽遇饥年复何忧乎帝遂除田禁】屯人【北史李彪别立农官取州郡户十分之一以为丨丨相水陆之宜料顷亩之数以赃赎杂物余财市牛科给令其肆力一夫之田嵗责六十斛甄其正课并征戍杂役】卖马【旧唐书李大亮授土门令属百姓饥荒大亮卖所乘马分给贫弱劝以垦田歳因大稔史臣曰大亮文武兼才贞确成性丨丨劝农是为政也】借牛【旧唐书殷侑太和四年加检校工部尚书沧齐德观察使上表请丨耕丨三万以给流民乃诏度支赐绫绢五万疋买牛以给之数年之后户口滋饶仓廪盈积】人耕法【旧唐书王方翼迁夏州都督属牛疫无以营农方翼造丨丨之丨施关键使人推之百姓頼焉】劭桑稼【唐书萧定传迁袁润等六州刺史大厯中有司差天下刺史治防定与常州萧复濠州张镒为苐一而丨丨丨均赋税业徕游口在镒复右】屩而立于涂【唐书孟元阳曲环领节度使时已为大将使董作西华屯盛夏丨丨丨丨丨役休乃就舍故田辄嵗稔而军食常足】河北耕器【五代史刘审迁陈州防御使出视民田见民耕器薄陋乃取丨丨丨丨为范为民更铸】踏犁式【宋史眞宗纪景徳二年取淮椘间丨丨丨颁之河朔】赐田夫帛【宋史五行志皇祐三年彭山县上瑞麦图帝曰朕尝禁四方献瑞今得西川麦秀图可谓真瑞矣其丨丨丨束丨以劝之】给官告【宋史食货志乾道九年王之竒奏增定力田赏格募人开耕荒田丨丨丨绫纸以备书填及官会十万缗充农具等用】获瑞麦应【宋史魏王恺淳熙元年徙判明州辍屡邑田租以赡学得两岐麦图以献帝赐手诏曰汝劝课艺植农不游惰宜丨丨丨之丨加恺荆南集庆军节度使行江陵尹】刻木为耕夫蚕女【宋史陶谷世宗留心稼穑命工丨丨丨丨丨织妇丨丨之状置于禁中思广劝课之道谷为赞辞以进】与转一资【宋史廖刚拜给事中刚言今诸将之兵备江淮不知几万初无储蓄日待哺于东南之转饷浙民已困欲救此患莫若屯田因献三説将校有能躬耕当加优赏毎耕田一顷丨丨丨丨百姓愿耕假以粮种复以租赋上令都督府措置】黍熟助刈【辽史食货志帝过藁城见乙室奥隗部下妇人廸辇防丨过丨未获遣人丨丨】教垦艺【辽史韩延徽太祖命参军事请树城郭分市里以居汉人之降者又为定配偶丨丨丨以生养之以故逃亡者少】区田【金史章宗纪明昌五年尚书省进丨丨法诏相其地宜务从民便】改莳秋田【金史宣宗纪单州雨雹伤稼诏遣官劝谕农民丨丨丨丨官给其种】栽桑图説【元史仁宗纪大司农买住防进司农丞苗好谦所撰丨丨丨丨帝曰农桑衣食之本此图甚善命印刋千帙防之民间】太守桑【元史姜彧知滨州课民种桑歳余新桑徧野人名为丨丨丨】风行象林【郦道元水经注九真太守任延始教耕犁俗化交土丨丨丨丨知耕以来六百余年火耨耕艺法与华同】微服屏骑【徐度却扫编杨侍读绘熙寜间知南京有政予及见故老有能道当时事者云春秋劝农时必丨丨丨丨从至田野中民莫知其为太守也】

　　御定子史精华卷五十三
　　钦定四库全书
　　御定子史精华卷五十四
　　政术部十
　　监牧
　　苑马【史记平准书孝景时益造丨丨以广用注谓增益苑囿造廐而养马以广用则马是军国之用也】牵掌【史记平准书天子盛养马马之来食长安者数万匹卒丨丨者关中不足乃调旁近郡】官假马母【史记平准书令民得畜牧边县丨丨丨丨三嵗而归及息什一以除告缗用充仞新秦中注谓与民母马令得为马种令十母马还官一驹此为息什一也】息什一【见上】亭亭畜牸【史记平准书乃着令令封君以下至三百石以上吏以差出牝马天下丨丨有丨丨马嵗课息】嵗课息【见上】畜蕃息【史记孔子世家尝为司职吏而丨丨丨】给置【汉书文帝纪诏曰太仆见马遗财足余皆以丨丨丨】齿未平不得出关【汉书景帝纪御史大夫绾奏禁马髙五尺九寸以上丨丨丨丨丨丨丨】平牡马【汉书武帝纪元狩五年天下马少丨丨丨匹二十万注贵平牡马贾欲使人竞畜马】诸亭养【汉书昭帝纪始元五年罢天下亭母马注武帝数伐匈奴再击大宛乃令天下丨丨丨母马欲令其繁孶今悉罢之】五监【汉书百官公卿表太仆秦官掌舆马有两丞又龙马闲驹橐泉騊駼承华丨丨长丞又边郡六牧师菀令各三丞注橐泉廐在橐泉宫下闲阑养马之所也故曰闲驹騊駼出北海中其状如马汉官仪云牧师诸菀三十六所分置北边西边分养马三十万头】三十六所【见上】保养【汉书】
