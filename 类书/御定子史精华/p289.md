<!-- { "loadSidebar": true } -->










　　御定子史精华卷一百六
<子部,类书类,御定子史精华>
　　钦定四库全书
　　御定子史精华卷一百七
　　释道部一
　　释上
　　运转亡已天地密移【列子粥熊曰丨丨丨丨丨丨丨丨畴觉之哉故物损于彼者盈于此成于此者亏于彼损盈成亏随世随死徃来相接间不可省畴觉之哉凡一气不顿进一形不顿亏亦不觉其成不觉其亏亦如人自世至老貌色智态亡日不异皮肤爪髪随世随落非婴孩时有停而不易也间不可觉俟至后知注世皆当作生按此即楞严观河之谓又按周秦西汉以上无言佛者魏书释老志云刘歆志七略班固志艺文释氏之学所未曾纪隋书经籍志云推寻典籍自汉以上中国未传或云久已流布遭秦湮没而辞而辟之者则如北魏世祖诏云汉人刘元眞吕伯彊之徒乞胡之诞言用老庄之虚假附而益之唐傅奕云孅儿幼夫摹拟庄老宋宋祁作唐书李蔚传赞云华人之谲诞者又攘庄周列御防之説佐其髙皆以为释氏本于庄老然自白马防经以来贝叶流传于今具在皆本横行梵字译为震旦之文非剽窃老庄以成篇句也顾尝详读内典叅求宗防与老氏则秦越与列庄实伯仲岂所为三代之时久已流布遭秦湮没之説信欤抑是法不二不隔华戎有自然而合者欤今周秦西汉旣无言佛之书可编录辄择列庄之语同于宗门者着于篇而每语各着其所以同者焉】未始出吾宗【列子有神巫自齐来处于郑命曰季咸知人死生存亡祸福寿夭期以嵗月旬日如神郑人见之皆避而走列子见之而心醉而归以告壶邱子曰始吾以夫子之】
