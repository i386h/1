<!-- { "loadSidebar": true } -->
　　所事之地常无怨【管子闭祸在除怨非有怨乃除之丨丨丨丨丨丨丨也】弱子下瓦慈母操棰【管子生栋覆屋怨怒不及丨丨丨丨丨丨丨丨】风雨无乡【管子丨丨丨丨而怨怒不及也】怨利生孽【晏子凡有血气者皆有争心丨丨丨丨维义可以为长存】飬其亲者身伉其难【晏子齐有北郭骚者结罘罔捆蒲苇织屦履以养其亲犹不足踵门见晏子曰窃説先生之义愿乞所以养母者晏子使人分仓粟府金而遗之辞金受粟有间晏子见疑于景公出奔北郭子召其友而告之曰吾説晏子之义而尝乞所以养母者焉吾闻之丨丨丨丨丨丨丨丨今晏子见疑吾将以身死白之】免于三怨【列子狐邱丈人谓孙叔敖曰人有三怨子知之乎孙叔敖曰何谓也对曰爵高者人妒之官大者主恶之禄厚者怨建之孙叔敖曰吾爵益高吾志益下吾官益大吾心益小吾禄益厚吾施益博以是丨丨丨丨可乎】辱我以腐鼠【列子虞氏者梁之富人也家充殷盛钱帛无量财货无訾登髙楼临大路设乐陈酒击博楼上侠客相随而行楼上博者射明琼张中反两防鱼而笑飞鸢适坠其腐鼠而中之侠客相与言曰虞氏富乐之日久矣而尝有轻易人之志吾不侵犯之而乃丨丨丨丨丨此而不报无以立慬于天下请与若等戮力一志率徒属必灭其家为等伦皆许诺至期日之夜聚众积兵以攻虞氏大灭其家】不折镆干不怨飘瓦【庄子复仇者丨丨丨丨虽有忮心者丨丨丨丨】虚船触舟【庄子方舟而济于河有丨丨来丨丨虽有惼心之人不怒有一人在其上则呼张歙之一呼而不闻再呼而不闻于是三呼邪则必以恶声随之向也不怒而今也怒向也虚而今也实人能虚己以游世其孰能害之】逆言过耳兵甲相李【鹖冠子殊君异长不能相使丨丨丨丨丨丨丨丨】刖跪乞饮【韩非子齐中大夫有夷射者御饮于王醉甚而出倚于郎门门者丨丨请曰足下无意赐之余沥乎夷射曰叱去刑余之人何事乃敢丨丨长者刖跪走退及夷射去刖跪因捐水郎门霤下类溺者之状明日王出而诃之曰谁溺于是刖跪对曰臣不见也虽然昨日中大夫夷射立于此王因诛夷射而杀之】树黍不获稷【淮南子丨丨者丨丨丨树怨者无报德】怨府【国语苦成氏有三亡少德而多宠位下而欲上政无大功而欲大禄皆丨丨也】委土可以为师保【国语赵简子使尹铎为晋阳曰必堕其垒培吾将往焉若见垒培是见寅与吉射也尹铎往而增之简子如晋阳见垒怒曰必杀铎也而后入大夫辞之不可曰是昭余讐也邮无正进曰昔先主文子少衅于难从姬氏于公宫有孝德以出在公族有恭徳以升在位有武德以羞为正卿有温德以成其名誉失赵氏之典刑而去其师保基于其身以更复其所及景子长于公宫未及敎训而嗣立矣亦能纂修其身以受先业无谤于国顺德以学子择言以敎子择师保以相子今吾子嗣位有文之典刑有景之敎训重之以师保加之以父兄子皆疏之以及此难夫尹铎曰思乐而喜思难而惧人之道也丨丨丨丨丨丨丨吾何为不增是以修之庶曰可以鉴而鸠赵宗乎若罚之是罚善也罚善必赏恶臣何望矣简子説曰微子吾几不为人矣以免难之赏赏尹铎初伯乐与尹铎有怨以其赏如伯乐氏曰子免吾死敢不归禄辞曰吾为主图非为子也怨若怨焉】怨若怨焉【见上】德讲【战国策若使子异人归而得立赵厚送遣之是不敢倍德畔施是自为丨丨】五百牒削去【战国策孟尝君逐于齐而复反谭拾子迎之于境谓孟尝君曰君得无有所怨于齐士大夫孟尝君曰有君满意杀之乎孟尝君曰然谭拾子曰事有必至理有固然君知之乎孟尝君曰不知谭拾子曰事之必至者死也理之固然者富贵则就之贫贱则去之此事之必至理之固然者请以市谕市朝则满夕则虚非朝爱市而夕憎之也求存故徃亡故去愿君勿怨孟尝君乃取所怨丨丨丨丨丨之不敢以为言】将其头为饮器【战国防赵襄子最怨智伯而丨丨丨以丨丨丨】士为知己者死【战国策丨丨丨丨丨丨女为悦己者容】贸首仇【战国策夫周君窦屡奉阳君之与禳侯丨丨之丨也】感忿睚眦【战国防夫贤者以丨丨丨丨之意而亲信穷僻之人而政独安可嘿然而止乎】怒于室者色于市【战国策语曰丨丨丨丨丨丨丨今公叔怨齐无奈何也必絶周君而深怨我矣】杯羮壶飡【战国策中山君飨都士大夫司马子期在焉羊羮不徧司马子期怒而走于楚説楚王伐中山中山君亡有二人挈戈而随其后者中山君顾谓二人子奚为者也二人对曰臣有父常饿且死君下壶飡臣父臣父且死曰中山有事汝必死之故来死君也中山君喟然而仰叹曰与不期众少期于当厄怨不期深浅期于伤心吾以一丨羊丨亡国以一丨丨得士二人】与不期众少期于当厄怨不期深浅期于伤心【见上】坐卧仰胆【史记越世家越王勾践反国乃苦身焦思置胆于坐丨丨即丨丨饮食亦尝胆也曰女忘防稽之耻耶】祸梯【史记赵世家李兑谓肥义曰仁者爱万物而智者以偹祸于未形不仁不智何以为国子奚不称疾毋出侍政于公子成毋为怨府毋为丨丨】独赢奉钱二【史记萧相国世家益封何二千户以帝尝繇咸阳时何送我丨丨丨丨丨也注谓人皆三何独五】焦唇干舌【史记仲尼弟子列传勾践顿首再拜曰孤尝不料力乃与呉战困于防稽痛入于骨髓日夜丨丨丨丨徒欲与呉王接踵而死孤之愿也】檄楚【史记张仪传常从楚相饮已而楚相亡璧门下意张仪掠笞数百不服醳之张仪既相秦为文丨告丨相曰始吾从若饮我不盗而璧若笞我若善守汝国我顾且盗而城】愿得张仪【史记张仪传秦要楚欲得黔中地欲以武闗外易之楚王曰不愿易地丨丨丨丨而献黔中地秦王欲遣之口弗忍言张仪乃请行惠王曰彼楚王怒子之负以商于之地是且甘心于子】宾客更溺【史记范睢传范睢者魏人也字叔游説诸侯欲事魏王家贫无以自资乃先事魏中大夫湏贾须贾为魏昭王使于齐范睢从留数月未得报齐襄王闻睢辩口乃使人赐睢金十斤及牛酒睢辞谢不敢受湏贾知之大怒以为睢持魏国隂事告齐故得此馈令睢受其牛酒还其金既归心怒睢以告魏相魏相魏之诸公子曰魏齐魏齐大怒使舍人笞击睢折胁折齿睢佯死即卷以箦置厠中丨丨饮者醉丨丨睢故僇辱以惩后令无妄言者睢从箦中谓守者曰公能出我我必厚谢公守者乃请出弃箦中死人魏齐醉曰可矣范雎得出后魏齐悔复召求之魏人郑安平闻之乃遂操范雎亡伏匿更名姓曰张禄范雎既相秦秦号曰张禄而魏不知以为范雎已死久矣魏闻秦且东伐韩魏魏使须贾于秦范雎闻之为微行敝衣间歩之邸见湏贾湏贾见之而惊曰范叔固无恙乎范雎曰然湏贾笑曰范叔有説于秦邪曰不也雎前日得过于魏相故亡逃至此安敢説乎湏贾曰今叔何事范雎曰臣为人庸赁湏贾意哀之留与坐饮食曰范叔一寒如此哉乃取其一绨袍以赐之湏贾因问曰秦相张君公知之乎吾闻幸于王天下之事皆决于相君今吾事之去留在张君孺子岂有客习于相君者哉范雎曰主人翁习知之惟雎亦得谒雎请为君见于张君湏贾曰吾马病车轴折非大车驷马吾不出范雎曰愿为君借大车驷马于主人翁范雎归取大车驷马为湏贾御之入秦相府府中望见有识者皆避匿湏贾怪之至相舍门谓须贾曰待我我为君先入通于相君湏贾待门下持车良久问门下曰范叔不出何也门下曰无范叔须贾曰乡者与我载而入者门下曰乃吾相张君也湏贾大惊自知见卖乃肉袒膝行因门下人谢罪于是范睢盛帷帐侍者甚众见之湏贾顿首言死罪曰贾不意君能自致于青云之上贾不敢复读天下之书不敢复与天下之事贾有汤镬之罪请自屏于胡貉之地惟君死生之范雎曰汝罪有几曰擢贾之髪以续贾之罪尚未足范雎曰汝罪有三耳昔者楚昭王时而申包胥为楚郤呉军楚王封之以荆五千户包胥辞不受为邱墓之寄于荆也今睢之先人邱墓亦在魏公前以雎为有外心于齐而恶睢于魏齐公之罪一也当魏齐辱我于厠中公不止罪二也更醉而溺我公其何忍乎罪三矣然公之所以得无死者以绨袍恋恋有故人之意故释公乃谢罢入言之昭王罢归湏贾湏贾辞于范雎范雎大供具尽请诸侯使与坐堂上食饮甚设而坐湏贾于堂下置莝豆其前令两黥徒夹而马食之数曰为我告魏王急持魏齐头来不然者我且屠大梁湏贾归以告魏齐魏齐恐亡走赵匿平原君所】绨袍恋恋有故人之意【见上】马食【见上】一饭必偿睚眦必报【史记范睢传范雎于是散家财物尽以报所尝困阨者丨丨之德丨丨丨丨之怨丨丨】丞相洗沐先朝陵夫人上食【史记张丞相传苍坐法当斩解衣伏质身长大肥白如瓠时王陵见而怪其美士乃言沛公赦勿斩张苍德王陵王陵者安国侯也及苍贵常父事王陵陵死后苍为丨丨丨丨常丨丨丨丨丨丨丨然后敢归家】引绳批根【史记魏其武安侯传灌夫家居虽富然失势卿相侍中宾客益衰及魏其侯失势亦欲倚灌夫丨丨丨丨生平慕之后弃之者】故李将军【史记李将军传广家与故颍隂侯孙屏野居蓝田南山中射猎常夜从一骑出从人田间饮还覇陵亭覇陵醉尉呵止广广骑曰丨丨丨丨尉曰今将军尚不得夜行何乃故也止广宿亭下居无何匈奴入杀辽西太守败韩将军韩将军后徙右北平于是天子乃召拜广为右北平太守广即请霸陵尉与俱至军而斩之】剡手冲胸【汉书贾谊传曰公为乱非欲取国伐主也发愤快志丨丨以丨仇人之丨固为俱靡而已】子孙奉尝不如桐乡民【汉书循吏传初邑病且死属其子曰我故为桐乡吏其民爱我必葬我桐乡后世丨丨丨丨我丨丨丨丨丨及死其子葬之桐郷西郭外民果然共为邑起冡立祠歳时祠祭至今不絶按邑朱邑】夜半客【后汉书彭宠传王莽为宰衡时甄丰旦夕入谋议时人语曰丨丨丨甄长伯及莽簒位后丰意不平卒以诛死】先升讲舍【后汉书朱祐传祐初学长安帝往之祐不时相劳苦而丨丨丨丨后车驾幸其第帝因笑曰主人得无舍我讲乎以有旧恩防数赏赉】吾为梁使君谋不为苏正和【后汉书盖勲传时武威太守倚恃权势恣行贪横从事武都苏正和案致其罪凉州刺史梁鹄畏惧贵戚欲杀正和以免其负乃访之于勲勲素与正和有仇或劝勲可因此报隙勲曰不可谋事杀良非忠也乘人之危非仁也乃谏鹄曰夫绁食鹰鸢欲其鸷鸷而亨之将何用哉鹄从其言正和喜于得免而诣勲求谢勲不见曰丨丨丨丨丨丨丨丨丨丨丨也怨之如初】吞指为誓【后汉书呉祐传安邱男子母邱长与母俱行市道遇醉客辱其母长杀之而亡安邱追踪于胶东得之祐呼长谓曰子母见辱人情所耻然孝子忿必虑难动不累亲今若背亲逞怒白日杀人赦若非义刑若不忍将如之何长以械自系曰国家制法囚身犯之明府虽加哀矜恩无所施祐问长有妻子乎对曰有妻未有子也即移安邱逮长妻到解其桎梏使同宿狱中妻遂懐孕至冬尽行刑长泣谓母曰负母应死当何以报呉君乎乃齧指而吞之含血言曰妻若生子名之呉生言我临死丨丨丨丨属儿防报呉君因投缳而死】一笥饵得都尉【后汉书樊传与光武少游旧建武初征为侍御史迁河东都尉引见云台初光武微时常以事拘于新野为市吏餽饵十笥帝徳之不忘仍赐御食及乘舆服物因戏之曰丨丨丨丨丨丨何如顿首辞谢】私求必白【呉志吕范传初策使范典主财计权时年少丨从有丨范丨闗丨不敢专许当时以此见望权守阳羡长有所私用策或料发功曹周谷辄为傅着簿书使无谴问权临时悦之及后綂事以范忠诚厚见信任以谷能欺更簿书不用也】决下婢子品【晋书何劭传永宁元年薨赠司徒諡曰康子岐嗣劭初亡袁粲吊岐岐辞以疾粲独哭而出曰今年丨丨丨丨丨】堕泪碑【晋书羊祜传襄阳百姓于岘山祜平生游憩之所建碑立庙歳时享祭焉望其碑者莫不流涕杜预因名为丨丨丨】王府君生尔【晋书王濬传帝乃发诏分命诸方节度濬于是统兵先在巴郡之所全育者皆堪徭役供军其父母戒之曰丨丨丨丨丨尔必勉之无爱死也】鍜不辍【晋书嵇康传初康居贫常与向秀共鍜于大树之下以自赡给钟会贵公子也精练有才辩故往造焉康不为之礼而丨丨丨良久会去康谓曰何所闻而来何所见而去会曰闻所闻而来见所见而去防以此憾之】讽州郡公府不得辟【晋书束晳传璆娶石鉴从女弃之鉴以为憾丨丨丨丨丨丨丨丨故晳等久不得调按璆晳兄】中心藏之何日忘之【晋书潘岳传初芘为琅邪内史孙秀为小史给岳而狡黠自喜岳恶其为人数挞辱之秀常衔忿及赵王伦辅政秀为中书令岳于省内谓秀曰孙令犹忆畴昔周旋不答曰丨丨丨丨丨丨丨丨岳于是自知不免按芘岳父】割炙啗之【晋书顾荣传初荣与同僚宴饮见执炙者貎状不凡有欲炙之色荣丨丨丨丨坐者问其故荣曰岂有终日执之而不知其味及伦败荣被执将诛而执炙者为督率遂救之得免】取金印如斗大系肘【晋书周顗传刘隗劝帝尽除诸王司空导率羣从诣阙请罪値顗将入导呼顗谓曰伯仁以百口累卿顗直入不顾既见帝言导忠诚申救甚至帝纳其言顗喜饮酒致醉而出导犹在门又呼顗顗不与言顾左右曰今年杀诸贼奴丨丨丨丨丨丨丨丨既出又上表明导言甚切至导不知救己而甚衔之敦既得志问导曰周顗戴若思南北之望当登三司无所疑也导不答又曰若不三司便应令仆邪又不答敦曰若不尔正当诛尔导又无言导后料检中书故事见顗表救己殷勤款至导执表流涕悲不自胜告其诸子曰吾虽不杀伯仁伯仁由我而死幽冥之中负此良友】留射【晋书刘毅传初江州刺史庾悦隆安中为司徒长史曾至京口毅时甚屯窭先就府借东堂与亲故出射而悦后与寮佐径来诣堂毅告之曰毅辈屯否之人合一射甚难君于诸堂竝可望以今日见让悦不许射者皆散惟毅丨丨如故既而悦食子鵞毅求其余悦又不答毅常衔之义煕中故夺悦豫章解其军府悦忿惧而死】余鵞【见上】参伍时望【宋书刘穆之传明年迁呉兴太守侍中何偃尝案云丨丨丨丨瑀大怒曰我于时望何参伍之有遂与偃絶及为吏部尚书意弥愤愤族叔秀之为丹阳尹瑀又与亲故书曰吾家黑面阿秀遂居留安众处朝廷不为多士其年疽发背何偃亦发背痈瑀疾已笃闻偃亡懽跃呌呼于是亦卒按瑀穆之子】游殷氏者不得入刘氏之门【宋书庾炳之传于时领军将军刘湛协附大将军彭城王义康而与仆射殷景仁有隙凡朝士丨丨丨丨丨丨丨丨丨丨丨独炳之游二人之间密尽忠于朝廷】千金可失贵在人心【齐书到防刘悛虞悰胡谐之传论送钱赢两言此无忘一笥之懐报以都尉丨丨丨丨丨丨丨丨】咳唾为恩眄睐成饰【梁书任昉传昉受教君子将二十年丨丨丨丨丨丨丨丨小人怀惠顾知死所】三始【梁书裴邃传昔阮咸顔延有二始之叹吾才不逮古人今为丨丨非其愿也将如之何按邃左迁始安太守致书吕僧珍语】下县吏何自拟贵人【梁书沈瑀传为振武将军余姚令瑀初至富吏皆鲜衣美服以自彰别瑀怒曰汝等丨丨丨丨丨丨丨丨邪悉使着芒屩麤布侍立终日足有蹉跌辄加榜棰瑀微时常至此鬻瓦器为富人所辱故因以报焉】回酒炙以授【陈书阮卓传时有武威隂铿字子坚梁左衞将军子春之子铿常与宾友宴饮见行觞者因丨丨丨丨丨之众坐皆笑铿曰吾侪终日酣饮而执爵者不知其味非人情也及侯景之乱铿常为贼所擒或救之获免铿问其故乃前所行觞者按事与顾荣传同两録之以备考】二十二载以外丈人之赐【南史李安人传子元履幼有操业甚闲政体为司徒竟陵王子良法曹参军与王融游狎及王融诛欝林敇元履随右衞将军王广之北征密令于北杀之广之先为安人所厚甚拥防之会郁林败死元履拜谢广之曰丨丨丨丨父母之年自此丨丨丨丨丨丨也】杯酒杀三人【南史张缵传初呉兴呉规颇有才学邵陵王纶引为宾客深相礼遇及纶作牧郢蕃规随从江夏遇缵出之湘镇路经郢服纶饯之南浦缵见规在坐意不能平忽举杯曰呉规此酒庆汝得陪今宴规寻起还其子翁孺见父不悦问而知之翁孺因气结尔夜便卒规恨缵恸儿愤哭兼至信次之间又致殒规妻深痛夫子翼日又亡时人谓张缵一丨丨丨呉氏丨丨】庆汝得陪【见上】讼于地下【魏书宗室寿兴传初寿兴为中庶子时王显在东宫贱因公事寿兴杖之三十及显有宠为御史中尉奏寿兴在家毎有怨言谤诽朝廷因帝极饮无所觉悟遂奏其事命帝注可直付寿兴赐死帝书半不成字当时见者亦知非本心但惧晖等威不敢申防及行刑日显自往看之寿兴命笔自作墓志铭云洛阳男子姓元名景有道无时其年不永余文多不载顾谓其子曰我棺中可着百张纸笔两枚吾欲丨显丨丨丨若髙祖之灵有知百日内必取显如遂无知亦何足恋】三歳犊能胜重载不【魏书莫题传初昭成末太祖季父窟咄徙于长安苻坚败从慕容永东迁及永自立以窟咄为新兴太守登国初刘显遣弟亢埿等迎窟咄寇南鄙题时贰于太祖遗箭于窟咄谓之曰三歳犊岂胜重载言窟咄长而太祖少也太祖既衔之天赐五年有告题居处倨傲拟则人主太祖乃使人示之箭告之曰丨丨丨丨丨丨丨丨题奉诏父子对泣诘夕乃刑之】侯厘何官侍长何职【魏书陈奇传与河间邢祜同召赴京时秘书监游雅素闻其名始颇好之引入秘省欲授以史职后与奇论典诰及诗书雅赞扶马郑至于易讼卦天与水违行雅曰自葱岭以西水皆西流推此而言易之所及自葱岭以东耳奇曰易理绵广包含宇宙若如公言自葱岭以西岂东向望天哉奇执义非雅毎如此类终不茍从雅性防短因以为嫌常众辱奇或尔汝之或指为小人奇曰公身为君子奇身且小人耳雅曰君言身且小人君祖父是何人也奇曰祖燕东部侯厘雅质奇曰丨丨丨丨也奇曰三皇不传礼官名岂同哉故昔有云师火正鸟师之名以斯而言世革则官异时易则礼变公为皇魏东宫内侍长丨丨竟丨丨也由是雅深憾之先是敕以奇付雅令铨补秘书雅既恶之遂不复叙用焉奇冗散数年高允与奇讐温古籍嘉其逺致称奇通识非凡学所窥允微劝雅曰君朝望具瞻何为与野儒辨简牍章句雅谓允有私于奇曰君宁党小人也乃取奇所注论语孝经焚于坑内奇曰公贵人不乏樵薪何乃燃奇论语雅愈怒因告京师后生不听传授而奇无降志亦评雅之失雅制昭皇太后碑文论后名字之美比谕前魏之甄后奇刺发其非遂闻于上诏下司徒检对碑史事乃郭后雅有屈焉有人为谤书多怨时之言颇称奇不得志雅乃讽在事云此书言奇不遂当是奇假人为之如依律文造谤书者皆及孥戮遂抵奇罪时司徒平原王陆丽知奇见枉惜其才学故得迁延经年冀有寛宥但轨以狱成竟致大戮遂及其家】贵人不乏樵薪何乃燃奇论语【见上】内衔之而未尝出口【北齐书清河王岳传初高归彦少孤高祖令岳抚养轻其年防情礼甚薄归彦丨丨丨丨丨丨丨丨及归彦为领军大被宠遇岳谓其德已更倚赖之归彦密构其短岳于城南起宅听事后开巷归彦奏帝曰清河造宅僭拟帝宫制为永巷但惟无阙耳显祖闻而恶之渐以疎岳】举之则使上天按之当使入地【北齐书魏收传收性颇急不甚能平夙有怨者多没其善毎言何物小子敢共魏收作色丨丨丨丨丨丨丨丨丨丨丨丨】不射南向鸟兽【周书贺拔胜传在江表三年梁武帝遇之甚厚胜常乞师北讨齐神武既不果乃求还梁武帝许之亲饯于南苑胜自是之后毎行执弓矢见鸟兽南向者皆不射之以申怀德之志也】反为昨暮儿之所屈【隋书苏威传威子防少有盛名于天下引致宾客四海士大夫多归之后议乐事防与国子博士何妥各有所持于是夔妥俱为一议使百僚署其所同朝廷多附威同夔者十八九妥恚曰吾席间函丈四十余年丨丨丨丨丨丨丨丨也遂奏威与礼部尚书卢恺吏部侍郎薛道衡尚书右丞王考功侍郎李同和等共为朋党省中呼王为世子李同和为叔言二人如威之子弟也复言威以曲道任其从父弟彻肃等罔冐为官又国子学请荡隂人王孝逸为书学博士威属卢恺以为其府参军上令蜀王秀上柱国虞庆则等杂治之事皆验上以宋书谢晦传中朋党事令威读之威惶惧免冠顿首上曰谢已晚矣于是免威官爵以开府就第知名之士坐威得罪者百余人】愿阿武为老鼠【旧唐书良娣萧氏传良娣初囚大骂曰丨丨丨丨丨丨吾作猫儿生生扼其喉武后怒自是宫中不畜猫】官爵回授【旧唐书李大亮传大亮少有文武才干隋末署韩国公厐玉行军兵曹在东都与李密战败同辈百余人皆就死贼帅张弼见而异之独释与语遂定交于幕下义兵入闗大亮自东都归国授土门令贞观十七年晋王为皇太子东宫僚属皆盛选重臣以大亮兼领太子右衞率俄兼工部尚书大亮虽位望通显而居处卑陋衣服俭啬至性忠谨虽妻子不见其惰容事兄嫂有同于父母毎懐张弼之恩而久不能得弼时为将作丞自匿不言大亮常遇诸途而识之持弼而泣恨相得之晚多推家产以遗弼弼拒而不受大亮言于太宗曰臣有今日之荣张弼力也所有丨丨请丨丨太宗遂迁弼为中郎将俄代州都督时人皆贤大亮不背恩而多弼不自伐也】武人性快文士难犯【旧唐书张延赏传初大歴末吐蕃寇剑南李晟领神策军戍之及旋师以成都官妓高氏归延赏闻而大怒即使将吏令追还焉晟颇衘之形于词色三年正月晟入朝诏晟与延赏释憾德宗注意于延赏将用之会浙西观察使韩滉来朝常有德于晟因防防説晟使释憾遂同饮极欢且请晟表荐为相晟然之于是复加同中书门下平章事及延赏当国用事晟请一子聘其女固情好焉延赏拒而不许晟谓人曰丨丨丨丨若释旧恶于杯酒之间终欢可解丨丨丨丨虽修睦于外而蓄怨于内今不许婚舋未忘也得无惧焉无几延赏果谋罢晟兵权】有如此觞【唐书刘仁轨传仁轨虽贵显不自矜踞接旧故如布衣时常为御史袁异式所劾慢辱之胁使引决及拜大司宪异式尚在台不自安因醉以情自解仁轨持觞曰所不与公者丨丨丨丨后既执政荐为司元大夫】行人指树怀之【唐书呉凑传先是街樾稀残有司莳榆其空凑曰楡非人所防玩悉易以槐及槐成而凑已亡丨丨丨丨丨丨】入草物【五代史唐臣传初庄宗遣李严以名马入蜀市珍奇以充后宫而蜀法严禁以奇货出剑门其非奇物而出者名曰丨丨丨由是严无所得而还惟得金二百两地衣毛布之类庄宗闻之大怒曰物归中国谓之入草王衍其能免为入草人乎于是决议伐蜀】此辈清流可投浊流【五代史杂传李振常举进士咸通干符中连不中尤愤唐公卿及裴枢等七人赐死白马驿振谓太祖曰丨丨常自言丨丨丨丨之河使为丨丨也太祖笑而从之】浮屠合尖【五代史杂传晋高祖为六军副使惧祸及求出外藩是时契丹入雁门明宗选将以捍太原晋髙祖欲之枢密使范延光赵延寿等议将久不决明宗怒甚责延寿等延寿等惶恐欲以康义诚应选李崧独曰太原国之北门宜得重臣非石敬塘不可也由是从崧议晋高祖深德之隂遣人谢崧曰为丨丨者必丨其丨盖欲使崧终始成已事也】只鸡尊酒山中未乏【宋史胡纮传纮未达时尝谒朱熹于建安熹待学子惟脱粟饭遇纮不能异也纮不悦语人曰此非人情丨丨丨丨丨丨丨为丨也遂亡去及是劾赵汝愚且诋其引用朱熹为伪学罪首汝愚遂谪永州】栽花接木乃加爵命【金史曹望之传太宗实録成监修国史纥石烈良弼赐金带一重防二十端同修国史张景仁刘仲渊望之皆赐银币有差望之叹赏薄谓人曰丨丨丨丨丨丨丨丨勤劳者不迁官无何张景仁迁翰林学士望之又曰止与他人便遣独不及我哉世宗闻之出望之德州防御使】庭前老柏树【金史孙铎传防和三年御史中丞孙即康刑部尚书贾铉皆除参知政事铎再任户部尚书铎心少之对贺客诵古人诗曰惟有丨丨丨丨丨春风来似不曾来御史大夫卞劾铎怨望降同知河南府事】搔【刘向新序梁大夫有宋就者常为边县令与楚邻界梁之边亭与楚之边亭皆种各有数梁之边亭人劬力数灌其瓜美楚人窳而稀灌其瓜恶楚令因以梁之美怒其亭瓜之恶楚亭人心恶梁亭之贤己因往夜窃搔梁亭之瓜皆有死焦者矣梁亭觉之因请其尉亦欲窃往报搔楚亭之瓜尉以请宋就就曰恶是何可搆怨祸之道也人恶亦恶何褊之甚也若我敎子必每暮令人往窃为楚亭夜善灌其瓜弗令知也于是梁亭乃毎暮夜窃灌楚亭之瓜楚亭旦而行瓜则又皆以灌矣日以美楚亭怪而察之则乃梁亭也楚令闻之大悦因具以闻楚王楚王闻之惄然愧以意自闵也告吏曰微丨丨者得无有他罪乎此梁之隂让也乃谢以重币而请交与梁王梁王时称则祝梁王以为信故梁楚之欢由宋就始语曰转败而为功因祸而为福老子曰报怨以德之谓也夫人既不善胡足效哉】如火与金【焦氏易林背北相憎心意不同丨丨丨丨】芦中人【呉越春秋遂引军击郑郑定公前杀太子建而困迫子胥自此郑定公大惧乃令国中曰有能还呉军者吾与分国而治渔者之子应募曰臣能还之不用尺兵斗粮得一桡而行歌道中即还矣公乃与渔者之子桡子胥军将至当道扣桡而歌曰丨丨丨如是再子胥闻之愕然大惊曰何等谓与语公为何谁矣曰渔父者子吾国君惧下令于国有能还呉军者与之分国而治臣念前人与君相逄于途今从君乞郑之国子胥叹曰悲哉吾蒙子前人之恩自致于此上天苍苍岂敢忘也于是乃释郑国还军守楚】投金水中【呉越春秋子胥等过溧阳濑水之上乃长太息曰吾常饥于此乞食于一女子女子饲我遂投水而亡将欲报以百金而不知其家乃丨丨丨丨而去有顷一老妪行哭而来入问曰何哭之悲妪曰吾有女子守居三十不嫁往年击绵于此遇一穷途君子而辄饭之而恐事泄自投于濑水今闻伍君求不得其偿自伤虚死是故悲耳人曰子胥欲报百金不知其家投金水中而去矣妪遂取金而归】易口自毁贷手自殴【刘劭人物志且人之毁已皆发怨憾而变生舋也必依托于事饰成端末其余聼者虽不尽信犹半以为然也已之校报亦又如之终其所归亦各有半信着于逺近也然则交气疾争者为丨丨而丨丨也竝辞竞説者为丨丨以丨丨为惑缪岂不甚哉】每食辄祭之【皇甫谧高士传江上丈人者楚人也楚平王以费无忌之谗杀伍奢奢子员亡将奔呉至江上欲渡无舟而楚人购员甚急自恐不脱见丈人得渡因解所佩剑以与丈人曰此千金之剑也愿献之丈人不受曰楚国之法得伍胥者爵执珪金千镒吾尚不取何用剑为不受而别莫知其谁员至呉为相求丈人不能得丨丨丨丨丨曰名可得闻而不可得见其惟江上丈人乎】不能不恨于破甑【刘义庆世説邓竟陵免官后赴山陵过见大司马桓公桓公问曰卿何以更瘦邓曰有愧于叔达丨丨丨丨丨丨丨】谁能向狗尾底避隂凉【刘肃大唐新语始仁轨既官达其弟仁相在乡曲升沉不同遂构嫌恨与轨别籍毎于县只奉户课或谓之曰何不与给事同籍五品家当免差科仁相曰丨丨丨丨丨丨丨丨丨兄弟以荣贱致隔者可为至戒按仁轨刘仁轨】饭后钟【王保定摭言王播少孤贫尝客扬州木栏院随僧斋僧厌之播至已饭矣后二纪来鎭是邦向题字已碧纱幕其上播作诗曰二十年前此院游木兰花发院新修而今再到经行处树老无花僧白头上堂已了各西东惭愧阇黎丨丨丨二十年来尘扑面如今始得碧纱笼】毎遇寒食至赞墓拜扫桑氏子孙待如骨肉【彭乘墨客挥犀桑赞以旄节鎭邢城张文节居幕下例以幕职毎月料入十五千以文节家贫食甚众命倍给之文节亦止取其半或不得已过有所用即其所用之因闻于桑归其余于帑藏桑赞虽武人常谓文节曰公异日必大用恨吾老不得见也祥符中文节为京东转运使奏称昔在桑赞幕下知臣长厚今赞死葬洪州子弟悉官于外臣乞丨丨丨丨节丨丨丨丨丨诏可之是歳歳一往祭奉之礼如在日在相府凡丨丨丨丨来见者丨之有丨丨丨】若见雷州寇司户人生何处不相逢【欧阳修归田録寇忠愍公之贬也初以列卿知安州既而又贬衡州副使又贬道州别驾遂贬雷州司户时丁晋公与冯相在中书丁当秉笔初欲贬崖州而丁忽自疑语冯曰崖州再渉鲸波如何冯唯唯而已丁乃徐拟雷州及丁之贬也冯遂拟崖州当时好事者相语曰丨丨丨丨丨丨丨丨丨丨丨丨丨丨比丁之南也寇复移道州寇闻丁当来遣人以蒸羊逆于境上而收其僮仆杜门不放出闻者多以为得体】饮器赆行【沈括梦溪笔谈工部胡侍郎则为邑日丁晋公为游客见之胡待之甚厚丁因投诗索米明日相延晋公常日所用樽罍悉屏去但陶器而已丁失望以为厌已遂辞去胡往见之出银一箧遗丁曰家素贫惟此丨丨愿以丨丨丁始谕设陶器之因甚愧德之后晋公骤达极力携挽卒至显位】写福建子三字【邵伯温闻见前录王荆公晚年于钟山书院多丨丨丨丨丨丨盖悔恨于吕惠卿者恨为惠卿所陷悔为惠卿所悮也】得为完人【范公称过庭录先子自许展省河南及境驻马少憩村店顷有翁从家出注视先子问曰明公颐容上类丞相非其家子乎曰然翁不语入所居具冠带出拜先子愕然不受翁曰某有欲言拜讫谓先子曰昔丞相尹洛某年四十二矣平生粗知守分畏法偶以意外争鬬事至官得杖罪丞相晚坐吏引某褰裳行刑丞相见某容貌循谨肤体素完命至庑前问曰吾察尔非恶人肤体无伤而何为至此某以情告且致欲自新之意丞相曰尔果能自悔乎某感泣应命即命罚放出非特某丨丨丨丨此乡化之至今无争鬬者】作祧花诗以讽【王辟之渑水燕谈录黙久不第落魄不防名节屡以私干欧阳公公稍异之黙怨愤丨丨丨丨丨丨由是薄其为人按濮人杜黙字师雄】鬼劈口【王明清挥麈余话元丰末章子厚为门下侍郎以本官知汝州时钱穆父为中书舍人行告词云鞅鞅非少主之臣悻悻无大臣之操子厚固怨之矣元祐间穆父在翰苑诏书中有不容羣枉规欲动揺以指子厚尤以切齿绍圣初子厚入相例遭斥逐穆父既出国门蔡元度饯别因诵其前聮云公知子厚不可撩拨何故诋之如是穆父愀然曰丨丨丨矣元度曰后来代言之除何故又及之穆父笑曰那鬼又来劈一劈了去】刺骨之恨岂送面可消【袁聚枫窗小牍有仇生者少与富郑公善后以失懽游于韩公之门未几韩富不协迁怒仇谓背有所短也及魏公卒富公至不往吊且欲甘心于仇或谓仇须面诣谢仇曰丨丨丨丨丨丨丨丨丨但富公正人韩公君子疑正人于君子之前能不入于妒妇之条乎富公闻之于是释然】没齿敬养不怠【陶宗仪辍耕录刘公复新为上都留守时有令史亢子春者値公退食偶与同列据案判事以戏遂为仇家发之公大怒责问罪状枷项示众及归怒容未霁其夫人田氏问公何故不乐公语其故夫人曰此小节耳何足怒也即令人呼亢至请公为脱其枷且劳以酒云此一杯与汝压惊此一杯与汝庆喜男子大丈夫何所不至留守之位何患不到亢感谢而退不数年公卒而无子止一女适田直长直长遄卒女病防瞽后亢官湖广参政迎夫人母子归丨丨丨丨丨丨公乃廉访使刘廷干之从祖父也】依様画葫芦【文莹续湘山野录国初文章惟陶尚书谷为优以朝廷眷待词臣不厚乞罢禁林太祖曰此官职甚难做丨丨丨丨丨且做且做不许罢复不进用谷题诗于玉堂曰官职有来须与做才能用处不忧无堪笑翰林陶学士一生丨丨丨丨丨驾幸见之愈不悦卒不大用】
