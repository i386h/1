<!-- { "loadSidebar": true } -->



　　御定子史精华卷九十一
<子部,类书类,御定子史精华>
　　钦定四库全书
　　御定子史精华巻九十二
　　品行部六
　　识鉴
　　不岀戸知天下不窥牖见天道【老子丨丨丨丨丨丨丨丨丨丨丨丨其出弥逺其知弥少】八观六验六戚四隐【吕氏春秋凡论人通则观其所礼贵则观其所进富则观其所养听则观其所行止则观其所好习则观其所言穷则观其所不受贱则观其所不为喜之以验其守乐之以验其僻怒之以验其节惧之以验其特哀之以验其人苦之以验其志丨丨丨丨此贤主之所以论人也论人者又必以丨丨丨丨何谓六戚父母兄弟妻子何谓四隐交友故旧邑里门郭内则用六戚四隐外则用八观六验人之情伪贪鄙美恶无所失矣】师有疵【吕氏春秋师行过周王孙满要门而观之曰呜呼是丨必丨丨若无疵吾不复言道矣夫秦非他周室之建国也过天子之城宜櫜甲束兵左右皆下以为天子礼今初服囘建左不轼而右之超乗者五百乗力则多矣然而寡礼安得无疵按师秦伯袭郑之师】赎人拯溺【吕氏春秋鲁国之法鲁人为人臣妾于诸侯有能赎之者取其金于府子贡丨鲁丨于诸侯来而让不取其金孔子曰赐失之矣自今以往鲁人不赎人矣取其金则无损于行不取其金则不复赎人矣子路丨丨者其人拜之以牛子路受之孔子曰鲁人必拯溺者矣孔子见之以细观化逺也】能名其种不失其情【淮南子夫乱人者芎防之与藁本也蛇牀之与麋芜也此皆相似者故剑工惑剑之似莫邪者】
