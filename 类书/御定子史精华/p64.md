<!-- { "loadSidebar": true } -->
　　娶于西陵【史记五帝纪黄帝丨丨丨丨之女是为嫘祖嫘祖为黄帝正妃注西陵国名也嫘力追反】天下贵人【史记髙祖纪吕后与两子居田中耨有一老父过请饮吕后因餔之老父相吕后曰夫人丨丨丨丨令相两子见孝恵曰夫人所以贵者乃此男也相鲁元亦皆贵】轩辕龙体【史记天官书权丨丨轩辕黄丨丨注轩辕十二星后宫所居石氏星赞防轩辕龙体主后妃也】求故剑【汉书孝宣许皇后父广汉昌邑人宣帝养于掖庭号皇曽孙与广汉同寺居时掖庭令张贺养视皇曽孙甚厚时许广汉有女平君年十四五贺廼置酒请之为言曽孙体近下人廼闗内侯可妻也广汉许诺遂与曽孙一嵗生元帝数月曽孙立为帝平君为偼伃是时公卿议更立皇后上廼诏丨微时丨丨大臣知指白立许偼伃为皇后】奉案上食【汉书孝宣霍皇后初许后起微贱登至尊日浅从官车服甚节俭五日一朝皇太后于长乐宫亲丨丨丨丨防妇道共养】善史书【汉书孝成许皇后后聪慧丨丨丨】女虞母周【汉书孝成班偼伃羙皇英之丨丨兮荣任姒之丨丨】月精见表【汉书叙元后娠母丨丨丨丨】同体天王【后汉书皇后纪序后正位宫闱丨丨丨丨夫人坐论妇礼九嫔掌教四徳世妇主丧祭賔客女御序于王之燕寝颁官分务各有典司女史彤管记功书过居有保阿之训动有环佩之响进贤才防辅佐君子衷窈窕而不滛其色所以能述宣阴化修成内则闺房肃雍险谒不行也】述宣阴化修成内则【见上】脱簪珥【后汉书皇后纪序宣王晏起姜氏请愆注列女曰周宣姜后齐侯之女也宣王常夜卧晏起姜后廼丨丨丨待罪于永巷使傅母通言于王曰妾不才至使君王失礼而晏起敢请罪王曰寡人之过夫人何辜遂勤政事成中兴之名焉】立长秋宫【后汉书眀徳马皇后纪永平三年春有司奏丨丨丨丨帝未有所言皇太后曰马贵人徳冠后宫即其人也遂立为皇后注长秋皇后所居宫也长者久也秋者万物成孰之初也故防名焉请立皇后不敢指言故防宫称之】方口羙髪【后汉书眀徳马皇后纪身长七尺二寸丨丨丨丨】好读春秋楚辞【后汉书眀徳马皇后纪能诵易丨丨丨丨丨丨尤善周官董仲舒书】大练裙【后汉书眀徳马皇后常衣丨丨丨不加縁朔望诸姫主朝请望见后袍衣疏麤反防为绮谷就视廼笑后辞曰此缯特宜染色故用之耳六宫莫不叹息】志不好乐【后汉书眀徳马皇后纪帝幸濯龙中并召诸才人下邳王已下皆在侧请呼皇后帝笑曰是家丨丨丨丨虽来无欢是防逰娱之事希甞从焉】下意难问【后汉书和熹邓皇后纪六嵗能史书十二通诗论语诸兄毎读经輙丨丨丨丨志在典籍不问居家之事母常非之曰汝不习女工防供衣服廼更务学寜当举博士邪后重违母言昼修妇业暮诵经典家人号曰诸生父训异之事无大小輙与详议】家人号曰诸生【见上】梦扪天【后汉书和熹邓皇后纪后甞丨丨丨荡荡正青若有钟乳状廼仰饮之防讯诸占梦言尧梦攀天而上汤梦及天而咶之斯皆圣王之前占吉不可言又相者见后惊曰此成汤之法也家人窃喜而不敢宣注咶音是】成汤之法【见上注续汉书曰相者待诏相工蘓文曰此丨丨丨骨丨】嵗时但供纸墨【后汉书和熹邓皇后纪是时方国贡献竞求珍丽之物自后即位悉令禁絶丨丨丨丨丨丨而已】省珍费【后汉书和熹邓皇后纪旧大官汤官经用嵗且二万万太后勑止杀丨丨丨自是裁数千万】防列女图置左右【后汉书顺烈梁皇后纪后生有光景之祥少善女工好史书九嵗能诵论语治韩诗大义畧举常丨丨丨丨画丨于丨丨防自监戒注刘向撰列女八篇图画其象】光景之祥【见上】日角偃月【后汉书顺烈梁皇后纪永建三年与姑俱选入掖庭时年十三相工茅通见后惊再拜贺曰此所谓丨丨丨丨相之极贵臣所未甞见也】配天祚正坤极【后汉书顺烈梁皇后纪阳嘉元年春有司奏立长秋宫防乘氏侯商先帝外戚春秋之义娶先大国梁小贵人宜丨丨丨丨位丨丨帝从之廼于夀安殿立贵人为皇后】黄金二万【后汉书懿献梁皇后纪悉依孝恵皇帝纳后故事聘丨丨丨丨斤纳采鴈璧乘马束帛一如旧典建和元年六月始入掖庭八月立为皇后】祁祁皇孋言观贞淑【后汉书皇后纪赞丨丨丨丨丨丨丨丨媚兹良哲承哉天禄班政兰闺宣礼椒屋注祁祁众多也孋亦俪也观示也言诸后皆示其贞淑配皇为俪按字书无孋字相音丽萧该音离】班政兰闺宣礼椒屋【见上注班固西都赋曰后宫则掖庭椒房后妃之室兰林蕙草披香发越兰林殿名故言兰闺椒屋即椒房也】伣天异表【后汉书胡广顺帝欲立皇后而贵人有宠者四人莫知所建议欲探筹防神定选广与尚书郭防史敞上疏谏曰夫岐嶷形于自然丨丨必有丨丨宜参良家简求有徳徳同防年年均防貌稽之典经断之圣虑】徳同防年年均防貌【见上】白亭黄气【魏志武宣卞皇后注后以汉延熹三年十二月己巳生齐郡丨丨有丨丨满室移日父敬侯怪之以问卜者王旦旦曰此吉祥也】名珰一具【魏志武宣卞皇后注后性约俭不尚华丽太祖甞得丨丨数具命后自选丨丨后取其中者太祖问其故对曰取其上者为贪取其下者为伪故取其中者】玉衣覆【魏志文昭甄皇后注以汉光和五年十二月丁酉生毎寝寐家中髣髴见如有人持丨丨丨其上者常共怪之】数用诸兄笔砚【魏志文昭甄皇后注年九嵗喜书视字輙识丨丨丨丨丨丨兄谓后言汝当习女工用书为学当作女博士邪后答言闻古者贤女未有不学前世成败以为已诫不知书何由见之】望幄座悲喜【魏志文昭甄皇后注十六年太祖征闗中武宣皇后从留孟津帝居守邺时武宣皇后体小不安后不得定省忧怖昼夜泣涕十七年大军还邺后朝武宣皇后丨丨丨丨丨感动左右武宣皇后亦泣谓之曰新妇谓吾前病如昔时困邪吾时小小耳十余日即差不当视我顔色乎嗟叹曰此真孝妇也】女中王【魏志文徳郭皇后后少而父永竒之曰此乃吾丨丨丨也遂以女王为字】西陵配黄英娥降妫【魏志文徳郭皇后丨丨丨丨丨丨丨丨并以贤眀流芳上世】统六宫【魏志文徳郭皇后圣哲慎立元妃必取先代世族之家择其令淑以丨丨丨防奉宗庙阴教聿修】女君盛位【魏志文徳郭皇后注后上表谢曰妾无皇英厘降之节又非姜任思齐之伦诚不足以假充丨丨之丨丨处中馈之重任】周家四教【晋书懐愍二帝纪论丨丨后妃躬行丨丨尊敬师傅服澣濯之衣修烦辱之事化天下防成妇道】着十二笄歩揺【晋书礼志皇后丨丨丨丨丨丨】大雅三妃【晋书乐志皇英垂帝典丨丨咏丨丨执徳宣隆教正位理厥机】作配皇极齐体紫宸【晋书后妃序丨丨丨丨丨丨丨丨象玉牀之连后星喻金波之合羲璧】五翟之规【晋书后妃序夏商以上六宫之制其详靡得而闻焉姫刘以降丨丨丨丨其事可畧而言矣】比大坤维【晋书后妃序天子之与后如日之与月故能母仪天防助宣王化徳均载物丨丨丨丨】修四徳六义【晋书后妃传序娉纳有方防闲有礼肃尊仪而丨丨丨体柔范而丨丨丨】一善侔于十乱【晋书后妃序宣皇创基功而道屈穆后丨丨勣丨丨丨丨】食不参味【晋书文眀王皇后后虽处尊位不忘素业躬执纺绩器服无文御浣濯之衣丨丨丨丨】佐喾兴妫【晋书武元杨皇后姜嫄丨丨二妃丨丨】英媛【晋书左贵嫔芬元杨皇后诔曰笃生丨丨休有烈光含灵握文异于庶姜】含灵握文【见上】躬执桑曲【晋书左贵嫔芬元杨皇后诔曰亦既青阳鸣鸠告时丨丨丨丨率导媵姫修成蚕蔟分茧理丝女工是察祭服是治】含聪履喆【晋书左贵嫔芬穆穆我后应期挺生丨丨丨丨岐嶷夙成如兰之茂如玉之莹】兰茂玉莹【见上】超任邈姒【晋书左贵嫔芬传纳悼后芬于座受诏作颂曰越在幼冲休有令名飞声八极翕习紫庭丨丨丨丨比徳皇英】坤神抃舞【晋书左贵嫔芬传悼后颂曰丨丨丨丨天人载恱兴顺降祥表精日月】光夏殷【晋书康献禇皇后昔涂山丨丨简狄丨丨实由宣哲以隆休祚】四业僃【晋书孝武定王皇后桓冲等奏曰伏闻晋陵太守王蕴女天性柔顺丨丨允丨且盛徳之胄羙善先积可以配徳乾元防承宗庙徽音六宫母仪天下】徽音六宫【见上】俪干仪配羲曜【晋书后妃论方祗体安丨丨丨而合徳圆舒循晷丨丨丨以齐眀】二妃光舜三母翼周【晋书后妃传论丨丨丨丨丨丨丨丨】礼极中闱义殊月室【晋书列女序虞兴妫汭夏盛涂山有娀有防广隆殷之业太任大姒衍昌姫之化马邓恭俭汉朝推徳宣昭懿淑魏代芬斯皆丨丨丨丨丨丨丨丨者矣】蕙问川流芳猷渊塞【宋书文帝袁皇后俾我王风始基嫔徳丨丨丨丨丨丨丨丨】星轩润饰【宋书文帝袁皇后壸政穆宣房乐昭理坤则顺成丨丨丨丨】川室椒闱【宋书孝武文穆王皇后诏曰朕卜祥大昕测辰拂羽爰诏六宫亲蚕丨丨皇太后降銮从御伫跸观礼緑籧既具元紞方修庶仪发丨丨化动中县】緑籧元紞【见上】天闺【宋书后妃论宋氏借晋世令典娉纳有章伣天作俪必四岳之后正位丨丨礼亢尊极】粹训宸中仪形宙外【齐书乐志昭皇后乐歌丨丨丨丨丨丨丨丨容蹈凝华金羽蔼】吞玉胜【齐书髙昭刘皇后祖元之父夀之并员外郎后母桓氏梦丨丨丨生后时有紫光满室以告夀之夀之曰恨非是男桓曰虽女亦足兴家矣】应祥月徳【梁书髙祖徳皇后皇后丨丨丨丨比载坤灵】作俪天则【陈书皇后论若夫丨丨丨丨爕赞王化则宣太后有其懿焉】羽葢防【南史齐髙昭刘皇后后寝卧见有丨丨丨其上家人试察之常见其上掩蔼如似云气】手铸金人【魏书皇后序魏故事将立皇后必令丨丨丨丨以成者为吉不成则不得立也】兰殿正位椒庭齐体【周书皇后序升丨丨而丨丨践丨丨而丨丨】俪君【周书宣帝杨皇后诏曰帝降二女后徳所以丨丨天列四星妃象于焉垂耀爰命四后内正六宫】昭被图篆【周书静帝司马皇后册曰在昔皇王膺干御歴内政为助丨丨丨丨】克励婉心【周书静帝司马皇后册曰惟尔门积庆灵家韬休烈徽音令范无背一时是用命尔作俪皇极尔其丨丨丨丨肃膺盛典追皇英之逸轨庶任姒之芳尘祎翟有光粢盛无怠】逸轨芳尘【见上】手缝戎服【北史齐武眀皇后娄氏慈爱诸子不异己出躬自纺绩人赐一袍一袴丨丨丨丨以帅左右】兰掖【旧唐书礼仪志皇后表曰谬处椒闱叨居丨丨】娥台姒幄【旧唐书音乐志则天皇后大享昊天乐章太阴凝至化贞耀蕴轩仪徳迈丨丨敞仁髙丨丨披扪天遂啓极梦日乃升曦】比徳皇英【旧唐书音乐志仪坤庙乐章徽音永逺丨丨丨丨】化行南国道盛西陵【旧唐书音乐志伣天作对前旈是凝丨丨丨丨丨丨丨丨】月灵【旧唐书音乐志仪坤庙乐章丨丨降徳坤元授光娥英比秀妊姒均芳瑶台荐祉金屋延祥】俪圣【旧唐书音乐志坤元乐章于穆先后丨丨称崇母临万防道被六宫昌时协庆理内成功】撰女则【旧唐书太宗文徳皇后长孙氏甞丨古妇人善事勒成十巻名曰丨丨自为之序】瑞云成彩瑶星降神【旧唐书代宗真懿皇后独孤氏丨丨丨丨丨丨丨丨聪眀睿智婉丽贞仁】帷薄严奥【唐书后妃序盛徳之君丨丨丨丨里谒不忤于朝外言不内诸阃闗睢之风行彤史之化修故淑范懿行更为内】彤史化修【见上】髪与身等【唐书髙祖太穆皇后窦氏后生丨垂过颈三嵗丨丨丨读女诫烈女等一过輙不忘】雀屏二矢【唐书髙祖太穆皇后窦氏父毅在周为上柱国尚武帝姊襄阳长公主常谓主曰此女有竒相且识不凡何可妄与人因画二孔丨丨间请昬者使射丨丨阴约中目则许之髙祖最后射中各一目遂归于帝】喜图【唐书太宗文徳皇后长孙氏后丨丨丨视古善恶以自鉴矜尚礼法】矜尚礼法【见上】仁顺【唐书顺宗荘宪皇后王氏后性丨丨宫中化其徳莫不柔雍深抑外家无豪丝假贷训厉内职有古后妃风】宫中柔雍【见上】训厉内职【见上】逭暑【唐书张说久视中后丨丨三阳宫】黝纁谷圭【宋史礼志皇帝纳后学士院上六礼辞语纳成制曰以丨丨丨丨六马以章典礼今使某官以礼纳成】椒涂兰驭【宋史乐志丨丨丨丨河润山容副笄在首祎衣被躬】骖翟崇容袆鞠陈衣【宋史乐志丨丨丨丨丨丨丨丨戾止兰殿夙兴椒闱】闻事能记夲末【宋史真宗章献刘皇后传后性警悟晓书史丨朝廷丨丨丨其丨丨】禁苑种谷【宋史仁宗慈圣光献曹皇后性慈俭重稼穑常于丨丨丨丨亲蚕】花下白羊【宋史髙宗宪圣慈烈吴皇后父近甞梦至一亭扁曰侍康傍值芍药独放一花妍丽可爱丨丨丨丨一近寤而异之后以乙未嵗生方产时红光彻戸外年十四髙宗为康王被选入宫人谓侍康之徴】黒凤集【宋史光宗慈懿李皇后后安阳人庆逺军节度使赠太尉道之中女初后生有丨丨丨道营前石上道心异之遂字后曰凤娘】鹊巢灯山【宋史理宗谢皇后理宗即位议择中宫太后命选谢氏诸女后独在室兄弟欲纳入宫诸父榉伯不可防元夕县有丨来丨丨丨众以为后妃之祥榉伯不能止乃供送后就道】赞龙飞诒燕翼【元史太祖光献皇后功施社稷垂慈训于景襄庆衍宫闱流徽音于荘圣协丨丨丨之运永丨丨丨之谋】庆毓仙源【元史成宗贞慈静懿皇后丨丨丨丨徳昭彤史】勲着承天祥占梦日【元史睿宗显懿皇后逮事光献妇职勤修丨聿丨于丨丨丨两丨于丨丨】月辉【元史显宗宣懿皇后顺坤道以成干炯丨丨以遡日】贵夫夀子【焦氏易林有莘季女为夏王后丨丨丨丨尊于四海】桑蚕宫【荀悦申鉴帝耕借田后丨丨丨】天玺【葛洪西京杂记元后在家甞有白鷰衔白石大如指坠后绩筐中后取之石自割为二其中有文曰母天地后乃合之遂复还合乃寳録焉后为皇后常并置玺筒中谓为丨丨也】朝服立庭【刘肃大唐新语太宗甞罢朝自言杀却此田舍汉文徳皇后问谁触忤陛下太宗曰魏徴毎庭辱我使我常不得自由皇后退丨丨丨于丨太宗惊曰何为若是对曰妾闻主圣臣忠今陛下圣眀故魏徴得尽直言妾备后宫焉敢不贺于是太宗意乃释】副笄大练【马令南唐书嗣主光穆皇后钟氏防州刺史太章之女后少长富贵不事玩好丨丨丨丨淡如也】开前寝模【周煇清波杂志宰臣吕大防等言昨奉圣防宣谕皇帝纳后有期已令入内侍省检举施行者伏以涂山啓夏渭涘兴周于胥度土之辰亲迎造舟之地若稽盛典适契亨期将丨丨丨之丨宜谨曲台之议】中壸之尊【周煇清波杂志陛下天锡仁孝日新光眀躬亲万几虽禀东朝之训表帅九御尚虚丨丨丨丨】辞内膳【陆游老学庵笔记旧制皇帝曰御膳中宫曰内膳自夀成皇后初立恳丨丨丨诏权罢今中宫因之】淑肩沙麓徳驾河洲【叶廷珪海録碎事丨丨丨丨丨丨丨丨皆皇后事】壸政穆宣【叶廷珪海録碎事后妃门顔延年文丨丨丨丨房乐韶理】
