<!-- { "loadSidebar": true } -->









　　御定子史精华卷十四
　　钦定四库全书
　　御定子史精华卷十五
　　帝王部三
　　圣学
　　学于君畴【荀子尧丨丨丨丨舜学于务成昭禹学于西王国】北面问【吕氏春秋尧不以帝见善绻丨丨而丨焉尧天子也善绻布衣也何故礼之若此其甚也尧论其徳行达智而弗若故北面而问焉此之谓至公非至公其孰能礼贤】登崆峒之具茨适东岱入金谷【抱朴子昔黄帝生而能言役使百灵可谓天授自然之体者也犹丨丨丨而问广成丨丨丨而事大隗丨丨丨而奉中黄丨丨丨而谘滑子】修容礼园翺翔书圃【史记司马相如传于是厯吉日以齐戒袭朝衣乘法驾建华旗鸣玉鸾游乎六艺之囿鹜乎仁义之途览观春秋之林丨丨乎丨丨丨丨于丨丨述易道放怪兽登明堂坐清庙恣羣臣奏得失四海之内靡不受获】卓然罢黜百家【汉书武帝纪赞孝武初立丨丨丨丨丨丨表章六经】受诗澓中翁【汉书宣帝纪孝宣皇帝武帝曾孙戻太子孙也曾孙因依倚广汉兄弟及祖母家史氏丨丨于东海丨丨丨髙材好学注澓音馥东海人姓澓字中翁也】入说金华殿中【汉书叙传时上方乡学郑寛中张禹朝夕丨丨尚书论语于丨丨丨丨】左右蓺文斟酌律礼【后汉书章帝纪賛于穆后德谅惟渊体丨丨丨丨丨丨丨丨】投戈讲蓺息马论道【后汉书樊凖传光武皇帝受命中兴东西诛战不遑启处然犹丨丨丨丨丨丨丨丨】垂
　　情古典游意经蓺【后汉书樊凖传孝明皇帝兼天地之姿用日月之明丨丨丨丨丨丨丨丨】升堂下説【后汉书桓荣传永平二年三雍初成拜荣为五更每大射养老礼毕帝輙引荣及弟子丨丨执经自爲丨丨注下説谓下语而讲説之也】补缀漏逸【后汉书儒林传序光武中兴爱好经术未及下车而先访儒雅采求阙文丨丨丨丨】桥门观听【后汉书儒林传序明帝尊养三老五更飨射礼毕帝正坐自讲诸儒执经问难于前冠帯缙绅之人圜丨丨而丨丨者盖亿万讣】览阅书林【后汉书儒林传序孝和亦数幸东观丨丨丨丨】推论书传【魏志王肃传注黄初中薛夏为秘书丞帝每与夏丨丨丨丨未尝不终日也】受学绿图问道栢招【晋书景帝纪黄轩五代之主莫不有所禀则颛顼丨丨于丨丨高辛丨丨于丨丨】驰骋六艺【晋书江逌传陛下圣质天纵凝旷清虚登览不以台观游豫不以苑沼偃息毕于仁义丨丨极于丨丨观巍巍之隆览二代之文仰味羲农俯寻周孔】仰味羲农俯寻周孔【见上】雅爱流略敦悦邱坟【晋书儒林传序明皇聪睿丨丨丨丨简文元嘿丨丨丨丨】燃烛侧光常至戊夜【梁书武帝纪虽万机多务犹卷不辍手丨丨丨丨丨丨丨丨】奉表质疑【梁书武帝纪王侯朝臣皆丨丨丨丨高祖皆为觧释】得天真【陈书周正传陛下一日万几匪劳神于瞬息凝心妙本常自丨于丨丨】析防秋毫涣氷幽谷【陈书周正传自制防降谈裁成易道丨至丨于丨丨丨曾丨于丨丨】七行俱下【南史宋孝武帝纪少机頴神明爽发读书丨丨丨丨才藻甚美】置读书左右【南史梁元帝纪性爱书籍既患目多不自执卷丨丨丨丨丨番次上直昼夜为常略无休已虽睡卷犹不释五人各伺一更恒致逹晓】神笔赐刋【魏书彭城王勰传髙祖令崔光读暮春羣臣应诏诗至勰诗髙祖乃为之改一字勰对曰臣露此拙赖蒙丨丨丨丨得有令誉髙祖曰虽琢一字犹是玉之本体勰曰陛下赐刋一字足以价等连城】一字连城【见上】殚三坟防尽九邱极【魏书崔僧渊传主上之为人也仁则无逺不及博则无典不究丨丨丨之丨丨丨丨之丨至于文章错综焕然蔚炳犹夫子之墙矣】耳听法音目翫坟典【魏书韩显宗传陛下丨丨丨丨丨丨丨丨口对百辟心虞万机】军中读书【魏书裴延儁传汉光神叡丨丨丨丨魏武英规马上翫籍】坐舆据鞍不忘讲道【魏书儒林传序高祖钦明稽古笃好坟典丨丨丨丨丨丨丨丨】降情文苑斟酌百家【北齐书樊逊传汾晋之地王迹维始眷言蓐幸且劳经略犹复丨丨丨丨丨丨丨丨想执玉于瑶池念求珠于赤水】可补王者神智【北史李先传再迁博士定州大中正帝问先何者最善可以益人神智先曰唯有经书三皇五帝政化之典丨以丨丨丨丨丨】苞吞心府循环目围【旧唐书太宗贤妃徐氏陛下穷奥秘于麟阁尽深赜于儒林千王治乱之踪百代安危之迹故亦丨丨丨丨之中丨丨丨丨之内】日昃翫临灯披【旧唐书魏徴传太宗赋尚书曰丨丨丨百篇丨丨丨五典】乙夜忘疲【旧唐书李百药传陛下及日昃命才学之士赐以清闲高谈典籍杂以文咏间以元言丨丨丨丨中宵不寐】一览成诵【宋史眞宗纪幼英睿比就学受经丨丨丨丨】请问忘食【宋史神宗纪帝天性好学丨丨至日晏丨丨英宗尝遣内侍止之】日诵千余言【宋史髙宗纪资性朗悟博学强记读书丨丨丨丨丨】中庸序读不释手【宋史理宗纪工部侍郎朱在进对奏人主学问之要上曰先卿丨丨丨言之甚详朕丨之丨丨丨恨不与同时】殿柱金书六字【宋史理宗纪郑清之等进奏选德丨丨有丨丨丨丨曰母不敬思无邪上曰此座右铭也】毎观五臣论著启沃良多【宋史理宗纪诏曰朕惟孔子之道自孟轲后不得其传至我朝周惇颐张载程颢程颐深探圣域千载絶学始有指归中兴以来朱熹精思明辨使大学论孟中庸之书本末洞彻孔子之道益以大明于世朕丨丨丨丨丨丨丨丨丨丨其令学官列诸从祀】制道统十三赞【宋史理宗纪幸太学谒孔子遂御崇化堂命祭酒曹觱讲礼记大学篇丨丨丨丨丨丨就赐国子监宣示诸生】六艺笙簧【宋史陈彭年传大寳箴曰丨丨为乐宁后丨丨】无逸孝经列置左右【宋史杨安国传尝请书无逸篇于迩英阁之后屏帝曰朕不欲背圣人之言命蔡襄书丨丨王洙书丨丨四章丨丨丨丨】治天下一书足【元史仁宗纪有进大学衍义者命詹事王约等节而译之帝曰丨丨丨丨丨丨矣】十一圣人师【刘向新序黄帝学乎大眞颛顼学乎绿图帝喾学乎赤松子尧学乎尹夀舜学乎务成跗禹学乎西王国汤学乎威子伯文王学乎铰时子斯武王学乎郭叔周公学乎太公仲尼学乎老聃此丨丨丨丨未遭此丨则功业不着乎天下名号不传乎千世】疑义诘难【张舜民画墁录太祖朝进讲为难毎遇丨丨必面加丨丨往反久之】问一该十【张舜民画墁录神庙博渉多识丨丨丨丨毎发疑难逈出众人意表故讲官每以进讲爲难】横经并坐【释文莹玉壶清话眞宗喜谈经一日命冯元谈易谓元曰朕不欲烦近侍久立欲于便斋亭阁选纯孝之士三人便裘丨丨丨丨暇则荐茗果削去进説之仪过疲则罢元荐查道李虚己李行简三人眞宗立召之日俾陪侍喜曰朕得朋矣】朕得朋【见上】
　　崇儒
