<!-- { "loadSidebar": true } -->

　　御定子史精华卷一百十七
<子部,类书类,御定子史精华>
　　钦定四库全书
　　御定子史精华卷一百十八
　　方术部三
　　星
　　后来见【吕氏春秋夏后氏孔甲田于东阳萯山天大风晦盲孔甲迷惑入于民室主人方乳或曰丨丨丨良日也之子是必大吉或曰不胜也之子是必有殃后乃取其子以归曰以为余子谁敢殃之子长成人幕动折撩斧斫斩其足遂为守门者孔甲曰呜呼有疾命矣夫】髙其户【史记孟尝君传初田婴有子四十余人其贱妾有子名文文以五月五日生婴告其母曰勿举也其母窃举生之及长其母因兄弟而见其子文于田婴田婴怒其母曰吾令若去此子而敢生之何也文顿首因曰君所以不举五月子者何故婴曰五月子者长与户齐将不利其父母文曰人生受命于天乎将受命于户耶婴黙然文曰必受命于天君何忧焉必受命于户则可丨丨丨耳谁能至者婴曰子休矣】不举五月子【见上】识命【后汉书王昌传舆年十二丨丨者郎中李曼卿与俱至蜀按舆刘子舆】六庚为白兽【晋书戴洋传太公隂谋曰丨丨丨丨丨在上为客星在下为害气年与命并必凶当忌】恶月生【宋书王镇恶传父休为河东太守镇恶以五月五日生家人以俗忌欲令出继踈宗猛见竒之曰此非常儿昔孟尝君丨丨丨而相齐是儿亦将兴吾门矣故名之为镇恶】唯吾与卿犹享富贵【魏书孙绍传绍曽与百寮赴朝东掖未开守门旦绍于众中引吏部郎中辛雄于众外窃谓之曰此中诸人寻当死尽丨丨丨丨丨丨丨丨雄甚】
　　【骇愕不测所以未防有河隂之难绍善推禄命事騐甚多知者异之】禄命篇【唐书吕才传丨丨丨曰汉宋忠贾谊讥司马季主曰卜筮者髙人禄命以悦人心矫言祸福以规人财王充曰见骨体知命禄见命禄知骨体此则言禄命尚矣推索本原固不其然积善之家必有余庆岂建禄而后吉乎积恶之家必有余殃岂刼杀而后灾乎皇天无亲尝与善人天人之交如影响有夏多罪天命勦絶宋景修徳妖星退舎学也禄在其中不生当建学文王忧勤损夀非初值空亡长平坑降卒非俱犯三刑南阳多近亲非俱当六合歴阳成湖不共河魁蜀郡炎火不尽灾危世有同建与禄而贵贱殊域共命若胎而夭夀异科鲁桓公六年七月子同生是为庄公按厯嵗在乙亥月建申然则值禄空亡据法应穷贱又触句绞六害背驿马身尅驿马三刑法无官命火也生当病乡法曰为人尫弱矬陋而诗言荘公曰猗嗟昌兮颀而长兮美目扬兮巧趋跄兮唯向命一物法当夀而公薨止四十五一不騐秦荘襄王四十八年始皇帝生以正月故名政是嵗壬寅正月命偝禄于法无官假得禄奴婢应少又破驿马三刑身尅驿马法望官不到命金也正月为絶无始有终老而吉又建命生法当夀帝崩时不过五十二不騐汉武帝以乙酉嵗七月七日平旦生当禄空亡于法无官虽向驿马乃隔四辰法少无官老而吉武帝即位年十六末年户口减耗三不騐后魏髙祖孝文皇帝生皇兴元年八月是嵗丁未为偝禄命与驿马三刑身尅驿马于法无官又生父死中法不见父而孝文受其父显祖之禅礼君未逾年不得正位故天子无父事三老也孝文率天下以事其亲而法不合识父四不騐宋髙祖癸亥三月生禄与命皆空亡于法无官又生子墓中法宜嫡子虽有次子当早卒而髙祖长子先被弑次子义隆享国又生祖禄下法得嫡孙财若禄其孙劭濬皆簒逆防失宗祧五不騐】同建与禄而贵贱殊域共命若胎而夭夀异科【见上】国命胜人命夀命胜禄命【王充论衡宋衞陈郑同日并灾四国之民必有禄盛未当衰之人然而俱灾国祸陵之也故丨丨丨丨丨丨丨丨丨丨】神不能改圣智不能囘【刘勰新论命者生之本也相者助命而成者也命则有命不形于形相则有相而形于形有命必有相有相必有命同禀于天相湏而成也人之命相贤愚贵贱修短吉凶制气结胎受生之时其真妙者或感五帝三光或应龙迹气梦降及凡庶亦禀天命皆属星辰其值吉宿则吉值凶宿则凶受气之始相命既定则丨丨丨丨丨移而丨丨丨丨丨也】感星【刘勰新论微子丨牵牛丨顔渊感中台星张良感狐星樊哙感狼星老子感火星】磨蝎为身命【东坡志林退之诗云我生之辰月宿直斗乃知退之丨丨丨丨宫而仆乃以磨蝎为丨平生多得谤誉殆是同病也】皆康彊【吴处厚青箱杂记张尚书方平李给事徽之王秘监端俱以丁未九月二十三日生张酉时李卯时王戌时迄今丨致政丨丨】贵人少福人多贵人多福人少【邵伯温闻见前录张衍年八十以术游士大夫间绍圣初余官长安因问范忠宣公命衍曰范丞相命仅作参知政事耳今朝廷贵人之命皆不及所以作相又曰古有命格今不可用古者丨丨丨丨丨丨今丨丨丨丨丨丨余问其説衍曰昔之命出格者作宰执次作两制又次官卿监为监司大郡享安逸夀考之乐任子孙厚田宅虽非两制福不在其下故曰福人多贵人少今之士大夫自朝官便作两制忽罢去但朝官耳不能任子孙贫约如初盖其命发于刑杀未久即灾至故曰贵人多福人少也】三处合【魏泰东轩笔录章郇公庆歴中罢相知陈州舣舟蔡河上张方平宋子京俱为学士同谒公公曰人生贵贱莫不有命但生年月日时胎有丨丨丨者不为宰相亦为枢密副使张宋退召术者泛以朝士命推之唯得梁适吕公弼二命各有三处合张宋叹息而已是时梁吕皆为小朝官既而皇祐中梁为相熙宁中吕为枢密使皆如郇公之言】试命【张邦基墨庄漫录绍圣初逐元祐党人禁中疏出当责人姓名及广南州郡以水土美恶系罪之轻重而贬窜焉执政聚议至刘安世器之时蒋之竒頴叔云刘某平昔人推命极好章惇子厚以笔于昭州上防之云刘某命好且去昭州丨丨一廻】当并案食九月【马永卿嬾真子洛中士人张起宗字起宗以教小童为生居于防节园侧年四十余一日行于内前见有西来行李甚盛问之曰文枢密知成都囘也姬侍皆骑马锦绣兰麝溢人眼鼻起宗自叹曰我丙午生相逺如此傍有瞽卜辄曰秀才我与汝算命因与借地卜者出算子约百余布地上防长丈余凡闗两时曰好笑诸事不同但三十年后有某星临某所两人皆丨丨丨而丨者丨个丨起宗后七十余嵗时文公亦居于洛起宗视其交游饮宴者皆一时贵人辄自疑曰余安得并案而食乎一日公独游防节园问其下曰吾适来闻园侧教学者甚人对曰老张先公曰请来及见大喜问其甲子文与之同因呼为防节先生公每召客必预召赴入防无先生则不往公为主人则拐于左公为客则拐于右并案而食者将及九月公之子及甫知河阳府公往视之公所居私第地名东田有小姬四人谓之东田小借共升大车随行祖于城西有伶人素不平之因为口号曰东田小借已登油壁之车防节先生暂别玳筵之宴坐客微笑自此潞公复归洛不复召之矣瞽之言异哉闻之于司马文季】谈天【岳珂桯史中都有丨丨者居于观桥之东日设肆于门标之曰看命司】言不碌碌【岳珂桯史蜀有杨艮者善议命游东南公卿间瞽而多知自云知数丨颇丨丨丨其得失多以五行为主不深信珞琭诸书时韩平原得君权震天下艮曰是不能令终夫年壬申金也目曰剑锋不复畏它火惟丙寅能制之盖干支纳音俱为火而履于木木实生火凡人生时主末今乃遇之兆已成矣且其月辛亥其日己巳四孟全偹二气交战虽以致大受之福亦以挻冲击之灾年运于卯火为沭浴气微而败灰烬镕竭不能支矣然受物也大非尽其用弗可一阳将萌亶其时乎既而艮言大验乃叹其神】辨八煞【周密齐东野语辨善五星每以八煞为説时人号为丨丨丨按辨谓僧法辨】陈独歩张五星【周密癸辛杂识续集永嘉术者丨丨丨瞽而善记每有客自外来闻其声即知其为何人也诵言一别今防何嵗矣台庚乃某年某月日时者乎畧无一差吾乡张神鉴亦瞽而善记胸中所储何虑数万每谈一命则旁引同庚者数十皆歴歴可听又有丨丨丨亦瞽而慧善辨寳玉此犹是暗中摸索至于能别妇人妍丑闻其声欬扣问数语即知其人美恶性情赵信国丞相专俾置婢妾并玉器云】醉笔如飞【陶宗仪辍耕录术士俞竹心者居庆元嗜酒落魄与人寡合顺其意者即与推算丨丨丨丨畧不搆思顷刻千余言道已往之事极验时皆以为异人至元己邜间娄敬之为本路治中尝防休咎叩之答曰公他日直至一品便休娄深信其説弃职别进适值壬午更化俯就省掾陞除益都府判改换押字宛然真书一品二字未防卒于官所此偶然耶抑数使然耶】安命法【陶宗仪辍耕录日家者流以日月五星及罗计炁孛四余气躔度过宫迟留伏逆推人之生年月日时可以知休咎定夀夭其书曰百中经经首有丨丨丨曰周天天宿度十二宫安命例凡十叶有术士以其例节为一叶简明易见其法但看本生日太阳所躔何度便以本生时加在上向下逐宫虚数如下面已尽则又于此行自上而下见邜住即是此度安命真防径也】纳音所起【陶宗仪辍耕录六十甲子之纳音此防金木水火土之音而明之也一六为水二七为火三八为木四九为金五十为土然五行之中惟金木有自然之音水火土必相假而成音盖水假土火假水土假火故金音四九木音三八水音五十火音一六土音二七甲己子午九也乙庚丑未八也丙辛寅申七也丁壬卯酉六也戊癸辰戍五也己亥四也甲子乙丑其数三十有四四者金之音也故曰金戊辰己巳其数二十有三三者木之音也故曰木庚午辛未其数三十有二二者火也土以火为音故曰土甲申乙酉其数三十十者土也水以土为音故曰水戊子己丑其数三十有一一者水也火以水为音故曰火凡此六十甲子皆然此丨丨之丨丨也】遇龙则化【陶宗仪辍耕录甲己土乙庚金丁壬木丙辛水戊癸火此十干化五行真气也其法取嵗首月建之干如甲己丙作首丙属火火生土故化土余仿此又一説亦通谓丨丨丨丨龙辰也甲己得戊辰戊属土故化土乙庚得庚辰庚属金故化金丙辛以下皆然】
　　相
