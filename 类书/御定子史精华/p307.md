<!-- { "loadSidebar": true } -->


　　御定子史精华卷一百十四
　　钦定四库全书
　　御定子史精华卷一百十五
　　灵异部五
　　怪异
　　豕人立而啼【管子齐人杀彭生以谢于鲁襄公田于贝邱见豕彘从者曰公子彭生也公怒曰公子彭生安敢见射之丨丨丨丨丨公惧坠于车下伤足防履按此与左传文相似管子在左氏前故録之】数【庄子夫刍狗之未陈也盛以箧衍巾以文绣尸祝斋戒以将之及其已陈也行者践其首脊苏者取而防之而已将复取而盛以箧衍巾以文绣游居寝卧其下彼不得梦必且丨丨焉注废弃之物于时无用则更致他妖也】沙邱铭【庄子狶韦曰夫灵公也死卜葬于故墓不吉卜葬于丨丨而吉掘之数仞得石椁焉洗而视之有丨焉曰不冯其子灵公夺而里之夫灵公之为灵也乆矣】藏血化碧【庄子苌死于蜀丨其丨三年而丨为丨】星坠木鸣【荀子丨丨丨丨国人皆恐曰是何也曰无何也是天地之变隂阳之化物之罕至者也】怪星党见【荀子夫日月之有蚀风雨之不时丨丨之丨丨是无世而不常有之上明而政平则是虽并世起无伤也上闇而政险则是虽无一至者无益也】牛马相生六畜作祅【荀子勉力不时则丨丨丨丨丨丨丨丨可怪也而不可畏也传曰万物之怪书不説】五世之庙可以观怪【吕氏春秋商书曰丨丨丨丨丨丨丨丨注庙者神之所在五世乆逺故于其所观魅物之怪异也】化空桑【吕氏春秋有侁氏女子采桑得婴儿于空桑之中献之其君其君令烰人】
