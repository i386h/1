<!-- { "loadSidebar": true } -->
　　有唱必和【管子茍丨丨之丨有丨之和之不差因以尽天地之道】风律【管子君失音则丨丨必流】吹风动音【管子丨埙箎之丨凿丨金石之丨注秋金主声故吹风动音应兑之令】负猪豕觉而骇【管子凡聼征如丨丨丨丨丨丨凡聼羽如鸣马在野凡聼宫如牛鸣窌中凡聼商如离羣羊凡聼角如雉登木以鸣音疾以清】鸣马在野【见上】牛鸣窌中【见上】离羣羊【见上】雉登木以鸣【见上】宫征还激【子华子青黄黻黼文章之观尽而五色渝丨丨丨丨生生之声足而八音汨】临河之操【子华子日者主君之召也孔子辙环于河浒而弗肯以济援琴而写志命之曰丨丨丨丨】聆缶【墨子农夫春耕夏耘秋敛冬藏息于丨丨之乐】四声主【鬼谷子商角不二合征羽不相配能为丨丨丨者其惟宫乎】商角不二合征羽不相配【见上】草木成实温风徐回霜雪交下坚冰立防【列子瓠巴鼓琴而鸟舞鱼跃郑师文闻之弃家从师襄游柱指钩三年不成章师襄曰子可以归矣师文舍其琴叹曰文非之不能钩非章之不能成文所存者不在所志者不在声内不得于心外不应于器故不敢发手而动且小假之以观其后无几何复见师襄师襄曰子之琴何如师文曰得之矣请尝试之于是当春而叩商以召南吕凉风忽至丨丨丨丨及秋而叩角以激夹钟丨丨丨丨草木发荣当夏而叩羽以召黄钟丨丨丨丨川池暴沍及冬而叩征以激蕤宾阳光炽烈丨丨丨丨将终命宫而总四则景风翔庆云浮甘露降澧泉涌师襄乃抚心高蹈曰微矣子之弹也虽师旷之清角邹衍之吹律亡以加之彼将挟琴执管而从子之后耳】景风翔庆云浮甘露降澧泉涌【见上】师旷清角邹衍吹律【见上】高山流水【列子伯牙善鼓琴钟子期善聼伯牙鼓琴志在登丨丨钟子期曰善哉峩峩兮若泰山志在丨丨钟子期曰善哉洋洋兮若江河伯牙所念钟子期必得之伯牙游于泰山之隂卒逄暴雨止于岩下心悲乃援琴而鼓之初为霖雨之操更造崩山之音曲毎奏钟子期輙穷其趣伯牙乃舍琴而叹曰善哉善哉子之聼夫志想象犹吾心也吾于何逃声哉】每奏辄穷其趣【见上】人籁【庄子女闻丨丨而未闻地女闻地而未闻天夫】二十五皆动【庄子于是乎为之调瑟废一于堂废一于室鼓宫宫动鼓角角动音律同矣夫或改调一于五音无当也鼓之丨丨丨丨丨丨】意逹金石【尸子钟鼔之声怒而击之则武忧而击之则悲喜而击之则乐其意变其声亦变丨诚感之丨于丨丨而况人乎】清商清征清角【韩非子衞灵公将之晋至濮水之上税车而放马设舍以宿夜分而闻鼓新声者而説之使人问左右尽报弗闻乃召师涓而告之曰有鼓新声者使人问左右尽报弗闻其状似鬼神子为聼而写之师涓曰诺因静坐抚琴而写之师涓明日报曰臣得之矣而未习也请复一宿习之灵公曰诺因复留宿明日而习之遂去之晋晋平公觞之于施夷之台酒酣灵公起公曰有新声愿请以示平公曰善乃召师涓令坐师旷之旁援琴抚之未终师旷抚止之曰此亡国之声不可遂也平公曰此道奚出师旷曰此师延之所作与纣为靡靡之乐也及武王伐纣师延东走至于濮水而自投故闻此声者必于濮水之上先闻此声者其国必削不可遂平公曰寡人所好者音也子其使遂之师涓鼓究之平公问师旷曰此所谓何声也师旷曰此所谓丨丨也公曰清商固最悲乎师旷曰不如丨丨公曰清征可得而闻乎师旷曰不可古之聼清征者皆有德义之君也今吾君德薄不足以聼平公曰寡人之所好者音也愿试聼之师旷不得已援琴而鼓一奏之有元鹤二八道南方来集于郎门之垝再奏之而列三奏之延颈而鸣舒翼而舞音中宫商之声声闻于天平公大説坐者皆喜平公提觞而起为师旷寿反而问曰音莫悲于清征乎师旷曰不如丨丨公曰清角可得而闻乎师旷曰不可昔者黄帝合鬼神于泰山之上驾象车而六蛟龙毕方竝鎋蚩尤居前风伯进扫雨师洒道虎狼在前鬼神在后腾蛇伏地鳯凰覆上大合鬼神作为清角今主君德薄不足聼之听之将恐有败平公曰寡人老矣所好者音也愿遂听之师旷不得已而鼓之一奏而有元云从西北方起再奏之大风至大雨随之裂帷幕破爼豆隳廊瓦坐者散走平公恐惧伏于廊室之间晋国大旱赤地三年平公之身遂瘙病】田连鼓上成窍檝下【韩非子田连成窍天下善鼔琴者也然而丨丨丨丨丨丨丨丨而不能成曲】流鱼出聼六马仰秣【荀子昔者瓠巴鼓瑟而丨丨丨丨伯牙鼓瑟而丨丨丨丨】大丽统实【荀子声乐之象鼓丨丨钟丨丨磬廉制竽笙肃和筦籥发猛埙箎翁博瑟易良琴妇好】翁博妇好【见上】太钜太清太小太浊皆非适也【吕氏春秋夫音亦有适太钜则志荡以荡聼钜则耳不容弗容则横塞横塞则振动太小则志嫌以嫌聼小则耳不充不充则不詹不詹则窕太清则志危以危聼清则耳谿极谿极则不鉴不鉴则竭太浊则志下以下聼浊则耳不收不收则不特不特则怒故丨丨丨丨丨丨丨丨丨丨丨丨】惟天之合正风乃行【吕氏春秋帝颛顼生自若水实处空桑乃登为帝丨丨丨丨丨丨丨丨其音若熙熙凄凄锵锵帝颛顼好其音乃令飞龙作效八风之音命之曰承云以祭上帝乃令鱓先为乐倡鱓仍偃浸以其尾鼓其腹其音英】以尾鼓腹其音英【见上】黄钟律吕之本【吕氏春秋昔黄帝令伶伦作为律伶伦自大夏之西乃之阮隃之隂取竹于嶰谿之谷以生空窍厚钧者断两节间其长三寸九分而吹之以为黄钟之宫次曰舍少次制十二筒以之阮隃之下聼鳯凰之鸣以别十二律其雄鸣为六雌鸣亦六以比黄钟之宫适合黄钟之宫皆可以生之故曰丨丨之宫丨丨丨丨】雄鸣六雌鸣六【见上】分审【吕氏春秋五音之无不应也其丨丨也宫征商羽角各处其处音皆调均不可以相违】日至则月钟其风【吕氏春秋大圣至理之世天地之气合而生风丨丨丨丨丨丨丨以生十二律仲冬日短至则生黄钟季冬生大吕孟春生太簇仲春生夹钟季春生姑洗孟夏生仲吕仲夏日长至则生蕤宾季夏生林钟孟秋生夷则仲秋生南吕季秋生无射孟冬生应钟天地之风气正则十二律定矣】东音南音西音北音【吕氏春秋夏后氏孔甲田于东阳萯山天大风晦盲孔甲迷惑入于民室主人方乳或曰后来见良日也之子是必大吉或曰不胜也之子是必有殃后乃取其子以归曰以为余子谁敢殃之子长成人幕动折撩斧斫斩其足遂为守门者孔甲曰呜呼有疾命矣夫乃作为破斧之歌实始为丨丨禹行功见涂山之女禹未之遇而廵省南土涂山氏之女乃令其妾待禹于涂山之阳女乃作歌歌曰人兮猗实始作为丨丨周公及召公取风焉以为周南召南周昭王亲将征荆辛余靡长且多力为王右逺反渉汉梁败王及蔡公抎于汉中辛余靡振王北济又反振蔡公周公乃侯之于西翟实为长公殷整甲徙宅西河犹思故处实始作为丨丨长公继是音以处西山秦缪公取风焉实始作为秦音有娀氏有二佚女为之九成之台饮食必以鼓帝令燕往视之鸣若谥隘二女爱而争搏之覆以玉筐少选发而视之燕遗二卵北飞遂不反二女作歌一终曰燕燕往飞实始作为丨丨】悲存乎心而木石应之【吕氏春秋钟子期夜闻击磬者而悲使人召而问之曰子何击磬之悲也答曰臣之父不幸而杀人不得生臣之母得生而为公家为酒臣之身得生而为公家击磬臣不覩臣之母三年矣昔为舍氏覩臣之母量所以赎之则无有而身固公家之财也是故悲也钟子期叹嗟曰悲夫悲夫心非臂也臂非椎非石也丨丨丨丨丨丨丨丨丨故君子诚乎此而谕乎彼感乎已而发乎人岂必彊説乎哉】后世知音者将知钟之不调【吕氏春秋晋平公铸为大钟使工聼之皆以为调矣师旷曰不调请更铸之平公曰工皆为调矣师旷曰丨丨有丨丨丨丨丨丨丨丨丨也臣窃为君耻之至于师涓而果知钟之不调也是师旷欲善调钟以为后世之知音者也】音倍为日律倍为辰【淮南子二隂一阳成气二二阳一隂成气三合气而为音合隂而为阳合阳而为律故曰五音六律丨自丨而丨丨丨自丨而丨丨故日十而辰十二】律九寸因而九之【淮南子故黄钟之丨丨丨而宫音调丨丨丨丨九九八十一故黄钟之数立焉】以五立以八生【淮南子物以三成音丨丨丨三与五如八故卵生者八窍律之初生也写风之音故音丨丨丨】和缪【淮南子姑洗生应钟比于正音故为丨应钟生蕤賔不比正音故为丨】浸浊浸清【淮南子日冬至音比林钟丨以丨日夏至音比黄钟丨以丨】三百六十音当一歳之日【淮南子其以为音也一律而生五音十二律而为六十音因而六之六六三十六故丨丨丨丨丨以丨丨丨丨丨故律歴之数天地之道也】放意相物【淮南子瞽师之丨丨丨丨写神愈舞而形乎弦者兄不能以喻弟】廉隅修营【淮南子山桐之琴涧梓之腹虽鸣丨丨丨丨唐牙莫之鼔也通人则不然鼔琴者期于鸣亷隅修营而不期于滥脇号钟】中正则雅多哇则郑【扬子或问交五声十二律也或雅或郑何也曰丨丨丨丨丨丨丨丨】美哉琴意【文中子子游汾亭坐鼓琴有舟而钓者过曰丨丨丨丨伤而和怨而静在山泽而有廊庙之志非太公之都磻溪则仲尼之宅泗濵也子骤而鼓南风钓者曰嘻非今日事也道能利生民功足济天下其有虞氏之心乎不如舜自鼓也声存而操变矣子遽舍琴谓门人曰情之变声也如是乎起将延之钓者揺竿鼓栧而逝门人追之子曰无追也播鼗武入于河击磬襄入于海固有之也遂志其事作汾亭操焉】声存而操变【见上】汾亭操【见上】成乐物生【国语虞幕能聼协风以丨丨丨丨者也】重者从细轻者从大【国语琴瑟尚宫钟尚羽石尚角匏竹利制大不逾宫细不过羽夫宫音之主也第以及羽圣人保乐而爱财财以备器乐以殖财故乐器丨丨丨丨丨丨丨丨是以金尚羽石尚角瓦丝尚宫匏竹尚议革木一声】大不逾宫细不过羽【见上】立均出度【国语王将铸无射问律于伶州鸠对曰律所以丨丨丨丨也古之神瞽考中声而量之以制度律均钟百官轨仪纪之以三平之以六成于十二天之道也夫六中之色也故名之曰黄钟所以宣养六气九德也由是第之二曰大簇所以金奏赞阳出滞也三曰姑洗所以修防百物考神纳宾也四曰蕤宾所以安靖神人献酬交酢也五曰夷则所以咏歌九则平民无贰也六曰无射所以宣布哲人之令德示民轨仪也为之六间以扬沈伏而黜散越也元间大吕助宣物也二间夹钟出四隙之细也三间中吕宣中气也四间林钟龢展百事俾莫不任肃纯恪也五间南吕赞阳秀也六间应钟均利器用俾应复也律吕不易无奸物也细钧有钟无镈昭其大也大钧有镈无钟甚大无镈鸣其细也大昭小鸣龢之道也龡平则久久固则纯纯明则终终复则乐所以成政也故先王贵之王曰七律者何对曰昔武王伐殷歳在鹑火月在天驷日在析木之津辰在斗柄星在天鼋星与日辰之位皆在北维颛顼之所建也帝喾受之我姬氏出自天鼋及析木者有建星及牵牛焉则我皇妣大姜之侄伯陵之后逢公之所冯神也歳之所在则我有周之分野也月之所在辰马农祥也我太祖后稷之所经纬也王欲固是五位三所而用之自鹑及驷七列也南北之揆七同也凡神人以数合之以声昭之数合声龢然后可同也故以七同其数而以律龢其声于是乎有七律王以二月癸亥夜陈未毕而雨以夷则之上宫毕之当辰辰在戌上故长夷则之上宫名之曰羽所以藩屏民则也王以黄钟之下宫布戎于牧之野故谓之厉所以厉六师也以大簇之下宫布令于商昭显文德底纣之多辠故谓之宣所以宣三王之徳也反及嬴内以无射之上宫布宪施舍于百姓故谓之嬴乱所以优柔容民也】神瞽考中声【见上】纪之以三平之以六成于十二【见上】六间【见上】大昭小鸣【见上】七律七同【见上】左高【战国策魏文侯与田子方饮酒而称乐文侯曰钟声不比乎丨丨田子方笑文侯曰奚笑子方曰臣闻之君明则乐官不明则乐音今君审于声臣恐君之聋于官也文侯曰善敬闻命】变征【战国策高渐离击筑荆轲和而歌为丨丨之声士皆垂涙涕泣又前而歌曰风萧萧兮易水寒壮士一去兮不复还复为羽声忼慨士皆瞠目髪尽上指冠】羽声忼慨【见上】六律为万事根本【史记律书王者制事立法物度轨则壹禀于六律丨丨丨丨丨丨丨焉】下生上生【史记律书生黄钟术曰以丨丨者倍其实三其法以丨丨者四其实三其法上九商八羽七角六宫五征九置一而九三之以为法实如法得长一寸凡得九寸命曰黄钟之宫故曰音始于宫穷于角数始于一终于十成于三气始于冬至周而复始神生于无形成于有形然后数形而成声】倍实三法四实三法【见上】置一而九三之始于宫穷于角【见上】琴音调而天下治【史记田敬仲完世家驺忌子以鼓琴见威王威王説而舍之右室湏臾王鼓琴驺忌子推户入曰善哉鼓琴王勃然不説去琴按劒曰夫子见容未察何以知其善也驺忌子曰夫大浊以春温者君也小廉折以清者相也攫之深醳之愉者政令也钧谐以鸣大小相益回邪而不相害者四时也吾是以知其善也王曰善语音驺忌子曰何独语音夫治国家而弭人民皆在其中王又勃然不説曰若夫语五音之纪信未有如夫子者也若夫治国家而弭人民又何为乎丝桐之间驺忌子曰夫大浊以春温者君也小廉折以清者相也攫之深而舍之愉者政令也钧谐以鸣大小相益回邪而不相害者四时也夫复而不乱者所以治昌也连而径者所以存亡也故曰丨丨丨丨丨丨丨夫治国家而弭人民者无若乎五音者王曰善】大君小相【见上】复而不乱连而径【见上】习曲习数习志【史记孔子世家孔子学鼓琴师襄子十日不进师襄子曰可以益矣孔子曰丘已丨其丨矣未得其数也有间曰已丨其丨可以益矣孔子曰丘未得其志也有间曰已丨其丨可以益矣孔子曰丘未得其为人也有间曰有所穆然深思焉有所怡然高望而逺志焉曰丘得其为人黯然而黒几然而长眼如望羊心如王四国非文王其谁能为此也师襄子辟席再拜曰师葢云文王操也】还息陬乡作陬操【史记孔子世家孔子既不得用于衞将西见赵简子至于河而闻窦鸣犊舜华之死也临河而叹曰美哉水洋洋乎丘之不济此命也夫乃丨丨乎丨丨丨为丨丨以哀之注陬操琴曲名也】击筑而歌客无不流涕【史记刺客传髙渐离变名姓为人庸保匿作于宋子久之作苦闻其家堂上客击筑傍偟不能去每出言曰彼有善有不善从者以告其主曰彼庸乃知音窃言是非家丈人召使前击筑一坐称善赐酒而高渐离念久隠畏约无穷时乃退出其装匣中筑与其善衣更容貎而前举坐客皆惊下与抗礼以为上客使丨丨丨丨丨丨丨丨丨而去者按宋子县名】为变新声次初诗【史记佞幸传延年善歌丨丨丨丨而上方兴天地祠欲造乐诗歌之延年善承意丨丨丨丨注索隠曰初诗即新造乐章】律以统气类物吕以旅阳宣气【汉书律历志律十有二阳六为律隂六为吕丨丨丨丨丨丨一曰黄钟二曰太簇三曰姑洗四曰蕤賔五曰夷则六曰亡射丨丨丨丨丨丨一曰林钟二曰南吕三曰应钟四曰大吕五曰夹钟六曰中吕有三统之义焉】律娶妻吕生子【汉书律歴志上生六而倍之下生六而损之皆以九为法九六隂阳夫妇子母之道也丨丨丨而丨丨丨天地之情也六吕六律而十二辰立矣】逺姚【汉书礼乐志五音六律依韦飨昭杂变竝会雅声丨丨】幼眇之声【汉书中山靖王胜传今臣心结日久每闻丨丨丨丨不知涕泗之横集也】铜丸擿鼓声中严鼓之节【汉书史丹传元帝留好音乐或置鼙鼓殿下天子自临轩槛上隤丨丨以丨丨丨丨丨丨丨丨】高张急徽追趋逐耆【汉书扬雄传今夫者丨丨丨丨丨丨丨丨则坐者不期而附矣试为之施咸池揄六茎发萧韶咏九成则莫有和也】随月律【后汉书顺帝纪冬十月庚午行礼辟雍奏应钟始复黄钟作乐器丨丨丨】准以定数【后汉书律厯志京房曰竹声不可以度调故作丨丨丨丨准之状如瑟长丈而十三隠间九尺以应黄钟之律九寸中央一下有画分寸以为六十律清浊之节】八能之士【后汉书礼仪志先气至五刻太史令与丨丨丨丨即坐于端门左塾太史具乐器夏赤冬黒列前殿之前西上钟为端守宫设席于器南北面东上正德席鼓南西面令晷仪东北三刻中黄门持兵引太史令八能之士入自端门就位二刻侍中尚书御史谒者皆陛一刻乘舆亲御临轩安体静居以聼之太史令前当轩溜北面跪举手曰八能之士以备请行事制曰可太史令稽首曰诺起立少退顾令正德曰可行事正德曰诺皆旋复位正德立命八能士曰以次行事间音以竿八能曰诺五音各三十为阕正德曰合五音律先唱五音竝作二十五阕皆音以竿讫正德曰八能士各言事八能士各书板言事文曰臣某言今月若干日甲乙日冬至黄钟之音调君道得孝道褒商臣角民征事羽物各一板否则召太史令各板书封以皁囊送西陛跪授尚书施当轩北面稽首拜上封事尚书授侍中常侍迎受报闻小黄门幡麾节度大史令前曰礼毕制曰可太史令前稽首曰诺太史令八能士诣太官受赐陛者以次罢】曲度【后汉书马防传多聚声乐丨丨比诸郊庙注曲度谓曲之节度也】归耕【后汉书张衡传嘉曾氏之丨丨兮慕歴陵之钦崟注琴操曰归耕者曾子之所作也曾子事孔子十余年晨觉眷然念二亲年衰养之不备于是援琴鼔之曰往而不反者年也不可而再事者亲也】螳螂向蝉【后汉书蔡邕传初邕在陈留也其邻人有以酒食召邕者比往而酒以酣焉客有弹琴于屏邕至门试潜聼之曰憘以乐召我而有杀心何也遂反将命者告主人曰蔡君向来至门而去邕素为邦乡所宗主人遽自追而问其故邕具以告莫不怃然弹琴者曰我向鼔琴见丨丨方丨鸣丨蝉将去而未飞螳螂为之一前一却吾心耸然惟恐螳螂之失之也此岂为杀心而形于声者乎邕莞然而笑曰此足以当之矣】桓谭繁声【后汉书宋传帝尝问通博之士乃荐沛国丨丨才学洽闻几能及扬雄刘向父子于是召谭拜议郎给事中帝每宴辄令鼔琴好其丨丨闻之不悦悔于荐举伺谭内出正朝服坐府上遣吏召之谭至不与席而让之曰吾所以荐子者欲令辅国家以道德也而今数进郑声以乱雅颂非忠正者也能自改邪将令相举以法乎谭顿首辞谢良久乃遣之后大防羣臣帝使谭鼔琴谭见失其常度帝怪而问之乃离席免冠谢曰臣所以荐桓谭者望能以中正导主而令朝廷耽悦郑声臣之罪也帝改容谢使反服其后遂不复令谭给事中】渔阳参挝【后汉书祢衡传融既爱衡才数称述于曹操操欲见之而衡素相轻疾自称狂病不肯往而数有恣言操懐忿而以其才名不欲杀之闻衡善击鼓乃召为鼓史因大防宾客阅试音节诸史过者皆令脱其故衣更着岑牟单绞之服次至衡衡方为丨丨丨丨蹀而前容态有异声节悲壮聼者莫不慷慨衡进至操前而止吏诃之曰鼓史何不改装而敢轻进乎衡曰诺于是先解衵衣次释余服裸身而立徐取岑牟单绞而着之毕复参挝而去顔色不忤操笑曰本欲辱衡衡反辱孤】广陵防【魏志王卫二刘传注嵇康别传云康临终之言曰袁孝尼尝从吾学丨丨丨吾每固之不与广陵散于今絶矣】托弦流声【蜀志却正传正释讥文曰瓠梁丨丨以丨丨注淮南子曰瓠梁鼓瑟而鱓鱼聼之按今淮南作瓠巴】周郎顾【呉志周瑜传瑜少精意于音乐虽三爵之后其有阙误瑜必知之知之必顾故时人谣曰曲有误丨丨丨】刻玉铸金【晋书律历志圣人观四时之变丨丨纪其盈虚察五行之声丨丨均其清浊所以遂八风而宣九德和大乐而成政道】铜竹律【晋书律历志泰始十年中书监荀朂中书令张华出御府丨丨丨二十五具部大乐郎刘秀等校试其三具与杜防及左延年律法同其二十二具视其铭题尺寸是笛律也】古法七品【晋书律历志武帝泰始九年中书监荀朂校大学八音不和始知后汉至魏尺长于古四分有余朂乃部著作郎刘防依周礼制尺所谓古尺也依古尺更铸铜律吕以调声韵以尺量古器与本铭尺寸无差又汲郡盗发六国时魏襄王冡得古周时玉律及钟磬与新律声韵闇同于时郡国或得汉时故钟吹律命之皆应朂铭其尺曰晋泰始十年中书考古器揆校今尺长四分半所校丨丨有丨丨一曰姑洗玉律二曰小吕玉律三曰西京铜望臬四曰金错望臬五曰铜斛六曰古钱七曰建武铜尺姑洗微强西京望臬微弱其与此尺同铭八十二字此尺者朂新尺也今尺者杜防尺也】得赵牛铎则谐【晋书荀朂传既掌乐事修律吕初朂于路逢赵贾人牛铎识其声及掌乐音韵未调乃曰丨丨之丨丨丨丨矣遂下郡国悉送牛铎果得谐者】三弄【晋书桓伊传善音乐尽一时之妙为江左第一有蔡邕柯亭笛常自吹之王徽之赴召京师泊舟青溪侧素不与徽之相识伊于岸上过船中客称伊小字曰此桓野王也徽之便令人谓伊曰闻君善吹笛试为我一奏伊是时已贵显素闻徽之名便下车踞胡牀为作丨调丨毕便上车去客主不交一言】三絶【晋书袁山松传善音乐旧歌有行路难曲辞颇疎质山松好之乃文其辞句婉其节制每因酣醉纵歌之聼者莫不流涕初羊昙善唱乐桓伊能挽歌及山松行路难继之时人谓之丨丨】振袖扬枹音节谐韵【晋书王敦传武帝尝召时贤共言技艺之事人人皆有所説惟敦都无所闗意色殊恶自言知击鼓因丨丨丨丨丨丨丨丨神气自得旁若无人举坐叹其雄爽】高近哀思【宋书乐志朂作新律笛十二枚散骑常侍阮咸讥新律声高丨丨丨丨不合中和朂以其异已出咸为始平相】我欲歌卿可弹【宋书范传长不满七尺肥黑秃眉须善弹琵琶能为新声上欲闻之屡讽以微防伪若不晓终不肯为上弹上尝宴饮欢适谓曰丨丨丨丨丨丨乃奉防上歌既毕亦止】新弄长弄【宋书戴颙传父善琴书颙竝传之凡诸音律皆能挥手防稽剡县多名山故世居剡下颙及兄勃竝受琴于父父没所传之声不忍复奏各造丨丨勃五部颙十五部颙又制丨丨一部竝传于世中书令王绥常擕賔客造之勃等方进豆粥绥曰闻卿善琴试欲一听不答绥恨而去衡阳王义季镇京口长史张邵与颙姻通迎来止黄鹄山山北有竹林精舍林涧甚美颙憇于此涧义季亟从之游颙服其野服不改常度为义季鼓琴竝新声变曲其三调游广陵止息之流皆与世异太祖毎欲见之尝谓黄门侍郎张敷曰吾东廵之日当宴戴公山也以其好音长给正声伎一部颙合何尝白鹄二声以为一调号为清旷挼何尝白鹄谓艶歌何尝行飞来双白鹄】游止息【见上】合何尝白鹄为一调【见上】金石弄【宋书宗炳传古有丨丨丨为诸桓所重桓氏亡其声遂絶惟炳传焉太祖遣乐师杨观就炳受之】钟声嘶【齐书张瓌传父永右光禄大夫晓音律宋孝武问永以太极殿前丨丨丨永答钟有铜滓乃扣钟求其处凿而去之声遂清越】当时新絶【齐书王敬则传仲雄善弹琴丨丨丨丨江左有蔡邕焦尾琴在主衣库上敇五日一给仲雄按仲雄敬则子】土气偏陂音律乖爽【齐书刘瓛传时济阳蔡仲熊礼学博闻谓人曰凡钟律在南不容复得调平昔五音金石本在中土今既来南丨丨丨丨丨丨丨丨瓛以为然】燥湿变响【梁书任昉传抚徽音未逹丨丨丨丨张罗沮泽不睹鸿雁高飞】巧越嵇心妙臻羊体【梁书柳恽传初宋世有嵇元荣羊葢竝善弹琴云传戴安道之法恽幼从之学特穷其妙齐竟陵王闻而引之以为法曹行参军雅被赏狎王尝置酒后园有晋相谢安鸣琴在侧以授恽弹为雅弄子良曰卿丨丨丨丨丨丨丨丨良质美手信在今辰岂止当世称奇足可追踪古烈】清调论【梁书栁恽传恽既善琴尝以今声转弃古法乃着丨丨丨具有条流】沐浴唐风事兼比屋亦既在齐不知肉味【南史王俭传帝幸乐游宴集谓俭曰卿好音乐孰与朕同俭曰丨丨丨丨丨丨丨丨丨丨丨丨丨丨丨丨帝称善】以无累之神合有道之器【南史禇彦回传尝聚袁粲舍初秋凉夕风月甚美彦回援琴奏别鹄之曲宫商既调风神谐畅王彧谢庄竝在粲坐抚节而叹曰丨丨丨丨丨丨丨丨丨丨宫商暂离不可得已】外之意虚响之音【南史范传吾于音乐聼功不及自挥但所精非雅声为可恨然至于一絶处亦复何异邪其中体趣言之不可尽丨丨丨丨丨丨丨丨不知所从而来亦尝以授人士庶中未有一毫似者此永不传矣】击琴【南史栁恽传尝赋诗未就以笔捶琴坐客过以筯扣之恽惊其哀韵乃制为雅音后传丨丨自于此】柳令流亚【南史齐江夏王锋传尝觐武帝赐以宝装琴仍于御前鼓之大见赏帝谓鄱阳王锵曰阇黎琴亦是丨丨之丨丨按阇黎江夏王小字】龙吟十弄【北齐书郑述祖传述祖能鼓琴自造丨丨丨丨云尝梦人弹琴寤而写得当时以为絶妙】伏羲减瑟文王足琴【隋书何妥传丨丨丨丨丨丨丨丨仲尼击磬子路鼓瑟汉髙击筑元帝吹箫】箸扣食器谐于丝竹【隋书万宝常传尝与人方食论及声调时无乐器宝常因取前食器及杂物以箸扣之品其高下宫商毕备谐于丝竹大为时人所赏】浮图鸣铎【北史长孙绍逺传初绍逺为太常广召工人创造乐器唯黄钟不调每恒恨之尝经韩使君佛寺闻浮图三层上铎鸣其音雅合宫调因取而配奏方始克谐乃启明帝曰魏氏来宅秦雝虽祖述乐章然黄钟为君天子之正位往经创造歴稔无成方知水行将季木运伊始天命有归灵乐自降此葢乾坤祐助宗庙致感方当降物和神祚隆万世诏曰朕以菲薄何德可以当之此葢天地祖宗之祐亦由公达鉴所致也】天命有归灵乐自降【见上】天子端拱羣司奉职【北史长孙绍逺传绍逺所奏乐以八为数故梁黄门侍郎裴正上书以为昔者大舜欲闻七始下洎周武爰制七音持林钟作黄钟以为正调之首诏与绍逺详议正曰天子用八非无典故悬而不击未闻厥理且黄钟为天大吕为地太簇为人今悬黄钟而击太簇便是虚天位而专用人矣绍逺曰夫天不言四时行焉地不言万物生焉人感中和之气居变通之道今县黄钟而击太簇是丨丨丨丨丨丨丨丨从此而议何往不可】悲欢之情在于人心【旧唐书音乐志太宗曰夫音声能感人自然之道也故欢者闻之则悦忧者聼之则悲丨丨丨丨丨丨丨丨非由乐也】揺笔误中琴弦【旧唐书音乐志击琴栁恽所造恽尝为文咏思有所属丨丨丨丨丨丨因为此乐以管承弦又以片竹约而束之使急而声亮举竹击之以为节曲】一律生五音十二律为六十音【旧唐书祖孝孙传孝孙得爽之法丨丨而丨丨丨丨丨丨而丨丨丨丨因而六之故有三百六十音以当一歳之日又祖述洗重依淮南本数用京房旧术求之得三百六十律各因其月律而为一部以律数为母以一中气所有日为子以母命子随所多少分直一歳以配七音起于冬至以黄钟为宫太簇为商林钟为征南吕为羽姑洗为角应钟为变宫蕤宾为变征其余日建律皆依运行每日各以本律为宫旋宫之义由斯着矣】正声调【旧唐书窦璡传璡颇晓音律武德中与太常少卿祖孝孙受诏定正声雅乐璡讨论故实撰丨丨丨一卷行于代】哑钟皆响【旧唐书张文瓘传太乐有古钟十二近代惟用其七余有五俗号丨丨莫能通者文收吹律调之声丨丨彻时人咸服其妙寻授协律郎】律度量衡相用为表里【唐书礼乐志声无形而乐有器古之作乐者知夫器之必有敝而声不可以言传惧夫器失而声遂亡也乃多为之法以着之故始求声者以律而造律者以黍自一黍之广积而为分寸一黍之多积而为龠合一黍之重积而为铢两此造律之本也故为之长短之法而着之于度为之多少之法而着之于量为之轻重之法而着之于权衡是三物者亦必有时而敝则又搃其法而着之于数使其分寸龠合铢两皆起于黄钟然后丨丨丨丨丨丨丨丨丨使得律者可以制度量衡因度量衡亦可以制律不幸而皆亡则推其法数而制之用其长短多少轻重以相参考四者既同而声必至声至而后乐可作矣】一均【唐书礼乐志黄钟之律管长九寸王于中宫土半之四寸五分与清宫合五音之首也加以二变循环无间故一宫二商三角四变征五征六羽七变宫其声繇浊至清为丨丨】搊琵琶【唐书礼乐志五如琵琶而小比国所出旧以木拨弹乐工裴神符初以手弹太宗悦甚后人习为丨丨丨】识卧吹【唐书让皇帝宪子瑀传瑀亦知音尝早朝过永兴里闻笛音顾左右曰是太常工乎曰然他日丨之曰何故丨丨工惊谢又闻康昆仑奏琵琶曰琵声多琶声少是未可弹五十四丝大弦也乐家以自下逆鼓曰琵自上顺鼓曰琶云】琵声多琶声少【见上】金石谐婉将有大庆【唐书李嗣眞传时雍州人裴知古亦善乐律长安中为太乐令神龙元年正月享太庙乐作知古密语万年令元行冲曰丨丨丨丨丨丨丨丨在唐室子孙乎是月中宗复位】振铎得钟【唐书李嗣眞传太常缺黄钟铸不能成嗣眞居崇业里疑土中有之弗得其所道上逄一车有铎声甚厉嗣眞曰宫声也市以归振于空地若有应之掘之得钟众乐遂和】以宫为均以土为德【唐书王防休传常得太常乐家刘玠撰继天诞圣乐因帝诞日以献其乐丨丨丨丨示五声有君也丨丨丨丨本五运在中也奏二十五叠取二十四气而成一歳奏十六节象元凯登庸于朝云后中和乐本于此】由罗茑附灌木【唐书杨收传涔阳耕得古钟高尺余收扣之曰此姑洗角也既劀拭有刻在两栾果然尝言琴通黄钟姑洗无射三均侧出诸调丨丨丨丨丨丨然】众乐皆为臣妾【宋史乐志八音以丝为君丝以琴为君众器之中琴德最优白虎通曰琴者禁止于邪以正人心也宜丨丨丨丨琴之丨丨】五行之符佐胜之征【六韬其法以天清净无隂云风雨夜半遣轻骑往至敌人之垒去九百歩外徧持律管当耳大呼惊之有声应管其来甚微角声应管当以白虎征声应管当以元武商声应管当以朱雀羽声应管当以勾陈五管声尽不应者宫也当以青龙此丨丨丨丨丨丨丨丨成败之机】张急调下【刘向説苑应侯与贾午子坐闻其鼓琴之声应侯曰今日之琴一何悲也贾午子曰夫丨丨丨丨故使人悲耳急张者良材也调下者官卑也取夫良材而卑官之安能无悲乎应侯曰善哉】书柱【刘向説苑赵王遣使者之楚方鼓瑟而遣之诫之曰必如吾言使者曰王之鼓瑟未尝悲若此也王曰宫商固方调矣使者曰调则何不丨其丨耶王曰天有燥湿有缓急宫商移徙不可知是以不书】天有燥湿弦有缓急【见上】流入于南不归于北【刘向説苑子路鼓瑟有北鄙之声孔子闻之曰信矣由之不才也冉有侍孔子曰求来尔奚不谓由夫先王之制音也奏中声为中节丨丨丨丨丨丨丨丨南者生育之乡北者杀伐之域故君子执中以为本务生以为基故其音温和而居中以象生育之气忧哀悲痛之感不加乎心暴厉淫荒之动不在乎体夫然者乃治存之风安乐之为也】猫方取鼠【孔丛孔子昼息于室而鼓琴焉闵子自外闻之以告曾子曰向也夫子之音清彻以和沦入至道今也更为幽沈之声幽则利欲之所为发沈则贪得之所为施夫子何所感而若是乎吾从子入而问焉曾子曰诺二子入问夫子夫子曰然女言是也吾有之向见丨丨丨丨欲其得之故为之音也女二人者孰识诸曾子对曰闵子夫子曰可与聼音矣】和而相饮【班固白虎通音者饮也言其刚柔清浊丨丨丨丨也】泛筝【黄宪天禄阁外史楚姬舞于前呉姝歌于后赵女鼓瑟于左秦娥丨丨于右】吹律致气寒谷为温【王充论衡燕有谷气寒不生五谷邹衍吹律致气既寒更为温燕以种黍黍生丰熟到今名之曰黍谷】单鹄寡鳬【葛洪西京杂记齐人刘道强善弹琴能作丨丨丨丨之弄聼者皆悲不能自摄】归风送逺【葛洪西京杂记赵后有宝琴曰鳯凰皆以金玉隠起为龙鳯螭鸾古贤列女之象亦善为丨丨丨丨之操】心驱神遇天随【李肇国史补赵璧弹五弦人问其术答曰吾之于五也始则丨丨之中则丨丨之终则丨丨之吾方浩然眼如耳耳如鼻不知五之为璧璧之为五也】段师皮【段成式酉阳杂俎古琵琶用鹍鸡股开元中丨丨能弹琵琶用丨丨贺懐智破拨弹之不能成声】有物激水如鱼跃【段成式酉阳杂俎蜀将军皇甫直别音律击陶器能知时月好弹琵琶元和中尝造一调乘凉临水池弹之本黄钟而声入蕤宾因更再三奏之声犹蕤宾也直甚惑不悦自意为不祥隔日又奏于池上声如故试弹于他处则黄钟也直因调蕤宾夜复鸣弹于池上觉近岸波动丨丨丨丨丨丨丨及下则没矣直遂集客车水竭池穷池索之数日泥下丈余得铁一片乃方响蕤宾铁也】雀啅蛇胡苑【段成式酉阳杂俎王沂者平生不解管忽旦睡至夜乃寤索琵琶之成数曲一名丨丨丨一名胡王调一名丨丨丨人不识闻聼之莫不流涕其妹请学之乃敎数声须臾总忘后不成曲】逍遥楼楣上梵字霓裳谱【沈括梦溪笔谈霓裳羽衣曲刘禹锡诗云三乡陌上望仙山归作霓裳羽衣曲又王建诗云聼风聼水作霓裳白乐天诗注云开元中西凉府节度使杨敬述造郑愚津阳门诗注云叶法善尝引上入月宫闻仙乐及上归但记其半遂于笛中写之防西凉府都督杨敬述进婆罗门曲与其声调相符遂以月中所闻为防序用敬述所进为其腔而名霓裳羽衣曲诸説各不同今蒲中丨丨丨丨丨有唐人横书类丨丨相传是丨丨丨字训不通莫知是非或谓今燕韵有献仙音曲乃其遗声然霓裳本谓之道调法曲今献仙音乃小石调耳未知孰是】虞美人操【沈括梦溪笔谈髙邮人桑景舒性知音聼百物之声悉能占其灾福尤善乐律旧传有虞美人草闻人作虞美人曲则枝叶皆动他曲不然景舒试之诚如所传乃详其曲声曰皆呉音也他日取琴试用呉音制一曲对草鼓之枝叶亦动乃谓之丨丨丨丨其声调与虞美人曲全不相近始末无一声相似者而草辄应之与虞美人曲无异者律法同管也其知者臻妙如此景舒进士及第终于州县官今虞美人操盛行于江呉间人亦莫知其如何者为呉音】不得正声不足为器不得中声不得为乐【沈括补笔谈乐有中声有正声所谓中声者声之高至于无穷声之下亦无穷而各具十二律作乐者必求其高下最中之声不如是不足以致大和之音应天地之节所谓正声者如之有十三泛韵此十二律自然之节也盈丈之其节亦十三盈尺之其节亦十三故琴以为十三徽不独如此金石亦然考工为磬之法已上则磨其耑已下则磨其旁磨之至于击而有韵处即与徽应过之则复无韵又磨之至于有韵处复应以一徽石无大小有韵处亦不过十三犹之有十三泛声也此天地至理人不能以毫厘损益其间近世金石之工盖未尝及此丨丨丨丨丨丨丨丨丨丨丨丨丨丨丨丨】剪纸应【沈括补笔谈琴瑟弦皆有应声宫则应少宫商应少商其余皆隔四相应今曲中有声者湏依此用之欲知其应者先调诸令声和乃丨丨人加上鼓其丨丨则纸人跃他即不动声律高下苟同虽在他琴鼓之应亦震此之谓正声】轹防索【叶梦得避暑録话琴之用指深故本色有丨丨丨丨之称】悲壮入云【陆游南唐书杂艺传李冠春吹洞箫丨丨丨丨】范履霜【陆游老学庵笔记范文正公喜弹琴然平日止弹履霜一操时人谓之丨丨丨】得心符手得手符物【张仲才文始眞经人之善琴者有悲心则声凄凄然有思心则声迟迟然有怨心则声回回然有慕心则声裴裴然所以悲思怨慕者非手非竹非丝非桐丨之丨丨之丨丨之丨丨之丨】桴往声存【张仲才文始眞经如桴扣鼓鼓之形者我之有也鼓之声者我之感也丨已丨矣余丨尚丨终亦不存而已矣鼓之形如我之精鼓之声如我之神其余声者犹之魂魄知夫倐往倐来则五行之气我何有焉】
