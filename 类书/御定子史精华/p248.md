<!-- { "loadSidebar": true } -->

　　御定子史精华卷九十三
　　钦定四库全书
　　御定子史精华卷九十四
　　品行部八
　　旷逹
　　不治世故放意所好【列子衞端木叔者子贡之世也借其先赀家累万金丨丨丨丨丨丨丨丨其生民之所欲为人意之所欲玩者无不为也无不玩也墙屋台榭园囿池沼饮食车服声乐嫔御拟齐楚之君焉至其情所欲好耳所欲听目所欲视口所欲尝虽殊方偏国非齐土之所产育者无不必致之犹藩墙之物也及其游也虽山川阻险涂迳修逺无不必之犹人之行咫歩也宾客在廷者日百住庖厨之下不絶烟火堂庑之上不絶声乐奉养之余先散之宗族宗族之余次散之邑里邑里之余乃散之一国行年六十气干将衰弃其家事都散其库藏珍宝车服妾媵一年之中尽焉不为子孙留财及其病也无药石之储及其死也无瘗埋之资一国之人受其施者相与赋而藏之反其子孙之财焉禽骨厘闻之曰端木叔狂人也辱其祖矣段干生闻之曰端木叔逹人也徳过其祖矣其所行也其所为也众意所惊而诚理所取衞之君子多以礼教自持固未足以得此人之心也】迷阳郤曲【庄子丨丨迷阳无伤吾行吾行丨丨无伤吾足注迷阳犹亡阳也亡阳任独不荡于外则吾行全矣曲成其行各自足矣】不足滑和不入灵府【庄子仲尼曰死生存亡穷逹贫富贤与不肖毁誉饥渇寒暑是事之变命之行也日夜相代乎前而知不能规乎其始者也故丨丨以丨丨丨可丨于丨丨注夫至足者不以忧患经神若皮外而过去】游方之外
