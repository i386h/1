<!-- { "loadSidebar": true } -->
　　戸部
　　杜武库【晋书杜预拜度支尚书在内七年损益万机不可胜数朝野称羙号曰丨丨丨言其无所不有也】量计运漕【晋书张华帝潜与羊祜谋伐吴羣臣多以为不可唯华赞成其计及将大举以华为度支尚书乃丨丨丨丨决定庙算】掌军国支计【晋书安平王孚初魏文帝置度支尚书専丨丨丨丨丨及明帝嗣位欲用孚问左右曰有兄风不答云似兄天子曰吾得司马懿二人复何忧哉转为度支尚书】竹篷屏风【晋书吴隠之拜度支尚书以丨丨为丨丨坐无氊席】令早拜【南史蔡景歴入守度支尚书旧式拜官在午后景歴拜日适逄舆驾幸元武观在位皆侍宴帝恐景歴不预特丨丨丨其见重如此】乗小犊车【北史杨机除度支尚书机方直之心乆而弥厉家贫无马多丨丨丨丨时论许其清白】民部【旧唐书职官志户部尚书一员注隋为丨丨尚书贞观二十三年改为戸部显庆元年改为度支龙朔二年改为司元太常伯光宅元年改为地官尚书神龙复为戸部】司元【见上】伏猎侍郎【旧唐书严挺之李林甫引萧炅为戸部侍郎尝与挺之同行庆吊客次有礼记萧炅读之曰蒸尝伏猎炅无学术不识伏猎之意误读之挺之白九龄曰省中岂有丨丨丨丨由是出为岐州刺史】风绩【唐书郑善果检校大理卿兼民部尚书奉法持正丨丨显公卿间】戸版増损曲折【唐书卢承庆累迁民部侍郎帝问歴代丨丨承庆叙夏商至周隋丨丨丨丨引据该详帝嗟赏】内宰相【唐书王琚琚进户部尚书帝于琚眷委特异豫大政事时号丨丨丨】可丞辅【唐书李元纮帝欲擢为尚书宰相以资薄乃为戸部侍郎条陈利害及政得失帝才之谓丨丨丨明年遂拜中书侍郎同平章事】言利病尤详【唐书杨玚歴户部侍郎帝尝召宰相大臣议天下戸版延英殿玚丨丨丨丨丨帝咨赏】主计八年多所闗访【唐书王绍进戸部侍郎判度支顷之迁尚书绍谨宻眷待殊厚丨丨凡丨丨毎政事丨丨丨丨绍亦未尝一言漏于人】徙东库实西库【唐书李绛迁戸部侍郎判本司帝以户部故有献而绛独无有何哉答曰臣为陛下谨出纳乌有羡赢若以为献是丨丨丨丨丨丨进官物结私防帝瞿然悟】左戸【唐书孟简传戸部有二员判使按者居别一署谓之丨丨元和后选委华重宰相多由此进】占额图供军图【唐书王彦威为戸部侍郎判度支经总财用出入米盐非所长也因上丨丨丨又为丨丨丨上之虽自谓楗柅奸冐着定其费于利害无益也】裒防严亟【唐书皇甫鏄改戸部侍郎宪宗方伐蔡急于用度鏄丨丨丨丨以办济师】利权归一【宋史职官志事有散在五曹寺监者并归户部使尚书周知其数则丨丨丨丨】犹口腹【宋史苏辙国之有财犹人之有饮食饮食之道当使口司出纳而腹制多寡然后分布气血以养百骸耳目頼之以为聪明手足頼之以为力若不専任口腹而使手足耳目得分治之则虽欲求一饱不可得矣而况于安且夀乎今户部之在朝廷丨丨丨也而使他司分治其事何以异此】迩列【宋史李稙向子諲以户部尚书居丨丨语及龙飞旧事识稙姓名除戸部郎中】经治国用【金史移刺道迁户部尚书上曰戸部丨丨丨丨卿其勉之】有心力【金史刘玮世宗器玮材干以为无施不可及将幸上京以行在所湏皆太府欲玮领其事故移户部侍郎张大节于工部而以户部授玮上谓宰臣曰刘玮极丨丨丨临事闲暇居心正当其人才不可得也】不欺官【金史马琪传户部阙官上命宰臣选可任者或举琪上然之曰琪丨肻丨丨亦不肻害民是可用也遂擢为戸部尚书】版使【叶廷珪海录碎事韦澳辞判户部归谓甥侄曰已譲丨丨矣】
　　礼部
　　修撰五礼【隋书牛拜礼部尚书奉勅丨丨丨丨勒成百卷行于当世】论议避席【隋书辛彦之拜礼部尚书与秘书监牛撰新礼吴兴沈重名为硕学髙祖尝令彦之与重丨丨重不能抗于是丨丨而谢曰辛君所谓金城汤池无可攻之势】天下髙其议【唐书杨绾歴礼部侍郎建复古孝亷力田等科丨丨丨丨丨】柬宰相【唐书韦贯之改礼部侍郎尝从容奏曰礼部侍郎重于宰相帝曰侍郎是宰相除安得重曰然为陛下丨丨丨者得无重乎帝羙其言】得才实【唐书髙锴为礼部侍郎阅三嵗颇丨丨丨】书笏【辽史刘景擢礼部侍郎迁尚书上方欲倚用乃丨其丨曰刘景可为宰相】以文章复用【金史赵秉文复为礼部尚书入谢上曰卿春秋髙丨丨丨故须丨丨卿】僚佐肃然【元史巙巙拜礼部尚书正色率下国制大乐诸坊咸本部遇公防众伎毕陈巙巙视之泊如丨丨以下皆丨丨】亲书官阶【元史郭贯除礼部尚书帝丨丨其丨丨曰嘉议大夫以授有司】如古图画【元史张起岩拜礼部尚书文宗亲郊起岩充大礼使导帝陟降歩武有节衣前后襜如陪位百官望之丨丨丨丨中所覩帝甚嘉之赐赉优渥】一日二恩【刘肃大唐新语贺知章自太常少卿迁礼部侍郎兼集贤学士丨丨并谢丨丨】衣冠华选望实具羙【刘肃大唐新语礼部侍郎自皇朝已来为丨丨之丨丨自非丨丨丨丨无以居之】冰防【赵璘因话录祠部呼为丨丨言其清且冷也】综覈才名规模礼物【王保定摭言张椘与逹奚侍郎书公横海殊量干霄伟材其迁侍郎也则丨丨丨丨丨丨丨丨】
　　兵部
　　为王虎臣【子华子子华子召子元而训之曰宣王之时吾之宗君入董六师丨丨丨丨是为司马】司戎【旧唐书职官志兵部尚书一员注南朝谓之五兵尚书隋曰兵部尚书龙朔改为丨丨太常伯咸亨复也】试能有五较异有三【旧唐书职官志兵部尚书侍郎分为三铨凡丨丨丨丨丨丨丨丨审其功能而定其留放注尚书为中铨侍郎分东西五谓长垜马歩射马枪歩射应对五有优长即可取之三谓骁勇艺及可为统领之用也】越公儿郎故有家风【唐书杨礼礼隋尚书令素弟之子太宗征辽东拜兵部侍郎驻跸之役领歩骑二十四军跳出贼背所向摧靡帝自山下望其众袍仗精整人人尽力壮之谓许敬宗曰丨丨丨丨丨丨丨丨】朕信卿卿何不自信【唐书卢承庆俄兼检校兵部侍郎知五品选辞曰选事在尚书臣掌之为出位帝不许曰丨丨丨丨丨丨丨丨】洒笔【唐书娄师徳长夀元年诏授夏官侍郎判尚书事在夏官注选选者就案阅簿师徳曰容我择之可乎选者不去乃丨丨曰墨污尔】十不当一【唐书唐璿璿字休璟以字行进拜夏官尚书同鳯阁鸾防三品武后诮杨再思李峤姚元崇等曰休璟练知边事卿軰丨丨丨丨】谙记【唐书姚崇三为宰相常兼兵部故屯戍斥士马储械无不丨丨】三起三留【唐书蒋伸改兵部侍郎判户部宣宗雅信爱伸毎见必咨天下得失帝嗟叹伸丨丨丨丨曰它日不复独对卿矣伸不喻未防以本官同中书门下平章事】独省文书【洪迈容斋续茟苏东坡当元祐中拜兵部谢表云武选于天官兵政总于枢辅故司马之职丨丨丨丨盖纪其实也】四松手栽【叶廷珪海录碎事白居易和李相公任兵部日移四松诗右相歴兵署丨丨皆丨丨】
　　刑部
　　贞正【南史徐孝克祯明元年入为都官尚书自晋以来尚书官僚皆擕家属居省都官省年代乆逺多有怪鬼孝克居之经两载祅变皆息时人咸以为丨丨所致】都官【旧唐书职官志刑部尚书一员注隋初改丨丨尚书又改为刑部龙朔改为司刑太常伯光宅改为秋官尚书神龙复也】司宪【唐书百官志天寳十一载改刑部曰丨丨】覆狱歔欷【唐书刘祥道迁司刑太常伯毎丨大丨必丨丨累叹奏决日为再不食】宰相才【唐书张东之武后谓狄仁杰曰安得一竒士用之仁杰曰荆州长史张柬之虽老丨丨丨也即召为洛州司马他日又求人仁杰曰臣尝荐张柬之未用也后曰迁之矣曰臣荐宰相而为司马非用也乃授司刑少卿迁秋官侍郎】案无留辞【唐书李适之迁刑部尚书饮酒至斗余不乱夜宴娱昼决事丨丨丨丨】置格律坐隅【唐书王播进刑部侍郎是时大理议谳科条丛繁悉丨丨丨丨丨商处重轻判决如流吏不能窜其私】裒彚敕令【唐书刘瑑迁刑部侍郎乃丨丨丨丨可用者由武徳讫大中凡二千八百六十五事类而析之参订重轻号大中刑律统类以闻】与宰相争是非【金史髙徳基迁刑部侍郎转刑部尚书有犯罪者宰相欲从末减徳基曰法无二门失出犹失入也不从及奏上曰刑部议是也因召诸尚书谕之曰自朕即位以来以政事丨丨丨丨丨丨者徳基一人而已】精律学【元史谢譲改刑部尚书上言古今有天下者皆有律以辅治堂堂圣朝讵可无法以准之帝嘉纳之乃命中书省纂集典章以譲丨丨丨使为校正官】不责稽迟【元史谢譲朝廷以吏多滞事责曹按不如程者令下譲曰刑狱非钱谷铨选之比寛以嵗月尚应失实岂可律以常法乎乃入白于宰相曰尚书言是也由是刑曹独得丨丨丨丨】法家材【刘劭人物志丨丨之丨司防之任也注掌以刑法禁制奸暴】督责之政【刘劭人物志行事之能谴譲之材也故在朝也则司防之任为国则丨丨丨丨注辨众事故任秋官而督傲慢】白首丹书【徐度却扫编汪彦章言顷有一士人忘其名初以进士登科后为法官至刑部侍郎尝有表曰臣本实儒生初非法吏清朝夺其素守丨丨困于丨丨虽以文辞自名者无以过也】白云司【叶廷珪海录碎事黄帝以云纪事秋官为白云类要刑部曰丨丨丨职人命是悬孙逖行裴敦复刑部侍郎制云俾践白云之司】比盘【叶廷珪海录碎事比部得廊下食以饭从者号丨丨】
　　工部
　　行辎治赋丈均【淮南子隧路亟丨丨丨丨丨丨处军辑井灶通此司空之官也注行辎道路辎重也赋治也军垒尺丈均平也】水土之官【后汉书王梁世祖即位议选大司空而赤伏符曰王梁主卫作元武帝以野王卫之所徙元武水神之名司空丨丨丨丨也于是擢拜梁为大司空】起部【旧唐书职官志工部尚书一员注南朝谓之丨丨有所营造则置起部尚书毕则省之隋初改置工部尚书龙朔为司平太常伯光宅改为冬官尚书神龙复旧也】司平【见上】公族领袖朝廷羽仪【旧唐书李暠制曰工部尚书李暠体含柔嘉识致明允为丨丨之丨丨是丨丨之丨丨】魁然有宰相望【唐书李栖筠传进工部侍郎丨丨丨丨丨丨元载忌之出为常州刺史】昼夜倍功【元史唐仁祖丞相桑哥秉政仁祖议论不回屡忤桑哥迁工部尚书桑哥考工部织课稍缓怒曰误国家嵗用遽命直吏拘徃督工且促其期曰违期必致汝于法仁祖召诸署长谕之曰丞相怒在我不在尔也汝等勿惧宜力加勉众皆感激丨丨丨其丨期未及而办乃罢】不治鹰食【元史董文用丞相安童奏文用为工部侍郎代纥石里纥石里阿合马私人也其徒既防间安童罢相即使鹰监奏曰自纥石里去工部侍郎丨给鹰食帝怒促召治之因急捕文用入见帝望见曰董文用乃为尔丨丨丨者耶置不问】伎俩材【刘劭人物志丨丨之丨司空之任也注错意施巧故掌冬官】艺事之政【刘劭人物志权竒之能伎俩之材也故在朝也则司空之任为国则丨丨丨丨注伎能巧故任冬官而成艺事】兰省真除【周煇清波杂志王元枢初以中书舍人权直学士院除试工部侍郎托一故人草谢表内一联云百工之事丨丨遽冐于丨丨一札之书花砖复遵于故歩】













　　御定子史精华卷三十九
　　钦定四库全书
