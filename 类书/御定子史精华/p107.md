<!-- { "loadSidebar": true } -->
　　尚书省
　　百官本【汉书贾捐之京兆郡国首尚书丨丨丨】先发副封【汉书魏相故事诸上书者皆为二封署其一曰副领尚书者丨丨丨丨所言不善屏去不奏】履声【汉书郑崇哀帝擢为尚书仆射数求见諌争上初纳用之毎见曵革履上笑曰我识郑尚书丨丨】门如市心如水【汉书郑崇为尚书仆射上责崇曰君门如市人何以欲禁切主上崇对曰臣丨丨丨臣丨丨丨】削草槀【汉书孔光后为光禄勲复领尚书诸吏给事中如故凡典枢机十余年守法度修故事时有所言輙丨丨丨以为章主之过以奸忠直人臣大罪也注奸求也音干】温室树【汉书孔光沐日归休兄弟妻子燕语终不及朝省政事或问光丨丨省中丨皆何木也光嘿不应更答以他语其不泄如是】六曹【后汉书百官志尚书六人六百石本注曰成帝初置尚书四人分为四曹常侍曹尚书主公卿事二千石曹尚书主郡国二千石事民曹尚书主凡吏上书事客曹尚书主外国事世祖承遵后分二千石曹又分客曹为南主客曹北主客曹凡丨丨】白衣尚书【后汉书郑均传帝东巡过任城乃幸均舍敕赐尚书禄以终其身故时人号为丨丨丨丨】清乎尚书【后汉书钟离意交趾太守张恢坐臧千金徴还伏法以资物簿入大司农诏班赐羣臣意得珠玑悉以委地而不拜赐帝怪而问其故对曰此臧秽之寳诚不敢拜帝嗟叹曰丨丨丨丨之言】喉舌官【后汉书左雄虞诩上疏荐之曰议郎左雄数上封事实有王臣蹇蹇之莭周公谟成王之风宜擢在丨丨之丨必有匡弼之益由是拜雄尚书再迁尚书令】犹天北斗【后汉书李固今陛下之有尚书丨丨之有丨丨也斗为天喉舌尚书亦为陛下喉舌斗斟酌元气运平四时尚书出纳王命赋政四海权尊势重责之所归】居中持重【魏志荀彧进彧为汉侍中守尚书令常丨丨丨丨】选旧名为令仆【魏志虞诩乃更拜诩尚书典选举注诩典选举多丨丨丨以丨丨丨论者以此多诩】车驾囘车【魏志陈矫迁尚书令明帝丨丨尝卒至尚书门矫跪问帝曰陛下欲何之帝曰欲案行文书耳矫曰此自臣职分非陛下所宜临也若臣不称其职则请就黜退陛下宜还帝丨丨而反】门无停賔【蜀志吕乂后入为尚书代董允为尚书令众亊无留丨丨丨丨】夺鳯凰池【晋书荀朂以朂守尚书令朂乆在中书専管机事及失之甚惘惘怅怅或有贺之者朂曰丨我丨丨丨诸君贺我耶】端右之副【晋书顾和迁为尚书仆射以母老固辞诏书敕谕特聴暮出朝还寻朝议以丨丨丨丨不宜处外更加银青光禄大夫领国子祭酒】庶绩枢机【宋书孝武帝纪尚书百官元本丨丨之丨丨】紫荷【宋书礼志尚书令仆射尚书手板头复有白笔以紫皮裹之名笏朝服肩上有紫生袷囊缀之朝服外俗呼曰丨丨或云汉代以盛奏事负荷以行未详也】八坐【宋书百官志五尚书二仆射一令谓之丨丨】领六郎【宋书百官志汉官云置郎三十六人不知何帝増员然则一尚书则丨丨丨也】五时衣【宋书百官志天子所服丨丨丨以赐尚书令仆】解交【宋书百官志八坐丞郎初拜并集都坐交礼迁又解交汉旧制也今唯八坐丨丨丞郎不复觧交也】翼平辰衡【宋书沈懐文时议省录尚书懐文曰昔天官正纪六典序职载师掌均七府成务所以丨丨丨丨经赞邦极故夏因虞礼有深冡司之则周承殷法无损掌邦之仪用乃调佐王均缉亮帝度及乎爵以事变级以时改皆兴替之道无害国章八统八任靡或省革】调佐王均缉亮帝度【见上】挈囊【梁书刘杳周舍问杳尚书官着紫荷槖相云丨丨竟何所出杳答曰张安世曰特槖簮笔事孝武皇帝数十年韦昭张晏注并云槖囊也近臣簮笔以待顾问】飞白书题省壁【南史王僧防升明二年为尚书令尝为丨丨丨丨尚书丨丨曰圆行方止物之定质修之不已则滥髙之不已则栗驰之不已则踬引之不已则迭是故去之宜疾当时嗟赏以比座右铭】回丰貂以歩文昌耸髙蝉而趋武帐【南史何敬容纳言加首鸣玉在腰丨丨丨丨丨丨丨丨丨丨丨丨丨丨可谓盛矣】口不言禁中事【魏书古弼迁尚书令弼虽事务殷凑而读书不辍端谨慎宻丨丨丨丨丨之丨功名等于张黎而亷不及也】青仪囊【隋书百官志尚书令仆御史中丞各给威仪十人其八人武冠绛韝执丨丨丨在前囊题云宜官吉以受辞诉】下意处不可异【北史崔休休乆在防阁明习典故毎朝廷疑议咸取正焉诸公咸谓崔尚书丨丨丨丨丨丨也】六俊【北史唐瑾转吏部尚书雅有人伦之鉴时六尚书皆一时之秀周文自谓得人号为丨丨】万机本【唐书刘洎尚书丨丨丨贞观初未有令仆职并务繁左丞戴胄右丞魏徴应事弹举无所回挠百司震肃不敢懈】健职【唐书刘洎拜尚书右丞洎丨于丨于是尚书复治】振眀纲辖【唐书韦思谦累迁左司郎中尚书左丞丨丨丨丨朝廷肃然】郎吏望风修整【唐书韦景拜尚书左丞駮正吏铨所除六十余官不当进资丨丨肃然丨丨丨丨】白笔紫纱【叚成式酉阳杂爼梁八座尚书执笏者丨丨缀头以丨丨囊之其余公卿但执手版】朱防防【钱希白南部新书尚书诸防歴者有壁记入相则以朱防之元和后唯膳部防持国柄者最多时省中谓之丨丨丨】新省旧省【朱彧可谈三省俱在禁中元丰间移尚书省于大内西切近西角楼人呼为丨丨崇寜间又移于大内西南其地遂号丨丨】南省【陆游老学庵茟记唐人本以尚书省在大明宫之南故谓之丨丨】白黄案【叶廷珪海录碎事丨案则右丞上署左丞次署丨丨则左丞上署右丞次署齐朝如此】
　　省掖
　　少文多实【汉书鲍宣复徴为諌大夫宣毎居位常上书谏争其言丨丨丨丨】客止灵台【后汉书第五伦少子颉注颉为諌议大夫洛阳无主人乡里无田宅丨丨丨丨中或十日不炊】清切【宋书殷淳淳居黄门为丨丨下直应留下省以父老特聴还家】采薪得貂蝉【南史江淹累迁秘书监侍中卫尉卿初淹年十三时孤贫常丨丨以飬母曽于樵所丨丨丨一具将鬻以供养其母曰此故汝之休徴也汝才行若此岂常贫贱也可留待得侍中着之至是果如母言】愿寄一名【旧唐书归登拜右拾遗时右补阙熊执易以危言忤防初执易草疏成示登登愕然曰丨丨丨丨雷电之下安忍令足下独当自是同列切谏登每聫署其奏无所回避】柳箧子【旧唐书桞璨迁左拾遗公卿朝野托为牋奏时誉日洽以其博奥目为丨丨丨】八貂【唐书百官志左散骑常侍二人掌规讽过失侍从顾问注显庆二年分左右门下中书省皆金蝉珥貂左散骑与侍中为左貂右散骑与中书令为右貂谓之丨丨】知匦事【唐书百官志垂拱二年有鱼保宗者上书请置匦以受四方之书乃铸铜匦四涂以方色列于朝堂青匦曰延恩丹匦曰招諌白匦曰申寃黒匦曰通元以諌议大夫补阙拾遗一人充使丨丨丨】涂归【唐书百官志给事中四人掌侍左右分判省事察文馆缮写讐校之课凡百司奏抄侍中既审则駮正违失诏敕不便者涂窜而奏还谓之丨丨】遗补【唐书温造造进中丞道遇左补阙李虞恚不避捕从者笞辱左拾遗舒元褒等建言丨丨虽卑侍臣也中丞虽髙法吏也侍臣见陵则恭不广法吏自恣则法壊】论事有廻天力【唐书张元素迁给事中贞观四年诏发卒治洛阳宫干阳殿且东幸元素上书曰陛下向平东郡曽观广殿皆撤毁之天下翕然一口颂歌岂有初恶侈靡而后好雕丽哉帝即诏罢役魏徴名梗挺闻元素言叹曰张公丨丨丨丨丨之丨可谓仁人之言哉】更疏论执【唐书崔植博通经史于易尤邃与郑覃同时为补阙皆贤宰相后毎朝廷有得失两人者丨丨丨丨誉望蔚然】言音鸿【唐书齐映擢给事中映为人白晳长大丨丨丨丨故帝常令侍左右或前马胪诏防】胪诏防【见上】有诤臣风【唐书桞公权与周墀同对论事不阿墀为惴恐公权益不夺帝徐曰卿丨丨丨丨可屈居諌议大夫乃自舍人下迁】恳愊【唐书刘瑑迁左拾遗諌罢武宗方士言多丨丨】鲁直【宋史鲁宗道传为右正言多所论列帝意颇厌其数后因对自讼曰臣窃耻尸禄请得罢去帝抚谕良乆他日书殿壁曰丨丨盖思念之也】殿上虎【宋史刘安世迁起居舍人兼左司諌进左諌议大夫在职累嵗面折廷争或帝盛怒则执简却立伺怒稍解复前抗辞旁侍者逺观蓄缩悚汗目之曰丨丨丨一时无不敬慑】引衣裾落【宋史陈禾迁左正言俄除给事时童贯权益张禾拜命首疏劾贯论奏未终上拂衣起禾丨上丨请毕其説衣丨丨上曰正言碎朕衣矣禾言陛下不惜碎衣臣岂惜碎首言愈切上曰卿能如此朕复何忧内侍请易衣上曰留以旌直臣】缴奏【宋史刘一止傅迁给事中居琐闼百余日丨丨不已用事者始忌】金石人【宋史金安节龙大渊曽觌以潜邸旧防并除知閤门事安节封还録黄潜邸旧人李珂擢编修官安节又奏罢之张浚闻之语人曰金给事真丨丨丨也】画室玉堂【应劭汉官仪侍中秩千石黄门有丨丨署丨丨署各有长一人】日月左右赞晖光【常璩华阳国志任熙太康中徴给事中熙以侍臣丨丨丨丨丨丨丨丨不可茍私终以疾辞】白麻必裂【李肇国史补阳城为谏议大夫徳宗欲用裴延龄为相城曰丨丨若出吾丨丨之徳宗闻之以为难竞寝之】鹊喜【赵璘因话录河南孔尹温裕任补阙日諌讨党项事贬彬州司马乆之得堂兄尚书温业书报云宪府欲取尔作侍御史日望敕下忽又得书云宰相以右史处之皆无音耗一日有丨丨于庭直若语状孩穉拜且祝云愿早得官鹊既飞去坠下方寸纸有补阙二字无防却除此官】双名并席【范摅云溪友议南卓初为拾遗与崔詹事黯因谏诤出宰崔为支江令南为松滋令二谏垣矫翼翩翩无所羁束丨丨丨丨二邑绥然公府常为髙榻相待】焚香捧衣【魏泰东轩茟录谢泌諌议居官不妄荐士或荐一人则丨丨丨丨望阙再拜】四諌【魏泰东轩笔录庆歴中余靖欧阳修蔡防王素为諌官时谓丨丨】参朝议【洪迈容斋三茟白乐天初授拾遗诗曰奉诏登左掖束带丨丨丨何言初命卑且脱风尘吏】御笔新除【洪迈容斋三茟仁宗庆厯三年用欧阳修余靖王素为諌官当时名士作诗有丨丨丨丨三諌官之句】諌垣存稿【朱子名臣言行录韩魏公为諌官三年所存諌稿欲敛而焚之以效古人慎宻之义然恐无以见人主从諌之羙乃集七十余章为三卷曰丨丨丨丨自序于首大略曰諌止于理胜而以至诚将之】随宰相入阁【朱子名臣言行录王荆公在防阁侍从时毎为人言唐太宗令諌官丨丨丨丨丨最切于治道后世所当行也及入司视政而孙萃老李公择在諌职二人者熟公此论遂列奏请举行之公不可曰是又益两参政也】法筵龙象当观第一义【朱子名臣言行录吕公希哲既除諌官累辞未获苏子瞻在迩英戯谓公曰丨丨丨丨丨丨丨丨丨公笑而不答退谓范淳夫曰若辞不获命必以杨畏为首时畏方在言路以险诈自任颇为子瞻所厚公故及之】左掖臣【叶廷珪海录碎事李嘉祐送王諌议东都留守判官诗衰柳寒闗道髙车丨丨丨】
　　吏部
