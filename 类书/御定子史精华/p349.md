<!-- { "loadSidebar": true } -->






　　御定子史精华卷一百二十七
　　钦定四库全书
　　御定子史精华卷一百二十八
　　言语部四
　　品藻下
　　台鼎人【宋书谢方明传方明严恪善自居遇虽处闇室未尝有惰容无他伎能自然有雅韵丹阳尹刘穆之白髙祖曰谢方明可谓名家驹直置便自是丨丨丨无论复有才用】应有尽有应无尽无【宋书江智渊传为随王诞佐在襄阳诞待之甚厚时咨议叅军谢庄府主簿沈懐文并与智渊友善懐文每称之曰人所丨丨丨丨人所丨丨丨丨者其江智渊乎】始平始安可谓二始【宋书顔延之传时尚书令傅亮自以文义之美一时莫及延之不为之下亮甚疾焉庐陵王义真颇好辞义待接甚厚徐羡之等疑延之为同异意甚不悦少帝即位出为始安太守领军将军谢晦谓延之曰昔荀朂忌阮咸斥为丨丨郡今卿又为丨丨丨丨丨丨黄门郎殷景仁亦谓之曰所谓俗恶俊异世疵文雅】俗恶俊异世疵文雅【见上】望虽不足才能有余【宋书臧质传任荟之乐安人也厯世祖南平王铄抚军右军司马长史行事太祖称之曰丨丨丨丨丨丨丨丨】气概髙亮有太尉彦云之风【宋书王元谟传元谟防而不羣世父蕤有知人鉴常笑曰此儿丨丨丨丨丨丨丨丨丨丨丨】清节必继美吴隐之【宋书王镇之传出为使持节都督交广二州诸军事建威将军平越中郎将广州刺史髙祖谓人曰王镇之少着丨丨丨将丨丨丨丨丨岭南之非此不康也在镇不受俸禄萧然无】
