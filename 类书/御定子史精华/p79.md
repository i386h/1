<!-- { "loadSidebar": true } -->















　　御定子史精华卷二十六
　　钦定四库全书
　　御定子史精华卷二十七
　　嵗时部四
　　冬
　　六行时节【管子丨丨丨丨君服黑色味咸味用六数饮于黒后之井以鳞兽之火防注水成数六水气行君则顺时节而布政】饮黒后井【见上】兵尚脇盾【管子旗物尚黒丨丨丨丨注象时物之闭盾或署之于脇故曰脇盾】月徳【管子北方曰月其时曰冬其气曰寒寒生水与血其德淳越温怒周宻其事号令修禁徙民令静止地乃不泄断刑致罚无赦有罪以符阴气大寒乃至甲兵乃强五谷乃熟国家乃昌四方乃备此谓丨丨月掌罚罚为寒注月以闭藏罚罪为德也】淳越【见上注冬时花叶凋落惟根干存焉故以丨质为德丨散也】壬癸五政【管子冬三月以丨丨之日发丨丨一政曰论孤独恤长老二政曰善顺阴修神祀赋爵禄授备位三政曰效防计母发山川之藏四政曰捕奸遁得盗贼者有赏五政曰禁迁徙止流民圉分异五政苟时冬事不适所求必得所恶必伏】水行御【管子睹壬子丨丨丨天子出令命左右使人内御御其气足则发而止注使人御理冬政其闭藏之气足则发令休止也】不滥【管子冬日之丨丨非爱冰也为不适于身便于体也注滥谓泛冰于水以求寒所谓滥浆】收五藏最万物【管子冬丨丨丨丨丨丨所以内作民也注五藏五谷之藏最聚也】土刚【管子当冬三月不利作土功之事利耗什分之七丨丨不立昼日益短而夜日益长利以作室不利以作堂】王者谨【管子其冬】
