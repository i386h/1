<!-- { "loadSidebar": true } -->
　　御定子史精华卷二十五
　　钦定四库全书
　　御定子史精华卷二十六
　　歳时部三
　　秋
　　九和时节【管子丨丨丨丨君服白色味辛味听商声用九数饮于白后之井以介虫之火防注金成数九金气和君则顺时而布政】饮白后井【见上】兵尚剑【管子旗物尚白丨丨丨注象金性之利也】采蓏【管子春采生秋丨丨】辰德【管子西方曰辰其时曰秋其气曰隂隂生金与甲其德忧哀静正严顺其事号令毋使民淫暴顺旅聚收量民资以畜聚赏彼羣干聚彼羣材百物乃收使民毋怠所恶其察所欲必得我信则克此谓丨丨辰掌收收为隂注辰以收敛杀奸邪为徳也】庚辛五政【管子秋三月以丨丨之日发丨丨一政曰禁博塞圉小辨鬬译跽二政曰毋见五兵之刃三政曰慎旅农趣聚收四政曰补缺塞坼五政曰修墙垣周门闾五政苟时五谷皆入】金行御【管子睹庚子丨丨丨天子出令命祝宗选禽兽之禁五谷之先熟者而荐之祖庙与五祀鬼神飨其气焉君子食其味焉】炙阳下露【管子昼丨丨夕丨丨地竞环五谷邻熟注环炙实貌方秋时昼则暴炙夕则下寒露而润之隂阳更生故地气交竞而炙实】五谷邻熟【见上注邻也隂阳气足故熟】地凑汐【管子当秋三月雨露属天丨丨丨】一日把百日餔【管子当秋三月利以疾作收敛毋畱丨丨丨丨丨丨民毋男女皆行于野】土弱【管子当秋三月不利作土功之事濡湿日生丨丨难成利耗什分之六土功之事亦不立】平
