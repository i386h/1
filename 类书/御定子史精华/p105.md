<!-- { "loadSidebar": true } -->
　　史官
　　守蔵室【史记老子传老子者姓李氏名耳字伯阳谥曰周丨丨丨之史也】防石室金匮之书【史记太史公自序迁为太史令丨史记丨丨丨丨丨丨】世典周史【汉书司马迁传司马氏丨丨丨丨】拾遗补蓻成一家言【汉书司马迁传为太史公书序略防丨丨丨丨丨丨丨丨注蓻六蓻也古艺字】采经摭传【汉书司马迁传赞司马迁据左氏国语采世本战国防述楚汉春秋接其后事讫于大汉其言秦汉详矣至于丨丨丨丨分散数家之事甚多防略或有抵梧亦其渉猎者广博贯穿经传驰骋古今上下数千载间斯防勤矣】有良史材【汉书司马迁传赞刘向雄皆称迁丨丨丨之丨服其善序事理辨而不华质而不俚】柱下史【晋书天文志极东一星曰丨丨丨主记过左右史此之象也】著作东观【晋书职官志著作郎周左史之任也汉东京圗籍在东观故使名儒丨丨丨丨有其名尚未有官魏明帝太和中诏置著作郎于此始有其官】清官【晋书何遵传遵子嵩博观坟籍尤善史汉少歴丨丨领著作郎】千斛米【晋书陈夀传除著作撰魏吴蜀三国志时人称其善叙事张华谓夀曰当以晋书相付耳丁仪丁廙有盛名于魏夀谓其子曰可覔丨丨丨见与当为尊公作佳传丁不与之竞不为立传】撮敎世要【晋书司马彪传先王立史官以书时事载善以为沮劝丨丨丨之丨也】茵蔼缇油作程遐世【晋书陈夀等传论古之王者咸建史臣其言防而显其义皎而明可以丨丨丨丨丨丨丨丨者也】鸿笔西京直词东观【晋书陈夀等传论邱明既没班马迭兴奋丨丨于丨丨骋丨丨于丨丨自斯以降分朋竞爽可以继明先典者陈夀得之乎江汉英灵信有之矣】班左并驰董南齐辔【宋书律志序每含毫握简杼轴忘飡终亦不足与丨丨丨丨丨丨丨丨庶为后之君子削藁而已焉】专为一家书【宋书徐爰传元嘉中使著作郎何承天草创国史世祖初又使山谦之蘓寳生踵成之六年又以爰领著作郎使终其业爰虽因前作而丨丨丨丨之丨】迁董之任【陈书杜之伟传之伟求解著作曰沈炯徐陵虞荔孔奂或清文赡笔或彊识稽古丨丨丨丨允属羣才臣无容再妨贤路】龙徳史周【魏书李骞传荷峻极之层构导积石之洪流有马形而谟舜亦丨丨而丨丨】接膝对筵【魏书髙允初允所引刘模者长乐信都人也允领秘书典著作选为校书郎允修撰国记与俱缉着常令模持管籥每日同入史阁丨丨丨丨属述时事】口吐琼音手挥霄翰【魏书宗钦传钦与髙允诗曰经纬曰文著述曰史斟酌九流错综幽防帝用畴谘明发虚拟广辟四门披延髦士尔应其求翰飞东观丨丨丨丨丨丨丨丨弹毫珠零落纸锦粲坟无疑剖典无滞泮】弹毫珠零落纸锦粲【见上】充麟阁选【魏书李彪传彪表曰皇魏之奄有中华也歳越百龄年几十纪史官叙録未充其盛太和十一年召名儒之士丨丨丨之丨于时防臣众短采臣片志令臣出纳授臣丞职髙祖时诏曰平尔雅志正尔笔端书而不法后世何观臣奉以周旋不敢失坠】平雅志正笔端【见上】白衣修史【魏书李彪传在秘书省同王隠故事丨丨丨丨】停其外役展其内思【魏书李彪传崔光表曰伏见李彪夙懐羙意创刋魏典老而弥厉史才日新若克复旧职专功不殆必昭明春秋阐成皇绪愚谓宜申以常伯正绾著作丨丨丨丨丨丨丨丨研积歳月纪册必就鸿声巨迹蔚乎有章盛轨懋咏铄焉无泯矣】区分书体【魏书李彪传彪在秘书歳余史业竟未及就然丨丨丨丨皆彪之功】南董之位政骏之司【隋书百官志自史官废絶久矣汉氏颇循其旧班马因之魏晋以来其道逾替丨丨丨丨以禄贵游丨丨丨丨罕因才授】申直笔【北史程骏传文成践阼为著作郎皇兴中除高密太守尚书李敷奏骏实史才方丨丨丨请留之书奏从之】作佳传【北史魏收传初收在神武时为太常少卿修国史得阳休之助因谢休之曰无以谢徳当为卿丨丨丨】受金求米【北史桞蚪传班固致丨丨之名陈夀有丨丨之论著汉魏者非一氏造晋史者致数家后代纷纭莫知凖的】赍笔砚【旧唐书文宗纪敇左右省起居丨丨丨及纸于螭头下记言记事】论奏僃书【旧唐书文宗纪自开成初复故事每入阁左右史执笔立于螭头之下君臣丨丨得以丨丨】人为荀袁家称政骏【旧唐书刘知防传今史司取士有倍东京丨自以丨丨丨丨自丨为丨丨每欲记一事载一言皆阁笔相视含毫不断故首白可期而汗青无日】首白可期汗青无日【见上】赤墀秉笔【旧唐书郑覃传起居郎阙李固言奏曰周敬复崔球张次宗等三人皆堪此任覃曰崔球游宗闵之门且丨丨下丨丨为千古法不可朋党如裴中孺李让夷臣不敢有纎芥异论乃止】彤管记言【旧唐书李徳裕传宵衣箴曰丨丨丨丨克念前志】权重宰相【唐书朱敬则传迁正諌大夫兼修国史乃请高史官选以求名才侍中韦安石尝阅其藁史叹曰董狐何以加世人不知史官丨丨丨丨宰相但制生人史官兼制生死古之圣君贤臣所以畏惧者也】军中论譔【唐书张説传授检校并州长史兼天兵军大使修国史敇赍藁即丨丨丨丨】史草自随【唐书吴兢传贬荆州司马以丨丨丨丨】今董狐【唐书吴兢传兢叙事简核号良史世谓丨丨丨云】良笔【唐书蒋偕传三世踵修国史世称丨丨咸云蒋氏日厯天下多蔵焉】藁史即官下成之【唐书沈传师传改中书舎人以本官兼史职俄出为湖南观察使方传师与修宪宗实録未成监修杜元頴因建言张説令孤峘在外官论次国书今丨丨残课请付传师丨丨丨丨丨】成门戸【唐书许敬宗传除著作郎兼修国史喜谓所亲曰仕宦不为著作无以丨丨丨】掌三皇五帝之书定九流七略之奏【宋史礼志绍兴二十七年幸秘书省手诏曰葢闻周建外史丨丨丨丨丨丨丨汉选诸儒丨丨丨丨丨丨丨文徳之盛后世推焉】道山堂【宋史职官志绍兴九年诏秘书省官讐校国朝会要逐官添给茶汤钱乾道四年诏尚书右仆射陈俊卿兼提举编修国朝防要每遇提举官开院过局就本省丨丨丨聚呈文字】名香文羙【王充论衡兰台之史班固贾逵杨终傅毅之徒丨丨丨丨】篇家鸿笔【王充论衡古之帝王建鸿徳者须鸿笔之臣褒颂纪载鸿徳乃彰万世乃闻说书者钦明文思以下谁所言也曰丨丨也篇家谁也孔子也然则孔子丨丨之人也】国之云雨【王充论衡龙无云雨不参天鸿笔之人丨丨丨丨也载国徳于传书之上宣昭名于万世之后厥髙非徒参天也】载国徳宣昭名【见上】动为春秋言为尚书【荀悦申鉴朝有二史左史记言右史记动丨丨丨丨丨丨丨丨】文章材【刘劭人物志丨丨之丨国史之任也注宪章纪述埀之后代】王貎如鹤黄吟似猿【宋敏求春明退朝録天圣中修国史王安简谢阳夏李邯郸黄唐卿为编修官安简神情冲淡唐卿刻意篇什谢李尝戏为句曰丨丨闲丨丨丨丨苦丨丨】史臣车【叶廷珪海録碎事王禹玉和史院开局诗传闻访遗事应走丨丨丨注司马迁少尝乘传求四方诸侯遗事】直第二螭首【叶廷珪海録碎事左右史分立殿下丨丨丨丨丨和墨濡笔皆即坳处】珥笔华轩【叶廷珪海録碎事陆士衡诗优游省闼丨丨丨丨】三夀客【叶廷珪海録碎事王禹玉和吴相公史院局诗簮缨丨丨丨笔削两朝书】匿身楹槛之外【释文莹玉壶清话崔遵度与物无竞口未尝言是非掌右史十年每立殿墀丨丨丨丨丨丨以避顾盻】



　　御定子史精华卷三十八
<子部,类书类,御定子史精华>
　　钦定四库全书
　　御定子史精华卷三十九
　　设官部
　　御史台
　　覆稽趋留【淮南子赵政昼决狱而夜理书御史冠盖接于郡县丨丨丨丨】无以易尧【史记周昌髙祖持御史大夫印弄之曰谁可以为御史大夫者熟视赵尧曰丨丨丨丨遂拜赵尧为御史大夫】兰台【汉书百官公卿表御史大夫秦官位上卿银印青绶掌副丞相有两丞秩千石一曰中丞在殿中丨丨掌图籍秘书】银印青绶【见上】绣衣直指【汉书百官公卿表御史中丞更名御史长史侍御史有丨丨丨丨出讨奸猾治大狱武帝所制不常置】主柱下方书【汉书张苍秦时为御史丨丨丨丨丨注方板也谓事在板上者也柱下居殿柱之下若今侍立御史矣】从问尚书【汉书儿寛举侍御史见上语经学上説之丨丨丨丨一萹】居父官府【汉书杜延年徴入为御史大夫延年丨丨丨丨不敢当旧位坐卧皆易其处】持斧【汉书王防武帝末军旅数发郡国盗贼羣起绣衣御史暴胜之使丨丨逐捕盗贼】贾区【汉书胡建时监军御史为奸穿北军垒垣以为丨丨注坐卖曰贾为卖物之区也】宰相之副九卿之右【汉书朱云元帝时贡禹为御史大夫而华隂守丞嘉上封事言御史之官丨丨丨丨丨丨丨丨不可不选平陵朱云兼资文武忠正有智略可使以六百石秩试守御史大夫以尽其能】有伯夷史鱼风【汉书朱云御史大夫禹絜白亷正经术通明丨丨丨丨】
