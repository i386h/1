<!-- { "loadSidebar": true } -->

　　御定子史精华卷四十七
　　钦定四库全书
　　御定子史精华卷四十八
　　政术部四
　　铨除
　　一树百获【管子一年之计莫如树糓十年之计莫如树木终身之计莫如树人一树一获者糓也一树十获者木也丨丨丨丨者人也我茍种之如神用之举事如神惟王之门】寒清素白【抱朴子时人语曰举秀才不知书察孝亷父别居丨丨丨丨浊如泥髙第良将怯如鸡】役官【国语乡长退而修徳进贤桓公亲见之遂使丨丨】武功爵【史记平凖书天子曰北邉未安朕甚悼之日者大将军攻匈奴畱滞无所食议令民得买爵及赎禁固免减罪请置赏官命曰丨丨丨级十七万凡直三十余万金诸买武功爵官首者试补吏先除千夫如五大夫其有罪又减二等爵得至乐卿以显军功注瓒曰茂陵中书有武功爵一级曰造士二级曰闲舆衞三级曰良士四级曰元戎士五级曰官首六级曰秉铎七级曰千夫八级曰乐卿九级曰执戎十级曰左庶长十一级曰军衞此武帝所制以宠军功骃案汉书音义曰十爵左庶长以上至十八爵为大庶长也名乐卿乐卿者朝位从九卿加乐者别正卿又十九爵为乐公食公卿禄而无职】乐卿乐公【见上】越等【史记平凖书军功多用丨丨大者封侯卿大夫小者郎吏】举牛口下【史记商君传夫五羖大夫荆之鄙人也闻秦缪公之贤而愿望见行而无资自粥于秦客被褐食牛期年缪公知之丨之丨丨之丨而加之百姓之上秦国莫敢望焉】算十得官【汉书景帝纪诏曰今訾丨丨以上廼】
