<!-- { "loadSidebar": true } -->
　　【庄子子贡反以告孔子曰彼何人者耶修行无有而外其形骸临尸而歌顔色不变无以命之彼何人者耶孔子曰彼丨丨丨丨者也而丘游方之内者也外内不相及而丘使汝往吊之丘则陋矣】附赘县疣决溃癕【庄子彼以生为丨丨丨丨以死为丨丨丨丨夫若然者又恶知死生先后之所在假于异物托于同体忘其肝胆遗其耳目反覆终始不知端倪芒然彷徨乎尘垢之外逍遥乎无为之业彼又恶能愦愦然为世俗之礼以观众人之耳目哉】忘肝胆遗耳目【见上】旦宅【庄子且彼有骇形而无损心有丨丨而无情死注以变化为形之骇动耳故不以死生损累其心以形骸之变为旦宅之日新耳其情不以为死】万物一府【庄子若然者藏金于山藏珠于渊不利货财不近富贵不乐寿不哀夭不荣通不丑穷不拘一世之利以为已私分不以王天下为已处显显则明丨丨丨丨死生同状】箕踞鼓盆而歌【庄子庄子妻死恵子吊之庄子则方丨丨丨丨丨丨恵子曰与人居长子老身死不哭亦足矣又鼓盆而歌不亦甚乎庄子曰不然是其始死也我独何能无慨然察其始而本无生非徒无生也而本无形非徒无形也而本无气杂乎芒芴之间变而有气气变而有形形变而有生今又变而之死是相与为春秋冬夏四时行也人且偃然寝于巨室而我噭噭然随而哭之自以为不通乎命故止也】鼻间栩栩然【庄子肩吾问于孙叔敖曰子三为令尹而不荣华三去之而无忧色吾始也疑子今视子之丨丨丨丨丨子之用心独奈何】凡未始亡楚未始存【庄子楚王与凡君坐少焉楚王左右曰凡亡者三凡君曰凡之亡也不足以丧吾存夫凡之亡不足以丧吾存则楚之存不足以存存由是观之则丨丨丨丨而丨丨丨丨也】白驹过郤【庄子人生天地之间若丨丨之丨丨忽然而已】解天弢堕天袠【庄子已化而生又化而死生物哀之人类悲之丨其丨丨丨其丨丨纷乎宛乎魂魄将往乃身从之乃大归乎】穷通为寒暑风雨之序【庄子古之得道者穷亦乐通亦乐所乐非穷通也道得于此则丨丨丨丨丨丨丨丨丨矣】日月为连璧星辰为珠玑【庄子庄子将死弟子欲厚葬之庄子曰吾以天地为棺椁以丨丨丨丨丨丨丨丨丨丨万物为赍送吾葬具岂不备耶何以加此】条风时丽蚊防一过【淮南子夫贵贱之于身也犹丨丨之丨丨也毁誉之于已犹丨丨之丨丨也】通塞一情【抱朴子顺丨丨而丨丨任性命而不滞者逹人也】厚积余藏欲以遗所不知何人文窃怪之【史记孟尝君传文承间问其父婴曰子之子为何曰为孙孙之孙为何曰为元孙元孙之孙为何曰不能知也文曰君用事相齐至今三王矣齐不加广而君私家富累万金门下不见一贤者文闻将门必有将相门必有相今君后宫蹈绮縠而士不得裋褐仆妾余粱肉而士不厌糟糠今君又尚丨丨丨丨丨丨丨丨丨丨丨丨而忘公家之事日损丨丨丨丨】宁贫贱而轻世肆志【史记鲁连传田单屠聊城归而言鲁连欲爵之鲁连逃隐于海上曰吾与富贵而诎于人丨丨丨丨丨丨丨丨焉】养空而游【史记贾生传澹乎若深渊之静泛乎若不系之舟不以生故自宝兮丨丨丨丨】金尚余几所趣卖供具【汉书疏广传广既归乡里日令家供具设酒食请族人故旧宾客与相娱乐数问其家丨丨丨有丨丨丨丨以丨丨注师古曰几所犹言几许也】项枕卧语【蜀志简雍传雍优游风议性简傲跌宕在先主坐席犹箕踞倾倚威仪不肃自纵适诸葛亮已下则独擅一榻丨丨丨丨无所为屈】不持检素【晋书裴楷传楷性寛厚与物无忤丨丨丨丨毎游荣贵辄取其珍玩虽车马器服宿昔之间便以施之穷乏】当其得意忽忘形骸【晋书阮籍传博览羣籍尤好庄老嗜酒能啸善弹琴丨丨丨丨丨丨丨丨时人多谓之痴】少妇当罏醉卧其侧【晋书阮籍传邻家丨丨有美色丨丨沽酒籍常诣饮丨便丨丨丨籍既不自嫌其夫察之亦不疑也】未知一生当着几量屐【晋书阮孚传初祖约性好财孚性好屐同是累而未判其得失有诣约见正料财物客至屏当不尽余两小簏以着背后倾身障之意未能平或有诣阮正见自蜡屐因自叹曰丨丨丨丨丨丨丨丨丨神色甚闲畅于是胜负始分】携酒荷锸【晋书刘伶传澹黙少言不妄交游与阮籍嵇康相遇欣然神解携手入林初不以家产有无介意尝乗鹿车丨一壶丨使人丨丨而随之曰死便埋我其遗形骸如此】不如即时一杯酒【晋书张翰传翰任心自适不求当世或谓之曰卿乃可纵适一时独不为身后名耶答曰使我有身后名丨丨丨丨丨丨丨】羲皇上人【晋书陶潜传尝言夏月虚闲高卧北窻之下清风飒至自谓丨丨丨丨性不解音而蓄素琴一张徽不具每朋酒之防则抚而和之曰但识琴中趣何劳弦上声】素琴一张弦徽不具【见上】龙山落防【晋书孟嘉传后为征西桓温参军温甚重之九月九日温宴龙山寮佐毕集时佐吏并着戎服有风至吹嘉防堕落嘉不之觉温使左右勿言欲观其举止嘉良久如厠温令取还之命孙盛作文嘲嘉着嘉坐处嘉还见即答之其文甚美四座嗟叹】亦复何用食为【宋书王惠传兄鉴颇好聚敛广营田业惠意甚不同谓鉴曰何用田为鉴怒曰无田何由得食惠又曰丨丨丨丨丨丨其标寄如此】有人与马成三无人与马成二【宋书沈庆之传庆之每朝贺尝乗猪鼻无幰车左右从者不过三五人骑马履行园田政一人视马而已每农桑遽月或时无人遇之者不知三公也及加三望车谓人曰我每游履田园丨丨时丨丨丨丨丨丨则丨丨丨丨今乗此车安所之乎及赐几杖竝固让】着定命论【宋书顾觊之传觊之尝谓秉命有定分非智力所移唯应恭已守道信天任运而闇者不逹妄生侥幸徒亏雅道无关得丧乃以其意命弟子愿丨丨丨丨】故人赍酒具门生轝篮舆【宋书陶潜传潜尝往庐山令潜丨丨厐通之丨丨丨于半道栗里要之潜有脚疾使一丨丨二儿丨丨丨既至欣然便共饮酌俄顷至亦无忤也先是顔延之为刘柳后军功曹在寻阳与潜情欵后为始安郡经过日日造潜毎往必酣饮致醉临去留二万钱与潜潜悉送酒家稍就取酒尝九月九日无酒出宅边菊丛中坐久值送酒至即便就酌醉而后归按江州刺史王】留二万钱悉送酒家【见上】一生不解作诺【齐书张绪传绪忘情荣禄朝野皆贵其风尝与客闲言丨丨丨丨丨丨】作洛生咏【齐书张融传融为封谿令广越嶂崄獠贼执融将杀食之融神色不动方丨丨丨丨贼异之而不害也】凌云一笑【齐书张融传建武四年病卒年五十四遗令建白旌无旅不设祭令人捉麈尾登屋复魂曰吾生平所善自当丨丨丨丨三千买棺无制新衾左手执孝经老子右手执小品法华经妾二人哀事毕各遣还家又曰以吾平生之风调何至使妇人行哭失声不湏暂停闺阁】左手执孝经老子右手执小品法华经【见上】以此当两部鼓吹【齐书孔稚珪传稚珪风韵清疎好文咏饮酒七八斗与外兄张融情趣相得又与琅琊王思逺庐江何防防弟竝欵交不乐世务居宅盛营山水凴几独酌傍无杂事门庭之内草莱不翦中有蛙鸣或问之曰欲为陈蕃乎稚珪笑曰我丨丨丨丨丨丨丨何必期效仲举】一身之外亦复何须【齐书裴昭明传昭明歴郡皆有勤绩尝谓人曰人生何事湏聚蓄丨丨丨丨丨丨丨丨子孙若不才我聚彼散若能自立则不如一经故终身不治产业】虽惭柳季之道岂因讼以受服【梁书裴子野传除右军安成王参军俄迁兼廷尉正时三官通署狱牒子野尝不在同僚辄署其名奏有不允子野从坐免职或劝言诸有司可得无咎子野笑而答曰丨丨丨丨丨丨丨丨丨丨丨丨自此免黜久之终无恨意】停车褰幔与三驺对饮【梁书谢几卿传性通脱会意便行不拘朝宪尝预乐游苑宴不得醉而还因诣道边酒垆丨丨丨丨丨车前丨丨丨丨时观者如堵几卿处之自若】执铎挽歌不屑物议【梁书谢几卿传肆情诞纵或乗露车歴游郊野醉则丨丨丨丨丨丨丨丨】通隐【梁书何防传何防虽不入城府而遨游人世不簪不带或驾柴车蹑草履恣心所适致醉而归士大夫多慕从之时人号为丨丨】宁当玉碎【南史王僧逹传立宅于吴多役功力坐免官后孝武独召见傲然了不陈逊唯张目而视及出帝叹曰王僧逹非狂如何乃戴面向天子后顔师伯诣之僧逹慨然曰大丈夫丨丨丨丨安可以没没求活师伯不答逡廵便退】少无宦情【魏书崔孝演传孝演字则伯出继伯父性通率美须髯姿貌魁杰丨丨丨丨沈浮乡里】柳瘨【魏书柳逺传逺字季云性粗疎无拘检时人或谓之丨丨好弹琴耽酒时有文咏为肃宗挽郎出帝初除仪同开府参军事放情琴酒之间每出返家人或问有何消息答云无所闻纵闻亦不解】闻亦不解【见上】家事大小了不闗心【北齐书李元忠传元忠虽居要任初不以物务干怀唯以声酒自娱大率尝醉丨丨丨丨丨丨丨丨园庭之内罗种果药亲朋寻诣必留连宴赏每挟弹携壶遨游里闬遇会饮酌萧然自得】抚琴如旧【周书韦夐传夐子瓘行随州刺史因疾物故孝寛子总复于并州战殁一日之中凶问俱至家人相对悲恸而夐神色自若谓之曰死生命也去来常事亦何足悲援琴抚之如旧】頺然而醉【旧唐书长孙顺徳传顺徳坐与李孝常交通除名嵗余太宗阅功臣图见顺徳之像闵然怜之遣宇文士及视其所为见顺徳丨丨丨丨论者以为逹命】若贤不借多财【旧唐书刘基传基遗令给诸子奴婢各十五人良田五顷谓所亲曰丨丨固丨丨丨丨不贤守此可以免饥冻余财悉以散施】青山白云人【旧唐书傅奕传常醉卧蹶然起曰吾其死矣因自为墓志曰傅奕丨丨丨丨丨也因酒醉死呜呼哀哉其纵逹皆此类】避贤乐圣【旧唐书李适之传罢知政事守太子太保遽命亲故欢防赋诗曰丨丨初罢相丨丨且衔杯为问门前客今朝几个来】吾辈方柳宜城悉为拘俗之人【旧唐书柳浑传罢相数日则命亲族寻胜防醉方归陶陶然忘其黜免时李勉卢翰皆退罢居第相谓曰丨丨丨丨丨丨丨丨丨丨丨丨也】醉吟先生【旧唐书白居易传效陶潜五柳先生作丨丨丨丨以自况文章旷逹皆此类也】将有陈请不与妻谋【旧唐书李日知传初日知丨丨丨丨而丨丨丨丨归家而使左右饬装将出居别业妻惊曰家产屡空子弟名宦未立何为遽辞职也日知曰书生至此已过本分人情无厌若恣其心是非止足之日】一石止水【旧唐书孔绍安传孙若思累迁库部郎中若思尝谓人曰仕至郎中足矣至是持丨丨丨丨置于座右以示有止足之意】自唱自舞神气豪迈【旧唐书王瀚传少豪荡不羇登进士第日以蒲酒为事并州长史张嘉贞竒其才礼接甚厚瀚感之撰乐词以叙情于席上丨丨丨丨丨丨丨丨】圹中赋诗对酌【旧唐书司空图传图预为寿藏终制故人来者引之丨丨丨丨丨丨人或难色图规之曰逹人大观幽显一致非止暂逰此中公何不广哉】休休亭【旧唐书司空图传图有先人别墅在中条山之王官谷泉石林亭颇称幽栖之趣自考槃高卧日与名僧高士游咏其中晚年为文尤事放逹尝拟白居易醉吟传为丨丨丨记曰司空氏祯贻溪之休休亭本名濯缨亭为陜军所焚天复癸亥嵗复葺于坏垣之中乃更名曰休休休休也美也既休而具美存焉盖量其才一宜休揣其分二宜休耄且瞆三宜休又少而堕长而率老而迂是三者皆非济时之用又宜休也尚虑多难不能自信既而昼寝遇二僧谓予曰吾尝为汝师汝昔矫于道锐而不固为利欲之所拘幸悟而悔将复从我于是溪耳且汝虽退亦尝为匪人之所嫉宜耐辱自警庻保其终始与靖节醉吟第其品级于千载之下复何求哉因为耐辱居士歌题于东北楹曰咄语休休休莫莫莫伎俩虽多性灵恶赖是长教闲处着休休休莫莫莫一局棊一炉药天意时情可料度白日偏催快活人黄金难买堪骑鹤若曰尔何能答云耐辱莫其诡激啸傲多此类也】耐辱居士歌【见上】醉卧客怀中【旧唐书阳城传陜虢观察使李泌闻其名亲诣其里访之与语甚恱泌为宰相荐为著作郎寻迁谏议大夫初未至京人皆想望风采曰阳城山人能自刻苦不乐名利今为谏官必能以死奉职人咸畏惮之及至诸谏官纷纭言事细碎无不闻逹天子益厌苦之而城方与二弟及客日夜痛饮人莫能窥其际皆以虚名讥之有造城所居将问其所以者城望风知其意引之与坐辄强以酒客辞城辄引自饮客不能已乃与城酬酢客或时先醉卧席上城或时先丨丨丨丨丨不能听客语约其二弟云吾所得月俸汝可度吾家有几口月食米当几何买薪莱盐凡用几钱先具之其余悉以送酒媪无留也】月俸送酒媪【见上】含笑入地【唐书温大雅传改葬其祖卜人占其地曰弟则吉不利于君若何大雅曰如子言我丨丨丨丨矣】能勤此无资于人【唐书李袭誉传尝谓子孙曰吾性不喜财遂至窭乏然负京有赐田十顷能耕之足以食河内千树桑事之可以衣江都书力读可进求宦吾殁后丨丨丨丨丨丨丨矣】寂居化台【唐书姚朂传自作寿藏于万安山南原崇茔之旁署兆曰丨丨穴坟曰复真堂中剟土为床曰丨丨而刻石告后世】松菊主人【唐书韦表微传表微授监察御史里行不乐曰爵禄譬滋味也人皆欲之吾年五十拭镜防白冒游少年间取一班一级不见其味也将为丨丨丨丨不媿陶渊明云】斗酒学士【唐书王绩传绩待诏门下省故事官给酒日三升或问待诏何乐耶答曰良醖可恋耳侍中陈叔逹闻之日给一斗时称丨丨丨丨】谈糟粕弃醇醪【唐书王绩传杜之松故人也为刺史请绩讲礼答曰吾不能揖让邦君门丨丨丨丨丨丨也】无心子【唐书王绩传绩之仕以醉失职乡人靳之托丨丨丨以见趣曰无心子居越越王不知其大人也拘之仕无喜色越国法曰秽行者不齿俄而无心子以秽行闻王黜之无愠色退而适茫荡之野过动之邑而见机士机士抚髀曰嘻子贤者而以罪废耶无心子不应机士曰愿见教曰子闻蜚廉氏马乎一者朱鬛白毳龙骼凤臆骤驰如舞终日不释辔而以热死一者重头昂尾驼颈貉膝踶齧善蹶弃诸野终年而肥夫凤不憎山栖龙不羞泥蟠君子不茍洁以罹患不避秽而养精也其自处如此】被裘曵索【唐书朱桃椎传桃椎澹泊絶俗丨丨丨丨人莫能测其为】四明狂客【唐书贺知章传知章晚节诞放遨嬉里巷自号丨丨丨丨】请为道士还乡里【唐书贺知章传丨丨丨丨丨丨丨诏许之以宅为千秋观而居又求周宫湖数顷为放生池有诏赐镜湖剡川一曲既行帝赐诗皇太子百官饯送】太虚为室明月为烛【唐书张志和传陆羽尝问孰为往来者对曰丨丨丨丨丨丨丨丨与四海诸公共处未尝少别何有往来】未尝少别何有往来【见上】自号放翁【宋史陆游传范成大帅蜀游为参议官以文字交不拘礼法人议其頽放因丨丨丨丨】逢人辄呼猫【宋史郭忠恕传多游岐雍京洛间纵酒弛丨丨无贵贱丨丨丨有佳山氷即淹留浃旬不能去】具衣冠拜石呼石为兄【宋史米芾传知无为军无为州治有巨石状竒丑芾见大喜曰此足以当吾拜具衣冠拜之呼之为兄】人生如风灯石火不饮将何为【辽史耶律和尚传和尚雅有美行数以财恤亲友人皆爱重然嗜酒不事事以故不获柄用或以为言答曰吾非不知顾丨丨丨丨丨丨丨丨丨丨丨丨晚年沈湎尤甚人称为酒仙云】酒仙【见上】临流闻雉作诗见志【辽史萧铎卢干传屏居谢人事一日丨丨丨丨鸣三复孔子时哉语丨古丨三章丨丨当时名士称其高情雅韵不减古人】六凿不相攘【辽史萧蒲离不传晚年谢絶人事卜居抹古山屏逺荤茹潜心佛书延有道者谈论弥日人问所得何如但曰有深乐惟觉丨丨丨丨丨余无知者一日易服无疾而逝】有酒见招不择贵贱必往【金史李纯甫传中年度其道不行益纵酒自放无仕进意得官未成考旋即归隐日与禅僧士子游以文酒为事啸歌袒裼出礼法外或饮数月不醒人丨丨丨丨丨丨丨丨丨丨往辄醉虽沈醉亦未尝废著书】以竿挂大布犊鼻防于中庭【刘义庆世说阮仲容歩兵居道南诸阮居道北北阮皆富南阮贫七月七日北阮盛晒衣皆纱罗锦绮仲容丨丨丨丨丨丨丨丨丨丨丨人或怪之答曰未能免俗聊复尔耳】拍浮酒池足了一生【刘义庆世说毕茂世云一手持蟹螯一手持酒杯丨丨丨丨中便丨丨丨丨】得七百斛秫米不了麴糵事【刘义庆世说鸿胪卿孔羣好饮酒王丞相谓云卿何为恒饮酒不见酒家覆瓿布日月糜烂羣曰不尔不见糟肉乃更堪久羣尝书与亲旧今年田丨丨丨丨丨丨丨丨丨丨丨】三日仆射【刘义庆世说周伯仁风徳雅重深逺危乱过江积年恒大饮酒尝经三日不醒时人谓之丨丨丨丨】弄毕上车客主不交一言【刘义庆世说王子猷出都尚在渚下旧闻桓子野善吹笛而不相识遇桓于岸上过王在船中客有识之者云是桓子野王便令人与相闻云闻君善吹笛试为我一奏桓时已贵显素闻王名即便回下车踞胡床为作三调丨丨便丨丨去丨丨丨丨丨丨】胸中垒块故湏酒浇【刘义庆世说王孝伯问王大阮籍何如司马相如王大曰阮籍丨丨丨丨丨丨丨丨之】以手版拄颊【刘义庆世说王子猷作桓车骑参军桓谓王曰卿在府久比当相料理初不答直高视丨丨丨丨丨云西山朝来致有爽气】晒书【刘义庆世说郝隆七月七日出日中仰卧人问其故答曰我丨丨】偶鍜洛邑灌园山阳【刘峻世说注向秀别传曰秀字子期河内人少为同郡山涛所知又与谯国康东平吕安友善竝有抜俗之韵其进止无不同而造事营生业亦不异常与康丨丨于丨丨与吕安丨丨于丨丨不虑家之有无外物不足怫其心弱冠着儒道论弃而不录好事者或存之】为洛市肆工鸲鹆舞【刘峻世说注语林谢镇西酒后于槃案间丨丨丨丨丨丨丨丨甚佳】琴道酒徳【赵璘因话录兵部员外郎约汧公之子也以近属宰相子而雅度元机萧萧冲逺徳行既优又有山林之致丨丨丨丨诗调皆高絶一生不近粉黛性喜接引人物不好俗谭晨起草裹头对客蹙融便过一日】酿王兼麯部尚书【冯贽云仙杂记汝阳王璡取云梦石甃泛春渠以蓄酒作金银鱼浮沉其中为酌酒具自称丨丨丨丨丨丨丨】囚饮巢饮【沈括梦溪笔谈石曼卿喜豪饮与布衣刘潜为友尝通判海州刘潜来访之曼卿迎之于石闼堰与潜剧饮中夜酒欲竭顾船中有醋斗余乃倾入酒中并饮之至明日酒醋俱尽每与客痛饮露髪跣足着械而坐谓之丨丨饮于木杪谓之丨丨以藁束之引首出饮复就束谓之鼈饮其狂纵大率如此】惟酥梨笋时复在念【范公称过庭录邵伯恭侍郎守长安既去久之以书抵亲识曰自去长安丨丨丨丨丨丨丨丨其他漫然不复记忆可谓风流矣】旦以朝服趋局暮则布裘歩尘【叶梦得石林燕语刘秘监几字伯寿尝召至京师议大乐丨丨丨丨丨丨丨丨易丨丨徒丨市丨间或娼优所集处率以为常神宗亦不之责】质緼袍偿酒债【胡珵苍梧襍志孙权叔济嗜酒不治生产尝欠人酒缗谓人曰寻常行处欠人酒债欲丨此丨丨丨之丨丨寻常行处有本此】着防衣立龙首【周密齐东野语永嘉甄云卿字龙友竞度日丨丨丨丨丨丨自歌所作思逺楼前之词旁若无人】随房乞丐以足日膳【周密癸辛襍识韩熙载相江南后主即位颇疑北人有鸩死者熙载惧祸因肆情坦率不遵礼法破其家财售妓乐数百人荒淫为乐无所不至所受月俸至不能给遂敝衣破履作瞽者持弦琴俾门生舒雅执扳挽之丨丨丨丨丨丨丨丨】歌姬院持鉢乞食【周密癸辛襍识唐裴休晚年亦披毳衲于丨丨丨丨丨丨丨不为俗情所染可以说法为人】局上劫亦甚急【林坤诚斋襍记阮兰字茂为开封令县侧有劫贼外白甚急数阮方围碁长啸吏云劫急阮曰丨丨有丨丨丨丨】红牙节曲【陆友仁研北襍志赵子固清放不羇好饮酒醉则以酒濡髪歌古乐府自执丨丨以丨丨其风流如此】
