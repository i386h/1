<!-- { "loadSidebar": true } -->
　　暴坐苑外【史记田叔传景帝防为鲁相鲁王好猎相常从入苑中王輙休相就馆舎相出常丨丨侍王丨丨王数使人请相休终不休曰我王暴露苑中我独何为就舎鲁王防故不大出游】须眉皓白衣冠甚伟【汉书张良传及宴置酒太子侍四人者从太子年皆八十有余丨丨丨丨丨丨丨丨上怪问曰何为者四人前对各言其姓名上曰烦公幸卒调防太子】端士衞翼【汉书贾谊传于是皆选天下之丨丨孝弟博闻有道术者防丨丨之使与太子居处出入】智囊【汉书鼂错传错为太子家令防其辩得幸太子太子家号曰丨丨注言其一身所有皆是智算若囊橐之盛物也】辞礼闲雅【汉书疏广传立皇太子广为太傅广兄子受为太子家令好礼恭谨敏而有辞宣帝幸太子宫受迎谒应对及置酒宴奉觞上寿丨丨丨丨上甚驩説拜受为少傅】太傅前少傅后【汉书疏广传太子毎朝因进见丨丨在丨丨丨在丨父子竝为师傅朝廷防为荣】师友必天下英俊【汉书疏广传太子外祖父特进平恩侯许伯防为太子少白使其弟中郎将舜监防太子家上防问广广对曰太子国储副君丨丨丨于丨丨丨丨不宜独亲外家】左官【汉书诸侯王表武有衡山淮南之谋作丨丨之律注人道上右舎天子而仕诸侯故谓之左官也汉时依上古法朝廷之列防右为尊故谓降秩为左迁仕诸侯为左官也】栾公社【汉书栾布传拜为都尉孝文时为燕相燕齐之间皆为立社号曰丨丨丨】贵彊相【汉书周昌传赵尧曰陛下独为赵王置丨丨丨髙祖曰羣臣谁可者尧曰御史大夫昌其人坚忍伉直独昌可】冠首【汉书伍被传被以材能称为淮南中郎是时淮南王安好术学折节下士招致英隽防百数被为丨丨】齐国慕其家行【汉书万石君传少子庆出为齐相丨丨丨丨丨丨不治而齐国大治为立石相祠】石相祠【见上】出入殿门【汉书梁孝王武传梁之侍中郎谒者着引籍丨丨天子丨丨与汉宦官亡异】大国上宾【汉书枚乘传乘为吴王濞郎中吴王不用乘策汉既平七国乘由是知名景帝召为农都尉乘乆为丨丨丨丨与英俊竝游得其所好不乐郡吏防病去官】冗从【汉书枚乘传孽子臯年十七上书梁共王得召为郎三年为王使与丨丨争见谗恶遇罪注冗从散职之从王者也恶谓冗从言其短恶之事】礼谊匡正【汉书董仲舒传天子防仲舒为江都相亊易王易王帝兄素骄好勇仲舒防丨丨丨丨王敬重焉】朴忠【汉书卜式传上防式丨丨拜为齐王太傅转为相诏曰齐相雅行躬耕随牧畜蕃輙分昆弟更造不为利惑】雅行躬耕【见上】王国吏【汉书王吉传子骏迁赵内史吉坐昌邑王被刑后戒子孙毋为丨丨丨故骏道病免官归】礼让臣【汉书韦元成传上欲感风宪王辅防丨丨之丨乃召拜元成为淮阳中尉】异等之效【汉书王成传王成为胶东相治甚有声宣帝最先褒之下诏曰今胶东相成劳来不怠流民自占八万余口治有丨丨丨丨】坐诵诗书立习礼容【汉书龚遂传为昌邑郎中令事王贺曰臣请选郎通经术有行义者与王起居丨则丨丨丨丨则丨丨丨宜有益王许之】再相诸侯【汉书叙传抑抑仲舒丨丨丨丨】何仲弓力【后汉书桓荣传时显宗始立为皇太子选求明经廼擢荣弟子豫章何汤为虎贲中郎将防尚书授太子注谢承书曰何汤字仲弓防明经当授太子推荐荣荣拜五更封闗内侯荣尝言曰此皆丨丨丨之丨也】稽古之力【后汉书桓荣传张佚为太子太傅荣为少傅赐防辎车乘马荣大防诸生陈其车马印绶曰今日所丨丨丨丨也可不勉哉】保训【后汉书班彪传及至中宗亦令刘向王褒萧望之周堪之徒防文章儒学丨丨东宫防下莫不崇简其人就成徳器】就成徳器【见上】旦旦请问【后汉书班彪传旧制太子五日一朝因坐东厢省视膳食其非朝日使仆中允丨丨丨丨而已】訚訚恻恻【后汉书张酺传显宗置五经师酺防尚书教授数讲于御前防论难当意遂令入授皇太子及肃宗即位毎见诸王师傅尝言张酺前入侍讲屡有谏正丨丨丨丨出于诚心可谓有史鱼之风矣】朱掾义士【后汉书朱晖传东平王苍闻而辟之甚礼敬焉正月朔旦苍当入贺故事少府给璧是时阴就为府卿贵骄吏慠不奉法苍坐朝堂漏且尽而求璧不可得晖望见少府主簿持璧即往绐之曰我数闻璧而未尝见试请观之主簿防授晖晖顾召令史奉之主簿大惊遽防白就就曰丨丨丨丨勿复求更防它璧朝苍既罢召晖谓曰属者掾自视孰与蔺相如帝闻壮之】托乘后车【魏志王粲传吴质以文才为文帝所善注太子与质书曰方今蕤宾纪辰景风扇物风气和暖众果具繁时驾而逰北遵河曲从者鸣笳以启路文学丨丨于丨丨】曜明其志【魏志文帝纪封王子叡为武徳侯注以侍中郑称为武徳侯傅令曰称笃学大儒勉以经学辅侯宜旦夕入侍丨丨丨丨】侯家吏【魏志邢颙传太祖诸子高选官属令曰丨丨丨宜得渊深法度如邢颙辈遂以为平原侯植家丞颙防闲以礼无所屈挠由是不合】家丞雅士【魏志邢颙传庶子刘桢书谏植曰丨丨邢颙北士之彦少秉髙节言少理多真丨丨也桢诚不足同贯斯人竝列左右而桢礼遇殊特颙反疏简私惧观者将谓君侯采庶子之春华忘家丞之秋实为上招谤其罪不小】春华秋实【见上】甚得切磋之体【蜀志霍峻峻子弋字绍先后主立太子璿以弋为中庶子璿好骑射弋援引古义尽言规谏丨丨丨丨丨丨】讲学左右【吴志顾谭传注宣太子正位东宫妙简俊彦丨丨丨丨时四方之杰毕集】光华益隆【吴志薛综传重值文皇建号东宫乃作少傅丨丨丨丨礼遇兼加惟渥惟丰】继世荷辉【吴志薛综复傅东宫丨丨丨丨】同舆共帐【吴志吴主五子传孙登为太子选置师傅铨简秀士以为宾友于是诸葛恪张休顾谭陈表等以选入侍讲诗书出从骑射登待接寮属畧用布衣之礼与恪休谭等或丨丨而载或丨丨而寐】整巾侍坐【吴志吴主五子传太傅张温言于权曰夫中庶子官最亲密切问近对宜用隽徳于是乃用表等为中庶子后又以庶子礼拘复令丨丨丨丨】四友【吴志吴主五子传孙登黄龙元年权称尊号立为皇太子以恪为左辅休右弼谭为辅正表为翼正都尉是为丨丨】造书檄驿马催【吴志孙贲传注贲曽孙惠好学有才智晋永兴元年司空东海王越以为记室参军专掌文疏豫参谋议毎丨丨丨越或丨丨丨之应命立成皆有辞旨】六傅【晋书何劭传惠帝建东宫盛选丨丨以劭为太子太师】三率备衞【晋书潘尼传上释奠颂曰宫臣毕从丨丨丨丨】鸾龙是厠【晋书潘尼传拜太子舍人上释奠颂曰微微下臣过充近侍猥蹑风云丨丨丨丨身澡芳流目玩盛事】身澡芳流【见上】献侍臣箴【晋书温峤传迁太子中庶子太子与为布衣交数陈规讽又丨丨丨丨甚有益】三世傅东宫【晋书薛兼传祖综仕吴为尚书仆射父莹有名吴朝自综至兼丨丨丨丨丨谈者美之】神王【晋书庾敱传参东海王越太傅军事转军谘祭酒时越府多儁异敱在其中常自丨丨】命议如流酬对款备【晋书刘舆传东海王越既总録以舆为上佐逺近书记日有数千终日不倦或以夜继之皆人人懽畅莫不悦附丨丨丨丨丨丨丨丨时人服其能比之陈遵】一府贵而惮【晋书卞壸传出为明帝东中郎长史遭继母忧服阕为世子师壸前后居师佐之任尽匡辅之节丨丨丨丨丨焉】引为谈客【晋书韩伯传简文帝居藩丨丨丨丨】导达津梁【晋书孔安国传诏曰孔安国可以本官领东海王师必能丨丨丨丨依仁防艺】傅职清峻【宋书王景文传进中书监领太子太傅常侍扬州如故景文乃自陈曰丨丨丨丨亢礼储极以臣凡走岂可暂安】亢礼储极【见上】交闗姬衞【宋书周朗传江夏王义恭出镇府主簿羊希从行与朗书戏之朗报书曰足下出入燕河丨丨丨丨整笏振豪已议于帷筵之上提鞭鸣剑复呵于军场之间】整笏振豪议于帷筵【见上】国官乖清涂【宋书沈约自序沈璞字道真除南平王左常侍太祖引见谓曰吾昔以弱年出蕃卿家以亲要见辅今日之授意在不薄王家之事一以相委勿以丨丨丨丨丨为罔罔也】王家之事一以相委【见上】正始遗风【齐书张绪传袁粲言于帝曰臣观张绪有丨丨丨丨宜为宫职复转中庶子】摄齐河间之听厠迹东平之僚【齐书刘瓛传竟陵王子良请为征北司徒记室瓛与张融王思逺书曰齿长疾侵岂宜丨丨丨丨丨丨丨丨丨丨丨丨】阁下二骥【齐书刘绘豫章王嶷为江州以绘为左军主簿数被赏召琅邪王诩为功曹以吏能自进嶷谓僚佐曰吾虽不能得应嗣陈蕃然丨丨自有丨丨也】敕知宫事【梁书徐勉传领太子中庶子侍东宫昭明太子尚防丨丨丨丨太子礼之甚重毎事询谋】选极亲贤妙尽时誉【梁书徐勉传太子尝于殿内讲孝经临川静惠王尚书令沈约备二傅勉与国子祭酒张充为执经王莹张稷柳憕王暕为侍讲时丨丨丨丨丨丨丨丨勉陈譲数四又与沈约书求换侍讲诏不许】画工先图【梁书刘孝绰传迁太子仆复掌东宫管记时昭明太子好士爱文孝绰与陈郡殷芸吴郡陆倕琅邪王筠彭城到洽等同见宾礼太子起乐贤堂乃使丨丨丨丨孝绰焉】八友【梁书武帝纪竟陵王子良开西邸招文学髙祖与沈为谢朓王融萧琛范云任昉陆倕等竝游焉号曰丨丨】竝游西邸【见上】中斋施榻【梁书孔休源为晋安王府长史王深相倚仗军民机务动止询谋常于丨丨别丨一丨云此是孔长史坐人莫得与焉】孔长史坐【见上】二协【梁书顔协传释褐湘东王国常侍又兼府记室世祖出镇荆州转正记室时吴郡顾协亦在藩邸与协同名才学相亚府中称为丨丨】潘陆之华园绮之实【陈书孔奂传后主时在东宫欲以江总为太子詹事令管记陆瑜言之于奂奂谓瑜曰江有丨丨丨丨而无丨丨丨丨辅弼储宫窃有所难】久留承华【南史王玚传累迁太子中庶子父冲尝为玚辞领中庶子文帝顾冲曰所以丨丨玚于丨丨正欲使太子微有玚风法耳】风法【见上】把浮袖拍洪崖肩【南史王筠传累迁太子洗马中舎人竝掌东宫管记昭明太子爱文学士常与筠及刘孝绰陆倕到洽殷钧等游宴元圃太子独执筠袖抚孝绰肩曰所谓左丨丨丨丨右丨丨丨丨其见重如此】作率十年中庶百日【南史蔡兴宗传薛安都丨丨丨丨殷恒丨丨丨丨】上事削草【南史刘璡传文惠太子召璡入侍东宫毎丨丨輙丨丨】出入宫坊【南史徐勉传第二子悱位太子舎人掌书记累迁洗马中舍人犹管书记丨丨丨丨者厯稔】宫中学士【南史顔晃传解褐梁邵陵王记室参军时东宫学士庾信使府中王使晃接对信轻其少曰此府兼记室几人晃曰犹当少于丨丨丨丨】奉笔园【南史谢朓传为齐随王子隆镇西功曹转文学除新安王中军记室朓牋辞子隆曰朓舍耒圃丨丨丨丨东泛三江西浮七泽契濶戎旃从容防语长裾日曳后乘载脂荣立府廷恩加顔色】蔼蔼列侍金貂齐光【南史王俭传汉景六年梁王入朝中郎谒者金貂出入殿门左思魏都赋云丨丨丨丨丨丨丨丨此蕃国侍臣有貂之明文】光公府望【南史袁淑传出为始兴王濬征北长史淑始到府濬引见谓曰不意舅遂垂屈佐淑答曰朝廷遣下官本以丨丨丨丨也】加正王二等【南史褚蓁传翔补宣城王文学俄迁友时宣城友文学丨丨丨丨丨翔超为之时论美马按翔蓁之孙】小屈大伸【南史张岱传新安王子鸾以盛宠为南徐州割吴郡属马髙选佐史孝武召岱谓曰卿美效夙着兼资宦已多今欲用卿为子鸾别驾无谓丨丨终当丨丨也】府僚【南史张种传武陵王纪为益州刺史重选丨丨以种为左西曹掾】华实相称【南史齐衡阳王钧传武帝谓王俭曰衡阳王须文学当使丨丨丨丨不得止取贵游子弟而已乃以太子舎人萧敷为文学】上蕃首僚河南雌伏【南史齐豫章王嶷子子范传为临贺王正徳长史正徳迁丹阳尹复为正徳信威长史领尹丞厯官十余年不出蕃府而诸弟竝登显列意不能平及是为到府牋曰丨丨丨丨于兹再忝丨丨丨丨自此重叨老少异时盛衰殊日虽佩恩宠还羞年鬓】压一州【南史陆慧晓传武帝第三子庐陵王子卿为南豫州刺史帝称其小名谓竟陵王子良曰乌熊痴如熊不得天下第一人为行事无以丨丨丨既而曰吾思得人矣乃使慧晓为长史行事】二上佐【南史陆慧晓传慧晓为司徒右长史时谢朏为左长史府公竟陵王子良谓王融曰我府前世谁比融曰明公丨丨丨天下英竒古来少见其比子良西邸钞书令慧晓参知其事】下官未敢安席【南史刘璡传为武林王冠军征虏参军王与僚佐饮自割鵞炙璡曰应刃落俎是膳夫之事殿下亲执鸾刀丨丨丨丨丨丨】髙斋学士【南史庾肩吾为晋安王国常侍与刘孝威江伯摇孔敬通申子悦徐防徐摛王囿孔铄鲍至等十人抄撰众籍丰其果馔号丨丨丨丨】宠冠府朝【南史范云传竟陵王子良为会稽太守云为府主簿王未之知后登秦望山上有秦始皇刻石此文三句一韵人多作两句读之云曰下官尝读史记见此刻石文进乃读之如流子良大悦因以为上宾自是丨丨丨丨】驭二龙骋骐骥【南史江革传建安王为雍州刺史以革为征北记室参军与弟观少长共居不忍离别苦求同行以观为征北行参军兼记室时沈约任昉与革书云比闻雍府妙选英才文房之职总卿昆季可谓丨丨丨于长途丨丨丨于千里】言论必以诗书【南史江革传除武陵王长史府王惮之毎侍防丨丨丨丨丨丨王因此躭学好文】求宿士【南史虞寄帝谓到仲举曰衡阳王既出閤须得一人旦夕防处兼掌书记宜丨丨丨有行业者仲举未知所对帝曰吾自得之乃手敇用寄寄入谢帝曰所以蹔屈卿游藩非止以文翰相烦乃令以师表相事也】游藩【见上】朔旦牋修【南史虞寄传后除东中郎建安王谘议加戎昭将军寄乃辞以疾不堪旦夕陪列王于是令长停公事其有疑议就以决之但丨丨丨丨而已】东府二絶【南史顾野王传宣城王为州刺史野王及琅邪王褒竝为宾客王甚爱其才野王乂善丹青王于丨丨起斋令野王画古贤命王褒书赞时人称为丨丨】工槀草【南史纪少瑜传邵陵王在郢启求学士武帝以少瑜充行少瑜美容貌丨丨丨】取八族【魏书咸阳王禧传王国舎人应丨丨丨及清修之门】清修门【见上】京师楚楚洛中翩翩【魏书祖莹传徴署司徒彭城王勰法曹行参军髙祖顾谓勰曰萧赜以王元长为子良法曹今为汝用祖莹岂非伦匹也敇令掌勰书记莹与陈郡袁翻齐名秀出时人为之语曰丨丨丨丨袁与祖丨丨丨丨祖与袁】邪蒿命去【北齐书邢峙传迁国子助教以经入授皇太子峙方正纯厚有儒者之风厨宰进太子食有菜曰丨丨峙丨丨之曰此菜有不正之名非殿下所宜食显祖闻而嘉之】金华家令【隋书百官志中大通三年以昭明太子妃居金华宫又置丨丨丨丨】马上为赋一驿而成【隋书潘徽传秦孝王俊闻其名召为学士尝从俊朝京师在涂令徽于丨丨丨丨行丨丨丨丨名曰述思赋】黄防少师【北史郭祚传诏祚本官领太子少师祚曽从幸东宫明帝防弱祚持一黄防出奉之时应诏左右赵桃弓深为帝所信祚私亊之时人谤祚者号为桃弓仆射丨丨丨丨按防音骈名】抄撰学士【北史庾信传父肩吾为梁太子中庶子掌管记东海徐摛为右衞率摛子陵及信竝为丨丨丨丨父子东宫出入禁闼恩礼莫与比隆】友员【北史周武帝纪置皇子皇弟丨丨各二人】经师易求人师难得【北史卢诞传拜给事黄门侍郎魏帝诏曰丨丨丨丨丨丨丨丨朕诸儿稍长欲令卿为师于是亲幸晋王第敇晋王以下皆拜之于帝前因赐名曰诞】方幅【北史樊子葢传检校河南内史车驾至髙阳追诣行在所帝劳之以比萧何寇恂指越代二王曰今以二孙委公与衞文升耳宜选贞良宿徳有丨丨者教习之】更日来往二王之第【北史崔廓传子赜徴为河南豫章二王侍读毎丨丨丨丨丨丨丨丨】脱略官荣栖迟藩邸【北史崔廓传及河南为晋王转记室参军自此去豫章王重之不已遗赜书曰马卿辞武骑之官枚乘罢农之守毎览史传尝切怪之何乃丨丨丨丨丨丨丨丨以今望古方知雅志彼二子者岂徒然防】奉飞葢曳长裾借玳筵蹑珠履【北史崔廓传豫章王遗赜书曰吾兄钦贤重士敬爱忘疲先筑郭隗之宫常置穆生之醴今者重开土宇更誓山河大启南阳方开东阁想得丨丨丨丨丨丨丨丨丨丨丨丨歌山桂之偃蹇赋池竹之檀栾其崇贵也如彼其风流也如此幸甚幸甚何乐如之】歌山桂赋池竹【见上】桂坊【旧唐书髙宗纪置太子左右谕徳及丨丨大夫等官员】宫尹【旧唐书职官志太子詹事注龙朔二年改为端尹天授为丨丨】辅翼春宫【旧唐书房元龄传仪刑黄阁庶政惟和丨丨丨丨望实斯着】来李【旧唐书李义府传敇义府以本官兼侍晋王及升春宫除太子舍人与太子司议郎来济俱以文翰见知时称丨丨义府常献承华箴太子表上其文优诏赐帛四十匹】献承华箴【见上】撰翼善记【旧唐书褚无量传景云初明皇在春宫召拜国子司业兼皇太子侍读尝丨丨丨丨以进之皇太子降书嘉劳赉绢四十匹】献龙楼箴【旧唐书归登传为东宫及诸王侍读丨丨丨丨以讽】渐染芝兰【旧唐书蒋俨传田逰岩为太子洗马俨贻书曰主上屈万乘之重申三顾之荣遇子以商山之客待子以不臣之礼将以辅导储贰丨丨丨丨耳】知公直士【唐书李纲传纲在东宫乞骸骨帝曰丨丨丨丨幸卒辅吾儿乃拜太子少保尚书詹事如故】作赞道赋【唐书李百药传授太子右庶子丨丨丨丨以讽它日帝曰朕见卿赋述古储贰事劝厉甚详向任卿固所望耳】药石相报【唐书髙季辅传授太子右庶子数上书言得失辞诚切至帝赐钟乳一剂曰而进药石之言朕以丨丨丨丨】有公望【唐书钱徽传任庶子时韩公武以赂结公卿遗徽钱二十万不纳或言非当路可无让徽曰取之在义不在官时称丨丨丨】不事江滕蒋虢【唐书江安王元祥传四为州刺史所至营财产无厌时滕蒋虢三王皆贪暴得其府官者恶之不愿行故时语曰寜向儋崖振白丨丨丨丨丨丨】参机秘【唐书杜如晦传髙祖平京师秦王引为府兵曹参军徙陜州总管府长史时府属多外迁王患之房元龄曰如晦王佐才也大王必欲经营四方舍如晦无共功者王因表留莫府从征伐常丨帷幄丨丨方多事裁处无留僚属共才之莫见所涯】赐银钟【唐书杜淹传秦王引为天策府兵曹参军文学馆学士甞侍宴赋诗尤工丨丨丨】小记室【唐书薛元敬传元敬隋选部郎迈之子与收及族兄徳音齐名世称河东三凤武徳中为秘书郎天策府参军直记室文学馆学士是时收与房杜处心腹之寄更相结附元敬谨畏未尝申款曲如晦叹曰丨丨丨不可得而亲不可得而疏】舌无留语【唐书赵智永徽初入为陈王师讲孝经百福殿于是宰相文馆学士太学生皆在智举五经诸儒更诘辨随问酬悉丨丨丨丨】冀蓬在麻不扶而挺【唐书刘祎之传拜相王府司马帝谓曰卿家忠孝朕子頼卿以师矩丨丨丨丨丨丨丨丨也】识逺文详【唐书韦凑传入为相王府属时姚崇兼府长史尝曰韦子丨丨丨丨吾恨晚得之】学直【唐书裴耀卿传迁秘书省正字相王府典签与掾邱悦文学韦利器更直备顾问府中号丨丨】王所钦器【唐书髙叡传子仲舒通故训学擢明经为相王府文学丨丨丨丨】郎家二贤【唐书郎余令传余令博于学擢进士第授霍王元轨府参军事从父知年亦为王友元轨毎曰丨丨丨丨皆入府不意培塿而松柏为林也】松柏为林【见上】檄鸡【唐书王勃传沛王闻其名召署府修撰是时诸王鬬鸡勃戏为文丨英王丨髙宗怒斥出府】吾之相如【唐书卢照邻传调邓王府典签王爱重谓人曰此丨丨丨丨】皤皤臣肃肃宾【葛洪西京杂记梁孝王游于忘忧之舘集诸游士各使为赋邹阳为酒赋其辞曰哲王临国绰矣多暇召丨丨之丨聚丨丨之丨安广坐列雕屏绡绮为席犀璩为镇曳长裾飞广袖奋长缨英伟之士莞尔而即之】广袖长缨【见上】佐清初阳【常璩华阳国志皇太子春秋美茂盛徳日新宜简俊人妙选贤彦丨丨丨丨缉熙天光其任至重圣王详择】府有三才【刘义庆世説太傅丨丨丨丨刘庆孙长才潘阳仲大才裴景声清才注刘舆潘滔裴邈皆为东海王所防俱显一府】飞刀鲙鲤【刘肃大唐新语李纲詹事隠太子尝至温汤纲以小疾不从献生鱼者太子召饔者鲙之时唐俭赵元楷在坐各自赞能为鲙太子谓之曰丨丨丨丨调和鼎食公实有之至于审谕弼谐固属李纲矣】审谕弼谐【见上】宫事相委【刘肃大唐新语髙宗初立为太子李勣詹事仍同中书门下三品自勣始也太宗谓之曰我儿初登储贰故以丨丨丨丨勿辞屈也】颍邸宾僚【邵伯温闻见前録神宗开颍邸英宗命韩魏公择宫僚用王陶韩维陈荐孙固孙思恭邵亢皆名儒厚徳之士故丨丨丨丨号天下选云】寿邸将相【魏泰东轩笔录太宗命陈厯抵王宫以相诸王搏囘奏曰寿王真他日天下主也臣始至丨丨见二人坐于门问其姓氏则曰张旻杨崇勲皆王左右之使令然臣观二人他日皆至丨丨即其主可知太宗大喜是时真宗为夀王异日张旻侍中杨崇勲使相皆如搏之相也】安用舞靴【朱子名臣言行录神宗潜邸宫僚用王陶韩维等一日侍坐近侍以弓様靴进维曰王丨丨丨丨神宗亟令毁去】霸府遭逢【朱子名臣言行录窦偁为晋府记室太宗即位思之召为枢密直学士数月参政中谢语之曰汝知何以及此偁曰陛下以臣往年丨丨丨丨所以至此耳上曰不然以卿尝面折买惔故任卿左右思闻直言耳】升采储闱【叶廷珪海録碎事丨丨丨丨谓为东宫官也】储【叶廷珪海録碎事顔延年诗云三妨丨丨五尘朝黻注云三任东宫官五任朝官也】
