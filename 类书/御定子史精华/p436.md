<!-- { "loadSidebar": true } -->
　　【器乃当百万数犹谓不然选令史章龙向臣说亦叹其受纳之过言实得嫁女具铜鑪四人举乃胜丨丨丨丨等物不可称数】小陈帐【齐书礼志宋元嘉南郊至时权作丨丨丨以为退息】毡牀【齐书礼志太学博士贺玚议周礼王旅上帝张毡案设皇邸国有故而祭亦曰旅毡案以丨为丨于幄中不闻郊所置宫宇】更衣帐【齐书礼志祠部郎李防议周礼凡祭祀张其旅幕张尸次尸则有幄仲师云尸次祭祀之尸所居丨丨丨也】白貂坐褥【齐书禇澄传渊薨澄以钱万一千就招提寺赎太祖所赐渊丨丨丨丨壊作裘及缨】碧绡蚊帱三齐苮席【齐书崔祖思传宋武节俭过人张妃房帷丨丨丨丨丨丨丨丨五盏盘桃花饭】虞翻旧牀【齐书竟陵王子良传升明三年为防稽太守郡阁下有丨丨丨丨罢任还乃致以归】百子帐【齐书魏虏传以绳相交络纽木枝枨覆以青缯形制平圆下容百人坐谓之为繖一云丨丨丨也】金簟【齐书林邑国传永明九年遣使贡献丨丨等物】鹿牀【梁书阮孝绪传所居室惟有一丨丨竹树环绕】红席【南史梁武帝纪海中浮鹄山去余姚岸可千余里上有女人年三百嵗有女官道士四五百人年并出百但在山学道遣使献丨丨帝方舍身时其使适至云此草常有红鸟居下故以为名】蹙柏牀【南史夏侯详传鱼有眠牀一张皆是蹙柏四靣周匝无一有异通用银镂金花寿福两重为脚】银镂金花【见上】七寳牀象牙席【魏书韩务传务献丨丨丨丨丨丨诏曰晋武帝焚雉头裘朕常嘉之今务所献亦此之流也竒丽之物有乖风素可付其家人】盐枕【魏书髙昌传出赤盐其味甚美复有白丨其形如玉髙昌人取以为丨贡之中国】瑠璃行殿【魏书大月氐传世祖时其国人商贩京师自云能铸石为五色瑠璃于是采矿山中于京师铸之既成光泽乃美于西方来者乃诏为行殿容百余人光色映彻观者见之莫不惊骇以为神明所作】六合城【隋书礼仪志大业四年炀帝北廵出塞行宫设丨丨丨方一百二十歩髙四丈二尺六合以木为之方六尺外面一方有板离合为之涂以青色垒六板为城髙三丈六尺上加女墙板髙六尺开南北门又于城四角起敌楼二门观门楼槛皆丹青绮画又造六合殿千人帐】六合殿千人帐【见上】观风行殿【隋书宇文恺传长城之役诏恺规度之时帝北廵欲夸戎狄令恺为大帐其下坐数千人帝大悦赐物千段又造丨丨丨丨上容侍卫者数百人离合为之下施轮轴推移倐忽有若神功戎狄见之莫不惊骇帝弥悦焉前后赏赉不可胜纪】金羊牀【隋书防汗国传王坐丨丨丨妻戴金花】圆极【北史念贤传时行殿初成未有题目帝诏近侍各名之对者非一莫允帝心贤乃为丨丨帝笑曰正与朕意同即名之】白玉牀【旧唐书敬宗纪辛巳神防军苑内古长安城中修汉未央宫掘获丨丨丨一张长六尺】七寳帐【旧唐书五行志张易之为母阿臧为丨丨丨有鱼龙鸾凤之形仍为象牀犀簟】象牀犀簟【见上】三部帐幕【旧唐书职官志凡行幸预设丨丨丨丨其外置排城以为蔽扞注有古帐大帐次帐小次帐小帐凡五部之帐为三部排城连板为小城上画辟邪兽表里皆漆之】排城【见上】防席【旧唐书颍王璬传性俭率将渡绵州江登舟见丨縁丨为借者顾曰此可以为寝处奈何践之命撤去】金牀瑟瑟枕【旧唐书卢简辞传福建盐鐡院官卢昂坐赃二十万简辞按之于其家得丨丨丨丨丨大如斗昭愍见之曰此宫中所无而卢昂为吏可知也】金绳牀【旧唐书骠国传其王近适则舁以丨丨丨远适则乗象嫔姝甚众常数百人】狮子牀【旧唐书泥婆罗传其王那陵提婆身着真珠玻瓈车渠珊瑚琥珀缨络耳垂金钩玉珰佩寳装伏突坐丨丨丨】毡衾【唐书髙宗纪免民一嵗租调赐百嵗以上丨丨粟帛】豹头枕【唐书五行志韦后妹尝为丨丨丨以辟邪白泽枕以辟魅伏熊枕以宜男亦服妖也】伏熊枕【见上】龙须席【唐书地理志凤翔府土贡榛实丨丨丨蜡烛】龙凤席【唐书地理志常州晋陵郡土贡丨丨丨】苏薰席【唐书地理志忠州南宾郡土贡丨丨丨】白角簟【唐书地理志苏州吴郡土贡丨丨丨】银藤簟【唐书地理志广州南海郡土贡丨丨丨】水葱席【唐书地理志登州土贡赀布丨丨丨】木枕布衾【唐书阳城传城尝以丨丨丨丨质钱人重其贤争售之】百头穹庐【五代史晋书帝纪十二月庚午北京留守刘知远进丨丨丨丨】紫茸茵【宋史王渊传初帝在南京闻渊疾遣中使曾泽问疾泽还言其帷幔茵褥皆不具帝辍所御丨丨丨以赐】锦縁席【宋史呉越钱俶世家太平兴国三年俶贡丨丨丨千】莎罗毯【宋史蛮夷传庆歴四年卭部州山前山后百蛮都鬼主牟黑遣将军阿济防三百三十九人献马二百一十犛牛一大角羊四犀株一丨丨丨一】龙文方茵【辽史礼志柴册仪择吉日前期置柴册殿及坛坛之制厚积薪以木为三级坛置其上席百尺毡丨丨丨丨】赤弈隂羽【逸周书成周之会墠上张丨丨丨丨注隂鹤也弈帐也】爻闾【逸周书外莹之四隅张赤弈为诸侯欲息者皆息焉命之曰丨丨】影犀簟【郭宪洞冥记吠勒国贡文犀四头状如水兕角表有光因名明犀置暗中有光影亦曰丨丨织以为丨如锦绮之文】织蛟毫【郭宪洞冥记武帝与东方朔狎昵帝曰朕所好甚者不老其可得乎朔曰臣能使少者不老帝曰服何药邪朔曰东北有地日之草西南有春生之鱼帝曰子何以知乎朔曰臣小时掘井陷落地下数十年无所托寄有人引臣欲徃此草中隔红泉不得渡其人以一只屐与臣臣泛红泉得至此草之处臣采而食之其国人皆织珠玉为业邀臣入云煓之幕设元珉雕枕刻黑玉铜镂为日月云雷之状亦曰镂云枕又荐蛟毫之白褥以蛟毫织为褥也此毫柔而冷常以夏日舒之因名柔毫褥】云煓幕【见上】镂云枕【见上】云锦帷【班固武帝内传乃修除宫掖设坐大殿以紫罗荐地燔百和之香张丨丨之丨然九光之灯列玉门之枣酌蒲萄之醴宫监香果为天宫之馔】貂帷【黄宪天禄阁外史秦王与徴君饮观雪于庭有姬卧丨丨赋白雪之歌】琉璃帐【三辅黄圗董偃常卧延清之室以画石为牀文如锦紫丨丨丨以紫玉为盘如屈龙皆用杂寳饰之侍者于外扇偃偃曰玉石岂湏扇而后凉邪】緑熊【葛洪西京杂记赵飞燕女弟居昭阳殿中设木画屏风文如蜘蛛丝缕玉几玉牀白象牙簟丨丨席席毛长二尺余人眠而拥毛自蔽望之不能见坐则没膝其中杂薰诸香一坐此席余香百日不歇】龟文【葛洪西京杂记赵飞燕为皇后其女弟在昭阳殿上琥珀枕丨丨枕】流黄簟【葛洪西京杂记防稽嵗时献竹簟供御世号为丨丨丨】麟文【王嘉拾遗记燕昭王即位二年广延国献善舞者二人一名旋娟一名提谟王登崇霞之台召二人徘徊翔舞殆不自支乃设丨丨之席散荃芜之香麟文者错杂寳以饰席也皆为云霞麟凤之状】虎头【王嘉拾遗记魏咸熙二年宫中夜异兽白色光洁绕宫而行阉官见之以闻于帝帝曰宫闱幽宻若有异兽皆非祥也使宦者伺之果见一白虎子遍房而走候者以戈投之即中左目比徃取视惟见血在地不复见虎搜捡宫内及诸池井不见有物次检寳库中得一玉丨丨枕左眼有伤血痕尚湿帝该古博闻云汉诛梁冀得一玉虎头枕云单池国所献检其颔下有篆书字云是帝辛之枕尝与妲己同枕之是殷时遗寳也】兰蒲【王嘉拾遗记轩辕黄帝诏使百辟羣臣受徳教者先列圭玉于丨丨席上燃沉榆之香舂杂寳为屑以沉榆之胶和之为泥以涂地分别尊卑华戎之位也】漆龙头支髻枕【张敞东宫旧事皇太子纳妃有丨丨丨丨丨丨一】赤花防文簟【张敞东宫旧事太子纳妃有丨丨丨丨丨】蒹葭为席【周艾汝南先贤传郑敬居蚁阳之陂以鱼钓自娱弹琴咏诗常方坐于陂侧以丨丨丨丨常随杞栁之隂】羔防笋席【刘勰新论不以春日迟迟而毁丨丨秋露洒叶而剔丨丨】沉香八尺版牀【顔之推还寃记魏支法存者生长广州妙善医术遂成巨富有八尺防作百种形像光彩曜目又有丨丨丨丨丨丨居常芬馥】古帐【唐六典尚舍奉御凡大驾行幸预设三部帐幕有丨丨大帐次帐小次帐小帐凡五等古帐八十连大帐六十连次帐四十连小次帐三十连小帐二十连凡五等之帐各三是为三部其外置排城以为蔽捍焉】鵞毛被【刘恂岭表录异记丨丨丨者南蛮之酋豪多选鵞之细毛夹以布帛絮而为被复纵横纳之其温柔不下于挟纩也俗云鵞毛被柔暖而性不偏冷宜覆婴皃兼辟惊癎】红藤【段公路北户录琼州出丨丨簟一呼为笙或谓之籧篨亦谓之行唐其色殷红莹而不垢或云染藤所制】覆井【叚成式酉阳杂爼近代婚礼当迎妇以粟三升填臼席一枚以丨丨枲三斤以塞箭三只置户上】黄杨为枕不裂【叚成式酉阳杂爼丨丨木性难长世重黄杨以无火或曰以水试之沉则无火取此木必以隂晦夜无一星则伐之丨丨丨丨】色绫枕【叚成式酉阳杂爼台山有色绫木理如绫文百姓取为枕呼为丨丨丨】重顶蔽花【冯贽云仙杂记穆宗每宫中花开则以重顶帐蔽栏槛置惜春御史掌之号曰括香】传香【冯贽云仙杂记史凤宣城妓也待客以等差甚异者有迷香洞神鸡枕鎻莲灯次则鲛红被丨丨枕八分羊下列不相见以闭门羮待之】凝烟【冯贽云仙杂记有僦马生甚贫遇人与虎毛红筦笔一枚曰所须但呵笔即得之然夫妻之外令一人知则殆矣时方盛行丨丨帐风篁扇皆呵而得之】散春愁醉忘归夜酣香延秋月【冯贽南部烟花记炀帝迷楼上张四寳帐帐各异名一名丨丨丨二名丨丨丨三名丨丨丨四名丨丨丨】却尘【苏鹗杜阳杂编元载宠姬薛瑶英处金丝之帐丨丨之褥其褥出自句骊国云是却尘之兽毛所为也其色殷鲜光软无比】鹧鸪斑【苏鹗杜阳杂编咸通九年同昌公主出降宅于广化里堂中有鹧鸪枕其枕以七寳合为丨丨之丨】龙鳞【苏鹗杜阳杂编上迎佛骨入内道塲即设金花帐温清牀丨丨之席凤毛之褥焚玉髓之香荐琼膏之乳皆九年诃陵国所贡献也】紫茭【苏鹗杜阳杂编上好神仙不死之术时有处士伊祁元解缜髪童顔气息香洁上知其异人遂令宻召入宫处九华之室设丨丨之席饮龙膏之酒紫茭席色紫而类茭叶光软香净冬温夏凉】龙文【苏鹗杜阳杂编元和八年大轸国贡神锦衾水蚕丝所织也方二尺厚一寸其上丨丨凤彩殆非人工其国以五色石甃池塘采大柘叶饲蚕于池中始生如蚊睫游泳于其间及长可五六寸池中有挺荷虽惊风疾吹不能倾动大者可阔三尺而蚕经十五日即跳入荷中以成其茧形如方斗自然五色国人缲之以织神锦亦谓之灵泉丝上始览锦衾与嫔御大笑曰此不足以为婴儿绷席曷能为我被邪使者曰此锦之丝水蚕也得水则舒遇火则缩遂于上前令四官张之以水一喷即方二丈五色焕烂逾于向时却令以火逼之须臾如故】游仙【王仁裕开天遗事龟兹国进奉枕一枚其色如玛瑙温温如玉其制作甚朴素若枕之则十洲三岛四海五湖尽在梦中所见帝因立名为丨丨枕后赐与杨国忠】光照一室不假灯烛【王仁裕开天遗事虢国夫人有夜眀枕设于堂中丨丨丨丨丨丨丨丨】施之大小牀皆称【陶谷清异录自知祥传至昶但称皇明帐不知所自色浅红恐是鲛绡之类于皱纹中有十洲三岛之象丨丨丨丨丨丨丨可此为怪耳夜则灿错如金箔状昶败失所在】夜灿如金【见上】大同簟【陶谷清异录李文饶家尚藏防昌所赐丨丨丨其体白竹也鬭磨平宻张置榻上了无罅隙但如一度腻玉耳今工人必无能之者】如腻玉【见上】六合被【陶谷清异录庄宗灭梁平蜀之后志颇自逸命蜀匠旋织十幅无缝素锦为被材被成内司言状帝于半纸批曰宜赐名丨丨丨】杨花枕【陶谷清异录卢文纪有玉枕骨故凡枕之坚实者悉不可用亲旧间作丨丨丨赠之遂获安寝自是缝青缯充以栁絮一年一易】起纹秋水【陶谷清异录显徳中书堂设丨丨丨丨席色如蒲萄紫而含粉柔薄类绵疉之可置研函中吏偶覆盆水水皆散去不能沾濡不识其何物为之李谷价偿而归于家】桃笙【东坡志林栁子厚诗云盛时一失贵反贱丨丨葵扇安可常不知桃笙为何物偶阅方言簟宋魏之间谓之笙乃悟桃笙以桃竹为簟也】枕中繁杏【邵博闻见后录楚氏洛阳旧族元辅者为予言家藏一黑水晶丨丨有半开丨丨一枝希代之寳也初避虏入颍阳凡先世竒玩悉弃之独负枕以行虏势逼亦弃于山谷中】虎帐【马令南唐书义养传梁王徐知谔尝游秫山除地为广塲编虎皮为大幄率寮属防于下号曰丨丨】长相思【赵徳麟侯鲭录被中着绵谓之丨丨丨绵绵之意縁被四边缀以丝缕结而不解之意余得一古被四边有縁真此意也】黄防【张思正倦游录文潞公知榆次县题诗衙鼓上云置向谯楼一面挝挝多挝少不知他丨丨被里晓眠熟探出头来道放衙】中团防凤【范成大揽辔录至仁政殿下大花氊可半庭丨丨丨丨】鸳衾【陶宗仪辍耕录孟蜀主一锦被其濶犹今之三幅帛而一梭织成被头作二穴若云版様盖以叩于项下如盘领状两侧余锦则拥覆于肩此之谓丨丨也杨元诚太史言儿时闻尊人枢宻公云尝于宋官库见之】生凉【伊世珍琅嬛记谢仙女盛夏上元宗以丨丨之席】辟尘【伊世珍琅嬛记谢灵运有帐曰丨丨】
