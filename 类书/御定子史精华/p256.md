<!-- { "loadSidebar": true } -->

　　御定子史精华卷九十五
　　钦定四库全书
　　御定子史精华卷九十六
　　品行部十
　　贪虐
　　踊贵屦贱【晏子景公欲更晏子之宅曰子之宅近市不可以居晏子辞曰小人近市朝夕得所求小人之利也公笑曰子近市识贵贱乎公繁于刑有鬻踊者故对曰丨丨而丨丨公愀然改容为是省于刑】挬拔其根芜弃其本【淮南子今若夫申韩商鞅之为治也丨丨丨丨丨丨丨丨而不穷究其所由生注挬音孛】角而翼【杨子酷吏曰虎哉虎哉丨丨丨也】饿豺狼【国语鬭且廷见令尹子常子常与之语问蓄货聚马归以语其弟曰楚其亡乎不然令尹其不免乎吾见令尹令尹问蓄聚积实如丨丨丨焉殆必亡者也】麤中【战国策夫智伯之为人丨丨而少亲注麤粗同疏也正曰粗厉少仁爱】峻文决理【史记平准书张汤用丨丨丨丨为廷尉于是见知之法生而废格沮诽穷治之狱用矣】惨急刻深【史记平准书义纵尹齐王温舒等用丨丨丨丨为九卿】狱少反【史记平准书杨可告缗徧天下中家以上大抵皆遇告杜周治之丨丨丨者注治匿缗之罪其狱少有反者反音幡谓反使从轻也】骏刑【史记商君传残伤民以丨丨】行赇【史记灌婴传元光三年天子封婴孙贤为临汝侯续灌氏后八岁坐丨丨有罪国除】深文巧诋【史记汲黯传上方向儒术尊公孙及事益多吏民巧弄上分别文法汤等数奏决谳以幸而黯常毁儒面触等徒懐诈饰智以阿人主取容而刀笔吏専丨丨丨丨陷人】
