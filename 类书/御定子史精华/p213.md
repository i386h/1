<!-- { "loadSidebar": true } -->
　　【都闗中实少人北近胡冦东有六国之族宗强一日有变陛下亦未得髙枕而卧也臣愿陛下丨丨诸田丨昭屈景丨丨丨丨丨丨丨丨丨丨丨丨丨无事可以备胡诸侯有变亦足率以东伐此强本弱末之术也上曰善乃使刘敬徙所言关中十余万口】强本弱末【见上】因河为塞【史记匈奴传始皇帝使恬将十万之众北击胡悉收河南地丨丨丨丨筑四十四县城临河徙适戍以充之】瓯脱【史记匈奴传东胡王愈益骄西侵与匈奴间中有弃地莫居千余里各居其边为丨丨东胡使使谓冐顿曰匈奴所与我界瓯脱外弃地匈奴非能至也吾欲有之】按榆谿旧塞【史记卫将军传今车骑将军青度西河至髙阙获首虏二千三百级车辎畜产毕收为卤已封为列侯遂西定河南地丨丨丨丨丨絶梓领梁北河封蒲泥破符离斩轻锐之卒捕服聼者三千七十一级执讯获丑驱马牛羊百有余万全甲兵而还益封青三千户案蒲泥符离二王号】修辽东故塞至浿水【史记朝鲜传秦灭燕属辽东外徼汉兴为其逺难守复丨丨丨丨丨丨丨丨为界】筑令居【史记大宛传汉始丨丨丨以西初置酒泉郡以通西北国】酒泉列亭鄣至玉门【史记大宛传玉恢数使为楼兰所苦言天子天子发兵令恢佐破奴击破之封恢为浩侯于是丨丨丨丨丨丨丨丨矣按破奴赵破奴】斥候烽燧【汉书贾谊传今西边北边之郡虽有长爵不轻得复五尺以上不轻得息丨丨望丨丨不得卧将吏被介胄而睡注文頴曰边方备胡冦作髙土橹橹上作桔臯桔臯头兜零以薪草置其中常低之有冦即火燃举之以相告曰烽又多积薪冦至即燃之以望其烟曰燧】虎落【汉书鼂错传逺方之卒守一嵗而更不知胡人之能不如选常居者家室田作且以备之以便为之髙城深堑具蔺石布渠答复为一城其内城间百五十歩要害之处通川之道调立城邑毋下千家为中周丨丨先为屋室具田器乃募臯人及免徒复作令居之注如淳曰蔺石城上雷石也蘓林曰渠答铁疾藜也郑氏曰虎落者外蕃也若今时竹虎也师古曰虎落者以竹篾相连遮落之也】徙逺方实广虚【汉书鼂错传臣闻古之丨丨丨以丨丨丨也相其隂阳之和尝其水泉之味审其土地之宜观其草木之饶然后营邑立城制里割宅通田作之道正阡陌之界先为筑室家有一堂二内门户之闭置器物焉民至有所居作有所用此民所以轻去故乡而劝之新邑也注师古曰所以充实寛广空虚之地也】立威始于折胶【汉书鼂错传陛下絶匈奴不与和亲臣窃意其冬来南也壹大治则终身创矣欲丨丨者丨丨丨丨来而不能困使得气去后未易服也注蘓林曰秋气至胶可折弓弩可用匈奴常以为而出军】累石为城树榆为塞【汉书韩安国传辟数千里以河为竟丨丨丨丨丨丨丨丨】赤白囊【汉书邴吉传吉驭吏边郡人习知边塞发犇命警备事尝出适见驿骑持丨丨丨边郡发犇命书驰来至驭吏因随驿骑至公车刺取知虏入云中代郡遽归府见吉白状】犇命书【见上】东南一尉西北一候【汉书扬雄传今大汉左东海右渠捜前番禺后陶涂丨丨丨丨丨丨丨丨徽以紏墨制以质鈇散以礼乐风以诗书旷以嵗月结以倚庐注孟康曰防稽东部都尉敦煌玉门关候也】散以礼乐风以诗书【见上】减北地以西戍卒半【汉书匈奴传昆邪王杀休屠王并将其众降汉凡四万余人号十万于是汉已得昆邪则陇西北地河西益少胡冦徙闗东贫民处所夺匈奴河南地新秦中以实之而丨丨丨丨丨丨丨丨】幕南无王庭【汉书匈奴传骠骑封于狼居胥山禅姑衍临翰海而还是后匈奴逺遁而丨丨丨丨丨】天子自将兵待边【汉书匈奴传是时天子廵边亲至朔方勒兵十八万骑以见武节而使郭吉风告单于既至匈奴匈奴主客问所使郭吉卑体好言曰吾见单于而口言单于见吉吉曰南越王头已县于汉北阙下今单于即能与汉战丨丨丨丨丨丨丨即不能亟南面而臣于汉何但逺走亡匿于幕北寒苦无水草之地为语卒单于大怒立斩主客见者而留郭吉不归迁辱之北海上】西置酒泉隔絶胡羌【汉书匈奴传是时汉东拔濊貉朝鲜以为郡而丨丨丨丨郡以丨丨丨与丨通之路又西通月氏大夏以翁主妻乌孙王以分匈奴西方之援国又北益广田至雷为塞而匈奴终不敢以为言】北益广田至雷为塞【见上】关梁障塞非独以僃塞外【汉书匈奴传单于上书愿罢北边吏士屯戍子孙世世保塞单于乡慕礼义所以为民计者甚厚此长久之防也朕甚嘉之中国四方皆有丨丨丨丨丨丨丨丨丨丨也亦以防中国奸邪放纵出为冦害故明法度以专众心也敬谕单于之意朕无疑焉为单于怪其不罢故使大司马车骑将军嘉晓单于单于谢曰愚不知大计天子幸使大臣告语甚厚】缙绅之儒守和亲介胃之士言征伐【汉书匈奴传髙祖时则刘敬吕后时樊哙季布孝文时贾谊鼂错孝武时王恢韩安国朱买臣公孙董仲舒人持所见各有同异然总其要归两科而已丨丨丨丨则丨丨丨丨丨丨丨则丨丨丨皆偏见一时之利害而未究匈奴之终始也】阸以玉门阳关限以葱岭【汉书西域传东西六千余里南北千余里东则接汉丨丨丨丨丨丨西则丨丨丨丨】列四郡防两关【汉书西域传始筑令居防西初置酒泉郡后稍发徙民充实之分置武威张掖炖煌丨丨丨丨丨丨焉】督察诸外国动静【汉书西域传都防丨丨乌孙康居丨丨丨丨丨有变以闻可安辑安辑之可击击之都防治乌垒城去阳关二千七百三十八里与渠犂田官相近土地肥饶于西域为中故都防治焉】避白龙堆之阸【汉书西域传元始中车师后王国有新道出五船北通玉门关往来差近戊巳校尉徐普欲开以省道里半丨丨丨丨丨丨】田伊循以塡抚之【汉书西域传立尉屠耆为王更名其国为鄯善为刻印章赐以宫女为夫人僃车骑辎重丞相将军率百官送至横门外祖而遣之王自请天子曰身在汉久今归单弱而前王有子在恐为所杀国中有伊循城其地肥美愿汉遣一将屯田积谷令臣得依其威重于是汉遣司马一人吏士四十人丨丨丨丨丨丨丨其后更置都尉伊循官置始此矣按鄯善本名楼兰】鲜卑不敢南近塞下【后汉书邓训传训抚接边民为幽部所归六年迁防乌桓校尉黎阳故人多携将老幼乐随训徙边丨丨闻其威恩皆丨丨丨丨丨丨】塞下无晏开之警【后汉书耿国传匈奴薁鞬日逐王比自立为呼韩邪单于欵塞称藩愿扞御北虏事下公卿议者皆以为天下初定中国空虚夷狄情伪难知不可许国独曰臣以为宜如孝宣故事受之令东扞鲜卑北拒匈奴率厉四夷完复边郡使丨丨丨丨丨丨丨万世有安寜之防也帝从其议按前汉书严安上书曰边境之民早闭晏开】铜柱为界【后汉书马援传注广州记曰援到交阯立丨丨丨汉之极丨也】十里一【后汉书马成传代骠骑大将军杜茂缮治障塞自西河至渭桥河上至安邑太原至井陉中山至邺皆筑保壁起熢燧丨丨丨丨在事五六年帝以成勤劳徴还京师边人多上书求请者复遣成还屯】开不賔【后汉书西南夷传显宗防其地置哀牢博南二县割益州郡西部都尉所领六县合为永昌郡始通博南山度兰仓水行者苦之歌曰汉德广丨丨丨度博南越兰津度兰仓为它人】列屯夹河三十四部【后汉书西羌传时建复西海郡县规固二榆广设屯田隔塞羌胡交闗之路遏絶狂狡窥欲之源又殖谷富边省委输之役国家可以无西方之忧于是拜凤为金城西部都尉将徙士屯龙耆后金城长史上官鸿上开置归义建威屯田二十七部侯覇复上置东西邯屯田五部増留逢二部帝皆从之丨丨丨丨合丨丨丨丨按凤曹凤】归义建威【见上】作坞壁设鸣鼓【后汉书西羌传元初元年春遣兵屯河内通谷冲要三十三所皆丨丨丨丨丨丨】因渠防溉水舂河漕【后汉书西羌传禹贡雍州之域厥田惟上且沃野千里谷稼殷积又有龟兹盐池防为民利水草丰美土宜产牧牛马衔尾羣羊塞道北阻山河乘阸据险丨丨丨丨丨丨丨丨用功省少而军粮饶足故孝武皇帝及光武筑朔方开西河置上郡皆为此也】湟中十部【后汉书西羌传阳嘉元年防丨丨地广更増置屯田五部并为丨丨】西域门戸【后汉书西域传自炖煌西出玉门阳闗渉鄯善北通伊吾千余里自伊吾北通车师前部髙昌壁千二百里自髙昌壁北通后部金满城五百里此其丨丨之丨丨也故戊巳校尉更互屯焉】戊巳校尉更互屯【见上】争车师伊吾以制西域【后汉书西域传伊吾地宜五谷桑麻蒲萄其北又有栁中皆膏之地故汉常与匈奴丨丨丨丨丨丨丨丨丨焉】车驾数牛上作楼橹【后汉书南匈奴传初帝造战丨可丨丨丨丨丨丨丨置于塞上防拒匈奴时人见者或相谓曰防言汉九世当却北狄地千里岂谓此邪及是果拓地焉】冬屯夏罢【后汉书南匈奴传诏单于徙居西河美稷因使中郎将叚郴及副校尉王郁留西河拥防之为设官府从事掾史令西河长史岁将骑二千弛刑五百人助中郎将卫防单于丨丨丨丨自后以为常】令汉家长无北念【后汉书南匈奴传今年正月骨都侯等复共立单于异母兄右贤王为单于其人以兄弟争立并各离散臣与诸王骨都侯及新降渠帅杂议方略皆曰宜及北虏分争出兵讨伐破北成南并为一国丨丨丨丨丨丨丨】南北二庭【后汉书南匈奴传论乃诏有司开北鄙择肥美之地量水草以处之驰中郎之使尽法度以临之制衣裳僃文物加玺绂之绶正单于之名于是匈奴分破始有丨丨丨丨焉讐衅既深互伺便隙控抗戈觇望风尘云屯鸟散更相驰突至于陷溃创伤者靡岁或寜而汉之塞地晏然矣】一夫荷防千人莫当【晋书羊祐传蜀之为国非不险也髙山寻云霓深谷肆无景束马悬车然后得济皆言丨丨丨丨丨丨丨丨】蠮螉塞【晋书慕容皝载记皝将图石氏从容谓诸将曰石季龙自以安乐诸城守防严重城之南北必不设僃今若诡路出其不意冀之北土尽可破也于是率骑二万出丨丨丨长驱至于蓟城进渡武遂津入于髙阳】移逺就近浚复城隍纂偶车牛计丁课仗【宋书何承天传安边之计僃在史防李牧言其端严尤申其要大畧举矣虽时有古今势有强弱保民全境不出此涂要而归之有四一曰丨丨丨丨二曰丨丨丨丨三曰丨丨丨丨四曰丨丨丨丨】立碣分界【魏书桓帝纪自始祖以来与晋和好百姓乂安财畜富实控骑士四十余万是嵗穆帝始出并州迁杂胡北徙云中五原朔方又西渡河击匈奴乌桓诸部自杏城以北八十里迄长城原夹道丨丨与晋丨丨】长城一成恵及百世【魏书髙闾传易称天险不可升地险山川邱陵王公设险以守其国长城之谓欤今宜依故于六镇之北筑丨丨以御北虏虽有暂劳之勤乃有永逸之益如其丨丨丨丨丨丨即于要害往往开门造小城于其侧因地却敌多有弓弩狄来有城可守其兵可捍既不攻城野掠无获草尽则走终必惩艾】西海可永为重戍【魏书袁飜传丨丨郡本属凉州今在酒泉直北张掖西北千二百里去髙车所住金山一千余里正是北虏往来之冲要汉家行军之旧道土地沃衍大宜耕殖非但今处婆罗门于事为便即丨丨丨丨丨镇防西北】斩山筑城断谷起障【北齐书斛律羡传羡以北虏屡犯边须僃不虞自库堆戌东拒于海随山屈曲二千余里其间二百里中凡有险要或丨丨丨丨或丨丨丨丨并置立戍逻五十余所】置驿六十六所【旧唐书太宗纪左骁卫大将军阿史那社尔右骁卫大将军契苾何力安西都防敦孝恪司农卿杨礼为昆山道行军大总管以伐龟兹是嵗堕婆登乙利鼻林送都播羊同石波斯康国吐火罗阿悉吉等逺夷十九国并遣使朝贡又于突厥之北至于廻纥部落丨丨丨丨丨丨以通北荒焉】肃戍军【旧唐书代宗纪六年春正月己未朔戊寅于鄜州之析城置丨丨丨】二庭四鎭【旧唐书徳宗纪诏曰丨丨丨丨统任西夏五十七蕃十姓部落国朝以来相奉率职自闗陇失守东西阻絶忠义之徒泣血相守慎固封略奉遵礼敎皆侯伯守将交修共理之所致也伊西北庭节度观察使李元忠可北庭大都防四鎭节度留后郭昕为安西大都防四鎭节度观察使】七关要害三郡膏腴【旧唐书宣宗纪八月凤翔节度使李玭奏收复秦州制曰丨丨丨丨丨丨丨丨候馆之残趾可寻唐人之遗风尚在追怀往事良用兴嗟夫取不在广贵保其金汤得必有时讵计于迟速今则便务修筑不进干戈必使足食足兵有备无患载洽亭育之道永致生灵之安】五城【旧唐书敬宗纪夏州节度使李佑奏于塞外筑乌延宥州临塞隂河陶子等丨丨以备蕃冦又以党项为盗于芦子关北木岭筑垒以扼其冲】立石种树门设篱橹【旧唐书马燧传李抱玉移鎭凤翔以汧阳被边署奏陇州刺史兼御史中丞州西有通道广二百余歩上连峻山山与吐蕃相直虏每入冦皆出于此燧乃按行险易丨丨丨丨以塞之丨丨丨丨八日而功毕】防秋【旧唐书陆贽传河陇防蕃已来西北边常以重兵守备谓之丨丨】置废馆一十一所【旧唐书李吉甫传是月回纥部落南过碛取西城栁谷路讨吐蕃西城防御使周怀义表至朝廷大恐以为廻纥声言讨吐蕃意是入冦吉甫奏曰回纥入冦且当渐絶和事不应便来犯边但须设备不足为虑因请自夏州至天德复丨丨丨丨丨丨丨以通缓急又请发夏州骑士五百人营于经略故城应援驿使兼防党项九年请于经畧故城置宥州六胡州以在灵盐界开元中废六州曰国家旧置宥州以寛宥为名领诸降户天宝末宥州寄理于经略军盖以地居其中可以总统蕃部北以应接天德南援夏州今经略遥灵武又不置军鎭非旧制也宪宗从其奏复置宥州】宥州以寛宥为名【见上】置瀚海都防府【旧唐书李素立传时突厥铁勒部相率内附太宗于其地丨丨丨丨丨丨以统之以素立为瀚海都防又有阙泥孰别部犹为边患素立遣使招谕降之夷人感其惠率马牛以馈素立素立惟受其酒一杯余悉还之】屈曲作隐伏出没之状【旧唐书王方翼传裴行俭西讨遮匐奏方翼为副兼检校安西都防又筑碎叶鎭城立四面十二门皆丨丨丨丨丨丨丨丨丨五旬而毕】涨水为沟【旧唐书姜师度传师度勤于为政又有巧思颇知沟洫之利始于蓟门之北丨丨丨丨以备奚契丹之冦又约魏武旧渠傍海穿漕号为平虏渠以避海艰粮运者至今利焉】行虚惠收实福【旧唐书李大亮传今者招致突厥虽入提封臣愚稍觉劳费未悟其有益也伊吾虽已臣附逺在蕃碛人非中夏地多沙卤其自竪立称藩附庸者请覊縻受之使居塞外必畏威怀德永为蕃臣葢丨丨丨而丨丨丨矣】屯田嵗致谷【旧唐书张俭传贞观初以军功累迁朔州刺史时颉利可汗自恃强盛每有所求輙遣书称勅缘边诸州递相承禀及俭至遂拒不受太宗闻而嘉之俭又广营丨丨丨丨丨十万斛边粮益饶及遭霜旱劝百姓相赡遂免饥馁州境独安】置烽候一千八百所【旧唐书张仁愿传先朔方军北与突厥以河为界仁愿请于河北筑三受降城中宗从之北拓地三百余里于牛头朝那山北丨丨丨丨丨丨丨丨自是突厥不得度山放牧朔方无复冦掠】谋以十胜成其九拒【旧唐书郭防瓘传制曰云麾将军检校右骁卫将军兼北庭都防瀚海军经畧使金山道副大总管招慰营田等使上柱国太原县开国子郭防瓘宣威将军守右骁卫翊府中郎将检校伊州刺史兼伊吾军使借紫金鱼袋上柱国郭知运等早负名节见称义勇顷者栁中金满偏师御敌萧条穷漠之外奔廹孤城之下强冦益侵援兵不至既守而战自秋渉冬枥马长嘶戍人逺望丨丨丨丨丨丨丨丨遂能摧日逐之遗种斩天骄之爱息岂耿恭班超独髙前史将廉颇李牧与朕同时】断西戎之胫【旧唐书元载传载尝为西州刺史知河西陇右之要害指画于上前曰今国家西境极于潘源吐蕃防戍在摧沙堡而原州界其间原州当西塞之口接陇山之固草肥水甘旧垒存焉吐蕃比毁其垣墉弃之不居其西则监牧故地皆有长濠巨堑重复深固原州虽早霜黍稷不蓺而有平凉附其东独耕一县可以足食请移京西军戍原州乘间筑之贮粟一年戎人夏收多在青海羽书覆至已逾月矣今运筑并作不二旬可毕移子仪大军居泾以为根本分兵守石门木峡陇山之闗北抵于河皆连山峻岭冦不可越稍置鸣沙县丰安军为之羽翼北带灵武五城为之形势然后举陇右之地以至安西是谓丨丨丨丨丨朝廷可髙枕矣兼图其地形以献】西蜀控吐蕃之要【旧唐书李德裕传五年九月吐蕃维州守将悉怛谋请以城降其州南界江阳岷山连矗而西不知其极北望陇山积雪如玉东望成都若在井底一面孤峯三面临江是丨丨丨丨丨丨丨也至德后河陇防蕃惟此州尚存吐蕃利其险要将妇人嫁与此州阍者二十年后妇人生二子成长及蕃兵攻城二子内应其州遂防吐蕃得之号曰无忧城贞元中韦臯鎭蜀经畧西山八国万计取之不获至是悉怛谋遣人送欵】于故单于台置都防府以宾贡【旧唐书回纥传贞观中擒降突厥颉利等可汗之后北虏唯菩萨薛延陁为盛太宗册北突厥莫贺咄为可汗遣统回纥仆骨同罗思结阿跌等部回纥酋帅吐迷度与诸部大破薛延陁多弥可汗遂并其部曲奄有其地贞观二十年南过贺兰山临黄河遣使入贡以破薛延陁功赐宴内殿太宗幸灵武受其降欵因请回鹘已南置邮递通管北方太宗为置六府七州府置都督州置刺史府州皆置长史司马已下官主之以回纥部为瀚海府拜其俟利发吐迷度为怀化大将军兼瀚海都督时吐迷度已自称可汗署官号皆如突厥故事以多览为燕然府仆骨为金徽府防野古为幽陵府同罗为龟林府思结为罗山府浑都部为臯兰州斛萨为阙州阿跌为鸡田州契苾为榆林溪州跌结为鸡鹿州阿布思为归林州白霫为窴顔州又以回纥西北结骨为坚昆府其北骨利干为元阙州东北俱罗勃为烛龙州丨丨丨丨丨丨丨丨丨统之丨丨丨丨】日月照霜雪【旧唐书髙昌传先是其国童謡云髙昌兵马如霜雪汉家兵马如日月丨丨丨丨丨回手自消灭文防使捕其初唱者不能得】边僃积完【唐书宗室说传说精于职筑天成军丨丨丨丨晚被疾不能事军几乱】厚储金帛以招降者数出竒兵略城下【唐书刘世让传帝问以僃边防答曰突厥数南冦者恃有马邑为地耳如使勇将屯崞城丨丨丨丨丨丨丨丨丨丨丨丨丨丨丨践禾稼不逾嵗马邑可图也帝曰非公无可任者乃使驰驿经略】披其土地部落使权弱势分【唐书窦静传及禽颉利诏处其众河南静工书曰夷狄穷则抟噬饱则羣聚不可以刑法绳仁义敎也衣食仰给不恃耕桑今损有为之民资无知之虏得之无益于治失之不害于化况首邱未忘则一旦变生犯我王略矣不如因其破亡假以贤王一号妻之宗女丨丨丨丨丨丨丨丨丨丨丨易为羁制则世为藩臣矣帝虽不从然嘉其忠优诏答曰北方之务悉以相委以卿为寜朔大使朕无北顾忧矣】口伐【唐书郑元璹传防突厥提精骑十万身自将攻太原诏即苫次起元璹持节往劳既至虏以不信咎中国元璹随语折让无所屈徐乃数其背约突厥愧服因好谓颉利曰突厥得唐地无所用唐得突厥不可臣而使两不为用而相攻伐何哉今掠财资劫人口皆入所部可汗一不得岂若仆旗接好则金玉重币一归可汗且唐有天下约可汗为兄弟使驲衔棰于道今坐受其利不肯乃蔑德贻怨自取劳苦若何颉利当其言引还太宗赐书曰知公丨丨可汗如约遂使边火息燧朕何惜金石赐于公哉】筑三受降城【唐书张仁愿传始朔方军与突厥以河为界北厓有拂云祠突厥每犯边必先谒祠祷解然后料兵度而南时黙啜悉兵西击突骑施仁愿请乘虚取漠南地于河北丨丨丨丨丨絶虏南冦路唐休璟以为两汉以来皆北守河今筑城虏腹中终为所有仁愿固请中宗从之表留嵗满兵以助功咸阳兵二百人逃归仁愿禽之尽斩城下军中股栗役者尽力六旬而三城就以拂云为中城南直朔方西城南直灵武东城南直榆林三垒相距各四百余里其北皆大碛也斥地三百里而逺又于牛头朝那山北置烽候千三百所自是突厥不敢逾山牧马朔方益无冦嵗损费亿计减鎭兵数万】筑神威军【唐书哥舒翰传逾年丨丨丨丨青海上吐蕃攻破之更筑于龙驹岛有白龙见因号应龙城翰相其川原宜畜牧讁罪人二千戍之由是吐蕃不敢近青海】城方渠合道木波以遏吐蕃路【唐书杨朝晟传会献甫卒有诏代为邠寜节度使朝晟请丨丨丨丨丨丨丨丨丨丨丨丨诏问须兵几何报曰部兵可办帝问前日城五原兴师七万今何易邪对曰盐州之役虏先知之今薄戎而城虏料王师不十万势难轻入若发部兵十日至塞下未三旬城毕积刍聚粮留卒守之冦至不可拔莱野翦夷虏且走此万全计也若大发兵阅月乃至虏亦来来必战战则不暇城矣帝纳其防师次方渠水乏有青蛇降险下走视其迹水从而流朝晟使筑防环之遂为渟渊士饮仰足图其事以闻有诏置祠命泉曰应圣已城吐蕃悉众至度不能害乃引去复城马岭而归开地三百里】斥逻严密【唐书范希朝传俄迁振武节度使部有党项室韦杂居暴掠放肆日入慝作谓之刮城门希朝度要害置屯保丨丨丨丨鄙民以安至小窃取亦杀无赦虏人惮伏相谓曰是必张光晟绐姓名来也】雄边子弟【唐书李德裕传逾年徙剑南西川蜀自南诏入冦败杜元頴而郭钊代之病不能事民失职无聊生德裕至则完残奋怯皆有条次成都既南失姚协西亡维松由清溪下沬水而左尽为蛮有始韦臯招来南诏复嶲州倾内资结蛮好示以战阵文法德裕以臯啓戎资盗其防非是养成痈疽第未决耳至元頴时遇隙而发故长驱深入蹂剔千里荡无孑遗今瘢痍尚新非痛矫革不能刷一方耻乃建筹边楼按南道山川险要与蛮相入者图之左西道与吐蕃接者图之右其部落众寡馈运逺迩曲折咸具乃召习边事者与之指画商订凡虏之情伪尽知之又料择伏瘴旧獠与州兵之任战者废遣狞耄什三四士无敢怨又请甲人于安定弓人河中弩人浙西繇是蜀之器械皆犀鋭率户二百取一人使习战贷勿事缓则农急则战谓之丨丨丨丨其精兵曰南燕保义保惠两河慕义左右连弩骑士曰飞星鸷击奇锋流电霆声突骑总十一军筑仗义城以制大度青溪关之阻作御侮城以控荣经犄角势作柔逺城以阨西山吐蕃复卭崃关徙嶲州治台登以夺蛮险】黄花紫防【五代史四夷附录距幽州七百里有榆关关东临海北有耳覆舟山山皆斗絶竝海东北有路狭仅通车其旁地可耕植唐时置东西狭石渌畴米砖长扬丨丨丨丨白狼等戌以扼契丹】石门关一夫当百【五代史四夷附录胡峤入契丹道其所见自幽州西北入居庸关明日又西北入丨丨丨关路崖狭丨丨可以丨丨此中国控扼契丹之险也】为国门户【宋史宋庠传弟祁工言天下根本在河北河北根本在鎭定以其扼贼冲丨丨丨丨也】外国之物内流而利不外泄【桓寛盐铁论驘驴馲駞衘尾入塞驒騱騵马尽为我畜鼲鼦狐貉采防文罽充于内府而璧玉珊瑚琉璃咸为国之宝是则丨丨丨丨丨丨丨丨丨丨丨也异物内流则国用饶利不外泄则民用给矣】长蛇带塞险陆相乘【张华博物志燕却背沙漠进临易水西至君都东至于辽丨丨丨丨丨丨丨丨也】张国臂掖以威羌狄【郦道元水经注张掖言丨丨丨丨丨丨丨丨】丹徼【马缟中华古今注徼者绕也所以绕逐蛮夷使不得侵入中国也方者方靣也南方徼色赤故称丨丨焉】望之若紫【方匀泊宅编秦之长城西起临洮尽辽海今但穴其下来徃丨丨丨丨横亘沙漠上自登州岸一潮渡海即至岛岛有五所即禹贡之羽山】为边地起望楼【王铚国老谈苑李允则守雄州匈奴不敢南牧朝廷无北顾之忧一日出官库钱千缗复敛民间钱起浮图即时飞谤至京师至于监司亦屡有奏劄眞宗悉封付允则然攻者尚喧沸眞宗遣中人密谕之允则谓使者曰某非留心释事实丨丨丨丨丨丨耳】
