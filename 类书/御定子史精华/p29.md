<!-- { "loadSidebar": true } -->
　　落落【老子不欲琭琭如玉丨丨如石注琭琭喻少落落喻多】皴栗【子华子五源之谿其石丨丨烂如赭霞】烂如赭霞【见上】转于万仭之谿【鬼谷子善损兑者譬若决水于千仭之隄丨圎石丨丨丨丨丨】不可夺坚【吕氏春秋石可破也而丨丨丨丨冄可磨也而不可夺赤】五色补天【淮南子女娲氏链丨丨石以丨苍丨】秦女【抱朴子枝离为栁丨丨为石】紫文金简【抱朴子呉王伐石以治宫室而于合石之中得丨丨丨丨之书】谷城山下【史记留侯世家张良甞步游下邳圯上有一老父衣褐至良所直堕其履圯下良取履履之父曰孺子可教矣出一编书曰读此则为王者师后十年兴十三年孺子见我济北丨丨丨丨黄石即我矣后十三年从髙祖过济北果见谷城山下黄石取而葆祠之注史记珍宝字皆作葆】葆祠【见上】磷磷烂烂采色澔旰【史记司马相如蜀石黄碝水玉磊砢丨丨丨丨丨丨丨丨丛积乎其中注碝石黄色也】射之没矢【汉书李广广出猎见艸中石防为虎而丨丨中石丨丨视之石也他日射之终不能入矣】五车不能上【后汉书祭祀志注封禅仪记曰马第伯自云某等七十人先之山虞观祭山坛入其幕府观冶石石二枚其一武帝时石也时用丨丨丨丨丨也因置山下为屋号五车石】龙邱特秀【后汉书郡国志太末注丨丨山有九石丨丨林表色丹白逺望尽如莲花龙邱长隠居于此因以为名】如秆斗【魏志许褚汝南葛陂贼万余人攻褚壁褚兵矢尽乃令壁中男女聚治石丨丨丨者置四隅飞石掷之所値皆摧碎】大秦九色【魏志乌丸等注丨丨国山出丨丨次玉石一曰青二曰赤三曰黄四曰白五曰黒六曰绿七曰紫八曰红九曰绀今伊吾山中有九色石即其类】索玉【蜀志秦宓甫欲凿石丨丨剖蚌求珠今乃隋和炳然有如皎日复何疑哉】不受曲鍼【吴志虞翻注翻少好学年十二客有其兄者不过翻翻追与书曰仆闻虎魄不取腐芥磁石丨丨丨丨过而不存不亦宜乎】缇袭【晋书挚虞燕石丨丨以华国兮和璞遥弃于南荆】采于恒岳【晋书赫连勃勃载记捜文梓于邓林丨绣石丨丨丨】照防映红【宋书谢灵运竹缘浦以被緑石丨丨而丨丨】傍林挿岩【宋书谢灵运石丨丨而丨丨泉协涧而下谷】清亷乃见【齐书卢愿海邉有越王石常隐云雾相云丨丨太守丨得丨愿往观视清彻无隠蔽】堆星【梁书沈约峣嶷岧嵉坠石丨丨】竒礓石【南史到溉溉第居近淮水斋前山池有丨丨丨长一丈六尺帝戏与赌之并礼记一部溉并输焉石即迎至华林园宴殿前移石之日都下倾城纵观所谓到公石也】到公石【见上】滛预如幞【南史庾子舆巴东有滛预石髙出二十许丈及秋至则才如见焉次有瞿塘大滩行旅忌之部伍至此石犹不见子舆抚心长叫其夜五更水忽退减安流南下及度水复旧行人为之语曰丨丨丨丨本不通瞿塘水退为庾公】砭针【南史王僧孺侍郎金元起欲注素问访以砭石僧孺答曰古人当以石为针必不用鐡説文有此砭字许慎云以石刺病也东山经髙氏之山多针石郭璞云可以为丨丨春秋美疢不如恶石服子慎注云石砭石也季世无复佳石故以鐡代之尔】金露生【南史扶南扶南有山出金丨丨丨石上无央限也】育子启夏【魏书阳固石丨丨而丨丨兮鳦遗卵而孕殷】浮磬之精【周书髙琳琳母常祓禊泗濵遇见一石光彩朗润遂持以归是夜梦见一人衣冠有若仙者谓其母曰夫人向所将来之石是丨丨丨丨若能宝持必生令子】文如竹叶【隋书礼仪志梁太庙北门内道西有石丨丨丨丨小屋覆之宋元嘉中修庙所得陆澄以为孝武时郊禖之石】宝圗【旧唐书礼仪志则天垂拱五年雍州永安人唐同泰伪造瑞石于洛水献之其文曰圣母临人永昌帝业于是号其石为丨丨】天竺石【旧唐书白居易罢杭州刺史得丨丨丨一华亭鹤二以归】据以艸制【唐书薛收子元超转中书舍人文馆学士省中有盘石道衡为侍郎时常丨丨丨丨元超每见輙然流涕按道衡元超祖也】赤心【唐书李昭徳有人获洛水白石而赤文者献阙下曰此石丨丨故以献昭徳叱曰洛水余石岂尽能反耶】防中玉表【唐书贾耽杜佑令狐椘赞耽佑楚皆淳儒大衣髙冠雍容庙堂道古今处成务可也以大节责之盖丨丨而丨丨欤】郁林舟重【唐书陆龟防陆氏在姑蘓其门有巨石逺祖绩尝事吴为丨丨太守罢归无装丨轻不可越海取石为丨人称其亷号郁林石】松化【唐书拔野古有川曰康干河断丨投之三年輙丨为石色苍致然节理犹在世谓康干石】康干石【见上】平泉醒酒【五代史张全义传全义监军甞得李徳裕丨丨丨丨石】篆籀文【五代史王仁裕仁裕为人儁秀以文辞知名其少也尝梦剖其肠胃以西江水涤之顾见江中沙石皆为丨丨之丨】为流桮所【宋史职官志仁宗即位修天章阁内以桃花文石丨丨丨之丨】足当吾拜【宋史米芾芾所为谲异时有可笑者无为州治有巨石状竒丑芾见大喜曰此丨以丨丨丨具衣冠拜之呼之为兄】呼为兄【见上】博石【山海经漆吴之山无艸木多丨丨注可以为博碁石】帝台之棊【山海经休与之山有石焉名曰丨丨丨丨五色而文】玉柜金泥【郭宪洞冥记元鼎五年郅支国贡马肝石百斤常以水银养之内丨丨中丨丨封其上】山溜穿【刘向説苑泰丨之丨丨石水非石之鑚也而渐靡使之然】涧中多【焦氏易林山险难登丨丨丨石】苍龙触【焦氏易林丨丨单独与石相丨】为虎为兕【王充论衡椘熊渠子出见寝石以丨伏丨将去射之矢没其卫或曰养由基见寝石以丨丨也射之矢饮羽】饮羽【见上】玉隐【王充论衡丨丨石间珠匿鱼腹】金之根甲【张华博物志石者丨丨丨丨石流精以生水水生木木含火】流精生水【见上】气之核【杨泉物理论土精为石石丨丨丨也气之生石犹人筋络之生爪牙也】煮粮【葛洪神仙白石先生常丨白石为丨因就白石山居时人故号曰白石先生】白石先生【见上】初平叱羊【葛洪神仙传黄初平牧羊至金华山四十余年其兄初起行山寻索不得后见一道士曰金华山中有一牧羊儿姓黄字初平初起即去求弟遂得相见问初平羊何在初平与初起俱往观之丨丨乃丨曰丨起于是白石皆变为羊数万头】青泥如髓【葛洪神仙王烈独之太行山中见山破石裂数百丈两畔皆是青石石中有一穴口径濶尺许中有丨丨流出丨丨烈取泥试丸之湏防成石携少许归与叔夜击之如铜声】击之如铜声【见上】熟如芋【葛洪神仙焦先尝食白石以分与人丨煮丨丨】吐授充宗【葛洪西京杂记五鹿充宗受学于成子成子少时甞有人过之授以文石大如燕卵成子吞之遂大明悟为天下通儒成子后病丨出此石以丨丨丨充宗又为硕学也】山鹊化【干宝捜神记常山张颢为梁州牧天新雨后有鸟如丨丨飞翔入市忽然堕地人争取之丨为圎石颢椎破之得一金印文曰忠孝侯印】萍藻之轻【王嘉拾遗记帝颛顼有浮金之钟沉明之磬以羽毛拂之则声振百里石浮于水上如丨丨丨丨取以为磬不加靡琢】如粟一粒辉映一堂【王嘉拾遗记夜燃石以继日光此石出燃山其土石皆自光澈扣之则碎状丨丨丨丨丨丨丨丨昔炎帝始变生食用此火也】白螭肠【王嘉拾遗记昆仑山有螭潭多龙螭皆白色此潭左侧有五色石皆云是丨丨丨化成此石】片片照人【王嘉拾遗记方丈山西有照石去石十里视人物之影如镜焉碎石丨丨皆能丨丨而质方一丈则重一两昭王舂此石为泥泥通霞之台】泥通霞台【见上】蓊然云出【王嘉拾遗记员峤山东有云石广五百里駮骆如锦扣之片片则丨丨丨丨】如樗蒲【罗含湘中记湘水至清虽深五六丈见底了了然其石子丨丨丨大五色鲜明】隂阳石【虞喜志林夷陵有丨丨丨隂石常润阳石常燥旱则鞭隂石必雨乆雨鞭阳石则止】砺齿【刘义庆世説孙子荆年少时欲隐语王武子当枕石潄流误曰漱石枕流王曰流可枕石可漱乎孙曰所以枕流欲洗其耳所以漱石欲丨其丨】知丰俭【吴均续齐谐记呉兴故邺县东三十里有梅溪山山有盘石圆如车葢恒转如磨声若风雨土人号为石磨转快则年丰转遅则嵗俭欲丨年之丨丨验之无失】海神鞭【任昉述异记秦始皇作石桥于丨上欲过海观日出处有神人驱石去不速丨人丨之皆流血今石桥其色犹赤】练碪【任昉述异记衣山在琅琊郡岩有方石昔有神女于此衣其石明莹谓之玉女丨丨丨】神钲【任昉述异记洞庭山东有石楼楼下两石扣之清越所谓丨丨】仙人镜【任昉述异记日林国有石镜方数百里光明莹澈可鉴五藏六府亦名丨丨丨国中人若有疾辄照其形遂知病起何藏府即采神药饵之无不愈】兄弟石【任昉述异记儋耳郡明山有二石如人形云昔有兄弟二人向海捕鱼因化为石因号丨丨丨】画迹故在【郦道元水经注小姑石山山头有石室石室南向佛昔坐其中天帝释以四十二事问佛一一以指画石丨丨丨丨】佛浣衣【郦道元水经注佛袈裟王城西北十里有河步罗龙渊丨到上丨丨处浣石尚存】亭亭杰竖竞势争髙【郦道元水经注河北有层山山之上立石数百丈丨丨丨丨丨丨丨丨】杵臼迹【郦道元水经注三累山石室相距东厢石上犹丨丨之丨】鹿蹄【郦道元水经注鹿蹄山石上有丨丨自然成者非人功可刋】八风谷【郦道元水经注太和殿之东阶下有一碑太和中立是洛阳丨丨丨之石】雕不増文磨不加莹【郦道元水经注石出荆山元岩之下外炳五色之章内秉坚贞之志丨之丨丨丨丨之丨丨丨禀气贞正禀性自然】缋彩【郦道元水经注黄水北有墨山山石悉黒丨丨奋发黝焉若墨】虎滩釜濑【郦道元水经注夷水又东迳丨丨岸石有虎像故因以名滩也夷水又东迳丨丨其石大者如釜小者如刁斗】理若云母【郦道元水经注湘乡县石鱼山下多元石山髙八十余丈广十里石色黒而丨丨丨丨开发一重辄有鱼形鳞鳍首尾宛若刻画长数寸鱼形备足烧之作鱼膏腥因以名之】鳞鳍备足【见上】羣飞如燕【郦道元水经注石燕山有石绀而状燕因以名山其石或大或小若母子焉及其雷风相薄则石燕丨丨颉颃丨真丨矣】金鸡【郦道元水经注丨丨石其石孤竦临水耆老云时见金鸡出于石上故石取名焉】悬崕延曜【郦道元水经注庐山山东有一圎石丨丨明净照见人形晨光初曜则丨丨入石豪细必察】望之如帆【郦道元水经注石防山山东北有孤石髙二十余丈广八尺丨丨丨丨因以为名】留年【杨之洛阳伽蓝记孤松既能却老半石亦可丨丨】如来履迹【杨之洛阳伽蓝记王城北十八里有丨丨丨石之丨起塔笼之】飞仙憩【叚成式酉阳杂爼荆州利水间有二石若阙名曰韶石晋永和中有丨丨衣冠如雪各丨一石旬日而去】腻光若滴【叚成式酉阳杂爼歴城县光政寺有磬石形如半月丨丨丨丨扣之声及百里北齐时移于都内使人击之其声杳絶却令归本寺扣之声如故士人语曰磬神圣恋光政】恋光政【见上】了了镜中【段成式酉阳杂爼济南郡有方山山南有明镜崖石方三丈魑魅行伏丨丨然在丨丨南燕时镜上遂使漆焉俗言山神恶其照物故漆之】占雨【王仁裕开天遗事丨丨石学士苏颋有一锦纹花石镂为笔架甞置于砚席间每天欲雨即津出如汗逡廵而雨颋以此尝为雨固无差矣】鱼化【黄休复茅亭客话青城县渔者钓归倾其鱼于竹器中有一丨丨为石长四寸许鳞鬛灿然若活其竖子将石鱼于椀水中或揺鬛振鳞渔者惊异取出置土甖中因是邻里求观者众在水则活离水则为石率以为常】韩陵片石【乐史太平寰宇记安阳县韩陵山东魏丞相髙欢破尒朱兆兄弟于此山下仍立碑即温子升之词陈尚书徐陵甞北使邺读韩陵碑爱其才丽手自录之归陈士人问陵北朝人物何如曰唯丨丨丨丨耳】五色锦章【乐史太平寰宇记尧山县宣务山山西三里出文石丨丨丨丨山上有尧祠】浣纱【乐史太平寰宇记诸暨县纻罗山山下有水是西施丨丨之所今浣纱石犹存】玉版金藤【乐史太平寰宇记永嘉县石篑山上有方石形状如篑云昔黄帝缄丨丨丨丨篆册之秘】鬭叶分枝状如双蔓【乐史太平寰宇记邵武县乌君山山顶有二石一髙十丈一髙八丈形皆苍黒丨丨丨丨丨丨丨丨谓之双石】南音函胡北音清越【乐史太平寰宇记石钟山记云次于南隅忽遇双石欹枕潭际影沦波中询诸水濵乃曰石钟也有铜鐡之异焉扣而聆之丨丨丨丨丨丨丨丨】蛾眉碛【乐史太平寰宇记南浦县丨丨丨在州对江岸碛形如眉多细石斓斑可以防戏】落星【钱希白南部新书秘省内丨丨石薛稷鹤贺知章艸书郎余令画凤相号为四絶】棊列星布【张淏艮岳记其他轩榭庭径各有巨石丨丨丨丨并与赐名第其甲乙其略曰朝日升龙望云坐龙矫首玉龙万夀老松栖霞扪参衔日吐月排云冲斗雷门月窟蹲螭坐狮堆青凝碧金鼇玉龟叠翠独秀栖烟軃云风门雷穴玉秀玉窦鋭云巢凤雕琢浑成登封日观蓬瀛湏弥老人夀星卿云瑞霭溜玉喷玉蕴玉琢玉积玉叠玉丛秀而在于渚者曰翔鳞立于涘者曰舞仙独踞洲中者曰玉麒麟冠于夀山者曰南屏小而附于池上者曰伏犀怒猊仪凤乌龙立于沃泉者曰留云宿雾】曽见汉唐池舘【赵徳麟侯鲭録鲁直父名庶字亚夫最能诗有怪石二絶云山鬼水怪着薜荔天禄辟邪眠碧苔钩帘坐对心语口丨丨丨丨丨丨来】如马虺隤【范成大骖鸾录堂前小池石丨丨丨丨其中】排衙【范成大骖鸾录入桂林界平野豁开两傍各数里石峰森峭罗列左右如丨丨】避而不践【朱子名臣言行录徐积字仲车以罗城君讳石平生不用石器遇石则丨丨丨丨】青苔淡薄【姚寛西溪丛语宋齐邱诗峨峨江令石丨丨何丨丨】小焰【姚寛西溪丛语三佛齐国南海水中有山五色耸峙其石有丨丨毎舶过其下水流如涌人或以刀斫击之有石迸入船中者烧之有硫黄气】旌阳试剑【范致明岳阳风土记香炉山有许丨丨丨丨石】宝母【祥异记魏生尝得一美石后有人见之云此丨丨毎月望设坛海邉石上可以集珠宝】石子一升【祥异记阳雍伯甞设义浆以给行旅一日有人饮讫懐中取丨丨丨丨与之曰种之可生美玉并得好妇】
