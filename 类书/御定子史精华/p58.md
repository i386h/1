<!-- { "loadSidebar": true } -->
　　帝诞
　　电绕斗枢【史记五帝纪黄帝者少典之子注母曰附寳之祁野见大丨丨北丨丨星感而怀孕二十四月而生黄帝于夀邱】流星贯昴【史记夏本纪夏禹名曰文命注父鲧妻修己见丨丨丨丨梦接意感而生禹名文命字密】蛟龙其上【史记高祖纪刘媪尝息大泽之陂梦与神遇是时雷电晦暝太公往视则见丨丨于丨丨已而有身】赤光照室【后汉书光武帝纪论皇考南顿君以建平元年十二月甲子夜生光武于县舎有丨丨丨丨中是嵗县界有嘉禾生一茎九穗因名光武曰秀】嘉禾九穗【见上】云如车葢【魏志武帝纪注帝生时有丨气青色而圜丨丨丨当其上终日望气者以为至贵之证】举于椒兰之奥房【魏志王朗朗上疏曰昔周文十五而有武王陛下春秋高于姬文育武之时矣而子发未丨丨丨丨丨丨丨藩王未蕃于掖庭之众室】两龙枕膝日月入怀【晋书孝武文李太后后数梦丨丨丨丨丨丨丨丨遂生孝武帝】玉鸡衔珠【宋书符瑞志汉高帝母昭灵后游于洛池有丨丨丨赤丨刻曰玉英吞此者王后取而吞之遂有身而生季】河龙启圣郊电基皇【宋书后妃传丨丨丨丨理浃民神丨丨丨丨庆烁天地】龙据屋【齐书武帝纪小讳龙儿生于建康青溪宅其夜陈孝后刘昭后同梦丨丨丨上故字上焉】昌蒲生花【梁书太祖献皇后传后尝于室内忽见庭前丨丨丨丨光彩照灼非世中所有后惊视谓侍者曰汝见不对曰不见后曰尝闻见者当富贵因遽取吞之是月产髙祖将产之夜后见庭内若有衣冠陪列焉】天地氛氲和气充塞【魏书高祖纪皇兴元年八月戊申生于平城紫宫神光照于室内丨丨丨丨丨丨丨丨】日化为龙【魏书世宗纪母曰高夫人初梦为日所逐避于牀下丨丨丨丨绕已数匝寤而惊悸既而有娠】献镜及承露囊【旧唐书明皇纪上以降诞日宴百僚于花萼楼下百寮表请以每年八月五日为千秋节王公以下丨丨丨丨丨丨天下诸州咸令宴乐休暇三日】庆昌期【旧唐书文宗纪宰相路随等奏臣伏见开元十七年张说源乾曜请以诞日为千秋节内外宴乐以丨丨丨颇为得礼上深然之因请十月十日为庆成节上诞日也】进金镜录【旧唐书张九龄传时天长节百寮上寿多献珍异唯九龄丨丨丨丨五卷言前古兴废之道上赏异之】采诗讽谕【唐书崔日用传帝诞日日用丨丨大小雅二十篇及司马相如封禅书献之借以丨丨且劝告成事有诏赐衣一副物五十叚以示无言不酬之义】大论麟徳殿【唐书徐岱传帝以诞日嵗歳诏佛老者丨丨丨丨丨并召岱及赵需许孟容韦渠牟讲説始三家若矛楯然卒而同归于善帝大悦赉予有差】异香经宿【宋史太祖纪太祖宣祖仲子也母杜氏后唐天成二年生于洛阳夹马营赤光绕室丨丨丨丨不散体有金色三日不变】体有金色【见上】进御衣【宋史太祖纪干徳三年二月癸夘南唐呉越丨长春节丨丨金银器锦绮以千讣】黄龙游光中【宋史英宗纪母仙游县君任氏明道元年正月三日生于宣平坊第初娠梦两龙与日并堕以衣衣之及帝生赤光满室或见丨丨丨丨丨】紫衣金防【宋史理宗纪父希瓐追封荣王母全氏以开禧元年正月癸亥生于邑中虹桥里第前一日荣王梦一丨丨丨丨人来谒比寤夜漏未尽十刻室中五采烂然赤光属天如日正中既诞三日家人闻户外车马声亟出无所覩】日轮裾承【宋史李贤妃传妃尝梦丨丨逼已以丨丨之光耀遍体惊而寤遂生眞宗】卜钗【宋史李宸妃传眞宗以为司寝既有娠从帝临砌台玉钗坠妃恶之帝心丨丨完当为男子左右取以进钗果不毁帝甚喜已而生仁宗】嘉节长春【宋史孟昶传初昶在蜀每嵗除命学士为词题桃符置寝门左右末年自命笔题云新年纳余庆丨丨号丨丨以其年正月十一日降太祖命吕余庆知成都府而长春乃圣节名也】猗兰殿【班固武帝内传景帝使王夫人移居崇芳阁乃改崇芳阁为丨丨丨旬余景帝梦神女捧日以授王夫人夫人吞之十四月而生武帝】姙二十月【王充论衡黄帝丨丨丨丨而生生而神灵】凤皇庐【王充论衡光武帝建平元年十二月甲子生于济阳宫后殿第二内中皇考为济阳令时夜无火室内自眀元帝之初有凤皇下济阳宫故今济阳宫有丨丨丨】禀精于天【王充论衡儒者称圣人之生不因人气更丨丨丨丨禹母吞薏苡而生禹故夏姓曰姒卨母吞燕卵而生卨故殷姓曰子后稷母履大人迹而生后稷故周姓曰姬】吞薏苡【见上】凤皇集城嘉禾滋屋【王充论衡光武且生丨丨丨于丨丨丨丨于丨】大人迹【王符潜夫论丨丨丨出雷泽华胥履之生伏羲】星流华渚【王符潜夫论大丨如虹下丨丨丨女节梦接生白帝挚】摇光如月【王符潜夫论丨丨丨丨正日感女枢幽防之宫生赤帝颛顼】白气贯月【王符潜夫论扶都见丨丨丨丨意感生黑帝子履身号汤世号殷】陪天欢【武平一景龙文舘记高宗诞辰与侍臣赋诗宴乐上曰可识朕意不湏惜醉李峤等奏曰既丨丨丨不敢不醉】影如五麟七凤【叶廷珪海录碎事光武生有赤光照室丨丨丨丨丨丨】
　　竒表
　　兑上丰下【晏子汤质晳而长顔以髯丨丨丨丨倨身而声】参牟子【荀子尧舜丨丨丨注牟与眸同参牟子谓有二瞳之相参也】八彩重明【淮南子尧眉丨丨九窍通洞而公正无私一言而万民齐舜二瞳子是谓丨丨作事成法出言成章】参漏【淮南子禹耳丨丨是谓大通兴利除害疏河决江注参三也漏穴也】四乳【淮南子文王丨丨是谓大仁天下所归百姓所亲】虎眉鸟鼻【史记周本纪西伯曰文王注帝王世纪云文王龙顔丨丨身长十尺雒书灵聼云苍帝姬昌日角丨丨】隆准【史记高祖纪高祖为人丨丨而龙顔美湏髯左股有七十二黑子注凖音拙隆高也凖颊权凖也顔頟颡也河图云帝刘季日角戴胜斗胸龟背龙腰长七尺八寸合诚图云赤帝体为朱鸟其表龙顔多黑子】七十二黑子【见上】斗胸龙腰【见上】体为朱鸟【见上】无如季相【史记高祖纪吕公者好相人见高祖状貌因重敬之曰臣少好相人相人多矣丨丨丨丨愿季自爱】尊严若神【汉书成帝纪赞临朝渊嘿丨丨丨丨可谓穆穆天子之容者矣】庭中骨起【后汉书光武帝纪光武隆准日角注日角谓丨丨丨丨状如日】项赤似尧【后汉书明帝纪注帝丰下兑上丨丨色有丨于丨】婉娈龙姿【后汉书二十八将传赞丨丨丨丨俪景同飜注婉娈犹亲爱也龙姿谓光武也俪齐也偶也言诸将齐景翻飞而举大功也】天姿秀出【魏志明帝纪明帝丨丨丨丨立髪垂地】白毫【晋书元帝纪及长丨丨生于日角之左目有精曜顾眄炜如也】顾眄炜如【见上】龙行虎歩【宋书武帝纪高祖丨丨丨丨视瞻不凡】龙颡钟声【齐书高帝纪太祖以元嘉四年丁卯嵗生姿表英异丨丨丨丨鳞文遍体】龙文【齐书祥瑞志太祖体有丨鳞斑駮成丨始谓是黑厯治之甚至而文愈明】日月相【齐书江祏传高祖胛上有赤痣常秘不传祏劝帝出以示人晋夀太守王范罢任还上袒示之曰人皆谓此是丨丨丨卿幸无泄言】有文曰武帝【梁书武帝纪生而有竒异两骻骈骨顶上隆起丨丨在右手丨丨丨】轩状尧姿【梁书武帝纪天表秀特丨丨丨丨君临之符谅非一揆】玉胜珠衡【梁书元帝纪握图执钺将在御天丨丨丨丨先彰元后神祗所命非惟太室之祥图画斯归何止尧门之瑞】海口河目【陈书高祖纪丨丨丨丨贤圣之表既彰握旄执钺君人之状斯伟】体重【魏书太祖纪保者以帝丨丨倍于常儿窃独竒怪】龙顔挺特【魏书李先传太祖问先日卿识朕否先日陛下丨丨丨丨臣安敢不识】齿白如玉【北齐书神武帝纪神武目有精光长头高颧丨丨丨丨少有人杰表】人杰表【见上】角出鳞起【隋书高祖纪皇妣甞抱高祖忽见头上丨丨徧体丨丨皇妣大骇坠高祖于地尼自外入见曰已惊我儿致令晩得天下】玉柱入顶【隋书高祖纪高祖为人龙顔额上有丨丨丨丨目光外射】神仪晬容【隋书音乐志丨丨天蔼丨丨离曜】宸仪【隋书音乐志大君穆穆丨丨动晬日煦天廻万灵胥萃】皇度天仪【隋书音乐志深哉丨丨粹矣丨丨】眼如曙星【隋书来和传开皇末和上表曰陛下龙潜之时臣言公丨丨丨丨无所不照当王有天下】乳垂至席【北史魏昭成帝纪卧则丨丨丨丨】仪范伟丽【旧唐书明皇纪丨丨丨丨有非常之表】三乳【唐书高祖纪高祖体有丨丨性寛仁】龙凤之姿天日之表【唐书太宗纪太宗方四歳有书生见太宗曰丨丨丨丨丨丨丨丨其年几冠必能济世安民】龙廷【唐书唐俭传隂説秦王建大计高祖尝召访之俭曰公日角丨丨姓协图谶系天下望久矣】文成天字【宋史眞宗纪生于开封府第赤光照室左足指有丨丨丨丨】藻仪【宋史乐志桂宫躭躭丨丨穆穆天回衮彩风韶璜玉】玉色下照【宋史乐志方坛屹立陛级而登丨丨丨丨临观耦耕】尧趋舜歩【宋史乐志皇帝降席流云四开丨丨丨丨下蹑天阶】胸间七子如北斗【金史世宗纪体貎竒伟美须髯长过其腹丨丨有丨丨丨丨丨形】龙唇【王嘉拾遗记庖牺长头修目齿丨丨】手文如龙【王嘉拾遗记颛顼生丨有丨丨丨亦有玉图之象】玉图【见上】天人之相【邵伯温闻见前录太祖微时游渭川潘原县过泾州长武鎭寺僧守严者异其骨相使画工图于寺壁青巾褐裘丨丨丨丨也】面色金光【邵伯温闻见前录仁宗二十许嵗时祀南郊囘坐金辇中日初出丨丨与丨丨相射眞天人也】眞气惊戸【洪迈容斋随笔杜子美送重表侄王评事诗云秦王时在坐丨丨丨丨牖按秦王唐太宗也】帝容【洪迈容斋四笔司马公诗曰丨丨瞻日角宸翰照星躔】
　　圣寿【福禄附】
