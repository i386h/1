<!-- { "loadSidebar": true } -->







　　御定子史精华卷九十二
　　钦定四库全书
　　御定子史精华巻九十三
　　品行部七
　　高隐
　　窟穴就山【管子退静隐伏丨丨丨丨】治唐园考扉履【晏子有所谓君子者能不足以补上退处不顺上丨丨丨丨丨丨共恤上令弟长乡里不夸言不愧行君子也】木石之朴【晏子叔向问晏子曰进不能事上退不能为家傲世乐业枯槁为名不疑其所守者可谓能行其道乎晏子对曰天之与地而上下有衰矣明王始立而居国为制矣政教错而民行有伦矣今以不事上为道反天地之衰矣以不顾家为行倍先圣之道矣以枯槁为名则世塞政教之途矣有明上可以为下遭乱世不可以治乱说若道谓之惑行若道谓之狂狂惑者丨丨丨丨也而道义未戴焉】堂上生蓼藿门外生荆棘【晏子晏子辞不为臣退而穷处丨丨丨丨丨丨丨丨丨丨】底春被裘拾穂故畦【列子林类年且百嵗丨丨丨丨丨遗丨于丨丨并歌并进】夏食菱芰冬食橡栗【列子柱厉叔事莒敖公自为不知己者居海上丨日则丨丨丨丨日则丨丨丨】抱瓮丈人【庄子子贡南游于楚反于晋过汉阴见一丈人方将为圃畦凿队而入井抱瓮而出灌搰搰然用力甚多而见功寡子贡曰有械于此一日浸百畦用力甚寡而见功多夫子不欲乎为圃者仰而视之曰奈何曰凿木为机后重前轻挈水若抽数加泆汤其名为橰为圃者忿然作色而笑曰吾闻之吾师有机械者必有机事有机事者必有机心机心存于胸中则】
