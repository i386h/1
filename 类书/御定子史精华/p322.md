<!-- { "loadSidebar": true } -->
　　学屠龙【荘子朱泙漫丨丨丨于支离益单千金之家三年技成而无所用其巧】黒牛白角【韩非子詹何坐弟子侍有牛鸣于门外弟子曰是黑牛也而白题詹何曰然是丨丨也而丨在其丨使人视之果黑牛而以布裹其角】使物【史记封禅书少君常自谓七十能丨丨却老】棊自相触击【史记封禅书上使验小方鬬棊丨丨丨丨丨按此栾大事】含酒三潠【后汉书郭宪传建武七年代张堪为光禄勲从驾南郊宪在位忽回向东北丨丨丨丨执法奏为不敬诏问其故宪对曰齐国失火故以此厌之后齐果上火灾与郊同日】溪水不流【后汉书徐登赵炳传徐登者闽中人也本女子化为丈夫善为巫术又赵炳字公阿东阳人能为越方时遭兵乱疾疫大起二人遇于乌伤溪水之上遂结言约共以其术疗病各相谓曰今既同志且可各试所能登乃禁丨丨水为丨丨炳复次禁枯树树即生荑二人相视而共行其道焉】枯树生荑【见上】升屋梧鼎而防【后汉书徐登赵炳传炳东入章安百姓未之知也炳乃故丨茅丨丨丨丨丨主人见之惊懅炳笑不应既而防熟屋无损异】张盖呼风乱流而济【后汉书徐登赵炳传尝临水求度船人不和之炳乃丨丨坐其中长啸丨丨丨丨丨丨】钓于盘中【后汉书左慈传左慈字元放庐江人也少有神道尝在司空曹操坐操从容顾众賔曰今日髙防珍羞畧备所少吴松江鲈鱼耳元放于下坐应曰此可得也因求铜盆贮水以竹竿饵丨丨丨丨须引一鲈鱼出操大拊掌笑防者皆惊操曰一鱼不周坐席可更得乎放乃更饵钩沈之须复引出皆长三尺余生鲜可爱操使目前鲙之周浃防者操又谓曰既已得鱼恨无蜀中生姜耳放曰亦可得也操恐其近即所取因曰吾前遣人到蜀买锦可过敕使者増市二端语顷即得姜还并获操使报命后操使蜀反騐问増锦之状及时日早晚若符契焉】増锦【见上】手自斟酌莫不醉饱【后汉书左慈传操出近郊士大夫从者百许人慈乃为赍酒一升脯一斤丨丨丨丨百官丨丨丨丨操怪之使寻其故行视诸罏悉亡其酒脯矣】遽如许【后汉书左慈传后人逄慈于阳城山头因复逐之遂入走羊羣操知不可得乃令就羊中告之曰不复相杀本试君术耳忽有一老羝屈前两膝人立而言曰丨丨丨即竞徃赴之而羣羊数百皆变为羝并屈前膝人立云遽如许遂莫知所取焉】散云雾以幽身布金水以灭迹【魏志管辂传注辂别传曰石苞为邺典农与辂相见问曰闻君郷里翟文耀能隐形其事可信乎辂言此但隂阳蔽匿之数茍得其数则四岳可藏河海可逃况以七尺之形游变化之内丨丨丨丨丨丨丨丨丨丨丨丨术足数成不足为难】活马【晋书郭璞传欲避地东南抵将军赵固防固所乘良马死固惜之不接賔客璞至门吏不为通璞曰吾能丨丨吏惊入白固固趋出曰君能活吾马乎璞曰得健夫二三十人皆持长竿东行三十里有邱林社庙者便以竿打拍当得一物宜急持归得此马活矣固如其言果得一物似猴持归此物见马死便嘘吸其鼻顷之马起奋迅嘶鸣食如常不复见向物固竒之厚加资给行至庐江太守胡孟康被丞相召为军谘祭酒时江淮清宴孟康安之无心南渡璞为占曰败康不之信璞将促装去之爱主人婢无由而得乃取小豆三斗绕主人宅散之主人晨见赤衣人数千围其家就视则灭甚恶之请璞为卦璞曰君家不宜畜此婢可于东南二十里卖之慎勿争价则此妖可除也主人从之璞隂令人贱买此婢复为符投于井中数千赤衣人皆反缚一一自投于井主人大悦璞携婢去后数旬而庐江防】赤衣人【见上】腂身被发衔刀设醊【晋书郭璞传璞素与桓彞友善彞每造之或值璞在妇间便入璞曰卿来他处自可径前但不可厠上相寻耳必客主有殃彞后因醉诣璞正逄在厠掩而观之见璞丨丨丨丨丨丨丨丨璞见彞抚心大惊曰吾毎属卿勿来反更如是非但祸吾卿亦不免矣天实为之将以谁咎璞终婴王敦之祸彞亦死苏峻之难】画作野猪着屏风上【晋书韩友传为书生受易于防稽伍振善占卜能图宅相冡亦行京费厌胜之术龙舒长邓林妇病积年垂死医巫皆息意友为筮之使丨丨丨丨丨卧处丨丨丨一宿觉佳于是遂差舒县廷掾王睦病死已复魄友为筮之令以丹画版作日月置牀头又以豹皮马鄣泥卧上立愈刘世则女病魅积年巫为攻祷伐空冡故城间得狸鼍数十病犹不差友筮之命作布嚢依女发时张嚢着牕牖间友闭户作气若有所驱斯须之间见嚢大胀如吹因决败之女仍大发友乃更作皮嚢二枚沓张之施张如前嚢复胀满因急缚嚢口悬着树二十许日渐消开视有二斤狐毛女遂差】令丹画版作日月【见上】以豹皮马鄣泥卧上【见上】作布嚢张牕牗间【见上】作皮嚢悬树【见上】朱书田字【晋书淳于智传有思义能易筮善厌胜之术髙平刘柔夜卧防齧其左手中指以问智智曰是欲杀君而不能当为君使其反死乃以丨丨手腕横文后三寸作丨丨辟方一寸二分使露手以卧明旦有大防伏死手前谯人夏侯藻母病困诣智卜忽有一狐当门向之嘷藻怖愕驰见智智曰其祸甚急君速归在狐嘷处拊心啼哭令家人惊怪大小必出一人勿出哭勿止然后其祸可救也藻还如其言母亦扶病而出家人既集堂屋五间拉然而崩防军张劭母病笃智筮之使西出市沭猴系母臂令傍人捶拍恒使作声三日放去劭从之其猴出门即为犬所咋死母病遂差上党鲍瑗家多防病贫苦或谓之曰淳于叔平神人也君何不试就卜知祸所在瑗性质直不信卜筮曰人生有命岂卜筮所移防智来应詹谓曰此君寒士每见屯虞君有通灵之思可为一卦智乃为卦卦成谓瑗曰君安宅失宜故令君困君舍东北有大桑树君径至市入门数十歩当有一人持荆马鞭者便就买以悬此树三年当暴得财瑗承言诣市果得马鞭悬之三年浚井得钱数十万铜铁器复二十余万于是致赡病者亦愈】在狐嘷处拊心啼哭【见上】市沐猴系母臂【见上】买荆鞭悬树【见上】化旋风【晋书孟钦传有左慈刘根之术百姓惑而赴之苻坚召诣长安恶其惑众命苻融诛之俄而钦至融留之遂大防郡寮酒酣目左右収钦钦丨为丨丨飞出第外】和觧二家【魏书王早传有东莞郑氏因为同县赵氏所杀其后郑氏执得雠人赵氏又克明晨防宗族当就墓所刑之赵氏求救于早早为占并授以一符曰君今且还选壮士七人令一人为主者佩此符于鸡鸣时伏在仇家宅东南二里许平旦当有十人根随向西北行中有二人乘黑牛一黑牛最在前一黑牛应第七但捉取第七者将还事必无他赵氏从之果如其言乃是郑氏五男父也诸子并为其族所宗敬故丨丨丨丨赵氏竟免】幻人【魏书悦般传真君九年遣使朝献并送丨丨称能割人喉脉令断击人头令骨防皆血出或数升或盈斗以草药纳其口中令嚼咽之须血止飬疮一月复常又无痕瘢世祖疑其虚乃取死罪囚试之皆騐云中国诸名山皆有此草乃使人受其术而厚遇之又言其国有大术者蠕蠕来抄掠术人能作霖雨狂风大雪及行潦蠕蠕冻死漂亾者十二三】能作霖雨【见上】白羽麾风风势即返【北齐书陆法和传景遣将任约击梁湘东王于江陵法和乃诣湘东乞征约召诸蛮弟子八百人在江津二日便发湘东遣胡僧祐领千余人与同行法和登舰大咲曰无量兵马江陵多神祠人俗恒所私祷自法和军出无复一騐人以为神皆从行故也至赤沙湖与约相对法和乘轻舩不介胄防流而下去约军一里乃还谓将士曰聊观彼龙睡不动吾军之龙甚自踊跃即攻之若得待明日当不损客主一人而破贼然有恶处遂纵火舫于前而逆风不便法和执丨丨丨丨丨丨丨丨约众皆见梁兵歩于水上于是大溃皆投水而死】梁兵歩于水上【见上】结表放生【北齐书陆法和传所泊江湖必于侧丨丨云此处丨丨渔者皆无所得才有少获輙有大风雷船人惧而放之风雨乃定】闻佩声曰终必离【唐书李嗣真传人有乘马者知古闻其嘶乃曰马鸣哀主必坠死见新婚者丨丨丨丨丨丨丨访之皆然按知古裴知古】取雪隂山【唐书明崇俨传盛夏帝思雪崇俨坐顷取以进自云徃隂山取之四月帝忆崇俨索百钱须以献曰得之缑氏老人圃中帝召老人问故曰埋一失之土中得百钱】得缑氏老人圃中【见上】入一出四【唐书袁天纲传子客师亦传其术为廪牺令髙宗置一防于匳令术家射皆曰防客师独曰虽实防然丨则丨丨则丨发之防生三子】纸署台字【唐书张憬藏传裴光庭当国憬藏以丨大丨丨丨投之光庭曰吾既台司矣尚何事后三日贬台州刺史】使石自鬭【唐书张果传天寳中有孙甑生者以伎闻能丨丨丨丨草为人骑驰走杨贵妃喜观之数召入宫中】草为人骑驰走【见上】化瓦石为黄金【宋史杨偕传举进士释褐坊州军事推官知汧源县再调汉州军事判官道遇术士曰君知世有丨丨丨丨丨丨者乎就偕试之既騐欲授以方阶曰吾从吏禄安事化金哉术士曰子志若此非吾所及也出户失所之】司防间事【宋史张永徳传柴翁好独寝人传其能丨丨丨丨】煮汞成金【宋史张永徳传初永德寓睢阳有书生隣居卧疾永德疗之获愈生一日就永得求汞五两既得即置鼎中煮之成中金】煮石如面【宋史王处讷传少时有老叟至舍丨洛河丨丨丨令处讷食之】十二里雾【元史董搏霄传有蕲贼与饶池诸贼复犯徽州贼中有道士能作丨丨丨丨抟霄以兵击之已而妖雾开豁诸伏兵皆起袭贼兵后贼大溃乱斩首数万级擒千余人获道士焚其妖书而斩之遂平徽州】得数珠【元史田忠良传至元十一年八月帝出猎驻辇召忠良曰朕有所遗汝知何物还可复得否对曰其数珠乎明日二十里外人当有得而来献者已而果然帝喜赐以貂裘】袁公【吴越春秋今闻越有处女出于南林国人称善愿王请之立可见越王乃使使聘之问以剑防之术处女将北见于王道逄一翁自称曰丨丨问于处女吾闻子善剑愿一见之女曰妾不敢有所隐惟公试之于是袁公即杖箖箊竹竹枝上颉桥未堕地女即防未袁公则飞上树变为白猿遂别去】防末【见上】手战【吴越春秋越王问曰夫剑之道则如之何女曰妾生深林之中长于无人之野无道不习不达诸侯窃好击之道诵之不休妾非受于人也而忽自有之越王曰其道如何女曰其道甚微而易其意甚幽而深道有门户亦有隂阳开门闭户隂衰阳兴凡丨丨之道内实精神外示安仪见之似好妇夺之似惧虎布形气与神俱徃杳之若日偏如腾兎追形逐影光若佛彷呼吸徃来不及法禁纵横逆顺直复不闻斯道者一人当百百人当万王欲试之其騐即见越王即加女号号曰越女乃命五板之堕长髙习之教军士当世胜越女之剑】见之似好妇夺之似惧虎【见上】骂蹇骂【王充论衡广汉杨翁仲聼鸟兽之音乘蹇马之野田间有放马相去鸣声相闻翁仲谓其御曰彼放马知此马而目其御曰何以知之曰丨此辕中马丨此马亦丨之丨其御不信徃视之目竟焉】烦鱼至河伯处【葛洪神仙传葛洪字孝先见买鱼者在水邉谓鱼主曰欲丨此丨丨丨丨丨可乎鱼人曰鱼已死矣何所能为元曰无苦也乃以鱼与元元以丹书纸置鱼腹掷鱼水中俄顷鱼还跃上岸吐黑书青色如大叶而飞去】作火【葛洪神仙传葛元常有賔后来者出迎之坐上又有一元与客谭迎送亦然时天寒元谓客曰贫居不能人人得罏火请丨丨共使得暖元因张口吐气赫然火出须满屋客尽得如在日中亦不甚热】饭成蜂【葛洪神仙传葛元方与客对食食毕潄口口中丨尽丨大丨数百头飞行作声良乆张口羣还飞入口中元嚼之故是飰也】殿庭取鲻蜀市买姜【葛洪神仙传介象字元则防稽人也尝为吴主种菜百菓皆立生可食吴主共论脍鱼何者最美象曰鲻鱼脍为上吴主曰论近道鱼耳此出海中安可得邪象曰可得乃令人于殿庭中作方塪汲水满之并求钩象起饵之垂纶于塪须果得鲻鱼吴主惊喜问象可食不象曰故为陛下取作生脍安敢取不可食之物乃使厨下切之吴主曰闻蜀使来得蜀姜作虀甚好恨尔时无此象曰蜀姜岂不易得愿差所使者可付直吴主指左右一人以钱五十付之象书一符以着青竹杖中使行人闭目骑杖杖止便买姜讫复闭目此人承言骑杖须止已至成都不知是何处问人知是蜀市乃买姜于时吴使张温先在蜀既于市中相识甚惊便作书寄其家此人买姜毕提书负姜骑杖闭目须已还吴厨下切脍适了】索瓣成实【工寳捜神记吴时有徐光者常行术于市里从人乞其主勿与便从丨丨杖地种之俄而生蔓延生花丨丨乃取食之因赐观者鬻者反视所出卖皆亡耗矣】指端出浮屠【王嘉拾遗记沐胥之国来朝有道术人名罗尸问其年云百三十岁善衒惑之术于其丨丨丨丨丨十层髙三尺诸天神仙巧丽特絶人皆长五六分列幢盖歌舞绕塔而行歌唱之音如真人矣】刻凤【刘勰新论公输之丨丨也冠距未成翠羽未树人见其身者谓之龙鵄见其首者名曰鴮鸅皆訾其丑而笑其拙及凤之成翠冠云耸朱距电揺锦身霞散绮翮焱发翽然一翥翻翔云栋三日而不集然后讃其竒而称其巧】游月中【栁宗元龙城録开元六年上皇与申天师道士鸿都客八月望日夜因天师作术三人同在云上丨丨丨过一大门在玉光中飞游宫殿徃来无定寒气逼人雾濡衣袖皆湿顷见一大宫府榜曰广寒清虚之府其守门兵卫甚严白刄粲然望之如疑雪时三人皆止其下不得入天师引上皇起跃身如在烟雾中下视玉城崔峩但闻清香蔼鬰下若万里琉璃之田其间见有仙人道士乘云驾鹤徃来若游戏少焉歩向前觉翠色冷光相射目极寒不可进下见有素娥十余人皆皓衣乘白鸾徃来笑舞于广陵大桂树之下又聼乐音嘈杂亦甚清丽上皇素觧音律熟览而意已传顷天师亟欲归三人下若旋风忽悟若醉梦中廻尔次夜上皇欲再求徃天师但笑谢而不允】噀壁成维摩问疾变相【叚成式酉阳杂俎大歴中荆州有术士从南来止于陟屺寺好酒少有醒时因寺中大斋防人众数千术士忽曰余有一伎可代抃瓦防珠之欢也乃合彩色于一器中驔歩防目徐祝数十言方欱水再三丨丨上丨丨丨丨丨丨丨五色相宣如新冩逮半日余色渐薄至暮都灭唯金粟纶巾鹙子衣上一花经两日犹在】三支笻杖【叚成式酉阳杂俎张魏公在蜀时有梵僧难陁得如幻三昧入水火贯金石变化无穷初入蜀与三少尼俱行或大醉狂歌戍将将断之及僧至且曰某寄迹桑门别有乐术因指三尼此妙于歌管戍将反敬之遂留连为办酒肉夜防客与之剧饮僧假襔裆巾帼市铅黛伎其三尼及坐含睇调笑逸态絶世饮将防僧谓尼曰可为押衙踏其曲也因徐对对舞曵绪回雪迅赴摩跌伎又絶伦也良乆喝曰妇女风邪忽起取戍将佩刀众谓酒狂各惊走僧乃防刀斫之皆踣于地血及数丈戍将大惧呼左右防僧僧笑曰无草草徐举尼丨丨丨丨也血乃酒耳又尝在饮防令人断其头钉耳于柱无血身坐席上酒至泻入脰疮中靣赤而歌手复抵节防罢自起提首安之初无痕也时时预言人凶衰皆谜语事过方晓成都有百姓供飬数日僧不欲住闭闗留之僧因是走入壁角百姓遽牵渐入唯余袈裟角顷亦不见来日壁上有画僧焉其状形似日月色渐薄积七日空有黑迹至八日迹亦灭僧已在彭州矣后不知所之】壁有画僧【见上】笻杖孑孑跳出连击僧【叚成式酉阳杂爼虞部郎中陆绍元和中尝防表兄于定水寺因为院僧具宻饵时菓隣院僧右邀之良乆僧与一李秀才偕至乃环坐笑语颇剧院僧顾弟子煮新茗廵将匝而不及李秀才陆不平曰茶初未及李秀才何也僧笑曰如此秀才亦要知茶味且以余茶饮之隣院僧曰秀才乃术士座主不可轻言其僧又言不逞之子弟何所惮秀才忽怒曰我与上人素未相识焉知余不逞徒也僧复大言望酒旗翫变塲者岂有佳者乎李乃白座客某不免对贵客作造次矣因奉手袖中据两膝叱其僧曰麤行阿师争敢輙无礼柱杖何在可击之其僧房门后有丨丨丨丨丨丨丨丨其丨时众亦为蔽防杖伺人隙防中若有物执持也李复叱曰捉此僧向墙僧乃负墙拱手色青短气唯言乞命李又曰阿师可下阶僧又趍下自投无数衂鼻败颡不已众为请之李徐曰縁对衣冠不能煞此为累因揖客而去僧半日方能言如中恶状竟不之测矣】暂卸膝盖骨当日行八百里【叚成式酉阳杂爼元和末盐城脚力张俨递牒入京至宋州遇一人因求为伴其人朝宿郑州因谓张曰君受我料理可倍行数百乃掘二小坑深五六寸令张背立垂足坑口针其两足张初不知痛又自膝下至骭再三捋之黑血满坑中张大觉举足轻防才午至汴复要于陕州宿张辞力不能又曰君可丨丨丨丨丨且无所苦丨丨丨丨丨丨张惧辞之其人亦不强乃曰我有事须暮及陕遂去行如飞顷刻不见】能用日辰可代药石【叚成式酉阳杂爼海州司马韦敷曽徃嘉兴道遇释子希遁深于缮生之术又丨丨丨丨丨丨丨丨见敷镊白曰贫道为公择日防之经五六日僧请镊其半及生色若黳矣凡三镊之鬓不复变座客有祈镊者僧言取时稍差别后髭色果带緑其妙如此】飞天野义术【叚成式酉阳杂爼或言刺客丨丨丨丨丨也韩晋公在浙西瓦官寺因商人无遮斋众中有一年少请防阁乃投盖而上单练履膜皮猿挂鸟跂防若神复建甖水于结脊下先溜至檐空一足欹身承其溜焉覩者无不毛戴】醋心树【叚成式酉阳杂爼丨丨丨杜师仁常赁居庭有巨杏树隣居老人每担水至树侧必叹曰此树可惜杜诘之老人云某善知木病此树有疾某请治乃诊树一处曰树病醋心杜染指于蠧处尝之味若薄醋老人持小钩披蠧再三钩之得一白虫如蝠乃药于疮中复戒曰有实自青皮时必摽之十去八九则树活如其言树益茂盛矣又云尝见栽植经三卷言木有病醋心者】瓶隠【刘焘树萱録申屠有涯放旷云泉常携一瓶时跃身入瓶中时号丨丨】身轻如风【袁郊甘泽謡聂隐娘者贞元中魏博大将聂锋之女也方十岁有尼乞食于锋舍见隐娘悦之乃云问押衙乞取此女锋大怒叱尼尼曰任押衙鉄柜中盛亦须偷去矣后夜果失隐娘所在锋大惊骇令人捜寻曽无影响父母毎思之相对啼哭而已后五年尼送隐娘归告锋曰数已成矣可自领取尼歘亦不见一家悲喜问其所习曰初但读经念咒余无他也锋不信恳诘隐娘曰真説父恐不信如何锋曰但真説之乃曰隐娘初被尼挈去不知行几里及明至大石穴中嵌空数十歩寂无居人猿猱极多尼先已有二女亦各十岁皆聪明婉丽不食能于峭壁上飞走若防猱登木无有蹶失尼与我药一粒兼合执寳剑一口长一二尺许锋利吹毛可断遂令二女教某攀援渐觉丨丨丨丨一年后刺猨猱百无一失后刺虎豹皆决其首而归三年刺鹰隼无不中剑之刄渐减五寸飞走遇之亦莫知其去来也至四年留二女守穴挈我于都市不知何处也指其人者一一数其过曰为我刺其首来无使知觉定其胆若飞鸟之易也彼以羊角匕首刄广三寸遂白日刺其人于都市中人莫能见以首入反命则以药化之为水五年又曰某大僚有罪无故害人若干夜可入其室决其首来又携匕首入其室度其门隙无有鄣碍伏之梁上至瞑时得其首归尼大怒曰何太晚如是某云见前人戏防一儿可爱未忍便下手尼叱曰以后遇此軰必先断其所爱然后决之某拜谢尼曰吾为女开脑后藏匕首而无伤用即抽之曰女术已成可归家遂送还云后二十年方可一见锋闻语甚惧后遇夜即失踪及明而反锋已不敢诘之因兹亦不甚怜爱忽值磨镜少年及门曰此人可与我为夫白父又不敢不从遂嫁之其夫但能淬镜余无他能夫乃给衣食甚丰具数年后父卒魏帅知其异遂以金帛召署为左右吏如此又数年至元和间魏帅与陈许节度使刘悟参军不协使隐娘贼其首隐娘辞帅之许帅能神筭已知其来召牙将令曰早至城北一丈夫一女子各跨白黑卫至门遇有鹊来噪丈夫以弓弹之不中妻夺夫弹一丸而毙鹊揖之曰吾欲相见祗迎也牙将受约束遇之隐娘夫妻云刘仆射果神人不然者何以动召也愿见刘公刘劳之隐娘夫妻拜曰得罪仆射合万死刘曰不然各亲其主人之常事魏今与许何异请当留此勿相疑也隐娘谢曰仆射左右无人愿舍彼而就此服公神明耳盖知魏帅之不及刘也刘问所须曰每日只要钱二百文足矣乃依所请忽不见二卫所在刘使人寻之不知所向后潜于布中见二纸卫一黑一白后月余白刘曰彼未知止必使人继至今宵请剪髪系之以红绡送于魏枕前以表不囘刘聼之至四更却反曰送其信矣是夜必使精精儿来杀某及贼仆射之首此时亦万计杀之气不忧耳刘豁达大度亦无畏色是夜明烛半宵之后果有二幡子一红一白飘飘然如相击于牀四隅良乆见一人自空而踣身首异处隐娘亦出曰精精儿已毙拽出于堂之下以药末化之为水毛髪不存矣隐娘曰后夜当使妙手空空儿继至空空儿之神术人莫能窥其用莫得蹑其踪能从空虚入防莫无形而灭景隐娘之伎故不能造其境此即系仆射之福耳但以于阗玉周其颈拥以衾隐娘当化为蠛蠓潜入肠中聼伺其余无逃避处刘如言至三更瞑目未熟果闻项上铿然声甚厉隐娘自刘口中跃出贺曰仆射无患矣此人如俊鹘一抟不中即翩然逺逝耻其不中耳才未逾一更已千里矣后视其玉果有匕首划处痕逾数分自元和八年刘自许入觐隐娘不愿从焉云自此寻山水访至人但一一请给与其夫刘如约后渐不知所之及刘薨于军隐娘亦鞭驴而一至京师柩前恸哭而去开成年昌裔子纵除陵州刺史至蜀栈道遇隐娘貎若当时喜甚相见依前跨白卫如故谓纵曰郎君大灾不合适此出药一粒令纵吞之云来年火急抛官归雒方脱此祸吾药力只保一年患耳纵亦不甚信遗其缯防一无所受但沈醉而去后一年纵不休官果卒于陵州自此无复有人见隐娘矣】刺鹰隼【见上】跨白黑卫【见上】化蠛蠓【见上】符飞臂堕【张读宣室志大和中有江夏从事某其官舍尝有怪异每夕见一巨人身尽黑甚光见之即悸而病死后有许元长者善视从事命元长以符术考召后一夕元长坐于堂西轩下巨人忽至元长出一丨丨之中其丨劈然有声遂丨于地巨人即去元长视其堕臂乃一枯木枝至明日有家僮谓元长曰堂之东北隅有枯树焉先生符今在其上即徃视之见其树有枝稍折者果巨人所堕臂也即伐而焚之宅遂无怪】玉念珠【康骈剧谈録京国豪士潘将军住光德坊本居防汉间常乘舟射利因泊江壖有僧乞食留之数日尽心檀施僧谓潘曰观尔形质器度与众贾不同至于妻孥已来皆享巨福因以丨丨丨一串留赠云寳之不但通财他后亦有官禄既而迁贸数年藏镪巨万遂均陶朱其后职居左广列第京师尝寳念珠贮之以绣玉合置之于道塲内每月朔则出而拜之一旦开合启已亡失珠矣然而缄封若旧他物亦无所失于是夺魄防精以为其家将破之兆有主藏者尝识京兆府停觧所由王超年且八十已来因宻话其事超曰异哉此非窃攘之盗也试为寻之未知果得否超他日因过胜业坊北街时春雨新霁有三鬟女子年可十七八衣装蓝缕穿木屐立于道侧槐树下值军中少年蹴踘接而送之直髙数丈于是观者渐众超独异焉及罢随之而行止于胜业坊北门短曲有母同居盖以纫针为业超异时因以他事熟之遂为甥舅然居室甚贫与母同卧土榻烟防不动者徃徃经于累日设肴羞时有水陆珍异吴中初进洞庭橘子恩赐宰臣外京辇未有此物宻以一枚赠超云有人从内中出而禀性刚决超意甚疑之如此徃来周岁矣超一旦携酒食与之从容徐谓之曰舅有深诚欲告外甥未知何如女曰每感重恩恨无所答若力有可施必能赴汤蹈火超曰潘将军失却玉念珠不知知否女子微笑曰从何知之超揣其意不甚宻藏又曰外甥可寻觅厚备缯防酬之女子曰勿言于人某偶与朋侪为戏终却还与因循未暇舅来日诘旦于慈恩寺塔院相某知有人寄珠在此超如期而徃时寺门始开塔户犹鏁女子先在谓超曰少顷仰观塔上当有所见语讫而去疾若飞鸟忽于相轮上举手示超歘然携珠而下谓超曰便可将还勿以财帛为意超径诣潘具述其事因以金玉缯锦宻为之赠明日访之已空室矣】田膨郎【康骈剧谈録文宗皇帝常持白玉枕徳宗朝于阗国所献追琢竒巧盖希世之寳置于寝殿帐中一旦忽失所在然而禁卫清宻非恩泽嫔御莫能至者珍玩罗列他无所失上惊骇移时下诏于都城索贼宻谓枢近及左右广中尉曰此非外冦入之为盗者当在禁掖茍求之不获且虞他变一枕诚不足惜卿等卫我皇宫必使罪人斯得不然天子环列自兹无用矣内官皇栗谢罪请以浃旬求捕大悬金帛购求畧无寻究之所圣防严切収系者渐多坊曲闾巷靡不捜捕有龙武二番将军王敬常蓄小仆年甫十八九神彩俊利使之无徃不届敬曽与流軰于威逺军防宴有侍儿善鼔胡琴四座酒酣因请度曲辞以乐器非妙须常御手者弹之钟漏已传取之不及因起觧小仆曰若要琵琶顷刻可至敬曰禁鼔才动军门已锁寻常汝岂不见何言之谬也既而就饮数廵小仆以绣嚢将琵琶而至座客欢笑曰乐器本相随所难者惜其妙手南军去左广廻复三十里入夜且无行伍既而倐忽徃来敬惊异如失时又捜捕严意以窃盗疑之宴罢及明遽归其第引而问曰使汝累年不知趫防如此我闻世有侠客汝莫是否小仆谢曰非有此事但能行尔因言父母俱在蜀中顷年偶至京国今欲却归郷里有一事欲以报恩偷枕者已知姓名三数日当令服罪敬曰如此即事非等闲因兹令活者不少未知贼在何许可报司存掩获否小仆曰偷枕者丨丨丨也市军伍行止不恒勇力过人且善超越茍非伺便折其足虽千兵万骑亦将奔走自兹再宿之于望仙门伺便擒之必矣将军随某观之此事仍须秘宻是时渉旬无雨向晓尘埃颇甚车马践踏人不相见膨郎与少年数軰连臂将入军门小仆执毬杖击之歘然已折左足仰而观之曰我偷枕来不怕他人惟惧于尔既而相值岂复多言于是舁至左军一欵而伏上喜于得贼又知获在禁旅引膨郎临轩诘问具陈常在宫掖徃来上曰此乃任侠之流非常窃盗内外囚系数百于是悉令原之小仆初得膨郎已告敬归蜀于是寻之不可但赏敬而已】卦影【苏轼仇池笔记至和二年成都人有费孝先者始来眉山云近游青城山访老人村壊其一竹牀孝先谢不敏且欲偿其直老人笑曰子视其下字云此牀以某年月日某造至某年月日为费孝先所壊自有数子何以偿为孝先知其异乃留师事之老人授以易轨革丨丨之术前此未知有此学者】雀衔糓鴈出瓮【张舜民画墁録郭祖微时与冯晖同里闬相善也椎埋无赖靡所不至既而各窜赤籍一日有道士见之问其能曰吾业雕刺二人因令刺之郭于项右作雀左作糓粟冯以脐作瓮中作鴈数只戒曰尔曹各于项脐自爱尔之丨丨丨尔之丨丨丨乃享显之时也寒食冯之妇得麻鞋数防宻藏之将以作节冯捜得之蒲博醉归卧门外其妇勃然曰节到也如何办得冯徐扪腹曰休説办不办且防瓮里飞出鴈郭祖秉旄之后雀谷稍近登位之后雀遂衔谷冯秉旄鴈自瓮中累累而出世号郭威为郭雀儿】锡弹丸【马令南唐书方术传潘扆常游江淮间自称野客落托有大志郑匡国为海州刺史扆徃谒之匡国不甚礼遇舘于外廐一日从匡国猎匡国之妻因诣廐中觇扆栖泊之所弊榻莞蓆竹笼而已笼中有丨丨丨二颗余无所有扆还发笼视之大惊曰定为妇人所触幸吾摄其光铓不尔断妇人颈矣圉人异之闻于匡国匡国宻召扆问曰先生其有剑术乎扆曰素所习也匡国曰可一观乎扆曰可当斋戒三日趋近郊平旷之地请试之匡国如期召扆俱至东城扆自懐中出二锡九置掌中俄有气二条如白虹微出指端须旋转绕匡国颈其势奔掣其声铮鏦匡国据鞍危坐神魂俱防谢曰先生神术固已知之幸収其威灵扆笑举一手二白气复贯掌中少顷复为二锡丸匡国自此礼遇逾厚】搦雪成金【马令南唐书方术传女冠耿先生尝丨丨为铤爇丨丨指痕隠然犹在】剪纸为马其疫如飞【鲁应罢闲括异志三山曽先其陟尝寓馆于陈氏七载音信不通夏月青衿俱歇独处一室有道人自吴山来谓之曰子思乡之切何不少称归陟曰水陆三千里几时得到道人丨丨丨丨令合眼上马以水噀之丨丨丨丨祝曰汝归不可乆留须到家门户如旧妻令入浴易新衣陟曰我便去妻曰才归便去何不念父母妻子乎陟便上马而行所骑马足折惊寤乃身在书馆中随身衣服皆新制者道人亦不见惟留一药篮中有一诗云一骑如龙送客归银鬃緑耳歩相随佳人未许轻分别不是仙翁岂得知】冩东明二字【周辉清波杂志徽宗召天下道术之士海陵徐神翁亦至神翁好丨字与人多騐蔡京得丨丨丨丨皆谓东明乃向日之方可卜富贵未艾后京贬死潭州城南五里外东明寺】嫁杏嫁橘【陈防文昌杂録礼部王员外言昔见朝仪大夫李冠卿説扬州所居堂前杏一窠极大花多而不实适有一媒姥见如此笑谓家人曰来春与丨了此丨冬深忽携酒一尊来云是婚家撞门酒索处子裙一腰系杏上已而奠酒辞祝再三家人莫不笑之至来春此杏子结无数江淮亦多有丨丨犹不知是何术也】彪啸【髙似孙纬略廷尉沈僧照校猎中道而还左右问其故答曰国有邉事当送人丁何以知之答曰南山丨丨所以知尔】聼声嗅衣物【周宻齐东野语耿丨丨者兼能丨丨丨以知吉凶贵贱】
