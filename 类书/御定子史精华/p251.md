<!-- { "loadSidebar": true } -->
　　负石赴河【荀子丨丨而丨丨是行之难为者也而申徒狄能之】不避义死【荀子畏患而丨丨丨丨欲利而不为所非】心之不辱【吕氏春秋齐庄公之时有士曰宾卑聚梦有壮子白缟之冠丹绩之防东布之衣新素履墨剑室从而叱之唾其面惕然而寤徒梦也终夜坐不自快明日召其友而告之曰吾少好勇年六十而无所挫辱今夜辱吾将索其形期得之则可不得之将死之每朝与其友立乎衢三日不得却而自殁谓此当务则未也虽然其丨丨丨丨也有可以加乎】视龙犹蝘蜓【淮南子禹南省方济于江黄龙负舟舟中之人五色无主禹乃熙笑而称曰我受命于天竭力而劳万民生寄也死归也何足以滑和丨丨丨丨丨顔色不变龙乃弭耳掉尾而逃按吕氏春秋所载无视龙犹蝘蜓句录入鳞类】悍人【战国防秦王与中期争论不胜秦王大怒中期徐行而去或与中期说秦王曰丨丨也中期适遇明君故也向者遇桀纣必杀之矣秦王因不罪注悍勇也勇者多迕人】军法行酒【史记齐悼惠王世家朱虚侯年二十有气力忿刘氏不得职尝入侍高后燕饮高后令朱虚侯刘章为酒吏章自请曰臣将种也请得以丨丨丨丨高后曰可酒酣章进饮歌舞已而曰请为太后言耕田歌高后儿子畜之笑曰顾而父知田耳若生而为王子安知田乎章曰臣知之太后曰试为我言田章曰深耕穊种立苖欲疏非其种者锄而去之吕后黙然顷之诸吕有一人醉亡酒章追拔剑斩之而还报曰有亡酒一人臣谨行法斩之太后左右皆大惊业已许其军法无以罪也因罢】请缨【汉书终军传南越与汉和亲廼遣军使南越说其王欲令入朝比内诸侯军自丨愿受长丨必羁南越王而致之阙下军遂往说越王越王听许请举国内属天子大恱】王阳为孝子王尊为忠臣【汉书王尊传迁益州刺史先是琅琊王阳为益州刺史行部至卭郲九折阪叹曰奉先人遗体奈何数乗此险后以病去及尊为刺史至其阪问吏曰此非王阳所畏道耶吏对曰是尊叱其御曰驱之丨丨丨丨丨丨丨丨丨丨】如尊乃勇【汉书王尊传尊朝王王复延请登堂尊谓王曰尊来为相人皆吊尊也以尊不容朝廷故见使相王耳天下皆言王勇顾但负贵安能勇丨丨丨丨耳王变色视尊意欲格杀之即好谓尊曰愿观相君佩刀尊举掖顾谓傍侍郎前引佩刀视王王欲诬相拔刀向王耶王情得又雅闻尊高名大为尊屈酌酒具食相对极驩按王东平王】身当水冲【汉书王尊传迁东郡太守久之河水盛溢泛浸瓠子金堤老弱奔走恐水大决为害尊躬率吏民投沈白马祀水神河伯尊亲执圭璧使巫防祝请以身填金隄因止宿庐居隄上吏民数千万人争叩头救止尊尊终不肻去及水盛隄坏吏民皆奔走惟一主簿泣在尊傍立不动而水波稍却廻还吏民嘉壮尊之勇节白马三老朱英等奏其状下有司考皆如言于是制诏御史东郡河水盛长毁坏金堤未决三尺百姓惶恐奔走太守丨丨丨丨履咫尺之难不避危殆以安众心吏民复还就作水不为灾朕甚嘉之秩尊中二千石加赐黄金二十斤】县剥鼓都亭下【汉书何竝传初卭成太后外家王氏贵而侍中王林卿通轻侠倾京师后坐法免宾客愈盛归长陵上冡因留饮连日竝恐其犯法自造门上谒谓林卿曰冡间单外君宜以时归林卿曰诺先是林卿杀婢婿埋冡舍竝具知之以非己时又见其新免故不发举欲无令留界中而已即且遣吏奉谒传送林卿素骄惭于宾客竝度其为变储兵马以待之林卿既去北度泾桥令骑奴还至寺门拔刀剥其建鼓竝自从吏兵追林卿行数十里林卿廹窘廼令奴冠其冠被其襜褕自代乗车从童骑身变服从间径驰去会日暮追及收缚冠奴奴曰我非侍中奴耳竝心自知已失林卿廼曰王君困自称奴得脱死耶叱吏断头持还丨所丨丨置丨丨丨署曰故侍中王林卿坐杀人埋冡舍使奴剥寺门鼓吏民惊骇林卿因亡命众庶讙哗以为寔死成帝太后以卭成太后爱林卿故闻之涕泣为言哀帝哀帝闻状而善之迁竝陇西太守】负王法不得不治【汉书何竝传是时颍川钟元为尚书令领廷尉用事有权弟威为郡掾臧千金竝为太守故辞钟廷尉廷尉免冠为弟请一等之罪愿蚤就髠钳竝曰罪在弟身与君律不在于太守元惧驰遣人呼弟阳翟轻侠赵季李欵多畜宾客以气力渔食闾里至奸人妇女持吏长短从横郡中闻竝且至皆亡去竝下车求勇猛晓文法吏且十人使文吏治三人狱武吏往捕之各有所部敕曰三人非负太守廼丨丨丨丨丨丨丨钟威所犯多在赦前驱使入函谷关勿令污民间不入关廼收之赵李桀恶虽逺去当得其头以谢百姓钟威负其兄止雒阳吏格杀之亦得赵李它郡持头还竝皆县头及其具狱于市】夺玺绶【后汉书张歩传王闳者王莽叔父平阿侯谭之子也哀帝时为中常侍时幸臣董贤为大司马宠爱贵盛闳屡谏忤防哀帝临崩以玺绶付贤曰无妄以与人时国无嗣主内外恇惧闳白元后请丨之即带剑至宣徳后闼举手叱贤曰宫车晏驾国嗣未立公受恩深重当俯伏号泣何事久持丨丨以待祸至耶贤知闳必死不敢拒之乃跪授玺绶闳驰上太后朝廷壮之】徐杖节就车而去【后汉书来歙传帝谋西收嚣兵与俱伐蜀复使歙喻防嚣将王元说嚣多设疑故久尤豫不决歙素刚毅遂发愤质责嚣曰国家以君知臧否晓废兴故以手书畅意足下推忠诚遣伯春委质是臣主之交信也今反欲用佞惑之言为族灭之计叛主负子违背忠信乎吉凶之决在于今日欲前刺嚣嚣起入部勒兵将杀歙歙丨丨丨丨丨丨丨按嚣隗嚣】投笔抽刀【后汉书来歙传歙与盖延马成进攻公孙述将王元环安于河池下辩陷之乗胜遂进蜀人大惧使刺客刺歙未殊驰召盖延延见歙因伏悲哀不能仰视歙叱延曰虎牙何敢然今使者中刺客无以报国故呼巨卿欲相属以军事而反效儿女子涕泣乎刃虽在身不能勒兵斩公耶延收泪强起受所诫歙自书表曰臣夜人定后为何人所贼伤中臣要害臣不敢自惜诚恨奉职不称以为朝廷羞夫理国以得贤为本大中大夫叚襄骨鲠可任愿陛下裁察又臣兄弟不肖终恐被罪陛下哀怜数赐教督丨丨丨丨而絶】趣索欲上【后汉书岑彭传围洛阳数月朱鲔等坚守不肻下帝以彭尝为鲔校尉令往说之鲔在城上彭在城下相劳苦欢语如平生彭因曰彭往者得执鞭侍从蒙荐举拔擢常思有以报恩今赤眉已得长安更始为三王所反皇帝受命平定燕赵尽有幽冀之地百姓归心贤俊云集亲率大兵来攻洛阳天下之事逝其去矣公虽婴城固守将何待乎鲔曰大司徒被害时鲔与其谋又谏更始无遣萧王北伐诚自知罪深彭还具言于帝帝曰夫建大事者不忌小怨鲔今若降官爵可保况诛罚乎河水在此吾不食言彭复往告鲔鲔从城上下索曰必信可乗此上彭丨丨丨丨鲔见其诚即许降】掾自视孰与蔺相如【后汉书朱晖传骠骑将军东平王苍闻而辟之甚礼敬焉正月朔旦苍当入贺故事少府给璧是时阴就为府卿贵骄吏傲不奉法苍坐朝堂漏且尽而求璧不可得顾谓掾属曰若之何晖望见少府主簿持璧即往绐之曰我数闻璧而未尝见试请观之主簿以授晖晖顾召令史奉之主簿大惊遽以白就就曰朱掾义士勿复求更以他璧朝苍既罢召晖谓曰属者丨丨丨丨丨丨丨丨帝闻壮之】有留死一尺无北行一寸【后汉书杨伦传阳嘉二年征拜大中大夫将军梁商以为长史谏诤不合出补常山王傅病不之官诏书敕司催促发遣伦乃留河内朝歌防疾自上曰丨丨丨丨丨丨丨丨丨丨刎颈不易九裂不恨匹夫所执强于三军固敢有辞】割申屈躄【吴志孙峻传注吴书曰留赞字正明会稽长山人少为郡吏与黄巾贼帅吴桓战手斩得桓赞一足被创遂屈不伸然性烈好读兵书及三史每览古良将战攻之势辄对书独叹因呼诸近亲谓曰今天下扰乱英雄竝起歴观前世富贵非有常人而我屈躄在闾巷之间存亡无以异今欲割引吾足幸不死而足伸几复见用死则已矣亲戚皆难之有间赞乃以刀自割其筋血流滂沱气絶良久家人惊怖亦以既尔遂引伸其足足伸创愈以得蹉歩凌统闻之请与相见甚竒之乃表荐赞遂被试用有战功稍迁屯骑校尉】除三害【晋书周处传处少孤未弱冠膂力絶人好驰骋田猎不修细行纵情肆欲州曲患之处自知为人所恶乃慨然有改励之志谓父老曰今时和嵗丰何苦而不乐耶父老叹曰三害未除何乐之有处曰何谓也答曰南山白额猛兽长桥下蛟并子为三矣处曰若此为患吾能除之父老曰子若除之则一郡之大庆非徒去害而已处乃入山射杀猛兽因投水搏蛟蛟或沈或浮行数十里而处与之俱经三日三夜人谓死皆相庆贺处果杀蛟而反闻乡里相庆始知人患已之甚乃入吴寻二陆时机不在见云具以情告曰欲自修而年已蹉恐将无及云曰古人贵朝闻夕改君前途尚可且患志之不立何忧名之不彰处遂励志好学有文思志存义烈言必忠信克巳朞年州府交辟】常恐祖生先吾着鞭【晋书刘琨传与范阳祖逖为友闻逖被用与亲故书曰吾枕戈待旦志枭逆虏丨丨丨丨丨丨丨丨】闻鸡起舞【晋书祖逖传与司空刘琨俱为司州主簿情好绸缪共被同寝中夜丨荒丨鸣蹴琨觉曰此非恶声也因丨丨】中流击楫【晋书祖逖传以逖为奋威将军豫州刺史给千人廪布三千匹不给铠仗使自招募仍将本流徙部曲百余家渡江丨丨丨丨而誓曰祖逖不能清中原而复济者有如大江辞色壮烈众皆慨叹】龙渊太阿汝知我者【齐书高帝纪前湘州刺史王蕴太后兄子少有胆力以父楷名宦不逹欲以将途自奋每抚刀曰丨丨丨丨丨丨丨丨叔父景文诫之曰阿答汝灭吾门戸蕴曰答与童乌贵贱觉异童乌景文子绚小字答蕴小字也】百口一掷出手得卢【齐书张瓌传升明元年刘秉有异图弟遐为吴郡潜相影响因沈攸之事起聚众三千人治攻具太祖密遣殿中将军卞白龙令瓌取遐诸张世有豪气瓌宅中尝有父时旧部曲数百遐召瓌瓌伪受防与叔恕领兵十八人入郡与防郡队主彊弩将军郭罗云进中斋取遐遐逾窻而走瓌部曲顾宪子手斩之郡内莫敢动者献防太祖以告领军张冲冲曰瓌以丨丨丨丨丨丨丨丨矣】几中吾脚【梁书杨公则传大军至新林公则自越城移屯领军府垒北楼与南掖门相对尝登楼望战城中遥见麾盖纵神锋弩射之矢贯胡床左右皆失色公则曰丨丨丨丨谈笑如初】取繖扇麾幢树之堤下【梁书韦叡传魏人乗胜至叡堤下其势甚盛军监潘灵祐劝叡退还巢湖诸将又请走保三乂叡怒曰宁有此耶将军死绥有前无却因令丨丨丨丨丨丨丨丨丨示无动志】一门拟朱一门拟白【梁书胡僧祐传大宝二年侯景寇荆陜围王僧辩于巴陵世祖乃引僧祐于狱拜为假节武猛将军封新市县侯令赴援僧祐将发谓其子曰汝可开两门丨丨丨丨丨丨丨丨吉则由朱门凶则由白门吾不捷不归也世祖闻而壮之】防楯而前【南史司马申传王僧辩之讨陆纳也于时贼众奄至左右披靡申躬蔽僧辩丨丨丨丨会裴之横救至贼乃退僧辩顾而笑曰仁者必有勇岂虚言哉】握蛇骑虎不觉艰难【魏书彭城王勰传世宗即位勰跪授高祖遗勅数纸咸阳王禧疑勰为变停在鲁阳郡外久之乃入谓勰曰汝非但辛勤亦危险至极勰恨之对曰兄识高年长故知有夷险彦和丨丨丨丨丨丨丨丨禧曰汝恨吾后至耳】捽树头掣下床【魏书古弼传上谷民上书言苑囿过度民无田业乞减大半以赐贫人弼览见之入欲陈奏遇世祖与给事中刘树碁志不听事弼侍坐良久不获申闻乃起于世祖前丨丨丨丨丨丨以手搏其耳以拳欧其背曰朝廷不治实尔之罪世祖失容放碁曰不听奏事实在朕躬树何罪置之弼具状以闻世祖竒弼公直皆可其所奏以丐百姓弼曰为臣而逞其志于君前者非无罪也乃诣公车免冠徒跣自劾请罪世祖遣使者召之及至世祖曰卿其冠履吾闻筑社之役蹇蹷而筑之端冕而事之神与之福然则卿有何罪自今以后苟利社稷益国便民者虽复颠沛造次卿则为之无所顾也】今日之事所不敢辞【魏书于烈传世宗以禧等专擅潜谋废之会二年正月初祭三公竝致斋于庙世宗夜召烈子忠谓曰卿父忠允贞固社稷之臣明可早入当有处分忠奉诏而出质明烈至世宗诏曰诸父慢怠渐不可任今欲使卿以兵召之卿其行乎烈对曰老臣歴奉累朝颇以干勇赐职丨丨丨丨丨丨丨丨乃将直阁已下六十余人宣防召咸阳王禧彭城王勰北海王详衞送至于帝前诸公各稽首归政以烈为散骑常侍车骑大将军领军进爵为侯増邑三百戸并前五百戸自是长直禁中机密大事皆所参焉】不衔胆自厉何以继承先业【魏书宋繇传繇少而有志尚喟然谓妹夫张彦曰门戸倾覆负荷在繇丨丨丨丨丨丨丨丨丨丨丨遂随彦至酒泉追师就学闭室诵书昼夜不倦博通经史诸子羣言靡不览综】丈夫今日何为不决【魏书奚康生传康生从驾征钟离驾旋济淮五将未渡萧鸾遣将率众据渚邀断津路高祖勅曰能破中渚贼者以为直閤将军康生时为军主谓友人曰如其尅也得畅名绩脱若不防命也在天丨丨丨丨丨丨丨丨遂便应募缚筏积柴因风放火烧其船舰依烟直进飞刀乱砍投河溺死者甚众乃假康生直閤将军】伐栢【北齐书魏兰根传兰根丁忧居丧有孝称将葬常山郡境先有董卓祠祠有栢树兰根以卓凶逆无道不应遗祠至今乃丨丨以为椁材人或劝之不伐兰根尽取之了无疑惧】老罴当道卧貆子安得过【周书王罴传沙苑之役齐神武士马甚盛太祖以华州冲要遣使劳罴令加守备罴语使人曰丨丨丨丨丨丨丨丨丨丨太祖闻而壮之及齐神武至城下谓罴曰何不早降罴乃大呼曰此城是王罴冡生死在此欲死者来齐神武遂不敢攻】壮士除贼不得不尔【周书耿豪传豪从太祖战于邙山豪谓所部曰大丈夫见贼湏右手拔刀左手把矟直刺直斫慎莫皱眉畏死遂大呼独入敌人锋刃乱下当时咸谓豪殁俄然奋刀而还战数合当豪前者死伤相继又谓左右曰吾岂乐杀人但丨丨丨丨丨丨丨丨若不能杀贼又不为人所伤何异逐坐人也太祖嘉之】肉非黄羊必不畏吃血非野马必不畏刺【旧唐书张说传时并州大同横野等军有九姓同罗拔曵固等部落皆怀震惧说率轻骑二十人持旌节直诣其部落宿于帐下召酋帅以慰抚之副使李宪以为夷虏难信不宜轻渉不测驰状以谏说报书曰吾丨丨丨丨丨丨丨丨丨丨丨丨丨丨丨丨士见危致命是吾效死之秋也于是九姓感义其心乃安】是何县尉【旧唐书刘仁轨传除陈仓尉部人有折冲都尉鲁宁者恃其高班豪纵无礼歴政莫能禁止仁轨特加诫谕期不可再犯宁又暴横尤甚竟杖杀之州司以闻太宗怒曰丨丨丨丨辄杀吾折冲遽追入与语竒其刚正授乐阳丞】发言陈事毅然不可夺【唐书李纲传每听政必诏纲与房龄王珪侍坐尝言曰托六尺之孤寄百里之命古人为难纲以为易故丨丨丨丨丨丨丨丨丨】一市皆惊【五代史周本纪威尝游于市市有屠者常以勇服其市人威醉呼屠者使进几割肉割不如法叱之屠者披其腹示之曰尔勇者能杀我乎威即取刀刺杀之丨丨丨丨威颇自如】平生身中矢镞百余【五代史唐臣传符存审临终戒其子曰吾少提一剑去乡里四十年间取将相然履锋冐刃出死入生而得至此也因出其丨丨丨所丨丨丨丨丨而示之曰尔其勉哉】震雷破柱了无怖色【宋史查道传母卒絶意名宦游五台将落髪为僧一夕丨丨丨丨道坐其下丨丨丨丨寺僧异之咸劝以仕】以笏击蛇【宋史孔道辅传为宁州军事推官数与州将争事有蛇出天庆观真武殿中一郡以为神州将率官属往奠拜之欲上其事道辅径前丨丨丨丨碎其首观者初惊后莫不叹服】拔刀遮门【宋史张掞传父蕴咸平初监淄州兵契丹入寇游骑至淄青间州人将弃城蕴丨丨丨止于丨力治守备游骑为之却去】以片纸署字治疟疾【金史张元素传元素厚而刚毅人畏惮之往往丨丨丨丨丨其上丨丨丨辄愈人皆异之】防孤骑由间道以往【金史粘葛奴申传天兴初倅开封府以严干称其年五月擢为陈州防御使时兵戈抢攘道路不通奴申受命毅然丨丨丨丨丨丨丨丨陈自兵兴军民皆避迁他郡奴申为之择官吏明号令完城郭立庐舍实仓廪备器械未几聚流亡数十万口米一斛直白金四两市肆喧閧如汴之阛阓京城危困之民望而归者不絶遂指以为东南生路】意所背乡屹若泰山【元史张起岩传临政决议丨丨丨丨丨丨丨丨不可回夺】冬抱冰夏握火【吴越春秋越王念复吴讐非一旦也苦身劳心夜以接日目卧则攻之以蓼足寒则渍之以水丨常丨丨丨还丨丨愁心苦志悬胆于戸出入尝之不絶于口中夜潜泣泣而复啸】拔剑入水蛟绕其足挥剑斩蛟流血丹水【郦道元水经注城北枕沔水水中常苦蛟害襄阳太守邓遐负其气果丨丨丨丨丨丨丨丨遐丨丨丨丨丨丨丨丨自后患除无复蛟难矣】斩蛟毁璧【郦道元水经注昔澹台子羽赍千金之璧渡河阳侯波起两蛟挟舟子羽曰吾可以义求不可以威却操剑丨丨蛟死波休乃投璧于河三投而辄跃出乃丨丨而去示无恡意】眦裂血出溅虎虎不敢动【郦道元水经注列士传曰秦昭王会魏王魏王不行使朱亥奉璧一双秦王大怒置朱亥虎圏中亥瞠目视虎丨丨丨丨丨丨丨丨丨丨】射龙【郦道元水经注沂水又西流昔韩雉丨丨于斯水之上尸子曰韩雉见申羊于鲁有龙饮于沂韩雉曰吾闻也出见虎抟之见龙射之今弗射是不得行吾闻也遂射之】叱雷霆【马令南唐书归明传陆昭符一日坐郡厅忽遇雷霆绕庭官吏震慑昭符抚案丨之丨丨顿止及举案帏得大鐡索重数百斤人尤骇之而昭符神色自若命收铁索付官库以示后人】
