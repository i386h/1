<!-- { "loadSidebar": true } -->
　　訾讆之人【管子毁訾贤者之谓訾推誉不肖之谓讆丨丨丨丨得用则人主之明蔽而毁誉之言起任之大事则事不成而祸患至故曰訾讆之人勿与任大】习舌调吻【亢仓子贵可道之功则天下之人丨丨丨丨而饰辞矣】工取鄙予欢新慢故【晏子景公问佞人之事君如何晏子对曰傲禄以求多辞任以求重丨乎丨丨乎丨丨乎丨丨乎丨恡乎财薄乎施】膏其唇吻【子华子诸侯之宾客丨丨丨丨而争进防言】媕婀脂韦【子华子小人之始至于齐也丨丨丨丨者未必御也今则服冕而乘轩矣】五恶【尹文子孔子摄鲁相七日而诛少正卯门人进问曰夫少正卯鲁之闻人也夫子为政而先诛得无失乎孔子曰居吾语汝其故人有恶者五而窃盗奸私不与焉一曰心逹而险二曰行僻而坚三曰言伪而辨四曰彊记而博五曰顺非而泽此五者有一于人则不免君子之诛而少正卯兼有之故居处足以聚徒成羣言谈足以饰邪荧众彊记足以反是独立此小人雄桀也不可不诛也】反是独立【见上】荧惑鬼神【尹文子语曰佞辩可以丨丨丨丨曰鬼神聪明正直孰曰荧惑者曰鬼神诚不受荧惑此尤佞辩之巧靡不入也】得之眉睫之间承之言行之先【尹文子喜闻已之美也善能扬之恶闻已之过善能饰之丨丨于丨丨丨丨丨丨于丨丨丨丨】滑正恬祸【鹖冠子知足以丨丨畧足以丨丨】匿行易言【荀子丨丨曰诈丨丨曰诞】奸言倚事【荀子饰邪説文丨丨为丨丨陶诞突盗惕悍防暴以偷生反侧于乱世之间是奸人之所以取危辱死刑也】偝谩【荀子乡则不若丨则丨之】奸人之雄【茍子口舌之均噡唯则节足以为竒伟偃却之属夫是之谓丨丨丨丨圣王起所以先诛也然后盗贼次之盗贼得变此不得变也】奸事奸心奸説【荀子故劳力而不当民务谓之丨丨劳知而不律先王谓之丨丨辩説譬谕齐给便利而不顺礼义谓之丨丨】口啍【荀子鲁哀公问于孔子曰请问取人孔子对曰无取健无取詌无取丨丨健贪也詌乱也口啍诞也】鲋入而鲵居【吕氏春秋有人自南方来丨丨丨丨丨使人之朝为草而国为墟】赤臭【扬子丨丨播关大君不闲克国乘家注赤臭恶人也】蝎谮【国语虽丨丨焉避之注蝎木蛊也谮从中起如蝎食木木不能避也】有其华而不实【国语复言而不谋身展也爱而不谋长不仁也以谋葢人诈也强忍犯义毅也直而不顾不衷也周言弃徳不淑也是六徳者皆丨丨丨丨丨丨者将焉用之】挚謟羃系【战国策近习之人其丨丨也固矣其自丨丨也完矣】倾巧【汉书刘向传长安令兴以材能幸常称誉堪上欲以为助乃见问兴朝臣龂龂不可光禄勲何邪兴者丨丨士谓上疑堪因顺指曰堪非独不可于朝廷自州里亦不可也臣见众人闻堪前与刘更生等谋毁骨肉防为富诛故臣前言堪不可诛伤为国养恩也按堪周堪】警戒衣冠【汉书董贤传初丞相孔光为御史大夫时贤父恭为御史事光及贤为大司马与光并为三公上故令贤私过光光雅恭敬知上欲尊宠贤及闻贤当来也丨丨丨丨出门待望见贤车廼却入贤至中门光入阁既下车廼出拜谒送迎甚谨不敢以宾客均敌之礼】不敢以宾客均敌之礼【见上】腹中鳞甲【蜀志陈震传李平坐诬罔废诸葛亮与长史蒋琬侍中董允书曰孝起前临至吴为吾説正方丨丨有丨丨乡党以为不可近吾以为鳞甲者但不当犯之耳不图复有苏张之事出于不意可使孝起知之按孝起陈震字正方李平字】望尘拜【晋书石崇传广成君毎出崇降车路左丨丨而丨其卑佞如此】元显纳妾诞为亲迎【宋书王诞传诞结事元显嬖人张法顺故为元显所宠丨丨丨丨丨丨之丨丨】交无义合行必利动【齐书江谧传谧少懐轻躁长习謟薄丨丨丨丨丨丨丨丨】日进滋防手自煎调【梁书孙谦传谦从子防便佞巧宦齐时已歴大县尚书右丞天监初沈约范云当朝用事防倾意奉之及中书舍人黄睦之等亦尤所结附凡贵要毎食防必丨丨丨丨皆丨丨丨丨不辞勤剧】狎客【南史孔范传后主即位为都官尚书与江总等并为丨丨】瞻幄坐陪兰槛【南史恩幸传论环缨剑笏俯仰晨昏丨丨丨而竦躬丨丨丨而髙盻探求恩色习覩威顔迁兰变鲍久而弥信】迁兰变鲍【见上】降人以色假人以辞【魏书李防传防弟左将军璞谓防曰范檦善能丨丨丨丨丨丨丨丨未闻徳义之言但有势利之説听其言也甘察其行也贼所谓謟防谗慝贪冐奸佞不早絶之后悔无及防不从弥信之】郭尖【魏书郭景尚传初为彭城王中军府参军迁员外郎司徒主簿太尉从事中郎公彊当世善事权宠世号之曰丨丨】李锥【魏书李世哲传性倾巧善事人亦以货赂自逹髙肇刘腾之处势也皆与亲善故世号为丨丨】势等秋风气同夏日【魏书恩幸传序且承顔色窃光宠丨丨丨丨丨丨丨丨亦何世而不有哉此周旦所以诫其朋诗人是为疾羣小也】义孝【北齐书封孝琰传和士开母丧托附者咸往奔哭邺中富商丁邹严兴等并为丨丨有一士人亦哭在限孝琰入吊出谓人曰严兴之南丁邹之北有一朝士号呌甚哀闻者传之士开知而大怒其后防黄门郎李懐奏南阳王绰専恣士开因谮之】傅粉施朱【旧唐书张易之传则天临朝通天二年太平公主荐易之弟昌宗入侍禁中既而昌宗啓天后曰臣兄易之器用过臣兼工合练即令召见甚悦由是兄弟俱侍宫中皆丨丨丨丨衣锦绣服俱承辟阳之宠】笑中有刀【旧唐书李义甫传义甫状貌温恭与人语必嬉怡微笑而褊忌隂贼既处权要欲人附已微忤意者輙加倾陷故时人言义甫丨丨丨丨又以其柔而害物亦谓之李猫】李猫【见上】两脚狐【旧唐书杨再思传长安末昌宗既为法司所鞫司刑少卿桓彦范断解其职昌宗俄又抗表称寃则天意将申理昌宗廷问宰臣曰昌宗于国有功否再思对曰昌宗往因合练神丹圣躬服之有效此实莫大之功则天甚悦昌宗竟以复职时人贵彦范而贱再思也时左补阙戴令言作丨丨丨赋以讥刺之】莲花似六郎【旧唐书杨再思传张昌宗以姿貌见宠幸再思又防之曰人言六郎面似莲花再思以为丨丨丨丨丨非六郎似莲花也其倾巧取媚也如此】紫袍主事【旧唐书杨国忠传吏部侍郎韦见素张倚皆衣紫是日与本曹郎官同咨事趋走于屏树之间既退国忠谓诸妹曰两员丨丨丨丨何如人相对大噱】堪与优人比肩【旧唐书王琚传明皇曰公有何小艺可隠迹与寡人游处琚曰飞丹练药谈谐嘲咏丨丨丨丨丨丨明皇益喜与为之友恨相知晚呼为王十一】一身供七郎费【旧唐书陈少游传时中官董秀掌枢密用事少逰乃宿于其里其下直际晚谒之从容曰七郎家中人数几何毎月所费复几何秀曰久忝近职家累甚众又属时物腾贵一月过千余贯少逰曰据此之费俸钱不足支数日其余常须数求外人方可取济傥有输诚供亿者但留心庇覆之固易为力耳少逰虽不才请以丨丨独丨丨丨之丨每岁请献钱五万贯今见有大半请即受纳余到官续送免贵人劳虑不亦可乎】防口水注【旧唐书韦渠牟传贞元十二年徳宗诞日御麟徳殿召给事中徐岱兵部郎中赵需礼部郎中许孟容与渠牟及道士万叅成沙门谭延等十二人讲论儒道释三教渠牟枝词游説丨丨丨丨上谓其讲耨有素听之意动】刓蹄甘辞【旧唐书韦渠牟传上既偏有所听浮薄率背本进不复藏器蕴徳皆奔驰请谒丨丨丨丨以附渠牟】代鸣吠【旧唐书李逄吉传朝士丨逢吉丨丨者张又新李续之张权与刘栖楚李虞程昔范姜洽李仲言时号八关十六子又新等八人居要剧而胥附者又八人有求于逢吉者必先经此八人纳赂无不如意】党魁【旧唐书扬虞卿传虞卿性柔佞能阿附权幸以为奸利毎岁铨曹贡部为举选人驰走取科第占员阙无不得其所欲升沈取舍出其唇吻而李宗闵待之如骨肉以能朋比唱和故时号丨丨】人莫能探其膺胏【唐书封伦传伦资险佞内挟数刺人主意隂导而阳合之外谨顺居处衣服陋素而交官府贿赠狼籍然善矫饰居之自如丨丨丨丨丨丨丨】从旁美叹【唐书宇文士及传帝尝玩禁中树曰此嘉木也士及丨丨丨丨帝正色曰魏徴常劝我逺佞人不识佞人为谁乃今信然谢曰南衙羣臣面折廷争陛下不得举手今臣幸在左右不少有将顺虽贵为天子亦何聊帝意解】吹箫乘鹤【唐书张易之传时无检轻薄者又谄言昌宗乃王子晋后身后使被羽裳丨丨丨寓丨裴回庭中如仙去状词臣争为赋诗】国防【唐书窦懐贞传防岁除中宗夜宴近臣谓曰闻卿丧妻今欲继室可乎懐贞唯唯俄而禁中寳扇鄣卫冇衣翟衣出者已乃韦后乳媪王所谓莒国夫人者故蛮婢也懐贞纳之不辞又避后先讳而以字称世谓媪婿为阿防懐贞毎谒见奏请輙自署皇后阿防而人或谓为丨丨轩然不慙以自媚于后】五经扫地【唐书祝钦明传帝与羣臣晏钦明自言能八风舞帝许之钦明体肥丑据地揺头睆目左右顾眄帝大笑吏部侍郎卢藏用叹曰是举丨丨丨丨矣】四其御史【唐书郭霸传由革命举得召见自陈往讨徐敬业臣誓抽其筋食其肉饮其血絶其髓武后大悦授左台监察御史时号丨丨丨丨】拜殿【五代史六臣传梁未灭晋诸将相多不欲晋王即帝位晋王之意虽鋭将相人臣未有赞成其议者苏循始至魏州望州廨听事即拜谓之丨丨及入谒舞蹈呼万岁而称臣晋王大悦明日又献画日笔三十管晋王益喜以循为节度副使】献画日笔【见上】五鬼【五代史南唐世家李景以冯延已常梦锡为翰林学士冯延鲁为中书舍人陈觉为枢密使魏岑查文徽为副使梦锡直宣政殿専掌密命而延已等皆以邪佞用事吴人谓之丨丨】果核侑觞【宋史宗室师传韩胄用事师附之遂得尹京胄生日百官争贡珍异师后至出小合曰愿献少丨丨丨丨啓之乃粟金葡萄小架上缀大珠百余众惭沮】北珠十冠【宋史宗室师传韩冑有爱妾十四人或献北珠冠四枚于胄胄以遗四妾其十人亦欲之胄未有以应也师闻之亟出钱十万缗市丨丨制丨丨以献妾为求迁官得转工部侍郎】犬嘷【宋史宗室师传韩胄尝饮南园过山庄顾竹篱茅舍谓赵师曰此真田舍间气象但欠犬吠鸡鸣耳俄闻丨丨丛薄间视之乃师也胄大笑】拂须【宋史寇凖传初丁谓出寇凖门至参政事准甚谨尝防食中书羮汚准须谓起徐拂之凖笑曰参政国之大臣乃为官长丨丨邪谓甚愧之】拭带垢【宋史崔公度传公度起布衣无所持守惟知媚附安石尽夜造请虽踞厠见之不屑也尝从后执其带尾安石反顾公度笑曰相公带有垢敬以袍拭去之尔见者皆笑亦恬不为耻】草头木脚陷人倒卓【宋史苏绅传绅与梁适同在两禁人以为险诐故语曰丨丨丨丨丨丨丨丨】香燕【宋史燕肃传瑛在岭峤七年括南海犀珠香药奉宰相内侍人目之为丨丨按瑛肃孙】和鼓【宋史张士逊传曹利用在枢府借宠肆威士逊居其间无所可否时论以丨丨目之】筌相【宋史陈升之传升之深狡多数善傅防以取富贵王安石用事患正论盈庭引升之自助升之心知其不可而竭力为之用安石徳之故使先已为相甫得志即求解条例司又时为小异阳若不与之同者世以是讥之谓之丨丨】传法沙门防法善神【宋史王安石传吕恵卿服阕安石朝夕汲引之至是白为参知政事又乞召韩绛代已二人守其成谟不少失时号绛为丨丨丨丨恵卿为丨丨丨丨】好官须我为之【宋史邓绾传或问君今当作何官曰不失为馆职得无为谏官乎曰正自当尔明日果除集贤校理检正中书孔目房乡人在都者皆笑且骂绾曰笑骂从汝丨丨丨丨丨丨】衙内钻【宋史王子韶传元祐中歴吏部郎中卫尉少卿迁太常谏官刘安世言熙寕初士大夫有十钻之目子韶为丨丨丨指其交结要人如刀钻之利又陷祖无择于深文缙绅所共鄙薄岂宜汚礼乐之地改卫尉卿】浪子宰相【宋史李邦彦传拜少宰无所建明惟阿顺趋謟充位而已都人目为丨丨丨丨】小训狐【宋史叶祖洽传祖洽与曽布厚人目为丨丨丨】杨三变【宋史杨畏传惇入相畏遣所亲隂结之惇至徙畏吏部引以自助中府侍郎李清臣知枢密院安焘与惇不合畏复隂附安李惇觉其情又曽布蔡卞言畏平日所为于惇遂以寳文阁待制出知真定府天下于是目为丨丨丨谓其进于元丰显于元祐迁于绍圣也】心在南园【宋史何澹传以资政殿大学士提举洞霄宫起知福州澹居外常怏怏失意以书乞胄有曰迹虽东冶丨丨丨丨南园胄家园也胄怜之进观文殿大学士寻移知隆兴府】恩王恩父【宋史陈自强传胄欲为平章犹畏众议自强首率同列援典故入奏诏以胄为平章军国事尝语人曰自强惟一死以报师王毎称胄为丨丨丨丨而呼堂吏史逹祖为兄苏师旦为叔】由窦尚书屈膝执政【宋史许及之传及之謟事胄无所不至尝值胄生日朝行上夀毕集及之后至阍人掩关拒之及之俯偻以入为尚书二年不迁见胄流涕序其知遇之意及衰迟之状不觉屈膝胄恻然怜之曰尚书才望简在上心行且进拜矣居亡何同知枢密院事当时有丨丨丨丨丨丨丨丨之语传以为笑】松夀【宋史程松传松满岁末迁意殊怏怏乃献一妾于胄曰丨丨胄讶其名问之答曰欲使鄙贱姓名常记忆尔】领袖庶顽【宋史李知孝传知孝起自名家茍于仕进丨丨丨丨懐谖迷国排斥诸贤殆尽】短衫窄袴涂抹青红【宋史蔡攸传攸字居安京长子也与王黼得预宫中秘戏或侍曲宴则丨丨丨丨丨丨丨丨襍倡优侏儒多道市井淫媟谑浪语以蛊帝心】胥门十哲【金史胥持国传明昌四年拜参知政事明年进尚书右丞士之好利躁进者皆趋走其门下承安三年御史台劾奏右司谏张复亨右拾遗张嘉贞同知安丰军节度使事赵枢同知定海军节度使事张光庭戸部主事髙元甫刑部员外郎张叟尚书省令史傅汝梅张翰裴元郭郛皆趋走权门人戏为丨丨丨丨复亨嘉贞尤卑佞茍进不称谏职俱宜黜罢奏可于是持国以通奉大夫致仕嘉贞等皆补外】泯泯芬芬厚顔忍丑【逸周书呜呼三公汝念哉汝无丨丨丨丨丨丨丨丨时维大不吊哉】昭昭畧畧【焦氏易林丨丨丨丨非忠信客言多反覆以黒为白】覆白汚玉【焦氏易林离友絶朋巧言谗匿丨丨丨丨顔叔哀哭】舌斧【焦氏易林人面鬼口长丨为丨斵破瑚琏殷商絶后】一簧两舌【焦氏易林丨丨丨丨佞言陷语三奸成虎曽母投抒】西行东望【焦氏易林言与心诡丨丨丨丨鲧湮洪水佞贼为祸】佞以曵心【吴越春秋十二年越王谓大夫种曰孤闻吴王淫而好色惑乱沉湎不领政事因此而谋可乎种曰可破夫吴王淫而好色宰嚭丨丨丨丨】拜一相献一卷【李肇国史补蒋乂撰宰相録每丨丨丨旬月必丨丨丨故得物议所嗤】慙顔厚如十重铁甲【王仁裕开天遗事进士杨光逺惟多矫饰不识忌讳逰谒王公之门干索权豪之族未尝自足稍有不从便多诽谤常遭有势挞辱畧无改悔时人多鄙之皆曰杨光逺丨丨丨丨丨丨丨丨也】愿相公一百二十岁【彭乘墨客挥犀熙寜中巩大卿申者善事贵权王丞相生日即饭僧具疏笼雀鸽造相府以献丞相方家防即于客晏开笼搢笏手取雀鸽跪而一一放之毎放一鸟且祝曰丨丨丨丨丨丨丨丨】西城竹园戸【范公称过庭録王乐道二子实字仲弓宁字防安卜居许昌防安晚以上书关元祐得幸致身台辅李彦西城事兴防安以竹园为献后彦道许防安郊迎至府治让彦上坐彦曰某何人枢密过礼如此防安拱手应曰某丨丨丨丨丨尔】笑面夜乂【陆游续笔纪蔡元庆对答喜笑溢于顔面虽见所甚恨者亦亲厚无间人莫能测谓之丨丨丨丨】畿左畿右【周密齐东野语蔡京在相位日权势甚盛内外官司官移皆避其名如京东京西并改为丨丨丨丨之类】端笏庭中而唱【张鷟朝野佥载洛阳县令宋之逊性好唱歌出为连州参军刺史陈希古者庸人也令之逊教婢歌毎日丨丨立于丨丨丨丨丨丨其婢隔窓从而和之闻者无不大笑】
