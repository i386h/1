<!-- { "loadSidebar": true } -->














　　御定子史精华卷九十
　　钦定四库全书
　　御定子史精华卷九十一
　　品行部五
　　谨慎
　　绳绳乎慎其所先【管子故君子丨丨丨丨丨丨丨天地万物之槖也注君子知善恶必报绳绳戒慎先天地以类善天地万物从而应之则善在先应在后如槖之成物也故曰天地万物之槖】畏事畏言【管子有事事也毋事亦事也吾丨丨不欲为事吾丨丨不欲为言故行年六十而老吃也】若畏四邻【老子犹兮丨丨丨丨】慎终如始【老子丨丨丨丨则无败事】不得罪于比俗之人【荀子行而供冀非渍淖也行而俯项非击戾也偶视而先俯非恐惧也然夫士欲独修其身丨以丨丨丨丨丨丨丨也】柔从若蒲苇【荀子与时屈伸丨丨丨丨丨非慑怯也】軥录【荀子孝悌原慤丨丨疾力以敦比其事业而不敢怠傲是庶人之所以取暖衣饱食长生久视以免于刑戮也注軥录谓自检束也】虑嗛虑险【荀子故知者之举事也满则丨丨平则丨丨安则虑危曲重其豫犹恐及其祸是以百举而不陷也】省求多功【荀子丨丨丨丨爱敬不勌如是则常无不顺矣】莫敢愉綖【吕氏春秋百官慎职而丨丨丨丨注愉解綖缓】若行独梁【淮南子故丨丨丨丨不为无人不竞其容】误书【史记万石君传建为郎中令书奏事事下建读之曰丨丨马字与尾当五今乃四不足一上谴死矣甚惶恐其为谨慎虽他皆如是按建万石君长子】以策数马【史记万石君传万石君少子庆为太】
　　【仆御出上问车中几马庆丨丨丨丨毕举手曰六马庆于诸子中最为简易矣然犹如此】止进有常处不失尺寸【汉书霍光传光为人沈静详审长财七尺三寸白晳疏眉目美湏防每出入下殿门丨丨丨丨丨郎仆射窃识视之丨丨丨丨其资性端正如此】问温室树不应【汉书孔光传或丨光丨丨省中丨皆何木也光嘿丨丨更答以他语其不泄如是】焚草【晋书羊祜传其嘉谋谠议皆丨其丨故世莫闻】口不臧否人物【晋书阮籍传籍虽不拘礼教然发言元逺丨丨丨丨丨丨】絶不与人交书【晋书刘超传超自以职在近密而书迹与帝手笔相类乃丨丨丨丨丨丨时出休沐闭门不通賔客由是渐得亲密】蔡公过浮航脱带腰舟长【晋书蔡谟传性犹笃慎毎事必为过防故时人云丨丨丨丨丨丨丨丨丨丨】诚能慎之福之根曰是何伤祸之门【宋书傅亮传语有之曰丨丨丨丨丨丨丨丨丨丨丨丨丨丨按此亮演慎论中语】汉世孔光【宋书谢微传上以微能营膳羞尝就求食微与亲故经营既进之后亲人问上所御微不答别以余语酬之时人比丨丨丨丨】简阅衣裳料数冠帻【齐书王琨传琨性既古慎而俭啬过甚家人杂事皆手自操执公事朝防必夙夜早起丨丨丨丨丨丨丨丨如此数四世以此笑之】如树网【齐书张融传人生之口正可论道说义惟饮与食此外丨丨丨焉吾每以不尔为恨尔曹当振网也】此中惟宜饮酒【齐书谢传兄朏为吴兴于征虏渚送别朏指口曰丨丨丨丨丨丨】果食未尝举箸【梁书吕僧珍传性甚恭慎当直禁中盛暑不敢解衣每侍御座屏气鞠躬丨丨丨丨丨丨尝因醉后取一柑食之高祖笑谓曰便是大有所进】醉取一柑【见上】口不言禁中之事【魏书古弼传弼虽事务殷凑而读书不辍端谨慎密丨丨丨丨丨丨丨功名等于张黎而亷不及也】天下妙理至多何遽问此【魏书高允传允虽明于歴数初不推歩有所论说唯游雅数以灾异问允允曰昔人有言知之甚难既知复恐漏泄不如不知也丨丨丨丨丨丨丨丨丨丨雅乃止】削藁【魏书李孝伯传性方慎忠厚毎朝廷大事有不足必手自书表切言陈谏或不从者至于再三丨灭丨草家人不见公庭议论常引纲纪或有言事者孝伯恣其所陈假有是非终不抑折及见世祖言其所长初不隐人姓名以为已善故衣冠之士服其雅正】画履虎尾践薄氷注颂其下【魏书李平传前来台使颇好侵取平乃丨丨丨丨丨丨丨于客馆丨丨丨丨以示诫焉】盈而戒冲遇而虑滞【魏书常景传体舒则怀卷视溺则思济原夫人之度邈于无阶之天势位之危深于不测之地饵厚而躬不竞爵降而心不系守善于已成惧愆于未败虽丨丨丨丨丨丨丨丨以知命为遐龄以乐天为大惠以戢智为从时以怀愚而游世曲躬焉累足焉茍行之昼已决矣犹夜则思其计诵之口亦明矣故心必赏其契故能不同不诱而弥谤于羣小无毁无誉而贻信于上帝托身与金石俱坚立名与天壤相敝嚣竞无侵优游独逝】曲躬累足【见上】此学可知不可言【北齐书权会传虽明风角解元象至于私室辄不及言学徒有请问者终无所说每云丨丨丨丨丨丨丨诸君并贵游子弟不由此进何烦问也防唯有一子亦不以此术教之其谨密也如此】志如死灰形如委衣【董仲舒春秋繁露谨本详始敬小慎微丨丨丨丨丨丨丨丨】金人三缄【刘向说苑孔子之周观于太庙右陛之前有丨丨焉丨丨其口而铭其背曰古之慎言人也戒之哉戒之哉无多言多言多败无多事多事多患安乐必戒无行所悔勿谓何伤其祸将长勿谓何害其祸将大勿谓何残其祸将然勿谓莫闻天妖伺人荧荧不灭炎炎奈何涓涓不壅将成江河緜緜不絶将成网罗青青不伐将寻斧柯诚不能慎之祸之根也曰是何伤祸之门也强梁者不得其死好胜者必遇其敌盗怨主人民害其贵君子知天下之不可葢也故后之下之使人慕之执雌持下莫能与之争者人皆趋彼我独守此众人惑惑我独不从内藏我知不与人论技我虽尊高人莫害我夫江河长百谷者以其卑下也天道无亲常与善人戒之哉戒之哉孔子顾谓弟子曰记之此言虽鄙而中事情诗曰战战兢兢如临深渊如履薄氷行身如此岂以口遇祸哉】卷舌【焦氏易林丨丨遁世仁徳不舍】蹈凌【焦氏易林履氷丨丨虽困不穷播鼓登岩卒无忧凶】摩兠鞬【叚成式酉阳杂俎邓城西百余里有谷城谷伯绥之国城门有石人焉刋其腹云丨丨丨摩兠鞬慎莫言疑此亦同太庙金人缄口铭】三世传执一笏未尝轻授仆人之手【赵璘因话録韩仆射臯自黄门以来丨丨丨丨丨丨经祖父所执丨丨丨丨于丨丨丨丨归则躬置于卧内一榻以示敬慎】义手卧【孙光宪北梦言王文公凝清修重徳冠絶当时每就寝息必丨丨而丨虑梦寝中见先灵也】灭烛看家书【朱弁曲洧旧闻祖宗时州郡虽有公库而皆畏清议守亷俭非公令不敢过享至有丨丨丨丨丨之语】沐浴不脱衣【马令南唐书隐者传许坚每丨丨丨丨丨就谿涧出而暵之或问其故则言天象昭布虽白昼亦常参列人自昧之尔其可祼防乎】忍黙恕退【陶宗仪辍耕録睦人邵元同先生尝作丨丨丨丨四卦掲之坐隅真得保身慎言絜矩知止之道者矣】
　　明智
