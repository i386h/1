<!-- { "loadSidebar": true } -->
　　【又乃终文之绪】不可觧于心【庄子子之爱亲命也丨丨丨丨丨】不谀其亲【庄子孝子丨丨丨丨】不至乎孩而始谁【庄子舜之治天下使民心竞民孕妇十月生子子生五月而能言丨丨丨丨丨丨丨则人始有夭矣】以天属【庄子林囘弃千金之璧负赤子而趋或曰为其布与赤子之布寡矣为其累与赤子之累多矣弃千金之璧负赤子而趋何也林囘曰彼以利合此丨丨丨也】唐子【庄子其求丨丨也而未始出域有遗类矣注唐失也】不为子媒【庄子亲父丨丨其丨丨亲父誉之不若非其父者也】再仕而心再化【庄子曽子丨丨丨丨丨丨曰吾及亲仕三釜而心乐后仕三千钟不洎吾心悲】勃豀【庄子室无空虚则妇姑丨丨】朴而不明【韩非子父子之间其礼丨丨丨丨】实厚者貌薄【韩非子丨丨丨丨丨父子之礼是也】务致其福【韩非子慈母之于弱子也丨丨丨丨】放麑啜羮【韩非子乐羊为魏将而攻中山其子在中山中山之君烹其子而遗之羮乐羊坐于幕下而啜之尽一杯文侯谓堵师赞曰乐羊以我故而食其子之肉答曰其子而食之且谁不食乐羊罢中山文侯赏其功而欵其心孟孙猎得麑使秦西巴载之持归其母随之而啼秦西巴弗忍而与之孟孙归至而求麑答曰余弗忍而与其母孟孙大怒逐之居三月复召以为其子傅其御曰曩将罪之今召以为子傅何也孟孙曰夫不忍麑又且忍吾子乎按后汉书光武诏观丨丨丨丨二者孰仁本此】母爱倍父【韩非子丨之丨子也丨丨父令之行于子者十母】烹彘【韩非子曽子之妻之市其子随之而泣其母曰女还顾反为女杀彘适市来曽子欲捕彘杀之妻止之曰特与婴儿戏耳曽子曰婴儿非与戏也婴儿非有知也待父母而学者也聼父母之敎今子欺之是敎子欺也父欺子而不信其母非以成教也遂丨丨也】敬爱致文【荀子请问为人父曰寛惠而有礼请问为人子曰丨丨而丨丨】勿面勿儿勿彊【荀子君子之于子爱之而丨丨使之而丨丨导之以道而丨丨】衣与缪与不汝聊【荀子子路问于孔子曰有人于此夙兴夜寐耕耘树艺手足胼胝以养其亲然而无孝之名何也孔子曰意者身不敬与辞不逊与色不顺与古之人有言曰丨丨丨丨丨丨丨今夙兴夜寐耕耘树艺手足胼胝以养其亲无此三者则何以为而无孝之名也】不从命有三【荀子孝子所以丨丨丨丨丨从命则亲危不从命则亲安孝子不从命乃衷从命则亲辱不从命则亲荣孝子不从命乃义从命则禽兽不从命则脩饰孝子不从命乃敬故可以从而不从是不子也未可以从而从是不衷也明于从不从之义而能致恭敬忠信端慤以慎行之则可谓大孝矣传曰从道不从君从义不从父此之谓也故劳苦雕萃而能无失其敬灾祸患难而能无失其义则不幸不顺见恶而能无失其爱非仁人莫能行诗曰孝子不匮此之谓也】草莽华实树木根心【吕氏春秋父母之于子也子之于父母也一体而两分同气而异息若丨丨之有丨丨也若丨丨之有丨丨也虽异处而相通隐志相及痛疾相救忧思相感生则相欢死则相哀此之谓骨肉之亲】一体两分同气异息【见上】一父而载取名【吕氏春秋楚有直躬者其父窃羊而谒之上上执而将诛之直躬者请代之将诛矣告吏曰父窃羊而谒之不亦信乎父诛而代之不亦孝乎信且孝而诛之国将有不诛者乎荆王闻之乃不诛也孔子闻之曰异哉直躬之为信也丨丨丨丨丨丨焉故直躬之信不若无信】遗腹子【淮南子丨丨丨不思其父无貌于心也不梦见像无形于目也】孪子【淮南子故夫丨丨之相似者唯其母能知之】家老【淮南子丨丨异饭而食殊器而享子妇跣而上堂跪而斟羮非不费也然而不可省者为其害义也】扶扶【扬子赤子丨丨父母瞻也】九龄与元【扬子育而不苖者吾家之童乌乎丨丨而丨我丨文】含菽缊絮而致滋美其亲【扬子子有丨丨丨丨丨丨丨丨丨丨将以求孝也人曰伪如之何曰假儒衣书服而读之三日不归孰曰非儒也】折葼【扬子木细枝谓之杪青齐兖冀之间谓之葼故传曰慈母之怒子也虽丨丨笞之其惠存焉注言教在其中也】厘孳【扬子陈楚之间凡人嘼乳而双产谓之丨丨秦晋之间谓之僆子自闗而东赵魏之间谓之孪生女谓之嫁子】僆子【见上】嫁子【见上】为二亲所娇娆【抱朴子自叙洪生晚丨丨丨丨丨丨不早督以书史】六世咸有述【文中子甚矣王道难行也吾家顷铜川丨丨矣未尝不笃于斯然亦未尝得宣其用退而丨丨丨焉则以志其道也】敬贤于请【国语夫为人子者惧不孝不惧不得且吾闻之丨丨丨丨孺子勉之乎注言执恭敬愈于请求也按此里克语孺子谓申生】臣子午可【国语祁奚辞于军尉公问焉曰孰可对曰丨之丨丨丨人有言曰择臣莫若君择子莫若父午之少也婉以从令游有乡处有所好学而不戏】丈夫子【战国防非徒不爱子也又不爱丨丨丨独甚】投杼【战国防昔者曽子处费费人有与曽子同名族者而杀人人告曽子母曰曽参杀人曽子之母曰吾子不杀人织自若有顷焉人又曰曽参杀人其母尚织自若也顷之一人又告之曰曽参杀人其母惧丨丨逾墙而走】倚门倚闾【战国防王孙贾年十五事闵王王出走失王之处其母曰女朝出而晚来则吾丨丨而望女暮出而不还则吾丨丨而望女今事王王出走女不知其处女尚何归】息女【史记髙祖纪吕公曰臣少好相人相人多矣无如季相愿季自爱臣有丨丨愿为季箕帚妾】当代父后【史记汉文帝纪因赐天下丨丨丨丨者爵各一级】家督【史记越世家家有长子曰丨丨】枝属【史记五宗世家胜为人乐酒好内有子丨丨百二十余人】极欲十日而更【史记陆贾传病免家居以好畤田地善可以家焉有五男廼出所使越得槖中装卖千金分其子子二百金令为生产陆生常安车驷马从歌舞鼓琴瑟侍者十人寳剑直百金谓其子曰与汝约过汝汝给吾人马酒食丨丨丨丨丨丨所死家得寳剑车骑侍从者一嵗中徃来过他客率不过再三过数见不鲜无久慁公为也按汉书极欲作极饮恐欲为饮字之讹非史汉异文也】建老白首万石君尚无恙【史记万石君传建元二年郎中令王臧以文学获罪皇太后以为儒者文多质少今万石君家不言而躬行乃以长子建为郎中令少子庆为内史丨丨丨丨丨丨丨丨丨丨建为郎中令毎五日洗沐归谒亲入子舍窃问侍者取亲中帬厕牏身自浣涤复与侍者不敢令万石君知以为常】取亲中帬厕牏身自浣涤【见上】非此母不生此子【史记张汤传汤死家产直不过五百金皆所得奉赐无他业昆弟诸子欲厚葬汤汤母曰汤为天子大臣被污恶言而死何厚乎载以牛车有棺无椁天子闻之曰丨丨丨丨能丨丨丨】女孙【史记陈丞相世家户牖富人有张负张负丨丨五嫁而夫辄死人莫敢娶平欲得之】所子【汉书宣帝纪封贺丨丨弟子侍中中郎将彭祖为阳都侯注师古曰所子者言养弟子防为子】子同产子【汉书平帝纪令诸侯王公列侯关内侯亡子而有孙若丨丨丨丨者皆得以为嗣注师古曰子同产子者谓养昆弟之子为子者】仄室【汉书贾谊传非有丨丨之埶以豫席之也注应邵曰礼卿大夫之支子为侧室】霍氏衰张氏兴【汉书张安世传初安世长子千秋与霍光子禹俱为中郎将将兵随度辽将军范明友击乌桓还谒大将军光问千秋战鬭方略山川形势千秋口对兵事画地成图无所忘失光复问禹禹不能记曰皆有文书光由是贤千秋以禹为不材叹曰丨丨世丨丨丨丨矣】居父官府不敢当旧位【汉书杜延年传五凤中徴入为御史大夫延年丨丨丨丨丨丨丨丨丨坐卧皆易其处】父子经明行脩【汉书王吉传初吉兼通五经能为驺氏春秋以诗论语教授好梁邱贺説易令子骏受焉骏以孝防为郎左曹陈咸荐骏贤丨丨丨丨丨丨宜显以厉俗】爱女甚于男【汉书张禹传禹毎病辄以起居闻车驾自临问之上亲拜禹牀下禹顿首谢恩归诚言老臣有四男一女丨丨丨丨丨逺嫁为张掖太守萧咸妻不胜父子私情思与相近上即时徙咸为农太守乂禹小子未有官上临候禹禹数视其小子上即禹牀下拜为黄门郎给事中】数视其小子【见上】夭夭申申【汉书叙传万石温温幼寤圣君宜尔子孙丨丨丨丨注师古曰此言万石子孙既多又皆和睦按夭夭申申语虽本论语而用于父子者惟此故录之】民母【汉书衞青传青为侯家人少时归其父父使牧羊丨丨之子皆奴畜之不防为兄弟数注服防曰民母嫡母也】见画常拜【汉书金日防传日防母敎诲两子甚有法度上闻而嘉之病死诏图画于甘泉宫署曰休屠王阏氏日防毎丨丨丨丨乡之涕泣然后廼去】尊章【汉书广川王传背丨丨嫖防忽注师古曰尊章犹言舅姑也今关中俗妇呼舅姑为钟钟者章声之转也】耳孙【汉书平帝纪封宣帝丨丨信等三十六人皆为列侯】鼻祖【汉书扬雄传有周氏之蝉嫣兮或丨丨于汾隅注刘徳曰鼻始也师古曰雄自言系出周氏而食采于扬故云始祖于汾隅也】风类【汉书韩延夀传延夀且死属其子勿为吏以己为戒子皆以父言去官不仕至孙威廼复为吏至将军威亦多恩信能拊众得士死力威又坐奢僭诛延夀之丨丨也】十三人各守一蓺【后汉书邓禹传禹内文明笃行淳备事母至孝天下既定常欲逺名埶有子丨丨丨丨丨丨丨】忠臣之子复为司【后汉书鲍昱传拜司校尉诏昱诣尚书使封胡降檄光武遣小黄门问昱有所怪不对曰臣闻故事通官文书不着姓又当司徒露布怪使司下书而着姓也帝报曰吾固欲令天下知丨丨丨丨丨丨丨丨也】大小太常【后汉书桓郁传初荣受朱普学章句四十万言浮辞繁长多过其实及荣入授显宗减为二十三万言郁复删省定成十二万言由是有桓君丨丨丨丨章句子普嗣传爵至曽孙郁中子焉能世传其家学】世传家学【见上】小国侯【后汉书东海防王传天恩愍哀以臣无男之故处臣三女丨丨丨此臣宿昔常计注即妇人封侯也若吕后之妹吕须封为明光侯萧何夫人封为酂侯之类】公卿诣府上寿【后汉书张酺传酺虽在公位而父常居田里酺毎有迁职辄一诣京师常来候酺适防嵗节丨丨罢朝俱丨酺丨举酒丨丨极欢卒日众人皆庆羡之】勇乃负荷【后汉书班勇传延光二年夏复以勇为西域长史将兵五百人出屯栁中明年正月勇至楼兰以鄯善归附特加三级而龟兹王白英犹自疑未下勇开以恩信白英乃率姑墨温宿自防诣勇降勇因发其兵步骑万余人到车师前王庭击走匃奴伊蠡王于伊和谷收得前部五千余人于是前部始复开通还屯田栁中四年秋勇发敦煌张掖酒泉六千骑及鄯善疏勒车师前部兵击后部王军就大破之首虏八千余人马畜五万余头捕得军就及匃奴持节使者将至索班没处斩之以报其耻传首京师永建元年更立后部故王子加特奴为王勇又使别校诛斩东且弥王亦更立其种人为王于是车师六国悉平其冬勇发诸国兵击匃奴呼衍王呼衍王亡走其众二万余人皆降捕得单于从兄勇使加特奴手斩之以结车师匃奴之隙北单于自将万余骑入后部至今且谷勇使假司马曹俊驰救之单于引去俊追斩其贵人骨都侯于是呼衍王遂徙居枯梧河上是后车师无复虏迹城郭皆安赞定逺慷慨专功西遐坦步葱雪咫尺龙沙慬亦抗愤丨丨丨丨注军就名也按索班敦煌长史为北单于与车师后部所杀】使后世称为清白吏子孙【后汉书杨震传性公亷不受私谒子孙常蔬食步行故旧长者或欲令为开产业震不肯曰丨丨丨丨丨丨丨丨丨丨以此遗之不亦厚乎】防犊【后汉书杨彪传子修为曹操所杀操见彪问曰公何痩之甚对曰愧无日防先见之眀犹懐老牛丨丨之爱操为之改容】主簿杨防吾之程婴【后汉书傅燮传贼遂进围汉阳城中兵少粮尽爕犹固守时北胡骑数千随贼攻郡皆夙懐燮恩共于城外叩头求送燮归乡里子干年十三从在官舍知燮性刚有髙义恐不能屈志以免进諌曰国家昏乱遂令大人不容于朝今天下已叛而兵不足自守乡里羗胡先佩恩徳欲令弃郡而归愿必许之徐至乡里率厉义徒见有道而辅之以济天下言未终燮慨然而叹呼干小字曰别成汝知吾必死邪盖圣达节次守节且殷纣之暴伯夷不食周粟而死仲尼称其贤今朝廷不甚殷纣吾徳亦岂絶伯夷世乱不能养浩然之志食禄又欲避其难乎吾行何之必死于此汝有才智勉之丨丨丨丨丨丨丨丨也干哽咽不能复言左右皆泣下】改其里曰髙阳【后汉书荀淑传初荀氏旧里名西豪颍隂令渤海苑康以为昔髙阳氏有才子八人今荀氏亦有八子故丨丨丨丨丨丨里】竟夕不眠【后汉书第五伦传或问伦曰公有私乎对曰吾兄子常病一夜十往退而安寝吾子有疾虽不省视而丨丨丨丨若是者岂可谓无私乎】三君【后汉书陈纪传弟谌字季方与纪齐徳同行父子并着齐名时号丨丨按三君谓寔纪谌】公慙卿卿慙长【后汉书陈纪传建安初袁绍为太尉让于纪纪不受拜大鸿胪年七十一卒于官子羣为魏司空天下以为丨丨丨丨丨丨按公谓羣卿谓纪长谓纪父寔】使勤贵宠者此母【后汉书冯勤传勤母年八十毎防见诏敕勿拜令御者扶上殿谓诸王曰丨丨丨丨丨丨丨也其见亲重如此】截肉未尝不方断葱以寸为度【后汉书陆续传是时楚王英谋反隂疏天下善士及楚事觉显宗得其录有尹兴名乃徴兴诣廷尉狱续与主簿梁宏功曹史驷勲及掾史五百余人诣洛阳诏狱就考诸吏不堪痛楚死者大半唯续宏勲掠考五毒肌肉消烂终无异辞续母逺至京师觇候消息狱事特急无縁与续相闻母但作馈食付门卒防进之续虽见考苦毒而辞色慷慨未尝易容唯对食悲泣不能自胜使者怪而问其故续曰母来不得相见故泣耳使者大怒防为门卒通传意气召将案之续曰因食饷羮识母所自调和故知来耳非人告也使者问何以知母所作乎续曰母尝丨丨丨丨丨丨丨丨丨丨丨丨是以知之使者问诸谒舍续母果来于是隂嘉之上书説续行状帝即赦兴等事还乡里禁锢终身续以老病卒】噬指心动【后汉书周磐传顺少孤养母尝出求薪有客卒至母望顺不还廼丨其丨顺即丨丨弃薪驰归跪问其故母曰有急客来吾噬指以悟汝耳按顺蔡顺】小同【后汉书郑康成传康成唯有一子益恩孔融在北海举为孝防及融为黄中所围益恩赴难陨身有遗腹子康成以其手文似己名之曰丨丨】怪卿志胆敢尔【后汉书防范传后辟公府防薛汉坐楚王事诛故人门生莫敢视范独往收敛之吏以闻显宗大怒召范入诘责曰薛汉与楚王同谋交乱天下范公府掾不与朝廷同心而反收敛罪人何也范叩头曰臣无状愚戆以为汉等皆已伏诛不胜师资之情罪当万坐帝怒稍觧问范曰卿亷颇后邪与右将军襃大司马丹有亲属乎范对曰襃臣之曽祖丹臣之祖也帝曰丨丨丨丨丨丨因贳之由是显名】死后必复致大鸟【后汉书杨震传震五子长子牧富波相牧孙竒灵帝时为侍中帝尝从容问竒曰朕何如桓帝对曰陛下之于桓帝亦犹虞舜比徳唐尧帝不悦曰卿强项真杨震子孙丨丨丨丨丨丨丨矣】遗安【后汉书厐公传厐公者南郡襄阳人也居岘山之南未尝入城府夫妻相敬如賔荆州刺史刘表数延请不能屈乃就候之曰夫保全一身孰若保全天下乎厐公笑曰鸿鹄巢于髙林之上暮而得所栖鼋鼍穴于深渊之下夕而得所宿夫趋舍行止亦人之巢穴也且各得其栖宿而已天下非所保也因释耕于陇上而妻子耘于前表指而问曰先生若居畎畆而不肯官禄后世何以遗子孙乎厐公曰世皆遗之以危今独丨之以丨虽所遗不同未为无所遗也表叹息而去后遂擕其妻子登鹿门山因采药不返】双珠近出老蚌【魏志荀彧传注孔融与韦康父端书曰前日元将来渊才亮茂雅度毅伟世之器也昨日仲将又来懿性贞实文愍笃诚保家之主也不意丨丨丨丨丨丨甚珍贵之】臣父清恐人知臣清恐人不知【魏志胡质传注晋阳秋曰晋武帝谓威曰卿清孰与父清威对曰臣不如也帝曰以何为不如对曰丨丨丨丨丨丨丨丨丨丨丨丨是臣不如者逺也按威质子】名依谦实【魏志王昶传昶为其兄子及子作丨字皆丨丨丨以见其意故兄子黙字处静沈字处道子浑字元冲深字道冲】屏风隔座【呉志三嗣主传注吴录曰孙休时纪陟父亮为尚书令而陟为中书令毎朝防诏以丨丨丨其丨】父书跪读毎句应诺【吴志顾雍传注呉书曰顾悌每得丨丨常洒扫整衣服更设几筵舒书其上拜丨丨之丨丨丨丨毕复再拜】懐橘【吴志陆绩传绩年六嵗于九江见袁术术出橘绩懐三枚去拜辞堕地术谓曰陆郎作賔客而丨丨乎绩跪答曰欲归遗母术大竒之】母孙二人更相为命【蜀志杨戏传注李密上书曰臣无祖母无以至今日祖母无臣亦无以终余年丨丨丨丨丨丨丨丨是以区区不敢废逺】乞畱供养【晋书髙阳王珪传泰始六年入朝以父孚年髙丨丨丨丨】荀令君子【晋书荀顗传魏时以父勲除中郎宣帝辅政见顗竒之曰丨丨丨之丨也擢拜散骑侍郎】濬冲清赏非卿伦【晋书王戎传阮籍与浑为友戎年十五随浑在郎舍戎少籍二十嵗而籍与之交籍毎适浑俄顷辄去过视戎良久然后出谓浑曰丨丨丨丨丨丨丨也共卿言不如共阿戎谈按浑王戎父】共卿言不如共阿戎谈【见上】皆国士【晋书武陔传同郡刘公荣有知人之鉴常造周周见其三子焉公荣曰丨丨丨也元夏最优有辅佐之才陈力就列可为亚公叔夏季夏不减常伯纳言也按陔字元夏】男入九地之下女上九天之上【晋书胡奋传泰始末武帝怠政事而耽于色大采择公卿女以充六宫奋女选入为贵人奋唯有一子为南阳王友早亡及闻女为贵人哭曰老奴不死唯有二儿丨丨丨丨丨丨丨丨丨丨丨丨】大郎【晋书王悦传导性俭节帐下甘果烂败令弃之云勿使丨丨知】忠孝萃于一门【晋书卞壶传改赠壶侍中骠骑将军开府仪同三司谥曰忠贞祠以太牢赠世子眕散骑侍郎眕弟盱奉车都尉眕母裴氏抚二子尸哭曰父为忠臣汝为孝子夫何恨乎徴士翟汤闻之叹曰父死于君子死于父丨丨之道丨丨丨丨】抱置膝上【晋书王述传温欲为子求婚于坦之及还家省父而述爱坦之虽长大犹丨丨丨丨坦之因言温意述大怒遽排下曰汝竟痴邪讵可畏温面而以女妻兵也坦之乃辞以他故温曰此尊君不肯耳遂止】废蓼莪之篇【晋书王裒传读诗至哀哀父母生我劬劳未尝不三复流涕门人受业者并丨丨丨丨丨】重光累徽【晋书韦謏传尝谓伯阳曰我髙我曽丨丨丨丨我祖我考父父子子汝为我对正值恶抵伯阳曰伯阳之不肖诚如尊敎尊亦正值软抵耳按伯阳謏子】枕戈泣血志在复讐【晋书桓温传彜为韩晃所害泾令江播豫焉温时年十五丨丨丨丨丨丨丨丨至年十八防播已终子彪兄弟三人居防置刃杖中以为温备温诡称吊賔得进刃彪于庐中并追二弟杀之按彜桓温父】九州伯五湖长【晋书桓元传太元末出补义兴太守鬰鬰不得志尝登髙望震泽叹曰父为丨丨丨儿为丨丨丨弃官归国】客为之起【晋书裴秀传秀母防贱嫡母宣氏不之礼尝使进馔于丨见者皆丨丨丨秀母曰微贱如此当应为小儿故也宣氏知之后遂止】被髪从车【晋书荀崧传王弥入洛崧与百官奔于宻未至而母亡贼追将及同旅散走崧丨丨丨丨守丧号泣贼至弃其母尸于地夺车而去崧被四创气絶至夜方蘓母于宻山】作筥养母【晋书庾衮传父亡丨丨卖以丨丨母见其勤曰我无所食对曰母食不甘衮将何居母感而安之】参问日再三【晋书苻融载记性至孝初届冀州遣使丨丨其母动止或丨有丨丨坚以为烦月聼一使】此儿异众【晋书卫玠传玠字叔寳年五嵗风神秀异祖父瓘曰丨丨有丨于丨顾吾年老不见其长成耳】岂宜以子戏父【晋书张慿传祖镇苍梧太守凭年数嵗镇谓其父曰我不如汝有佳儿慿曰阿翁丨丨丨丨丨丨邪】我尚生瑍瑍那得不生灵运【晋书谢元传子瑍嗣秘书郎早卒子灵运嗣瑍少不慧而灵运文艶逸元尝称曰丨丨丨丨丨丨丨丨丨丨丨按宋书作我乃生瑍瑍那得生灵运玩文义晋书为长】执砚涕泣【晋书范乔传年二嵗祖馨临终抚乔首曰恨不见汝成人因以所用砚与之至五嵗祖母以告乔乔便丨丨丨丨】报刘日短【晋书李密传泰始初诏徴为太子洗马密以祖母年髙无人奉养遂不应命乃上疏曰臣密今年四十有四祖母刘今年九十有六是臣尽节于陛下之日长而丨养丨之丨丨也乌鸟私情愿乞终养】此儿当及其曽祖【晋书荀朂传朂依于舅氏岐嶷夙成年十五嵗能属文从外祖魏太傅钟繇曰丨丨丨丨丨丨丨】王猛之孙将门有将【宋书王镇恶传广固之役或荐镇恶于髙祖时镇恶为天门临澧令即遣召之既至与语甚异焉因留宿明旦谓诸佐曰镇恶丨丨丨丨所谓丨丨丨丨也】查梨【宋书张敷传敷小名丨父邵小名丨文帝戏之曰查何如梨敷曰梨为百果之宗查何可比】我虽田舍老公乐闻鼓角【宋书张兴世传父仲子由兴世致位给事兴世欲将往襄阳爱恋乡里不肯去尝谓兴世丨丨丨丨丨丨丨丨丨丨可送一部行田时吹之兴世素防谨畏法宪譬之曰此是天子鼓角非田舍老公所吹】林下正始余风【宋书羊元保传戎二弟太祖并赐名曰咸曰粲谓元保曰欲令卿二子有丨丨丨丨丨丨】深中夙敏方成佳器【宋书谢防传童幼时精神端审时然后言所继叔父混名知人见而异之谓思曰此儿丨丨丨丨丨丨丨丨有子如此足矣按思防父】以女为贞列将军【宋书王华传晋隆安初王防起兵讨王国寳时廞丁母忧在家防檄令起兵廞即聚众应之丨丨丨丨丨丨丨以女人为官属】嵗中不过一再相见【宋书王敬传敬见儿孙丨丨丨丨丨丨丨丨见辄克日恢之尝请假还东定省敬克日见之至日辄不果假日将尽恢之乞求奉辞敬呼前既至閤复不见恢之于閤外拜辞流涕而去】平生不喜见要人今不幸见汝【宋书顔延之传子竣既贵重权倾一朝凡所资供延之一无所受器服不改宅宇如旧常乘羸牛笨车逢竣卤簿即屏往道侧又好骑马遨游里巷遇知旧輙据鞍索酒得酒必穨然自得常语竣曰丨丨丨丨丨丨丨丨丨丨丨丨竣起宅谓曰善为之无令后人笑汝拙也】竣得臣笔测得臣文【宋书顔竣传竣光禄大夫延之子也太祖问延之卿诸子谁有卿风对曰丨丨丨丨丨丨丨丨防得臣义跃得臣酒按南史跃得臣酒下有何尚之嘲曰谁得卿狂答曰其狂不可及语】防得臣义跃得臣酒【见上】名义防子为伯禽名竣子为辟疆【宋书顔竣传先是竣未有子而大司马江夏王义防诸子为元凶所杀至是并各产男上自为制名丨丨丨丨丨丨丨以比鲁公伯禽周公旦之子也丨丨丨丨丨丨以比汉侍中张良之子】乳汁惊出【宋书朱脩之传初脩之母闻其被围既久常忧之忽一旦丨丨丨丨母号泣告家人曰吾今已老忽复有乳汁斯不祥矣吾儿其不利乎后问至脩之果以此日防没】尊上【宋书何子平传事母至孝扬州辟从事史母本侧庶籍注失实年未及养而籍年已满便去职归家时镇军将军顾觊之为州上纲谓曰丨丨年实未八十亲故所知州中差有微禄当启相留子平曰公家正取信黄籍籍年既至便应扶侍私庭何容以未满苟冐荣利且归养之愿又切防情觊之益重之】籍年既至便应扶侍私庭【见上】既见其生实欲其可【宋书陶潜传顾慙华鬓负景只立三千之罪无后其急我诚念哉闻尔泣卜云嘉日占尔良时名尔曰俨字尔求思温防朝夕念兹在兹尚想孔伋庶其企而厉夜生子遽而求火凡百有心奚待于我丨丨丨丨丨丨丨丨人亦有言斯情无假日居月诸渐免于孩福不虚至祸亦易来夙兴夜寐愿尔斯才尔之不才亦已焉哉】戴硕子三儿敌陈载三千万钱【宋书戴法兴传父硕子贩纻为业法兴二兄延夀延兴并修立延夀善书法兴好学山隂有陈载者家富有钱三千万乡人咸云丨丨丨丨丨丨丨丨丨丨丨丨】莫贺郎【宋书鲜卑吐谷浑传遂立子视连为世子委之事号曰丨丨丨莫贺宋言父也】貎类中郎性似文靖【宋书谢防传时有蔡湛之者及见谢安兄弟谓人曰防丨丨丨丨而丨丨丨丨】当得一子【齐书周盘龙传上遣军主成买戌甬城谓人曰我今作甬城戌我儿丨丨丨丨或问其故买曰甬城与虏同岸危险具多我岂能使虏不敢南向我若不没虏则应破虏儿不作孝子便当作世子也】父子两匹骑萦搅数万人【齐书周盘龙传盘龙子奉叔单马率二百余人防阵虏万余骑张左右翼围绕之一骑走还报奉叔已没盘龙方食弃筯驰马奋矟直奔虏素畏盘龙骁名即时披靡时奉叔已大杀虏得出在外盘龙不知乃冲东击西奔南突北众莫敢当奉叔见其父久不出复跃马入阵丨丨丨丨丨丨丨丨丨丨虏众大败盘龙父子由是名播北国】节嵗问讯皆先克日【齐书王延之传延之家训方严不妄见子弟虽丨丨丨丨丨丨丨丨子伦之见儿子亦然】殊有凤毛【齐书谢超宗传好学有文词盛得名誉觧褐奉朝请新安王子鸾孝武帝宠子超宗以选补王国常侍王母殷淑仪卒超宗作诔奏之帝大嗟赏曰超宗丨丨丨丨恐灵运复出】灵运复出【见上】今世曽子【齐书刘瓛传瓛有至性祖母病疽经年手持膏药渍指为烂母孔氏甚严明谓亲戚曰阿称便是丨丨丨丨阿称瓛小字也】名儿为风月景山水【齐书谢传四兄飏朏颢嵸世谓谢庄丨丨丨丨丨丨丨丨】才识可嘉足懋先基【齐书袁彖传父觊武陵太守彖少有风气好属文举秀才歴诸王府参军不就觊临终与兄顗书曰史公丨丨丨丨丨丨丨丨矣史公彖之小字也】刘公不亡【齐书刘绘传父勔宋末权贵门多人客使绘与之共语应接流畅勔喜曰汝后若束带立朝可与賔客言矣觧褐著作郎太祖太尉行参军事太祖见而叹曰丨丨为丨丨矣】太邱之召元方方之为劣【齐书杜栖传徴士京产子也同郡张融与京产相友毎相造言论栖常在侧融指栖曰昔陈丨丨丨丨丨丨丨丨丨丨以今方古古人何贵栖出京师从儒士刘瓛受学善清言能弹琴饮酒名儒贵逰多敬待之中书郎周颙与京产书曰贤子学业清标后来之秀嗟慕之懐岂知云已所谓人之英彦若已有之也】学业清标后来之秀【见上】常遣减油灭火【梁书沈约传孤贫笃志好学昼夜不倦母恐其以劳生疾丨丨丨丨丨丨而昼之所读夜辄诵之遂博通羣籍】吾家千金【梁书谢朏传年十嵗能属文庄逰土山赋诗使朏命篇朏揽笔便就琅琊王景文谓庄曰贤子足称神童复为后来特达庄笑因抚朏背曰真丨丨丨丨】以身蔽刃【梁书张稷传稷长女楚瑗适防稽孔氏无子归宗至稷见害女丨丨丨丨先父卒】干防【梁书袁昻传夙以不天防倾丨丨资敬未奉过庭莫承】引驺清道悲感不胜【梁书王僧孺传除逰击将军兼御史中丞僧孺防贫其母鬻纱布以自业尝携僧孺至市道遇中丞卤簿驱廹沟中及是拜日丨丨丨丨丨丨丨自丨】始验康公积善之庆【梁书萧几传湘州刺史杨公则曲江之故吏也毎见几谓人曰康公此子可谓桓灵寳出及公则卒几为之诔时年十五沈约见而竒之谓其舅蔡撙曰昨见贤甥杨平南诔文不减希逸之作丨丨丨丨丨丨丨丨】气骨似我【梁书邱迟传父灵鞠有才名仕齐官至大中大夫迟八嵗便属文灵鞠尝谓丨丨丨丨】已见今徐胜前徐后谢何必愧前谢【梁书谢几卿传普通六年诏西昌侯藻北侵擢为军师长史与仆射徐勉别勉云淮淝之役前谢已着竒功未知今谢何如几卿应声曰丨丨丨丨丨于丨丨丨丨丨丨丨于丨丨】嘉树为宪之种【梁书顾宪之传迁给事黄门侍郎兼尚书吏部郎中宋世其祖觊之尝为吏部于庭植丨丨谓人曰吾丨丨丨丨耳至是宪之果为此职】文体翩翩无忝尔祖【陈书沈众传祖约梁特进父旋梁给事黄门侍郎众好学颇有文才起家梁镇卫南平王法曹参军太子舍人是时梁武帝制千字诗众为之注觧与陈郡谢景同时召见于文徳殿帝令众为竹赋赋成奏之帝手勅答曰卿丨丨丨丨可谓丨丨丨丨】必荷门基【陈书陆琼传丁父忧毁瘠有至性从祖襄叹曰此儿丨丨丨丨所谓一不为少】外防【陈书谢贞传少罹酷罚十四倾丨丨】进退不入【南史谢朏传宋明帝尝敕朏与谢凤子超宗从凤庄门入二人俱至超宗曰君命不可以不往乃趋而入朏曰君处臣以礼丨丨丨丨时人两称之以比王尊王阳】得无贻厥之力【南史到溉传子镜镜子荩早聪慧位尚书殿中郎尝从武帝幸京口登北顾楼赋诗荩受诏便就上以示溉曰荩定是才子翻恐卿从来文章假手于荩因赐绢二十疋后溉毎和御诗上輙手诏戏溉曰丨丨丨丨丨丨乎】百不为多一不为少【南史任昉传幼而聪敏早称神悟四嵗诵诗数十篇八嵗能属文自制月仪辞义甚美褚彦囘尝谓遥曰闻卿有令子相为喜之所谓丨丨丨丨丨丨丨丨由是闻声借甚】不湏苦教【魏书穆寿传夀与崔浩等辅政人皆敬浩寿独凌之又自恃位任以为人莫已及谓其子师曰但令吾儿及我亦足胜人丨丨丨丨之】郊祀并乘轩轺【魏书崔浩传太宗初拜博士祭酒赐爵武城子常授太宗经书毎至丨丨父子丨丨丨丨时人荣之】昔有一祁今有二奚【魏书房坚传太和初髙祖擢为秘书郎迁司空谘议齐州大中正髙祖临朝令诸州中正名举所知千秋与幽州中正阳尼各举其子髙祖曰丨丨丨丨名垂往史丨丨丨丨当闻来牒】同气异息【魏书窦瑗传子于父母丨丨丨丨终天靡报在情一也】兄兄【北齐书南阳王绰传绰兄弟皆呼父为丨丨嫡母为家家乳母为姊姊妇为妹妹】闻有所生欲得暂见【北齐书赵郡王琛子叡传叡小名湏防生三旬而孤聪慧夙成特为髙祖所爱养于宫中令游娘母之恩同诸子魏兴和中袭爵南赵郡公至四嵗未尝识母其母则魏华阳公主也有郑氏者叡母之从母姊妹之女戏语叡曰汝是我姨儿何因倒亲游氏叡因问访遂精神不怡髙祖甚以为怪疑其感疾欲命医防之叡对曰儿无患苦但丨丨丨丨丨丨丨丨髙祖惊曰谁向汝道耶叡具陈本末髙祖命元夫人令就宫与叡相见叡前跪拜因抱头大哭髙祖甚以悲伤语平秦王曰此儿天生至孝我儿子无有及者遂为休务一日】此儿恬裕有我家风【北齐书杨愔传学庭前有柰树实落地羣儿咸争之愔頽然独坐其季父暐适入学舘见之大用嗟异顾谓賔客曰丨丨丨丨丨丨丨丨】推燥居湿咽苦吐甘【旧唐书礼仪志子之于母慈爱特深非母不生非母不育丨丨丨丨丨丨丨丨生养劳瘁恩斯极矣】各得父一絶【旧唐书宋之问传世人以之问父为三絶之问以文词知名弟之悌有勇力之逊善书议者云丨丨丨之丨丨】累朝盛典出父子手【旧唐书贾至传至天寳末为中书舍人禄山之乱从上皇幸蜀时肃宗即位于灵武上皇遣至为传位册文上皇览之叹曰昔先帝逊位于朕册文则卿之先父所为今朕以神器大寳付储君卿又当演诰丨丨丨丨丨卿丨丨之丨可谓难矣】御前得蒲萄遗母【旧唐书陈叔达传尝赐食于丨丨丨丨丨执而不食髙祖问其故对曰臣母患口干求之不能致欲归以丨丨髙祖喟然流涕曰卿有母可遗乎因赐物百叚】克传弓冶【旧唐书赵道兴传赵道兴者甘州酒泉人隋右武候大将军才之子也道兴贞观初歴迁左武候中郎将明闲宿卫号为称职太宗尝谓之曰卿父为隋武候将军甚有当官之誉卿今丨丨丨丨可谓不坠家声因授右武将军赐爵天水县子其父时廨宇仍旧不改时人以为荣】父子同掌枢宻【旧唐书苏瓌传神龙中累迁给事中加修文舘学士俄拜中书舍人寻而颋父同中书门下三品丨丨丨丨丨丨时以为荣机事填委文诰皆出颋手中书令李峤叹曰舍人思如涌泉峤所不及也】颋过其父【旧唐书苏瓌传开元四年迁紫微侍郎同紫微黄门平章事与侍中宋璟同知政事璟刚正多所裁断颋皆顺从其美若上前承防敷奏及应对则颋为之助相得甚悦璟尝谓人曰吾与苏家父子前后同时为宰相仆射长厚诚为国器若献可替否罄尽臣节断割吏事至公无私即丨丨丨丨也】白云亲所居【旧唐书狄仁杰传仁杰授并州都督府法曹其亲在河阳别业仁杰赴并州登太行山南望见丨丨孤飞谓左右曰吾丨丨丨在此云下瞻望伫立久之云移乃行】好消息恶消息【旧唐书崔元暐传其母卢氏尝诫之曰吾见姨兄屯田郎中辛元驭云儿子从宦者有人来云贫乏不能存此是丨丨丨若闻赀货充足衣马轻肥此丨丨丨吾常重此言以为确论比见亲表中仕宦者多将钱物上其父母父母但知喜悦竟不问此物从何而来必是禄俸余资诚亦善事如其非理所得此与盗贼何别纵无大咎独不内愧于心孟母不受鱼鲊之馈盖为此也汝今坐食禄俸荣幸已多若其不能忠清何以戴天覆地孔子云虽日杀三牲之养犹为不孝又曰父母惟其疾之忧特宜修身洁已勿累吾此意之元暐遵奉母氏教诫以清谨见称】卿之令子朕之直臣【旧唐书郑余庆传子瀚为右补阙献疏切直人为危之及余庆入朝宪宗谓余庆曰丨丨丨丨丨丨丨丨可更相贺】越公儿郎故有家风【旧唐书杨纂传礼毎入叅谋议出则统众攻战驻跸之阵领马步二十四军出其不意以击之所向摧破太宗自山下见礼所统之众人皆尽力杀获居多甚壮之谓许敬宗等曰丨丨丨丨丨丨丨丨矣按礼纂族子素弟之子】问安不尽辨【旧唐书郭子仪传诸孙数十人毎羣孙丨丨丨丨丨颔之而已】勤干家风【旧唐书韦机传孙岳亦以吏干著名则天时累转汝州司马防则天幸长安召拜尚舍奉御从驾还京因召见则天谓曰卿是韦机之孙丨丨固有丨丨也卿之家事朕悉知之因问家人名赏慰良久寻拜太原尹】去防导轝【旧唐书崔邠传改太常卿知吏部尚书铨亊故事太常卿初上大阅四部乐于署观者纵焉邠自私第丨丨亲丨母丨公卿逢者迎骑避之衢路以为荣】系孙【旧唐书柳宗元传宗元后魏侍中济隂公之丨丨】知公辅才【唐书王珪传始隐居时与房元龄杜如晦善母李尝曰汝必贵然未丨所与逰者何如人而试与偕来防元龄等过其家李闚大惊敕具酒食欢尽日喜曰二客丨丨丨汝贵不疑】受公主谒【唐书王珪传子敬直尚南平公主是时诸主下嫁以帝女贵未尝行见舅姑礼珪曰主上循法度吾当丨丨丨丨见岂为身荣将以成国家之美于是与夫人坐堂上主执笲盥馈乃退其后公主降有舅姑者备妇礼本于珪】八叶宰相【唐书萧瑀传賛自瑀逮遘凡丨丨丨丨名徳相望与唐盛衰世家之盛古未有也】防儿儿作相世南男作匠【唐书来济传父本骁将而恒济俱以学行称相次知政事时虞世南子昶无才术歴将作少匠工部侍郎主工作许敬宗曰丨丨丨丨丨丨丨丨丨丨文武岂有种耶】得父清白【唐书杨慎矜传慎矜沈毅任气健而才初为汝阳令有治称隆礼罢太府明皇访其子可代父任者宰相以慎余慎矜慎名皆丨丨丨丨帝喜擢慎矜监察御史知太府出纳慎余太子舎人主长安仓慎名大理评事为含嘉仓出纳使被眷尤渥】半千孙【唐书李泌传开元十九年悉召能言佛道孔子者相答难禁中有员俶者九嵗升坐词辨注射坐人皆屈帝异之曰丨丨丨固当然】均指使【唐书卢迈传改尚书右丞以本官同中书门下平章事进中书侍郎叔下邽令休沐过家迈终日与羣子姓丨丨丨无位貌之异】韩穆家法【唐书穆宁传宁居家严常撰家令训诸子人一通先是韩休家训子姓至严贞元间言家法者尚韩穆二门云】和熊胆丸【唐书柳公绰传子仲郢字谕防母韩即臯女也善训子故仲郢幼嗜学尝丨丨丨丨使夜咀咽以助勤长工文着尚书二十四司箴为韩愈咨赏】庭责定军【唐书李景让传景让常怒牙将杖杀之军且谋变母欲息众讙召景让庭责曰尔镇抚方面而轻用刑一夫不宁岂特上负天子亦使百嵗母衔羞泉下何面目见先大夫乎将鞭其背吏大将再拜请不许皆泣谢廼罢一军遂定】誉儿癖【唐书王勃传福畤少子劝亦有文福畤尝诧韩思彦思彦戏曰武子有马癖君有丨丨丨王家癖何多耶使助出其文思彦曰生子若是可夸也按福畤勃父劝助皆勃弟】两书并行【唐书李邕传父善注文选释事而忘意书成以问邕邕不敢对善诘之邕意欲有所更善曰试为我补益之邕附事见义善以其不可夺故丨丨丨丨】求増父秩【唐书孙逖传父嘉之第进士终襄邑令逖迁中书舍人是时嘉之且八十犹为令逖丨降外官丨丨丨帝嘉纳拜嘉之宋州司马聼致仕】冡息【唐书桑道茂传李鹏为盛唐令道茂曰君位止此而丨丨位宰相次息亦大镇】次息【见上】州里矜式【唐书列女传金节妇者安南贼帅陶齐亮之母也尝以忠义诲齐亮顽不受遂絶之自田而食纺而衣丨丨丨丨焉大歴初诏赐两丁侍养本道使四时存问终身】自田而食纺而衣【见上】竒儿【五代史唐庄宗纪存朂克用长子也初克用破孟方立于邢州还军上党置酒三垂冈伶人奏百年歌至于衰老之际声辞甚悲坐上皆凄怆时存朂在侧方五嵗克用慨然捋须指而笑曰吾行老矣此丨丨也后二十年其能代我战于此乎】灵椿丹桂【宋史窦仪传仪学问优博风度峻整弟俨侃偁僖皆相继登科冯道与禹钧有旧尝赠诗有丨丨一株老丨丨五枝芳之句缙绅多讽诵之当时号为窦氏五龙】迭奉寿觞【宋史吕防正传景徳二年春表请归洛防正至洛有园亭花木日与亲旧宴防子孙环列丨丨丨丨怡然自得】两京相望【宋史王化基传孙诏歴工兵户三部侍郎转开封尹时子璹使京西摄尹洛父子丨丨丨丨人以为荣】手植三槐【宋史王旦传父祐世多称其隂徳丨丨丨丨于庭曰吾后世必有为三公者此其所以志也】画荻【宋史欧阳修传四嵗而孤母郑亲诲之学家贫至以荻画地学书】读范滂传【宋史苏轼传生十年父洵逰学四方母程氏亲授以书程氏丨东汉丨丨丨慨然太息轼请曰轼若为滂母许之否乎程氏曰汝能为滂吾顾不能为滂母耶】小坡大坡【宋史苏过传时称为丨丨盖以轼为丨丨也】云间鹤【宋史李光传童穉不戏弄父髙称曰吾儿丨丨丨其兴吾门乎】知以善养【宋史尹焞传焞少师事程颐尝应举发防有诛元祐诸臣议不对而出告颐曰焞不复应进士举矣颐曰子有母在焞归告其母母曰吾丨汝丨丨丨不知汝以禄养颐闻之曰贤哉母也】万事休【宋史荆南髙氏世家保朂字省躬从诲第十子保融同母弟也初保朂在保抱从诲独钟爱故或盛怒见之必释然而笑荆人目为丨丨丨】剪髪易书【元史陈祜传祐少好学家贫母张氏尝丨丨丨丨使读之长遂博通经史】降于父母一等【元史许有壬传今制封赠祖父母丨丨丨丨丨丨盖推恩之法近重而逺轻】奉承续行【董仲舒春秋繁露父之所生其子长之父之所长其子养之父之所养其子成之诸父所为其子皆丨丨而丨丨之不敢不致如父之意尽为人之道也】如火乐木【董仲舒春秋繁露以子而迎成养丨丨之丨丨也】视土事火【董仲舒春秋繁露为人子者丨丨之丨丨也虽居中央亦嵗亡十二日之王传于火以调和养长然而弗名者皆并功于火火得以盛不敢与父分美孝之至也】四产八男【董仲舒春秋繁露传曰周国子多贤审殖至于骈产男者四丨丨而得丨丨皆君子俊雄也】愿食藜藿为亲负米不可复得【刘向説苑子路曰负重道逺者不择地而休家贫亲老者不择禄而仕昔者由事二亲之时常食藜藿之实而为亲负米百里之外亲没之后南逰于楚从车百乘积粟万钟累茵而坐列鼎而食丨丨丨丨丨丨丨丨之时丨丨丨丨也枯鱼衔索几何不蠧二亲之夀忽如过隙草木欲长霜露不使贤者欲养二亲不待故曰家贫亲老不择禄而仕也】桥仰梓俯【刘向説苑伯禽与康叔封朝于成王见周公三见而三笞康叔有骇色谓伯禽曰有商子者贤人也与子见之康叔封与伯禽见商子曰某某也曰吾二子者朝乎成王见周公三见而三笞其説何也商子曰二子盍相与观乎南山之阳有木焉名曰桥二子者往观乎南山之阳见丨竦焉实而丨反以告乎商子商子曰桥者父道也商子曰二子盍相与观乎南山之隂有木焉名曰梓二子者往观乎南山之隂见丨勃焉实而丨反以告商子商子曰梓者子道也二子者明日见乎周公入门而趋登堂而跪周公拂其首劳而食之曰安见君子二子对曰见商子周公曰君子哉商子也】小棰则待大棰则走【刘向説苑曽子芸而误斩其根曽晳怒援大杖击之曽子仆地有顷苏蹷然而起进曰曩者参得罪于大人大人用力敎参得无疾乎退屏鼔琴而歌欲令曽晳聼其歌声令知其平也孔子闻之告门人曰参来勿内也曽子自以无罪使人谢孔子孔子曰汝闻瞽叟有子名曰舜舜之事父也索而使之未尝不在侧求而杀之未尝可得丨丨丨丨丨丨丨丨以逃暴怒也今子委身以待暴怒立体而不去杀身以防父不义不孝孰是大乎汝非天子之民耶杀天子之民罪奚如以曽子之材又居孔子之门有罪不自知处义难乎】泣笞【刘向説苑伯俞有过其母笞之泣其母曰他日笞子未尝见泣今泣何也对曰他日俞得罪笞尝痛今母之力不能使痛是以泣故曰父母怒之不作于意不见于色深受其罪使可哀怜上也父母怒之不作于意不见其色其次也父母怒之作于意见于色下也】三迁【刘向列女传孟母舍近墓孟子之少也嬉游为墓间之事母曰此非所以居处子也乃去舍市傍其嬉戏为贾人衒卖之事又曰此非所以居处子也复徙舍学宫之傍其嬉逰乃设俎豆揖譲进退母曰此真可以居吾子矣遂居之】断织【刘向列女传孟子既学而归孟母方绩问曰学所至矣孟子曰自若也母以刀丨其丨曰子之废学若吾断斯织也孟子惧旦夕勤学遂成名儒】牵衣不与【焦氏易林爱我婴女丨丨丨丨】彭祖九子【焦氏易林丨丨丨丨据徳不殆】一室百孙【焦氏易林丨丨丨丨公悦妪欢】取象五行转相生【班固白虎通父子法地丨丨丨丨丨丨丨也】教法度【班固白虎通父者矩也以法度教子】如父非父如母非母【班固白虎通称夫之父母谓之舅姑何尊丨丨而丨丨者舅也亲丨丨而丨丨者姑也】搤臂【王充论衡曽子出薪于野有客至而欲去曽母曰愿留参方到即以右手丨其左丨曽子左臂立痛即驰至问母臂何故痛母曰今者客来欲去吾搤臂以呼汝耳】雅子【王充论衡夫田婴俗父而田文丨丨也婴信忌不实义文信命不避讳】赋懐氷【黄宪天禄阁外史韩王暑而求冻馔世子以私财作氷室取羮馔而藏之既冻乃进于王韩王悦为之丨丨丨】精感万里【干寳捜神记曽子从仲尼在楚而心动辞归问母母曰思尔齧指孔子曰曽参之孝丨丨丨丨】三母堂【常璩华阳国志季姜梓潼文氏女王敬伯夫人少读诗礼敬伯前夫人子博女纪流季姜生康稚芝女始示凡前后八子抚育恩爱亲继若一堂博妻犍为杨进及博子遵妇蜀郡张叔纪服姑之教皆有贤训号丨丨丨】风气日上足散人懐【刘义庆世説王平子与人书称其儿丨丨丨丨丨丨丨丨】将车持杖应门行酒【刘义庆世説陈太邱诣荀朗陵使元方丨丨季方丨丨长文尚小载着车中既至荀使叔慈丨丨慈明丨丨余六龙下食文若亦小坐着膝前】雪日内集【刘义庆世説谢太傅寒丨丨丨丨与儿女讲论文义俄而雪骤公欣然曰白雪纷纷何所似兄子朗曰撒盐空中差可拟兄女曰未若柳絮因风起公大笑乐】珠娘珠儿【任昉述异记越俗以珠为上宝生女谓之丨丨生男谓之丨丨】吾不及吉甫汝不及伯竒【顔氏家训吉甫贤父也伯竒孝子也贤父御孝子合得终于天性而后妻间之伯竒遂放曽参妇死谓其子曰丨丨丨丨丨丨丨丨丨丨王骏丧妻亦谓人曰吾不及曽参子不如华元并终身不娶此等足以为诫】家公【顔氏家训侯覇之子孙称其祖父曰丨丨】渠自有门【刘餗隋唐嘉话褚遂良其父亮尚在乃别开门敕尝有以赐遂良使者由正门而入亮出曰丨丨丨丨】三代为相【陈翺卓异记丨丨丨丨河东公张嘉贞子延赏赏子靖按汉书韦平继嗣为丞相者若今之张氏三代无比】三五世必有肖其祖先形状者【薛用弱集异记用弱尝闻人之绍续其或丨丨丨则丨一人丨丨丨丨丨之丨丨丨斯岂验欤】验七黒辨双环【郭湜髙力士传髙公所生母麦氏即隋将鐡杖曽孙始与母别时年十嵗母抚其首泣曰与汝分别再见无时然汝胸上七黒子他人云必贵吾若不死得重见记取此言汝常弄吾臂上双金镮吾亦留防待见汝伺之慎勿忘却即与决别向三十年后知母在泷州虽使人迎终不敢望见及到子母并不相识母问曰与汝别时记语否胸前有黒子母曰在否即觧衣视之母亦出金镮示之一时号泣累日不止上闻登时召见封越国夫人便于养父母家安置十余年后卒东京原燕公志墓曰丨丨丨于子心丨丨丨于母臂即此事也】郎罢【吴处厚青箱杂记闽人谓子为囝谓父为丨丨】幼则束以礼义长则训以诗书【王偁东都事略苏易简传太宗召其母薛氏入禁中赐寳冠霞帔命坐问曰何以教子对曰丨丨丨丨丨丨丨丨丨丨丨丨太宗叹曰孟母也赐白金千两】朝服侍立【王辟之渑水燕谈宰相王溥父祚少为太原掾及溥为相客或祚溥常丨丨丨丨客不安席求去祚曰学生劳贤者起避耶】杖碎金鱼【王辟之渑水燕谈陈尧咨善射及守荆州囘母冯夫人问曰汝为郡有何异政尧咨曰毎以弓矢为乐母曰汝父教汝以忠孝辅国家今汝不务行仁化而专务一夫之勇岂汝父志耶丨之丨其丨丨】寓字于名【陆游老学庵笔记贺方囘有二子曰房曰廪于文房从方廪从囘盖丨父丨丨二子丨也】父子状元及第【王明清挥麈前录本朝丨丨丨丨丨丨张去华子师徳梁灏子固兄弟孙何孙仅陈尧佐尧咨四家而已】螟蛉【王楙野客丛书今呼非所生之子为丨丨观南史宋明帝负螟之庆言废帝非所生也北史胡叟养子字螟蛉又观董仲舒断甲无子养非所生引诗螟蛉有子蜾蠃负之之义知此説尚矣】
