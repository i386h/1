<!-- { "loadSidebar": true } -->








　　御定子史精华卷四十一
　　钦定四库全书
　　御定子史精华卷四十二
　　设官部六
　　郡牧
　　射的【韩非子李悝为魏文侯土地之守而欲人之善射也乃下令曰人之有狐疑之讼者令之丨丨中之者胜不中者负令下而人皆疾习射日夜不休及与秦人战大败之以人之善战射也】治责大指【史记汲黯迁为东海太守黯学黄老之言治官理民好清静择丞史而任之其丨丨丨丨而已不苛小黯多病卧闺閤内不出嵗余东海大治】薄淮阳【史记汲黯传召拜黯为淮阳太守黯伏谢不受印上曰君丨丨丨邪吾今召君矣顾淮阳吏民不相得吾徒得君之重卧而治之】卧治【见上】夹河为守【史记杜周传迁为御史大夫家两子丨丨丨丨】铜虎符竹使符【汉书文帝纪与郡守为丨丨丨丨丨丨注铜虎符第一至第五国家当发兵遣使者至郡合符廼听受之竹使符皆防竹箭五枚长五寸镌刻篆书第一至第五符者谓各分其半右留京师左防与之】车朱两轓【汉书景帝纪诏曰夫吏者民之师也车驾衣服宜称令长吏二千石丨丨丨丨注轓车之蔽也左氏传云防轓载栾盈即是冇鄣蔽之车也】纪纲人伦【汉书武帝纪诏曰二千石官长丨丨丨丨将何防佐朕烛幽隠劝元元厉蒸庶崇乡党之训哉】治平第一【汉书贾谊河南守吴公丨丨为天下丨丨】材气亡双【汉书李广传为上谷太守典属国公孙昆邪曰李广丨丨天下丨丨】历七郡【汉书李广传广丨丨丨太守前后四十余】
