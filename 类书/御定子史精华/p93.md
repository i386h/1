<!-- { "loadSidebar": true } -->







　　御定子史精华巻三十二
　　钦定四库全书
　　御定子史精华卷三十三
　　礼仪部六
　　郊社
　　观神道察物类【文中子三才不相离也措之事业则有主焉圆丘尚祀丨丨丨也方泽贵祭丨丨丨也宗庙用飨懐精气也】五府【史记帝尧纪正月上日舜受终于文祖文祖者尧大祖也注文祖者丨丨之大名犹周之明堂尚书帝命验曰五府五帝之庙苍曰灵府赤曰文祖黄曰神斗白曰显纪黒曰元矩唐虞谓之五府夏谓世室殷谓重台周谓明堂皆祀五帝之所也】礼祀【史记孝文帝纪十五年有司礼官皆曰古者天子夏躬亲丨丨上帝于郊故曰郊于是天子始幸雍郊见五帝以孟夏四月答礼焉】渭阳五庙【史记孝文帝纪十五年赵人新垣平以望气见因説上设立丨丨丨丨欲出周鼎当有玉英见】立祠汾隂脽上【史记孝武帝纪天子遂东始丨后土丨丨丨丨丨注脽音谁汾隂县在脽之上后土祠在县西汾在脽之北西流与河合也】夀星渊耀【史记封禅书冬郊雍五帝还拜祝祠泰一赞飨曰徳星昭衍厥惟休祥丨丨仍出丨丨光明信星昭见皇帝敬拜泰祝之飨】泰祝之飨【见上】用乐舞【史记封禅书冬日至祀天于南郊迎长日之至夏日至祭地祗皆丨丨丨而神乃可得而礼也】三百牢【史记封禅书秦文公梦黄虵自天下属地其口止于鄜衍文公问史敦敦曰此上帝之徴君其祠之于是作鄜畤用三牲郊祭白帝焉后七十八年秦徳公既立卜居雍后子孙饮马于河遂都雍雍之诸祠自此】
