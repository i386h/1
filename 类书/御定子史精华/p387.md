<!-- { "loadSidebar": true } -->
　　【丨丨之木似青梧髙十丈有丨丨色如丹汁洒其叶地皆成丨其枝似龙之倒垂亦曰珍枝树】连钱荇浮根菱倒枝藻【郭宪洞冥记旦露池西有灵池方四百歩有丨丨丨丨丨丨丨丨丨连钱荇荇如钱文浮根菱根出水上叶沉波下实细薄皮甘香叶半青半黄霜降弥羙因名青氷菱也倒枝藻者枝横倒水中长九尺余如结网有野鸭秋凫及鸥鹥来翔水上入此草中皆不得出如缯网也亦名水细藻中有转羽舫凌龙舫凌波舫帝尝游宴于此】鳯葵【郭宪洞冥记有丨丨草色丹叶长四寸味甘久食令人身轻肌滑】懐梦草【郭宪洞冥记有梦草似蒲色红昼缩入地夜则出亦名懐梦怀其叶则梦之吉凶立验也帝思李夫人之容不可得朔乃献一枝帝怀之夜果梦夫人因改曰丨丨丨】指星木【郭宪洞冥记帝尝见彗星东方朔折丨丨之丨以授帝帝以木指彗星星寻则没也】紫须葛【郭宪洞冥记帝于望鹄台西起俯月台台下穿池广千尺登台以眺月影入池中使仙人乗舟弄月影因名影娥池亦曰眺蟾台酌云葅酒葅以元草黒蕨金蒲甜蓼果以青樱龙瓜白芋紫茎寒蕨地花气葛此葛于地下生花入地十丈乃得此葛其根倒出亦名金虎须草因名丨丨丨也】金虎须草【见上】生金树【郭宪洞冥记影娥池北作鸣禽之苑有丨丨丨破之皮间有屑如金而色青亦名青金树】女香【郭宪洞冥记有丨丨树细枝叶妇人带之香终年不减】伤阳伤隂【刘向説苑髙山之巅无美木丨于多丨也大树之下无美草丨于多丨也】命制输班【焦氏易林梗生荆山丨丨丨丨】冬生不花【焦氏易林丨丨丨丨老女无家】文山紫芝雍梁朱草【焦氏易林丨丨丨丨丨丨丨丨生长和气福禄来处】生长和气【见上】百条共母【焦氏易林大树之子丨丨丨丨当夏六月枝叶茂盛鸾鳯以庇召伯游暑翩翩偃仰各得其所】寄生无根【焦氏易林丨丨丨丨如过浮云立本不固斯须落去更为枯树】据隂托阳【严遵道徳指归论夫太山之木本丨于丨末丨于丨垂枝布叶华实青青大而合抱髙连百防者生于无大成于不为】其叶如云其干如虹【黄宪天禄阁外史今有谷生于千仞之冈丨丨丨丨丨丨丨丨防于春夏不知秋冬沭之以芳雨畅之以薫风受天泽之宠而根蒙茸乎一壑】沐以芳雨畅以薰风【见上】畅草【王充论衡天下太平人来献丨丨】玉树【三辅黄图甘泉谷北岸有槐树今谓丨丨根干盘峙三二百年木也杨震关辅古语云耆老相传咸以谓此树即扬雄甘泉赋所谓玉树青葱也】低光荷为衣障日【三辅黄图琳池昭帝元始元年穿林池广千歩池南起桂台以望逺东引太液之水池中植分枝荷一茎四叶状如骈葢日照则叶低防根茎若葵之卫足名曰丨丨丨实如元珠可以饰佩花叶难萎芬馥之气彻十余里食之令人口气常香益脉治病宫人贵之毎游燕出入必皆含嚼或剪以丨丨或折以丨丨以为戯弄】孙枝【应劭风俗通梧桐生于峄山之阳岩石之上采东南丨丨为琴声极清丽】精秀【刘劭人物志夫草之丨丨者爲英兽之特羣者为雄故人之文武茂异取名于此是故聪明秀出谓之英胆力过人谓之雄此其大体之别名也】松竹贞秀【袁宏后汉纪夫丨丨丨丨经寒暑而不衰榆栁虚桡尽一时而零落此草木之性修短之不同者也】鹤草【稽南方草木状丨丨蔓生其花麴尘色浅紫蔕叶如栁而短当夏开花影如飞鹤觜翅尾足无所不备出南海云是媚草上有虫老蜕为蝶赤黄色女子藏之谓之媚蝶能致其夫怜爱】吉利草【嵇南方草木状丨丨丨其茎如金钗股形类石斛根类芍药交广俚俗多蓄蛊毒惟此草解之极验】枫人【嵇含南方草木状丨丨五岭之间多枫木嵗乆则生瘤瘿一夕遇暴雷骤雨其树赘暗长三五尺谓之枫人越巫取之作术有通神之验取之不以法则能化去】指甲花【嵇含南方草木状丨丨丨其树髙五六尺枝条柔弱叶如嫩榆与耶悉茗末利花皆雪白而香不相上下亦胡人自大秦国移植于南海而此花极繁细才如半米粒许彼人多折置襟防间葢资其芬馥尔一名散沫花】金可作枕紫可作牀白可作履【嵇含南方草木状荆宁浦有三种丨荆丨丨丨丨荆丨丨丨丨荆丨丨丨与他处牡荆蔓荆全异又彼境有杜荆指病自愈节不相当者月晕时刻之与病人身齐等置状下虽危困亦愈】指病自愈【见上】懐风【葛洪西京杂记乐游苑自生玫瑰树下多苜蓿苜蓿一名丨丨时人或谓之光风风在其间萧萧然日照其花有光采故名苜蓿为懐风茂陵人谓之连枝草】紫箨緑节【葛洪西京杂记太液池边皆是雕胡丨丨丨丨之类菰之有米者长安人谓之雕胡葭芦之未解叶者谓之紫箨菰之有首者谓之緑节】班駮如锦绣【葛洪西京杂记终南山多离合草叶似江蓠而红緑相杂茎皆紫色气如萝勒有树直上百丈无枝上结藂条如车葢叶一青一赤望之丨丨丨丨丨长安谓之丹青树亦云华葢树】神芝灵苖【王嘉拾遗记炎帝始教民耒耜躬勤畎亩之事百滋阜圣徳所感无不着焉丨丨发其异色丨丨擢其嘉颖陛地丹蕖骈生如葢香露滴洒下流成池】石蕖千年一花【王嘉拾遗记轩辕旦游洹流夕归隂浦行万里而一息洹流如沙尘中多神龙鱼鳖皆能飞翔有丨丨青色坚而甚轻从风靡靡覆其波上一茎百叶丨丨丨丨】碧藕千常【王嘉拾遗记郁水在磅磄山东其水小流在大陂之下所谓沉流亦名重泉生丨丨长丨丨七尺为常也】仁夀【王嘉拾遗记丨丨木似栢而枝长柔软其花堪食故吕氏春秋云木之美者有仁夀之华焉】倒生菱【王嘉拾遗记淋池有丨丨丨茎如乱丝一花千叶根浮水上实沉泥中名紫菱食之不老】虹草【王嘉拾遗记背明国北有草名丨丨枝长一丈叶如车轮根大如毂花似朝虹之色音齐桓公伐山戎国人献其种乃植于庭云覇者之瑞也】日精【王嘉拾遗记背明国有紫菊谓之丨丨一茎一蔓延及数亩味甘食者至死不饥渇】焦茅黄蕖梦草【王嘉拾遗记背明国有丨丨髙五丈燃之成灰以水灌之复成茅也谓之灵茅有丨丨草映日如火其坚韧若金食者焚身不有丨丨叶如蒲茎如蓍采之以占吉凶万不遗一】连理桂【王嘉拾遗记元鳯二年于淋池之南起桂台以望逺气东引太液之水有一丨丨丨树上枝跨于渠水下枝隔岸南生与上枝同一株】夜舒荷【王嘉拾遗记灵帝游于西园起祼游馆千间采緑苔而被堦引渠水以绕砌周流澄澈乗船以游漾使宫人乗之选玉色轻体以执篙檝摇漾于渠中渠中植莲长一丈南国所献其叶夜舒昼卷一茎有四莲丛生名曰丨丨丨亦云月出则舒也故曰望舒荷】合欢草【王嘉拾遗记魏明帝苑囿及民家草树皆生连理有丨丨丨状如蓍一株百茎昼则众条扶踈夜则合为一茎万不遗一谓之神草】神草【见上】金防【王嘉拾遗记晋武帝为抚军时府内后堂砌下忽生草三株茎黄叶緑若总金抽翠花条苒弱状似丨丨】蔓金苔【王嘉拾遗记祖梁国献丨丨丨色如黄金若萤火之聚大如鸡卵投于水中蔓延于波澜之上光出照日如火生水上也置漆盘中照耀满室名曰夜明苔着衣襟则如火光】浮筠之簳【王嘉拾遗记蓬莱山有丨丨丨丨叶青茎紫子大如珠有青鸾集其上下有沙礰细如粉柔风至叶条翻起拂细沙如云雾仙者来观而戯焉吹风竹叶声如钟磬之音】恒春树【王嘉拾遗记燕昭王坐通云之台台左右种丨丨之丨叶如莲花芬芳如桂花随四方之色昭王之末仙人贡焉列国咸贺王曰寡人得恒春矣何忧太清不至恒春一名沉生如今之沉香也】影木【王嘉拾遗记瀛洲有树名丨丨日中视之如星列万嵗一实实如青皮黑瓤食之骨轻上如华葢羣仙以避风雨】芸苗【王嘉拾遗记瀛洲有草名丨丨状如菖蒲食叶则醉饵根则醒】节相去一丈【常璩华阳国志南中志永昌郡有大竹名濮竹丨丨丨丨丨受一斛许】人形皆具能作儿啼【刘敬叔异苑人参一名土精生上党者佳丨丨丨丨丨丨丨丨昔有人掘之始下铧便闻土中呻吟声防音而取果得人参】髙飞独揺【崔豹古今注栘杨圆叶弱蔕防风大揺一名丨丨一名丨丨】树之阶庭使人不忿【崔豹古今注合欢树似梧桐枝叶繁互相交结毎风来辄身相解了不相牵缀丨丨丨丨丨丨丨丨嵇康种之舍前】仙人花【崔豹古今注万连叶如鸟翅一名鸟羽一名鳯翼花大者其色多红緑红者紫防緑者绀防俗呼为丨丨丨一名连缬花】酒杯藤【崔豹古今注丨丨丨出西域藤大如臂似葛花实如梧桐实花坚皆可以酌酒自文章暎彻可爱实大如指味如荳蔲香美消酒土人提酒来至藤下摘花酌酒仍以实销酲国人寳之不传中土张骞出大宛得之事出张骞出闗志】文章暎彻可爱【见上】羊踯躅【崔豹古今注丨丨丨花羊见之则踯躅分散故名羊踯躅】洛神珠【崔豹古今注苦葴一名苦子有里形如皮弁始生青熟则赤里有实正圆如珠亦随里青赤长安儿童谓为丨丨丨一曰王母珠一曰皮弁草】王母珠【见上】皮弁草【见上】无患【崔豹古今注程雅问拾栌木一名丨丨者昔有神巫名曰寳眊能符劾百鬼得鬼则以此为棒杀之世人相传以此木为众鬼所畏竞取为器用以却厌邪鬼故号曰无患也】防露来风【戴凯之竹谱葢竹所生大抵江东上宻丨丨下疎丨丨连亩接町竦散冈潭】鸡胫【戴凯之竹谱丨丨似篁髙而笋脆稀叶梢杪类记黄细】匀净润贞【戴凯之竹谱有竹象芦因以为名东瓯诸郡縁海所生肌理丨丨筠色丨丨凡今之箎匪兹不鸣】服媚弥芬【刘勰文心雕龙葢闻兰为国香丨丨丨丨书亦国华翫泽方美】瑞笋【任昉述异记周武王时孤竹之国献丨丨一株】愁妇草【任昉述异记昔战国时魏国苦秦之难有以民从征戍秦乆不返妻思而卒既葬冢上生木枝叶皆向夫所在而倾谓之相思木今秦赵间有相思草状如石竹而节节相续一名防肠草又名丨丨丨亦名霜草人呼寮莎葢相思之流也】石连理【任昉述异记案消山有石楼树吴太皇元年郡吏伍曜于海际得之枝茎紫色有光南越谓之丨丨丨也】子母竹【任昉述异记南中生丨丨丨今之慈竹也】重钱宣藓【任昉述异记苔为之泽葵又名丨丨亦呼为丨丨南人呼为姤草】忘忧疗愁【任昉述异记萱草一名紫萱又呼为丨丨草吴中书生呼为丨丨花】懒妇箴【任昉述异记桂林有睡草见之则令人睡一名醉草亦呼为丨丨丨】离别草【任昉述异记悬肠草一名思子蔓南中呼为丨丨丨】女草【任昉述异记葳防草一名丽草又呼为丨丨江浙呼为娃草羙女曰娃故以为名】娃草【见上】红绶【任昉述异记丨丨花蔓生如绶一般有文采因名马】长春【任昉述异记燕昭王种丨丨树叶如莲花树身似桂树花随四时之色春生碧花春尽则落夏生红花夏末则凋秋生白花秋残则萎冬生紫花遇雪即谢故号为长春树】丹青树【任昉述异记辰州嵩溪有丨丨丨枝叶直上笼云下无枝条上有五色叶圆如华葢故号丹青树俗谓之五采树今在辰阳县】马鬛形【任昉述异记松有两鬛三鬛七鬛者言如丨丨丨也言粒者非矣】贝多【任昉述异记少空山有丨丨树与众木有异一年三放花其花白色香羙】嫁枣【贾思勰齐民要术正月一日日出时反斧班驳椎之名丨丨注不椎则花无实子而零落也】鸠脚【贾思勰齐民要术凡插梨园中者用旁枝庭前者中心用根蒂小枝树形可喜五年方结子丨丨老枝三年即结子而树丑】榆忌采心【贾思勰寳民要术丨生三年不用采叶尤丨丨丨注采心则科茹太长更须依法烧之则依前茂矣】能种一顷嵗收千匹【贾思勰齐民要术榆荚砍后复生不劳耕种一劳永逸丨丨丨丨丨丨丨丨唯须一人守防指挥处分既无牛耕种子人功之费不虑水旱风虫之灾比之谷田劳逸万倍男女初生各与小树二十株比至嫁娶悉任车毂一树三具一具值绢三匹成绢一百八十匹聘财资遣粗得充事】竹性爱西南引【贾思勰齐民要术丨丨丨向丨丨丨故园东北角种之数嵗之后自当满园谚云东家种竹西家治地为滋蔓而来生也其居东北角者老竹种不生亦不能滋茂故湏取西南引少根也】含【贾思勰齐民要术永嘉记曰丨丨竹笋六月生迄九月味与箭竹笋相似】冬蓝【贾思勰齐民要术崔实曰榆荚落时可种蓝五月可刈蓝六月种丨丨注冬蓝木蓝也人月用蓝也】益智【贾思勰齐民要术异物志曰丨丨类薏苡实长寸许如枳椇味辛辣饮酒食之佳】扶留【贾思勰齐民要术吴録地理志曰始兴有丨丨藤縁木而生味辛可以食槟榔】鸡腔【贾思勰齐民要术笋谱曰丨丨竹笋肥羙】苞上【贾思勰齐民要术东观汉记曰马援至荔浦见冬笋名丨丨言禹贡厥苞橘柚疑谓是也其味羙】玉豉【贾思勰齐民要术神仙服食经云地榆一名玉札北方难得故尹公度曰寕得一斤地榆不用明月珠其实黒如豉北方呼豉为札当言丨丨与五加煮服之可神仙】鹿葱【贾思勰齐民要术嵇宜男花赋序云宜男花者荆楚之俗号曰丨丨可荐宗庙称名则义过马舄也】出面一树一石【贾思勰齐民要术蜀志记曰莎树丨丨丨丨出丨丨正白而味似桄榔出兴古】思惟【贾思勰齐民要术嵩山记曰嵩寺中忽有丨丨树即贝多也有人坐贝多树下思惟因以名焉汉道士从外国来将子于山西脚下种极髙大今有四树一年三花】治容【贾思勰齐民要术傅元朝华赋序曰朝华丽木也或谓之丨丨或曰爱老】五子【贾思勰齐民要术裴渊广州记曰丨丨树实如梨里有五核因名五子治霍乱金疮】贞萋【郦道元水经注又迳七贤祠东左右筠篁列植冬夏不变丨丨魏歩兵校尉陈留阮籍中散大夫谯国嵇康晋司徒河内山涛司徒琅邪王戎黄门郎河内向秀建威参军沛国刘伶始平太守阮咸等同居山阳结自得之游时人号之为竹林七贤也向子期所谓山阳旧居也后人立庙于其处庙南又有一泉东南流注于长泉水郭縁生述征记所云白鹿山东南二十五里有嵇公故居以居时有遗竹焉葢谓此也】嵇公遗竹【见上】对郭临川负冈防渚【郦道元水经注水北有华岳庙庙侧有攒柏数百根丨丨丨丨丨丨丨丨青青弥望竒可翫也】南北对生凌空交合【郦道元水经注水出西谿东流水上有连理树其树柞栎也丨丨丨丨丨丨丨丨谿水歴二树之间东流注于鱼水】楼松【郦道元水经注汶水又西南流迳徂徕山西山多松柏诗所谓岨崃之松也广雅曰道梓松也抱朴子称玉防记曰千嵗之松中有物或如青牛或如青犬或如人皆夀万嵗又称天陵有偃葢之松也所谓丨丨也】胜火木【郦道元水经注东南有卢水水侧有丨丨丨方俗音曰柽子其木经野火烧死炭不灭故东方朔云不灰之木者也】气清烟澄【郦道元水经注其城隍壍之外林棘荒蔓榛梗冥郁藤盘筀秀参错际天其中香桂成林丨丨丨丨桂父县人也栖居此林服桂得道】芳风藻川兰馨逺馥【郦道元水经注县西有小山山上有淳水既清且浅其中悉生兰草緑叶紫茎丨丨丨丨丨丨丨丨俗谓兰为都梁山因以号县受名焉】万年千嵗【杨衒之洛阳伽蓝记建中寺有一凉风堂本腾避暑之处凄凉常冷经夏无蝇有丨丨丨丨之树也按腾谓阉官司空刘腾也】牛筋狗骨鸡头鸭脚【杨衒之洛阳伽蓝记瑶光寺讲殿尼房五百余间绮疏连亘户牖相通珍木香草不可胜言丨丨丨丨之木丨丨丨丨之草亦悉备焉】酒树麯木【杨衒之洛阳伽蓝记昭仪兄寺阉官等所立寺有一佛二菩萨塑工精絶京师所无也四月七日常出诣景明景明三像恒出迎之伎乐之盛与刘腾相比堂前有丨丨丨丨】五重叶椹各异【杨衒之洛阳伽蓝记池西南有愿防寺中书舍人王翊舍宅所立也佛堂前生桑树一株直上五尺枝条横绕柯叶傍布形如羽葢复髙五尺又然凡为丨丨毎重丨丨丨丨京师道俗谓之神桑观者成市施者甚众帝闻而恶之以为惑众命给事中黄门侍郎元纪伐之其日云雾晦冥下斧之处血流至地见者莫不悲泣】日月蔽亏风烟出入【杨衒之洛阳伽蓝记髙林巨树足使丨丨丨丨悬葛垂萝能令丨丨丨丨】迎辇花【顔师古大业拾遗记洛阳进合蒂丨丨丨云得之嵩山坞中人不知名采者异而贡之防帝驾适至因以迎辇名之花外殷紫内素腻菲芬粉蘂心深红跗争两花枝干烘翠类通草无刺叶圆长薄其香气秾芬馥或惹襟防移日不散嗅之令人不多睡】东西列植南北成行【李肇国史补贞元中度支欲斫取两京道中槐树造车更栽小树先符牒渭南县尉张造造批其牒曰近奉文牒令伐官槐若欲造车岂无良木恭惟此树其来久逺丨丨丨丨丨丨丨丨辉映秦中光临关外不惟用资行者抑亦曽防学徒防本塞源虽有一时之利深根固蒂湏存百代之规况神尧入关先植此树元宗幸岳见立丰碑山川宛然原野未改且召伯所憩尚自保全先皇旧游宁宜翦伐思人爱树诗有薄言运斧操斤情所未忍付司具状牒上度支使仍具奏闻遂罢造寻入台】三眠盘地五出照人【韩鄂嵗华纪丽栁丨丨而丨丨花丨丨以丨丨】吐玉【韩鄂嵗华纪丽兰芽丨丨柳眼挑金】垂乳【韩鄂嵗华纪丽丨丨桐浮绛枣】篱金【韩鄂嵗华纪丽菊谢丨丨氷生池玉】勾鼻桃【包湑令昌解颐録邺华林苑有丨丨丨子重三斤或二斤半】沙箸【刘恂岭表录异记丨丨生于海岸沙中春吐苖其心若骨白而且劲可为酒筹凡欲采者轻歩而前及手急挼之不然闻行者声逺缩入沙中推寻之终不可得也】可为酒筹【见上】越王竹【叚公路北户录严州产丨丨丨根于石上状若荻枝髙尺余土人用代酒筹】睡莲【叚公路北户录丨丨叶如荇而大沉于水靣其花布叶数重凡五种色当夏昼开夜缩入水底昼复出也】鳯条【叚成式酉阳杂俎歴城房家园齐博陵君豹之山池其中杂树森竦泉石崇防歴中祓禊之胜也曽有人折其桐枝者公曰何谓伤吾丨丨自后人不复敢折公语参军尹孝逸曰昔季伦金谷山泉何必逾此孝逸对曰曽诣洛西游其故所彼此相方诚如明教孝逸常欲还邺词人饯宿于此逸为诗曰风沦歴城水月倚华山树时人以此两句比谢灵运池塘十字焉】五鬛【叚成式酉阳杂俎松今言两粒五粒当言鬛成式修竹里私第大堂前有丨丨松两根大财如椀甲子年结实味如新罗南诏者不别五鬛松皮不鳞中使仇士良水硙亭子在城东有两鬛皮不鳞者又有七鬛者不知自何得俗谓孔雀松三鬛松也松命根遇石则偃葢不必千年也】理成字曰天下太平【叚成式酉阳杂俎异木大暦中成都百姓郭逺因樵获瑞木一茎丨丨丨丨丨丨丨丨诏藏于秘阁】每片一天王【叚成式酉阳杂俎京西持国寺寺前有槐树数株金监买一株令所使巧工解之及入内回工言木无他异金大嗟惋令胶之曰此不堪矣但使尔知予工也乃别理解之丨丨丨丨丨塔防成就】剪花六出刻房七道【叚成式酉阳杂俎栀子诸花少六出者惟栀子花六出陶贞白言栀子丨丨丨丨丨丨丨丨其花香甚相传即西域薝卜花也】瓦松【叚成式酉阳杂俎丨丨崔融瓦松赋序曰崇文馆瓦松者产于屋霤之下谓之木也访山客而未详谓之草也验农皇而罕记赋云煌煌特秀状金芝之产霤歴歴虚悬若星榆之种天葩条郁毓根柢连卷间紫苔而裛露凌碧瓦而含烟又曰惭魏宫之乌悲恧汉殿之红莲崔公学博无不该悉岂不知瓦松已有着说乎】博邪【叚成式酉阳杂俎丨丨在屋曰昔耶在墙曰垣衣广志谓之兰香生久屋之瓦魏明帝好之命长安西载箕瓦于洛阳以覆屋前代词人诗中多用昔耶梁简文帝咏蔷薇曰縁阶覆碧绮依檐映昔耶或言构木上多松栽土木气泄则瓦生松】花靣径七八寸【叚成式酉阳杂俎兴唐寺有牡丹一窠元和中着花一千二百朶其色有正晕倒晕浅红浅紫深紫黄白檀等独无深红又有花叶中无抹心者重台花者其丨丨丨丨丨丨】夜有人过輙叱之【叚成式酉阳杂俎防门草常山北草名防门寘诸门上丨丨丨丨丨丨丨】烧之集象【叚成式酉阳杂俎南安有人子藤红色在蔓端有刺其子如人状昆仑丨丨丨丨南中亦难得】桂花耐日【叚成式酉阳杂俎卫公言桂花三月开黄而不白大庾诗皆称丨丨丨丨又张曲江诗桂花秋皎洁妄矣】猴郎逹树【叚成式酉阳杂俎紫薇北人呼为丨丨丨丨谓其无皮猿不能防也北地其树絶大有环数夫臂者】天浆【叚成式酉阳杂俎卫公言石榴甜者谓之丨丨能已乳石毒】合掌柏【叚成式酉阳杂俎太常博士崔硕云汝西有练溪多异柏及暮秋叶上敛俗呼丨丨丨】四向下垂如百子帐【叚成式酉阳杂俎木龙树徐之髙冢城南有木龙寺寺有三层砖塔髙丈余塔侧生一大树萦绕至塔顶枝干交横上平容十余人坐枝杪丨丨丨丨丨丨丨丨莫有识此木者僧呼为龙木梁武曽遣人图写焉】人触则叶翕人去则叶舒【叚成式酉阳杂俎倒生木此木依山生根在上有丨丨丨丨丨丨丨丨丨丨出东海】报竹平安【叚成式酉阳杂俎童子寺竹卫公言北都惟童子寺有竹一窠才长数尺相传其寺纲维毎日丨丨丨丨】音声树【赵璘因话録都堂南门东道有古槐垂隂至广相传夜深闻丝竹之音省中即有入相者俗谓之丨丨丨】地仙圆【冯贽云仙杂记虢州别驾窦淝以当归为丨丨丨曰使血海増光以枣木为杵臼号金刚骨】三贤如古君子【冯贽云仙杂记朝真观九星院有丨丨松三枝丨丨丨丨梁阁老妓以丽水囊贮香游之不数日松皆半枯】雌雄树【冯贽云仙杂记九仙殿银井有梨二株枝叶交结宫中呼为丨丨丨】菖蒲当再拜【冯贽云仙杂记王徽之以菖蒲映竹曰丨丨止以九节为贵而此君靣目耸然正丨丨丨此君】鳯首木【蘓鹗杜阳杂编李辅国家藏丨丨丨髙一尺雕刻鸾鳯之状虽严凝之时置诸髙堂大厦之中和煦之气如二三月】家于山西大木下【张读宣室志天寳中有赵生者其先以文学显兄弟四人俱以进士明经入仕独生性鲁钝虽读书然不能分句详义由是年壮尚不得为郡贡常与兄弟友生会宴盈座朱緑相接独生白衣甚为不乐及酒酣或嘲之生益慙且怒后一日弃其家遁去隠晋阳山葺茅为舍生有书百余篇笈而至山中昼习夜思虽寒暑切肌食粟袭苎不惮劳苦而生蒙庸力愈勤而功愈小生息孳如卒不易其志厥后旬余有翁衣褐乗造之因谓生曰吾子居深山中读古人书岂有志于禄仕乎虽然学愈乆而卒不能分句详义何蔽滞之甚耶生谢曰仆不敏自度老且无用故居深山读书自恱虽不能逹其精防然必欲终于志业不辱先人又何及于禄仕乎翁曰吾子志趣甚坚老夫虽无所能诚有补于君耶幸一访我耳因徴其所止翁曰吾叚氏子丨丨丨丨丨丨之丨言竟忽亡所见生怪之以为妖遂径徃山西防其迹果有椵树蕃茂生曰岂非叚氏子乎因持锸发其下得人参长尺余甚肖所遇翁之形生曰吾闻人参能为怪者又可愈疾遂瀹而食之自是醒然明悟所览书自能穷奥后嵗余以明经及第歴官数任而卒】真人降【康骈剧谈录唐昌观旧有玉蘂花甚繁每发若瑶林琼树元和中春物方盛车马防玩者相继忽有女子年可十七八衣绣緑衣乗马峩髻双鬟无簪珥之餙容色婉约迥出于众从二女冠三女仆仆者皆丱头黄衫端丽无比既下马以白角扇障靣直造花所异香芬馥闻于数十歩之外观者以为出自宫掖莫敢逼而视之伫立良久令小仆取花数枝而出将乗马回谓黄冠者曰曩者玉峯之约自此可以行矣时观者如堵咸觉烟霏鹤唳景物辉焕举辔百歩有轻风拥尘随之而去须臾尘灭望之已在半天方悟神仙之游余香不散者经月余日时严给事休复元相国刘宾客白醉吟俱有闻玉蘂院丨丨丨诗】醒醉草【王仁裕开天遗事兴庆池南岸有草数丛叶紫而心殷有一人醉过于草旁不觉失其酒态后有醉者摘草嗅之立然醒悟故目为丨丨丨】永丰柳【孟启本事诗白尚书姬人樊素善歌小蛮善舞尝为诗曰樱桃樊素口杨栁小蛮腰年既髙迈而小蛮方丰艶因为杨栁之词以托意曰一树春风万万枝嫩于金色软于丝永丰坊里东南角尽日无人属阿谁及宣宗朝国乐唱是词上问谁词永丰在何处左右具以对遂因东使命取丨丨丨两枝植于禁中白感上知其名且好尚风雅又为诗一章其末句云定知此后天文里栁宿光中添两星】馨烈侯【陶谷清异録唐保大二年国主幸饮香亭赏新兰诏苑令取沪溪美土为丨丨丨拥培之具】瀛洲玉雨【陶谷清异録司空图菩萨蛮谓梨为丨丨丨丨】玉鸡苗【陶谷清异録东平城南许司马后园蔷薇花太繁欲分于别地栽插忽花根掘得一石如鸡五色灿然郡人遂呼蔷薇为丨丨丨】枝穿玉玦【陶谷清异録钱俶以弟信镇湖州后圃芙蓉丨上丨一黄丨丨枝梢交杂不知从何而穿也信截干取玦以献人谓真仙来游留此以惊世耳】月宫花【陶谷清异録洛阳大内临芳殿庄宗所建牡丹千余本其名品亦有在人口者具于后百药仙人丨丨丨小黄娇雪夫人粉奴香蓬莱相公卵心黄御衣红紫龙杯三云紫盘紫酥天王子出様黄火焰奴太平楼阁】睡香【陶谷清异録庐山瑞香花始縁一比邱昼寝盘石上梦中闻花香烈酷不可名既觉寻香求之因名丨丨四方竒之谓乃花中祥瑞遂以瑞易睡】蚱蜢竹【陶谷清异録江湖间有一种野竹其叶紏结如虫状山民曰此丨丨丨也】清神树【陶谷清异録伪闽甘露堂前两株茶各四五尺髙郁茂婆娑宫人呼为丨丨丨毎春初嫔嫱戯摘新芽堂中设倾筐防】叶凌青云根通三泉【杜光庭録异记子不见嵩岱松柏华霍之树上丨丨丨丨下丨丨丨丨上有元狐黒猿下有豹隠龙潜千秋万嵗不逢斧斤之患】柿有七絶【黄休复茅斋客话滕处士昌祐字胜华园中有一柿树夏中圑坐十余人敷隂如葢无暑气云丨丨丨丨颇宜种之一有夀二多隂三无禽窠四无虫蠧五有嘉实六本固七霜叶红而堪翫】平露【孙氏瑞应图丨丨者如葢生于庭似四方之政王者不私人以官则四方之政平若东方政不平则西低北方政不平则南低西方政不平则东低南方政不平则北低四方政不出其根若丝一曰平雨】十间花屋【乐史太平寰宇记梁元帝竹林堂中多种蔷薇康家四出蔷薇白马寺黒蔷薇长沙千叶蔷薇多品彚竝以长格校其上使花叶相连其下有丨丨丨丨枝叶交映芬芳袭人】纛首披散【宋祁益部方物略记椶皆禠皮此独自干攒叶于颠丨丨丨丨秋华而实其值则罕】枝枝相避叶叶相譲【宋祁益部方物略记在土所宜亭擢而上丨丨丨丨丨丨丨丨繁隂可庇美榦斯仰右楠】锦被堆【宋祁益部方物略记花跗芬侈丛刺于梗不可把玩艶以妍整右丨丨丨注花出彭州其色一似蔷薇有刺不可玩俗谓蔷薇为锦被堆花】锦帯花【宋祁益部方物略记苒苒其条若不自持緑叶丹英蔓衍纷垂右丨丨丨注蜀山中处处有之长蔓柔纎花叶间侧如藻带然因象作名花开者形似飞鸟里人亦号鬓边娇】鬓邉娇【见上】玉蝉花【宋祁益部方物略记石蝉花注始生其苕森擢长二三尺叶如菖蒲紫萼五出与蝉甚类緑緑相侧蜀人因名之又白者号丨丨丨】添色拒霜【宋祁益部方物略记自浓而浅花则常态今顾反之亦反之怪右丨丨丨丨花】鸳鸯草【宋祁益部方物略记翠蘤对生甚似匹鸟逼而观之势若偕矫右丨丨丨】七寳花【宋祁益部方物略记防颖挺挺盛夏则荣丹紫合英以寳见名右丨丨丨】旗节花【宋祁益部方物略记擢条亭亭层层紫丹状若使节方图实刋右丨丨丨】月中种【钱希白南部新书杭州灵隠山多桂寺僧曰丨丨丨也至今中秋夜徃徃子坠寺僧亦曽拾得】光可鉴物【彭乗墨客挥犀有菌丛生于朽木或粪壤上其形如瑞芝洁白可爱夜则有丨丨以丨丨】半化为石【彭乗墨客挥犀壶山有柏木一株长数尺丨丨丨丨半犹是坚木蔡君谟见而异焉因运置私第余莆阳日就见之】牡丹不名【欧阳修洛阳牡丹记洛阳亦有黄芍药绯桃瑞莲千叶李红郁李之类皆不减他出者而洛阳人不甚惜谓之果子花曰某花至丨丨则丨丨直曰花其意谓天下真花独牡丹其名之着不假曰牡丹而可知也】姚黄左魏【欧阳修洛阳牡丹记牡丹之名或以氏或以州或以地或以色或旌其所异者而志之丨丨丨花丨花以姓着青州丹州延州红以州着细叶麤叶夀西潜溪绯以地着一擫红鹤翎红硃砂红玉板白多叶紫甘草黄以色着献来红添色红九蕋真珠鹿胎花倒晕檀心莲花萼一百五叶底紫皆志其异者】鹤翎红玉板白【见上】一百五【见上】鸢尾牛膝【沈括梦溪笔谈草药上品除五芝之外赤箭为第一此神仙补理飬生上药世人惑于天麻之説遂止用之治风良可惜哉以谓其茎如箭既言赤箭疑当用茎此尤不然至如丨丨丨丨之类皆谓茎叶有所似则用根耳何足疑哉】鸖虱【沈括梦溪笔谈地菘即天名精葢其叶似菘又似名精故有二名丨丨即其实也世间有单服火蔹法乃是服地菘耳不当用火蔹】金纒腰【沈括补笔谈韩魏公庆厯中以资政殿学士帅淮南一日后园中有芍药一干分四岐岐各一花上下红中间黄蘂间之当时扬州芍药未有此一品今谓之丨丨丨者是也公异之开一防欲招四客以赏之以应四花之瑞时王岐公为大理寺评事通判王荆公为大理评事佥判皆召之尚少一客以州钤辖诸司使忘其名官最长遂取以充数明日早衙钤辖者申状暴泄不至尚少一客命取过客歴求一朝官足之过客中无朝官惟有陈秀公时为大理寺丞遂命同防至中筵剪四花四客各簪一枝甚为盛集后三十年间四人皆为宰相】碧玉椽【李廌洛阳名园记苖帅园北竹万余竿皆大满二三围疎筠琅玕如丨丨丨】御笔防枝再荣【何防春渚纪闻元丰间朝廷问罪西夏五路举兵秦鳯路图上师行营憇形便之次至关岭有秦时柏一株虽质榦不枯而枝叶无存者既标图间裕陵披图顾问左右偶以丨丨丨其丨间而叹其阅岁之乆也后郡奏秦朝柏忽复一枝丨丨殿中有记当时奏图叹赏之语私相耸异以为天人笔泽所加回枯起死便同雨露所施】蜿蜒盘礴如龙鳯飞舞之状【方匀泊宅编盐官县安国寺双桧有唐宣宗时悟空大师手植今百余年矣其大者丨丨丨丨丨丨丨丨丨丨丨小者与常桧不甚异】斑红六出【景焕野人闲话蜀主升平尝理园苑异花草毕集其间一日有青城山申天师入内进花两粒曰红栀子种贱臣知圣上理苑囿辄取名花两树以助其趣赐与束帛皆至朝市散于贫人遂不知去处宣令内园子种之不觉成树两载其叶婆娑则栀子花矣其花丨丨丨丨其香袭人蜀主甚爱重之】榦如插笔【朱弁曲洧旧闻中岳顶上松丨丨丨丨其间数株上巨下细柯似枯槎皮或倒落僧指云此是岳神为珪禅师所移天将晓鬼兵惧遽倒植之而去】东者纹左旋西者纹右旋【邵博闻见后録曲阜城鲁国也孔子庙宅在焉庭中二桧各数十围丨丨丨丨丨丨丨丨丨丨世传孔子手植也】手托槐【邵博闻见后録鳯翔府园有枯槐一株故老云昭宗扶此树令朱全忠结韈四顾无应者故至今谓丨丨丨云】七里香【邵博闻见后録芸草过秋则叶上防白如粉汗南人谓之丨丨丨】郎榆姑榆【邵博闻见后録榆有二种一名丨丨一名丨丨郎榆无荚】白公桧【龚明之中吴纪闻白乐天为蘓州守时恩信及民皆敬而爱之尝植桧数本于郡圃后人目之为丨丨丨以况甘棠焉】弹种桃【孙升谈圃石曼卿谪海州日使人拾桃核数斛人逺不到处以丨丨丨之不数年丨花满山谷中】缕金黄【张邦基墨庄漫録洛阳牡丹之品见于花谱然未若陈州之盛且多也园户植花如种黍粟动以顷计政和壬辰春予侍亲在郡时园户牛氏家忽开一枝色如鵞雏而淡其靣一尺三四寸髙尺许柔葩重叠约千百叶其本姚黄也而于葩英之端有金粉一晕缕之其心紫蕋亦金粉缕之牛氏乃以丨丨丨名之以籧篨作棚屋围幛复张青防防之于门首遣人约止游人人输千钱乃得入观十日间其家数百千予亦获见之郡守闻之欲剪以进于内府众园户皆言不可曰此花之变易者不可为常他时复来索此品何应之又欲移其根亦以此为辞乃已明年花开果如旧品矣此亦草木之妖也】水台【赵徳麟侯鲭録艾一名丨丨一名医草】质如金石【叶梦得避暑録话长兴大雄寺陈霸先宅庭亦有大桧中空裂为四枝防半庭丨丨丨丨相传以为霸先所植】防之如金石【叶梦得岩下放言山中有竹数千竿皆余累嵗手植初但得数十竿耳一且观之既乆不觉成林无一处不森茂可喜尝自戯善种竹无如余者顷过吴江以语王份秀才份云竹殊易种伹得肥地尽去瓦砾荆棘深根频以水决取粪壤使壅培无不可活不必择时然取美观则可如欲为用不如痩瘠地硗非人力所营或崖谷间自生者其质坚实而肉厚丨丨丨丨丨以为椽常竹十嵗一易者此倍之吾居前后多竹椽既归一一验之无不如其言乃知余三十年种竹初未尝得真竹】真竹【见上】海滨竒观【王辟之渑水燕谈録海陵西溪盐场初文靖公尝官于此手植牡丹一本有诗刻石后范文正公亦尝临涖复题一絶阳和不择地海角亦逢春忆得上林色相看如故人后人以二公诗笔故题咏极多而花亦为人贵重防栏嵗乆茂盛毎嵗花开百朶为丨丨之丨丨也】圆防【王辟之渑水燕谈録亳州法相禅院矮桧髙才数尺偃亚蟠屈枝叶繁茂不可图状唐大中年李待价石记云丨丨三丈余距今又百余年广袤为五六丈一郡之珍玩】可砺指甲【杨伯嵒臆乗思牢竹南番思牢国产竹质甚涩丨以丨丨丨】伏道艾【范成大揽辔録丨丨丨医家最贵之按伏道地名】胭脂木【范成大桂海虞衡志丨丨丨坚致色如胭脂可镟作出融州及州洞桂林亦有之】暗麝【陈善扪虱新话南中花木有北地所无者茉莉花含笑花阇提花渠那异花之类以性皆畏寒故茉莉惟六月六日种者尤盛市中妇女喜簪茉莉东坡所谓丨丨着人者也】三十客【姚寛西溪丛语予长兄伯声尝得丨丨丨牡丹为贵客梅为清客兰为幽客桃为妖客杏为艶客莲为溪客木樨为岩客海棠为蜀客踯躅为山客梨为淡客瑞香为闺客菊为夀客木芙蓉为醉客酴醾为才客腊梅为寒客琼花为仙客素馨为韵客丁香为情客葵为忠客含笑为佞客杨花为狂客玫瑰为刺客月季为痴客木槿为时客安石榴为村客鼔子花为田客棣棠为俗客曼陀罗为恶客孤灯为穷客棠梨为鬼客】夭矫坚瘦【陆游老学庵笔记桧有二种海桧丨丨丨丨皆天成又有刻削蟠屈而成者名土桧海桧絶难致凡人家所有大抵土桧也】逺白宵明缟夜昼【陆游老学庵笔记杨廷秀在髙安有小诗云近红暮看失燕支丨丨丨丨雪色竒花不见桃惟见李一生不晓退之诗予语之曰此意古人已道但不如公之详耳廷秀愕然问古人谁曽道予曰荆公所谓积李兮丨丨崇桃兮丨丨是也廷秀大喜曰便当増入小序中】瑞花图【陆游老学庵笔记蜀孟氏时苑中忽生百合花一本数百房皆竝蔕图其状于圣夀寺门楼之东颊壁间谓之丨丨丨】上元着花【陆游老学庵笔记欧阳公梅宛陵王文防集皆有小桃诗欧诗云雪里花开人未知摘来相顾共惊疑初但谓桃花有一种早开者耳及游成都始识所谓小桃者丨丨前后即丨丨状如垂丝海棠曽子固杂识云正月二十开天章阁赏小桃正谓此也】辟兵延夀【王明清挥麈后録道家者流谓蟾蜍万嵗背生芝草出为世之嘉祥政和初黄冠用事符瑞翔集李譓以待制守河南有民以为献者譓即以上进祐陵大喜布告天下百官称贺于庭上表云九天睿泽溥及含灵万嵗蟾蜍聿生神草本实二物名各一芝或善丨丨或能丨丨乃合为于一体允特异于百祥】春黄秋紫【王楙野客丛书世言春兰秋兰各有异芬不知秋兰之香尤甚于春兰也兰有二种邵伯温曰细叶者春花花少阔叶者秋花花多离骚纫秋兰以为佩又曰秋兰兮青青緑叶兮紫茎今沅澧间所生在丨则丨在丨则丨然春黄不若秋紫之芬郁也】灵根夜吠【张端义贵耳集綦内相崇礼在太学前廊裕陵有进枸杞根如犬大作贺表学官令前廊撰述皆不下笔綦欣然当之其用一句丨丨丨丨举学皆服用东坡诗云灵厖或夜吠又出白乐天枸杞诗因此后登玉堂】四出【史绳祖学斋占毕花中惟岩桂丨丨余谓土之生物其成数五故草木花皆五惟桂乃月中之木居西方地四乃西方金之成数故花四出而金色且开于秋云】对青【许观东斋记事竹之异亦颇多成都古今记云丨丨竹竹黄而沟青故毎节若间出云此竹今湘中亦有之惟防稽颇多彼人呼黄金间碧玉辰州有一种小竹曰龙孙竹生山谷间髙不盈尺细仅如鍼凡所以为竹无不具前軰诗有小竹如鍼能具体即此也】十二时竹【洪簨旸谷后録安福西乡地名下荘有周俊叔者尝得丨丨丨丨一根于其州植之家庭以非土地所生风气所宜也乆不笋及笋矣又多憔悴不竹故歴有余年笋而竹者才得三竹绕节凸生子丑寅夘辰巳午未申酉戍亥凡十二字防画可数】杏株开蔷薇【郭彖暌车志吕仲发显谟宰安吉日县圃有大丨一丨十月间忽丨花四朶全是丨丨殊不类杏自是吕从刘防甫枢密之辟不逾年凡四迁秩亦花之瑞也】竹醉日【范致明岳阳风土记五月十三日谓之龙生日可种竹齐民要术所谓丨丨丨也】山林之风【程棨三栁轩杂识余尝评花以为梅有丨丨丨丨杏有闺门之态桃如倚门市倡李如东郭贫女】辍地十亩移种成列环洁辉映夜如对月【周密齐东野语梅花为天下神竒而诗人尤所酷好淳熙嵗乙巳余得曹氏荒圃于南湖之滨有古梅数十散漫弗治爰丨丨丨丨丨丨丨丨又増取西湖北山别圃江梅合三百余本筑室数间以临之又挟以两室东植千叶缃梅西植红梅各一二十章前为楹轩如堂之数花时居宿其中丨丨丨丨丨丨丨丨因名曰玉照后开涧环绕小舟徃来未始半月舍去自是客有游桂隠者必求观焉】全文武之才尽悲欢之态【周宻齐东野语调羮止渇梅丨丨丨丨丨学舞贪眠栁丨丨丨丨丨】丛生苔间【周宻癸辛杂识宜兴县之西地名石庭其地十余里皆古梅苔藓苍翠宛如虬龙皆数百年物也有小梅仅半寸许丨丨丨丨然着花极晚询之土人云梅之早者皆嫩树故得春最早树老则得春渐迟】五花同干【周密干淳起居注太上宣上同至飞来峯看放水帘时荷花盛开太上指池心云此种丨丨丨丨近伯圭自湖州进来前此未见也】枯柯再生【儒林公议成都刘备庙侧有诸葛武侯祠前有大柏围数文唐相叚文昌有诗石刻在焉唐末渐枯歴王建孟知祥二伪国不复生然亦不敢伐之皇朝乾徳五年丁夘夏五月丨丨丨丨时人异焉三国至干徳丙寅歴一千二百余年枯而复生于皇祐初守成都又八十年矣新枝耸云并旧枝余存者若老龙之形】天棘【释惠洪冷斋夜话王仲正言老杜诗江莲揺白羽丨丨蔓青丝髙秀实曰天棘天门冬也天门冬一名颠棘非天棘也王元之诗曰水芝卧玉腕天棘舞金丝则天棘葢栁也】火失刺把都【陶宗仪辍耕録丨丨丨丨丨者回囘田地所产药也其形如木鳖子而小可治一百二十种证毎症有汤引】锁锁【陶宗仪辍耕録回纥野马川有木曰丨丨烧之其火经年不灭且不作灰彼处妇女取根制防入火不焚如火防布云】云锦【陶宗仪辍耕録京师城外万栁堂亦一宴游处也野云亷公一日于中置酒招防斋卢公松雪赵公同饮时歌皃刘氏名解语花者左手执荷花右手执杯歌小圣乐行酒赵公喜即席赋诗曰万栁堂前数亩池平铺丨丨葢涟漪主人自有沧洲趣游女仍歌白雪词】种纸【袁觕澄怀録陆羽譔怀素传疎放不拘细行饮酒以飬性草书以畅志贫无纸乃种蕉叶万余株以供挥洒人问之曰吾丨丨耳】御衣黄【刘斧青锁髙议宫中牡丹品最上者丨丨丨次曰甘草黄次曰建安黄次皆红紫各有佳名终不出三花之上他日宫中贡一尺黄乃山下民王文仲所接也花靣几一尺髙数寸祗开一朶绛帏笼防之】建安黄【见上】一尺黄【见上】待女【采兰杂志兰待女子同种则香故名丨丨】
