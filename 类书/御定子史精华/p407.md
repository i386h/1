<!-- { "loadSidebar": true } -->
　　功【见上】三务【管子民有丨丨不布其民非其民也注三务谓春夏秋务农人不务三则馁饿成变故民非其民也】月不足而嵗有余【管子凡农者丨丨丨丨丨丨丨者也】有人之涂【管子粟者王之本事也人主之大务丨丨丨丨治国之道也注谓保有其人其涂因粟也】一日把百日餔【管子雨露属天地凑汐利以疾作收敛毋留丨丨丨丨丨丨】年大茂【管子五谷隣熟草木茂实嵗丰登丨丨丨】黄唐宜黍秫【管子丨丨无宜也惟丨丨丨也注唐虚脆也】土满【管子地大而不为命曰丨丨】春事二十五日之内【管子日至六十日而阳冻释七十日而隂冻释隂冻释而秇稷百日不秇稷故丨丨丨丨丨丨丨丨耳也】田防相圎【管子有一人耕而五人食者有一人耕而四人食者有一人耕而三人食者有一人耕而二人食者此齐力而功地丨丨丨丨】谷贼【管子行田畴田中有木者谓之丨丨】相髙下视肥硗观地宜【管子丨丨丨丨丨丨丨丨丨明诏期前后农夫以时均修焉使五谷桑麻皆安其处由田之事也】髙田间田庸田【管子丨丨十石丨丨五石丨丨三石其余皆属诸荒田】上农挟五【管子丨丨丨丨中农挟四下农挟三】春倳耜夏决芸【管子丨有以丨丨丨有以丨丨】发草【管子葅菜咸卤斥泽山间防防之壤无不丨丨】春之秋秋之秋【管子夫嵗有四秋而分有四时故曰农事且作请以什伍农夫赋耜铁此之谓丨丨丨大夏且至丝纩之所作此之谓夏之秋而大秋成五谷之所防此之谓丨丨丨大冬营室中女事纺绩缉缕之所作也此之谓冬之秋】独操国固【管子君谷借而务则农人丨丨丨丨】却走马以粪【老子天下有道丨丨丨丨丨河上公注粪者粪田也】多聚升粟【墨子农夫之所以蚤出暮入强乎耕稼树艺丨丨丨丨而不敢怠倦者何也曰彼以为强必富不强必贫强必饱不强必饥故不敢怠倦】爱子不惰食【商子无得取庸则大夫家长不见缮丨丨丨丨丨惰民不窳而庸民无所于食是必农】垦草【商子为国之数务在丨丨】陈寳【商子王以此春阅其农夏食其食秋取其刈冬丨其丨】赴时【列子农丨丨商趣利工追术仕逐势】变齐【庄子昔予为禾耕而卤莾之则其实亦卤莾而报予芸而灭裂之其实亦灭裂而报予予来年丨丨深其耕而熟耰之其禾繁以滋予终年厌飱】厌飱【见上】仆力寡能【荀子相髙下视肥墝序五种省农功谨畜蔵以时顺脩使农夫丨丨而丨丨治田之事也】掩地表畆【荀子丨丨丨丨刺草殖谷多粪肥田是农夫众庻之事也】畆数盆【荀子今是土之生五谷也人善治之则丨丨丨一嵗而再获之】朴力【荀子县鄙将轻田野之税省刀布之敛罕举力役无夺农时如是则农夫莫不丨丨而寡能矣】楛耕【荀子丨丨伤稼芸耨失薉】田师【荀子农精于田而不可以为丨丨】以力尽田【荀子故仁人在上则农丨丨丨丨贾以察尽财百工以巧尽械器】序五种【荀子相髙下视墝肥丨丨丨君子不如农人】好稼【荀子丨丨者众矣而后稷独传者一也】出实百倍【荀子民富则田肥以易田肥以易则丨丨丨丨】定凖直【吕氏春秋田事既饬先丨丨丨农乃不惑】少舍【吕氏春秋仲春之月耕者丨丨注少舍皆耕在野少有在都邑者也】烧薙行水【吕氏春秋土润溽暑大雨时行丨丨丨丨利以杀草如以热汤可以粪田畴可以羙土疆】升谷【吕氏春秋是月也农乃丨丨天子尝新先荐寝庙命百官收敛按是月孟秋之月】穿窦窌修囷仓【吕氏春秋是月也可以筑城郭建都邑丨丨丨丨丨丨按是月仲秋之月】斥卤生稻粱【吕氏春秋邺有圣令时为史公决漳水灌邺旁终古丨丨丨之丨丨】雚夷毋滛野尽泠风【吕氏春秋后稷曰子能以窐为突乎子能藏其恶而揖之以隂乎子能使吾士靖而甽浴士乎子能使保湿安地而处乎子能使丨丨丨丨乎子能使子之丨丨为丨丨乎子能使藁数节而茎坚乎子能使穂大而坚均乎子能使粟圜而薄糠乎子能使米多沃而食之疆乎无之若何】野禁有五【吕氏春秋丨丨丨丨地未辟易不操麻不出粪齿年未长不敢为园囿量力不足不敢渠地而耕农不敢行贾不敢为异事为害于时也】今兹羙禾来兹羙麦【吕氏春秋凡耕之大方力者欲柔柔者欲力息者欲劳劳者欲息棘者欲肥肥者欲棘急者欲缓缓者欲急湿者欲燥燥者欲湿上田弃畆下田弃甽五耕五耨必审以尽其深殖之度隂土必得大草不生又无螟蜮丨丨丨丨丨丨丨丨】土缓草諯【吕氏春秋地可使肥又可使棘人肥必以泽使苗坚而地隙人耨必以旱使地肥而丨丨丨丨】见生树生见死获死【吕氏春秋大月冬至后五旬七日菖始生菖者百草之先生者也于是始耕孟夏之昔杀三叶而获大麦日至苦菜死而资生而树麻与菽此告民地寳尽死凡草生蔵日中出狶首生而麦无叶而从事于蓄蔵此告民防也五时丨丨而丨丨丨丨而丨丨】菖生始耕【见上】杀三叶获麦资生树麻菽【见上】无与三盗任地【吕氏春秋丨丨丨丨丨丨夫四序参发大甽小畆为青鱼胠苗若直猎地窃之也既种而无行耕而不长则苗相窃也弗除则芜除之则虚则草窃之也故去此三盗者而后粟可多也】望之似有余就之则虚【吕氏春秋其为畮也髙而危则泽夺陂则埒见风则髙培则防寒则雕热则修一时而五六死故不能为来不俱生而俱死虚稼先死众盗乃窃丨丨丨丨丨丨丨丨丨】下得隂上得阳【吕氏春秋畮欲广以平甽欲小以深丨丨丨丨丨丨然后咸生】耰植施土均【吕氏春秋稼欲生于尘而殖于坚者慎其种勿使数亦无使疏于其施土无使不足亦无使有余熟有耰也必务其培其丨也丨植者其生也必先其丨丨也丨均者其生也必坚是以畮广以平则不防本】夬心中央帅为泠风【吕氏春秋茎生有行故遫长弱不相害故遫大衡行必得纵行必术正其行通其风丨丨丨丨丨丨丨丨】三以为族乃多粟【吕氏春秋苗其弱也欲孤长也欲相与居其熟也欲相扶是故丨丨丨丨丨丨丨】长其兄而去其弟【吕氏春秋凡禾之患不俱生而俱死是以先生者羙米后生者为粃是故其耨也丨丨丨丨丨丨丨】树肥树墝【吕氏春秋丨丨无使扶疏丨丨不欲专生而族居肥而扶疏则多粃墝而专居则多死】耕道【吕氏春秋稼之容足耨之容耨据之容手此之谓丨丨】得时【吕氏春秋丨丨之禾长秱而穂大本而茎杀疏机而穗大其粟圎而薄糠其米多沃而食之彊如此者不风先时者茎叶带芒以短衡穗钜而芳夺秮米而不香后时者茎叶带芒而末衡穗阅而青零多粃而不满得时之黍芒茎而徼下穗芒以长抟米而薄糠舂之易而食之不噮而香如此者不饴先时者大本而华茎杀而不遂叶藁短穗后时者小茎而麻长短穗而厚糠小米钳而不香得时之稻大本而茎葆长秱疏穖穗如马尾大粒无芒抟米而薄糠舂之易而食之香如此者不益先时者大本而茎叶格对短秱短穗多粃厚糠薄米多芒后时者纎茎而不滋厚糠多粃辟米不得恃定熟卬夭而死得时之麻必芒以长疏节而色阳小本而茎坚厚枲以均后熟多荣日夜分复生如此者不蝗得时之菽长茎而短足其羙二七以为族多枝数节竞叶蕃实大菽则圎小菽则抟以芳称之重食之息以香如此者不虫先时者必长以蔓浮叶踈节小英不实后时者短茎疏节本虚不实得时之麦秱长而颈黒二七以为行而服薄防而赤色称之重食之致香以息使人肌泽且有力如此者不蚼蛆先时者暑雨未至肘动蚼蛆而多疾其次羊以节后时者弱苗而穗苍狼薄色而羙芒是故得时之稼兴失时之稼约茎相若称之得时者重粟之多量粟相若而舂之得时者多米量米相若而食之得时者忍饥是故得时之稼其臭香其味甘其气章百日食之耳目聪明心意叡智四卫变彊气不入身无苛殃黄帝曰四时之不正也正五谷而已矣】不风不饴不益不蝗不虫不蚼蛆【见上】正五谷【见上】摩蜃而耨抱甀而汲【淮南子古者剡耜而耕丨丨丨丨木钩而樵丨丨丨丨民劳而利薄后世为之耒耜耰锄斧柯而樵桔橰而汲民逸而利多马】耨离【淮南子离先稻熟而农夫耨丨丨不以小利伤大获也注离与稻相似】男子畆【扬子丨丨丨妇人桑】谷人【扬子丨丨不足于画】承星履草宻勿畴垄【抱朴子自叙饥寒困瘁躬执耕穑丨丨丨丨丨丨丨丨】庶人之职【文中子子躬耕或问曰不亦劳乎子曰一夫不耕或受其饥且丨丨丨丨也】民之大事【国语夫丨丨丨丨在农上帝之粢盛于是乎出民之蕃庶于是乎生亊之共给于是乎在和协辑睦于是乎兴财用蕃殖于是乎始敦厐纯固于是乎成是故稷为大官】顺时土【国语古者太史丨丨丨丨阳瘅愤盈土气震发农祥晨正日月底于天庙土乃脉发先时九日太史告稷自今至于初吉阳气俱烝土膏其动弗震弗渝脉其满谷乃不殖】阳气烝土膏动【见上】弗震弗渝脉其满【见上】脩其疆畔日服其鏄【国语丨丨丨丨丨丨丨丨不解于时财用不乏民用和同】民无县耜野无奥草【国语周制有之曰列树以表道立鄙食以守路国有郊牧畺有寓望薮有圃草囿有林池所以御灾也其余无非谷土丨丨丨丨丨丨丨丨】农【国语其犹丨丨也虽获沃田而勤易之将弗克飨为人而已】勤易【见上】下水【战国防东周欲为稻西周不丨丨东周患之蘓子谓东周君曰臣请使西周下水可乎乃往见西周之君曰君之谋过矣今不下水所以富东周也今其民皆种麦无他种矣君若欲害之不若一为下水以病其所种下水东周必复种稻种稻而复夺之若是则东周之民可令一仰西周而受命于君矣西周君曰善】利十倍【战国策吕不韦贾于邯郸见秦质子异人归而谓父曰耕田之丨防倍曰丨丨珠玉之赢防倍曰百倍立国家之主赢防倍曰无数】暴背耨【战国策无其实而有其名者农夫是也解冻而耕丨丨而丨无积粟之实此无其实而有其名者也】农师【史记周本纪举弃为丨丨天下得其利】勤身从事【史记孝文帝纪上曰农天下之本务莫大焉今丨丨丨丨而有租税之赋是为本末者无以异其于劝农之道未偹其除田之租税按汉书勤身作厪身晋灼曰古勤字也】中歳上嵗【史记天官书汉魏鲜集腊明正月旦决八风风从南方来大旱北方为丨丨东北为丨丨】畆一钟【史记封禅书水工郑国闲説秦令凿泾水自中山西邸瓠口为渠并北山东注洛三百余里以溉田渠就用注填阏之水溉泽卤之地四万余顷收皆丨丨丨于是闗中为沃野无防年】火耕水耨【史记平凖书江南丨丨丨丨令饥民得流就食江淮间】一日不作百日不食【史记赵世家肃侯逰大陵出于鹿门大戊午扣马曰耕事方急丨丨丨丨丨丨丨丨肃侯下车谢】拙业【史记货殖传田农丨丨而秦阳以葢一州】秋罢【汉书元帝纪是月雨雪陨霜伤麦稼丨丨注师古曰秋罢者言至秋时无所收也】名田【汉书哀帝纪有司条奏诸王列侯得丨丨国中列侯在长安及公主名田县道闗内侯吏民名田皆无得过三十顷注如淳曰既收其租税又自得有私田三十顷】辟土殖谷【汉书食货志丨丨丨丨曰农】不易一易再易【汉书食货志民受田上田夫百畮中田夫二百畮下田夫三百畮嵗耕种者为丨丨上田休一嵗者为丨丨中田休二嵗者为丨丨下田三嵗更耕之自爰其处】上孰中孰下孰【汉书食货志丨丨其收自四余四百石丨丨自三余三百石丨丨自倍余百石】代田【汉书食货志以赵过为捜粟都尉过能为丨丨一畮三畮嵗代处故曰代田古法也后稷始甽田以二耜为耦广尺深尺曰甽长终畮一畮三甽一夫三百甽而播种于三甽中苗生叶以上稍耨陇草因隤其土以附苗根故其诗曰或芸或芓黍稷儗儗芸除草也芓附根也言苗稍壮每耨輙附根比盛暑陇尽而根深能风与旱故儗儗而盛也其耕耘下种田噐皆有便巧率十二夫为田一井一屋故畮五顷用耦犂二牛三人一嵗之收常过缦田畮一斛以上善者倍之过使教田太常三辅大农置工巧奴与从事为作田噐二千石遣令长三老力田及里父老善田者受田器学耕种养苗状民或苦少牛亡以趋泽故平都令光教过以人挽犂过奏光以为丞教民相与庸挽犂率多人者田日三十畮少者十三畮以故田多垦辟过试以离宫卒田其官壖地课得谷皆多其旁田畮一斛以上令命家田三辅公田又教邉郡及居延城是后边城河东农三辅太常民皆便代田用力少而得谷多】隤土附根【见上】能风与旱【见上】缦田【见上】人挽犂【见上】离宫卒田其宫壖地【见上】命家田三辅公田【见上】捽草杷土【汉书贡禹传农夫父子暴露中野不避寒暑丨丨丨丨手足胼胝】极膏腴上贾【汉书张禹传禹为人谨厚内殖货财家以田为业及富贵多买田至四百顷皆泾渭溉灌丨丨丨丨丨】公田口井【汉书王莾传予前在大麓始令天下丨丨丨丨注师古曰计口而为井田】麋畯【后汉书郡国志注博物记曰十千为羣掘食草根其处成泥名曰丨丨民人随此畯种稻不耕而获其收百倍】一年三收【后汉书郡国志注荆州记曰城南六里县西北有温泉其下流有数十畆田常十二月下种明年三月新谷便登丨丨丨丨】兼功自厉【后汉书王丹传家累千金隠居养志好施周急毎嵗农时輙载酒肴于田间勤者而劳之其墯孏者耻不致丹皆丨丨丨丨】墯孏【见上】嵗星守心年谷丰【后汉书郎顗传孝经钩命决曰丨丨丨丨丨丨丨注嵗星守心为重华故年丰也】岁星出左有年【后汉书郎顗传石氏经曰丨丨丨丨丨丨出右无年注石氏魏人石中夫也】沟塍刻镂原隰龙鳞【后汉书班固传下有郑白之沃衣食之源隄封五万疆场绮分丨丨丨丨丨丨丨丨决渠降雨荷臿成云五谷垂颖桑麻敷棻】穿成国渠筑临晋陂【晋书宣帝纪青龙元年丨丨丨丨丨丨丨丨溉田数千顷国以充实焉】云布【晋书食货志农祥晨正平秩东作荷锸赢粮有同丨丨】督实南畆【晋书齐献王攸传今宜严敕州郡检诸虚诈害农之事丨丨丨丨上下同奉所务则天下之谷可复古政岂患于蹔一水旱便忧饥馁哉】区种【晋书叚灼传艾欲积谷彊兵以待有事是嵗少雨又为丨丨之法手执耒耜率先将士按艾邓艾】一岁种三岁获【晋书扶南国传以耕种为务丨丨丨丨丨丨】相土揆时【齐书武帝纪诏守宰亲民之要刺史案部所先宜严课农桑丨丨丨丨必穷地利若耕蚕殊众足厉浮惰者所在即便列奏其违方骄矜佚事妨农亦以名闻将明赏罸以劝勤怠校覈殿最嵗竟考课以申黜陟】相畆辟畴【齐书鬱林王纪诏曰执事暂亡悬磬比室秉机或惰无褐终年非怠非荒虽由王道不稂不莠寔赖民和顷嵗多稼无爽遗秉如积而三登之羙未臻万斯之基尚逺且风土异宜百民舛务刑章治绪未必同源妨本害政事非一揆冕旒属念无防夙兴可严下州郡务滋耕殖丨丨丨丨广开地利深树国本克阜天民】揆景肆力【齐书明帝纪宜严课农桑防令游惰丨丨丨丨必穷地利】场功【齐书乐志劳哉望嵗丨丨冀可收】尚看夭桃敷水犹及落杏飞花【梁书元帝纪时惟星鸟表年祥于东秩春纪宿龙歌嵗取于南畯况三农务业丨丨丨丨丨丨四民有令丨丨丨丨丨丨】王导赐田【南史王骞传武帝于钟山西造大爱敬寺骞旧墅在寺侧者即丨丨丨丨也帝遣主书宣防就骞市之欲以施寺答云此田不卖若勅取所不敢言酬对又脱畧帝怒遂付市评田价以直逼还之由是忤防】家有兼牛通借无者【魏书孝文帝纪诏牧守令长勤率百姓无令失时同部之内贫富相通丨丨丨丨丨丨丨丨若不从诏一门之内终身不仕守宰不督察免所居官】水田分给细民【魏书源懐传懐又表曰景明以来北蕃连年灾旱髙原陆野不任营殖惟有水田可少菑畆然主将参僚专擅腴羙瘠土荒畴给百姓因此困敝日月滋甚诸镇丨丨请依地令丨丨丨丨先贫后富若分付不平今一人怨讼者镇将以下连署之官各夺一时之禄四人以上夺禄一周北镇邉蕃事异诸夏往日置官全不差别沃野一镇自将以下八百余人黎庶怨嗟佥曰烦猥边隅事尠实少畿服请主帅吏佐五分减二诏曰省表具恤民之懐已勑有司一依所上下为永凖如斯之比不便于民损化害政者其备列以闻】勤之则畆益三升不勤则畆损三升【魏书髙允传世祖引允与论刑政言甚称防因问允曰万机之务何者为先是时多禁封良田又亰师逰食者众允因言曰臣少也贱所知惟田请言农事古人云方一里则为田三顷七十畆百里则田三万七千顷若丨丨丨丨丨丨丨丨丨丨丨丨丨丨方百里损益之率为粟二百二十二万斛况以天下之广乎若公私有储虽遇饥年复何忧哉世祖善之遂除田禁悉以授民】人牛易力【魏书樊子鹄传后出除散骑常侍本将军殷州刺史属嵗旱俭子鹄恐民流亡乃勒有粟之家分贷贫者并遣丨丨丨丨多种二麦州内以此获安】公廨田【隋书髙祖纪开皇四年六月丁邜诏省府州县皆给丨丨丨不得治生与人争利】陌南阡西阡东陌北【隋书礼仪志北齐籍于帝城东南千畆内种赤粱白谷大豆赤黍小豆黒穄麻子小麦色别一顷自余一顷地中通阡陌作祠坛于丨丨丨丨广轮三十六尺髙九尺四陛三壝四门又为大营于外又设御耕坛于丨丨丨丨】九谷之书四人之令【隋书卢思道传汜胜丨丨丨丨观其节制崔实丨丨丨丨奉以周旋】别为条制【隋书樊叔略传自为司农凡种植叔略丨丨丨丨皆出人意表】要月【北史苏绰传夫百畆之田必春耕之夏种之秋收之然后冬食之此三时者农之丨丨也若失其一时则谷不可得而食按周书无月字】人耕法【旧唐书王方翼传迁夏州都督属牛疫无以营农方翼造丨丨之丨施闗键使人推之百姓赖马】赐田十顷【旧唐书李袭誉传吾近京城有丨丨丨丨耕之可以充食】趋时急于备宼尺璧贱于寸隂【旧唐书宇文融传制曰今阳和布泽丁壮就田言念鳏惸事资拯助宜委使司与州县商量劝作农社贫富相恤耕耘以时仍毎至雨泽之后种获忙月州县常务一切停减使丨丨丨丨丨丨丨丨丨丨丨丨】耦耕法【唐书王方翼传以功迁夏州都督属牛疫民废田作方翼为丨丨丨张机键力省而见功多百姓顺頼】刀耕【唐书严震传梁汉间丨丨火耨民采稆为食】地癖【唐书李憕传憕颇殖产伊川占膏腴自都至阙口畴野弥望时谓丨丨】寡桑柘富麻苎【宋史地理志河东其俗刚悍而朴直勤农织之事业丨丨丨而丨丨丨无治生多藏蓄其靳啬尤甚】鄠杜南山土地膏沃二渠灌溉兼有其利【宋史地理志陕西其民慕农桑好稼穑丨丨丨丨丨丨丨丨丨丨丨丨丨丨丨丨大抵夸尚气势多防侠轻薄之风】淤厚宿麦【宋史河渠志戸部侍郎苏辙上疏臣闻河之所行利害相半葢水来虽有败田破税之害其去亦有丨丨丨丨之利况故道已退之地桑麻千里赋役全复此涨水之说不足听也】限田【宋史食货志自景徳以来四方无事百姓康乐戸口蕃庶田野日辟仁宗继之益务约己爱人即位之初下诏曰今宿麦既登秋种向茂其令州县谕民务谨葢藏毋或妄费上书者言赋役未均田制不立因诏丨丨公卿以下毋过三十顷牙前将吏应复役者毋过十五顷止一州之内过是者论如违制律以田赏告者】湖田【宋史食货志绍兴五年江束帅臣李光言明越之境皆有陂湖大抵湖髙于田田又髙于江海旱则放湖水溉田涝则决田水入海故无水旱之灾政和以来始废湖为田自是两州之民嵗被水旱之患余姚上虞毎县收租不过数千斛而所失民田常赋动以万计莫若先罢两邑丨丨其防稽之鉴湖鄞之广徳湖萧山之湘湖防防尚多望诏漕臣尽废之其江东西圩田苏秀围田令监司守令条上于是诏诸路漕臣议之其后议者虽称合废竟仍其旧】圩田【见上】围田【见上】方田【宋史食货志丨丨神宗患田赋不均熈寜五年重修定方田法诏司农以均税条约并式颁之天下以东西南北各千歩当四十一顷六十六畆一百六十歩为一方嵗以九月县委令佐分地计量随陂原平泽而定其地田赤淤黒垆而辨其色方量毕以地及色参定肥瘠而分五防以定税则至明年三月毕掲以示民一季无讼即书戸帖连庄帐付之以为地符均税之法县各以其租额税数为限旧尝收蹙竒零如米不及十合而收为升绢不满十分而收为寸之类今不得用其数均摊増展致溢旧额凡越额增数皆禁若瘠卤不毛及众所食利山林陂塘沟路坟墓皆不立税凡田方之角立土为植其野之所宜木以封表之有方帐有庄帐有甲帖有戸帖其分烟析产典卖割移官给契县置簿皆以令所方之田为正令既具乃以济州钜野尉王曼为指教官先自京东路行之诸路仿此】戸帖【见上】庄帐【见上】地符【见上】甲帖【见上】岁得帛千匹【宋史陈希亮传河北有田丨丨丨丨丨】百渠九堰【宋史沈遘传从弟括括字存中以父任为沐阳主簿县依沐水乃职方氏所书浸田沂沐者故迹漫为污泽括新其二坊疏水为丨丨丨丨以播节原委得上田七千顷】播琴【山海经西南黒水之间有都广之野爰有膏谷膏稻膏黍膏稷百谷自生冬夏丨丨注播琴犹播殖方俗言耳】均田【夏小正农率丨丨传率者循也均田者始除田也言农夫急除田也】及雪泽【夏小正农丨丨丨传言雪泽之无髙下也初服于公田古有公田焉者古言先服公田而后服其田也】荣鞠树麦【夏小正丨丨丨丨传鞠草也鞠荣而树麦时之急也】草宅禽飨之【逸周书若农之服田务耕而不耨维丨其丨之既秋而不获维丨其丨丨人而获饥夫谁哀之】野事【逸周书都鄙不过百室以便丨丨】金穰木康【越絶书大隂三嵗防丨则丨三嵗防水则毁三嵗处丨则丨三嵗处火则旱故散有时积籴有时领则决万物不过三嵗而发矣以智论之以决断之以道佐之断长续短一嵗再倍其次一倍其次而反水则资车旱则资舟物之理也天下六嵗一穰六嵗一康凡十二嵗一饥是以民相离也】三表【越絶书越王曰请问丨丨范子曰水之势胜金隂气蓄积大盛水防金而死故金中有水如此者嵗大败八谷皆贵金之势胜木阳气蓄积大盛金防木而死故木中有火如此者嵗大羙八谷皆贱金木水火更相胜此天之三表者也不可不察能知三表可为邦寳】寳路开【桓寛盐铁论山海者财用之寳也铁器者农夫之死生也死生用则仇讐灭仇讐灭则田野辟田野辟则五谷熟而丨丨丨】木耕手耨土耰啖食【桓寛盐铁论盐铁贾贵百姓不便贫民或丨丨丨丨丨丨丨丨】蹠耒【桓寛盐铁论民丨丨而耕贫担而行】丰敞【焦氏易林膏泽肥壤农人丨丨】青牛白咽呼我俱田【焦氏易林丨丨丨丨丨丨丨丨歴山之下可以多耕嵗乐时节民人安业】五利四福【焦氏易林丨丨丨丨俱田髙邑黍稷盛茂多获髙稻】新田宜粟上农得谷【焦氏易林丨丨丨丨丨丨丨丨君子懐徳以干百禄】臯田堆壤【焦氏易林丨丨禾黍丨丨麻阜衣食我躬室家饶有】雨师娶妇【焦氏易林丨丨丨丨黄巗季子成礼既婚相呼南山膏润下土年嵗大有】磝硗秃白【焦氏易林丨丨丨丨不生黍稷无以供祭祗灵代祀】荷锄雨不如决渚【黄宪天禄阁外史谚曰丨丨丨丨丨丨丨丨言时不可缓也】力勤十顷能致嘉頴【王嘉拾遗记成王五年有因祗之国去王都九万里献女工文锦其国文夫勤于耕稼一日锄十顷之地又贡嘉禾一茎盈车故时俗四言诗曰丨丨丨丨丨丨丨丨】陆海【常璩华阳国志秦孝文王以李氷为蜀守氷乃壅江作堋穿郫江检江别支流双过郡下以行舟船岷山多梓栢大竹颓随水流坐致材木功省用饶又溉灌三郡开稻田于是蜀沃野千里号为丨丨旱则引水浸润雨则杜塞水门故记曰水旱从人不知饥馑时无荒年天下谓之天府也】屋上乌【宗懔荆楚嵗时记春分日民并种戒火草于屋上有鸟如乌先鸡而鸣架架格格民此鸟则入田以为】犂杷上岸【宗懔荆楚嵗时记有鸟名获谷其名自呼农人此鸟则丨丨丨丨注按尔雅云鸤鸠鴶鞠郭璞云今布谷也江东呼获谷也】犂欲亷劳欲再【贾思勰齐民要术凡秋耕欲深春夏欲浅丨丨丨丨丨丨注古曰耰今曰劳犂亷耕细牛复不疲再劳地熟旱亦保泽也】转地【贾思勰齐民要术初耕欲深丨丨欲浅注耕不深地不熟转不浅动生土也】羙田法【贾思勰齐民要术凡丨丨之丨禄荳为上小荳胡麻次之悉皆五六月中防种七月八月犂种杀之为春谷田则畆收十石其羙与蚕矢熟粪同注防羙懿反漫掩也】防种【见上】种【贾思勰齐民要术若牛力少但九月十月一劳之至春丨丨亦得】膏泽【贾思勰齐民要术夏至后九十日昼夜分天地气和以此时耕田一而当五名曰丨丨】强土【贾思勰齐民要术崔寔四民月令曰正月地气上腾上长冐橛陈根可防急菑丨丨黑垆之田】掩地雪【贾思勰齐民要术五月耕一当三六月耕一当再若七月耕五不当一冬雨雪止輙以蔺之丨丨丨勿使从风飞去后雪复蔺之则立春保泽冻虫死来年宜稼田虽薄恶收可畆十石】脂田脯田【贾思勰齐民要术秋无雨而耕絶上气土坚垎名曰丨丨及盛冬耕泄隂气土枯燥名曰丨丨脯田与脂田皆伤田】摩平待种【贾思勰齐民要术汜胜之书曰凡爱田常以五月耕六月再耕七月勿耕谨丨丨以丨丨时】缓土【贾思勰齐民要术二月隂冻毕泽可菑羙田丨丨及河渚水防】沙白轻土【贾思勰齐民要术三月杏华胜可菑丨丨丨丨之田五月六月可菑麦田】曵挞【贾思勰齐民要术凡春种欲深宜丨重丨夏种欲浅直置自生注春风冷生迟不曵挞则根虚虽生輙死夏气热而生速曵挞遇雨必坚垎其泽泽多者或亦不须挞必欲挞者宜须待白背湿挞令地坚硬故也】直置自生【见上】仰垄【贾思勰齐民要术春若遇旱秋耕之地得丨丨待雨夏若仰垄匪直荡汰不生兼与草薉俱出】早晚相杂【贾思勰齐民要术凡田欲丨丨丨丨有闰之嵗节气近后宜晚田然大率欲早早田倍多于晚注早晚相杂防嵗道有所宜】早田倍多于晚【见上】马耳镟【贾思勰齐民要术苗生如马耳则镟锄注谚曰欲得谷丨丨丨】小锄【贾思勰齐民要术凡五谷惟丨丨为良注小锄者非直省功谷亦倍胜大锄者草根繁茂用功多而收益少】锄不厌数【贾思勰齐民要术良田率一尺留一科薄地寻垅嗫之苗出垅则深锄丨丨丨丨周而复始勿以无草而暂停】起地【贾思勰齐民要术春锄丨丨夏为除草故春锄不用触湿六月以后虽湿亦无嫌注春苗既浅隂未覆地湿锄则地坚夏苗隂厚地不见日故虽湿亦无害矣】触湿【见上】白背【贾思勰齐民要术苗既出垄毎一经雨丨丨时辄以铁齿楱纵横杷而劳之】生长壮日【贾思勰齐民要术凡种五谷以丨丨丨丨种者多实老恶死日种者收薄以忌日种者败伤又用成收满平定日为佳】藏雪汁【贾思勰齐民要术雪汁者五谷之精也使稼耐旱常以冬丨丨丨器盛埋于地中治种如此则收常倍】椹赤为【贾思勰齐民要术夏种黍穄与植谷同时非夏者大率以丨丨丨丨注谚曰椹厘厘种黍时】椹厘厘种黍时【见上】锋而不耩【贾思勰齐民要术苗生陇平即宜耙劳锄三遍乃止丨丨丨丨注苗晚构即多折也】黍踈于禾【贾思勰齐民要术凡种丨覆土锄治皆如禾法欲丨丨丨】三青两黄【贾思勰齐民要术荳角丨丨丨丨防而倒竪龙从之生者均熟不畏严霜从本至末全无秕减乃胜刈者】黄金覆【贾思勰齐民要术谚曰子欲富丨丨丨黄金覆者谓秋锄麦曵柴壅麦根也】陂汪汪下田良【郦道元水经注朝水又东南分为二水一水支分东北为樊氏陂陂东西十里南北五里俗谓之凡亭陂陂东有樊氏故宅樊氏既灭庾氏取其陂故喭曰丨丨丨丨丨丨樊子失业庾公昌】随年变种【郦道元水经注城之东有马仁陂郭仲产曰陂在泚阳县五十里葢地百顷其所周溉田万顷丨丨丨丨境无俭嵗】屈田【郦道元水经注县东北数十里有屈原旧田宅虽畦堰縻漫犹保丨丨之称也】种穜稑早晚无月不秀【郦道元水经注九真太守任延始教耕犂俗化交土风行象林知耕以来六百余年火耨耕艺法与华同名白田种白谷七月火作十月登熟名赤田种赤谷十二月作四月登熟所谓两熟之稻也更于草甲萌芽谷月代丨丨丨丨丨丨丨丨丨耕耘功重收获利轻熟速故也米不外散恒为丰国】米不外散恒为丰国【见上】茠锄【顔氏家训食为民天耕种之丨丨之刈获之载积之打拂之簸扬之凡防渉手而入仓廪安可轻农事而贵末业哉】雄田【郑熊番禺襍记交阯之地最为膏腴旧有君长曰雄王其佐曰雄侯其田曰丨丨】得意田【冯贽云仙襍记云阳叚氏值丰年则尽取金钱埋之九里皆满曰有丨丨丨遂可弃无用金】佃戸皆成奥族【李昌龄乐善録侯叔猷为汜县令县多没官田有一李诚荘方围十里河贯其中最为膏腴丨丨百家丨丨丨丨】云积屋澑【王偁东都事略新渠之田在渠左右渠来奕奕如赴如凑如丨斯丨如丨斯丨嗟唐之人始就秔稌】菖蒲田【郑景望防斋笔谈郎简侍郎钱塘人庆歴间能吏既老谢事居里中筑别馆径山下善服食得养生之术即径山涧旁种菖蒲数畆嵗采以自饵山中人目之菖蒲田】六穗告登三农有庆【胡锜耕禄稿偶丨丨之丨丨而丨丨之丨丨超荣于品禄仍加衍于戸租】雨旸十中七八【叶梦得避暑録话在山居乆见老农丨丨丨丨丨丨丨问之无他曰所更多耳】梯田【范成大骖鸾録出庙三十里至仰山履乔松之磴甚危岭坂之间皆田层层而上至顶名丨丨】四十双【陶宗仪辍耕録甞读金黄华老人诗有招客先开丨丨丨之句殊不可晓近读云南杂志曰夷有田皆种稻其佃作三人使二牛前牵中压而后驱之犂一日为一防以二乏为巳二巳为角四角为双约有中原四畆地则老人之诗意见矣】
