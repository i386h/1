<!-- { "loadSidebar": true } -->
　　簪珥辟千金【管子丨丨而丨丨丨者璆琳琅玕也】施芳泽正蛾眉设筓珥【列子简郑卫之处子娥媌靡曼者丨丨丨丨丨丨丨丨丨衣阿锡曳齐纨粉白黛黒佩玉环杂芷若以满之】羙珥【韩非子薛公相齐齐威王夫人死中有十孺子皆贵于王薛公欲知王所欲立而请置一人以为夫人王聼之则是说行于王而重于置夫人也王不聼是说不行于王而轻于置夫人也欲先知王之所欲置以劝王置之于是为十玉珥而羙其一而献之王以赋十孺子明日坐视丨丨之所在而劝王以为夫人】粉题【扬子丨丨两须不可忍瞻也】华丹乱窈窕【扬子女恶丨丨之丨丨丨也】女为悦己者容【战国防士为知己者死丨丨丨丨丨丨注脩其容色】玉声璆然【史记孔子世家夫人在絺帷中孔子入门北面稽首夫人自帷中再拜环佩丨丨丨丨】宛珠簪傅玑珥【史记李斯传必出于秦然后可则是丨丨之丨丨丨之丨阿缟之衣锦绣之饰不进于前而随俗雅化佳冶窈窕赵女不立于侧也】扬袘蜚纤【史记司马相如传丨丨防削丨丨垂髾注徐广曰袘音迤衣袖也纤音芟骃案郭璞曰纤袿衣饰】阎易戍削媥姺徶防【史记司马相如传枻独茧之褕袘丨丨以丨丨丨丨丨丨与世殊服注徐广曰阎易衣长貌戍削言如刻画作之郭璞曰媥姺徶防衣服婆娑貌】侠嘉夜【汉书礼乐志丨丨丨茝兰芳注如淳曰嘉夜芳草也】跕躧【汉书地理志赵中山地薄人众犹有沙邱纣淫乱余民丈夫相恶游戏悲歌忼慨起则椎剽掘冢作奸巧多弄物为倡优女子弹丨丨游媚富贵徧诸侯之后宫注师古曰跕音它颊反躧与屣同屣谓小履之无根者也跕谓轻蹑之也】小履【见上】绸缪【汉书张敞传礼君母出门则乘辎軿下堂则从傅母进退则鸣玉佩内饰则结丨丨此言尊贵所以自敛制不从姿之义也注师古曰组纽之属所以自结固也】张京兆眉怃【汉书张敞传敞为妇画眉长安中传丨丨丨丨丨】珍髢【汉书扬雄传资娵娃之丨丨兮鬻九戎而索頼】四起大髻【后汉书明徳马皇后纪注东观记曰明帝马皇后羙髪为丨丨丨丨但以髪成尚有余绕髻三匝眉不施黛独左眉角小缺补之如粟】歩摇【后汉书和熹邓皇后纪又赐冯贵人玉赤绶以未有丨丨环佩加赐各一具注释名曰皇后首副其上有垂珠歩则揺也】愁眉【后汉书五行志桓帝元嘉中京都妇女作丨丨啼糚堕马髻折要歩龋齿笑所谓愁眉者细而曲折啼糚者薄拭目下若啼处堕马髻者作一边折要歩者足不在体下龋齿笑者若齿痛乐不欣欣始自大将军梁冀家所为京都歙然诸夏皆放效】啼糚【见上】堕马髻【见上】折要歩【见上】龋齿笑【见上】漆画五采为系【后汉书五行志延熹中妇女始嫁至作丨丨丨丨丨丨】瑇瑁擿【后汉书舆服志太皇太后皇太后入庙服绀上皁下蚕青上缥下皆深衣制隐领袖缘以绦翦牦蔮簪珥耳珰垂珠簪以丨丨为丨长一尺端为华胜上为鳯皇爵以翡翠为毛羽下有白珠垂黄金镊左右一横簪之以安蔮结诸簪珥皆同制其擿有等级焉按蔮帼也结髻也解见史记注及三国志注】华胜【见上】蔮结【见上】六兽【后汉书舆服志皇后谒庙服绀上皁下蚕青上缥下皆深衣制隐领袖缘以绦假结歩揺簪珥歩揺以黄金为山题贯白珠为桂枝相缪一爵九华熊虎赤罴天鹿辟邪南山丰大特丨丨诗所谓副筓六珈者诸爵兽皆翡翠爲毛羽金题白珠珰绕以翡翠为华云】一爵九华【见上】髙髻广眉大袖【后汉书马廖传长安语曰城中好丨丨四方髙一尺城中好丨丨四方且半额城中好丨丨四方全匹帛】假紒【后汉书东平宪王传今送光烈皇后丨丨帛巾各一注周礼追师掌王后之首服为副编郑康成云副妇人首服三辅谓之假紒续汉书帛字作皁案紒即髻也】隐居服【后汉书梁鸿传归乡里埶家慕其髙节多欲女之鸿并絶不娶同县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻履织作筐缉绩之具及嫁始防装饰入门七日而鸿不答妻乃跪床下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲裘褐之人可与俱隐深山者尔今乃衣绮缟傅粉墨岂鸿所愿哉妻曰防观夫子之志耳妾自有丨丨之丨乃更爲椎髻着布衣操作而前鸿大喜曰此真梁鸿妻也能奉我矣字之曰徳曜名孟光居有顷妻曰尝闻夫子欲隐居避患今何为黙黙无乃欲低头就之乎鸿曰诺乃共入霸陵山中】椎髻【见上】屈紒【后汉书东夷传倭女人被髪丨丨】巾帼【晋书宣帝纪亮数挑战帝不出因遗帝丨丨妇人之饰】雀钗【晋书元帝纪将拜贵人有司请市丨丨帝以烦费不许】五兵佩【晋书五行志惠帝元康中妇人之饰有丨丨丨】撷子紒【晋书五行志惠帝元康中妇人结髪者既成以缯急束其环名曰丨丨丨】缓鬓倾髻【晋书五行志太元中公主妇女必丨丨丨丨以为盛饰用髪既多不可恒戴乃先于木及笼上装之名曰假髻】假髻【见上】状如天师【晋书王防传淮陵内史虞珧子妻裴氏有服食之术常衣黄衣丨丨丨丨道子甚悦之令与宾客谈论时人皆为降节恭抗言曰未闻宰相之坐有失行妇人坐宾莫不反侧】紫纶巾熟锦袴【晋书石季龙载记季龙常以女骑一千为卤簿皆着丨丨丨丨丨丨金银镂带五文织成鞾游于戏马观】金银镂带五文织鞾【见上】飞天紒【宋书五行志宋文帝元嘉六年民间妇人结髪者三分髪抽其鬟直向上谓之丨丨丨】五绦五辫【宋书王敬传左右尝使二老婢戴丨丨丨丨着青纹袴饰以朱粉】虎魄钏【齐书东昏侯纪潘氏服御极选珍寳主衣库旧物不复周用贵市民间金银寳物价皆数倍丨丨丨一只直百七十万】金钗镊【齐书周盘龙传盘龙爱妾杜氏上送丨丨丨二十枚手敕曰饷周公阿杜】锦裙【陈书殷不害传简文以不害善事亲赐其母蔡氏丨丨丨毡席被褥单复毕备】玉鳯凰【南史齐南康王子琳传母荀昭华盛宠后宫才人位登采女者依例赐丨丨丨荀时为采女得玉鳯凰投地曰我不能例受此武帝乃拜为昭华】冠防而着小襦袄【魏书任城王澄传髙祖还洛引见公卿髙祖曰营国之本礼敎为先朕离京邑以来礼教为日新以不澄对曰臣谓日新髙祖曰朕昨入城见车上妇人丨丨丨丨丨丨丨者若为如此尚书何为不察澄曰着犹少于不著者髙祖曰深可怪也任城意欲令全着乎一言可以丧邦者斯之谓欤可命史官书之】夹领小防【魏书咸阳王禧传髙祖又引见王公卿士责留京之官曰昨望见妇女之服仍为丨丨丨丨我徂东山虽不三年既离寒暑卿等何为而违前诏】玉车钿【魏书灵征志髙祖太和五年六月上邽镇将上言于镇城西二百五十里射猎于营南千水中得丨丨丨三枚二青一赤制状甚精】髻如飞鸟【北齐书幼主纪妇人皆剪剔以着假丨而危邪之状丨丨丨至于南面则髻心正西始自宫内为之被于四逺】珠松【隋书礼仪志皇后谒庙服袿防大衣盖嫁服也谓之袆衣皁上皁下亲蚕则青上缥下比深衣制隐领防缘以绦首饰则假髻歩揺俗谓之丨丨是也】簪珥花严【隋书后妃传叙三曰尚服掌服章寳藏管司饰三人掌丨丨丨丨典栉三人掌巾栉膏沐】糚防【北史冯淑妃传帝至晋州城已欲没矣作地道攻之城防十余歩将士乘势欲入帝勅且止召淑妃共观之淑妃丨丨不获时至周人以木拒塞城遂不下】裙上有五色云起【旧唐书中宗纪皇后自言衣箱中丨丨丨丨丨丨丨令画工圗之以示百寮乃大赦天下】线鞾【旧唐书舆服志武徳来妇人着履规制亦重又有丨丨】脂粉资【旧唐书明皇杨贵妃传韩虢秦三夫人嵗给钱千贯为丨丨之丨】五家合队照映如百花焕发【旧唐书明皇杨贵妃传明皇每年十月幸华清宫国忠姊妹五家扈从每家为一队着一色衣丨丨丨丨丨丨丨丨丨之丨丨而遗钿坠舄瑟瑟珠翠璨瓓芳馥于路而国忠私于虢国而不避雄狐之刺每入朝或连镳方驾不施帷幔每三朝庆贺五鼔待漏靘糚盈巷蜡炬如昼】靘糚【见上】通裙【旧唐书南平獠传人并楼居登梯而上号为干栏男子左袵露髪徒跣妇人横巾两幅穿中而贯其首名为丨丨】平脱金泥刺绣【唐书肃宗纪禁珠玉寳钿丨丨丨丨丨丨】两博鬓【唐书车服志首饰大小华十二树以象衮冕之旒又有丨丨丨】寳钿花钗【唐书车服志内外命妇鬓饰丨丨丨丨】线鞵【唐书车服志武徳间妇人曵履及线鞾开元中初有丨丨侍儿则着履】险糚【唐书车服志妇人衣青碧缬平头小花草履彩帛缦成履而禁髙髻丨丨去眉开额及吴越髙头草履】兠笼【唐书车服志巴蜀妇人出入有丨丨】囚髻【唐书五行志僖宗时内人束髪极急及在成都蜀妇人效之时谓为丨丨唐末京都妇人梳髪以两鬓抱面状如椎髻时谓之抛家髻】抛家髻【见上】脂盝糚具【唐书李徳裕传诏浙西上丨丨丨丨】醉糚【五代史前蜀世家王衍后宫皆戴金莲花冠衣道士服酒酣免冠其髻髽然更施朱粉号丨丨国中之人皆效之尝与太后太妃游青城山宫人衣服皆画云霞飘然望之若仙衍自作州曲述其仙状】衣服画云霞【见上】赶上裙【宋史五行志理宗朝宫妃繋前后掩裙而长窣地名丨丨丨梳髙髻于顶曰不走落束足纤直名快上马粉防眼角名泪糚剃削童髪必留大钱许于顶左名偏顶或留之顶前束以防缯宛若博焦之状或曰鹁角】不走落【见上】快上马【见上】泪糚【见上】鹁角【见上】鱼媚子【宋史五行志淳化三年京师里巷妇人竞剪黒光纸团靥又装缕鱼腮中骨号丨丨以饰面】九翚【宋史舆服志妃冠饰以丨丨四鳯】白角冠梳【宋史舆服志皇祐元年诏妇人冠髙毋得逾四寸广毋得逾尺梳长毋得逾四寸仍禁以角为之先是宫中尚丨丨丨丨人争仿之至谓之内様冠名曰垂肩等至有长三尺者梳长亦逾尺议者以为服妖遂禁止之】内様【见上】珠玑帕首【宋史章献刘皇后传柴氏李氏二公主入见犹服髲鬀太后曰姑老矣命左右赐以丨丨丨丨】绿鞾【金史仪卫志诸妃嫔导从四十人幞头绣盘蕉紫衫涂金束带妃用偏扇方扇团扇各十六诸嫔各十四皆宫人执服云脚纱防紫四防衫束带丨丨】白燕升天【郭宪洞防记嵻细枣出嵻山山临碧海上万年一实如今之软枣咋之有膏膏可燃灯西王母握以献帝燃芳苡灯光色紫有白鳯黒龙馵足来戏于阁边有青乌赤头道路而下以迎神女神女留玉钗以赠帝帝以赐赵媫妤至昭帝元鳯中宫人犹见此钗黄諃欲之明日示之既发匣有丨丨飞丨丨后宫人学作此钗因名玉燕钗言吉祥也】着面柔滑【刘熙释名脂砥也丨丨丨丨如砥石也】脂和涂面【刘熙释名胡粉胡糊也丨丨以丨丨也】画代眉【刘熙释名黛代也灭眉毛去之以此画代其处也】香泽【刘熙释名丨丨者人发恒枯悴以此濡泽之也】注面【刘熙释名以丹丨丨曰勺勺灼也此本天子诸侯羣妾当以次进御其有月事者止而不御重以口説故注此于面灼然为识女史见之则不书其名于第录也】粉【刘熙释名丨丨赤也染粉使赤以着颊上也】太华髻【班固武帝内传王母着黄金防文采鲜明光仪淑穆带灵飞大绶腰佩分景之剑头上丨丨丨戴太真晨缨之冠履元璚鳯文之舄】三角髻【班固武帝内传上元夫人头作丨丨丨余髪散至腰】同心七寳【葛洪西京杂记赵飞燕为皇后其女弟在昭阳殿上丨丨丨丨钗】龙鸾【王嘉拾遗记魏文帝所爱羙人薛灵芸入宫后居宠爱外国献火珠丨丨之钗帝曰明珠翡翠尚不能胜况乎龙鸾之重乃止不进】指环挂榴枝上因其处起台【王嘉拾遗记吴主潘夫人以姿色见宠每以夫人游昭宣之台志意幸惬既尽酣醉唾于玉壶中使侍婢泻于台下得火齐丨丨即丨石丨丨丨丨丨丨丨丨名曰环榴台时有諌者云今吴蜀争雄还刘之名将为妖矣权乃翻其名曰榴环台】丹脂防颊【王嘉拾遗记孙和悦邓夫人常置膝上和于月下舞水精如意误伤夫人颊血流汚袴命太医合药医曰得白獭髓杂玉与琥珀屑当灭此痕和乃命合此膏琥珀太多及差而有赤防如朱逼而视之更益其妍诸嬖人欲邀宠皆以丨丨丨丨而后进幸】倒龙【王嘉拾遗记石崇常择羙容姿相类者十人装饰衣服大小一等使忽视不相分别常侍于侧使翔风调玉以付工人为丨丨之佩萦金为鳯冠之钗言刻玉为倒龙之势铸金钗象鳯凰之冠】江州堕林粉【常璩华阳国志巴志江州县郡治涂山有禹王祠及涂后祠北水有铭书词云汉初犍爲张君为太守忽得仙道从此升渡今民曰张府君祠县下有清水穴巴人以此水爲粉则膏晖鲜芳贡粉京师因名粉水故世谓丨丨丨丨丨也】戴鬓【宗懔荆楚嵗时记正月七日为人日剪防为人或镂金箔为人以贴屏风亦丨之头丨】翠眉警鹤髻【崔豹古今注魏宫人好画长眉今多作丨丨丨丨丨】蟠龙【崔豹古今注丨丨钗梁冀妇所制】盘桓【崔豹古今注长安妇人好为丨丨髻到于今其法不絶】蝉鬓【崔豹古今注魏文帝宫人絶所爱者有莫琼树薛夜来田尚衣叚巧笑四人日夕在侧琼树乃制丨丨缥缈如蝉故曰蝉鬓巧笑始以锦衣丝履作紫粉面尚衣能歌舞夜来善为衣裳一时冠絶】紫粉【贾思勰齐民要术作丨丨法用白米英粉三分胡粉一分和合均调取葵子熟蒸生布绞汁和粉日曝令干若色减者更蒸取汁重染如前法】香粉【贾思勰齐民要术作丨丨法唯多着丁香于粉合中自然芬馥】花钗礼衣【唐六典钿钗礼衣外命妇朝参辞见及昏防则服之凡昏嫁丨丨丨丨六品以下妻及女嫁则服之其次花钗礼衣庶人嫁女则服之】羃罗帷防【刘肃大唐新语武徳贞观之代宫人骑马者依周礼旧仪多着丨丨虽发自戎夷而全身障蔽永徽之后皆用丨丨施裙到颈为浅露】银泥【李肇国史补韦太尉臯在西川凡事设敎军士将吏婚嫁则以熟防衣给其夫氏以丨丨衣给其女氏】梅花满面【韩鄂嵗华纪丽饮竹叶之一觞糚丨丨之丨丨】星靥【叚公路北户録余访花子事如面光眉翠月黄丨丨其来尚矣】山花为粉【叚公路北户録丨丨丛生端州山崦间多有之其叶类蓝其花似蓼正月开花土人采含苞者卖之用丨胭脂丨或持染绢帛其红不下红蓝】辟寒钿【叚成式酉阳杂俎金鸟出昆明国形如雀色黄常翺翔于海上魏明帝时其国来献此鸟饴以真珠及脑常吐金屑如粟铸之乃为器服宫人争以鸟所吐金为钗珥谓之辟寒金以鸟不畏寒也宫人相嘲弄曰不服辟寒金那得帝王心不服丨丨丨那得帝王怜】以髪相缠【叚成式髻鬟品髻始自燧人氏丨丨丨丨而无系防】参鸾【叚成式髻鬟品秦始皇有望僲髻丨丨髻凌云髻】迎春垂云【叚成式髻鬟品汉有丨丨髻丨丨髻】飞仙九环【叚成式髻鬟品王母降武帝宫从者有丨丨髻丨丨髻】百合同心【叚成式髻鬟品汉元帝宫中有丨丨分髾髻丨丨髻】百花【叚成式髻鬟品魏武帝宫有反绾髻又梳丨丨髻】九贞【叚成式髻鬟品隋文宫有丨丨髻】归顺【叚成式髻鬟品贞元中有丨丨髻又有閙扫糚髻】螺子黛【冯贽南部烟花记炀帝宫中争画长蛾司宫吏日给丨丨丨五斛出波斯国】润毛玉拨【冯贽南部烟花记隋炀帝朱贵儿插昆山丨丨之丨丨不用兰膏而鬓鬟鲜润】北苑糚【冯贽南部烟花记建阳进茶油花子大小形制各别极可爱宫嫔缕金于面皆以淡糚以此花饼施于鬓上时号丨丨丨】龙角【苏鹗杜阳杂编大歴中日林国献丨丨钗类玉而绀色上刻蛟龙之形精巧竒丽非人所制上赐独孤妃与上同游龙舟池有紫云自钗上而生俄顷满于舟楫上命置之掌内以水喷之遂化为二龙腾空东去】不盈一握【苏鹗杜阳杂编元载宠姬薛瑶英衣龙绡之衣一袭无一二两抟之丨丨丨丨载以瑶英体轻不胜重衣故于异国以求是服也】上有字曰玉儿【苏鹗杜阳杂编同昌公主出降有九玉钗上刻九鸾皆九色丨丨丨丨丨丨工巧妙丽殆非人工所制有金陵得者以献公主酬之甚厚一日昼寝梦綘衣奴授语云南齐潘淑妃取九鸾钗及觉具以梦中之言言于左右洎公主薨其钗亦亡其处韦氏异其事遂以实话于门人或有云玉儿即潘妃小字也】乌蛮髻【袁郊甘泽謡红线乃入闱房饰其行具梳丨丨丨攒金鳯钗衣紫绣短袍系青丝轻履】翡翠指环【张泌糚楼记何充妓于后阁以丨丨丨丨换刺绣笔充知叹曰此物洞仙与吾欲保长年之好乃命苍头急以蜻蜓防赎之】痕映青编【张泌糚楼记徐州张尚书妓女多渉猎人有借其书者徃徃粉指丨并丨于丨丨】六英【张泌糚楼记半阳泉世传织女送董子经此董子思饮舀此水与之曰寒织女因祝水令暖又曰热乃拔丨丨寳钗祝而画之于是半寒半热相和与饮】夜飞蝉【张泌糚楼记杜甫每朋友至引见妻子韦侍御见而退使其妇送丨丨丨以助糚饰】晓霞糚【张泌糚楼记夜来初入魏宫一夕文帝在灯下咏以水晶七尺屏风障之夜来至不觉面触屏上伤处如晓霞将散自是宫人俱用胭脂仿画名丨丨丨】桂红膏【张泌糚楼记开元初宫人被进御者日印选以绸缪记印于臂上文曰风月常新印毕渍以丨丨丨则水洗色不退】迎唐八鬟【宇文氏糚台记炀帝令宫人梳丨丨丨丨髻】防唇【宇文氏糚台记唐末丨丨有胭脂晕品石榴娇大红春小红春嫩吴香半边娇万金红圣檀心露珠儿内家圆天工巧恪儿殷淡红心猩猩晕小朱龙格防唐眉花奴】朝天【五国故事蜀之末年百官竞执长鞭自马至地妇人竞戴髙冠子皆谓之丨丨】苏幕遮【王延徳髙昌行纪妇人戴油防谓之丨丨丨】飞云丹【马缟中华古今注自三代以铅为粉秦穆公女弄玉有容徳感仙人萧史为烧水银作粉与涂亦名丨丨丨】金泥飞头鞋【马缟中华古今注秦始皇令宫人当暑戴黄罗髻蝉冠子五花朶子披浅黄银泥飞云帔把五色罗小扇子靸丨丨丨丨丨】奉圣【马缟中华古今注汉髙祖令宫人梳丨丨髻】归真【马缟中华古今注梁天监中武帝诏宫人梳廻心髻丨丨髻】朝云近香【马缟中华古今注隋大业中令宫中梳丨丨丨丨髻归秦髻奉仙髻节晕髻】佛糚【庄绰鸡肋编燕地其家仕族女子皆髠首许嫁方留髪冬月以苦蒌涂面谓之丨丨但皆傅而不洗至春暖方涤去乆不为风日所侵故洁白如玉也】条脱【吴曾能改斋漫录唐卢氏杂说文宗问宰臣丨丨是何物宰臣未对上曰真诰言安妃有条脱为臂饰即今钏也】红锦靿鞾【郭若虚圗画见闻志唐代宗朝令宫人侍左右者穿丨丨丨丨】珠珑璁【范成大揽辔録妇人之服不甚改而戴冠者甚少多绾髻贵人家即丨丨丨冐之谓之方髻】髙髻纤裳首翘鬓朶【陆游南唐书后妃传后主昭惠国后周氏小名娥皇司徒宗之女十九嵗来归通书史善歌舞尤工琵琶尝为寿元宗前元宗叹其工以烧槽琵琶赐之至于防戏奕棋靡不妙絶后主嗣位立为后宠嬖専房创为丨丨丨丨及丨丨丨丨之糚人皆效之】一年景【陆游老学庵笔记靖康初妇人首饰衣服皆备四时如节物则春旛灯毬竞渡艾虎云月之类花则桃杏花荷花菊花梅花皆并为一景谓之丨丨丨】错倒底【陆游老学庵笔记宣和末妇人鞋底尖以二色合成名丨丨丨】蝶粉蠭黄【王楙野客丛书草堂诗余载张仲宗满江红词丨丨丨丨都褪却注蝶粉蠭黄唐人宫糚】纤弓【陶宗仪辍耕録张邦基墨庄漫录云妇人之缠足起于近世前世书传皆无所自南史齐东昏侯为潘贵妃凿金为莲花以帖地令妃行其上曰此歩歩生莲花然亦不言其弓小也如古乐府玉台新咏皆六朝词人纤艳之言类多体状羙人容貌之姝丽及言糚饰之华眉目唇口要支手指之类无一言称缠足者如唐之杜牧之李白李商隐之軰作诗多言闺帏之事亦无及之者韩偓香奁集百咏屧子诗云六寸肤圆光致致唐尺短以今校之亦自小也亦不言其弓惟道山新闻云李后主宫嫔窅娘纤丽善舞后主作金莲髙六尺饰以寳物细带缨络莲中作品色瑞莲令窅娘以帛绕脚令纤小屈上作新月状素袜舞云中回旋有凌云之态唐缟诗曰莲中花更好云里月长新因窅娘作也由是人皆效之以丨丨为妙以此知扎脚自五代以来方为之如熙寜元丰以前人犹为者少近年则人人相效以不为者为耻也】灵蛇【伊世珍嫏嬛记甄后既入魏宫宫庭有一绿蛇口中恒有赤珠若梧子大不伤人每日后梳糚则盘结一髻形于后前后异之因效而为髻巧夺天工故后髻每日不同号为丨丨髻宫人拟之十不得一二也】玉香独见【伊世珍嫏嬛记徐月英卧履皆以薄玉花为饰内散以龙脑诸香屑谓之丨丨丨丨鞋】流苏【伊世珍嫏嬛记轻云鬒髪甚长每梳头立于榻上犹拂地已绾髻左右余髪各粗一指结束作同心带垂于两肩以珠翠饰之谓之丨丨髻于是富家女子多以青丝效其制亦自可观】神糚【采兰杂志膏神曰雁娘黛神曰天轶粉神曰子占脂神曰与赘首饰神曰妙好衣服神曰厌多杨太真糚束每件呼之人谓之丨丨】
