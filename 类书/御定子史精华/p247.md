<!-- { "loadSidebar": true } -->
　　【纯白不备纯白不备则神生不定神生不定者道之所不载也吾非不知羞而不为也】钓鱼闲处【庄子就薮泽处闲旷丨丨丨丨无为而已矣此江海之士避世之人闲暇者之所好也】深根宁极而待【庄子古之所谓隐士者非伏其身而弗见也非闭其言而不出也非藏其知而不发也时命大谬也当时命而大行乎天下则反一无迹不当时命而大穷乎天下则丨丨丨丨丨丨此存身之道也】吾将曵尾于涂中【庄子庄子钓于濮水楚王使大夫二人往先焉曰愿以境内累矣庄子持竿不顾曰吾闻楚有神龟死已三千嵗矣王巾笥而藏之庙堂之上此龟者宁其死为留骨而贵乎宁其生而曵尾于涂中乎二大夫曰宁生而曵尾涂中庄子曰往矣丨丨丨丨丨丨丨】削迹捐势【庄子纯纯常常乃比于狂丨丨丨丨不为功名是故无责于人人亦无责焉】休乎山樊【庄子彭阳曰公阅休奚为者耶曰冬则擉鼈于江夏则丨丨丨丨有过而问者曰此予宅也】圣人仆【庄子孔子之楚舍于蚁邱之浆其邻有夫妻臣妾登极者子路曰是稯稯何为者耶仲尼曰是丨丨丨也是自埋于民自藏于畔其声销其志无穷其口虽言其心未尝言方且与世违而心不屑与之俱是陆沉者也是其市南宜僚耶】自埋【见上】声销【见上】陆沉【见上】北居畏垒【庄子老之役有庚桑楚者偏得老之道以丨丨丨丨之山其臣之画然知者去之其妾之挈然仁者逺之拥肿之与居鞅掌之为使居三年畏垒大穰】须眉交白【庄子孔子歌鼔琴奏曲未半有渔父者下船而来丨丨丨丨披发揄袂行原以上距陆而止左手据膝右手持颐以听曲终】坚匏【韩非子齐有居士田仲者宋人屈谷见之曰谷闻先生之义不恃仰人而食今谷有树匏之道坚如石厚而无窍献之仲曰夫匏所贵者为其可以盛也今厚而无窍则不可剖以盛物而任重如坚石则不可以剖而以斟吾无以匏为也曰然谷将以欲弃之今田仲不恃仰人而食亦无益人之国亦丨丨之类也】鹿布衣自饭牛【吕氏春秋鲁君闻顔阖得道之人也使人以币先焉顔阖守闾丨丨之丨而丨丨丨鲁君之使者至顔阖自对之使者曰此顔阖之家耶顔阖对曰此阖之家也使者致币顔阖对曰恐听缪而遗使者罪不若审之使者还反审之复来求之则不得已】江上丈人【吕氏春秋伍员亡至江上欲渉见一丈人刺小船方将渔从而请焉丈人渡之絶江问其名族则不肯告解其剑以予丈人曰此千金之剑也愿献之丈人丈人不肯受曰荆国之法得伍员者爵执珪禄万担金千镒昔者子胥过吾犹不取今我何以子之千金剑为乎伍员至吴使人求之江上则不能得也每食必祭之祝曰丨丨之丨丨】四蛇从一蛇羞【吕氏春秋晋文公反国介子推不肯受赏自为赋诗曰有龙于飞周徧天下五蛇从之为之丞辅龙反其乡得其处所丨丨丨之得其露雨丨丨丨之桥死于中野悬书公门而伏于山下文公闻之曰譆此必介子推也避舍变服令士庶人曰有能得介子推者爵上卿田百万或遇之山中负釡葢防问焉曰请问介子推安在应之曰夫介子推茍不欲见而欲隐吾独焉知之遂背而行终身不见】负釡盖防【见上】禄隐【扬子或问柳下惠非朝隐者欤曰君子谓之不恭古者高饿显下丨丨】颐光山林【抱朴子知足者则能肥遯勿用丨丨丨丨纡鸾龙之翼于细分之伍养浩然之气于蓬荜之中】韬鳞掩藻【抱朴子遐栖幽遁丨丨丨丨】陈龙章于晦夜沈琳琅于重渊【抱朴子先生操立断之锋掩炳蔚之文玩图籍于絶迹之薮括藻丽乎鸟兽之羣丨丨丨丨丨丨丨丨丨丨丨丨蛰伏于盛夏华藏于当春】蹈云物以高骞依龙凤以竦迹【抱朴子善巻巢许管胡之徒咸丨丨丨丨丨丨丨丨丨丨丨丨】弹琴著书讲道劝义【文中子杨素使谓子曰盍仕乎子曰疏属之南汾水之曲有先人之敝庐在可以避风雨有田可以具饘粥丨丨丨丨丨丨丨丨自乐也愿君侯正身以统天下时和嵗丰则通也受赐多矣不愿仕也】会逢其适【文中子子谓仲长子光曰山林可居乎曰丨丨丨丨也焉知其可子曰逹人哉隐居放言】天隐地隐名隐【文中子薛收问隐子曰至人丨丨其次丨丨其次丨丨注藏其天真高莫窥测辟地山林高身全节名混朝市心在世外】绛人【国语梁山崩以传召伯宗遇大车当道而覆立而辟之曰辟传对曰传为速也若俟吾辟之则加迟矣不如捷而行伯宗喜问其居曰丨丨也伯宗曰何闻曰梁山崩而以传召伯宗伯宗问曰将若何对曰山有朽壤而自崩将若何夫国主山川故川涸山崩君为之降服出次乗缦不举防于上帝国三日哭以礼焉虽伯宗亦其如是而已其若之何问其名不告请以见弗许伯宗及绛以告而从之】问名不告请见弗许【见上】长为陶朱【战国防范蠡知之超然避世丨丨丨丨】晚食当肉安歩当车【战国防宣王曰嗟乎君子安可侮哉寡人自取病耳及今闻君子之言乃今闻细人之行愿请受为弟子且顔先生与寡人游食必太牢出必乗车妻子衣服丽都顔斶辞去曰夫玉生于山制则破焉非弗宝贵矣然太璞不完士生乎鄙野推选则禄焉非不尊遂也然而形神不全斶愿得归丨丨以丨丨丨丨以丨丨无罪以当贵清净真正以自虞制言者王也尽忠直言者斶也言要道已备矣愿得赐归安行反臣之邑屋则再拜辞去君子曰斶知足矣归真反朴则终身不辱】处士【史记齐太公世家吕尚丨丨隐海濵】鸱夷子皮【史记越世家蠡浮海出齐变姓名自谓丨丨丨丨】蓬累而行【史记老子传君子得其时则驾不得其时则丨丨丨丨注头戴物两手扶之而行谓之蓬累也】自隐无名【史记老子传老子修道徳其学以丨丨丨丨为务】游戏污渎中自快【史记庄子传楚威王闻庄周贤使使厚币迎之许以为相庄周笑谓楚使曰千金重利卿相尊位也子独不见郊祭之牺牛乎养食之数嵗衣以文绣以入太庙当是之时虽欲为孤豚岂可得乎子亟去毋污我我宁丨丨丨丨之丨丨丨无为有国家者所覊终身不仕以快吾志焉】夷门监者【史记信陵君传魏有隐士曰侯嬴年七十家贫为大梁丨丨丨丨公子闻之往请欲厚遗之不肯受曰臣脩身絜行数十年终不以监门困故而受公子财】藏于博徒卖浆家【史记信陵君传公子闻赵有处士毛公丨丨丨丨薛公藏于丨丨丨公子欲见两人两人自匿不肯见公子公子闻所在乃间步往从此两人游甚欢平原君闻之谓其夫人曰始吾闻夫人弟公子天下无双今吾闻之乃妄从博徒卖浆者游公子妄人耳夫人以告公子公子乃谢夫人去曰始吾闻平原君贤故负魏王而救赵以称平原君平原君之游徒豪举耳不求士也无忌自在大梁时尝闻此两人贤至赵恐不得见以无忌从之游尚恐其不我欲也今平原君乃以为羞其不足从游乃装为去夫人具以语平原君平原君乃免冠谢固留公子】怀独行君子之徳【史记游侠传及若季次原宪闾巷人也读书丨丨丨丨丨丨丨义不茍合当世】避世金马门【史记滑稽传时坐席中酒酣据地歌曰陆沉于俗丨丨丨丨丨宫殿中可以避世全身何必深山之中蒿庐之下按此东方朔语】司马季主【史记日者传天新雨道少人丨丨丨丨闲坐弟子三四人侍方辨天地之道日月之运阴阳吉凶之本二大夫再拜谒按二大夫贾谊宋忠】种长安城东【史记萧相国世家召平者故秦东陵侯秦破为布衣贫丨丨于丨丨丨丨】吴市门卒【汉书梅福传至元始中王莽颛政福一朝弃妻子去九江至今传以为仙其后人有见福于会稽者变姓名为丨丨丨丨云】入商雒深山待天下之定【汉书王贡两龚鲍传序汉兴有园公绮里季夏黄公甪里先生此四人者当秦之世避而丨丨丨丨丨以丨丨丨丨丨也自高祖闻而召之不至其后吕后用留侯计使皇太子卑辞束帛致礼安车迎而致之四人既至从太子见高祖客而敬焉太子得以为重遂用自安】得百钱则闭肆下帘授老子【汉书王贡两龚鲍传序君平卜筮于城都市以为卜筮者贱业而可以惠众人有邪恶非正之问则依蓍龟为言利害与人子言依于孝与人弟言依于顺与人臣言依于忠各因埶导之以善从吾言者已过半矣裁日阅数人丨丨丨足自养丨丨丨丨丨而丨丨丨博览无不通依老子严周之指著书十余万言扬雄少时从游学已而仕京师显名数为朝廷在位贤者称君平徳杜陵李彊素善雄久之为益州牧喜谓雄曰吾真得严君平矣雄曰君备礼以待之彼人可见而不可得诎也彊心以为不然及至蜀致礼与相见卒不敢言以为从事乃叹曰扬子云诚知人君平年九十余遂以其业终蜀人爱敬至今称焉】可见而不可诎【见上】欲守箕山之节【汉书鲍宣传薛方尝为郡掾祭酒尝征不至及莽以安车迎方方因使者辞谢曰尧舜在上下有巢由今明主方隆唐虞之徳小臣丨丨丨丨丨丨也使者以闻莽说其言不强致】采荣南山【汉书扬雄传四皓丨丨于丨丨】渔钓一壑栖迟一邱【汉书叙传若夫严子者絶圣弃智脩生保真清虚澹泊归之自然独师友造化而不为世俗所役者也丨丨于丨丨则万物不奸其志丨丨于丨丨则天下不易其乐不絓圣人之网不齅骄君之饵荡然肆志谈者不得而名焉故可贵也】师友造化【见上】颐志弗营【汉书叙传皓丨丨而丨丨注师古曰皓四皓也处商洛深山高祖求之不得自养其志无所营屈】安邱丈人【后汉书耿弇传注嵇康圣贤高士传曰安邱望之字仲都京兆长陵人少持老子经恬静不求进宦号曰丨丨丨丨成帝闻欲见之望之辞不肯见为巫医于人间也】入云阳山采药不返【后汉书韦彪传延熹二年桓帝公车备礼徴至覇陵称病归乃丨丨丨丨丨丨丨丨有司举奏加罪帝特原之复诏京兆尹重以礼敦劝着遂不就征按着彪弟豹子】渔钓自娱【后汉书郅恽传敬乃独隐于弋阳山中居数月歙果复召延恽于是乃去从敬止丨丨丨丨留数十日恽志在从政既乃喟然而叹谓敬曰天生俊士以为人也鸟兽不可与同羣子从我为伊吕乎将为巢许乎而父老尧舜也敬曰吾足矣初从生歩重华于南野谓来归于松子今幸得全躯树类还奉坟墓尽问学道虽不从政施之有政是亦为政也吾年耄矣安得从子子勉正性命勿劳神以害生恽于是告别而去敬字次都清志高世光武连征不到按敬郑敬延繇延】父老尧舜【见上】来归松子【见上】怀归薮泽脩其故志【后汉书郎顗传贤者出处翔而后集爵以进徳则其情不茍然后使君子耻贫贱而乐富贵矣若有徳不报有言不醻来无所乐进无所趋则皆丨丨丨丨丨丨丨丨矣】掩目盥耳草耕木茹【后汉书崔骃传士或丨丨而渊潜或丨丨而山栖或丨丨而仅饱或丨丨而长饥】守东冈之陂【后汉书周燮传有先人草庐结于冈畔下有陂田常肆勤以自给非身所耕渔则不食也乡党宗族希得见者举孝廉贤良方正特征皆以疾辞延光二年安帝以元纁羔币聘燮及南阳冯良二郡各遣丞掾致礼宗族更劝之曰夫脩徳立行所以为国自先世以来勲宠相承君独何为丨丨丨丨丨乎燮曰吾既不能隐处巢穴追绮季之迹而犹显然不逺父母之国斯固以滑泥扬波同其流矣夫修道者度其时而动动而不时焉得亨乎因自载到颍川】以被韬面【后汉书姜肱传后与徐穉俱征不至桓帝乃下彭城使畵工图其形状肱卧于幽闇丨丨丨丨言感疾不欲出风工竟不得见之】絶迹梁砀间【后汉书申屠蟠传先是京师游士汝南范滂等非诘朝政自公卿以下皆折节下之太学生争慕其风以为文学将兴处士复用蟠独叹曰昔战国之世处士横议列国之王至为拥篲先驱卒有阬儒烧书之祸今之谓矣乃丨丨于丨丨之丨因树为屋自同佣人居二年滂等果罹党锢或死或刑者数百人蟠确然免于疑论】因树为屋【见上】韬伏明姿甘是堙暧【后汉书周黄徐姜申屠列传赞琛宝可怀贞期难对道茍违运理用同废与其遐栖岂若蒙秽凄凄硕人陵阿穷退丨丨丨丨丨丨丨丨】枕山栖谷【后汉书黄琼传诚遂欲丨丨丨丨拟迹巢由斯则可矣】荣华邱壑甘足枯槁【后汉书党锢传至王莽専伪终于簒国忠义之流耻见缨绋遂乃丨丨丨丨丨丨丨丨】驱豕入草不顾【后汉书孙期传郡举方正遣吏赍羊酒请期期丨丨丨丨丨丨司徒黄琬特辟不行终于家】有布衣之心【后汉书孔僖传曾祖父子建少游长安与崔篆友善及篆仕王莽为建新大尹常劝子建仕对曰吾丨丨丨丨丨子有衮冕之志各从所好不亦善乎道既乖矣请从此辞遂归终于家】避世墙东王君公【后汉书逢萌传初萌与同郡徐房平原李子云王君公相友善并晓阴阳怀徳秽行房与子云养徒各千人君公遭乱独不去侩牛自隐时人为之论曰丨丨丨丨丨丨丨】披羊裘钓泽中【后汉书严光传严光字子陵一名遵会稽余姚人也少有高名与光武同游学及光武即位光乃变名姓隐身不见帝思其贤乃令以物色访之后齐国上言有一男子丨丨丨丨丨丨帝疑其光乃备安车元纁遣使聘之三反而后至】足加帝腹【后汉书严光传车驾即日幸其馆光卧不起帝即其卧所抚光腹曰咄咄子陵不可相助为理耶光又眠不应良久乃张目熟视曰昔唐尧着徳巢父洗耳士故有志何至相廹乎帝曰子陵我竟不能下汝耶于是升舆叹息而去后引光入论道旧故相对累日帝从容问光曰朕何如昔时对曰陛下差增于往日因共偃卧光以丨丨丨丨上明日太史奏客星犯御座甚急帝笑曰朕故人严子陵共卧耳】入霸陵山【后汉书梁鸿传归乡里势家慕其高节多欲女之鸿并絶不娶同县孟氏有女状肥丑而黑力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻履织作筐缉绩之具及嫁始防装饰入门七日而鸿不答妻乃跪牀下请曰窃闻夫子高义简斥数妇妾亦偃蹇数夫矣今而见择敢请罪鸿曰吾欲裘褐之人可与俱隐深山者尔今乃衣绮缟傅粉墨岂鸿所愿哉妻曰防观夫子之志耳妾自有隐居之服乃更为椎髻着布衣操作而前鸿大喜曰此真梁鸿妻也能奉我矣字之曰徳曜名孟光居有顷妻曰尝闻夫子欲隐居避患今何为默默无乃欲低头就之乎鸿曰诺乃共丨丨丨丨中】欲裘褐之人可俱隐深山者【见上】采药名山口不二价【后汉书韩康传韩康字伯休一名恬休京兆覇陵人家世着姓常丨丨丨丨卖于长安市丨丨丨丨三十余年时有女子从康买药康守价不移女子怒曰公是韩伯休耶乃不二价乎康叹曰我本欲避名今小女子皆知有我何用药为乃避入覇陵山中】夺牛翁【后汉书韩康传博士公车连征不至桓帝乃备元纁之礼防安车聘之使者奉诏造康康不得已乃许诺辞安车自乗柴车冐晨先使者发至亭亭以韩征君当过方发人牛脩道桥及见康柴车幅巾防为田叟也使夺其牛康即释驾与之有顷使者至丨丨丨乃征君也使者欲奏杀亭长康曰此自老子与之亭长何罪乃止】马牧先生【后汉书矫慎传慎同郡马隐于汧山防罝为事所居俗化百姓美之号丨丨丨丨焉】北山之北南山之南【后汉书法真传性恬静寡欲不交人间事太守请见之真乃幅巾诣谒太守曰昔鲁哀公虽为不肖而仲尼称臣太守虚薄欲以功曹相诎光赞本朝何如真曰以明府见待有礼故敢自同賔末若欲吏之真将在丨丨丨丨丨丨丨丨矣太守戄然不敢复言】名可得闻身难得而见【后汉书法真传深自隐絶终不降屈友人郭正称之曰法真丨丨丨丨丨丨丨丨丨逃名而名我随避名而名我追可谓百世之师者矣乃共刋石颂之号曰元徳先生】鹿门采药【后汉书厐公传厐公者南郡襄阳人也居岘山之南未尝入城府夫妻相敬如賔荆州刺史刘表数延请不能屈乃就候之曰夫保全一身孰若保全天下乎厐公笑曰鸿鹄巢于高林之上暮而得所栖鼋鼍穴于深渊之下夕而得所宿夫趋舍行止亦人之巢穴也且各得其栖宿而已天下非所保也因释耕于垅上而妻子耘于前表指而问曰先生苦居畎畆而不肯官禄后世何以遗子孙乎厐公曰世人皆遗之以危今独遗之以安虽所遗不同未为无所遗也表叹息而去后遂携其妻子登丨丨山因丨丨不反】竹实数斛臼杵而已【魏志王衞二刘传注魏氏春秋曰阮籍少时尝游苏门山苏门山有隐者莫知名姓有丨丨丨丨丨丨丨丨】抗志元霄潜默幽岫【晋书简文帝纪咸安二年三月诏曰夫肥遁穷谷之贤滑泥扬波之士虽丨丨丨丨丨丨丨丨贪屈高尚之道以隆协赞之美孰与自足山水栖迟邱壑狥匹夫之洁而忘兼济之大邪】角巾东路【晋书羊祜传尝与从弟琇书曰既定边事当丨丨丨丨归故里为容棺之墟以白士而居重位何能不以盛满受责乎疏广是吾师也】鸾凤之音响乎岩谷【晋书阮籍传籍尝于苏门山遇孙登与商畧终古及栖神道气之术登皆不应籍因长啸而退至半岭闻有声若丨丨丨丨丨丨丨丨乃登之啸也】巢许狷介之士未逹尧心【晋书向秀传秀应本郡计入文帝问曰闻有箕山之志何以在此秀曰以为丨丨丨丨丨丨丨丨丨丨岂足多慕帝甚恱】自称草莽臣【晋书皇甫谧传武帝频下诏敦逼不已谧上疏丨丨丨丨丨】含华隐曜【晋书张协传冲漠公子丨丨丨丨嘉遯龙蟠超世高蹈】潄石枕流洗耳厉齿【晋书孙楚传楚少时欲隐居谓济曰当欲枕石潄流误云丨丨丨丨济曰流非可枕石非可潄楚曰所以枕流欲丨其丨所以潄石欲丨其丨按济王济】遂初【晋书孙绰传少与高阳许询俱有高尚之志居于会稽游放山水十有余年乃作丨丨赋以致其意】蹲踞齧胡饼【晋书王长文传少以才学知名而放荡不覊州府辟命皆不就州辟别驾乃微服窃出举州莫知所之后于成都市中丨丨丨丨丨刺史知其不屈礼遣之】隐初在我不在于物【晋书邓粲传少以高洁著名与南阳刘驎之南郡刘尚公同志友善并不应州郡辟命荆州刺史桓冲卑辞厚礼请粲为别驾粲嘉其好贤乃起应召驎之尚公谓之曰卿道广学深众所推怀忽然改节诚失所望粲笑答曰足下可谓有志于隐而未知隐夫隐之为道朝亦可隐市亦可隐丨丨丨丨丨丨丨丨尚公等无以难之】衣木叶食树果【晋书董景道传隐于商洛山丨丨丨丨丨丨弹琴歌笑以自娱毒虫猛兽皆绕其傍】铲迹销声【晋书儒林传论仲宁之清贞守道抗志柴门行齐之居室屡空栖心陋巷文博之潄流枕石丨丨丨丨宣子之乐道安贫风阐教斯并通儒之高尚者也】采南山蕨饮三江水【晋书张翰传齐王冏辟为大司马东曹掾冏时执权翰谓同郡顾荣曰天下纷纷祸难未巳夫有四海之名者求退良难吾本山林间人无望于时子善以明防前以智虑后荣执其手怆然曰吾亦与子丨丨丨丨丨丨丨丨耳翰因见秋风起乃思吴中菰菜莼羮鲈鱼脍曰人生贵得适志何能覊宦数千里以要名爵乎遂命驾而归】第五之名何减骠骑【晋书何准传高尚寡欲弱冠知名州府交辟并不就兄充为骠骑将军劝其令仕准曰丨丨丨丨丨丨丨丨准兄弟中第五故有此言】玉辉氷洁川亭岳峙【晋书隐逸传序古先智士体其若兹介焉超俗浩然养素藏声江海之上卷迹嚣氛之表潄流而激其清寝巢而韬其耀良画以符其志絶机以虚其心丨丨丨丨丨丨丨丨脩至乐之道固无疆之休长往邈而不追安排窅而无闷脩身自保悔吝弗生诗人考槃之歌抑在兹矣】编草为裳被髪自覆【晋书孙登传孙登字公和汲郡共人也无家属于郡北山为土窟居之夏则丨丨丨丨冬则丨丨丨丨】拘螊以资养【晋书夏统传养亲以孝闻睦于兄弟每采梠求食星行夜归或至海边丨丨丨丨丨丨】荷担入蜀【晋书董养传与妻丨丨丨丨莫知所终】指翔鸿【晋书郭瑀传张天锡遣使者孟公明持节以蒲轮元纁备礼徴之瑀丨丨丨以示之曰此鸟也安可笼哉】含味独游【晋书戴逵传太元二十年皇太子始出东宫太子太傅会稽王道子少傅王雅詹事王珣上疏逵执操贞厉丨丨丨丨年在耆老清风弥劭东宫虚徳式延事外宜加旌命以参僚侍】一鹿自偶【晋书陶淡传于长沙临湘山中结庐居之养丨白丨以丨丨亲故有候之者輙移渡涧水莫得近之】五柳先生【晋书陶潜传尝着丨丨丨丨传以自况曰先生不知何许人不详姓氏宅边有五柳树因以为号焉闲静少言不慕荣利好读书不求甚觧每有会意欣然忘食性嗜酒而家贫不能恒得亲旧知其如此或置酒招之造饮輙尽期在必醉既醉而退曾不吝情环堵萧然不蔽风日防褐穿结箪瓢屡空宴如也尝着文章自娱颇示已志忘怀得失以此自终】我不能为五斗米折腰拳拳事乡里小人【晋书陶潜传郡遣督邮至县吏白应束带见之潜叹曰丨丨丨丨丨丨丨丨丨丨丨丨丨丨丨丨义熙三年解印去县】竚意天后睨目羽人【宋书周朗传云戸岫寝栾危桂荣秣芝浮霜翦松沈雪怜肥蓄髓宝气爱魂非但土石侯卿腐鸩梁锦实廼丨丨丨丨丨丨丨丨】栖邱饮谷三十余年【宋书宗炳传高祖辟炳为主簿不起问其故答曰丨丨丨丨丨丨丨丨高祖善其对】植操幽栖无闷巾褐【宋书宗炳传高祖开府辟召下书曰吾忝大宠思延贤彦而兎罝潜处考槃未臻侧席邱园良増虚伫南阳宗炳鴈门周续之并丨丨丨丨丨丨丨丨可下辟召以礼屈之于是并辟太尉掾皆不起】浔阳三隐【宋书周续之传闲居读老易入庐山事沙门释慧逺时彭城刘遗民遁迹庐山陶渊明亦不应征命谓之丨丨丨丨】貂裘采药【宋书主之传敬尝解丨丨与之即着以丨丨性好钓上虞江有一处名三石头之尝垂纶于此经过者不识之或问渔师得鱼卖不之白亦自不得得亦不卖日夕载鱼入上虞郭经亲故门各以一两头置门内而去】亦自不得得亦不卖【见上】留止三载反不告姓【宋书孔淳之传尝游山遇沙门释法崇因丨共丨遂停丨丨法崇叹曰缅想人外三十年矣今乃倾盖于兹不觉老之将至也及淳之还丨丨丨以丨除著作佐郎太尉参军并不就与征士戴颙王之及王敬等共为人外之游敬以女适淳之子尚会稽太守谢方明苦要入郡终不肯往茅室蓬戸庭草芜径唯牀上有数卷书】为人外之游【见上】茅屋蓬戸庭草芜径【见上】未闻巢许称臣尧舜【宋书刘凝之传临川王义庆衡阳王义季镇江陵并遣使存问凝之答书顿首称仆不脩民礼人或讥焉凝之曰昔老莱向楚王称仆严陵亦抗礼光武丨丨丨丨丨丨丨丨】布衣草莱之人何枉轩冕之客【宋书宗彧之传元嘉初大使陆子真观采风俗三诣彧之每辞疾不见也告人曰我丨丨丨丨丨丨少长垄畆丨丨丨丨丨丨子真还表荐之征员外散骑侍郎又不就】朱隐士樵箬【宋书朱百年传百年少有高情亲亡服阕擕妻孔氏入会稽南山以伐樵采箬为业以樵箬置道头輙为行人所取明旦亦复如此人稍怪之积久方知是丨丨丨所卖须者随其所堪多少留钱取丨丨而去】灭景穷岩蔽名愚谷【齐书高逸传序道义内足希微两亡丨丨丨丨丨丨丨丨解桎梏于仁义示形神于天壤则名教之外别有风猷】时人比王仲都【齐书褚伯玉传居瀑布山性耐寒暑丨丨丨之丨丨丨在山三十余年隔絶人物王僧逹为吴郡苦礼致之伯玉不得已停郡信宿裁交数言而退宁朔将军邱珍孙与僧达书曰闻禇先生出居贵舘此子灭景云栖不事王侯抗高木食有年载矣自非折节好贤何以致之昔文举栖冶城安道入昌门于兹而三焉却粒之士飡霞之人乃可蹔致不宜久覊君当思遂其高歩成其羽化望其还防之日暂纡清尘亦愿助为譬说僧逹答曰禇先生从白云游旧矣古之逸人或留虑儿女或使华阴成市而此子索然唯朋松石介于孤峰絶岭者积数十载近故要其来此兾慰日夜比谈讨芝桂借访薜萝若已窥烟液临沧洲矣知君欲见之輙当申譬】云栖【见上】却粒飡霞【见上】唯朋松石【见上】尧之外臣【齐书明僧绍传太祖谓庆符曰卿兄高尚其事亦丨丨丨丨朕虽不相接有时通梦遗僧绍竹根如意笋箨冠僧绍闻沙门释僧逺风徳往候定林寺太祖欲出寺见之僧逺问僧绍曰天子若来居士若为相对僧绍曰山薮之人政当凿坏以遁若辞不获命便当依戴公故事耳】京口二隐【齐书臧荣绪传初荣绪与关康之俱隐在丨丨世号为丨丨】足不逾戸人莫见面【齐书何求传住吴居波若寺丨丨丨丨丨丨丨丨】性同鳞羽爱止山壑【齐书宗测传豫章王复遗书请之辟为参军测答曰丨丨丨丨丨丨丨丨眷恋松筠轻迷人路纵宕岩流有若狂者忽不知老至而今鬓已白岂容课虚责有限鱼慕鸟哉】量腹进松术度形衣薜萝【齐书宗测传鱼复侯子响为江州厚遣赠遗测曰少有狂疾寻山采药逺来至此丨丨而丨丨丨丨丨而丨丨丨淡然已足岂容当此横施】葺宇穷岩采芝幽涧【齐书杜京产传孔稚圭表荐京产曰窃见吴郡杜京产泰始之朝挂冠辞世遁舍家业隐于太平丨丨丨丨丨丨丨丨耦耕自足薪歌有余确尔不羣淡然寡欲麻衣藿食二十余载】希企日损【齐书沈驎士传或劝驎士仕答曰鱼县兽槛天下一契圣人元悟所以每履吉先吾诚未能景行坐忘何为不丨丨丨丨乃作元散赋以絶世】白雀栖牖【齐书徐伯珍传宅南九里有高山班固谓之九岩山后汉龙邱苌隐处也山多龙须柏望之五采世呼为妇人岩二年伯珍移居之门前生梓树一年便合抱舘东石壁夜忽有赤光洞照俄尔而灭丨丨一双丨其戸丨论者以为隐徳之感焉】弃鳞养角【齐书高逸传赞含贞抱朴履道敦学惟兹潜徳丨丨丨丨】峭耸霜崖峯横海岸【梁书张充传介然之志丨丨丨丨确乎之情丨丨丨丨】长羣鱼鸟毕影松阿【梁书张充传丨丨丨丨丨丨丨丨半顷之田足以输税五畆之宅树以桑麻啸歌于川泽之间讽咏于渑池之上泛滥于渔父之游偃息于卜居之下如此而已】橡饭菁羮唯日不足葭墙艾席乐在其中【梁书安成王秀传迁都督荆湘雍益宁南北梁秦九州诸军事平西将军荆州刺史立学校招隐逸下教曰处士河东韩怀明南平韩望南郡庾承先河东郭麻并脱落风尘高蹈其事两韩之孝友纯深庾郭之形骸枯槁或丨丨丨丨丨丨丨丨或丨丨丨丨丨丨丨丨】迹松子于瀛海追许由于穹谷【梁书阮孝绪传年十三徧通五经十五冠而见其父彦之诫曰三加弥尊人伦之始宜思自朂以庇余躬答曰愿丨丨丨丨丨丨丨丨丨丨丨丨庶保促生以免尘累自是屏居一室非定省未尝出戸家人莫见其面亲友因呼为居士】室迩人逺【梁书阮孝绪传所居室唯有一鹿牀竹树环绕天监初御史中丞任昉寻其兄履之欲造而不敢望而叹曰其丨虽丨其丨甚丨为名流所钦尚如此】闭影【梁书陶景传齐高帝引为诸王侍读除奉朝请虽在朱门丨丨不交外物】独游泉石见者以为仙人【梁书陶景传有时丨丨丨丨望丨丨丨丨丨丨】挂檄于树【梁书刘訏传张稷辟为主簿不就主者敦召訏乃丨丨丨丨而逃】筑室白山不入篱门【陈书韦载传载有田十余顷在江乗县之白山至是遂筑室而居屏絶人事吉凶庆吊无所往来不入篱门者几十载】未有板刺无容拜谒【陈书虞荔传又尝诣征士何时太守衡阳王亦造焉言之于王王欲见荔荔辞曰丨丨丨丨丨丨丨丨王以荔有高尚之志雅相钦重】孝隐士【南史何防传防字子晳年十一居父母忧几至灭性及长感家祸欲絶昏宦尚之强为娶琅邪王氏礼毕将亲迎防累涕泣求执本志遂得罢防明目秀眉容貌方雅真素通美不以门戸自矜博通羣书善谈论家本素族亲姻多贵仕防虽不入城府性率到好狎人物遨游人间不簪不带以人地并高无所与屈大言踑踞公卿敬下或乗柴车蹑草屩恣心所适致醉而归故世论以防为丨丨丨弟为小隐士大夫多慕从之时人称重其通号曰游侠处士】小隐士【见上】游侠处士【见上】三隐【南史刘訏传陈留阮孝绪博学隐居不交当世恒居一鹿牀环植竹木寝处其中时人造之未尝见也訏经一造孝绪即顾以神交訏族兄歊又履高操三人日夕招携故都下谓之丨丨】席松叶枕白石【南史关康之传特进顔延之等当时名士十许人入山候之见其散髪被黄布帊丨丨丨丨一块丨丨而卧了不相盻延之等咨嗟而退不敢干也】其钓非钓【南史渔父传渔父者不知姓名亦不知何许人也太康孙缅为浔阳守落日逍遥渚际见一轻舟凌波隐显俄而渔父至神韵潇洒垂纶长啸缅甚异之乃问有鱼卖乎渔父笑而答曰丨丨丨丨寜卖鱼者耶缅益怪焉遂褰裳渉水谓曰窃观先生有道者也终朝鼓枻良亦劳止吾闻黄金白璧重利也驷马高葢荣势也今方王道文明守在海外隐鳞之士靡然向风子胡不赞缉熙之美何晦用其若是也渔父曰仆山海狂人不逹世务未辨贱贫无论荣贵乃歌曰竹竿籊籊河水浟浟相忘为乐贪饵吞钩非夷非恵聊以忘忧于是攸然鼓棹而去】非夷非恵聊以忘忧【见上】夷白【南史吴芑传蔡荟字休明陈留人清抗不与俗人交李防谓江斆曰古人称安贫清白曰夷湼而不淄曰白如蔡休明者可不谓之丨丨乎】山中宰相【南史陶景传国家每有吉凶征讨大事无不前以谘询月中常有数信时人谓为丨丨丨丨】山栖谷饮【魏书孝明帝纪其有怀道邱园昧迹板筑丨丨丨丨舒卷从时者宜广戋帛缉和鼎餁】松竹为心【魏书彭城王勰传高祖手诏世宗曰汝第六叔父勰清规懋赏与白云俱洁厌荣舍绂以丨丨丨丨吾少与绸缪提携道趣每请解朝缨恬真邱壑】惮于栖屑【魏书裴安祖传有人劝其入仕安祖曰高尚之事非敢庶几且京师辽逺实丨丨丨丨耳于是闲居养志不出城邑】我此生活似胜焦先【魏书胡叟传家于密云蓬室草筵惟以酒自适谓友人金城宗舒曰丨丨丨丨丨丨丨丨志意所栖谢其高矣】征君【魏书张僧皓传僧皓字山客歴渉羣书工于谈说有名于当世熙平初征为谏议大夫正光五年以国子博士征之孝昌二年征为散骑侍郎并不赴世号为丨丨焉】不如庄周散木【魏书刘献之传本郡举孝廉非其好也逼遣之乃应命至京称疾而还高祖幸中山诏征典内校书献之喟然叹曰吾丨丨丨丨丨丨逺矣一之谓甚其可再乎固以疾辞】情均郊野【魏书卢景裕传其叔父同职居显要而景裕止于园舍丨丨丨丨谦恭守道贞素自得由是世号居士】结架岩林甚得栖游之适【魏书冯亮传亮既雅爱山水又兼巧思丨丨丨丨丨丨丨丨丨丨颇以此闻世祖给其工力令与沙门统僧暹河南尹甄琛等周视崧山形胜之处遂造闲居佛寺林泉既竒营制又美曲尽山居之妙】逍遥公【周书韦夐传韦夐字敬逺志尚夷简澹于荣利弱冠被召拜雍州中从事非其好也遂辞疾去职前后十见征辟皆不应命属太祖经纶王业侧席求贤闻夐养高不仕虚心敬恱遣使辟之备加礼命虽情谕甚至而竟不能屈弥以重之亦弗之夺也所居之宅枕带林泉夐对翫琴书萧然自乐时人号为居士焉至有慕其闲素者或载酒从之夐亦为之尽欢接对忘倦明帝即位礼敬逾厚乃为诗以贻之曰六爻贞遯出三辰光少微颍阳让逾逺沧洲去不归香动秋兰佩风飘莲叶衣坐石窥仙洞乗槎下钓矶岭松千仞直岩泉百丈飞聊登平乐观遥望首阳薇讵能同四隐来参余万机夐答帝诗愿时朝谒帝大恱敕有司日给河东酒一斗号之曰丨丨丨】敕有司日给河东酒一斗【见上】拾遗粒织落毛【隋书隐逸传序丨丨丨而丨丨丨饮石泉而荫松栢放情宇宙之外自足怀抱之中】葛巾拥被【北史李元忠传孙腾司马子如尝诣元忠逢其方坐树下丨丨丨丨对壶独酌庭室芜旷使婢卷两褥以质酒肉呼妻出衣不曵地二公相视叹息而去大饷米绢受而散之】庭室芜旷【见上】朱居士履【旧唐书高士廉传蜀人朱桃椎者澹泊为事隐居不仕披裘带索沉浮人间窦軏之镇益州也闻而召见遗以衣服逼为乡正桃椎口竟无言弃衣于地逃入山中结庵涧曲夏则躶形冬则树皮自覆人有赠遗一无所受每为芒履置之于路人见之者曰丨丨丨之丨也为鬻米置于本处桃椎至夕而取之终不与人相见议者以为焦先之流士廉下车以礼敬之及至降阶与语桃椎不答直视而去士廉每令存问桃椎见使者輙入林自匿近代以来多轻隐逸士廉独加褒礼蜀中以为美谈】竹溪六逸【旧唐书孔巢父传巢父早勤文史少时与韩准裴政李白张叔明陶沔隐于徂来山时号丨丨丨丨】伊川田父【旧唐书郗士美传处事不廻为元载所忌鱼朝恩署牙将李琮为两街功徳使琮暴横于银台门毁辱京兆尹崔昭纯诣元载抗论以为国耻请速论奏载不从遂以疾辞退归东洛凡十年自号丨丨丨丨清名高节称于天下】草芥貂蝉锱铢缨绂【旧唐书武攸绪传丨丨丨丨丨丨丨丨荫松山而辞竹苑去朱邸而卧清溪逍遥林壑傲睨箕頴】许由东邻【旧唐书田游岩传入箕山就许由庙东筑室而居自称丨丨丨丨调露中高宗幸嵩山遣中书侍郎薛元超就问其母游岩山衣田冠出拜帝令左右扶止之谓曰先生养道山中比得佳否游岩曰臣泉石膏肓烟霞痼疾既逢圣代幸得逍遥按许由东邻新唐书作由东邻】山衣田冠【见上】泉石膏肓烟霞痼疾【见上】骑牛带瓢【旧唐书史徳义传隐居武邱山以琴书自适或丨丨丨丨出入郊郭东市号为逸人】山臣以忠信奉见【旧唐书卢鸿一传开元六年赴征至东都谒见不拜宰相遣通事舍人问其故奏曰臣闻老君言礼者忠信之所薄不足可依丨丨鸿一敢丨丨丨丨丨上别召升内殿赐之酒食】洗心激流【旧唐书卢鸿一传制曰嵩山隐士卢鸿一矫然不羣确乎难拔静已以镇其操丨丨以丨其丨固辞荣宠将厚风俗不降其光用保厥躬宜以谏议大夫放还山】絶学弃智【旧唐书王希夷传开元十四年下制曰徐州处士王希夷丨丨丨丨抱一居贞久谢嚣尘独往林壑朕为封峦展礼侧席旌贤贲然来思克应嘉召虽行绮季之迹已过伏生之年宜命秩以尊儒俾全高于尚齿】所须松树清泉【旧唐书潘师正传高宗幸东都因召见与语问师正山中有何所须师正对曰丨丨丨丨丨丨山中不乏高宗与天后甚尊敬之】耐辱居士【唐书司空图传图本居中条山王官谷有先人田遂隐不出作亭观素室悉图唐兴节士文人名亭曰休休作文以见志曰休美也既休而美具故量才一宜休揣分二宜休耄而瞆三宜休又少也堕长也率老也迂三者非济时用则又宜休因自目为丨丨丨丨其言诡激不常以免当时祸灾云】高士峯【唐书秦系传系卒南安人思之为立于亭号其山为丨丨丨云】烟波钓徒【唐书张志和传居江湖自称丨丨丨丨着元真子亦以自号】浮家泛宅【唐书张志和传顔真卿为湖州刺史志和来谒真卿以舟敝漏请更之志和曰愿为丨丨丨丨往来苕霅问】处士墅【唐书温造传造不喜为吏隐王屋山人号其居曰丨丨丨】江湖散人【唐书陆龟蒙传不乗马升舟设蓬席赍束书茶灶笔牀钓具往来时谓丨丨丨丨或号天随子甫里先生自比涪翁渔父江上丈人后以高士召不至】天随子甫里先生【见上】三高士【五代史一行传郑遨与道士李道殷罗隐之友善世目以为丨丨丨遨种田隐之卖药以自给道殷有钓鱼术钓而不饵又能化石为金遨尝验其信然而不之求也】逍遥先生【五代史一行传郑遨唐明宗时以左拾遗晋高祖时以谏议大夫召之皆不起赐号丨丨丨丨】方山子【宋史陈希亮传慥字季常遯于光黄间曰岐亭庵居蔬食徒歩往来山中妻子奴婢皆有自得之意不与世相闻人莫识也见其所着防方屋而高曰此岂古方山冠之遗像乎因谓之丨丨丨按慥希亮子】云溪醉侯【宋史种放传性嗜酒尝种秫自酿每曰空山清寂聊以养和因号丨丨丨丨幅巾短褐负琴携壶泝长溪坐盘石采山药以助饮往往终日值月夕或至宵分】望云危坐【宋史种放传隐终南豹林谷之东明峯结草为庐仅庇风雨别为堂于峯顶尽日丨丨丨丨】退士【宋史种放传多为歌诗自称丨丨尝作传以述其志】篾叟酱翁【宋史谯定传初程颐之父珦尝守广汉颐与兄颢皆随侍游成都见治篾篐桶者挟册就视之则易也欲拟议致诘而篾者先曰若尝学此乎因指未济男之穷以发问二程逊而问之则曰三阳皆失位兄弟涣然有所省翌日再过之则去矣其后袁滋入洛问易于颐颐曰易学在蜀耳盍往求之滋入蜀访问久无所遇已而见卖酱薛翁于眉卭间与语大有所得丨丨丨丨皆蜀之隐君子也】一嵗山居过半【辽史萧扎剌传统和末召为南京马歩军都指挥使以疾求退不听迁夷离毕又以疾辞许之遂入颉山杜门不出上嘉其志不复征扎剌自是家于颉山亲友或过之终日言不及世务凡宴游相邀亦不拒丨丨丨丨丨丨与世俗不偶耶律资忠重之目曰颉山老人】二逸【辽史耶律官奴传官奴与欧里部人萧哇友善谓官奴曰仕不能致主泽民成大功烈何屑屑为也吾与若居林下以枕簟自随觞咏自乐虽不官无慊焉官奴然之时称丨丨】志在长林丰草【金史赵质传隐居燕城南教授为业明昌间章宗游春水过焉闻弦诵声幸其斋舍见壁间所题诗讽咏久之赏其志趣不凡召至行殿命之官固辞曰臣僻性野逸丨丨丨丨丨丨金镳玉络非所愿也况圣明在上可不容巢由为外臣乎上益竒之赐田畆千复之终身】骨节戞戞有声【金史高仲振传仲振常遇异人教以养生术尝终日燕坐丨丨丨丨丨丨所谈皆世外事有扣之者輙不复语云】芦花被诗【元史小云石海涯传拜翰林侍读学士知制诰同修国史称疾辞还江南卖药于钱唐市中诡姓名易服色人无有识之者偶过梁山泺见渔父织芦花为被欲易之以防渔父疑其为人阳曰君欲吾被当更赋诗遂援笔立成竟持被去人间喧传丨丨丨丨其依隐玩世多类此】渔丈人【吴越春秋子胥曰请丈人姓氏渔父曰今日凶凶两贼相逢吾所谓渡楚贼也两贼相得得形于默何用姓字为子为芦中人吾为丨丨丨富贵莫相忘也】弃蔬立稿【刘向新序鲍焦衣弊肤见挈畚将蔬遇子贡于道子贡曰吾子何以至此也焦曰天下之遗徳教者众矣吾何以不至于此也吾闻之世不已知而行之不已者是爽行也上不已知而干之不止者是毁廉也行爽廉毁然且不舍惑于利者也子贡曰吾闻之非其世者不生其利污其君者不履其土今吾子污其君而履其土非其世而将其蔬此谁之有哉鲍焦曰呜呼吾闻贤者重进而轻退廉者易丑而轻死乃丨其丨而丨丨死于洛水之上君子闻之曰廉夫刚哉】卷领【焦氏易林丨丨遁世仁徳不害三圣攸同周国茂兴】披裘而薪【王充论衡延陵季子出游见路有遗金当夏五月有丨丨丨丨者季子呼薪者曰取彼地金来薪者投鎌于地瞠目拂手而言曰何子居之高视之下仪貌之壮语言之野也吾尝夏五月披裘而薪岂取金者哉季子谢之请问姓字薪者曰子皮相之士也何足语姓名遂去不顾】有客緼袍【黄宪天禄阁外史李膺访征君于衡门雪甚道遇郭泰而问曰子得见叔度耶曰泰昔以布衣交安得不见子以轩冕交亦轩冕者谒之耳安得见李膺有惭色乃税驾于野与郭泰乗蹇驴而造焉有樵者临溪浣足而歌曰衡门之雪霏霏兮丨丨丨丨寒谿澹而无声兮木落逺臯二子闻而凄然】拂衣若振叶【黄宪天禄阁外史怀广裕之度负清皓之风遇于时则扬眉若飘云不遇于时则丨丨丨丨丨此许务之耿光而顔蘧之淑节也】顾视荣名忽若脱履【袁宏后汉纪少游之言有心哉人之性分静躁不同或安卑素守隐约丨丨丨丨丨丨丨丨彼二涂者终之以道亦各一家之趣也】岩栖归神咀嚼元气【袁宏后汉纪吾将丨丨丨丨丨丨丨丨以脩伯阳彭祖之术为优哉游哉聊以卒嵗者按此郭泰语也】竹中髙士【郑缉之永嘉郡记乐成县民张廌者隐居颐志不应辟命家有苦竹数十顷在竹中为屋常居其中王右军闻而造之廌逃避竹中不与相见一郡号为丨丨丨丨】茅屋蒿牀【裴启语林田何年老家贫丨丨丨丨守道不仕】云中白鹤【刘义庆世说公孙度目邴原所谓丨丨丨丨非燕雀之网所能罗也】配食五岳【刘峻世说注皇甫谧曰由字武仲阳城槐里人也尧舜皆师而学事焉后隐沛泽中尧乃致天下而让焉由遁耕于中岳頴水之阳箕山之下终身无轻天下色死葬箕山之阳在阳城南十里尧因就其墓号曰箕山公神以丨丨丨丨世世奉祀至今不絶按由许由】官隐【郦道元水经注老子为周柱下史及周衰乃以丨丨为周守藏室史积八十余年好无名接而世莫知其真人也】跽饵【郦道元水经注水出南山兹谷乗高激流注于谿中谿中有泉泉水潭积自成渊渚即吕氏春秋所谓太公钓兹泉也今人谓之几谷石壁深高幽隍防密林障秀阻人迹罕交东南隅有石室葢太公所居也水流次平石钓处即太公垂钓之所也其投竿丨丨两膝遗迹犹存是有磻溪之称也其水清泠神异】怀道卒伍【郦道元水经注嵩字仲山宛人与山阳范式有断金契贫无养亲赁为阿街卒遣迎式式下车把臂曰子丨丨丨丨不亦痛乎嵩曰侯嬴贱役晨门卑下之位古人所不耻何痛之有故其赞曰仲山通逹卷舒无方屈身厮役挺秀含芳按嵩孔嵩】大云五色具而不雨【郦道元水经注京房易候曰何以知贤人隐师曰视四方常有丨丨丨丨丨丨丨丨其下贤人隐矣】佣隐【郦道元水经注傅岩东北十余里即巅軨坂也春秋左传所谓入自巅軨者也有东西絶涧左右幽空穷深地壑中则筑以成道指南北之路谓之为軨桥也傅说丨丨止息于此髙宗求梦得之是矣】茍惬神心曲渚则可【郦道元水经注城北三十里有太公泉泉上又有太公庙庙侧髙林秀木翘楚竞茂相传云太公之故居也晋太康中范阳卢无忌为汲令立碑于其上太公避纣之乱屠隐市朝遯钓鱼水何必渭濵然后磻溪丨丨丨丨丨丨丨丨磻溪之名斯无嫌矣】屠隐遯钓【见上】鸾鹤同游孙阮齐躅【范摅云溪友议李尚书初守庐江时有重系者合当大辟引谳之时启鸣曰某偶黩典章即从诛戮然昔于羣小専习一艺愿于贵人之前试之死而无悔乃长啸也公命缓系而听之清声上彻云霄公曰不意苏门之风出于赭衣之下可命丨丨丨丨当与丨丨丨丨去其械梏蠲其罪戾】自负书劒【冯贽云仙杂记凌倚隐衡山往来丨丨丨丨削竹为担裹以乌氊倚既死山僧取以供事】筑室豹林谷【王偁东都事略隐逸传高怿字文怳闻种放隐终南山怿亦丨丨丨丨丨放见而竒之与张嶤许勃号南山三友寇准荐之不起】南山三友【见上】一卧庐山三十年【马令南唐书隐者传陈贶南闽人性沉澹志操古朴而不茍于仕进丨丨丨丨丨丨丨学者多师事焉】絶希緜上之田甘守西山之饿【叶梦得石林燕语杨文公既佯狂逃归杨翟时祥符六年也中朝士大夫自王魏公而下书问常不辍皆自为文而用其弟倚士曹名奏牍则托之母氏其答王魏公一书末云介推母子丨丨丨丨丨丨伯夷兄弟丨丨丨丨丨丨当时服其微而婉云】抱琴逾垣【詹玠遗史记闻真宗祀汾阴登山望林麓中有亭槛问曰何所乃隐士魏埜草堂遣使往召之野方鼓琴教鹤舞闻使至丨丨丨丨遁去使闻上甚叹美之】清气逼人可畏【陶宗仪辍耕录婺州许白云先生字益之隐居金华山四十年不入城府著书立言足以垂教后世浙东廉使王公继学访先生于山中谓先生丨丨丨丨丨丨既退明日出学行荐于朝有录其举文至者先生方讲说目不少一视其无意于仕宦如此】
