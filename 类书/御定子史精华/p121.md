<!-- { "loadSidebar": true } -->














　　御定子史精华卷四十二
<子部,类书类,御定子史精华>
　　钦定四库全书
　　御定子史精华卷四十三
　　设官部七
　　郡佐
　　内敏【汉书黄霸为河南太守丞为人明察丨丨又习文法然温良有让足知善御众为丞处议当于法合人心太守甚任之注内敏言心思防疾也】不去屏星【后汉书舆服志注谢承书曰孔恂字巨卿新淦人州别驾从事车前旧有屛星如刺史车曲翳仪式是时刺史行部发去日宴刺史怒欲去别驾车屏星恂谏曰明使君传车自发晚而欲彻去屏星毁国旧仪此不可行别驾可去屏星不可省即投传去刺史辞谢于是遂丨丨丨丨説文曰车常谓之屏星】白外事【后汉书马援诸曹时丨丨丨援輙曰此丞掾之任何足相烦颇哀老子使得遨游若大姓侵小民黠羗欲旅距此乃太守事耳注旅距不从之貌】展骥足【蜀志厐统传统字士元吴将鲁肃遗先主书曰厐士元非百里才也使处治中别驾之任始当丨其丨丨耳】海沂康【晋书王祥传徐州刺史吕防檄为别驾州界清静政化大行时人歌之曰丨丨之丨实赖王祥邦国不空别驾之功】乘马车还家【晋书陈頵传少好学有文义父防立宅起门頵曰当使容马车防笑而从之仕为郡督邮太守刘享拔为主簿州辟部从事丨丨丨丨丨宗党荣之】坐越舅右【晋书习凿齿传凿齿与其二舅罗崇罗友俱为州从事及迁别驾以丨丨丨丨屡经陈请】上纲【晋书易雄传举孝防为州主簿迁别驾自以门寒不宜久处丨丨谢职还家】州端【宋书张畅传畅白世祖曰下官欲命】
　　【孝孙弹王子夏世祖曰王别驾有何事耶畅曰芟麦移民可谓大议子夏亲为丨丨曽无同异及闻元嗣之言则欢笑酬答阿意左右何以事君子夏大慙】光益上府【晋书裴昭明传为长沙郡丞罢任刺史王蕴曰卿清贫必无还资湘中人士有须一礼之命者吾不爱也昭明曰下官忝为邦佐不能丨丨丨丨岂以鸿都之事仰累清风】不容独当故人筐篚【南史江革传除防稽郡丞革门生故吏家多在东闻革应至竝赍持缘道迎革曰我通不受饷丨丨丨丨丨丨丨丨】瀛部康歌【北齐书崔伯谦传迁瀛州别驾世宗以为京畿司马劳之曰卿骋足丨丨已着丨丨督府务殷是用相授】标映伦伍【隋书房恭懿传诏曰徳州司马房恭懿出宰百里毗赞二藩善政能官丨丨丨丨班条按部实允佥属委以方岳声实俱美可使持节诸军事海州刺史】方外司马【北史王晞传除幷州长史性闲澹寡欲在并州虽戎马填闾未尝以世务为累良辰美景啸咏遨逰登临山水以谈防为事人士谓之丨丨丨丨】东邻桑葚拾还其主【北史赵轨传为齐州别驾有能名其丨丨有丨丨落其家轨遣人悉丨丨丨丨戒其诸子曰吾非以此求名意者非机杼物不愿侵人汝等宜以为戒】水火不与百姓交【北史赵轨传在州考绩连最文帝令入朝父老将送者各挥涕曰别驾在官丨丨丨丨丨丨丨是以不敢以杯酒相送公清如水请酌一杯水奉饯轨受饮之】岂是觅鹞人【旧唐书刘祥道祥道子齐贤初自侍御史出为晋州司马髙宗闻其方正甚礼之时史兴宗常从帝于苑中弋猎因言晋州出好鹞刘齐贤见为司马请使捕之帝曰刘齐贤丨丨丨丨丨耶卿何以此待之】录事意与天通【唐书杜景佺传为益州录事参军时隆州司马房嗣业徙州司马诏未下欲即视事先笞责吏以示威景佺谓曰公虽受命为司马州未受命何急数日禄邪嗣业怒不听景佺曰公持咫尺制真伪莫辨即欲搅乱一府敬业州之祸非此类耶叱左右罢去既乃除荆州司马吏歌之曰丨丨丨丨丨丨州司马折威风】不置刺史【唐书孔述睿曾祖昌防贞观中对策髙第历魏州司马有治状帝为丨丨丨丨为政三年玺书褒美】鳄弭【宋史陈尧佐降通判湖州民张氏子与其母濯于江鳄鱼尾而食之母弗能救尧佐闻而伤之命二吏挐小舟操网往捕鳄至暴非可网得至是丨丨受网作文示诸市而烹之人皆惊异】别驾雨【元史宇文公谅传同知余姚州事夏不雨公谅出祷輙应嵗以有年民颂之以为丨丨丨】着绯【洪迈容齐随笔白乐天诗好以司字作入声读如云四十丨丨军司马男儿官职未蹉跎是也】题舆【叶廷珪海録碎事周景为豫州辟陈蕃为别驾不就景丨别驾丨曰陈仲举坐】李屯田【罗诱宜春传信录屯田郎中李公衢通判筠州前官受秋租而吏恣取无艺公知之逐日入仓监视吏无所措其手筠人为之语曰输租不使钱赖有丨丨丨每出则人呼曰李佛子来矣】
　　县令
