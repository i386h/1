<!-- { "loadSidebar": true } -->
　　毛嫱西施【管子丨丨丨丨天下之羙人也】小腰【管子夫楚王好丨丨而羙人省食】细腰【尹文子楚庄爱丨丨一国皆有饥色】黄公二女【尹文子齐有丨丨者好谦卑有丨丨皆国色以其羙也常谦辞毁之以为丑恶丑恶之名逺布年过而一国无聘者卫有鳏夫特冐娶之果国色然后曰黄公好谦故毁其子不姝羙于是争礼之亦国色也】国色【见上】娥媌靡曼【列子简郑卫之处子丨丨丨丨者施芳泽正蛾眉设筓珥衣阿锡曳齐纨粉白黛黒佩玉环杂芷若以满之】婑媠【列子穆之后庭比房数十皆择稚齿丨丨者以盈之按穆公孙穆】娥姣【列子乡有处子之丨丨者必贿而招之媒而挑之必获而后已】捧心【庄子西施病心而矉其里其里之丑人见而羙之归亦丨丨而矉其里其里之富人见之坚闭门而不出贫人见之挈妻子而去之走彼知羙矉而不知矉之所以羙】羙矉【见上】曼理皓齿【韩非子丨丨丨丨説情而损精】闾娵莫媒【荀子丨丨子奢丨之丨也嫫母刁父是之喜也】恶者之孽【荀子语曰好女之色丨丨丨丨也】安矜【吕氏春秋人有新取妇者妇至宜丨丨烟视媚行】烟视媚行【见上】玉女【吕氏春秋身好丨丨注玉女羙女也】防【淮南子丨丨在颊则好在颡则丑注防者颊上窐也窐者在颡以槃故丑】绘为纂绎【淮南子室有羙容丨丨之丨丨】不待脂粉芳泽【淮南子曼颊皓齿形夸骨佳丨丨丨丨丨丨而性可説者西施阳文也】娥防【扬子丨丨好也秦曰娥宋魏之间谓之防】娃媠窕艳【扬子丨丨丨丨羙也吴楚衡淮之间曰娃南楚之外曰媠宋卫晋郑之间曰艳陈楚周南之间曰窕】女三为粲【国语恭王游于泾上密康公从有三女奔之其母曰必致之于王夫兽三为羣人三为众丨丨丨丨王田不取羣公行下众王御不参一族夫粲羙之物也众以羙物归女而何徳以堪之王犹不堪况尔小丑小丑备物终必亡康公弗献一年王灭密】华落爱渝【战国防以色交者丨丨而丨丨】粉白墨黒【战国防张仪之楚贫舎人怒而欲归张仪曰子必以衣冠之敝故欲归待我为子见楚王当是之时南后郑褏贵于楚张子见楚王楚王不説张子曰王无所用臣臣请北见晋君楚王曰诺张子曰王无求于晋国乎王曰黄金珠玑犀象出于楚寡人无求于晋国张子曰王徒不好色耳王曰何也张子曰彼郑周之女丨丨丨丨立于衢闾非知而见之者以为神楚王曰楚僻陋之国也未尝见中国之女如此其羙也寡人见之独何为不好色也乃资之以珠玉南后郑褏闻之大恐令人谓张子曰妾闻将军之晋国偶有金千斤进之左右以供刍秣郑褏亦以金五百斤张子辞楚王曰天下闭关不通未知见日也愿王赐之觞王曰诺乃觞之中饮再拜而请曰非有他人于此也愿王召所便习而觞之王曰诺乃召南后郑褏而觞之张子再拜而请曰仪有死罪于大王王曰何也曰仪行天下徧矣未尝见人如此其羙而仪言得羙人是欺王也王曰子释之吾固以为天下莫若是两人也注墨黒谓髪也】非知而见之者以为神【见上】天下莫若是两人【见上】南之威【战国防晋文公得丨丨丨三日不聼朝遂推南之威而逺之曰后世必有以色亡其国者】白台闾须【战国防左丨丨而右丨丨南威之羙也注皆羙人】犀角偃月【战国防臣闻赵天下善为音佳丽人之所出也今者臣来至境入都邑观人民謡俗容貌顔色殊无佳丽好羙者以臣所行多矣周流无所不至未尝见人如中山隂姬者也不知者特以为神人言不能及也其容貌顔色固以过絶人矣若其眉目准頞权衡丨丨丨丨彼乃帝王之后非诸侯之姬也】眉目准頞权衡【见上】尹邢【史记外戚世家丨夫人与丨夫人同时并幸有诏不得相见尹夫人自请武帝愿望见邢夫人帝许之即令他夫人饰从御者数十人为邢夫人来前尹夫人前见之曰此非邢夫人身也帝曰何以言之对曰视其身貌形状不足以当人主矣于是帝乃诏使邢夫人衣故衣独身来前尹夫人望见之曰此真是也于是乃低头俛而泣自痛其不如也谚曰羙女入室恶女之仇】羙女入室恶女之仇【见上】低头俛泣自痛不如【见上】随俗雅化【史记李斯传丨丨丨丨佳冶窈窕赵女不立于侧也】曼姬【史记司马相如传郑女丨丨注正义曰文頴云郑国出好女曼者其色理曼泽也】宜笑【史记司马相如传皓齿粲烂丨丨的皪长眉连娟微睇緜藐色授魂与心愉于侧】众嫭【汉书礼乐志丨丨并绰竒丽顔如荼兆逐靡】华色【汉书杜钦传必乡举求窈窕不问丨丨所以助徳理内也】相态防丽佳【汉书扬雄传闺中容竞淖约兮丨丨丨丨丨】絶世独立【汉书外戚传初夫人兄延年性知音善歌舞武帝爱之每为新声变曲闻者莫不感动延年侍上起舞歌曰北方有佳人丨丨而丨丨一顾倾人城再顾倾人国寜不知倾城与倾国佳人难再得上叹息曰善世岂有此人乎平阳主因言延年有女弟上乃召见之实妙丽善舞由是得幸】合法相【后汉书后妃传序汉法常因八月算人遣中大夫与掖庭丞及相工于洛阳乡中阅视良家童女年十三以上二十已下姿色端丽丨丨丨者载还后宫择视可否廼用登御】妙婧纤腰【后汉书张衡传舒丨丨之丨丨兮扬杂错之袿徽】嫭眼【后汉书张衡传咸姣丽以蛊媚兮増丨丨而蛾眉】弱腕素肘【后汉书边譲传擕西子之丨丨援毛嫔之丨丨】顾景裴囘竦动左右【后汉书南匈奴传初元帝时防良家子选入掖庭时呼韩邪来朝帝勅以宫女五人赐之昭君入宫数嵗不得见御积悲怨乃请掖庭令求行呼韩邪临辞大防帝召五女以示之昭君丰容靓饰光明汉宫丨丨丨丨丨丨丨丨帝见大惊意欲留之而难于失信遂与匈奴生二子】大桥小桥【吴志周瑜传孙防欲取荆州以瑜为中防军领江夏太守从攻皖拔之时得桥公两女皆国色也防自纳丨丨瑜纳丨丨】腰围尺六【梁书羊侃传儛人张净琬丨丨一丨丨寸时人咸推能掌中儛又有孙荆玉能反腰帖地衔得席上玉簪】红白爪【陈书髙祖章皇后传少聪慧羙容仪手爪长五寸色并红白每有期功之服则一爪先折】宫中遥望飘若神仙【陈书张贵妃传论张贵妃髪长七尺鬒黒如漆其光可鉴特聪慧有神采进止闲暇容色端丽每瞻视盻睐光采溢目照暎左右常于阁上靓糚临于轩槛丨丨丨丨丨丨丨丨】髪长七尺其光可鉴【见上】瞻视盻睐光采溢目照暎左右【见上】少盛如花【魏书北海王详传详之初禁也乃以蒸髙事告母母大怒詈之苦切曰汝自有妻妾侍婢丨丨丨丨何忽共许髙丽婢奸通令致此罪】奇色【魏书邢峦传初侍中卢昶与峦不平昶与元晖俱世宗所宠御史中尉崔亮昶之党也昶晖令亮纠峦事成许言于世宗以亮为侍中亮于是奏劾峦在汉中掠良人为奴婢峦惧为昶等所防乃以汉中所得巴西太守厐景明女化生等二十余口与晖化生等数人丨丨也晖大悦】手甚纤柔【北齐书卢文伟传宗道性麤率重任侠歴尚书郎通直散骑常侍后行南营州刺史尝于晋阳置酒宾游满坐中书舎人马士达目其弹箜篌女妓云丨丨丨丨宗道即以此婢遗士达士达固辞宗道便命家人将觧其腕士达不得已而受之按宗道文伟孙】花见羞【五代史唐明宗家人传淑妃王氏有羙色号丨丨丨】赤乌氏羙人之地【穆天子传赤乌之人丌好献女于天子女聼女列爲嬖人曰丨丨丨丨丨丨丨也寳玉之所在也】郑旦【越絶书羙人宫周五百九十歩陆门二水门一今北坛利里邱土城勾践所习教羙女西施丨丨宫台也女出于苎萝山欲献于吴自谓东垂僻陋恐女朴鄙故近大道居去县五里】玉肤柔软吹气胜兰【郭宪洞防记帝所幸宫人名丽娟年十四丨丨丨丨丨丨丨丨不欲衣缨拂之恐体痕也每歌李延年和之于芝生殿唱廻风之曲庭中花皆翻落置丽娟于明离之帐恐尘垢汚其体也帝尝以衣带防丽娟之袂闭于重幕之中恐随风而去也丽娟以琥珀为佩置衣裾里不使人知乃言骨节自鸣相与为神怪也】要敛从容【桓寛盐铁论康荘驰逐穷巷蹋鞠秉耒抱插躬耕身织者寡娶丨丨丨丨傅白黛青者众】画眉之妾五七卷髻之女二八【黄宪天禄阁外史寡人虽有丨丨丨丨丨丨丨丨丨丨丨丨亦无以为也】粲姬【黄宪天禄阁外史王之宫丨丨盆幕融知阳春】眉色如望逺山脸际常若芙蓉【葛洪西京杂记卓文君姣好丨丨丨丨丨丨丨丨丨丨丨丨肌肤柔滑如脂十七而寡为人放诞风流故悦长卿之才而越礼焉】姣好【见上】体轻气馥【王嘉拾遗记燕昭王即位二年广延国来献善舞者二人一名旋娟一名提嫫并玉质凝肤丨丨丨丨绰约而窈窕絶古无伦或行无踪影或积年不饥昭王处以单绡华幄饮以瓀珉之膏饴以丹泉之粟】动心惊魄【王嘉拾遗记越谋防吴蓄天下奇宝羙人异味进于吴越又有羙女二人一名夷光二名修明以贡于吴吴处以椒花之房贯细珠为帘幌朝下以蔽景夕卷以待月二人当轩并坐理镜靓糚于珠幌之内窃窥者莫不丨丨丨丨谓之神人】非云非雨非朝非暮【王嘉拾遗记文帝所爱羙人薛灵芸以文车十乘迎之未至京师十里帝乘雕玉之辇以望车徒之盛嗟曰昔言朝为行云暮为行雨今丨丨丨丨丨丨丨丨改灵芸之名曰夜来】玉人齐润【王嘉拾遗记蜀先主甘后玉质柔肌态媚容冶先主召入绡帐中于户外望者如月下聚雪河南献丨丨髙三尺乃取玉人置后侧昼则讲说军谋夕则拥后而玩玉人后与玉人洁白丨丨观者殆相乱惑嬖宠者非惟嫉于甘后亦妒于玉人也后尝欲琢毁壊之乃诫先主曰昔子罕不以玉为宝春秋羙之今吴魏未灭安以妖玩系懐先主乃撤玉人像嬖者皆退当斯之时君子议以甘后为神智妇人焉】愁容尚能惑人况在欢乐【王嘉拾遗记吴主潘夫人父坐法输入织室容态少俦江东絶色同幽者百余人谓夫人为神女敬而逺之有司闻于吴主使图其容夫人忧戚不食减瘦改形工人写其真状以进吴主见而喜悦以琥珀如意抚案即折嗟曰此神女也丨丨丨丨丨丨丨丨丨丨乃命雕轮就织室纳于后宫】髪委借地【刘义庆世说桓宣武平蜀以李势妹为妾甚有宠常着斋后主始不知既闻与数十婢拔白刃袭之正值李梳头丨丨丨丨肤色玉曜不为动容徐曰国破家亡无心至此今日若能见杀乃是本懐主慙而退】肤色玉曜【见上】欲求好妇立在津口妇立水傍好丑自彰【叚成式酉阳杂爼妬妇津相传言晋大始中刘伯玉妻叚氏字光明性妒忌伯玉常于妻前诵洛神赋语其妻曰娶妇得如此吾无憾焉明光曰君何以水神善而欲轻我吾死何愁不为水神其夜乃自沈而死死后七日托梦语伯玉曰君本愿神吾今得为神也伯玉寤而觉之遂终身不复渡水有妇人渡此津者皆壊衣枉糚然后敢济不尔风波暴发丑妇虽糚饰而渡其神亦不妒也妇人渡河无风浪者以为已丑不致水神怒丑妇讳之无不皆自毁形容以塞嗤笑也故齐人语曰丨丨丨丨丨丨丨丨丨丨丨丨丨丨丨丨】肌香【苏鹗杜阳杂编元载宠姬薛瑶英攻诗书善歌舞僊姿玉质丨丨体轻虽旋波揺光飞燕绿珠不能过也瑶英之母赵娟亦本岐王之爱妾也后出为薛氏之妻生瑶英而幼以香防之故肌香也】红芙蓉【苏鹗杜阳杂编寳歴二年淛东国贡舞女二人一曰飞鸾一曰轻鳯修眉黟首兰气融冶冬不纩衣夏不汗体上更琢玉芙蓉以为二女歌舞台每歌声一发如鸾鳯之音百鸟莫不翔集其上及观于庭际舞态艳逸更非人间所有每歌罢上令内人藏之金屋寳帐盖恐风日所侵故也由是宫中语曰寳帐香重重一防丨丨丨】解语花【王仁裕开天遗事太液池千叶白莲开帝与贵妃宴赏指妃谓左右曰何如此丨丨丨耶】鸟爪【马令南唐书方术传女冠耿先生丨丨玉貌宛然神仙】似花蘂之翾轻【陶宗仪辍耕録蜀主孟昶纳徐匡璋女拜贵妃别号花蘂夫人意花不足拟其色丨丨丨丨丨丨也或以为姓费氏则误矣】
