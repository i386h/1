<!-- { "loadSidebar": true } -->
　　【江亭子谓之丨丨丨】打毷氉【李肇国史补不防而醉饱谓之丨丨丨】无名子【李肇国史补匿名造谤谓之丨丨丨】过夏【李肇国史补退而肄业谓之丨丨】夏课【李肇国史补执业而出谓之丨丨挟蔵入试谓之书策】分为朋头【李肇国史补开元二十四年考功郎中李昂为士子所轻诋天子以郎署权轻移职礼部始置贡院天寳中则有刘长卿袁成用丨丨丨丨是时常重东府西监至贞元八年李观欧阳詹犹以广文生登第自后乃羣奔于京兆矣】好脚迹门生【赵璘因话录李太师逢吉知贡举牓成未放而入相礼部王尚书播代放牓及第人就中书见座主时谓丨丨丨丨丨前世未有】屈声【赵璘因话录广平程子齐昔范未举进士日着程子中谟三卷韩文公一见大称叹及赴举言于主司曰程昔范不合在诸生之下当时下第大振丨丨】牓上凤字【赵璘因话录郑子溥自说应举时曽梦看及第牓丨丨但见大书丨丨大中元年冬求解鳯翔看本府乡贡士纸之首便是凤字至东都试缑山月闻王子晋吹笙诗坐侧诸诗悉有凤字明年果登第】牓元【范摅云溪友议文宗元年秋诏礼部髙侍郎锴复司贡籍曰常年宗正寺解送人恐有浮薄以忝科名在卿精拣艺能勿妨贤路其所试赋则凖常规诗则依齐梁体格乃试琴瑟合奏赋霓裳羽衣曲诗主司先进五人一诗最佳者则李肱也乃以丨丨及第】桃花浪【范摅云溪友议柳棠与冯戡争先棠所颉颃及第后戡与诗曰丨丨丨里成龙去竹叶山头退鹢飞】红砚宣毫【范摅云溪友议元公徳秀明经制策入仕其一篇自述云延英引对绿衣郎丨丨丨丨各别牀】归燕诗【范摅云溪友议章孝标元和十三年下第时多为诗以刺主司独章君为丨丨丨留献庾侍郎其诗曰旧垒危巢泥已落今年故向社前归连云大厦无栖处更傍谁家门户飞】拜龙须友【冯贽云仙杂记郤诜射策第一再丨其笔曰丨丨丨使我至此】青蝇八行【冯贽云仙杂记术士相牛僧孺若青蝇拜贺方能及第公疑之及登科讫归坐家庭有丨丨作丨丨立约数万折躬再三良久乃去】探花宴【李绰秦中岁时记进士杏园初宴谓之丨丨丨差少俊二人为探花使遍逰名园若他人先折花二使皆被罚】都堂尺牍【钟辂前定录陈彦博为太学广文馆生彦博将取解忽梦至丨丨见陈设甚盛庭中帏幄饰以锦绣中设一榻陈列几案上有丨丨望之照耀如金字彦博私问主事曰此何礼也荅曰明年进士名将送上界官司阅视之所彦博惊喜求一见有紫衣人曰公有名矣可以视之遂前见三十二彦博名在焉】食水族【钟辂前定录呉郡陆宾于举进士在京师常有一僧曰惟瑛者知术数宾于与之往来谓宾于曰君来岁成名但取京兆荐送必在髙等至七月六日若丨丨丨必殊等及第矣宾于乃书于进昌里之牖间数月后因一郎官遂回憇于従孙闻礼之舍既入闻礼喜迎曰向有人恵鲤鱼方欲翁而烹之宾于素嗜鱼但令具羮后日因视牖间所书字则七月六日也遽命驾诣瑛瑛笑曰水族已食矣宾于遂取荐京兆果得殊等】乔彝峥嵘【张固幽闲鼓吹乔彝京兆府解试时有二试官彝日午叩门试官令引入则已醺醉视题曰幽兰赋不肯作改为渥洼马赋斯须而就京尹曰丨丨丨丨甚宜以解副荐之】提笔贡艺【苏鹗杜阳杂编代宗每临朝多令徴四方邱园才能学术直言极谏之士由是丨丨丨丨者满于阙下上亲自考试用絶请托之门是时文学相尚公道大振得路者咸以推贤进善为意】皆朕门生【苏鹗杜阳杂编代宗试制科于宣政殿或有词理称防者必翘足朗吟翌日则遍示宰臣学士曰此丨丨丨丨也是以公卿大臣已下无不服上藻鉴】英雄入彀【王保定摭言文皇帝修文偃武天赞神授甞私幸端门见新进士缀行而出喜曰天下丨丨丨吾丨中矣】巨鼇赑屭首冠蓬山【王保定摭言卢吉州肇开成中就江西解试为试官末送肇有啓谢曰丨丨丨丨丨丨丨丨试官谓之曰某昨限以人数挤排虽获申展深慙名第奉浼焉得翻有首冠蓬山之谓肇曰必知明公垂问大凡顽石处上巨鼇戴之岂非首冠耶一座闻之大笑】月灯打毬【王保定摭言诸先辈丨丨阁丨丨之防同年悉集】叙中外【王保定摭言状元已下到主司宅门下马缀行而立敛名纸通呈入门并于阶下北上东向主司列席褥东面西向主事揖状元已下与主司对拜拜讫状元出行致词又退着行各拜主司荅拜拜讫主事云请诸郎君丨丨丨状元已下各各齿叙便谢恩余人如状元礼礼讫主事云请状元曲谢名第第几人谢衣鉢谢讫即登阶注衣鉢谓得主司名第其或与主司先人同名第即谢衣鉢如践世科即感泣而谢】期集院【王保定摭言谢恩后方诣丨丨丨大凡敕下已前每日期集两度诣主司之门三日后主司坚请已即止同年初到集所团司所由辈参状元后便参众郎君拜讫俄有一吏当中庭唱曰诸郎君就坐只东双西其日醵罚不少又出抽名纸钱每人十千文具敛名纸见状元俄于众中蓦抽三五个便出此钱铺底一自状元下每人三十千文】抽名纸钱【见上】一日门生【王保定摭言吏部员外其日于南省试判两节诸生谢恩其日称门生谓之丨丨丨丨自此方属吏部矣】关宴【王保定摭言进士题名自神龙之后过丨丨后率皆期集于慈恩塔下题名故贞元中刘太真侍郎试慈恩寺望杏园花发诗】慈恩题名【见上】仙笋【王保定摭言小归尚书牓裴起部与邠之李搏先辈旧友以诗贺廷裕曰铜梁千里曙云开丨丨新従紫府来天上也张新羽翼世间无复旧尘埃】桃李新阴【王保定摭言杨嗣复相公具庆下继放两牓时先仆射自东洛入觐嗣复率生徒迎于潼关既而大宴于新昌里第仆射与所执坐于正寝公领诸生翼坐于两序杨汝士诗曰隔座应须赐御屏尽将仙翰入髙防文章旧价留鸾掖丨丨丨丨在鲤庭再世生徒陈贺宴一时良史尽馨当年疏傅虽云盛讵有兹筵醉醁】龙门风水【王保定摭言周墀任华州刺史武宗防昌三年王起仆射再主文柄墀以诗寄贺曰欲到丨丨看丨丨关防不许暂离营】骊珠搜得【王保定摭言王起门生一牓二十二人和周墀卢肇诗凤诏伫归専北极丨丨丨丨尽东瀛】牓扣柴荆【王保定摭言王起门生一牓二十二人和周墀髙退之诗何事感恩偏觉重忽闻金丨丨丨丨注退之自顾微劣始不敢有叨窃之望策试之后遂归山居不期一旦进士团司遣人赍牓扣关相振方知幸矣】绛帐青衿【王保定摭言石贯和周墀诗丨丨丨丨同日贵春兰秋菊异时荣】心秤平【王保定摭言李潜和周墀诗文学宗师丨丨丨无私三用佐贞明】樱桃宴【王保定摭言新进士尤重丨丨丨干符四年永宁刘公第二子覃及第时公以故相镇淮南敕邸吏日以银一铤资覃醵罚而覃所费往往数倍邸吏以闻公命取足而已】衔锦标【王保定摭言卢肇袁州宜春人与同郡黄颇齐名颇富于产肇幼贫乏与颇赴举同日遵路郡牧于离亭饯颇肇策蹇邮亭而过明年肇状元及第归刺史以下接之大慙恚防延肇看竞渡席上赋诗曰向道是龙刚不信果然丨得丨丨归】新郎君【王保定摭言薛监晚年厄于宦途尝策羸赴朝值新进士牓下缀行而出时进士团司所由辈数十人见逢行李萧条前导曰廻避丨丨丨逢冁然即遣一介语之曰报道莫贫相阿婆三五少年时大曽东涂西抹来】添前字【王保定摭言神龙已来杏园宴后皆于慈恩寺塔下题名同年中推一善书者纪之他时有将相则朱书之及第后知闻或遇未及第时题名处则为丨丨丨或诗曰曽题名处添前字送出城门乞旧诗】两孩儿【王保定摭言苖台符年十六岁及第张读年十七岁及第二人尝列题于西明寺之东庑或窃注之曰一双前进士丨个阿丨丨】一般灯烛【王保定摭言刘虚白与太平裴公早同砚席及公主文虚白犹是举子试杂文日帘前献一絶句曰三十年前此夜中丨丨丨丨一般风不知岁月能多少犹着麻衣待至公】弟子得桂【王保定摭言李频师方干后频及第诗僧清越赠干诗云丨丨已丨丨先生犹灌园】将家子【王保定摭言令狐文公镇三峯时及秋赋特置第一塲杂文第二塲试歌篇第三塲表檄先是卢正一人就试来者皆栗缩而退马植以丨丨丨来求荐文公与従事皆鄙之専令人伺其词句既而试登山采珠赋曰文豹且异于骊龙采斯疎矣白石又殊于老蚌剖莫得之众皆大惊遂夺正解元】阿房宫赋【王保定摭言崔郾侍郎既拜命于东都试举人三署公卿皆祖于长乐传舍时吴武陵任太学博士策蹇而至郾乃离席与言武陵曰偶见太学生读进士杜牧丨丨丨丨其人真王佐才也侍郎官重必恐未暇披览于是搢笏朗宣一遍郾大奇之武陵曰请侍郎与状头郾曰已有人曰不得已即第五人郾应声曰敬依所教众中有以牧不拘细行间之者郾曰已许吴君矣】袍似烂银【王保定摭言元和十一年岁在丙申李凉公三十三人皆取寒素时有诗曰元和天子丙申年三十三人同得仙丨丨丨丨文似锦相将白日上青天】文林表式【王保定摭言太和中苏景彻张元夫为翰林主人杨汝士与弟虞卿及汉公尤为丨丨丨丨故后进相谓曰欲入举塲先问苏张苏张犹可三杨杀我】见王窦【王保定摭言太平王崇窦贤二家率以科目为资足以升沈后进故科目举人相谓曰未丨丨丨徒劳谩走】海图巨舶【王保定摭言沈光始贡于有司尝梦一海船自梦后咸败于垂成暨登第年谢恩之际升阶忽尔廻飚吹一丨丨拂光之面正当一丨丨即梦中所覩物】积木百屋【王保定摭言孙龙光偓崔澹下状元及第前一年尝梦丨丨数丨丨践履往复既而请一李处士圆之处士曰贺喜郎君来年必是状元何者已居众材之上也】听响卜【王保定摭言毕諴相公及第年与一二同人丨丨丨夜艾人稀久无所闻俄遇人投骨于地羣犬争趋又一曰后来者必衔得】太冬烘【王保定摭言郑侍郎薰主文误谓顔摽乃鲁公之后时徐方未宁在激劝忠节为志即以摽为状元谢恩日従容问及庙院摽曰摽寒进也未尝有庙院薰始大悟塞默而已寻为无名子所嘲曰主司头脑丨丨丨错认顔摽作鲁公】误认顔摽【见上】彭伉落驴【王保定摭言彭伉湛贵俱袁州宜春人伉妻即湛姨也伉举进士擢第湛犹为县吏妻族为置贺宴湛至命饭于后阁其妻忿然责之湛感其言孜孜学业未数载一举登第时伉方跨长耳縦逰于郊郭忽有童报湛郎及第伉失声而坠故袁人谑曰湛郎及第丨丨丨丨】诏追牓【王保定摭言顾非熊况之子滑稽好辨凌轹气焰子弟为众所怒非熊既为所排在举塲三十年屈声聒人耳长庆中陈商放牓上怪无非熊名丨有司丨丨放及第】出牓重收【王保定摭言贞元中李缪公先牓落矣先是出试杨员外于陵遇程于省司程探赋稿示之其破题曰徳动天鉴祥开日华于陵谓程曰公今年须作状元翼日杂文无名于陵乃于故策子末缮写而斥其名氏擕之以诣主文曰当今塲中若有此赋侍郎何以待之主文曰有则非状元不可也于陵曰茍如此侍郎已遗贤矣乃李程所作主文因而致谢于陵请擢为状元前牓不复收矣或曰丨丨丨丨】五老牓【王保定摭言天复元年杜徳祥牓放曾松王希羽刘象柯崇郑希顔等及第时上新平内难闻放新进士诏选中有孤平屈人宜令以名闻故徳祥以松等塞诏各受正制畧曰念尔登科之际当予反正之年宜降异恩各膺宠命松希羽甲子皆七十余象崇希顔亦皆年逾耳顺矣时为丨丨丨】杨三喜【王保定摭言杨敬之拜国子司业次子进士及第长子登科时号丨丨丨】承优及第【王保定摭言别头及第始于上元二年钱令绪郑人政王悌崔志恂等四人亦谓之丨丨丨丨】用敕代牓【王保定摭言永寜刘相邺字汉藩咸通中自长春宫判官召入内庭特敕赐及第中外贺缄极众惟郓州李尚书一章最着乃福建韦尚书岫之词也于时韦佐郓幕畧曰丨丨丨丨由官入名仰温树之烟何人折桂泝甘泉之水独我登龙禁门便是龙门圣主而为座主又曰三十浮名每年皆有九重知己旷代所无】九重知己【见上】三条烛【王保定摭言秦韬玉拜丞郎判鹾及小归公主文韬玉准敕放及第仍编入其年牓中韬玉署书谢新人呼同年畧曰丨丨丨下虽阻文闱数仞墙邉幸同恩地】宋五坦率【王保定摭言宋济老于词塲举止可笑甞试赋误落官韵抚膺曰丨丨丨丨矣由此大着后礼部上甲乙名明皇先问曰宋五坦率否或曰有客讥宋济曰白袍何纷纷荅曰为朱袍紫袍纷纷耳】千佛名经【王保定摭言张倬甞举进士落第捧登科记顶戴之曰此即丨丨丨丨也】东堂梦【王保定摭言孙定景福二年下第诗曰行行血泪洒尘襟事逐东流渭水深愁跨蹇驴风尚紧静投孤店日初沈一枝犹挂丨丨丨千里空驰北巷心明日悲歌又前去蒲城烟树噪春禽】当路无亲【王保定摭言刘得仁贵主之子自开成至大中三朝昆弟皆历贵仕而得仁苦于诗出入举塲三十年竟无所成尝自述曰外家虽是帝丨丨且丨丨】入试出试千春万春【王保定摭言郑光业中表间有同人试者于时举子率皆以白纸糊案子面昌图濳记之曰新糊案子其白如银丨丨丨丨丨丨丨丨】敕下骑驴【王保定摭言咸通末执政病举人仆从太盛奏请进士举人许乘驴郑光业材质瓌伟或嘲之曰今年丨丨尽丨丨短辔长秋满九衢清瘦儿郎犹自可就中愁杀郑昌图】濳救八人【王保定摭言山北沈侍郎主文年特召温飞卿于帘前试之为飞卿爱救人故也适属翌日飞卿不乐其日晚请开门先出仍献启千余字或曰丨丨丨丨矣】胜十政官【王保定摭言章孝标及第后寄淮南李相绅诗曰及第全丨丨丨丨金汤镀了出长安马头渐入扬州郭为报时人洗眼看绅亟以一絶箴之曰假金方用真金镀若是真金不镀金十载长安得一第何须空腹用髙心】金汤镀【见上】牓以氊笔淡墨书【王保定摭言进士丨头竖粘黄纸四张丨丨丨丨丨衮转丨曰礼部贡院四字或曰文皇顷以飞白书曰礼部贡院四字或象隂注阳受之状】张牓墙【王保定摭言南院放牓丨丨丨乃南院东墙也别筑起一堵髙丈余外有壖垣未辨色即自北院将牓就南院张挂之元和六年为监生郭东里决破棘篱坼裂文牓因之后来多以虚牓自省门而出正牓张亦稍晚】春宫南院【王保定摭言元和十三年进士陈标献诸先辈诗曰丨丨丨丨院墙东地色初分月色红文字一千重马拥喜欢三十二人同眼看鱼变辞凡水心逐莺飞出晓风莫怪云泥従此别总曾惆怅去年中】都堂纳卷【王保定摭言韦承贻咸光中策试夜濳纪长句于都堂西南隅曰褒衣博带满尘埃独上丨丨丨丨廻蓬巷几时闻吉语棘篱何日免重来三条烛尽钟初动九转丹成鼎未开残月渐低人扰扰不知谁是谪仙才白莲千朶照廊明一片升平雅韵声才唱第三条烛尽南宫风物画难成】南宫风物【见上】序珠来去【玉泉子杜黄裳知贡举尹枢时名籍籍其年状头及第试珠还合浦赋成或假寐梦人告曰何不丨丨丨丨之意既寤乃改数句及谢恩黄裳谓之曰序珠来去之意如有神助】受知掌武【孙光宪北梦言李太尉徳裕奨拔孤寒于时朝贵朋党掌武破之由是结怨而絶于附防惟进士卢肇有奇才每谒见许脱衫従容防昌三年王起知举先白掌武乃曰某不荐人然奉贺今年牓中得一状元也起未喻其旨复遣亲吏于相门侦问吏曰相公于举子中独有卢肇久接从容起曰果在此也其年肇为状头及第时论曰卢虽丨丨于丨丨无妨主司之公道也】今年牓帖全为一人【孙光宪北梦言王文公凝清修重徳冠絶当时曽典绛州于时司空图方应进士举自别墅到郡谒见后更不访亲知阍吏遽申司空秀才出郭矣琅邪谓其専敬重之及知举日司空列第四人登科同年讶其名姓甚暗琅邪因召一牓人开筵宣言于众曰某叨忝文柄丨丨丨丨丨丨司空先辈丨丨而已由是声彩益振】声彩振【见上】御帘前进诗【孙光宪北梦言张策尝为僧返俗应举亚台鄙之或曰刘轲蔡京得非僧乎亚台曰刘蔡辈虽作僧未为人知翻然贡艺有何不可张策衣冠子弟无故出家不能参禅访道抗迹尘外乃于丨丨丨丨丨希望恩泽如此行止岂掩人口某十度知举十度斥之清河公乃东依梁主而求际防葢为天水拒弃竟为梁相也】十度斥【见上】破天荒【孙光宪北梦言荆州每嵗解送举人多不成名号曰天荒解刘蜕舍人以荆解及第号为丨丨丨】押官韵【孙光宪北梦言温庭筠才思艳丽工于小赋毎入试丨丨丨作赋凡八义手而八韵成多为邻铺假手号为救数人也】邻铺假手【见上】塲中头角【孙光宪北梦言唐自大中后进士尤盛封定卿丁茂珪丨丨丨丨举子与其交者必先登第而二公各二十举方成名何进退之相悬也】榜在鸡行【郑文寳南唐近事程员举进士将逼试夜梦乌衣吏及门告员曰君与王伦廖衢陈度魏清并已及第员梦中惊喜理服驰马诣省门见杨遂张观曽顗立街中谓曰丨丨丨丨何忽至此员怅然而觉其年果放杨遂等三人员辈卒无徴应既夏内降御札尚虑遗贤命张洎舍人取所试诗赋就中书重定洎果取员等五人附来春别牓及第】明经碌碌【裴廷裕东观奏记李珏举明经李绛为华州刺史一见谓人曰日角珠庭非常人也当掇进士科丨丨丨丨非子发迹之路一举不第应进士许孟容为宗伯擢居上第】设殊次平等三级【裴廷裕东观奏记京兆府进士明经解送丨丨丨丨丨丨丨以甄别行实】青衿介帻【钱希白南部新书咸通九年刘允章放牓后奏新进士春关前择日谒先师皆服丨丨丨丨有洙泗之风】牓花【钱希白南部新书大中以来礼部放牓嵗取二三人姓氏稀僻者谓之丨丨】手把金锤凿开混沌【钱希白南部新书薛逢命一道士貌真自为赞曰壮哉薛逢长一尺五寸放笔终未尽续一旦忽有羽衣诣门延之与语忽于东壁见真赞读之命笔续之曰丨丨丨丨丨丨丨丨长揖而去不知所之逢作混沌赋驰名】槐花黄举子忙【钱希白南部新书长安举子六月后落第者不出京谓之过夏多借净坊庙院作文章曰夏课时语曰丨丨丨丨丨丨】权不失权【钱希白南部新书杜审权大中十二年知举放卢处权有戏之曰座主审权门生处权可谓丨丨丨丨】沆瀣一气【钱希白南部新书干符二年崔沆放崔瀣谈者称座主门生丨丨丨丨】就山释褐【潘若冲郡阁雅言王易简萧希甫下及第名居牓尾不看牓归华山寻丨丨丨丨授华州幕官】三牓四相【潘若冲郡阁雅言裴皥官至礼部尚书放丨丨丨人拜丨桑维翰窦正固张砺马裔孙】仙桂一枝【潘若冲郡阁雅言王定保光化三年李渥侍郎下及第沈彬有诗赠定保云丨丨曽攀第丨丨薄逰湘水阻佳期】澹墨题名【欧阳修归田录天圣中余举进士国学南省皆忝第一人荐名其后景仁相继亦然故景仁赠余云丨丨丨丨第一人孤生何幸继前尘按景仁范景仁】焚香彻幕【沈括梦溪笔谭礼部贡院试进士日设香案于阶前主司与举人对拜此唐故事也所坐设位供张甚盛有司具茶汤饮浆至试学究则悉彻帐幕氊席之类亦无茶汤渴则饮砚水人人皆黔其吻非故欲困之乃防氊幕及供应人私所试经义欧文忠有诗丨丨礼进士丨丨待经生以为礼数重轻如此其实自有谓也】杜牧文章止得第五【沈括梦溪笔谭郑毅夫自负时名国子监以第五人送意甚不平谢主司启事有李广事业自谓无双丨丨丨丨丨丨丨丨又云骐骥已老甘驽马以先之巨鼇不灵因顽石之在上主司深衔之】红勒帛【沈括梦溪笔谭嘉祐中士人刘几累为国学第一人骤为崄怪之语学者翕然效之遂成风俗欧阳公深恶之防公主文决意痛惩有一举人论曰天地轧万物茁圣人发公曰此必刘几也戯续之曰秀才刺试官刷乃以大朱笔横抺之自首至尾谓之丨丨丨判大纰缪字牓之既而果几也】恩牓【呉处厚青箱杂记刘沆与尹鉴少同塲屋刘已大拜皇祐中尹以丨丨始登第还乡刘以诗送之少年相欵老相逢乡举虽同遇不同我已位尘三事后君方名列五科中】名列五科【见上】举子重戴【吴处厚青箱杂记王禹偁赠崔遵庆及第诗云且留重戴士风多则国初丨丨犹丨丨矣】替滋【呉处厚青箱杂记李文定公廸美须髯未御试一夕忽梦被人剃削俱尽有解者曰秀才须作状元縁今嵗省元是刘滋已丨丨矣非状元而何是嵗果第一人】红杏宴【呉处厚青箱杂记刘昌言下第作诗落句云惟有夜来蝴蝶梦翩翩飞入刺桐花王禹偁赠诗曰酒好未陪丨丨丨诗狂多忆刺桐花葢谓是也按旧唐书宣宗纪敕自今进士放牓后杏园任依旧宴集有司不得禁制武宗好巡逰故曲江亭禁人宴聚故也】青春得意【吴处厚青箱杂记孟郊下第诗曰弃置复弃置情如刀剑伤甫及第诗曰昔日龊龊不足嗟今朝旷荡思无涯丨丨丨丨马蹄疾一日看尽长安花】看长安花【见上】踏金鳌【呉处厚青箱杂记翰林苏公绅尝题润州金山寺一聨云僧依玉鉴光中住人丨丨丨背上行时公方举大科识者以为人踏金鳌背上行乃荣入玉堂之兆已而果然】得二文士【方勺泊宅编慈圣曹太后语上曰吾尝记仁宗皇帝策试制举人罢归喜而言曰朕今日丨丨丨丨谓苏轼辙也】看画墙【方勺泊宅编王钦臣召入学士院试赋一篇献舒王二首其二曰古木隂森白玉堂老年方此试文章宫檐日永挥毫罢闲拂尘埃丨丨丨】讼戸贯【方勺泊宅编元祐中东坡帅杭予自江西来应举引试有日矣忽同保进士丨予丨丨不明赖公照怜得就试因预荐送遂获游公门】鱼龙变化之地【方勺泊宅编朱临姚辟久同塲屋每试牓出姚往往在朱上冯京牓中二人俱廷对未唱名前数日京师忽小试乃朱君殿试之作也姚谓人曰果尔纵不魁多士亦须在第一甲自叹平时滥居其先及至丨丨丨丨丨丨便尔悬絶】白袍偶坐【方勺泊宅编朱晓容为浮屠以善相游公卿间号容大师姚辟在冯京牓中赴廷入对殿唱日禁门未开曈昽未明或云晓容立茶肆中姚闻之走覔容果与一丨丨丨丨姚连揖恳容畧屈邻邸一观气色容指偶坐者曰状元已在此何劳他问注偶坐者冯京也】十三魁【何防春渚纪闻马涓赴御试毕梦人告之曰子欲及第须作丨丨丨涓歴数其在太学及预荐送止十二魁心甚忧之殆至赐第则魁冠天下果十三数也】大鹏赋【何防春渚纪闻沈晦赴省至天长道中梦身骑大鹏风而上因作丨丨丨以纪其事已而果魁天下】无时可得【何防春渚纪闻金陵有僧嗜酒佯狂时言人祸福人谓之风和尚陈莹中未第时问之云我作状元否即应之曰无时可得莹中复谓之曰我决不可得耶又应如初明年时彦御试第一人而莹中第二方悟其丨丨丨丨之说】曵白【刘冯事始天寳中御史中丞张倚男奭判入高等为人所诉明皇于勤政楼亲临覆试终日不能措一辞谓之丨丨】同赋琬圭【邵博闻见后録韩魏公与宋尚书丨试中书丨丨丨宋公太息曰老矣尚从韩家郎君试邪葢宋公文称已着韩公以从官子第二名登科然世尚未尽知也或问韩公则愧谢曰某其敢望宋公报罢必矣已而韩公为奏篇之首家公反出其下】奏篇之首【见上】于休哉【邵博闻见后録杨大年为翰林学士适礼部试天下士一日防乡里待试者或云学士必持文衡幸预有以教之大年作色拂衣而入则曰丨丨丨大年果知贡举凡程文用于休哉者皆中选而当时坐中之客半不以为意不用也】纵横落笔【魏秦东轩笔录夏郑公竦少好读书攻为诗后举制科对策廷下有老宦者前揖曰吾阅人多矣视贤良他日必贵乞一诗以志今日之事因以吴绫手巾展于前郑公乘兴题曰帘内衮衣明黼黻殿前旌斾杂龙蛇丨丨丨丨三千字独对丹墀日未斜是年制科髙等】倒防孩儿【魏泰东轩笔录苖振以第四人及第既而召试馆职一日谒晏丞相晏语之曰君久从吏事必疎笔砚今将就试宜稍温习也振荅曰岂有三十年为老娘而丨丨丨丨者乎既而试泽宫选士赋韵押有王字振押之曰率土之滨莫非王由是不中选晏公闻而笑曰苖君竟倒防孩儿矣】巵言日出赋【魏泰东轩笔录孙何牓太宗皇帝自定试题丨丨丨丨丨顾谓侍臣曰比来举子浮薄不求义理务以敏速相尚今此题渊奥故使研穷意义庶浇薄之风可渐革也语未已钱易进巻子太宗大怒叱出之自是科塲不开者十年】平生不在温饱【魏泰东轩笔录王沂公曾青州发解及南省程试皆为首冠中山刘子仪为翰林学士戯语之曰状元试三塲一生吃着不尽沂公正色荅曰曾丨丨之志丨丨丨丨】一岁两魁【李元纲厚徳录二宋同肄业有胡僧见而谓曰小宋他日当魁天下大宋亦不失甲科十余年复遇僧于廛邸僧执大宋手惊曰公风神顿异昔时能活数百万命者大宋曰贫儒何力及是俛思良久乃曰旬日前堂下有蚁穴为暴雨所侵羣蚁绕穴吾编竹为桥以渡之蚁命获全得非此乎僧曰是也小宋今岁固当首防然公终不出小宋下二宋私语曰妄也丨丨固无丨丨比唱第小宋果中首选章献太后谓不可弟先兄乃大宋为第一小宋为第十】茂才异等【叶梦得避暑录话祖宗故事进士皆试诗赋一篇惟富郑公以丨丨丨丨起布衣未尝歴进士既召试乃以不能为诗赋恳辞诏试策论各一自是遂为故事】苏杨二牓【叶梦得避暑录话太宗欲广致天下之士以文治自是取人益广得士益多百余年间得六人者一牓扬寘牓王岐公韩康公王荆公苏子容吕晦叔韩师朴得四人者一牓苏参政易简牓李文正向文简防莱公王魏公而岐公康公荆公皆连名得三人者三牓王沂公牓沂公王文恵章郇公刘辉牓刘莘老章子厚蔡持正改科后焦韬牓徐择之白防亨郑达夫毕渐牓杜钦美唐钦叟吕元直中间或一人两人而刘莘老章子厚二人牓亦连名葢莫多于丨丨丨丨而王岐公等三人皆第一甲而连名尤为盛也】论六人【叶梦得避暑录话崇宁二年吾为省试防检官安处厚为主文处厚前坐绍圣间従官放归田里至是以兵部尚书召还尝中夜召吾语曰吾将何以善后吾曰公不闻蔺相如防颇郭汾阳李临淮张保臯郑年事乎公但能一切防旧怨以李文饶为戒祸何従及处厚因问此六人大畧曰四人者吾知之独不记保臯与年为何事吾言杜牧之所书新史畧载之矣还取唐书检视曰吾未有策题便当着此以信吾志遂丨丨丨以策进士】红绫饼餤【叶梦得避暑录话唐御膳以丨丨丨丨为重昭宗光化中放进士牓得裴格等二十八人以为得人防燕曲江乃令大官特作二十八饼餤赐之卢延让在其间后入蜀为学士既老颇为蜀人所易延譲作诗云莫欺零落残牙齿曽吃红绫饼餤来】闻喜赐诗【叶梦得避暑录话故事进士丨丨燕例丨丨以为宠自何丞相文缜牓后遂不复赐易诏书以示训诫】一塲警防【叶梦得避暑录话欧阳文忠公为举子时客随州秋试试左氏失之诬论云石言于晋神降于莘内蛇鬬而外蛇伤新大而故小主文以为丨丨丨丨遂擢为冠】容貌伟然【叶梦得避暑录话吕文穆公一举为廷试第一是时太宗初与赵韩王议欲广致天下士以兴文治而志在幽燕试训练将赋文穆辞既雄丽唱名复见丨丨丨丨帝曰吾得人矣】三宰相在其间【叶梦得避暑录话钱枢宻若水知举廷试取三百五十三人孙何为第一而丁晋公王冀公张邓公丨丨丨丨丨丨】今之贾谊【叶梦得避暑录话程试不过策论惟孙巨源直指当世弊事列其条目援据祖宗源流本末质以故事反覆论说皆可施行无一辞虚说韩魏公一见曰恸哭流涕论天下事其丨丨丨丨乎】折桂【叶梦得避暑录话世以登科为丨丨此谓郤诜对防东堂自云桂林一枝也自唐以来用之温庭筠诗云犹喜故人新折桂其后以月中有桂故又谓之月桂而月中又言有蟾故又改桂为蟾以登科为登蟾宫】登蟾宫【见上】恩袍草色仙籍桂香【王辟之渑水燕谈录鲁人李廷臣顷官琼管一日过市有獠子持锦臂韝鬻于市者织成诗取而视之仁庙景祐五年赐进士诗也云丨丨丨丨动丨丨丨丨浮】降甲【王辟之渑水燕谈录皇祐五年王汾擢进士甲科唱名日左右奏汾免解进士例当丨丨仁宗览家状曰汾先朝学士禹偁曽孙遂不降甲】小状元【王辟之渑水燕谈录孙何孙仅学行文辞倾动塲屋何既为状元王黄州览仅文编书其后曰明年再就尧阶试应被人呼丨丨丨后牓仅果为第一黄州复以诗寄之曰病中何幸忽开顔记得诗称小状元粉壁乍悬龙虎牓锦标终属鹡鸰原并寄何诗曰惟爱君家棣华牓登科记上并龙头潘逍遥亦有诗曰归来遍检登科记未见连年放弟兄】龙虎牓【见上】棣华牓【见上】登科记【见上】金吾清道【王辟之渑水燕谈录蔡文忠公自为布衣时已恢廓有大志祥符中擢进士第一真宗临轩日大说之顾冦莱公曰得人矣特诏给丨丨卫七人丨丨时以为荣寻诏自今第一人及第给金吾七人当直许出两引喝】伐鼔诉【王辟之渑水燕谈录进士之举至本朝尤盛而沿革不同开寳六年因徐士防丨丨丨讼帝御讲武殿覆试覆试自此始】赐第附牓【王辟之渑水燕谈录雍熙中著作佐郎乐史特赐进士及第诏附于兴国五年第一等之下丨丨丨丨始于此】解头【王辟之渑水燕谈录咸平元年开封发解以髙辅尧为首钱易次之易有时名不得魁荐颇不平上书言试题语渉讥讽辅尧亦请以丨丨让易上命钱若水覆考既而上以为士人争进不可长止令擢文行兼者一人为首乃以孙暨为第一辅尧次之】衣鉢【王辟之渑水燕谈录和鲁公凝梁贞明三年薛廷珪下第十三人及第后唐长兴四年知贡举独爱范鲁公质程文语范曰君文合在第一辄屈居第十三人用丨老夫丨丨时以为荣其后相继为相当时有赠诗者曰从此庙堂添故事登庸衣鉢尽相】别头考校【王辟之渑水燕谈录张邓公士逊以监察御史为诸科考试官以举子有当避亲者求免去主司不従真宗嘉之自后试官亲戚悉牒送丨丨丨丨至今着为令】五拜殿下【王辟之渑水燕谈录庆歴五年仁宗临轩赐进士第审刑官祝谏侍廷中中男中甲科次男虞弟谘一壻皆擢第季弟许得同出身每唱一名即称谢是日谏丨丨丨丨仁宗以问近臣对以皆子弟也仁宗嘉之】一叟授书【王辟之渑水燕谈录艾頴侍郎少乡贡入京师中途逢丨丨谓颖曰子相甚贵此去当第丨颖丨一册乃春秋左颖熟读之礼部试铸鼎象物赋出所得书颖甚喜援笔立成若有相之者擢甲科】取二览【王辟之渑水燕谈录呉文肃公奎将举贤良一夕梦入魏文帝庙召升殿顾问羣臣优劣公未及对帝曰韩延夀为最是夕门下抄书吏杨开者梦公读杨阜翊日告公公异之即丨丨丨丨之及秘阁试六论一题乃韩延夀杨阜孰优公遂膺首选】朱衣岂主文服【王辟之渑水燕谈录孙莘老初为太平令有吕同者学于孙一夕梦试南宫中髙选主文孙也衣绯鱼觉以告孙孙曰某方仕州县何事文衡况丨丨丨丨丨丨耶熙宁初吕赴礼部试孙以记注知諌院同知贡举尚衣绯吕大喜必在髙等俄又被黜大怅恨自放江湖无复宦意元丰初吕以五举免解再赴礼部孙以秘书少监知举尚衣五品服牓出吕预髙荐】金书黄裳【王辟之渑水燕谈录元丰中汶上梁逖一夕梦奏事殿中见御座前掲一碑丨箔大丨丨丨二字意必贵兆也因改名黄裳明年御前唱进士第南剑黄裳为天下第一】天字在下池水分流【王辟之渑水燕谈录王彦祖初名元宗庆歴二年方胜冠廷试应天罢寝旅舍一人告之曰今年未当中第君若中选赋题丨丨丨丨君当三中选皆然今题天字在上第二字是以知其未也及唱名果不预选至皇祐五年免解赴礼部前以卧疾困眠梦至一大府见二人因恳求平生禄命其人指面前丨丨曰但此头丨丨君即登第觉以为无理久之乃寤即更名汾以符水分之兆及试礼部严父莫大于配天赋廷试圆丘象天皆中髙选其后召试学士院又赋明王谨于事天得帖馆职皆符梦中之言】温卷【王辟之渑水燕谈录国初袭唐末士风举子见先达先投刺谓之请见既与之见他日再投启事谓之谢见又数日再投启事谓之丨丨】晁董公孙之学【周煇清波杂志林文郎子中以启贺东坡入翰林曰父子以文章名世葢渊云司马之才兄弟以方正决科迈丨丨丨丨丨丨其褒美如此】挟书见烛【洪迈容斋随笔长庆元年钱徽知举放进士郑朗等三十三人后以段文昌言其不公诏王起白居易重试重试之日书策不容一字木烛只许两条比礼部所试事校不同乃知唐试进士许丨丨丨丨如此】题解摹印【洪迈容斋随笔大中祥符元年试礼部进士内出清明象天赋等题仍录丨丨丨丨以示之至景祐元年始诏御药院御试日进士题目具经史所出摹印给之】梯阶【洪迈容斋随笔取士之门汉以经术及察举魏晋以州乡中正东晋宋齐以门第唐及本朝以进士而参之以任子皆足尽一时之才则所谓科目特借以为丨丨耳】求巍峩【洪迈容斋续笔髙锴为礼部侍郎知贡举阅三岁颇得才实锴第一牓裴思谦以仇士良闗节取状头锴廷谴之思谦厉声曰明年打脊取状头第二年锴知举思谦自擕士良一缄入贡院既而易紫衣趋至阶下白曰军容有状荐裴思谦秀才锴接之书中与丨丨丨锴曰状元已有人此外可副军容意旨思谦曰卑吏奉军容处分裴秀才非状元请侍郎不放锴俛首良久曰然则畧要见裴学士思谦曰卑吏便是也锴不得已从之】摘颔底髭【洪迈容斋续笔崔立之在唐不登显仕而韩文公推奨之其寄崔二十六诗云连年收科第若丨丨丨丨】六名五相【洪迈容斋续笔唐徳宗正元十年贤良方正科十六人裴垍为举首王播次之隔一名而裴度崔羣皇甫鏄继之丨丨之中连得丨丨可谓盛矣】金花帖【洪迈容斋续笔唐进士登科有丨丨丨子相已久而世不多见予家蔵咸平元年孙仅牓盛京所得小录犹用唐制以素绫为轴贴以金花先列主司四人衔曰翰林学士给事中杨兵部郎中知制诰李右司谏直史舘梁秘书丞直史馆朱皆押字次书四人甲子年若干某月某日生祖讳某父讳某私忌某日然后书状元孙仅】少伏生之八岁多太公之二年【洪迈容斋四笔梁灏八十二岁雍熙二年状元及第其谢启云白首穷经丨丨丨丨丨丨青云得路丨丨丨丨丨丨】一牓京官【朱子名臣言行录文定公张齐贤字师亮太祖幸西都齐贤以布衣献策太祖召至便坐令面陈其事文定以手画地条陈十策一下并汾二富民三封建四敦孝悌五举贤六太学七籍田八选良吏九惩奸十恤刑内四说称旨文定坚执其六说皆善太祖怒令武士拽出及车驾还京语太宗曰我幸西都唯得一张齐贤耳异时汝可收之为相至太宗即位放进士牓决欲置于髙等而有司偶失抡选在第三甲之末太宗不悦及注官有旨丨丨尽与丨丨通判】得二俊【朱子名臣言行录陈恕领春官以王沂公为举首嵗中拔刘子仪于常选自云吾丨丨丨名世才也是不愧于知人】采贾谊置器之说【朱子名臣言行录蔡齐字子思祥符八年真宗丨丨丨丨丨丨丨试礼部所奏士读至公赋有安天下意叹曰此宰相器也亟以第一赐之】龙头选【朱子名臣言行录蔡齐喜酒既登第逋判济州日饮醇酎往往至醉时太夫人颇忧之一日贾存道过济乃为诗示公曰圣君恩重丨丨丨慈母年髙鹤发埀君宠母恩俱未报酒如成病悔何追公自是非亲客不对酒】大科文字【朱子名臣言行录富文忠公弼初逰塲屋穆伯长谓之曰进士不足以尽子之才当以大科名世公果礼部试下公西归范文正遣人追公曰有旨以大科取士可亟还公还京师见文正辞以未尝为此学文正曰已同诸公荐君矣久为君辟一室皆丨丨丨丨可往就馆】太学体【朱子名臣言行录欧阳文忠公权知贡举是时进士为文以诡异相髙号丨丨丨文体大坏公患之所取率以词义近古为贵比以险怪知名者黜去殆尽牓出怨议纷然久之乃服然文章自是变而复古】唱第【朱子名臣言行录范忠文公镇字景仁少举进士善文赋塲屋师之补国子监生及贡院奏名皆第一故事殿廷丨丨过三人则为奏名之首者必抗声自陈以祈恩虽考校在下天子必擢置上列以吴春卿欧阳永叔之耿介犹不免从众景仁独不然】抗声祈恩【见上】变秀才为学究【朱子名臣言行录王荆公改科举暮年乃觉其失曰本欲变学究为秀才不谓丨丨丨丨丨丨葢举子専诵王氏章句而不解义正如学究诵注疏尔】十科【朱子名臣言行录司马温公奏以文学徳行吏事武畧等为丨丨以求天下遗材命文臣升朝以上歳举经明行修一人如进士髙选皆从之】避此人出一头地【朱子名臣言行录嘉祐二年欧文忠公考试礼部进士疾时文之诡异思有以救之梅圣俞时与其事得苏文忠公论刑赏以示欧公欧公惊喜以为异人欲以冠多士疑曽子固所为子固欧公门下士也乃寘公第二复以春秋对义居第一以书谢诸公欧公见之以书语圣兪曰老夫当丨丨丨放丨丨丨丨士闻始哗不厌久乃信伏】春牓名【陈善扪虱新话毕状元渐使福建日尝按部过罗原时南华翁林子山致仕居南华洞年已八十余以诗迓之有当年丨丨首丨丨对御如君有几人之句】想当然【陈善扪虱新话东坡省试论刑赏梅圣兪一见以为其文似孟子置在髙等坡后往谢梅梅问论中用尧臯陶事出何书坡徐应曰丨丨丨耳至今以为戯】夜试【姚寛西溪丛语天圣初窦贞固知贡举旧制丨丨以三烛为限长兴二年改令昼试贞固以短景难成文不尽意失取士之道奏复夜试】玉笋【姚寛西溪丛语李宗闵知贡举门生多清秀俊茂唐仲薛举袁都辈时谓之丨丨】密对天光【姚寛西溪丛语元祐三年状元笏记黄鲁直代云丨丨丨丨恭承圣训曽是草茅之贱获霑雨露之恩】何论【陆游老学庵笔记国初韵畧载进士所习有丨丨一首施肩吾及第敕亦列其所习何论一首何论葢如三杰佐汉孰优四科取士何先之类】支机石【陆游老学庵笔记李知几少时祈梦于梓潼神是夕梦至成都天宁观有道士指织女丨丨丨曰以是为名字则及第矣李遂改名石字知几】小试官【陆游老学庵笔记柬坡先生省试刑赏忠厚之至论云臯陶曰杀之三尧曰宥之三梅圣兪为丨丨丨得之以示欧阳公公曰此出何书圣兪曰何须出处公以为皆偶忘之然亦大称叹初欲以为魁终以此不果】梦魁天下【陆游老学庵笔记天圣初宋元宪公在塲屋日丨丨丨丨故事四方举人集京师当入见而宋公姓名偶为众人之首礼部奏举人宋郊等公大恶之以为梦徴止此矣然其后卒为大魁绍兴初张子韶亦梦魁天下比省试类牓坐位图出其第一人则张九成也公殊怏怏及廷试唱名亦冠多士】坐位图【见上】太常屈【叶廷珪海录碎事耿湋送人下第诗莫嗟丨丨丨便忆苏门啸】一荚半【叶廷珪海录碎事泉州文宣王庙庭有皁荚树每州人登第则先生一荚梁贞明中忽生丨丨丨其年陈逖进士及第黄仁颖学究及第】敕头【叶廷珪海录碎事武翊黄府选为解头及第为状头宏词为丨丨时谓武氏三头】武氏三头【见上】石榴双实【叶廷珪海录碎事邵武郡庭有丨丨一株士人视所实之数以为登科之信熙宁庚戌岁有丨丨于木末者又有附枝而双实者是岁叶祖洽上官均名在一二何与京兄弟同牓祖洽有诗曰不负榴花结露枝葢谓此也】孤进还丹【叶廷珪海录碎事许棠晚年登科尝谓人曰自得一第筋骨轻健愈于少年则知一名乃丨丨丨丨】计车音【叶廷珪海录碎事趣当乡士荐无滞丨丨丨】潮过唯亭【郭彖暌车志平江里俗旧传谶云丨丨丨丨出状元又云西山石移状元南归淳熙庚子三月二十二日呉县穹隆山大石自移立山半八月十八日夜海潮大至过唯亭明年省试平江黄由以国学解中选廷试魁天下国学发荐南归之騐也】西山石移【见上】书落字【郭彖暌车志皇甫坦言人休咎时騐喜为人书字有士人赴省试坦丨丨丨与之士人不乐及揭牓乃第二十三名因视其字草头即二十其傍従水不为防而作三画各字右茟止作一防乃名字耳】盆水牡丹【郭彖暌车志沈防老初为太学率履斋生晨起盥颒已丨丨尚温忽变丨丨花状枝叶扶疎蕋萼相承宛然如画次年同舍登科者十余人】丁可畱【郭彖暌车志丁端叔连赴乡举未试前数日梦人授以敕牒视其文曰乡贡进士丨丨丨云端叔既寤私喜欲易名可留又念语不雅驯乃止既试毕考官丁可者见一试卷絶爱之以病先出院属同考必令置之前列及发封乃端叔始悟丁可留之证竟以是举登科】竺落黄茄【郭彖暌车志许宗美琮试礼部祷于太乙宫黙以所见为得失之谶触目一牌云丨丨丨丨天宗美以犯落字大恶之是岁果被黜后以夀皇登极恩赴省复诣宫祷已周行廊庑则见二神位云河魁从魁宗美甚喜而出洎南宫揭牓何自然为省元而宗美以诗赋魁前塲葢谶二魁之姓名云】河魁【见上】朱衣六人【郭彖暌车志枢密沈公以临安教授被漕檄考试括苍既入院梦丨丨丨丨坐于堂而防议时考官至者已六人予亦被檄考校而未至沈与同官言其梦曰郭簿必不来矣暨予寻至皆谓其梦无騐俄而同官龙游县丞有亲戚就试举子哗言纷纷丞竟不自安引嫌不待试而出考校竟止六人】五枝芳【释文莹玉壶清话窦禹钧生五子仪俨侃偁僖等相继登科冯瀛王赠禹钧诗有灵椿一树老丹桂丨丨丨时号窦氏五龙】
