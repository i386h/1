<!-- { "loadSidebar": true } -->
　　市井曰万商之川【左太冲】卖物铺曰贾区【胡建】市井道曰隧【班固赋】闹处曰大道人众中【薛宣】酒肆所嗅曰糟浆之气【列子七】屠之市曰腥臭之肆【外传】又曰刀俎之肆【上】卖干鱼处曰枯鱼之肆【庄子】鱼市曰鲍肆【楚词○过丨而失香】市肆密曰连栋接屋【晋成伯阳赋】又曰万室骈延如栉【张登】市邑繁盛曰闾阎且千【班固都赋】市人技曰谈智于尺寸之间【城伯阳】移市曰徙防【宋传亮喜雨赋】市中物货多曰山积星繁【左太冲】市中所圗曰分毫之利【成伯阳】市人精曰目语额瞬【上】专利市曰拥防贸易之利【王彪整市敎】旧市井地曰旧【庾信荅移市敎】交易人曰交货之党【庾信】市井繁曰列隧百重【蜀都赋】铺席多曰罗肆巨千【左思蜀都】铺席彩饰曰华肆【庾阐赋】都下市曰都街【冯绲】又曰都市【列仙専】又曰京市【王肃赋】夜市曰夕市【周礼】市井曰防市铜街【徐陵众食碑】市中空地曰防【郑周礼注】市中楼曰旗亭【平子赋】市巷曰阛【顔延之纂要】市门曰阓【上新阓】道四达曰衢【释名】道五达曰康【上】道六达曰庄【上】説市曰朝满夕虚【橝裕子】
　　田亩种艺【郊野　税赋织　作　蚕】
　　田间道南北曰阡【前食货】田间道东西曰伯【上○丨音陌】山田曰石田【伍子胥】郭外曰郊【潘岳闲居赋】咸地曰泻卤【泻音昔】麻田曰畴【前郊祀】野生曰旅生【史天官○光武野谷丨丨】农夫卤莽曰浅辟庸种【皇甫湜】织物不堪曰纇絇踈织【上】租赁所输曰假税【后纪】烧山林种水田曰火耕流种【杜笃】展赋税限曰阔其租赋【王莽】摊逃税曰摊逃人之赋【李渤】织具曰纺织绩纴綀緼之具【崔寔】税赋曰山税海租【张登】田不治曰稼穑荒蔬【吕强】出禾秆曰藁税【禹贡】作水田曰激河浚渠【西羌】水碓曰水舂【上】屡欠租入曰数负其课【何武】织妇曰红女【仲舒丨读曰工】治田曰均田画畴【左思魏都】种曰稼【光武】敛曰穑【上】巴人谓税赋曰賨税【在松切】畦界隔曰塍【班固西都赋○丨音乘】牛绳曰縻【安仁籍田赋】蚕曰女儿【搜神记】又曰龙精【离骚】又曰齐女【董仲舒荅问】再收蚕曰螈蚕【淮南秦族】分田曰剖分而食之【襄二】田畔沟曰洫【左襄二注】亲按行田曰履亩【公羊】地埆不生五曰不毛【上】又曰淳卤【左襄】下湿地曰偃猪【上】平美地曰衍沃【上】小村店曰三家之墅【皇甫湜】悯农曰田家作苦【杨恽书】田器曰鏄器【周礼】
　　农民丁口【徭役　保伍等第　徐复】
　　辟土殖曰农【前食货】防耕田人曰善田者【王翦】勤力本业曰力子【楚晔】农人勤曰昼田夜纺【房龄】保丁曰白徒之众【邹阳】村人曰丁夫【玉符】保伍曰比伍【户翁归】村保田曰郊保之民【前五行】附名籍中曰占着【汉纪】附托冐匿户名曰附荫【后魏】徭役曰任众【大宗伯】科算丁口曰口率之科【丁鸿】畏差役曰患役之民【郑太】定等第曰案比【后纪江革】又曰比要【小司徒】非理科征曰特选横调【左雄】征发多曰征发如雨【王嘉】剩赋曰冶赋【王雄】免其科役曰复【孝武】边远之民曰裔民【梦得】谨民曰愿民【前食货】人丁实曰无所影頼【杨于陵】民穷曰剔屋卖田【狄仁杰】又曰卖舍帖田【李峤】丁口不实曰廋蔽【苏瓌】漏落户名曰游户【张説】人流亡曰雕攰【苏瓌】流人归业曰流宂尽复【苏干】民堕本事曰逋亩下机【刘陶】农民曰牧儿荛竖【儒林】擡估物力曰増赀就赋【刘平】农所衣曰袯襫【管子○谓竖之礼】农笠子曰戴苎蒲【上】亲保曰保伍姻近【毛若虚】稻田分水曰定水令【儿寛】农民曰芸夫竖牧【后陈纪】又曰邑老田父【潘安仁借田赋】漕等部民曰属城思咏之民【周鲂】民逃之尽曰家为空户【陆】民流曰弃其业西流【沈下贤】小民曰单产孱民【上】农忙时曰盛春东作【何敞】民贫曰瘠于扰费【下贤】又曰财空户防【朱穆】小于乡曰聚【汉光武注】主农之官曰田畯【诗】卹单身民曰介特【左昭四】开收民版曰登下【周礼九】责漏下口曰口之罚【汉法】民数曰生齿之徒【周官○男八月女七月】
　　丰凶敛防
　　岁大丰曰上岁【史天官】又曰上熟【前食货】又曰大有年【公羊】连岁熟曰屡丰年【诗】岁粗熟曰仅有年【公羊】丰年带约凶年租曰补败【谷梁】连年不登曰累凶年【上】凶年事多曰岁札事丛【刘禹锡】凶年民流曰民物流迁【陈蕃】灾伤水旱曰无年【唐李绛】计人口算敛曰头防箕敛【陈余】用内藏物防人曰斥内帑【皇甫湜】一谷不升曰歉【韩诗外传谷】二谷不升曰饥【上】三谷不升曰馑【上】四谷不升曰荒【上】五谷不升曰大侵【上】必当丰曰年岁宜应【杜延年】捕蝗术曰逐蝗之道【应璩书】谷不熟曰饥【尔雅】蔬不熟曰馑【上】果不熟曰荒【上】仍饥曰荐【上】凶年不输税曰岁恶不入【前食货】书旱曰春种未下【后光武】又曰久旱伤麦【上】大旱曰野无生稼【春秋考异记】
　　卹振贷【假借　归还催索　救援】
　　卹之曰悯然为之改容【范滂】忧卹曰悯【选十四】竭囊济人曰殚禇【崔】卹曰赈婣旧之乏【卢迈】防财不留曰无所遗余【郭伋】好施曰挥金僚朋【荀彧赞】又曰以周穷急【后汉任延】振救人曰纾人于仓卒【后荀彧论】救溺者曰钩求【亷范】济贫曰为经理饘粥【后鲁襃】振人尽术曰诚父母之计也【樊准】与人物曰乞【朱买臣乞音气】施及老鳏曰逮鳏【朱买臣】存问曰过存【马援】又曰修书记致医药【任延】助其婚嫁曰助济其妻娶【刘翊】思养人厚曰与同优剧【刘宠】慈恋不决曰选懦之恩【后清河王懦仁兖反】遣使赈给曰举实流宂【后纪】弃逋责曰巳责【左成上】放所欠不索曰折劵弃责【左成上】賖酒曰贳【古吴潘酉章】欠所賖酒钱曰负贳酒【高纪】还赌钱钱曰偿慱进【陈遵】偿之曰庚之【檀弓】不还债曰抵负【孟尝君】索债不止曰诡索无已【陈重诡责也】赈济不实曰赋卹有虚【董卓】取债曰起责【谷永】怜顾曰矜遇【书集冯敦】孤寡可悯人曰防【七命】又曰孀老【上】荷怜抚曰动哀矜之色【北王孝籍】还利债曰酬偿息钱【杜牧】照之曰与周旋馈饷之【吴潘】救援曰纾倒悬之防【臧洪】债主曰债家【束晳贫家赋】那容还债曰取东而偿西【上】不相赡曰其肯字我乎【左成】
　　事物名数
　　矛丈八曰矟【通俗文】城三板曰雉【七命】又城三丈曰雉【张衡赋】百人曰卒二十五人曰两【上】五百曰旅【公羊】二千五百人曰师【周礼】一万五千五百人曰军【司马法】兵车十五乘曰大偏【上】又曰【上○即旧偏法】三屋曰井【上】十井曰通【上】十通曰成【上】田方十里曰一成【左哀】五亩曰防【班固】田六尺曰步【司马法】田百步曰亩【上】百亩曰夫【上】锦二丈曰一端【左昭六】锦二端曰一两【上】墙五板曰堵【平子西都】城筑方丈曰堵【左】城三堵曰雉【上】五升曰豆【左昭】五豆曰区【上】五区曰釜【上】舩二伯斛曰舠【説文】船三百石曰艇【上】八十斤曰六钧【左定下】三万斤曰千钧【李善注孟坚文】一羽曰箴【尔雅】十羽曰防【上】二十五家曰社【左昭六】十六井曰丘【左哀】田一岁曰菑【尔雅】二岁曰新田【上】三岁曰畬【尔雅】金二十两曰一镒【孟注】八尺曰寻【左】倍寻曰常【上】六斗四升曰鬴【周】鬴十曰钟【上】十钟曰环【周礼】一斤四两曰三□【上○音刷量名】粟十曰分【刘向説苑】分十曰寸【上】寸十曰尺【上】尺十曰丈【上】千二百粟曰籥【上】籥十曰合【上】合十曰升【上】升十曰斗【上】斗十曰斛【上】物重十粟曰圭【上】重十圭曰铢【上】重二十四铢曰两【上】重十六两曰斤【上】重三十斤曰钧曰石【上】马四疋曰驷【孟注】人三曰羣【説文】兽三曰羣【诗】兽二曰友【上】五贝曰朋【上】女三曰粲【上】四马曰乘马【上】数万至万曰亿【上】数亿至亿曰秭【上】百里曰一同【左昭六】千里曰一圻【上】田野九夫曰井【周礼】四井曰邑【上】四邑曰丘【山】四丘曰甸【上】四甸曰县【上】四县曰都【上】百羽曰緷【尔雅在前十羽曰防下】

　　书叙指南卷十七
<子部,类书类,书叙指南>
　　钦定四库全书
　　书叙指南卷十八　　　　　宋　任广　撰贿赂关节【援助】
　　干托不遂曰数从请托不谐【杜笃】吏弄法作过曰因縁为市【前刑法】依挟用情曰因公行私【陈宠】使钱曰行钱【杨欹】白乞钱曰引手直求【刘禹锡】乞索曰丐赇【唐崔从】行货贿曰买曲成直【孙樵】在有营求处曰身处脂膏【孔奋】乡司求覔曰乡部私求【贡禹】取钱多曰受取狼籍【陈球】又曰多受赇赂【张让】行用曰秘行金货【后官者论】与人结私曰与某交私【张汤】又曰与钱通【上】受赂曰受谢【谷永】多请求曰巧繁拜请【荀富国】大受赂曰开门受赂【李固】又曰颇受礼遣【后郑均】又曰贿赂并行【左昭】又曰政以贿成【左防二】又曰开请托之门【伯喈】又曰苞苴流行【后隗嚣】行用曰荐贿【左宣二】又曰赂以买直【左昭四】治狱受货曰鬻狱【上】又曰乱狱滋丰【左昭】行用免罪曰以货免【上】不在贿曰非无贿之患【左襄】贡外私献曰导行费【吕强希道引】
　　违悮爽失【责让】
　　误夲心曰孤负某心区区之意【李陵】爽信曰食言【左传】又曰弃言【左十一】又曰食话言【左成】责数其过曰数责【楚元王○数去声】又曰谯何【卫绾】又曰讥呵【吕强】责小过曰以小文责之【陈遵】重责曰在大谴大何之域【贾谊】爽信曰骞然诺之信【后西域】责人曰自取不优之议【范滂】自念省曰三自讼省【书集庾翼】事错曰事容脱误【刘寛】因酒食失曰醉饱过差【后冯衍】责人妄怒曰何宜久辱盛怒【后臧洪】稽留之曰留其日【战国宋卫】荧惑之曰疑误视聼【后苏竟】责不推孝及人曰无乃非徳类也乎【左成】责人怯曰妇人也【左哀】责人不丈夫曰非夫也【左宣】谓其事误曰不亦左乎【左昭】讥食言人曰能无肥乎【左传○上食言多矣】责人懦曰某老婢耳【王敦】不以为过曰不女疵瑕【左僖】
　　欺诈冒伪【凶恶　过犯】
