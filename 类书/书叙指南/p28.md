<!-- { "loadSidebar": true } -->
　　藏弓曰鞬【左】造弓弩及时曰时力【伍子胥】弩牙曰机【荘防四】又曰金机【七命】弓不走曰张不流【考工下】角之妙曰青白而曲末【上】弓角竒者曰骍牛之角【外传】弓筋竒者曰荆糜之筋【上】弓胶竒者曰乌号之柘【上】弓材皆竒者曰链材【上】筋皮曰剽筋寿革【刘禹锡】矢箙曰笮【左传】又曰歩义【汉制度】藏箭曰韥【左传】响箭曰鸣镝【七命】矢曰金仆姑【荘三】飞箭曰流矢【上】箭干之妙曰赤黒而阳声【考工下】称好箭曰鸿杀相称【上】搦箭曰挠之【上】矢之善者曰驺【晁错】兵器曰鬭器【赵充国】鉄甲曰甲【窦武】以防纒剑把曰蒯缑【田文】数甲楯曰若干被【周勃○被音披】边城雷石曰蔺石【晁错】边城鉄蒺梨曰渠荅【上】干飰曰糒【王莽】药箭曰以毒药傅矢【耿恭】锣鼓曰征鼙【选二十七】衣底着甲曰衷甲【董卓】正弓弩器曰棑防【荀性恶】竒弓曰燕角之弧【列五】竒箭曰朔之簳【上】弩发箭处曰絭【潘岳○絭音卷】以石击物曰礟石【上○普貎反】载弩车曰【平子西都○音伏】射雉弩名曰黄间【潘岳】射雉弩矢曰刚罫【上】楯脊曰楯瓦【左昭】矢镞曰匕【上】剑鼻曰璏【字林○璏音卫】又曰瑑【上】弓刀曰吴戈秦弓【楚词】甲曰犀甲【上】装成剑曰具剑【冯异】漆甲成组文曰组甲【左防公传三年】着练袍曰被练【上○皆备】玉装剑曰玉具宝剑【王莽】士车曰轏【左成】白旗子类曰前茅虑无【左宣】箭舍曰房【左传】弓衣曰弢【左哀】剑口曰镡【吕静顔集】赤弓曰彤弓【左僖】黒弓曰玈弓【上○并赐诸侯】剑鞘曰室【方言】剑两刅曰腊【周官○腊音猎】剑握曰茎【上】剑事曰鉄英金頴【上越絶书下吴越春秋】又曰齐金楚鉄【上国语下管子】兠鍪曰首铠【説文】弓末曰箫【释名】弓中央把曰弣【上○弣孚主反】弓闪靣曰渊【上】盛弩矢器曰防【吕忱字林】属弩矢于曰注【左防】兵车曰广车上以猳血衅钟曰落【左昭注】庆钟成曰飨某以落之【左昭】兵憩曰释甲绊马【左防】斧柄曰鏚秘【左昭】
　　战争胜负【论功】
　　战争曰当百死之陈【后西羌论】又曰控抗戈【南匈奴】又曰临塲决敌【刘表】战势曰金鼓以声气【左僖】战不巳曰鼓音不衰【哀上】军尽力死战曰致死【赵充国】战被伤多曰身如刻漆【江表传周奉】兵气盛曰兵气霆震【袁绍书】必胜曰前无生防【吴録孙防表】围合曰兵陈四周【孙坚】请兴兵曰请师期【窦融】将举兵曰勅某严兵马【刘表○某所部】治兵曰令缮将进【左哀下】逐北之势曰束马悬锋【叚颎】战胜归曰凯旋【唐吐蕃】又曰凯入【陆士衡】争竞曰西东琴【选卢谌诗蔺事】彀弩俟之曰机毒矢以待【退之】败曰兵破士北【冯唐】又曰北【左文下】又曰折衂【叚颎】围不宜急曰宜少寛挺缓【臧宫】又曰寛挺【傅燮】胜夷狄曰系领防而衅北【后西域】军刑曰遁北之刑【淮南兵畧】自言功髙曰今日我上也【左哀上】囚虏自称曰累臣【左成上】擒获者曰累囚【上】兵将溃曰无守心【左宣】被擒曰皆衿甲面【防三】责兵不勇曰尽客气也【左定】奋兵曰提剑挥皷【袁绍】又曰援旍擐甲【上】献防音曰吉语【汉陈汤】
　　诛戮鬭击
　　侧手殴人曰臂摋某【公羊　某其人】宻伺击人曰狙击【张良】以鞭打人曰赠之以防【左文下九】贷死曰賖死【狄仁杰】其罪大曰罪至十族【外传】囚绞斩曰弃市【后灵纪】刹僇之曰剚【思赋】饮鸩药曰乳药【陈蕃】决杀人曰死杖下【阳球】被责自杀曰就外草自屏【吕强】决死刑与食曰刑官属具馔送之【董宣】诛杀虏多曰朝鼎夕砧【蘓瓌】凌特人曰剥面朏【唐宦者卒　音厘朏音窟】又曰支革判觧【后西羗论】受诛之状曰敷躬布体【袁谭】诛杀曰斩断葅醢【后东夷】争饮食曰狗彘之勇【荀荣辱】赐剑死曰赐之属镂以死【左哀上】绞死曰绞缢以戮【上】鬭之状曰麄声奋态【沈亚之】就戮曰伏殴刀【后虞诩】被伤曰身有金夷【张酺】戮人血流曰流血丹地【王敦】斩刑曰殊死【后光武】被刺未死曰未殊【后来歙】打人曰鞭扑交下【后列女】请诛曰席藁请罪【范睢】血汚色曰朱殷【左成下】以血涂皷曰衅【上】积尸封土曰京观【左宣下】将受诛之备曰棺絮在后【汉张俊书】诛之曰汚绣斧【陈琳檄】诛虏曰以衅军皷【左昭】折人骨杀之曰搚干而杀之【公羊】击杀曰摮而杀之【上】戮而榜之曰加木【左昭】俟时戮之曰大刑将至【上】戮诛皆尽曰无噍类【唐武十一】
　　夷狄蛮貊【使者　异国　方贡】
　　使异国曰信使【相如】又曰建莭衘命【防恂】使北虏事曰对氊裘拜【东观汉记郑众】译语人曰舌人【国语】又曰译官【栁公绰】掌四夷乐官曰鞮鞻氏【周礼】四夷曰外臣【匈奴】夷蛮戎狄曰四海【尔雅】东夷之乐曰昧【礼记】南蛮之乐曰任【上】搃言夷乐曰禁昧兠离【班固东都】又曰韎任昧禁之曲【左思魏都】又曰狄鞮之倡【相如】西戎之乐名曰狄鞮【郭璞上林注】扶娄国所在曰南垂之南【王子年拾遗】向化来朝曰归日出主【后逺夷慕徳歌诗】极西蛮所在曰日入之部【上】荒服外所食曰不见塩谷【上】归化曰长愿臣仆【上】言译语曰吏译【上】东方曰夷【公羊】南方曰蛮【上】西方曰戎【上】北方曰狄【上】异国入贡所乘曰毛车【十洲记】外国占宜入贡曰东风入律【后汉】逺国朝贡所经曰灾风溺水【梁元帝职贡圗序】又曰身热头痛【上○山坂名】又曰济弱水【上】拣物入贡曰搜竒蕴【上】匈奴曰降奴【王莽】匈奴宗族曰宗种【匈奴】西戎食曰湩酪皮毳之食【杜牧】夷蛮谢罪仪曰脱帽避帐【南匈奴】蛮夷向化曰改襟输寳【后南蛮】夷狄曰殊方偏国【列七】蛮夷首曰穹居之君【顔延之】又曰卉服之酋【上】僻逺异国曰偏译【后东夷】蛮陬人曰鸟兽之氓【太冲魏都】蛮夷大族曰贵落【下贤】蛮夷赎罪货曰赕【何承天纂文赕徒滥】北狄曰氊鄊【切刘孝仪】南方蛮语曰言语喽丽【书乔道元与天公】异国非久留处曰毳幙难淹【牋刘孝仪使还】又曰酪浆易厌【书】异国入朝曰月窟向风【上江搃行李】夷狄衣曰荷防被毳【赋王】又曰以毛毳为衣【褒汉乌】土贡曰南金北毳【桓选二十】又曰飞苞驿篚【五梦】译语人曰象胥【周礼】夷狄之法曰戎索【传】
　　盟誓要约
　　结好曰要结好命【左传】又曰申明载好【蜀陈震】结盟主曰盟首【左防】誓言曰隂有宰物者【裴延翰】指誓曰某在此不敢食言【岑彭○某所指物】誓不废命曰有死无霣【左宣】相盟约曰结言【自序】不可信曰不可以盟羁也【左昭七】重盟曰骍旄之盟【赤牛也左防公】有畏窃盟曰匮盟【左成】立契约曰要领【史大宛】又曰要束【汉髙】劵契曰质要【左文公】所不遣子曰留子【窦融○已有质子入故】誓不北行曰无北行一寸【孔僖】约信曰誓涖牲曰盟【上】各入质曰交质【赵充国】设盟而用犬豕鸡曰三物【诗】
　　鬼神祠庙【家祠　祈禳　赛谢】
　　重作庙曰原庙【前五行】求子之神曰禖【武五子】祖祢庙曰祠房【崔光逺】与蛇交曰武【思赋】祈求应曰忠信可感灵【上】谢祠具曰塞具【后曹莭塞音赛】专禳祈曰祷神佞佛【梦得】厌禳曰禳禬【唐李泌】厌祟之物曰桃汤赭鞭【王莽】傩曰逐疫之傩【汉官仪】男巫曰神士【周礼五】又曰觋【上○觋下狄反】师巫求雨曰巫【檀弓下】祈雨求晴太祝曰瑞祝【独断】傩曰逐疫之傩【卢植礼记注】私室滛祀曰房祀【栾巴】旱神曰女魃【张衡】害马之神曰马歩【通典注冬祭之】滛祀曰妭禜【寒朗○禜于命反】祈雨处曰雩塲【钟离意】祝人致信言曰祝史正辞【潘岳】禳之曰禜之【左哀上祷晴】祷禳曰禜祷羣神【后臧洪】诞幻之怪曰牛鬼蛇神【杜牧】誓言曰明神殛之【左防三】祷神曰惟尔有神裁之【防十二】水神曰冥【左昭五】火神曰回禄【上】杵祟名曰细腰【王隐晋书】滛祠神曰滛昏之鬼【左僖中】禳厌之物曰桃弧棘矢【左昭】又曰桃茢【左防○茢黍禳】庙门曰枋【上】始封者庙曰世室【公羊不毁】桃符曰仙木【玉烛寳典】隂祻曰鬼责【荘子】
　　譬谕正类
　　速之譬曰如矢别【刘禹锡】又曰如白驹过隙【魏豹】又曰隙驷不留【刘孝标】又曰疗饥不食【朱敬则】又曰忽如景靡【王褒】易之譬曰发振落【吴汉】又曰逡廵放屣【蔡邕】又曰捧小雪投沸汤【张宗】又曰筑河堤以障屋霤【韩子】又曰烈风扫枯叶【郑太】又曰利刅齿腐朽【范滂】又曰摩萧斧而伐朝菌【説苑】又曰若顺流耳【书集庾亮】安之譬曰覆盂【选二十三】消铄之譬曰如薄氷之见昼日【外传】薄之譬曰蝇翼【尹敏】易之譬曰举炎火以焚飞【袁绍】又曰覆沧海而注熛炭【上】便之譬曰顺倾转圆【蔡邕】迟望之譬曰薫歇烬防【鲍昭】又曰光沉响絶【上】多之譬曰车载斗量【吴书赵咨】疾之譬曰箭驰风疾【平子南都】又曰顺惊风而飞鸿毛【冯刋】又曰雷速【周鲂】如描畵之譬曰粉畵线织【裴延干】又曰粉布墨畵【杜牧】齐截之譬曰绳裁刀觧【裴延】又曰尺量刀解【杜牧】羙之譬曰时花羙女【上】不可寻逐之比曰骤雨絶【上】速之譬曰兎兴鳬逝【战国东周】安之譬曰倚南山而坐平原【朱穆】快之譬曰若泄尾闾【陶集序】分定之譬曰良医不能救亡命【后蘓竟】相染之譬曰附朱者丹【王绩】雄杰之譬曰鳞羽之虬鸾【独孤及】事滋华之譬曰路鼗出于土皷【上】又曰篆籀生于鸟迹【上】
　　譬谕反类
