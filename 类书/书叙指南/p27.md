<!-- { "loadSidebar": true } -->
　　公卿聴讼曰棘木之听【张敞】极尽酷法曰无复余方【戴就】命下俟公文到曰记到【后姜抚】事如词状曰应记【薛宣】接词状曰受记【赵广汉】状头曰渠率【史田叔】又曰首名【孔融】繋书姓名曰名【上】下狱曰就吏【萧何】送所司曰束而诣吏【外传】下司理院曰诣曹【萧育】指麾治狱官曰命理【月令】専刑治曰以柱后恵文弹治之【张敞○狱法吏冠】用法平曰持平例【杜钦】寻徃例曰求比【陈汤】断狱曰治请谳【于定国】干连送人多曰株送【货食】使令具对所劾曰对状【汉】见证曰时在旁知状【陈遵】又曰左验【杨敞】要作证曰请为之证【崔瑗】狱有寃曰强伏其辜【沈下贤】罪巳眀曰有奸眀审【吕强】治狱连及曰迹絓某人【吐突承璀】干连得罪曰坐染其事【后后纪】讼辞干连曰辞所连染【梁商】于狱事不干连曰独不染于辞【白居易】坐家长曰家事任长【孔融】成案曰具狱【于定国】结案了曰结竟其罪【后孟尝】又曰结某【杨伦○某其所坐罪名】又曰竟案【邓通】治人罪平实曰质硧其过【防恂○硧音同又音勇磨石也】昭罪人曰瞻伤察创【月令】罪当减曰寛降【应劭】匿名书曰飞书【后后纪】匿名写谤言曰有何人书某云云【曺节○某所书在处】巧构人罪曰文致其罪【王莽】又曰传致其罪【后清河王传作事】锻炼人罪曰传左端倪【杨虞卿】不案而自诬曰猥自发舒【梁平王】隠讳不服曰抵谰致词【上】饰説隠讳曰饰匿【种暠】无证据辞曰单词【朱浮】无证据罪曰无验之罪【防荣】犯禁私出物曰奸兰【前匈奴】刑罚失轻重曰刑罚失衷【梁统】先断罪后奏曰先行后闻【后酷吏】酷用法曰惨文诮诋【杨国忠】酷考掠曰篣椘兼并【袁绍】又曰五毒俱至【上】三免之始刑曰先加三原【刘焉】却告人使亡对证曰趣以饮章【蔡邕】问人服否曰某犕未乎【皇甫嵩○犕古服字】人被勾对与免之曰为某觧对【朱隽】治狱穷尽曰不为末摋【吉温】治狱未见实曰累日情不得【上】勑如断曰上可论之【张汤】讼曰讼防【书集庾翼】怒非辜曰除文致之请【后陈宠】无证眀曰他人无知状者【杜牧】刑书曰鞭笞责削之文【上】断或放狱案曰竟觧之奏【呉陆凯】不赦曰不得以赦令除【伯喈】拷杀人曰絶命于棰椘之下【朱穆】用刑酷曰观者鼻酸【后思王荆】勘成曰验问颇有遂【邓通】多酷吏曰残吏未胜【上】治狱出无罪人曰理出【窦】峻法曰严文【冦荣】并奏不自断曰避请谳之烦【防楷】不能断而奏曰以狱上【左传】
　　狱具囚徒
　　狱官曰士官【独断】狱空曰圉空【王褒】狱曰圄犴【后后纪序】又曰囹圄【上○周狱名】又曰均防【独断夏防】又曰狱犴【前刑法犴音岸】狱牢曰狴【家语】又曰圜土【周礼】又曰幽圉【周礼】又曰圜墙【马迁】又曰圆扉【王元长】乡亭之狱曰犴【后后纪序○犴五旦反】窟室曰鞠域【前外戚】地牢酷处曰虎穴【尹赏】囚系曰缧匿【选二十六】狱中曰严棘之下【冦恂】夜防牢曰狱上呼囚【王章】累移狱曰转换若干狱【缪肜】酷死囚于狱曰不生出狱【樊】又曰无出狱者【周纡】狱死曰填牢户【耿恭】械夹其颈及胫者曰桁杨【荘防四】木在足曰桎【范滂】木在手曰梏【上】头手足被枷鎻曰三木【上】脚鎻曰防鎻琅【王莽】囚戴长鎻曰锢之锒铛防鎻【崔实】考掠人曰搒笞【陈余搒音彭】又曰榜掠【李斯】棰击人曰扑抶【左文下】拷掠极曰五毒
　　参至【戴就】拷人曰加篣若干【虞延】枷拷曰闗木被棰【司马】鞠狱刻曰澡垢索疵【崔元综】散禁人曰颂系之【前刑法○颂读曰容】狱子装束曰鲜衣匈服【尹赏】车载囚曰槛车胶致【陈余】轝罪人舆曰箯舆【上】刑徒人曰胥靡【荘八】钳徒曰钳子【前五行】呼罪人曰赭衣【贾山】縁坐曰随坐【赵奢】枷等曰枷楔【唐酷吏序】追赴狱曰传逮某【翟方进○某其人名】械囚曰括闗械【何武】决罪人曰祼躬就笞【上】囚寃曰防恨蒙枉【孔僖】大狱曰大校重牢【李绅】囚室曰深室【僖下七】死于狱曰埋骨牢槛【度尚】制院曰诏狱【敬羽】狱常空曰囹圄寂寥【左思魏都】鞫狱枝蔓曰考一连十【寒朗】雪死囚曰得生济【后朱晖】囚事曰抱钳杻【伯喈】流窜之曰徙幽裔【上】狱已成曰狱巳报【袁敞】善録囚徒曰多所明举【张禹】以鉄着足曰【朱穆】流役人曰黥首系趾上以交托下狱曰以通闗被系【乐恢】寃滥曰狱多寃结【后光武】不治之曰一切勿案【上】禁小过曰收系纎介【后郎顗】露头曰魁头露紒【后列女○紒音计】威使服罪曰强榜服之【衡山王】其罪无所犯曰今罪无所【左宣】囚衣粮曰橐饘【左僖○橐衣嚢饘糜也】贵人狱星曰贯索【韩阳天文要集】狱空星应曰杓虗【汉书】治狱官曰大士【左传】
　　盗贼搜捕
　　搜曰大索【韩长孺】部分搜索曰部索【前许后纪】捕盗未足曰捕弗满品【史杨仆】活捉得曰生得【秦纪】根寻人将见曰迹且至某家【季布】击鼓捕盗曰鸣桴【王元长】避亡投人曰亡抵于某不遇【孔融】粘踪曰迹盗【萧铣】就人藏曰从某匿【张良】杀一家三人曰不道贼【翟方进】大盗曰剧贼【朱博】旧贼曰夙贼【郭伋】贼魁曰偷长【张敞】又曰渠率【咸宣状头通用】发冢曰椎埋为奸【王温舒】窝藏贼曰为之嚢橐【张敞】又曰保纳舍藏【孔融】又曰臧亡匿死【董宣】窝藏法曰沈命法【杨仆】人反两手于背曰反接【陈平】盗乘事作曰冦剧縁间【后官者】山谷大盗可曰山豪【后西羌论】盗所用兵曰掲木为兵【上】又曰负柴为械上无盗曰狗生牦【岑彭】盗多曰盗贼羣軰【翟方进】贼久不觧曰盘牙连嵗【滕抚】刼墓曰抇墓抉口【荀正论】匈盗曰脯巨人而炙婴儿【上】盗藏避曰穿窜草石【后西羌】又曰山栖草藏【吴周鲂】又曰用掘穴为家【桓谭新论】招出贼曰以名污明时【续汉书张纲传】无指名捉曰莫适讨捕【何敞○音的】性好盗曰有窃疾【战国宋卫】逃避曰觧形某【后王昌某地名】抄劄家业曰簿録其家【刘晏】奔亡赴人曰以急抵【范雅】窝藏曰保奸【左防二】叙放火曰人火之也【左宣下】纵囚逃曰缓之逸【上】当治贼曰子盍诘盗【左防三】集羣恶曰聚羣不逞之徒【上】过短墙曰逾【上】匿亡命曰颂共禁不与【吴王濞○颂读曰容】
　　书叙指南卷十八
　　钦定四库全书
　　书叙指南卷十九　　　　　宋　任广　撰边垂疆境
　　西北边曰二垂【杜诗】辨疆境曰分疆画界【汉】边郡曰障徼【王莽】虏窥犯曰觑边【张説】习边利曰狃【阙】边利【后西羌】军前多急奏曰羽书日闻【西羌论】备边曰严塞明【南匈奴】不忧北虏曰长无北念【上】久任边郡曰典边日久【上】边安曰无匹马之踪【上】边境不宁曰疆埸日骇【左昭七】近有北事曰日者北边有衅【卜式】戎狄侵边曰疽食浸滛【西羌论】边之事曰塞桴革【上】极边曰被边【韩王信】帅乏人曰无良边陲士【外传】治边之职曰増陴缮械【唐崔安潜】边境垒壁曰走集【左昭六○上险其】斥曰伍【上明其】外界人曰徼人【后十赞】叩边曰欵塞【江搃辞行李赋】事两国人曰两属【汉楼兰】与边人交易曰互市【吴周俊】
　　将领军伍【莭制　营幙　训练】
　　大将曰督帅【后郭躬】国戚统军曰贵将【耿秉】所宠将曰爱将【髙唐开道】专任之将曰禆将【李光弼】又曰偏禆【上】别主兵出曰专军别将【后郭躬】披曰擐甲介马【何进○擐音宦】将自同士卒曰絶甘分少【马迁○孝经援神契作絶少分甘】将之子曰将种【史文世家】军行以车为门曰辕门【项纪】又曰虎门【袁宏】禁兵营曰禁营【潘闲居赋】兵之长帅曰兵长【朱浮】兵众曰武旅【刘禹锡】称武勇人曰军锋之冠【前匈奴】取薪养众卒曰厮养卒【陈余○厮音斯】军行宿屋曰庵庐【皇甫规】能开硬弓曰引强【周勃】挽弓斗力曰弯弓几百斤【盖延】刀箭伤曰金夷【班超】马军弓手曰彀骑【选赭白马赋】带甲而骑曰甲骑【匈奴】兵出曰祠兵【公羊】军行干酪曰蠡【扬防○上覔下黎】军行拖后者曰厮留【前西域】兵入曰振旅【公羊】缺军食曰军无见粮【项羽】败亡之卒曰皆锋刅之余【窦融】兵书曰军志【僖下七】军行所止曰军行顿止【皇甫嵩】军行抚治曰湏营幔修立【上】知兵曰深晓兵要【后南匈奴】用兵盛曰戎旗星属【上】兵不中覆曰不复内御【冯绲】又曰中御【淮南子】重帅曰爪牙肩臂之帅【书集庾翼】中军曰中坚【光武】知兵曰晓畅军事【诸葛武侯】犯军令曰奸旗鼓【左定下】军行肃曰衔枚【诗八】千人军曰千甲【上】兵马曰徤兵倅马【杜牧】将官曰死官【上】整齐之曰称娖【光武十王○娖楚角反】军将行曰考钲有期【沈下贤】军退曰反旗退师【臧洪】廵人曰迾卒【张平子赋】习射人曰积射士【后邓晨本注非】兵遁声曰有班马之声【左防三】又曰鸟乌之声乐【上】军却退曰迁延之役【左襄二】不能守曰无武守【上】军之体曰中权后劲【左宣上】军和曰卒乘辑睦【上】望敌人曰人【左宣】指令曰惟某马首是瞻【防二】军中礼曰左执鞭弭【左僖】又曰右属鞬【上】将帅所至曰麾盖所临【梁任孝恭书】帐幕前曰幕庭【左防】从军曰载笔从师【徐干】不成营屯曰某师不能军【左宣】两主相见礼曰军卫不彻警【上】后军曰大殿【左防】称将曰龙骧麟振【晋叚灼】在军所曰在行【左哀公】所漏兵曰脱卒【汉】整军曰正营部【程不识】
　　军兵器用
