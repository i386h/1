<!-- { "loadSidebar": true } -->
　　近戚曰帝弟宗王【文选】公主曰贵主【窦宪】又曰天姬【唐公主传賛】又曰宠主【魏至忠】公主德曰作范壸闱【刘禹锡】又曰七德四行【简文临安公主集序】尚主曰天【宋江斆让尚主表】又曰皇【梁刘孝仪启】又曰国姻【仝上】驸马曰副马【后汉鲁恭注】又曰帝壻【马援】又曰青宫美宫【江斆表】天子亲属曰宗室肺附【刘艇】又曰肺附枝叶之属【杨震】皇亲曰皇戚【文选】近属皇亲曰近蕃之尊【光武】宗室作藩曰戚藩【曹植】称宗室曰宗室老【杜牧】贤宗室曰名宗子【公孙瓒】又曰天枝之英【欧阳詹】又曰宗室之隽【翟方进】又曰宗英【唐吕温文】又曰宗室之表【桓都】宗室之分曰惟得自娱于宫内【吴孙奋】逺属宗室曰皇诸孙【杜牧】又曰帝室之胄【孔明】国戚曰姻臣【沈下贤】太宗后曰太支【韩愈】服尽宗室曰无属之臣【杜钦】
　　殿宇庭阙【宫禁　门阙】
　　帝居曰累垠【唐王珪】君侯正寝曰髙寝【说苑】又曰路寝【谷梁】禁中曰行内【干光】宫庭曰掖庭【班固】又曰紫掖【宋谢庄殷贵妃谥文】掖庭中曰永巷【前汉髙后纪】帝庭曰紫庭【皇甫规】天子阶庭曰丹墀【班媫妤】天子门曰绛阙【选赋】连阙曲阁曰罘罳【前汉书注音浮思】禁门曰黄闼【后汉献帝纪注】宫正门曰端门【五行志】君侯曰法门【谷梁】王正门曰应门【诗经】禁宻曰宫省事宻【梁谏】宫禁中语曰中语【前汉外戚】别宫殿曰离殿别寝【班固】宫中路曰阃术【左思魏都】天子门外阙曰魏阙【鸿烈解】宫殿深防貌曰蟺蜎蠖濩【扬雄】内中曰秘掖【宋之问】殿内曰丹墀文陛之内【杜牧】阙角曰觚棱【仝上】外出大道门曰掖【应劭汉书旁掖】帝居墙曰贲庸【尚书大传注】殿柱曰蒿柱【大戴礼蒿宫】绞之阙曰缯阙【唐】以玉饰椽曰玉题【左思蜀都赋】宫殿门上饰曰金铺【仝上】又曰铺首【传毅】宫殿制作曰墀扣砌【班固○扣音叩】又曰玉堦彤庭【仝上】又曰华榱璧珰【平子赋】又曰玉舄金楹【何晏○平子金作雕】又曰藻扃黼帐【鲍昭】又曰桂栋兰橑【屈平九歌○橑音老】又曰红壁沙版【宋玉招魂】又曰彤轩紫柱【七启】又曰绮井金墀【仝上】又曰玉厢【仝上】又曰兰宫秘宇【七命】又曰云屏璚壁【仝上】又曰金戺玉阶【平子赋○戺音俟】又曰镂槛文防【仝上○防音皮】又曰绣栭云楣【仝上】又曰丹梁朱桷【左思魏都赋】又曰雕栾镂楶【左思吴都赋】又曰桂户杏梁【简丈】又曰龙楹螭桷【徐干斋都赋】黒梁曰玉之梁【招魂】谓天子门曰帝阍【陈沈炯让表】验入禁门法曰案籍齿符【胡广注解诂】
　　条制法令【赦宥】
　　刑法书曰金条玉科【剧秦美新】律曰法铨【梁刘孝仪书】条令曰三尺法【杜周○书法律以三尺竹简故】一定制曰常禁【李固】有定格法曰限法【晋传威】旧法曰旧约成律【梁统】又曰旧防【马援】収田租约令曰租挈【前汉沟洫】儒者谓法家曰刻者【前汉艺文】拘条法曰拘小文【萧育】法为下难曰承用者驳【前汉刑法志】入死罪曰予死比【仝上】入人罪曰重文横入【后汉酷吏序】又曰深故之罪【前汉刑法志】用灋不恕曰不为末减【左传昭公】出死罪曰傅生议【前汉刑法志】又曰纵出之诛【仝上】任情用法曰挠治【寗成】法宻之比曰秋荼【任昉表】舍人法曰四禁【具员故事】碍法曰如王法何【晋向雄】每事决于帝曰每輙决上【前汉许后】小赦曰原轻系【后汉献帝纪】赦文所载曰有弃过之目【刘禹锡】赦意曰开改恶之路【孔融肉刑议】领囚听赦曰囚坐鸡干下【李渤】经赦无事曰防赦事得散【王畼】占赦之曰黄云四出【望气经期五十日】便宜曰从宜【甄邵】第一令曰令甲【汉宣帝纪】法令曰宪令【史记楚怀王】
　　朝事典物
　　朝仪典故曰朝事典物【后汉宦者论】帝缨弁曰璚弁玉缨【平子赋】仗衞曰葆衞【张九龄】金吾骑兵曰缇骑【曲水诗序】诸侯朝曰繁缨以朝【左传成公】帝旗幄曰鸾旗鳯幄【李祺】旗画日月曰常【周官九旂】旗画交龙曰旂【仝上】旗通帛曰防【仝上】旗杂帛曰物【仝上】旗画熊虎曰旗【仝上】旗画鸟隼曰旟【仝上】旗画蛇曰旐【仝上】旗全羽曰禭【仝上】旗析羽曰旌【仝上】祀天物曰大路越席【左传桓公】随驾整督车骑曰防驾【南齐志】鼓吹曲名曰芳树【江总】皷吹物曰铙管【梁简文帝表】得用皷吹曰骑吹之荣【江总表】车马仪物曰鸾和铃【左传桓公】御马鞍餙曰金鋄镂钖【平子赋】又曰寳铰镂章【顔延之赋】待班次见曰待见【王莽】待晓入朝曰严装衣冠待明【后汉清河王】晓朝仪曰明解朝章【东观纪赵熹】天子执笏曰御珽【大戴礼】诸侯执笏曰御茶【仝上○茶音舒】大夫执笏曰服笏【仝上】大夫笏制曰御以鱼湏【三礼图】笏曰手板【晋记温峤】玉笏曰琛板【刘义恭启】
　　赏罚赐予【功勋　被受】
　　赏罚之用曰赏勉罚偷【外传】赏罚之政曰民柄【左传襄】等第赏之曰差而録之【光武纪】军中赏曰蹈难之赏【淮南兵畧】赏未下曰景风之赏未甄【汤璇】赏未充曰未足以直功【王莽】无分毫赏曰不得一算之复【晁错】不赏其劳曰不见书列【表纪】未赏曰显効未酬【光武纪】赐衣曰御府余资【后汉冯后】贮所赐绶器曰绶笥【张衡】谢赐扇曰王府好玩之防【梁简文启】赐予事曰双璧千金【上虞卿下梁孝王】又曰紫绶青裘【上谢承书周鲂下西京】受诏曰受诏纶【刘梦得】赐曰荣赐【梁刘孝仪】受赐曰顶戴曲私【萧纲】又曰龙光曲被【刘孝仪】有德于宗社曰勲【史记功臣表】臣功以言曰劳【仝上】臣功用力曰功【仝上】明其等曰阀【仝上】明其积曰阅【仝上】称其功曰寔某堪事之效【孔融书】王功曰勋【周礼○如周公】国功曰功【上○如伊尹】民功曰庸【上如后稷】事功曰劳【上如禹】治功曰力【上○如皋陶】战功曰多【上　如韩信】赐曰好赐【周礼】又曰时颁【仝上】又曰庆赐【月令】又曰庆赏之施【周礼】
　　祥瑞灾异【时运】
　　四时和曰玉烛气和【后汉西域】太平时曰清穆之世【蔡邕】又曰清明之世【班固】又曰贞期【姜肱賛】又曰天下密如【崔实】又曰无四方之虞【左传】甘露曰天酒【神异经】封禅事曰金泥玉检之封【应劭】封禅曰盛王令典【宋书袁淑】又曰检玉岱宗【仝上】升封礼意曰昭姓考瑞【倪寛对策】又曰升中于天【礼记】日食曰日变【晋礼志】日食尽曰日有食之既【公羊】禳日食灋曰伐鼓于社【左传昭公】君损车服曰降服乘缦【左传成公○缦无文车】君损膳曰君为之不举【左传】君过灾罪已曰引灾自厚【陈宠】又曰不责臣司【仝上】天火曰灾【左传宣公】人火曰火【仝上】旱灾曰旱异【公羊】又曰云汉作旱【后汉纪】又曰炕阳【前汉五行志】又曰失不时【前食货传】又曰炎暵成冷【卢懐慎】近不曰比无润【李固】迟曰春节未【杨震】失火盛曰风怒火盛【岑彭】又曰滥炎妄起【前五行志○炎读焰】物烧尽曰炀而为【潘岳】种麦不得曰宿麦不下【后汉纪】洪水曰沈菑【扬雄○古灾字】蝗虫曰螽【前汉五行志】以虚弭灾曰未摋灾异【谷永○摋音撒】瑞星曰景星【汉书音义】五星之祥曰若贯珠【易坤灵图上至德之萌】瑞云曰卿云【西京杂记】风时曰祥风甘【班固】四时气和曰玉烛【尔雅】日不显食曰隂食【蔡邕】妖星曰抢【汉书音义】风为害曰风菑【孝武】书灾祥曰禨祥妖防【新序】
　　表章防对
　　表奏得帝览曰书御【张皓】又曰奏御【扬震】又曰御省【李云】私奏曰偏言之奏【后汉朱浮】急奏曰飞蹄走辔之奏【沈亚之】所上表情切曰表启酸切【任彦升】上章曰拜奏【顔延年】奏事曰遣驿以问【后汉南匈奴】引对曰见墀级之严【沈下贤】诬奏人曰枉状奏某【孔融○某所奏人】允所奏曰可奏【汲黯】防表不行曰辄报闻罢【东方朔】又曰书报闻【金日防】又曰触闻罢【扬雄】又曰随奏许可【翟方进】管进表人曰主章吏【朱隽】论表章体曰奏议欲雅【典论】又曰平澈而闲雅【文赋】长于表奏曰琳瑀之章表【典论】乞陈仕或归曰奏乞归之记【臧洪】

　　书叙指南卷一
　　钦定四库全书
　　书叙指南卷二　　　　　　宋　任广　撰官职名事上
