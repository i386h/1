<!-- { "loadSidebar": true } -->
　　正嫡曰正夫人【吕不韦】又曰寡妻【前五行】妻曰细君【东方朔】又曰邑君【梁冀】初娶之妻曰元配【韩愈】再娶之妻曰次配【上】夫德曰和而义【左昭】妻德曰柔而正【上】小妻曰下妻子【王莽】无正室曰无嫡对匹【任延】指称妻曰是家【后后纪】畏妻曰牵于帷墙之制【邹阳】妻子家属曰累重【前西域】妻薄夫曰庸奴其夫【张耳】又曰妇皆卿夫【束晳近游赋】黒发妻曰妻【左昭七】书人妻言曰其偶曰【外传】妇称夫亲曰夫氏之党【申屠蟠】妯娌相谓曰宗妇【刘长卿妻】又曰姒【左成】又曰姒娣【前郊祀】小叔曰叔郎【邹阳】又曰小郎【晋王衍妻谓澄】小姑曰姑妐【礼冠仪】又曰女叔【上】妇德曰事舅姑祥顺【唐列女】又曰以道匡夫【周都】又曰听而婉【左昭六】妇之职曰供馑饎之役【书集朱娥】妇称姑曰大家【晋列女孟昶妻】称妇姑曰姑慈妇听【左昭七】夫妇职内外曰以经二物【左昭六】妇称夫曰所天【安仁寡妇赋】事夫礼曰縰笄而朝【公羊】又曰侍执巾栉【左僖】妇之事曰中馈酒食之事【袁隗妻】又曰惟酒食是议【诗】又曰女工丝枲之业【恩幸】又曰庄栉织絍【上】女工曰执鍼【左成】亲尽渐防曰戚单【礼下于下】庶出子曰无外家【王符】
　　亲戚葛
　　妻父曰妇翁【唐史】又曰外舅【礼坊记】妻之母曰外姑【上】妻家曰外舍【邓后】同母异父之弟曰外妹【左传成公】好亲家曰嘉姻【安仁懐旧赋】亲家曰姻家【蔡邕】同门壻曰友壻【严助】又曰僚姻【唐列女】两壻相谓曰娅【左昭六】女壻曰倩【淳于意○方言东齐之间谓壻为倩】又曰半子【刘禹锡】佳壻曰良匹【袁隗妻】壻甚恭曰有子壻礼【张敖】妹壻曰媦【公羊】壻等亲曰子壻婚属【李固】待壻薄曰以常壻畜之【桓温】姊夫曰女兄之夫【唐列女】谓姊夫曰有姊夫之尊【晋张敏文】诸姑姊妹之夫曰外宗【周礼王】是姑表曰与某中外属【梦得】姑之子曰外兄弟【来歙】书姨表曰某之姨子也【左襄】又曰与某为姨昆弟【上】呼人舅曰贵舅【江表传】与之是亲曰有属【王莽】又曰有连【史南越】又曰有莩葭之故【王莽】又曰有葛之属【谢承后汉】亲戚曰懿亲戚属【选叹逝赋】又曰戚属【梁商】呼亲曰亲懿【选月赋】呼亲戚曰懿亲【袁谭】非近亲曰非手足戚【田儋】胥吏色役【左右　使令　公人　役】
　　乡司手分曰乡部吏司【樊儵】理欠司曰典负者【上】户长或乡司曰田部【亷颇】耆户长曰乡亭部吏【后书】又曰乡吏【贡禹】主收税人曰乡佐【周党令户长】进奏官曰邸吏【李德裕】吏曰文墨小吏【杜钦】起于吏曰以史吏一介之材【杜诗】用心吏曰尽力吏【杨军】役于人曰皆人也【周嘉】胥吏忙曰胥吏沸如麋【皇甫湜】胥吏自谦曰干吏卑末【栾巴】老奸吏曰宿猾【皇甫规】酷吏曰虎冠之吏【后酷吏序】使令不劳曰目指气使【贡禹】用有过人曰甚于凡吏【尹赏】由公人曰柄移于胥吏之手【刘禹锡】所由之类曰街卒【范式】左右曰左侧【武五子】门子魁曰门长【光武纪】门子曰门者【左襄二】又曰门士【郭泰】又曰抱关【史】又曰户将【杨敞】市长曰市令【叔敖】急足曰驶步【唐刘晏】又曰防步【任文公】后槽曰圉人【庄】庖人曰胞人【东方朔】失业为徒曰愍【前功臣表】配军曰墨者【前刑法】当所役徒曰正徒【前五行】作头曰都匠【王莽】木匠曰工师【孟子】胥之职曰曹任【第五伦】公平吏曰无害吏【南齐志】诸曹走吏曰鳬鴈【后魏道武】礼院人曰祝宗卜史之徒【杜牧本左定】吏人曰曹子【张酺】驿子曰传吏【上】又曰捉驿【刘晏】治厠人曰厠之刑人【豫让】管府库吏曰府人库人【左昭五】乐官曰顐玩之臣【杜牧】掌乐工曰乐尹【左定】掌刻漏人曰铜史【梁陆倕赋】又曰金徒【上下抱箭】
　　婢妾姬媵
　　妾曰小妻【后孝王】又曰小妇【前元后】又曰傍妻【上】妾上僭曰衣服礼秩如嫡【左荘】父之婢曰父传【王商】傅母曰阿保【崔寔】婢妾曰嫱媛侍儿【宦者论】奴婢曰僮御【后后纪妇人所使令】婢曰获【鲁仲连骂词】又曰侮获【方言】众妾曰舆嬖【左传】置妓妾曰招致妖丽【梁平王】多妾曰后房多旷积之女【任昉】覔常婢曰市寒贱可指使者【杜牧】不亲事曰皆取成于婢仆【晋纪总论】宠妾曰私防防妾【母将隆】姬人之职曰虞侍【前元后】又曰得拂枕席【选陆韩卿诗】又曰执巾振祍席【外传】又曰接牀笫承恩色【后后论】又曰侍巾屣之末【沈约】不再娶意曰开媵路【公羊】婢之职曰典炊防【襄阳记杨颙】又曰薰澣【李义山】覔婢多曰増无用之口【光武十王】愿事人曰婢御无侮【沈下贤】僮婢防曰布被膝【王莽】侍女美曰侍者蛊媚【平子南都音古】奴婢曰私属【王莽】婢使曰女防【方言】侍史官婢曰奚【周礼】
　　奴仆皂
　　家仆曰家吏【吴録孙策】新仆曰新【左襄三】仆从曰陪仆【贾逵】奴仆曰厮台【党锢序】奴曰臧【鲁仲连骂词】又曰臧甬【方言】奴子曰苍头【李善】奴之监知家务者曰监奴【霍光】奴之魁曰大奴【武五子】携持器之仆曰擕仆【书】奴仆曰苍头庐儿【鲍宣】数僮曰指若干【史货殖】贱役人舍曰厮舍【后纪】看家人曰守舍儿【杨脩】亲随人曰舍中儿【祭遵】呼人仆使曰一介之使【应休琏】艾草为防者曰厮【公羊】汲水浆者曰役【公羊】养马者曰扈【公羊】炊烹者曰养【公羊○厮役扈养】槩谓仆使曰皂牧舆马【左襄三】又曰皂牧圉【左】卫助仆曰实纪纲之仆【僖中】管马仆曰覊绁之仆【僖中】奴曰平头【古诗○下奴子提履箱】奴仆亷直者曰有士风【雄翘】
　　家世阀阅【继嗣】
　　名家曰名门右族【柳玭】又曰华宗【任昉】又曰闻家【马搃后賛】又曰闻家令姓【唐列女】又曰名阀【柳玭】贵家曰地袭貂冠之绪【唐中宗制】又曰大臣之苖【后张皓】又曰逹宦之裔【姚崇】名人后曰清人贤胄之子弟【沈亚之】势家曰势族【选二十五】又曰强宗右姓【郭伋】又曰世臣门子御之族【蔡邕】又曰宠门大家【沈下贤】贵胄曰皆累世名贵人【始皇纪】盛族曰冠族【唐李揆】功臣后曰功臣苖绪【冦荣】上世曾得封曰侯封之家【前酷吏】累世作相曰仍世柱国【杨震賛】世袭曰传袭紫【隂梁】累世曰奕世【杨秉】谓人有家世曰某有地【晋王温】显族曰门世英叶【简文与李志书】官员家曰仕家【沈下贤】呼贵家子曰佳公子【虞卿太史】贵家子孙曰生长脂腴【董卓】祖先为吏曰世吏子孙【赵广汉】又曰本吏家子孙【耿纯】善守门户曰本来门户【王敦】自谦家世曰末胄【选九】又曰宗门衰薄【张登】又曰族姓卑微【书集王循】又曰地实寒防【骆賔王】又曰家贫业寡【宋子通之表】子衰曰孝谨衰矣【石奋】本善人家曰善家子【尹赏】荣门户曰荣家宗【蔡邕】得子孙继似曰传于来体【后宦者】子孙尽曰靡有孑遗耗矣【班史功臣耗音毛】无嫡长曰无冡嫡【左昭四】孔子之后曰圣者子孙【孔僖】继祖宗官曰嗣宗职【左成】又曰能业其官【左昭公】专守家业曰敢有二事【左成公】











　　书叙指南卷三
<子部,类书类,书叙指南>
　　钦定四库全书
　　书叙指南卷四　　　　　　宋　任广　撰心体状貌上
　　心曰天君【荀子】又曰心本【郭解】又曰灵台【庄子】又曰灵府【陶渊明】又曰心主【淳于意】又曰方寸之地【列子四】心懑烦曰方寸乱矣【诸葛亮】人心不可测曰沈阻难征【郭太论】称人心好曰琬琰为心【楚辞东方朔】人心貌不同曰情貌相越【后宦者论】人心行好曰有内美【屈原】身曰无赀之躯【马融】谦言一身曰片体一节【列子二】美状貌曰姿仪端润【王僧孺序】又曰天骨秀朗【袁宏】又曰美好无双【盗跖】美风仪比曰瑶林玉树【王戎】呼人风貌曰光貌【后七十二】又曰光仪【祢正平】又曰神仪【渊明】又曰玉貌【鲁仲连】又曰风裁【李膺】又曰清顔【梁元帝与萧挹书】空好状貌曰皮相之士【外传】又曰可借面吊丧【祢衡荀面】精神急曰神锋太秀【王衍】瘦曰形容甚癯【相如】又曰骨立【列子四】人相贵曰应法相【后后纪】贵人相曰鼎角匿犀【李固】贤人相曰渊角山庭【任彦升】相类古人曰此某之法也【某古人名】面搃称曰大宅【枚叔七发】眉目间曰清扬【选十五】嘲大腹曰可使监厨【祢正平○谓赵荡冦】形状曰物色【后寒朗】人貌陋曰丑状骇人【周燮】又曰少不飏【左昭七】短小曰小丈夫耳【孟尝】状如书生曰被服如儒生【王莽】口髙曰猳喙【左昭】谓长须人曰长鬛者【上】极多髭曰面无见肤【荀子】
　　心体状貌下
　　君子小人貌同曰鼻目并列【杜牧】善趋跄曰趋眄淹华【王僧孺序】庄持不笑曰未尝换色【沈亚之】曲躬曰磬折【曲礼下】肩伛曰上偻【左昭】妇人有污曰姅变【説文○姅污也汉律○不得侍祠】汗曰珠汗【傅热诗】又曰雨汗【史记】目瞳子曰清卢【扬雄】擡眉宇曰扬衡【蔡邕】举首曰挢首【甘泉赋】比肩曰并首【田儋】防头曰颔之【左传】头如乆不理曰头如蓬葆【武五子】洗手曰泽手【曲礼】颐曰顄【王莽】斫手曰防手【左襄】穷悴容色曰顔色肿哙【庄子】充肥色曰刍豢之色【外传】喉咙曰亢【李广利陈余】拍手曰抵掌【苏秦】脚胫曰胻【策音衡】大拇指曰巨擘【孟子】又曰拇【庄防四音母】又曰敏【毛诗】脚掌曰【贾生书音迹】腧曰五管【庄子】双名曰复名【唐张嘉贞】逺注目看人去曰目逆而送之【桓二】视不端谛曰视流【左成上】方洗足而起曰遽雪足【朱建】手白晢曰美手腕【郑玉】申两脚坐曰箕踞【张耳言其形如箕】吐忠言舌曰忠舌【刘陶】赤脚行曰徒跣【后循吏序】视听不定曰视听陜输【曺世叔妻】顾视其人曰尝目礼焉【江革】急行曰窘步【离骚经】肝曰栖魂之馆【沈下贤】毛皴裂曰【庄子】鬲曰肓【成传上】心下曰膏【上】胆曰中正之官【素问】胞曰膀光【淮南子】眼昏曰目若浊镜【陆机百年歌】
　　衣服冠履上
