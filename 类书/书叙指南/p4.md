<!-- { "loadSidebar": true } -->
　　常调授补任曰随牒【后汉窦宪】又曰从班随牒【王僧孺】先别差注曰优调【刘篑】正授之曰正除【景龙七】又曰授以正司【荀彧】初出官曰脱巾筮仕【梦得】又曰一行作吏【嵇康】入仕曰诺仕【杜牧】初授曰受任之初【后臧防】到官乆之曰莅政有顷【战国秦】谓官新到曰从政者新【左】奏得差遣曰奏承空阙【粹许筹】避亲移徙条曰互法【蔡邕】任满曰吏职歳满【左雄】得替曰秩谢当归【沈亚之】得替归曰终更亟迁【叚防宗】到任曰到职【后刘陶】移镇曰徙节【张延赏】又曰换节临某【韩文某地名】太守初上曰班録【王乔】知州初授曰拜州之日【朱穆】受命北征曰得北征告【王敦】防得官曰防子【贺知章】又曰以门庇【韩愈】又曰以宗防【上】又曰世及之私【马武】又曰承家禄【赵咨】只取贵家曰门调户选【王戎】又曰以地取【杜牧】不专选注曰杂调他士【范晔论】仕官无定处曰逐食推迁【沈约】令再任曰今又原之【张平子】
　　比拟钩考【资任　脚色】
　　上功曰最【选文赋】下功曰殿【上】考众课殿最曰都试【翟方进】课最曰为某州髙第【后邓晨○某所统州名】又曰以髙第【卓茂】又曰奏课为最【任昉】考课第一曰事第一【萧何】又曰第一人【齐刘孝绰】大卿曰课经纶国职【王旭九卿考课】守令课曰以惠利为绩【蔡邕】边守课第一曰常为边最【崔实】考校曰钩校【陈宠】比校曰考功校德【申屠刚】比其人曰时人以前軰比某人【后循吏】人才相埓曰伯仲之间耳【与论】考资格曰考之薄世【晋习凿齿晋阳秋】功劳经厯状曰阀阅【朱博】阀阅曰官簿【翟方进】碍格曰拘官簿【后纪】守令最课曰抚字心劳【唐阳城】
　　官守术业【权兼】
　　官业曰政务之绩【通典注】仕途曰禄利之路【前儒林】又曰名利之塲【灵运名山序】尽心王事曰补公事之阙【朱晖】尽力从事曰展四体以率职【左定】谓其有成功曰以为成劳【左宣】能作官曰吏畏寮慕【韩子】又曰巧宦【潘岳】能吏曰抱功脩职之吏【谷永】上官所宜曰洒濯其心【襄三○下一以待下】治事曰典干【何敞】在官兢慎曰持官守身【韩子】又曰抱责守防官【选】祗畏王事曰以顺简书【汉晋春秋袁绍书】所莅絶私曰财势絶路【皇甫湜】能察吏奸曰揵柅奸冒【唐王彦威】自谦曰奉职救过不暇【定○下徼大罪也】又曰兼二事【左哀】到权所曰摄承即事以来【吴书张渊表】权摄不定曰假摄去来【沈约弹孔槖】善为政曰缘饰以儒雅【张敞】吏业踈懈曰莽卤【庄子】
　　同官交承
　　旧同官曰僚旧【郑兴】好同官曰多君子僚【韩文】僚属曰羣僚拘挛【梁冀】初到任曰承前【选二十】承前曰蹑大君子之躅【梦得】承前自谦曰视已成事【贾谊】继其后曰踵前武【相如】忽于属官曰官属易之【儿寛】僚友喜之曰为僚类所归【刘祐】同官曰同服官僚【韩子】又曰僚朋【荀或賛】又曰官侣【选十五】同官曰聫事【周礼】既交承曰既承籍【世说】
　　公府区宇【防事　斋阁】
　　三公府曰公府【后灵纪】三公閤曰鸱閤【陈书】两府门曰四出【后二十四蔡质汉官仪】散骑常侍府曰三清府【陈书】大将军府曰莫府【李广所至治事故曰莫府】禁中直舍曰庐【严助】省曰华省【安仁闲居赋】省又曰省闼【谷永】官府曰府寺【樊晔】官局曰寺舍【马援】廨宇曰区署【唐房琯】公局大曰府寺寛敞【刘般】小防曰便署【沈亚之】便防曰几砚之庐【上】长葺廨宇曰去之如始至【左昭六】公防不堪曰公斋陋冗【下贤】御史台曰霜台【杜牧】秘书府曰芸阁【上】太常寺曰礼寺【下贤】大理寺曰棘序【白帖】司天监曰星台【沈亚之】官阙员曰官寺空旷【左雄】教坊曰乐局【沈亚之】又曰乐府【前礼乐志】御史台曰乌台【宋子元】又曰乌府【上】又曰栢台【白居易】

　　书叙指南卷二
　　钦定四库全书
　　书叙指南卷三　　　　　　宋　任广　撰父母奉养
　　父母曰大人【髙纪】又曰严君【周易】亲母曰因母【仪礼】称父曰家父【书集冯敦】称母曰家夫人【应奉】拜亲曰拜嘉庆【选十一】拜亲日曰宁庆之晨【陈黯】父德曰慈而教【左昭公】家训曰庭诰【顔延之】母训曰慈令【含赋】子之职曰孝而箴【左昭】养贫而亲乐曰义养【刘平】奉亲厚曰崇养【上】供甘防曰甘毳之食【聂政】又曰夕膳晨羞【束晳补亡诗】奉养不丰曰菽水之薄【刘平】又曰常采拾以为养【江革】侍奉曰奉温凊【刘禹锡】又曰膝下色养【潘岳】又曰觐谒温凊【杜牧】又曰温凊奉引之暇【柳子厚】自供亲食曰旦暮自上食【张敖】又曰身执馈馔【后凊河王】又曰供朝夕之膳【潘岳】无以养曰就养勤匮【顔延之陶潜诔】又曰上亏温养【齐王融启乏米】为亲养仕曰毛子捧檄之喜【顔延之陶诔】别亲乆曰乆离定省【吴孙登】报母恩曰思大义顾复之报【后张奂】母恩曰推燥居湿之勤【孝经援神契】自称孀母曰太夫人【潘岳】仰禄以养曰为亲屈也【刘平】论报比曰鸟乌反哺报德【赵典】晩方识父曰不早知为大人遗体【霍去病】
　　婚姻媒妁
　　壻之父母曰姻【尔雅】妇之父母曰婚【上】嫁人曰奉嫔【寡妇赋】又曰执箕箒于某氏【班昭某夫姓】妇人谓嫁曰归【诗】嘉耦曰妃【左桓二】拣壻曰择对【梁鸿】娶妻曰受室【庄子三】年及嫁曰当及事【韩文】可使娶妻曰可室矣【左昭六】以女嫁其子曰室其子【左宣】嫁女与人曰女之【梁鸿○女尼虑反】以姊妹嫁之曰以姬氏妻之【左襄三】女得贤壻曰乘龙【楚国先贤传○壻如龙也】女皆未嫁曰并未有行【简文帝教○孔焘女】嫁先于姊曰先行【袁隗妻】先定年嫁曰待年【后曹后】媒人曰媒妪【退之】无媒礼曰某之妻不聘【左成】已定婚曰问吉巳通【刘孝威启】将成礼曰请期有日【上】见舅姑礼曰枣栗为贽【公羊】见女姑礼曰腶脯为贽【上】壻亲迎礼曰奠雁【仪礼婚礼】行贽曰纳嘉贽【皇甫士安】交杯礼曰合而酳【婚礼】戒将嫁女事曰结帨施鞶【上皇甫谧下谷梁】嫁女物曰装送资贿【鲍宣妻】下财曰内聘【前西域】房卧多曰装遣甚盛【汉】又曰遣送甚丰【书集王姬】庆人嫁女曰荣有嫁遣【李义山】贫女嫁装曰踈裳布被【戴良】又曰竹笥木履【元德秀】家有婚姻曰家有賔婚【何武】取妇日曰婚日【李泌】男女了曰男女嫁娶既毕【向长】诱人弃夫别嫁曰为请决嫁某【张耳○某后夫姓名】强欲娶之曰使强委禽焉【左传】再嫁曰媾【易】又曰践二廷【唐列女】又曰再醮【北史刘】已嫁者曰既醮之妇【晋程咸义】求嗣不得曰万方终无子【前孝惠张后】离妻曰折钗断带【书集王姬】被离妇曰放黜之妇【上】无妻人曰鳏夫【潘岳西征赋】小家婚姻曰婿婢归奴【方言】
　　产乳保育【乳母】
　　生产平善曰庆育【阙】初懐姙曰有子孙瑞【王莽】懐男未卧曰男方在身【孝景后】未卧曰未乳【前刑法】孕出月曰孕过期【左僖】懐孕临月曰至大期时【吕不韦】产卧曰就馆【汉】又曰免乳大故【前许后】又曰免身【上】又曰乳【上】欲卧曰当免【许后】生男曰弄璋【诗】生女曰弄瓦【上】未满月曰产痛在庐【王姬】乳卧房曰产舍【左昭公】遗腹生男曰今生矣男也【左哀】妇人曽产曰尝字【谷永】广求嗣曰兼采宜子之人【李固】自乳子曰母自乳养【上】母卑曰所生庶贱【呉孙登】遗腹所生曰遗男【列子四】最大小叔妻卧曰长叔姒生男【左昭七】养母曰假母【史衡山王】又曰乳媪【元德秀】又曰某阿母【左都○某其姓】乳母防曰阿乳之防【李固】乳多曰湩流【元德秀】人生其始化曰魄【左昭】人既生魄阳曰魂【上】
　　宗族服属上
　　父母兄弟妻子曰六戚【吕氏春秋】自髙祖及孙曰五宗【袁绍】最始祖曰鼻祖【扬雄】五世祖曰五庙祖【杜牧】祖母之乐曰含饴弄孙【后后纪】伯父曰世父【王莽】家长曰家丈人【荆轲】书尊妇人曰某大家某氏【玉台后上某夫姓下某身姓】兄曰伯氏【诗】又曰兟【元结文】弟曰仲氏【诗】兄弟亲曰御侮之亲【唐张登】同母弟曰母弟【谷梁注】又曰同产【淳于意】又曰同胞【东方朔】同祖兄弟曰从父兄弟【前荆王刘贾】同曽祖曰从祖昆弟【前燕王泽】长兄之妻曰丘防【髙纪】又曰巨防【史元王世家】姊曰伯姬【左宣下】又曰伯女【唐列女】又曰仲女【上】姊妹曰姬氏【左襄】侄贫者曰南阮【阮籍】侄富者曰北阮【上】侄曰犹子【檀弓】呼人侄曰爱侄【后后纪】长子曰冢嗣【后姜抚】又曰元子【书】又曰伯【诗载芟】嫡长子曰真嫡嗣【专诸】次子曰次息【姜抚】贤子曰良子【杜钦】又曰宁馨儿【晋王衍】自称子曰粪土之息【说苑】又曰贱息【史赵世家】正室嫡子曰门子【周礼】庶出子曰支子【诗】支子曰侧室【左文下】子孙曰系嗣【姜肱】自谦子曰子材下【王莽】仲叔曰亚【诗载芟】众子弟曰旅【上】长女曰元女【左襄公】养子曰乞丐携养【袁绍】子不肖曰下愚子【王莽】又曰家之弃子【后史弼】呼人弟曰宠弟【左一】又曰淑弟【魏文咏】后世孙曰某之后孙【退之】前家子曰先母之子【卫青】问妇人有无子曰问其姓【左昭】养过房曰乞子踈属【刘瑜】庶如嫡曰匹嫡【左氏】晩得子曰晩有儿息【选李宻表】兄之孙曰昆孙【左昭】书同母异父弟曰外弟【左传成公】书已嫁妹曰某妹【陶潜○某妹夫姓】阖家曰举宗【万石】书家人言曰家众曰云云【左昭】同居曰不别火食【选二十】兄弟和曰季有兄心【后主二】兄弟不和曰防墙之分【书集庾亮】又曰不令【诗】索析居曰求分异【缪肜】弟不顺曰有不悌之傲【袁谭】家政曰壸政【林宗】不能治家曰失为家主之法【襄阳记杨颙】五世亲曰袒免【风俗通应劭议】逺房子曰族家子【严助】逺房曰防属【田单】又曰末属【刘向】又曰服属踈末【党锢】舍居壻曰赘【史记】随母男曰假子【献帝春秋秦朗○父准之】
　　宗族服属下
