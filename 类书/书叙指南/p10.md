<!-- { "loadSidebar": true } -->
　　呼人书简曰折札【儒林论】又曰汗简【吴祐】又曰折简【李义山】又曰荣示【上】又曰手示【韩退之】又曰手命【文选吴质】又曰良讯【陆机诗】又曰嘉讯【陶景书】又曰得所贻书【北史许靖】又曰竿牍【庄子】惠书曰损书【选十三】又曰损辱嘉命【选杨脩】自称书简曰濡削【选二十】寄与人书曰寓书【殷侑】具防率众曰削牍为防【原陟】书不详曰临书轧轧不具【刘禹锡】乆不得书曰寂无音驿【马援】谢人简曰拜命之辱【左庄三】书曰咫尺之书【防稽典録孔融书】又曰驰函寓书【上】又曰裁缄冩抱【上】收藏人书曰永为箧笥之光【上】又得书简曰再奉示问【韩退之】辱书曰辱牋教【上】作书简愧曰临启慙恧【任昉】又曰恨然【赵景真】累奉书曰近屡奉牋【繁钦】得书之喜曰旷若复面【子建】书説彼未及曰谨书起予【应休琏】书徃来曰书防徃反【魏文】作书曰裁书叙心【上】又曰白书【曹丕】开书读曰发函伸纸【呉质】作书曰聊布徃懐【丘希范】喜接诲教曰真觧蒙矣【程曾】无用书简曰废牋记【先贤行状】遗书曰遗札【相如】视人书曰旷若发蒙【窦融】谓人见荅曰还示【李翺】又曰报书【上】又曰手荅【陶侃】来谕曰来陈【上】望报荅曰幸望慰示【书集应休琏】责其无书曰不蒙一字之况【上】谓报荅曰咳唾之音【上】荅人书曰财书拜况【书集韩愈】得书懐曰收目西风【书集朱娥】妇与夫书式曰离席再拜【上】忙中作书曰占授不次【书集应休琏】再得逓中书曰复获邮书【张奂】别幅载事曰列于别纸【吴周鲂】频得示谕曰比辱雅况【后臧洪】得书曰执省来告【王敦】书式曰君执事无恙云云【后苏竟】又曰足下消息平安幸甚【许靖】少为书曰声问不数【隗嚣】书叙事尽曰手书畅意【来歙】书式曰再拜言【司马】又曰某拜稽首【刘禹锡○某巳名】书不尽意曰不足自宣【繁钦】又曰不能宣偹【杨循】又曰言不自宣【任昉】又曰因表不悉【防稽典録孔融书】又曰意不宣展【应休琏】近不收书曰不得新命【呉陆景与几书】收藏其书曰寳録【上】简札曰毕【尔雅】覧其书曰清言溢目【陆景】书不尽意曰投笔亡宣【上】将再帖子曰别当相简【梁元帝书】频作书曰比致音息【任昉书】又曰时传尺素【周让】得书问曰执诲欣然【皇甫士安书】欲冩曰搦管操觚【周让】又曰墨笔操牍【赵世家】附书便曰苍防頳鲤【周让】乆不得书曰玉音不嗣【上】又曰嗣音阻濶【简文书】备礼示书曰过意赐书【应防书】揽人书不舍曰纸弊墨渝【张奂】蒙诲语曰用袪尘惑【梁王僧孺书】谓相难书曰来难【晋书】能书尺曰八行之工【李商隐】又曰贤于从事【刘○晓下之书】作书曰遣书通心【孔融与韦林甫书】又曰心存尺书【刘】又曰致以牋素【欧阳詹】书比相见曰笔防可以当面【蔡邕书】乆不作书曰阙于所仰【李膺】
　　懐思怅恨
　　懐人曰心如缀斿【前五行】又曰寄长思于某【洛神○某其人】又曰志徃神防【文赋】又曰逺思长想【王子渊】又曰长懐无赐【上】又曰若缀旒然【潘朂文章志】又曰心如县旍【文选】又曰如县旌然【上】又曰我心如结【诗】又曰中心如结【后后纪】又曰梦结遐想【张登】又曰精诚发于宵寤【班固】又曰精爽飞越【刘越石】又曰如饥如渴【曹植】又曰望之如渴【东平王】又曰邑邑何巳【窦融】又曰思何可攴【曹丕】又曰惟日为歳【李膺】又曰欝陶思君【孟子】又曰情有无量【应休琏】又曰相思之苦懐【刘禹锡】又曰胶结赘聚【上】又曰胸臆结约【张敞书】又曰鄙成疾【李商隠】又曰思子为劳【文选曹子建】所懐之切曰良不可任【魏文】又曰如痿人不忘起【韩王信】懐人至不食曰忘食事【宋玉九辨】旧懐曰宿懐【文选】又曰积思【楚辞方朔】艰苦之懐曰苦懐【选二十一】怅恨曰欝悒难聊【平子】独寂曰寂蔑【选十五】眷懐曰恨恨无己【陈蕃】神不寜曰越裂【楚】失志怅然曰侘傺【九章○上丑加反下丑】低佪曰儃佪【例反】心不忍曰情懐忍忍【楚辞】心不足曰心焉愤邑【崔琦】又曰邑然不乐【应劭】得书后懐曰犹不尽其劳积也【栾巴】未快曰饥渴未副【子建】渴见人曰鄙吝复萌【曹丕】诚望之心曰喁喁之心【黄宪】懐思不舒畅曰幽情滞思【窦武陆机叹】乍别之懐曰思心徘徊【逝赋江淹】懐思之切曰神一夕而九升【别赋安仁寡】又曰不可穷之于笔【妇赋】又曰非笔墨所能陈冩【木华】又曰精魂回移【许靖】又曰寤想増懐【平子书集】又曰驰遥思于千里【朱穆宋谢】又曰精神越渫【惠】逺念曰遥想【连上】又曰缅然长思【孙绰家语五】不忘曰铭镂肝鬲【仪觧】念想曰思贤若渴【杜牧】又曰劳心【楚辞】又曰相思发于寤寐【臧洪】又曰宵则发梦【呉书张渊表】恨不能徃曰何由假翼自致【许靖】叙懐曰叙宿昔梦想之思【上】倾向曰劳望情深【梁元帝书】又曰思心成结【后秦嘉妻书】懐人曰心路咫尺【任昉代人书地逺心近】又曰瞻言増慨【上】怅然曰潜怅乆之【上】又曰怅矣心飞【梁王僧孺】懐人曰渴于言侍【赵壹】
　　请问起居
　　请问曰朝夕问讯【后清河王】又曰徳宇泰定【庄八】又曰万福降辑【前郊祀】请问人曰顷何以自娯【曹丕】请问文人曰讲道余隙【髙鳯论】又曰讲习之暇【陶潜】又曰讲肄余暇【魏应防赋】请问守令曰抚字【阳城】请问法官曰平反【隽不疑】请问曰动静多豫【周王褒与周让书】又曰动寝【列子】起居人曰请问【后江都王】问疾曰上谒问疾【陈万年】春问太守曰行春之暇【汉】谓人不乐曰起居不欢【马后】晨起曰早作【檀弓】问动止曰今日安否何如【文王世子】问候曰克绰永福【前郊祀】又曰起居何如【江革】日候问曰旦旦请问【班叔皮】请问曰君执事无恙【苏章】问动止曰体与神康【欧阳詹】又曰襟履无爽【任昉书】又曰想摄飬得宜【昭明太子书】又曰摄卫惟宜【周王褒书】又曰起居不恙【孔融与韦林甫书】又曰与时休适【昭明太子书】
　　称呼名谓
　　呼知州曰明牧【文选】又曰良牧【呉陆凯评】又曰州将【后张奂】又曰明使君【防佟又江表传】又曰明府【后王畅】又曰府君【上】又曰邦伯【韩愈】知县曰明大夫【史七十子】又曰良大夫【左宣上】又曰明廷【张俭】呼同姓人曰宗家【耿纯】又曰宗英【孔融】又曰宗懿【欧阳詹】泛呼人曰髙明【孔融】又曰仁君【赵壹】呼兄行曰俊兄【韦成】又曰哲兄【陆机】呼大儒曰通人【选二十八】呼竒士曰英人【文子崔骃】呼才人曰时哲【选谢灵运】呼知县曰明府君【益部记阎宪】仆呼主曰长君【李善】又曰主君【扁鹊】呼在孝人曰纯孝【左氏】呼人妻曰邑君【董卓】呼人父曰太公【袁谭】又曰尊公【晋阳秋简文云又书集庾】呼人心意曰尊心【亮】呼隠士曰仁生【上晋郭】称人大孝曰某巨孝【瑀江革某其】并呼二人曰双材【姓班】又曰二隽【固机云别】呼同里巷人曰里仁【传论】呼贤帅曰明将军【语蜀张】泛呼人曰秀彦【嶷杜】又曰茂彦【任昉】又曰邦彦【退之】又曰豪彦【辨论】　善乡友曰乡故人【欧阳詹】呼所舍主人曰家公【寓言】呼卿曰清卿【比哀聿脩】呼郎官曰清郎【上】称公主家曰主家【史任安】
　　谦称引咎
　　自称某人子曰某牛马走某【司马迁○上某父官下已姓名】自称曰下走【选二十】又曰身【南史彭城王】又曰走【班固荅賔戯】自谦曰无似【礼哀公问】又曰经学行能无可算録【黄香】又曰尝耳剽老成人之言【刘禹锡】又曰才韵枯梗【孙樵】又曰野泽愚儒【李云】又曰某得以空虚之质【第五伦】又曰孤微之人【张奂】又曰浮贱【选十六】孤而自谦曰孤蒙【班固幽通赋】又曰穷孤【选十三】又曰单人【选十六】东人自称曰东鄙幽介【选月赋】于守令自称曰编户民【汉髙】为官谦曰居官亡以瘉人【汲黯】自谓曰智力浅短【选十九】自谦家世曰陋宗【选十二】改服谢罪曰毁服深罪【窦宪】谢过曰感悔叩头谢负【郭太】但自咎曰欲安归谁乎【万石】孀妇自称曰未亡人【左传】孀妇人曰妇【家语】自谦在下曰某伏从山艸【李固】又曰偃伏泥滓【皇甫湜】又曰奔走在泥土【李习之】妇人自称曰婢子【左僖上】大夫称妻曰孺人【曲礼下】自谦无功曰无尺寸功【耿弇】自谦无足采曰无分可采【邓】自谦不逹曰才朽命剥【白居易】自谦孤寒曰寒门悴族【宋江斆】自谦孤寒晩生曰单门后进【任昉】叙徃昔曰曩从末路【宦者论】自谦资质曰刍荛之资【后张皓】谦无功曰终无丝髪之効【后南匃奴】自谦人见问曰缪延逮及【刘陶】谦言曰无以自髙异【前匈奴】谦称所见曰细度狭见【沈下贤】自谦曰本无志用【臧洪】引咎曰请以不及为罪【董卓】咎悔曰后咎余责【赵充国】谦抑曰少加屈下【后南匈奴】谏官自谦曰厠之争臣之末【谷永】朝官自谦曰从朝者之后【上】子妇引咎曰新妇过也【周都】自谦不才曰庸众驽散【荀脩身】自谦少礼曰庸众而野【上】谦屈曰繜绌【荀不茍】又曰虽无竒卓【李固】仰累曰不足以尘明徳【陈实】自谦非宜曰内惧不称【习之】妇人自称曰妾人【长门赋】小官自谦曰名缀下士【潘岳】妇人自谦曰四行不偹【书集】谢过曰谢咎【书集王姬】朝官自谦曰猥厠朝列【安仁】谦承家曰有不任堂构之鄙【山阳公载记】令自谦曰断断小宰【后卓茂】自谦曰一介贫人【北王孝籍】自谦无功曰功既阙如【北魏收】被髪谢罪曰下髪谢【周鲂】谦家世曰门衰祚薄【李宻】自谦曰粪杓之贱【杜牧】谦无材曰樗鈆之材【沈亚之】自谦曰愚不知量【后郎顗】












　　书叙指南卷七
<子部,类书类,书叙指南>
　　钦定四库全书
　　书叙指南卷八　　　　　　宋　任广　撰招邀迎待【治具】
