<!-- { "loadSidebar": true } -->
　　亡父曰慈考【书集朱娥】又曰严考【孙绰表】自称考曰先大夫【后论】妇称亡姑曰先姑氏【韩子】死曰先朝露【选舞鹤赋】又曰捐舘舍【范睢】忧死曰病悸寝剧死【王莽】诸侯死曰薨【公羊】大夫死曰卒【上】士死曰不禄【上】早亡曰天年不遂【后纪】又曰夭折早殁【后纪】又曰早夭即世【左昭七】人多死亡曰相枕籍死【尹赏】刑饿死人曰腐人【选二十六】转死沟壑曰转尸【前功臣表】将死曰游魂假息【谢夷吾】其人已死曰己不幸【李广】死遗言曰遗勅【樊宏】九泉一曰三泉【贾山】路中亡曰道物故【仇覧】闻人死曰承讳【选二十八】以死告曰讣【左僖】入殓曰就木【上】又曰戢于一木【刘禹锡】棺材曰禅傍【荘人间世】好棺材曰羙槚【左防】棺曰聚偻【荘子】又曰秘器【后单超】又曰榇【左防】又曰梓器【戴慿】铭旌曰素旗【选二十八】又曰旒旗【上】以棺自随曰载木自随【耿纯】含曰口实【公羊】赠丧以贝玉曰含【谷梁】赠丧以衣衾曰祱【鲍宣　祱音式】又曰禭【公羊】赠丧以货财曰赙【上赙音富】赠丧以车马曰赗【上】赙赠曰赙送【原渉】卒于官曰卒官【邓愈】又曰丧官【程文矩】赴丧急行曰星行【杜乔】遇祸曰遘愍【班固幽通赋】丁忧曰私艰【选懐旧赋】又曰婴丁天罚【晋刘颂】又曰执丧【万石】请持服曰以某忧乞身【曹世叔妻○某其亲】重服曰苴绖【杨玚】又曰哀麤【独孤懐恩】居丧曰大忧【后后纪】居丧触地无容曰稽颡【檀弓下】丧服中曰端忧多暇【宋谢荘】有缌麻服曰缌惨【南史三】少孤曰髫龀夙孤【邉譲】庐墓曰行服墓次【李充】才相遇而死曰方遇而忽然【赵壹】小祥曰既练【杜牧】脱服近曰变除有期【上】脱服曰礼竟【袁绍】又曰没丧【礼记】又曰服竟【亷范】人来吊曰某人来修吊【郭太】孝皂衫曰墨衰绖【僖下七】执丧甚曰焦毁过礼【后惠王寿】人亡之叹曰修夜之不阳【前李夫人】大服曰缞杖【后张皓】预造下棺曰寿器【后梁后】求木作棺曰某请木【左防　某其匠人】王礼棺旁饰曰翰【左成上】王礼棺上饰曰桧【上】重服曰某麄缞斩【上○某其人名】三升布曰麤【上注】服在胸曰缞【上】服不缉曰斩【上】卒而目开口噤曰视不可含【左防三】死而慰足曰乃瞑受含【上】
　　丧亡服制下
　　唁人父亡曰太公殂殒【袁谭】人亡曰魂神归岱山【后桓】孝陈设曰柱槛皆衣素【翟方进】死而无名曰同死于犬马【苐五种】不伸且死曰有持忠入地之怅【上】自疑将死曰岂吾齿之尽乎【周磐】持丧所食曰餰鬻菽藿【荀礼论】居丧曰席薪枕块【上】卒之礼曰鬠体饭琀【上琀胡绀切】亡者持物曰象生执【上】寃死者曰枉魄愤胔【韦表】防亡而焚之曰衣薪【列子七】知死时曰饰巾待终【陈寔】遽亡曰朝露溘至【江淹恨赋】持丧垩室曰倚庐【解嘲】脱服曰除凶即吉【吴歴】持服曰被衰戴绖【淮南汜论】抱恨死曰赍志入防【后冯衍】恐死曰一旦无禄命先犬马【上】死曰溘死朝露【北史刘】临死语曰易箦之言【周王褒】自缢死曰投缳而死【后吴祐　丨胡犬反】亡已久曰墓槚可材也【左哀上】棺椁重数曰属辟【上】叹脱服速曰隙驹终丧【武夷四】柏木黄心棺曰朱寿器【后梁商】不知名人亡曰防漠君【谢惠连】捋死年曰龙蛇之年【郑康成】孝服曰练冠麻衣【昭七】堕堑死曰堑而死【上】持丧不食曰勺饮不入口某日【上○某日数】少遭亲丧曰夙遭闵凶【李宻　上某以险衅】父亡曰慈父见背【上】郡守死于官曰卒郡【袁闳】父亡自罪曰某以不天【左】亡曰永已【陶潜】叹亡曰物久人脆【上】服渐满曰日月防踈【上】中寿而亡曰年在中身【顔延之陶诔】居丧曰斩然在疚【晋傅咸】居丧哀毁曰以善毁【外传】问殓未曰收乎【扁鹊】贫遭丧曰假贷服具【陆贾】寿终曰以天年下世【聂政】厄以死曰限之以大故【屈原】丧亡曰歾身【白翦○丨音没】暴亡曰卒然捐舘舍【范睢】古吊服曰素冠锡衰【汉○锡麻防也】后世吊服曰白祫深衣【上○深衣单衰也】六十五曰其寿四百甲子【权得舆】厚夜曰窀穸【左防二】恶死之辞曰死恶物也【左昭六物事也】棺中笭牀曰楄柑【上下所以籍干】始发丧服曰絻【左哀上未成服】拣棺椁曰择羙槚【左成上】守遗言曰用先人之治命【左宣】塟不以寿终人曰塟鲜【左昭】不病而死曰强死【上】言有死兆曰兆于死所矣【左襄】持丧不哀曰哀有嘉容【上】妻家有丧曰有婣丧【上】孝服曰墨缞冒绖【上】以心恙卒曰以心疾死【左昭】亡父墨迹曰手泽【礼记】
　　哭泣追伤
　　涕洟曰洿沬【前李夫人○上乌下呼】泣下曰澜然而涕下【内反韩诗】又曰揽涕如屑【外传】又曰涕泣覆靣【谢朓】又曰能不濡睫【臧洪】又曰流涕长澘【孙樵】伤他人事曰私用防涕【扁鹊后】欲下泪曰滛滛承睫【孟尝王僧】又曰忽忽承防【孺书】呌哭曰噭然而哭【扁鹊】感泣曰慨然失涕【公羊汉晋春秋】泣甚曰泣之目尽肿【袁绍左】窃泣曰枕席有涕泣处【成下后】又曰不敢显悲戚【冯】既发哀曰成踊【异上】叩胸曰搏膺而踊【公羊左】言哭曰干啼湿哭【成七北】临书悲泣曰涕笔俱下【尉景吴】哭无泪曰哭而泣不下【周鲂前髙】死而人懐之曰没有余泣【后记】追懐曰寻平生于响像【袁宏陆机叹】居丧追悼曰几筵之慕【逝】大痛曰痛彻苍天【赋选】又曰肝心若裂【冯衍诸】又曰痛心伤臆【葛亮】又曰百酸搅肠【李固】又曰不胜哀惋之至【习之书集】又曰悲痛断心【庾亮】又曰百哀攻中【后纪刘】又曰痛毒之懐【禹锡】又曰窃为辛楚【韩愈后】又曰言之可为酸鼻【刘瑜】又曰悲来横集【窦融】又曰何痛斯甚【任】又曰何痛如之【昉上】又曰痛心入骨【左昭】又曰伤懐永哀【袁】又曰悄焉疚懐【谭选选】伤之曰使人心悴【月赋髙】劝人勿悲伤曰寛譬哀情【后冯异】哭礼曰哭踊之莭【汉书】
　　送坟墓
　　自亡及葬曰比至下【前思王】改葬曰更葬【晋丗家】防葬曰典丧【武五子】合葬曰附【檀弓】权攒曰藁葬【马后】将葬曰祖载有时【选十四】送葬孝子舍曰服舍【汉】引棺车索曰绋【前郊祀】挽歌曰薤露之歌【后周举】了得丧事曰蒇丧【崔衍】墓道曰埏隧【陈蕃】穴曰墓【刘向】墓上积土曰坟【上】圹中曰穿中【前外戚】陵中曰方中【后后纪】墓曰庐【选十四】又曰黄垆【曹植诗】又曰冡藏【陈蕃】又曰壌厦【沈下】冡曰宰【公羊○宰木】墓门曰潜闼【子建】坟头曰墓所【马援】寿堂曰寿冡【侯覧】又曰寿藏【赵岐】祖茔曰桑梓【诗】又曰祖先壌树【梦得】坟曰复真堂【唐姚朂】墓中曰化防【上】束茅为明器曰刍灵【檀弓】明器曰偶车马【韩延寿】又曰下里伪物【上】兆曰寂居穴【唐姚朂生时自作寿藏置名如此】俭葬曰濯衣幅巾【周盘】墓不作埏道曰悬封【上】庐墓曰属茨倚庐【荀礼谕】陈明器曰荐器【上】无以葬曰无瘗埋之资【列子七】葬了曰入于兆【左哀上】魌头曰灵舫【南史沈麟】焼蛤为炭曰蜃炭【左成○以瘗圹】不及送葬曰不得助执绋【左哀】葬下棺入曰塴【左昭】丧车之饰曰翣【左防公】已治坟地曰松区已翦【宋谢荘】贬杀礼曰素车朴马【左哀上】
　　祭享仪物
　　祭所用豕曰刚鬛【礼】所用羊曰柔毛【上】所用豚曰腯肥【上】所用鸡曰翰音【上】所用犬曰羮献【上】所用雉曰防趾【上】祭用兔曰明视【上】祭用脯曰尹祭【上】祭用牛曰一元大武【上】祭用槀鱼曰商祭【上】祭用鲜鱼曰脡祭【上】祭用水曰清涤【上】祭用酒曰清酌【上】祭用黍曰芗合【上】祭用梁曰芗萁【上】祭用稲曰嘉防【上】祭用塩曰咸鹾【上】祭用玉曰嘉玉【上】祭用币曰量币【上】祭用韭曰丰本【上】体完曰牷【选十七】色纯曰牺【上】黍稷曰粢【公羊】粢在器曰盛【上】主祭之赞词者曰祝【前郊祀】前一日晚防祭牲曰夕牲日【丙吉】奠亡人曰渍酒【上】浇奠曰以酒酹地【张奂】送胙肉与人曰致福于某人【梁】旱祭曰大雩【黄覇】郊社曰外祭【祭统】祭亡夫称曰皇辟【礼】灵帐曰繐帐【选二十八】祭申薄礼曰设鸡酒薄祭【徐穉】招魂祭曰设虗祭饮泣泪【后南匈奴】食先祭曰每食辄歌而荐之【王涣】给祭费曰给祠具【何武】将南郊曰将郊上【杨防】斋肃曰澄心清魂【上】祭宗庙物曰缩鬯萧艾【潘岳】闾巷祭物曰剥狗焼彘【淮南诠言】祭享像物曰刍灵土龙【淮南子】斋素曰洁斋蔬菲【乐天】供飬素食曰麫牲【梁武帝】祭曰侻而酹之【陶潜】贫家祭曰供鱼菽之祭【顔延之陶诔】祭羞曰水土之羞【上】所择祭天牛曰郊牛【左成上】又曰天牲【公羊】祭天地宗庙物曰三牲【昭六】宫室始成祭之曰落【左昭】祭防曰享司寒【上】祭宗庙器曰宗器【左防】祭以阳求隂曰虞【公羊】期年祭曰练祭【上】温祭物曰燅爼仪【礼○燅徐亷反温也与燖同】
　　杂备称用
　　充满曰充牣【选赭白马赋】又曰充斥【左防】交横曰旁午【霍光】上屋髙处曰登屋危【説苑】宫婢旧夫曰民夫【丙吉】大刚鉄曰钜鉄【史礼书】编列于后曰编于左方【三王世家】又曰表左【蔡邕】后列其事曰具如状对【郅郓】笼落曰笯【楚辞】雕青曰揑【唐刘仁恭】直没纳曰干没【韦陟】賸物曰长物【○丨音仗左传】衰世曰叔末【党锢序】又曰标季【谷永】又曰叔叶【后西域论】以苇为火把曰束苣【皇甫嵩○苣音巨】蛰穴曰壧处【前郊祀】凿墙而栖曰埘【诗鸡栖于埘○音时】相连不断曰繦属【张嘉贞】始曰权舆【尔雅】传闻曰流闻【延笃曹植】自边徙居内地曰内移【张奂】以水通翰曰漕【后二十五】相蹂踏曰相跆借【前郊祀○跆音防】称妇人曰自为童女【后安成侯】报仇不顾家曰抛财产【上】消遣曰排遣【杜牧】銕笼贮火曰篝火【张廵】条陈其事曰条刺【前外戚许后】夜悬物于井曰夜宿诸井【考工记】失据而倒曰逷墬【前儒林】急改有半望曰尚得十半【枚乘】根旧之人曰魁宿【尹赏】得家便曰便家之愿【梦得】更闻事曰又耳某事【孝景王后】匹夫曰独夫【刘向】人言各别曰人人言殊【萧何】择人曰欲得快某谁可作者【盖勲○某官名】习仪曰行事肄宗庙【杨恽】书果能曰审能【矫慎】刻文人不识曰文镂无窽识【孝文纪】今后曰自今以来【王莽】事滋彰曰根盘蔓滋【孙樵】穴曰窦【唐崔郾】鉄曰楚鉄【刘禹锡】其详在右曰书于右端【上】告语同舍人曰谢其舍曰云云【陈余】其事了曰吾责塞矣【上】相距逺曰一何辽落【任昉】赞其言曰其言常是【赵充国】
　　杂备称用下
