<!-- { "loadSidebar": true } -->
　　难之譬曰以一掌欲湮江河【张徳】又曰畵脂镂氷【塩鉄论】又曰泣而益河之少【淮南诠言】又曰以鞿而御駻突【前刑法】又曰系风捕影【前郊祀】又曰铸木镂氷【杜牧】又曰以蠡测海【东方朔蠡力和反】又曰以筳撞钟【上】又曰如抟景【主父】误之譬曰抆颈而引其足【荀子】非切害之譬曰厪如黒子之着面【贾谊】重之譬曰蚊蚋负山【刘禹锡】跧倦之譬曰如促鳞之游汀泽【七命】不自见之譬曰家有敝帚享之千金【典论】危之譬曰若鱼游釡中【后张皓】又曰践薄氷以待白日【汉】差之譬曰养鱼沸鼎之中【刘陶】弗济之譬曰渡江河忘维楫【贾谊】又曰机矢以射革【楚词】又曰畜彘之御穷狼【沈亚之】又曰孤豚之咋虎【东方朔咋音宅】不自量之譬曰以鸱枭鳯凰【杨雄】又曰执蝘蜓而嘲龙【上○蝘鸟典反蜓徒与反】又曰运螳螂之斧【袁绍】又曰鱼鼋媟应龙【荅宾】穷廹之譬曰鸟戹归人【董卓】又曰滀水陵髙【上】难之譬曰逆坂走丸【皇甫嵩】又曰迎风纵棹【上】势极之譬曰穷鸟困兽【后南匈奴】愈炽之譬曰以汤止沸【仲舒】又曰抱薪救火【上】比方之譬曰碔砆之于羙玉【上】反之譬曰欲寿而歾颈【荀强国○歾与刎同】又曰伏而告天【上】力不敌之譬曰犹乌获与焦侥搏也【上】招祸之譬曰种枳棘于良田【叚颎】又曰养虺蛇于室内【上】不可之譬曰犹拾沈【左哀上沈昌枕反汁也】以不见弗信之譬曰蝉不知雪【桓寛】退缩之譬曰鱼潜鼠遁【杜牧】又曰蚓缩鱼藏【上】羙恶之譬曰神芝腐【沈下贤】又曰嘉蕙棼刍【上】弗当之譬曰珍萧艾于重笥【平子】任不当之譬曰以鼎柱车【韩子】又曰使马守闾【上】

　　书叙指南卷十九
　　钦定四库全书
　　书叙指南卷二十　　　　　宋　任广　撰疾病安否上
　　以疾不出曰称病家庭【后郑均】疾曰寝疾病【檀弓】病在床曰卧蓐【赵岐】久病曰积疴不得遂瘳【窦融】又曰常滞病某【蔡邕○某年数】又曰淹病滞疾【七发】病甚曰疾在沈滞【后七十四】又曰今病力【汲黯】病剧曰弥留【选二十八】又曰病日恶【韩子】又曰日臻【书】自恐病必死曰恐不能自还【史册】病将死曰晷漏之不保【朱敬则】又曰命在呼吸【后清河王】又曰滨死【秦】又曰喘息须臾间耳【张皓】危病重曰在死法中【淳于意】伤寒曰痟首之疾【周礼】失心曰丧心【前五行】病未退曰寝病不衰【史册】又曰日进不衰【前匈奴】倒曰僵仆【赵广汉】风曰某尝有颠眴病【扬防】医不肯治曰某人弗有【外传○某医名字】病不可出曰不可见寒【淳于意】又曰有寒疾不可以风【孟子】小疾曰眇小烦懑【枚叔七发】下痢曰苦寒泄【赵充国】病艰拜曰拜起舒迟【朱博】病愈须保摄曰禁内【前外戚】民病疫曰防【公羊】酒之病曰痿肺滛支【皇甫湜】病且恣意曰多病志逸【吴王濞】夏病曰殴泄霍乱之病【严助】手足冻裂疮曰皲瘃【赵充国○上音军下竹足反】有隠病曰身有内疾【吴王濞】疽溃曰疽食浸滛【虞诩】伤暑曰暍【字林】一眼盲曰偏盲【杜钦】耳聋曰重聼【黄覇】小便曰溲【淳于意○溲防鸠反】多病曰被病【王莽】才饮食下辄后之曰迵风【淳于意】又辄出不留亦曰迵风【上】病得汗曰涊然汗出【选七发○丨乃典反】治疗禳除曰治禳【扁鹊】病愈欲起曰有起色矣【七发】医肯下药曰某人幸有之【外传○某医名】病而能食曰安谷【淳于意】又曰嗜粥以实中藏【上】稍安曰小愈【孟子】病而安曰平复反常【韦成】久疾无害曰虽有患状云云【后马后】病未笃曰口目尚能言视【上】问疾曰伏闻玉体不安亦少间乎【七发】病而谒人曰载病诣门【李业】问人得病因曰问逢疾状【后祭彤】侍疾曰进膳药【后清河王】小疮疾曰胷背之瘭疽【上】避疟子曰逃疟某【髙力士○某所在名】忧死曰恐卒然不可讳【司马迁】
　　疾病安否下
　　久不安曰体久不平【何武】病寒鼻窒曰鼽嚔【月令○音求帝】恐死曰如有不可言【前元后】自言死曰埋髪齿【上】又曰恐一旦先犬马填沟壑【杨子云】溺曰滫【荀劝学思酒反】心恙曰迷罔之疾【列子三】自致其病曰非天非鬼【列四】病甚曰某之病病矣【上】久病安曰旧疴有瘳【潘岳】患眼曰苦眼不佳【书集应休琏】将死曰斯须防魂【吴録孙防书】安平曰五臓无蔚气【淮南子蔚病也】治蛇蝮螫曰傅以和堇【上○许慎云和堇野葛毒药】苦昏曰瞀滞病【后韦彪】失便溺曰遗失溲便【张谌】患疟子曰痁作而伏【左哀上】歩蹇曰郄克之歩【杜牧】内障曰杜顗之病【上】疫疾曰大陵之气【大陵星名】自言病极曰殆不自济【蜀先生】报安愈曰以差问告【世语】病甚曰困笃绵绵【王敦】问安愈曰宁小差否【后逸民】谓其明年死曰不食新矣【左成】病因曰得之饮酒且内【淳于意】躄人曰有罢癃之病【平原君】安乐曰告平【挚虞赋】病困曰极成委【简文书】虫曰恙【风俗通○食人心古穴处故有此】尽医巫术曰穷万道【嵇】尸蹷色曰破隂絶阳之色【扁鹊】疾在腠理曰汤熨所及【上】疾在血脉曰鍼石所及【上】疾在肠胃曰酒醴所及【上】病在骨髓曰司命无柰之何【上】尸厥不知人曰形静如死状【上】妇人血滞曰月事不下【太仓公】诈病曰伪废疾【左昭四】瘦甚曰瘠则甚矣【防三】恶疮曰瘅疽生疡于某【上○某其处】湿地病曰沉溺重膇之疾【左成】病狂曰哀乐而乐哀【左传昭公六】又曰皆防心也【上】魂魄曰心之精爽【上】病剧曰河鱼腹疾柰何【左宣】堕火中曰废于鑪炭【左定】必吐曰将防之【左哀】病添曰有加而无瘳【左昭】寒疾曰隂滛【上】热疾曰阳滛【上】四肢疾曰末疾【上】四肢有缓急曰风滛【上】腹泄致疾曰雨滛【上】宴寝过度疾曰晦滛【上】心烦劳成疾曰明滛【上】滛疾曰内热惑蛊之疾【上】言滛疾曰是谓近女室【上】几死曰脱死若毛厘耳【邹阳】疾安曰脱然愈【公羊】久病曰宿婴重恙【释奠表】病中喜慰曰伏枕欣慨【上】安愈曰体气和平【叔夜飬生论】
　　医工药物　【方状】
　　呼善医人曰髙医【甄权】又曰神医【刘七】又曰良医【上】又曰贤医【外】又曰国工【淳于意】贤人隠于医曰上医【史传六十】胗御脉曰侍医【仓公】产科医曰乳医【霍光】又曰带下医【扁鹊】医官魁曰医工长【武五子】行医妇人曰女医【后外戚】外医曰疡医【周礼】医自称曰经脉药石之艺【夏侯湛】好医曰好诸方事【淳于意】切脉曰布指于位【刘禹锡】行针曰刺治【前外戚】妙医曰守数精明【自字】医误曰失理【前艺文】不晓脉曰第知息至【刘禹锡】行禁术曰行禁架【冷寿光】又曰符架【唐薛頥】禁呪曰越方【冷寿光】转下之曰窜以药旋下病已【淳于意】行符书曰符水呪説以疗病【皇甫嵩】能辨药曰能诏药石【○诏辨也姜应】病不退曰医家告术穷【甄权】切脉曰按脉【何武】剉药曰防咀【孙思邈】治择捣罗药曰治下筛【上】贫乏药资曰无药石之储【列七】谓凡医曰众医【上】不使医人曰谢医不问【杜牧】不可鍼曰逹之不及【左成传】治病曰使医某为之【上】能医曰药论甚精【上】又曰方伎所长【上】医为人怨曰病家多怨之【上】上在太隂曰脉口【上】欲男子不得脉曰肝脉出左右【上】医曰方伎【上】二十嵗脉曰脉气当趍【上】金石药性曰包炎产毒【裴怜】金石药曰悍药【淳于意】又曰刚药【上】竒药曰万金良药【灌夫】竒膏药曰神膏【挐佗】乌头曰童【魏志】芎曰山鞠穷【左宣下】虎魄曰丹珀【选二十五】宾郎曰仁频【相如】白石英曰白坿【上】郁李曰薁【上】檀曰欃檀【相如】以桑皮缝肠曰褫桑紩之【安金藏】昌蒲根曰昌本【马融】土出药曰出珍药【后延笃】泽兰曰兰红【选江赋】秦皮曰梣木【鸿烈解】蝉殻曰蜩甲【寓言】固济药曰盖封四际【韩文】汤曰柔汤【淳于意】槟榔曰槟门【李当之药録】药曰紫丸赤药【列仙传】黄连曰上草【江淹颂】黄连之效曰御孽辟妖【上】桂曰百药之长【説文】亭歴曰苦草【师旷占】水藻曰恶草【上】蒺防曰旱草【上】艾曰病草【上】黄精曰太阳之草【博物志】钩吻曰太隂之草【上】治煎药曰穷淋漉之剂【梁庾肩吾术煎赋】宜男草曰鹿葱【风土记】防草药曰一草之本【墨子】术曰山蓟【本草经】又曰山姜【吴氏本草】治疫药曰黄散【列仙传】治诸病药曰紫丸【上】支子曰木丹【本草经】治中热药曰隂石柔剂【太仓公】治中寒药曰阳石刚剂【上】医之用曰汤液醴洒【扁鹊】又曰镵石桥引【上】又曰湔浣潄涤【上】服食曰饵药扶寿【李华】竒方曰精方【淳于意】又曰妙方【上】又曰禁方【扁鹊传】单方曰一物足了病【刘禹锡】能用方曰善为巧发竒中【孝武】进献医药曰陈进医方【上】自视药曰亲省方药【左宣下】得脉经曰传某脉书【上某其人】药方曰正方【嵇寒食散赋○对众术言】
　　丧亡服制上
