<!-- { "loadSidebar": true } -->
　　稍稍甚曰弥滋甚【杨震】见嘲不已曰嬲之不置【嵇康】説久逺曰年千世百【皇甫湜】频频曰比比【文三王】覆被藏曰以被韬面【姜肱】从今以后曰终今以来【前匈奴】善往曰以好徃【上】恶徃曰以武徃【上】书皇亲曰某官宗臣某【唐沈下贤○上某衔位下某其人之名】正遇其时曰端遇【前许后】依次序行曰以贯序【谷永】贪生曰毎其生【孔融】不冠而出曰秃巾防行【上】异闻曰殊闻【后循吏序】不可加曰不可上矣【谷永】当意者曰直意者【上】所失物不多曰所亡少【度尚】补救之曰药伤补败【荀富国】常怪之曰经怪此事【蔡邕】寿名位货曰四事【列七】事无济曰空尔为【书集诸葛亮】又曰空复尔为【臧洪】不顾籍曰于某实忽然耳【书集冯敦○某其事】多之言曰积亿【贾谊】举重不废力曰不知于色【刘安修务】益甚曰日甚嵗剧【后冯衍】作曰又之【左昭七】其事果然曰某实然【左哀上】失火顾家财曰顾府【上】濡氊拒火曰葺公室【上】火气曰鬰攸【上】逺不及古曰与古相万【杜牧】岂不为某曰何必不为某乎【后虞诩】不须此曰亡是可也【陶集序】圗状寻之曰以物色访之【严光】无尽曰环复不穷【韩文】不敢斥尊者曰敢告仆夫【左防传】止在见到处曰留某在所某【王莽上某人名下某地名】指言只在此曰正在阿堵中【世説顾恺】云假名人曰张甲李乙【顔延之庭诰】频得之曰俄来倐至【王僧孺】物性顺曰弊箄匡咸【萧定】群下言曰牛童马走之口【元稹】卷物小之曰一如瑱【左昭六○卷急如充耳】集而复分散曰布路而罢【左防】且归曰不如姑归【上】成而败之曰堕成【上】所习曰蒸性染身【叔夜飬生论】非义曰义之所不敢出也【新序】因其事曰职此之由【选十二】又曰职由此也【辛替否】因汝曰职女之由【左防二】向因出入曰中因行役【臧洪】复徃搔人曰报搔【新序】意要其物曰色欲之【上】两无疑曰耦俱无猜【左僖上】可再騐曰可覆视也【左传】不知有异志而见曰我好见之【左昭】人多品曰人有十等【上】超越曰距跃【左僖】跳踊曰曲踊【上】超堦走曰躇阶而走【公羊】两人立门内外语曰踦闾而语【上】火把曰束蕴【蒯通】隐约记事曰髣髴若梦【文选】伪其人曰似士而非士【新序】















　　书叙指南卷二十
　　书叙指南后序
　　先从父季字左之博雅好古絶意婚宦读书竹隠山房夜以继日年甫二十有八不幸遘疾不起出遗编属先君子俾授余小子而世守之中有书叙指南一帙其躬自校讐集同志以重録者也统计二十卷仅得十七卷卷有题词中三卷未録予始弱冠即欲择工书者缮冩成册及阅原本则三卷中已失一卷盖分録时为何人所携去业巳不可考计惟有博采羣书以补其阙但须俟之嵗月而非旦夕所可冀也继而遭家多难大父母与先君子相继下世十年之间大丧接踵而余小子防防孤孑旅食频年未有攸底遗书虽在其如辑之不暇何虽然及今不辑而后有遗散之恨是无以承先志而隳其遗绪也于是谨列其目于左每夜发书采其菁华标其简要以辑成一卷然而岂必有当于古人犹未敢自信其可也诸五十余年始购得宋刻不全本归而校之十得四五焉耳于是尽弃所辑悉遵古本并前未録者録之嗟乎人生之幻泡有尽载籍之聚散无常缺而复全若是之难且久也今而后庶几无负付托之意也已若云世守则此书由宋至明已三易主矣余家固与胜国相为盛衰者也家国沦亡可胜浩叹书可得而全其可得而守耶可得而守其可得而世耶茍此书之幸更遇有力者而授梓焉则任君之编次俞氏之传流先季父与同録诸君子之泽歴久而不废也又何必沾沾焉存彼此得失之见为似山道人金滙序于舟居非水处







