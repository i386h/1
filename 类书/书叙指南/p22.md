<!-- { "loadSidebar": true } -->
　　覉旅曰离邦去里【江淹别赋】久旅乘马曰髀肉皆消【九州春秋】旅行曰嬴縢履蹻【战国秦一】又曰负书担囊【上】在道途曰东西游走【陶潜】道途之苦曰雪虐风饕【韩文】又曰犯雾承皇【灵运山店】在旅之劳曰严驾越风寒【顔延之】冬劳旅人曰风寒偃薄【选十八】道途之劳曰晨风夕雪【安仁懐旧赋】旅贫曰糊口于四方【左昭】又曰游乏资【前刘泽】又曰装贫荣嬴【皇父湜】老于为客曰为覉终世【左昭四】治行曰俶装【张平子】又曰巾车脂辖【左哀】又曰约车治装【冯懽】又曰办严【吴汉○避明帝讳易装为严】治装曰治严【李晟】又曰理橐【下贤】行李曰装赍【爰】巳治装曰成装【选十三】远差出曰遥役【上十五】将行曰巾车秣马【上十三】又曰指日遄征【上十】又曰脂车秣马【曹植】行曰发迈【董卓】蹉程曰儳路【顔延】草行曰跋【崔骃注】水行曰渉【上】赍粮曰挟糗【裴度】道相逢曰行路仓卒非陈阔之所【范】徃来曰行来【陆康】陆而舟曰舍车即浮【梁竦】语家人了行曰告舍人处治行【曹参】回程急行曰旅辕兼道【赵壹】经过曰行李之徃来【左七】待经过曰共其困乏【上僖七】又曰具一日之积【上】旅居曰侨处【贾至】守令出而归曰还治【吴质】迂道来曰枉道将过【魏文】逺险路曰栈山航海【顔延之】归到家曰造门基【上】擕幼小行曰将细弱俱客某【后杜林某地名】速行曰百舍重茧【战国宋卫百里一舍也】无店舍曰舍食道傍【后光武纪】急行曰晨夜兼行【上】行人曰行李【左襄元经八年注】将东行曰脂辖车辕【欧阳詹】谓人出入曰车马有行色【盗跖】北行曰进路北次【屈原】道险阻曰经涂轗轲【陆景书】将行曰发迈在近【秦嘉妻书】早行曰鸡鸣而驾【左宣】行次雨至曰甚雨及之【襄三】不能来曰其能来东底乎【襄二底至也】不敢住曰王程有限【刘孝仪书】出外来曰数月于外【左昭】
　　淹滞阻隔
　　住舟不行曰淹薄【灵运】停留曰稽固【上】阻侍亲曰限役废晨昏之半【选二十】不如初心曰素情不遂【后列女】谒禁曰禁急不得相闻【张奂与延笃书】无因由曰良无由缘【子建】不曽凝集曰未尝共酒食之防【桓彬】迁延曰淹引时月【选十九】又曰屡淹星乌【江总表】生年曰风马不接【沈约书殷仲文】素不相识曰无一日之雅【谷永】未相识曰恨未面其人【杜牧】欲闻而不获曰阏聪【列子七○阏与遏同】欲视而不获曰阏明【上】欲臭而不获曰阏颤【上】欲言而不获曰阏智【上】欲安而不获曰阏适【上】欲行而不获曰阏徃【上】所欲俱不获曰诸阏【上】阻宴饮曰持醪靡由【陶渊明】隔阔曰无相见之缘【蜀许靖】近间曰阏然数日不见【盗跖】未相接见曰未际【左昭】不得见曰隔愿言于信次【张缵赋】
　　忧愤躁叹愁苦
　　忧闷曰忧心如酲【诗】又曰如或结之【上】忧甚曰忧心如熏【上】又曰无乐生意【杜牧】忧愁极曰愁苦编膺【楚辞】心烦懑曰中若结辎【七发】吁叹曰长大息【贾谊】忧愤曰懑然如寐【孙樵】又曰悼心失圗【左昭】又曰若火煎肠【习之】又曰不任忧悒【书集庾亮】又曰不自【刘安招隠士】方所忧虑曰不屑有夙夜之忧【吴王濞】不达愤叹曰郁快防职【刘禹锡】躁愤曰心骨沸热【刘禹锡】愤非其事曰忿悒非之【谷永】烦躁曰体躁心烦【蔡邕】寃愤曰诚寃诚痛【上】愤叹曰仰屋窃叹【靡郎】叹生不辰曰某生不早晚【书集韩慈】忧愁极曰愁洽苦溢【七命】忧懑曰惘然若酲【平子东京】又曰愀然疚懐【任昉】又曰焦心腐肠【冯衍】又曰令人不赖生多忧虑曰间于忧虞【左哀上下则有疾疚】忧极曰头须为白【光武赐岑彭书】叹世曰人命危浅【李密】忧之甚曰临飱忘食【吴陆抗】愤躁曰忳郁【楚辞】书叹声曰憘【蔡邕】叹曰叹息弥襟【陶渊明】又曰慨然永怀【上】又曰愤惫不能巳【后苏竟】愤辞曰宁可玉碎【北史元景安下云不能瓦全】忧闷曰繁忧总集【周王襃书】不乐曰惨惨少乐【后汉秦嘉】叹荣愁不同曰忧叹异【日沈约论】尚可忧曰忧未歇也【左宣】叹不为天祐曰某不天【左宣】多忧患曰不虞荐至【左襄】
　　邮舍邸店
　　递铺曰公驿【李商隠】又曰传遽【玉藻】又曰行书之舍【説文】又曰驿传【义山】递角曰递筩【赵广汉】又曰音驿【义山】又曰飞邮【上】舘驿曰传舍【续汉志知恋反】又曰蘧庐【庄疏五】又曰官防【晋令】又曰舘【周礼】又曰邮亭【赵孝】看驿曰捉驿【李峤】管马递铺曰督邮之役【郭太】急递曰疾置【刘屈厘】递中白事曰传遽以告【左哀】马铺曰厩置【田儋】又曰骑置【前西域】召人令乘驿曰以传召某【左成】又曰给传【汉崇敬】又曰乘驿【左襄】铺兵曰遽人【晋国语】当驿路曰驿道所出【王翊】又曰邮传剧道【崔衍】修驿舍曰缮理亭传【朱穆】店曰防邸【裴炬】又曰逆旅【周昉】店居曰处逆旅之宿【史记】驿中物坏曰碎于四方之手【杜牧】急报曰密驿轻邮【简文与李志书】防店舍曰择家而息【晋潘岳客舍议】店舍事曰洒扫以待征旅【上】
　　辞离送饯
　　将别曰暌离在期【韩文】辞父母曰违膝下色养【文八】辞而泣曰揽泣告辞【任昉】离家宦游曰左亲戚【张良】送别曰揖防为礼【刘禹锡】伤别曰怀慕徒之恋【潘岳赋】又曰悼别【选】又曰垂涕相送【窦融】不同行曰吾绊而不得侣以驰【皇父湜】送上路曰既祖取道【曹轲】饮饯曰为设祖道【后西羌】又曰亲昵并集送【曹子建】展别曰以展诀别【范冉】别懐曰析别之怀【后马后】人留不得行曰民遮道行【萧何】别离曰参商之阔【子建】又曰离羣索居【檀弓】又曰分索【选十二】又曰分手【别赋】又曰判袂【选十三】又曰仳别【惠连诗】又曰解手背面【韩子】又曰暌防【十五】又曰乖别【曹植】别久曰索居永久【选十】又曰去徳滋永【选十二】又曰间何阔【诸葛丰】又曰一别如雨【选十】又曰别如俯仰【选十五】又曰离居殊年载【顔延之】又曰成阔某年【宋玉神女赋○某若干】又曰脱别某年【魏畧王郎书】相别二年曰离羣二周于今【后十三】叙别来曰离絶以来【阮禹】老人送人曰自扶奉送【刘宠】离情曰离梦别魂【江淹别赋】路侧折草布地而别曰班荆【上】别之情理曰别理【上】留人行曰攀舆拒轮【续汉书钟繇】恨速别曰别日太速【谢瞻】相囘视而别曰相看【宋玉神女赋】恨别曰比一日之别于岁月【许靖】以文送别曰以文宠则【下贤】送不及曰供饯莫伸【任昉书】怨别曰分违易久【梁武帝荅晋安王书】别而独不泣曰殊自密云【语林】将行曰骊驹就驾【应璩】贵贱别曰云飞泥沈【周让】不及面别曰割今者之恨【后汉秦嘉妻答夫书】索送别文曰征文宠别【萧昕】别恨曰黯然销魂【江淹】又曰恍若有亡【上】又曰离梦踯躅【上】别时祝曰以身为本【谷永书上万里之外】饯人曰供帐某门【疏广某门名】
　　劳勌困顿拘束
　　困乏曰疲茧【选十三】又曰朝疲夕倦【平子赋】奔走曰骏奔之劳【选二十一】未晓出曰以星出【外传】夜方归曰以星入【上】奔走困曰车殆马烦【谷祚赋】行之劳曰研踵【庄子天道】又曰足茧手胝【梦得】拘束曰僒若囚拘【选十】又曰匏系【语】又曰圏鹿栏羊【论衡扬雄云】又曰槛豕笼雏【孙樵】喘且汗曰呀然汗矣【上】奔走无定曰萍浮南北【郑】卹劳人曰数劳某苦【萧何来到反】踏伤脚曰皆重茧【后汉段颎】官所拘曰职事覊纒【退之】又曰拘守常宪【陆机】漫自劳曰空自劳苦【吕强】忽为所萦曰欻复见牵【石崇】人马困曰人极马倦【王子渊】叹拘牵曰时俗多累【嵇康】又曰世网拘束【江总】执劳曰持臣虏之作【史记】又曰每役柴水之劳【陶潜】执劳甚曰胘敏拇【刘禹锡】拘法曰驭于绳墨【张敞与宋邑书】
　　寝寐休息
　　因欲睡曰低迷思寝【叔夜论】闷而睡曰頽思而就牀【长门赋】不能寝曰不能监寝【陈蕃】达晓不能寝曰具明废寝【王元长】又曰申旦不寝【北史五孝借】又曰达旦不瞑【叔夜】又曰通旦息寐【马融赋】中夜不宁曰丙夜不能安枕【唐史】倦宦学将休曰休于耕田【外传】夜半梦曰中昔而梦【上】分明曰梦殊明察【后后纪】梦有吉兆曰此贵征也【前外戚】怪梦曰寤梦征怪【家语】梦亡人曰梦如平生【明帝】不脱冠衣而寐曰假寐【诗】卧而不周曰辗【诗】发夕至明不寝曰明发不寐【诗】就所而止曰息【诗】舍而息曰説【上音税】于止息曰憇【上】厌禳不祥梦曰赠恶梦【周礼○赠送也】昼寝曰昼日假卧【边孝光】解其梦疑曰安知非吉征也【孙坚母】安平无感自梦曰王梦【周礼○噩思寤喜惧】








　　书叙指南卷十五
　　钦定四库全书
　　书叙指南卷十六
　　明　任广　撰
　　门墙馆舍
　　安下处曰馆谷【左僖】呼人宅曰甲第【左思】又曰甲舍【杨王孙】又曰东第【相如○宅在甲乙次第故曰第】安下处未定曰舍馆未定【孟子】呼守帅门墙曰旌【选十五】又曰防【荆州先贤传】又曰戏下【韩信】又曰瞻望帐幄【臧洪】又曰旌防之严【沈下贤】门所施行马曰梐枒【周礼】客位曰谒舍【陆续】见客屋曰客屋【后延笃】呼人室屋曰兰芷之室【大戴礼】又曰药房【选九】又曰绮室【宦者论】行廊曰步庑【崔郾】又曰步廊【相如】又曰步櫩【上】又曰除【李翺】堂下周屋曰庑【説文】呼人里宅曰芷闾兰宫【七喻】冬火閤曰温房【何晏】夜室曰爥房【月赋】僦屋居曰赁庑【梁鸿】阶级曰墄【夏侯湛】延客之舘曰代舍【史】呼人门曰尊门【书集庾亮】出入门下曰忝迹门墙【杜牧】
　　屋室堂宇
