<!-- { "loadSidebar": true } -->
　　补注齐醍【沈约明堂登歌丨丨在堂笙镛在下】




　　御定韵府拾遗卷三十八
　　钦定四库全书
　　御定韵府拾遗卷三十九目录
　　上声　　　九蟹
　　蟹　解　解　骇　买　洒　楷　獬廌　澥　騃嬭　锴　躧　摆　罢　柺　矮　荬











　　钦定四库全书
　　御定韵府拾遗卷三十九
　　上声　　　　九蟹韵
　　蟹【广韵正韵胡买切集韵韵防下买切并音獬】
　　补藻食蟹【宋史沈遘传遘知杭州禁捕西湖鱼鳖故人居湖上蟹夜入其篱间适有客会宿相与食之旦诣府遘迎语曰】【夜丨丨美乎客笑而谢之蟹谱杭俗嗜蟼蟇而鄙丨丨农夫田彦升性至孝其母嗜蟹彦升虑其比隣闚笑尝逺市于苏湖间熟之】【以布囊负归俄而杨行密将田頵兵暴至乡人皆窜避于山谷或多馁死独彦升挈囊负母竟以解免时人以为纯孝之报】羮蟹【关尹子庖人丨丨遗一足杌上蟹已羮而遗足尚动是生死者一气聚散耳】名蟹【水经注扶栁县北为博广池池多丨】【丨岁贡王朝以充膳府】乐蟹【蟹谱秋冬之交稻粱已足各腹芒走江俗呼为丨丨最号肥美】泖蟹【蟹谱华亭县出于三】【泖者最佳生于通陂塘者特大故乡人呼为丨丨】子蟹【蟹图记紫蟹一名丨丨殻似蝤蛑殻上有胭脂斑防】常蟹【蟹图】【记十二曰蟛蜞大于螖小于丨丨】多蟹【蟹图记海中鼊岛之东一岛丨丨种甚异】落蟹【物相感志丨丨怕雾説】【林今大雾中蟹多僵者】煑蟹【物相感志杮丨丨则不红丨丨以蜜涂之】炒蟹【东京梦华录店内卖下酒有丨丨惵】【蟹】山蟹【异苑山精如人一足长三四尺食丨丨夜出昼藏】水蟹【岭表录异记丨丨螯殻内皆咸水自有味】赤蟹【岭表录异记丨丨殻内有膏如黄酥食之有味】取蟹【括异志髙阆得养生术九华李山人与髙友旧因谒申郎中延饮各尽二】【斗余殊无醉态髙取钓竿曰各钓一鱼以资语笑然不得丨丨乃钩饵投坐前甓罅中俄顷李引一蟹出髙笑曰始钓鱼今得蟹可】【罚也】进蟹【随隐漫录姑苏守臣丨丨待制程奎草批荅云新酒菊天唯其时矣帝曰茅店酒旗语岂王言耶】鲜蟹【本草】
　　【纲日丨丨和以姜醋侑以醇酒咀黄持螯略赏风味何毒之有】木蟹【本草纲目木鳖子一名丨丨注其核似鳖蟹状故以为名】银蟹【西湖志余二月八日为桐川张王生辰霍山行宫朝拜极盛百戏竞集竒禽则红鹦白雀水族则丨丨金龟莫非动心】【目之观也】仙蟹【粤志丨丨产罗浮阿耨池防形如钱大色深红明莹如琥珀大小数十羣行见人弗畏以泉水养之可经数月】【相传仙人掷钱所变】耎蟹【粤志四角充满手触不濡是名丨丨】飞蟹【粤志丨丨小者如钱大者倍之从海面飞越数尺以】【螯为翼】肉蟹【粤志丨丨自扶胥以上水淡多丨丨近大小虎门水咸多膏蟹盖水淡则蟹多肉水咸则蟹多膏】膏蟹【见上王资深思归赋清江之丨丨寒水之鲜鳞】港蟹【闽书蟹有一螯大一螯小者穴于海濵潮退而出见人即匿入穴莆人谓】【之丨丨】黑蟹【一统志重庆江津县北石佛寺山下巨蟹泉邑人祷雨于此取水得丨丨辄雨得黄蟹无雨】黄蟹【见上】玉蟹【谈荟平昌黄家锯石础中有一丨丨走出不知所之】翠蟹【台湾志丨丨色如翠羽】遗蟹【张敞有报东海相朱】【登丨丨书】老蟹【梅尧臣钓蟹诗丨丨饱经霜紫螯青石殻】忌蟹【方岳诗药自不能专丨丨】采蟹【曹文晦诗卖鱼河头】【挝团鼔丨丨途中袒肩女】行蟹【刘诜诗晨征路决莽春泥踏丨丨】惠蟹【龚璛有谢陈壶天丨丨诗】鳅蟹【李祁诗江】【湖风浪日萧萧丨丨鱼虾乱掷跳】淮蟹【戴表元诗停觥待丨丨醇甘逮僮胥】盐蟹【宋讷有丨丨段谊斋诗】饷蟹【徐渭有钱王孙丨丨诗】烹蟹【王叔承有上已吴野人丨丨宴集诗】拾蟹【唐寅诗地炉温却松花酒刚是溪头丨丨归】金钱蟹【闽书丨丨丨在咸淡水间有黑膏腌食甘美】小娘蟹【粤志丨丨丨其螯长倍于身大者青绿如锦味与诸】【蟹同】盈寸蟹【石介诗容兹丨丨丨荡漾于流津】吴江蟹【陆游诗团脐磊落丨丨丨】补注得蟹【宋史曹翰传从征幽州率所部攻城东南隅卒掘土丨丨以献翰曰蟹水物而陆居失所也况蟹者解也其班】【师乎已而果验】秋蟹【博物志丨丨毒者无药可疗目相向者尤甚】龟蟹【蟹谱震泽渔者得蟹大如斗欲烹之老于渔者】【遽进曰不可吾闻丨丨之殊甚者必江湖之使也烹之不祥乃释之】捕蟹【癸辛杂志江南蟹雄螯堪敌虎然一灯水浒悉】【可俯拾丨丨者未尝血指也】巨蟹【元池説林金陵古传有丨丨背圆五尺足长倍之深夜毎出啮人有贞女三十不嫁夜被】【盗逃出遇丨丨横道贞女怒曰我死当化毒雾以杀汝遂触石死明日大雾中人见丨丨死道上】江蟹【岳阳风土记丨丨大】【而肥但殻软渔人以为厌】橙蟹【山家清供橙大者以蟹膏纳其内用酒醋水蒸熟加苦酒入盐供既香而鲜因记危巽斋云黄】【中通理此本诸易而于蟹得之矣今于丨丨又得之矣】新蟹【闻见录仁宗内宴有丨丨二十八枚枚直一千帝曰一下箸需】【钱二十八千吾不忍也置不食】白蟹【建宁志建阳县南兴上里产丨丨遇旱以盆贮之归即雨】洗手蟹【幸张府节略供进御筵下酒十五盏第十盏丨丨丨鯚鱼假蛤蜊】渤海蟹【辽志丨丨丨红色大如碗螯巨】【而厚】
　　解【广韵正韵佳买切集韵韵防举蟹切并皆上声】
　　补藻别解【宋书谢庄传今但直铨选部有减前资物情好猜横生丨丨】缺解【隋书经籍志古文孝经与古文尚书】【同出而长孙有□门一章其余经文大较相似篇简丨丨】通解【北史冯伟传少从李寳鼎学李重其聪敏恒别意试问之多所】【丨丨】要解【唐书艺文志呉兢乐府古题丨丨一巻】雾解【宋史忠义传赵孟锦毎战辄为士卒先北兵驻江上孟锦乘大】【雾来袭俄丨丨北兵逐之堕水溺焉】少解【易林孽蔑徙靡空无谁是言季不明乐减丨丨】大解【易林牡飞门啓忧患大解】擿解【易林当变立权丨丨悉难】无解【潜夫论恩有所结终身丨丨】迟解【抱朴子夫速无时习者騄之足也丨丨】【晚觉者鹑鹊之翼也】晞解【齐民要术养羊秋冬晚出注七月以后霜气降必须日出霜露丨丨然后放不尔则逢毒气令羊口】【疮腹胀也】口解【人物志有慕通丨丨似悦而不绎者】蛤解【广博物志桂林之中守宫大者谓之丨丨】漆解【埤雅蟹性】【走明丨见之而辄丨】迹解【埤雅尔雅曰其丨丨盖性散惊故其丨丨而不】徧解【徐陵文秦皇雄感蔽理通情王】【孙丨丨逺死滞生】苞解【韦应物对新篁诗新绿丨初丨嫩气笋犹香】初解【陆龟防汤泉诗上皇丨丨云衣浴珠棹时】【敲瑟瑟山】渉解【袁桷诗法外无心犹丨丨】倒解【贯云石诗神妻夜传髑髅杯丨丨昆仑饮腥血】夕解【王予可词区脱】【画空兠铃丨丨】
　　何时解【汉书陈汤传上曰奈何其解可必乎度丨丨丨汤知乌孙瓦合不能乆攻故事不过数日因对曰已解矣诎指计其】【日曰不出五日当有吉语闻居四日军书到言已解】杂律解【隋书经籍志丨丨丨二十一巻张斐撰】不解解【吕氏】【春秋故如儿説之弟子者以丨丨丨之也】
　　补注形解【庄子吾闻子方之师吾丨丨而不欲动口钳而不欲言】患解【易林丨丨忧除王母相予】难解【易林】【栵洁累累缔结丨丨】卒解【潜夫论诳惑之中其信之也难丨丨也唯王者能变之】
　　不能解【史记黥布传楚兵至荥阳成臯汉坚守而不动进则不得攻退则丨丨丨故曰楚兵不足恃也】
　　解【集韵韵防下买切正韵胡买切并音蟹】
　　补藻晋解【易君子行此四德者疏亦有卦善而无德者丨丨之属是也】始解【易解初六注处蹇难丨丨之初在刚】【柔始散之际】蒲解【宋史宗泽传奈何遽议割河之东西又议割陜之丨丨乎】南解【路史故解城在桑泉之南虞乡东三】【十里后魏为二注丨丨虞乡北解临晋】北解【见上】
　　骇【广韵侯楷切集韵韵会正韵下楷切并音駴】
　　补藻骇【旧唐书宪宗纪元和十一年六月甲辰髙霞寓败于铁城退保新兴栅是日人情丨丨宰相奏对多请罢兵】恐骇【旧唐书宪宗纪元和十二年二月庚子勅京城居人五家相保以捜奸慝时王承宗李师道遣人流矢飞书丨丨京国故】【捜索以防奸説谷桑生乎朝七日武丁丨丨饬身修行】去骇【吕氏春秋凡鸟之举也丨丨从不骇丨丨从不骇未可知也丨】【丨从骇则鸟曷为举矣】从骇【见上】惴骇【白居易虢州刺史崔元亮墓志铭朝有大狱人心丨丨势连中外众以为百】【辟在廷无敢言者公独进及霤危言触鳞】蝶骇【陆龟防诗花飞丨丨不愁人】
　　补注大骇【左传定公十年侯犯请易于齐齐有司观郈将至驷赤使周走呼曰齐师至矣郈人丨丨介矦犯之门甲以围】【矦犯】虎骇【辽史陈昭衮传开泰五年秋大猎帝射虎以马驰大速矢不及发虎怒奋势将犯跸左右辟易昭衮舍马捉虎两耳】【之丨丨且逸昭衮大呼伺便抜佩刀杀之】怖骇【吴越春秋禹济江南省水理黄龙负舟舟中人丨丨】不骇【易林既不】【近人虽惊丨丨】鸟骇【陈师道诗丨丨去其侣】
　　买【唐韵正韵莫蟹切集韵韵防母蟹切并音荬】
　　补藻扑买【宋史食货志沈括曰私井既容其丨丨则不得无私易】收买【宋史舆服志大中祥符八年诏寺观装功】【徳用金箔须具殿位眞像显合増修剏造数经官司陈勘防诣实开奏方给公凭诣三司丨丨续文献通考钱佃奏兴国军以公】【使库酸败酒抑勒百姓髙价丨丨】求买【管子因令人之衡山丨丨械器】更买【吕氏春秋洧水甚大郑之富人有溺者人】【得其死者富人请赎之其人求金甚多以告邓析邓析曰安之人必莫之卖矣得死者患之以告邓析邓析又告之曰安之此必无】【所丨丨矣】躬买【常璩巴志下至薪菜之物无不丨丨于市】抑买【文献通考宋孝宗隆兴八年知常徳府刘翰言以酒课】【均分民间即是两税之外别生一税他日渔利之臣仍旧酟而此税不除反为民害乃检乾道重修勅令禁止丨丨】□买【司马光诗栽培亲荷锸丨丨屡倾槖】移买【叶适诗好花丨丨自嫌贫】易买【刘克庄诗花窠丨丨姑添价】却买【杨万】【里诗翻然丨丨松江艇径去苏州参石湖】补买【方夔诗吴儿富金钱丨丨计家活】賸买【刘诜诗便当丨丨青芒鞋王恽】【诗平明丨丨扶头酒不向诸儿计槖钱】采买【云笈七籖果州开元观犹阙大殿州司遣工匠丨丨林木】朱买【梁简文帝】【在州羸疾自解表虽王郭不逺丨丨难嗣实以褰襜明目日夜厉精】
　　官价买【续文献通考嘉祐三年臣僚言官司以丨丨丨物行铺以时値计之什不得二三望申严禁从之】全如买【秦观诗湖山对値丨丨丨风月相期不用賖】论担买【髙翥诗爱花丨丨丨】趂时买【楼钥茉莉花诗主人好事丨丨】【丨买置此地眞宜哉】
