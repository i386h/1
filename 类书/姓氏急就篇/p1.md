<!-- { "loadSidebar": true } -->
　　钦定四库全书　　　　　子部十一
　　姓氏急就篇　　　　　　类书类
　　提要
　　【臣】等谨案姓氏急就篇二卷宋王应麟撰其书仿史游急就篇体以姓氏诸字排纂成章以便记诵文词古雅不减防书又虽以记録姓氏为主而胪列名物组织典故意义融贯亦可为小学之资篇中凡单姓皆无重字篇末列二字三字诸姓则不免复出盖义取兼载故势难相避其中稀僻之字如梁四公记之类虽托言沈约所撰实诡立称号本无其人未免失之稍杂然载籍既有此姓删之反有挂漏之讥过而存之亦不足为累每句之下各注其受氏之源与厯代知名之士必一一标所据之书尤为详宻篇末有自跋一章以欧阳修州名急就篇自比修书今载居士集中字数无多亦无注释实不及此书之善其跋亦作韵语旧本遂误合于正文考应麟所作尔雅翼序即用此体盖马融广成颂序之支流与本书实不相属今离析书之庶不失应麟之意焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　钦定四库全书
　　姓氏急就篇卷上
　　宋　王应麟　撰
　　姓氏
　　若古后皇锡氏姓
　　【若氏广韵云鲁人　古氏风俗通周太王去邠适岐称古公其后氏焉説苑晋丹人古乗亦作固汉有古霸孝子古初蜀有广汉功曹古牧后魏古弼北齐古道子唐古之竒古应古神感抱朴子古强神仙传古元之宋古耕道见东坡文又复姓古治氏　后氏孔子弟子齐人后处字子里战国齐有后胜越有后庸汉有后仓晋有后绵见兰亭诗　皇氏宋戴公之后有皇郧皇父充石之后皇国父皇瑗皇非我皇奄伤又郑有皇武子皇戍皇颉庄子齐有皇子告敖魏将皇欣汉蓻文志天文家有皇公呉有皇象梁有皇侃神仙传有皇初平　锡氏汉平帝时交阯太守锡光梁北凉州刺史锡休儒　氏氏呉是仪本姓氏孔融嘲曰民无上乃改为是后梁氏叔琮氏延赏　姓氏汉货殖传临菑姓伟】
　　祖黄宗文支叶盛
　　【祖氏商祖已之后有祖伊出范阳后汉祖郎晋祖逖宋祖冲之梁祖皓后魏祖莹祖侃祖鸿勲北齐祖珽唐祖孝孙咏宋祖士衡祖无择　黄氏柏翳之后嬴姓封黄以国为氏又金天氏之后台骀封汾川其后黄国守其祀左传晋有黄渊卫有黄夷楚有黄歇黄齐秦博士黄公疪汉四皓黄公功臣表黄极忠循吏黄霸西京杂记黄公东海人后汉黄香子琼黄宪穆唐黄碣璞宋黄庭坚黄中裳葆光　宗氏周卿宗伯之后出南阳唐世系表出自子姓宋襄公弟敖仕晋孙伯宗州犂奔楚少子连家南阳以王父字为氏左传齐有宗楼卫有宗鲁陈有宗竪汉有宗均宗俱宗姚宗广宗防宗资宗慈宗预晋宗岱宋宗炳宗慤南齐宗元卿号宗曽子北凉宗舒后魏宗钦后粱宗如周后周宗懔唐宗楚客宋宗翼宗泽　文氏老子弟子文子蔡有文之锴楚有文之无畏呉王阖闾师文之仪越大夫文种宋良医文挚孔丛子魏文咨汉文翁文齐文砻穆丑颖文叔良魏文聘钦晋有文立宋文仲兴梁文云生唐文元忠南齐文献叔宋文同文彦博本敬氏避讳改为文　支氏姓苑琅邪人战国防魏有支期晋有沙门支遁后赵支雄唐支叔才支详宋支渐　叶氏楚叶公沈诸梁食采于叶音摄今如字呉有都尉叶雄唐叶法静善孝辩静能闽叶翘宋叶清臣梦得颙衡适涛谦亨　盛氏姬姓穆天子传有盛姬盛国女也秦盛桥汉盛苞其先姓奭避元帝讳改有盛吉盛修盛兊盛包盛宪盛道盛孔叔呉盛冲暹晋盛彦唐盛彦师盛均宋盛度侨陶京】
　　曽祢昭穆家法正
　　【曽氏出于鄫姒姓莒灭鄫子孙在鲁者别为曽氏蒧参元西始有闻左传有天阜后汉尚书曽伟唐曽元裕宋曽致尧巩布肇曽公亮子孝寛孝序曽几楙开祢氏后汉平原祢衡　昭氏楚同姓与屈景为三族有昭奚恤昭阳昭雎昭常昭献昭防昭鱼昭应昭翦庄子昭文鼓琴　穆氏又作缪氏于谥汉有穆生后魏改丘穆陵为穆氏有穆夀观唐穆宁四子賛质员赏北汉穆令均宋穆修穆衍珣　家氏出于周诗春秋有家父晋有家仆徒风俗通汉家羡为剧令唐孝友传家师谅宋家安国定国颐　法氏齐襄王法章之后后秦灭齐子孙不敢称田姓以法为氏宣帝时徙三辅世为二千石后汉法雄法真法度蜀汉法正　正氏宋正考父之后左传鲁有正常秦博士正先蜀汉益州太守正昂后魏永昌太守正帛史记正伯侨古仙人音征】
　　来昆仍云世孝敬
　　【来氏殷之别族子姓食采于郲因以命氏后单为来汉有来平来歙来歴来机蜀汉有来敏梁来嶷隋来防儿子恒济在唐以学行称相高宗来曜子瑱来鹄鹏来择　昆氏夏诸侯昆吾之后战国有贤者昆详庄子黄帝昆阍后车　仍氏周有仍叔见诗春秋姓苑仍国名夏后緍有仍氏女　云氏黄帝以云纪官出缙云氏之后又后魏宥连氏改为云氏隋有云定兴唐云宏嗣云得臣　世氏风俗通战国防秦大夫世均蓺文志儒家世子名硕陈人　孝氏风俗通齐孝公之后　敬氏出陈公子敬仲完在齐以谥为氏后汉有敬歆后魏敬珍北齐敬显隽隋敬肃唐有敬晖播羽括晦皞防真冕后梁有敬翔】
　　授汝童习孔孟
　　【授氏出姓苑　汝氏商有汝鸠汝方晋有女叔寛陈有女叔战国楚有女阿魏有女商汉有汝章汝都汝云汝敦汝臣晋汝班　童氏颛顼子老童后为氏出东莞后汉循吏童恢又童仲玉东莞童厚之呉隐之母童侩女宋宦者童贯　氏其先齐人秦骜子武武子恬毅楚有谷　习氏出襄阳汉有习郁晋有习凿齿蜀汉习隆　孔氏与宋同祖子姓闵公生弗父何曽孙正考父生孔父嘉仲尼其后也又衞有孔达孔烝鉏郑有孔叔又子孔之后孔张陈有孔宁孔奂齐有孔虺仲尼之后汉孔臧安国光融唐有颖达巢父戣戡宋有孔道辅文仲武仲平仲孟氏鲁桓公子庆父之后仲孙为三桓之孟号孟孙氏其后称孟氏有孟公绰孟子即孟孙之后也吕氏春秋孔子学于孟苏又卫侯之兄孟摰亦曰孟氏卫孟贲秦孟説汉有孟舒孟乡孟喜孟栁孟敏兾布呉有孟宗晋有孟观孟嘉唐有简郊云卿浩然昭图诜元阳后蜀孟知祥宋孟忠厚孟醇】
　　览载籍
　　【览氏姓苑云彭城人　载氏风俗通云姬姓之后春秋有载国　籍氏晋孙伯黡司典籍以为大政故曰籍氏后有偃谈汉髙祖时佞幸有籍孺又有籍福后汉小黄门籍建防侠传籍少翁外戚传籍武】
　　渉篇章
　　【渉氏晋有渉陀渉宾秦有渉间汉有渉何神僊传有渉正　篇氏周大夫史篇之后　章氏战国防齐有章子秦将章蟜章邯汉御史章赣陈章昭达章华唐章孝标章八元碣全益宋章得象望之衡世本章姓任】
　　稽尧虞
　　【稽氏吕氏春秋秦贤者稽黄汉货殖传稽发黄帝臣太山稽之后　尧氏帝尧之后魏人司农尧暄又尧雄随有尧君素　虞氏帝舜之后有虞思虞阏父又周太伯之弟仲雍曰虞仲武王封其后于河东谓之虞公其后亦为虞氏战国有虞卿汉有虞初虞延放虞诩祁呉虞翻晋虞悝潭宋虞愿唐有世南宋有太熈允文】
　　监夏商
　　【监氏风俗通卫康叔为连属之监其后氏焉吕氏春秋秦大夫监突韩子宋之富贾有监止子又史记田常与监上俱为齐左右相监一作阚宋登科记有监长世后魏李彪受业于监伯阳　夏氏陈宣公子西字子夏别其族为少西氏生御叔御叔生徴舒始以王父字为夏氏后有夏齧区夫又齐有夏御冦卫有夏戊夏育一云夏后氏之后列子汤问夏革赵有夏説汉有夏勤夏方夏恭夏馥夏兰晋有夏统隋夏典宋夏竦噩　商氏商容之后説苑康叔伯禽见商子孔子弟子商瞿商泽齐有商子车子防魏有商文后汉商升唐商价宋商瑶飞卿守拙】
　　禹启汤
　　【禹氏夏禹之后王僧孺百家谱萧道防娶禹氏女南唐将禹万诚　启氏后燕将军启伦通鉴启籥　汤氏成汤之后宋有沙门汤惠休南齐汤休武唐汤嘉惠汤贲汤绪南唐殷崇义入宋避讳改为汤帨宋有思退鹏举邦彦】
　　武成康
　　【武氏周大夫武氏子见春秋风俗通云宋武公之后氏于谥秦末武臣自立为赵王项羽之客有武渉魏将武满汉有武虎武让武勃魏武周晋武陔武延唐武后之族攸绪平一元衡儒衡少仪五代武行徳宋武守琪　成氏周文王子成叔之后又周之采地卿士有成肃公简公又楚令尹子玉若敖孙也号成得臣亦为成氏大心熊其后也又晋有成鱄成何齐有成秩成覸宋有成讙秦有成差并为成氏战国防周有成恢韩子成窍善琴三笛有成驹説苑成回学于子路淮南子成庆汉有成信丹瑨严翊世梁成景隽后魏有成淹唐成英成成伯璵如璆　康氏卫康叔之后齐康昕梁康绚苻秦康回康权世説晋有康僧渊疑是胡人唐有康子元国安康軿希铣亦西胡姓康日知灵州人祖植开元时防康待宾平六胡州后唐康澄宋康保裔允之】
　　周叔季
　　【周氏周平王子别封汝川人谓之周家因氏焉一云赧王之后为氏又周桓公宰周公继守官邑故为周氏又周任之后亦为周氏鲁有丰战国有最周之公子赵有舎祒魏有防市霄叔楚有文汉有勃亚夫昌仁堪举爕章磐呉有瑜晋有处访顗齐有颙唐有墀宋有惇頥行已邦彦必大葵操武仲执羔　叔氏鲁宣公弟叔肘其后为叔氏有叔老叔弓叔辄叔叔诣又周有叔服郑有叔詹吕氏春秋齐有叔无孙汉光武时破虏大将军叔夀后魏乙旃氏改叔氏　季氏鲁桓公子友春秋曰季子其后为季氏有季冶又随有季梁列子杨朱之友季梁汉有季布功臣表季必宋有季陵季南夀】
　　侯暴强
　　【侯氏郑大夫侯宣多侯羽之后也唐世系表云本出姬姓晋侯缗子孙适他国以侯为氏又鲁有侯叔夏侯犯齐有侯朝魏侯嬴汉侯公侯应侯嘉侯霸侯辅侯文侯登侯芭侯汶侯瑾陈侯瑱后魏侯辩唐侯喜行果高云长宋侯仲良叔献　暴氏暴辛公之后周畿内国诗序暴公为卿士世本暴辛公作埙韩有暴谴暴防一作鸢汉有暴胜之新野人暴利长淮阳太守暴汜北齐有暴显晋建平都尉暴重　强氏郑有强鉏汉功臣表有强瞻宋强明后魏强蚪唐有强循强宋有强至子渊明】
　　桓庄霸
　　【桓氏出姜姓齐桓公后桓公作伯支庶用其谥立族命氏齐有桓跳又出子姓宋桓公孙鳞矔号桓子因为氏向魋号桓司马战国防楚桓臧列仙传桓良秦有桓齮桓楚楚桓婴汉有桓生桓寛桓谭桓虞桓荣郁焉典文鲁国桓公桓梁魏桓阶桓范呉桓彛晋桓雄桓宣彛温冲伊景齐有桓康梁有桓和隋桓法嗣唐有桓彦范执圭　庄氏楚庄王之后氏于谥有庄辛庄豪庄蹻宋有庄朝庄堇庄周赵有庄豹齐有庄贾　庄霸暴越人庄舄汉庄忌助青安忽竒翟遵光庄不识宋庄徽庄夏　霸氏益部耆旧传有霸相】
　　燕荆王
