<!-- { "loadSidebar": true } -->
　　【燕氏姬姓召公奭封燕其后以国为氏又南燕姞姓孔子弟子有燕伋史记赵将燕周汉有燕仓燕瑗燕广后魏燕崇燕鳯北齐燕子献唐燕钦融重宋燕肃又百济八姓有燕氏　荆氏芊姓鬻熊之后封楚亦曰荆其后为氏燕有荆轲魏有荆伯桞汉荆邯唐荆浩宋荆罕儒　王氏太原琅邪周灵王太子晋之后北海陈留齐王田和之后东海出自姬姓髙平京兆魏信陵君之后天水东平新蔡新野山阳中山章武东莱河东殷王子比干之后又金城广汉长沙堂邑河南共二十一望左传齐有王何猛湫甲豹晋有王生呉有王犯又魏文侯子孙称王因为氏龚畅粲其后也秦有翦贲离琅邪吉骏祥导之先也文中子出于太原汉征士霸过江为侨姓王谢袁萧为大山东为郡姓王崔卢李郑为大唐王珪方庆宋王旦曽禹偁尧臣安石十朋居正大寳】
　　战秦项
　　【战氏见姓苑后汉战兢宋战贻庆　秦氏嬴姓非子封秦后以国为氏又舜七友有秦不虚鲁有秦堇父丕兹周遄孔子弟子秦祖冉商非燕有秦开舞阳楚有秦嘉列子有秦青韩子秦西巴秦越人汉有秦恭充同彭景颉蜀汉有秦宓呉秦松晋秦秀后魏秦道静唐秦叔寳景通系韬玉宋有观桧传序玠　项氏姬姓国为齐桓公所灭子孙以国为氏项槖七嵗为孔子师楚有项燕世为楚将封于项生梁梁兄子籍汉项曼卿呉项峻唐有项斯宋有项安世】
　　兴高光
　　【兴氏后汉有谒者长兴渠后魏慕容氏破后忌而诛之时有免者不敢复姓皆以兴为氏后诏复旧姓高氏齐太公之后食采于高因为氏有高傒又惠公孙灶子彊亦为高氏又郑有高渠弥高克宋有高哀孔子弟子高柴诗释文子夏授高行子即诗序及孟子所谓高子也穆天子传七萃之士曰高奔戎汉高起高不识高相祛高彪鳯魏高柔后魏髙允后周宣帝改高为姜燕高云高句丽之支属唐高冯仲舒士亷郢适宋高琼防登怿　光氏燕田光之后秦末子孙避地以为氏史记光羽传易水经注后汉符县吏光尼和女终北齐光弁晋有乐安光逸苻秦有光祚南史宋光顺之唐有光楚客乐安人宋登科记有光垂】
　　晋代魏
　　【晋氏姬姓唐叔虞封晋其后氏于国楚有晋陈魏有晋鄙汉淮南八公有晋昌晋有晋灼后汉晋文经晋冯魏晋宗西晋有晋邈后魏晋鸿唐晋晖隋晋文衍晋平东　代氏国名赵襄子取其地后以国氏赵有代举汉有代武宋有代渊　魏氏姬姓国在河东为晋所灭又毕万毕公之后仕晋封魏后因为氏周命魏斯为侯后称王秦魏冉齐魏庆汉魏无知相晋魏舒北齐魏収隋魏澹唐魏徴元忠知古謩扶宏简宋魏仁浦羽掞之了翁矼杞】
　　齐更梁【更古衡切】
　　【齐氏姜姓太公封齐其后氏于国春秋卫有齐恶豹六国有齐明列子赵齐婴汉有齐受唐有齐澣防善行光乂映抗宋有齐恢齐得一又复姓有齐季氏齐公子季奔楚为氏有齐季窥见后　更氏魏有更嬴见战国防　梁氏嬴姓周平王封秦仲少子康于夏阳梁山为梁伯后为秦所并子孙奔晋以国为氏晋有梁宏由靡益耳丙婴孔子弟子梁鳣汉有梁统益耳之后又鸿仅鹄相魏梁习王莽传梁防奉少昊后后魏拔列兰氏改为梁氏防稽典录句章梁宏苻秦梁熈梁成燕梁琛隋梁毗士彦彦光唐梁载言肃宋梁周翰颢适焘克家】
　　随吞陈【吞他前切】
　　【随氏姬姓随侯之后以国为氏汉有随何随蕃随昱又晋士防受随邑亦曰随防隋文帝去辵为隋説文通释曰隋裂肉也其不祥大焉殊不知随从辵辵安步也而妄去之岂非不学之故唐随徳素蓺文志随翽　吞氏汉有吞景云见广韵　陈氏妫姓舜后满封陈后为楚灭子孙以为氏陈公子完奔齐为陈氏孔子弟子陈亢孟子陈良战国防陈轸陈筮魏陈余汉陈婴平万年汤宠蕃寔魏羣泰晋陈夀梁陈霸先称陈唐陈叔达子昂宋陈尧叟尧佐尧咨恕瓘康伯俊卿从易襄荐师道师锡与义良】
　　宋过唐【过古禾切】
　　【宋氏子姓周封防子于宋其后氏于国左传晋有宋勇宋有宋牼齐有宋郭韩有宋赫楚有宋玉宋觚宋义汉有昌忠畴畸宏后魏宋弁凉宋混宋繇北齐宋游道唐有宋璟之问务光后唐有宋令询南唐宋齐愈丘宋有宋湜白绶敏求庠祁偓咸　过氏世本任姓夏诸侯后为氏汉百官表有过期风俗通有过栩宋有过朂　唐氏唐尧之后又武王子叔虞封于唐又春秋唐惠侯亦姬姓国魏有唐尚唐睢郑有唐茍宋有唐鞅梁有唐举楚有唐狡唐勒汉有唐厉唐唐都晋有唐彬唐有唐俭休璟宋有唐介询庚仲友垌】
　　鲁春秋
　　【鲁氏姬姓伯禽之后悼公为楚所灭子孙以国为氏公羊传鲁子战国有鲁仲连鲁丹句践汉有鲁伯鲁赐鲁恭鲁竒呉有鲁肃晋有芝褒充宗之唐鲁炅宋有鲁宗道有开隋鲁世达　春氏尚书大传齐宣王时有春子吕氏春秋齐有春居又姓苑云春申君之后　秋氏姓苑鲁有秋胡子宋中书舎人秋当】
　　左丘明
　　【左氏周有左儒又左丘明鲁之左史继守其职遂为氏又楚左史倚相末裔亦为氏又齐公族有左丘公子后为氏又商纣有谀臣左强楚有左爽周有左尚秦有左成战国防魏左华汉有左咸左隆左雄左原左承祖左慈晋左思呉左弈唐左震后秦左雅　丘氏陈有宛丘居者以为姓又邾有丘弱后亦为氏又风俗通鲁左丘明之后又齐太公封营丘支孙以地为氏世居扶风汉末丘俊持节江淮王莽簒位遂留江左居呉兴列子丘邴章汉有丘子明丘常丘季智南齐丘灵鞠宋丘渊之梁丘迟又后魏丘敦氏改丘氏丘堆又复姓匈奴有丘林氏唐丘行恭丘为丘悦丘光庭敬伯启期宋丘崈　明氏山公集有平原明普晋茍晞从事明预宋有僧绍僧暠梁有山宾后魏明亮齐有明慧昭唐志明氏世录六卷明粲西域胡人有明氏唐有明崇俨宋有明镐明槖】
　　易田何
　　【易氏齐大夫易牙之后晋有易雄宋有易元吉祓唐李白诗有赠易秀才　田氏之先职赋田因为氏晋有田苏宋田丙鲁田饶魏田子方燕田光又陈厉公子完奔齐世为卿遂簒国其后亦为田氏盖以陈田声相近云有穰苴单骈巴汉有田叔田何千秋延年丰翕盛晏终术魏有田畴豫唐田宏正季羔游岩仁防宋田况锡画后魏田益宗蛮也　何氏唐叔虞后封于韩韩灭子孙分散江淮间以韩为何字随音变遂为何氏又复姓公何氏左传鲁公何藐见后汉武敞休熈临颙魏防晏蜀何　晋何曽充无忌宋何承天尚之隋何妥唐易子彦先蕃承天撰姓苑南唐何敬洙宋何步去非郯羣中立继筠】
　　费京房
　　【费氏史记夏纪云禹姒姓其后分封有费氏又防纪女华生大费是为栢翳大费生子若木实费氏孙费昌为汤御殷有费中又鲁有费邑左传有费庈父又季父氏受费为上卿其后亦为费氏孟子有费惠公楚费无极战国费緤汉费直治易又有费遂费贻长房蜀汉费祎诗观晋费慈恬又后魏改费连氏为费氏有费穆隋费曜唐费冠卿宋费枢士寅　京氏风俗通云郑武子段封于京号京城大叔其后氏焉汉京房受易本姓李吹律自定为京氏儒林传又有一京房梁丘贺从之受易晋有京相璠宋京镗　房氏出祁姓尧子丹朱舜封于房子陵以父封为氏周昭王娶于房曰房后战国有房喜汉房鳯房植南齐房伯王宋房崇吉后魏房景伯法夀房谌四子裕垣防熈号四祖裕孙法夀又后魏屋引氏改为房氏北齐房谟隋房恭懿房彦谦唐有龄融琯后唐房暠宋房庶】
　　诗申公
　　【诗氏后汉马援传交阯女子徴侧嫁朱鸢人诗索申氏姜姓国申伯之后周有申向喜晋有申书齐有申鲜虞申蒯郑有申侯鲁有申繻丰须详楚有申舟无宇包胥鸣孔子弟子有申枨一作党齐将申防呉申胥即伍子胥申阳为河南王韩有申不害汉申培公申挽申咸宋申簒申垣申元吉晋申永魏申仪后魏申徽燕申绍申宋有申顔公氏汉有主爵都尉公俭见姓苑】
　　韩婴苌【苌音长】
　　【韩氏周武王子封韩后为晋灭因称为韩氏晋大夫韩万曲沃桓叔之子晋灭韩令万食其地后为氏韩非韩诸公子列僊传韩终又复姓有韩余氏韩宣子之后有余子奔齐为氏汉有韩信安国延夀増昌婴棱韶魏韩暨晋韩伯字康伯延之后魏韩茂韩子熈唐韩思彦韩愈偓翊后周韩通宋有韩亿绛琦忠彦世忠元吉　　婴氏风俗通晋大夫季婴之后　苌氏周大夫苌宏后汉袁术将苌奴唐苌总五代苌从简】
　　乐制窦
　　【乐氏宋戴公子衎字乐父孙乐毅豫为乐氏其后有乐喜又楚有乐伯晋有乐王鲋乐徴乐霄孔子弟子乐欬郑有乐耳乐成鲁有乐魏有乐羊乐腾燕有乐毅乐间赵有乐乗乐池乐祚汉乐説乐恢乐松乐闱魏乐详晋乐广道融隋乐运唐乐彦玮思晦朋宋乐史乐京亮臣　制氏汉乐家有制氏世在大乐官　窦氏夏后相有穷之难后緍逃出自窦生少康其后氏焉晋有窦犫魏文侯乐人窦公又窦屡汉有窦婴融唐有窦威徳易直又窦常牟羣序庠巩聫珠集五代窦仪俨侃偁僖号五龙】
　　礼戴庆【庆叶音羌】
　　【礼氏卫大夫礼孔礼至后汉礼震受尚书欧阳歙戴氏宋戴公子文之后以谥为氏有戴恶不胜盈之韩诗外传戴晋生见梁王庄子戴晋人汉有戴圣徳野崇长乐凭良就恢宏晋有邈逵唐有胄至徳叔伦庆氏鬻子汤七佐有庆辅陈有庆虎庆寅晋有庆郑齐有庆克佐封庆　史记赵将庆舎汉礼学有庆】
　　【普后汉庆鸿庆纯避安帝讳改为贺隋有庆整荆轲卫人谓之庆卿又复姓有庆师庆忌庆父三氏见姓苑又见后】
　　史苍颉
　　【史氏周史佚之后子孙以官为氏又有史籕史伯晋有史苏史赵史黯秦有史颗卫有史朝史狗史防其后并称史氏楚有史皇史禆魏有史起古今人表史举韩有史疾汉有史高丹史弼史岑史柱国隋史万嵗唐史务滋宋史浩　苍氏黄帝史官苍颉之后汉有江夏太守苍英又复姓淮南子苍吾绕见后　颉氏风俗通有颉卫古之贤者】
　　琴师襄
　　【琴氏家语琴牢字子开一字子张左传孟子云琴张列僊传有琴高呉越春秋陈音曰逄传楚琴氏师氏晋有师服师旷鲁师已师摰师冕师乙师襄师亥师金郑有师叔楚师祁犂其后皆为氏汉有师丹师史师临雅琴师氏名中师旷后魏师纂宋师觉授宋师颃浑甫　襄氏鲁公子遂襄仲子孙以谥为氏又左传齐有襄罢师襄伊韩非子魏有邺令襄疵楚有襄彊汉大谒者襄章后汉襄楷风俗通楚大夫襄老之后又复姓公襄氏鲁公襄昭见后】
　　宰我贡
　　【宰氏周宰孔之后孔子弟子宰予字子我吕氏春秋鲁有宰让淮南子鲁宰折睢汉蓺文志农家有宰氏后汉有宰鼂晋孙拯门人宰意　我氏汉蓺文志墨家有我氏　贡氏孔子弟子子贡其后以字为氏汉有贡禹高帝时亦有贡禹】
　　子游张
　　【子姓契以鸟生为舜司徒封于商赐姓子　游氏郑游吉穆公子偃之孙以王父字为氏左传周有游孙伯史记周有游腾魏游楚前赵游子逺前燕游防又汉蓺文志有游棣子梁游君公后魏游明根雅肇古唐游重彦宋游酢佀　张氏自轩辕子少昊苐五子挥始造寔张网罗世掌其职后因氏焉庄子黄帝张若前马周有张仲晋有张倓老骼趯宋有张匄赵有张孟谈魏张仪韩张翠秦张唐汉张耳张良苍相如释之汤后汉张湛堪霸纯敏酺纲升晋张华唐张行成説九龄东之嘉贞镐宋张齐贤咏载舜民庭坚浚栻焘九成孝祥观阐】
　　楚屈原
