<!-- { "loadSidebar": true } -->
　　气【去既切丨息也炁同】
　　韵藻同气【易同声相应丨丨相求又任昉表情等布衣寄深丨丨】精气【易丨丨为物游魂为变子华子丨丨之合】【是生十物精神魂魄心意志思智虑是也远游保神明之清澄兮丨丨入而粗秽除九辨乗丨丨之抟抟兮防诸神之湛湛杜甫马】【诗岂知异物同丨丨虽未成龙亦有神】木气【书曰雨疏丨丨也春始施生故丨丨为雨汉书天文志岁星曰东方春木于】【人五常仁也五事貎也仁亏貎失逆春令伤丨丨罚见岁星春秋繁露风者丨之丨也其音角故应之以暴风韩愈咏雪诗水官夸】【杰防丨丨怯胚胎】食气【诗履帝武敏歆疏鬼神丨丨谓之歆淮南子丨丨者神明而夀食谷者知慧而夭不食者不死而神】【论衡丨丨者不食物食物者不丨丨如不丨丨则不能轻举又神仙传沈建丹阳人也尝欲逺行寄一婢三奴驴一头羊十口各与】【药一丸语主人曰但累屋不烦饮食也便去主人大怪之曰此客所寄十五口不留寸资当若之何建去后主人饮奴婢奴婢闻丨】【丨皆逆吐不用以草饲驴羊驴羊避去不食百余日奴婢体貎光泽胜食之时驴羊皆肥如饲】和气【礼记孝子之有深爱者必】【有丨丨有丨丨者必有愉色有愉色者必有婉容管子五和时节君服黄色味甘味聼宫声治丨丨用五数易林朱草紫芝生长丨】【丨博物志丨丨相感则生朱草山出象车泽出神马陵出黒丹阜出土怪江出大贝海出明珠仁主夀昌民延夀命天下太平又名】【山大川孔穴相内丨丨所出则生石脂玉膏食之不死神龙灵龟行于穴中矣刘向条灾异封事丨丨致祥乖气致异郭璞诗青阳】
