<!-- { "loadSidebar": true } -->
　　增议狱【易君子以丨丨缓死周礼秋官方士司冦听其成于朝羣士司刑皆在各丽其灋以丨丨讼后汉书陈忠传论陈公】【居理官则丨丨缓死相防主则正不僭宠可谓有宰相之器矣何承天尹嘉罪议夫明徳慎罚文王所以恤下丨丨缓死中孚所以】【化】庻狱【书文王罔攸兼于庶言丨丨庶慎惟有司之牧夫传惟慎择有司牧夫而已又相我受民和我丨丨庶慎时则勿有】【间之后汉书陈宠传唐尧着典灾肆赦周公作戒勿悮丨丨书武帝纪深愍黎元哀矜丨丨乃命羣后考正典刑南史宋武帝】【纪明罚恤刑丨丨详允唐书崔谞传时朝堂别置三司决丨丨辨争者輙击登闻鼔通典后汉光武留心丨丨然自王莽篡位之后】【旧章不存法网纵弛无以惩肃故梁统上疏请严法律】察狱【书则若时不永念厥辟疏君人者丨丨必审其虚实然后加罪】【不长念其为君之道谓不审察也】成狱【礼记丨丨辞史以狱成告于正正听之正以狱成告于大司寇大司寇听之棘木之】【下】计狱【周礼秋官小司寇岁终则令羣士丨丨讼登中于天府注上其所断狱讼之数】乱狱【周礼秋官讶士四方】【有丨丨则徃而成之左传丨丨滋丰贿赂并行终子之世郑其败乎】攘狱【周礼秋官禁杀戮掌司斩杀戮者凡伤人见血而不】【以告者丨丨者遏讼者以告而诛之注攘犹郤也郤狱者言不受也】郤狱【见上】威狱【左传为刑罚丨丨使民畏忌以其】【震曜杀戮注雷震电曜天之威也圣人作刑戮以象之汉书刑法志则天之明因地之性也刑罚丨丨以天之震曜杀戮也温】【慈惠和以效天之生殖长育也】刑狱【左传宣子于是乎始为国政制事典正法罪辟丨丨书元帝纪政绩可述丨丨得中人】【无怨讼乆而日新又职官志家令主丨丨谷货饮食职比司农少府宋史太宗纪遣使案问两浙荆湖福建江南东西路淮南诸州】【丨丨仍察官吏勤惰以闻潘朂册魏公九锡文旁施勤教恤慎丨丨】坐狱【左传晋侯使士匄平王室王叔与伯舆讼焉王叔之】【宰与伯舆之大夫瑕禽丨丨于王庭士匄听之】诣狱【左传士伯御叔孙从者四人过邾馆以如吏疏御谓引进也引叔孙丨于】【丨也】讼狱【孟子朝觐丨丨者不之益而之啓曰吾君之子也】官狱【史记周纪五刑不简正于五罚五罚不服正于五过】【五过之疵丨丨内狱阅实其罪】寃狱【汉书成帝纪鸿嘉元年诏曰方春生长时临遣諌大夫理等举三辅三河农丨丨公卿】【大夫部刺史明申勅守相称朕意焉又孔光传成帝即位举光为博士数使录丨丨行风俗赈赡流民奉使称防后汉书光武帝纪】【春二月丁巳朔日有食之遣使举丨丨出系囚南史梁武帝纪十六年诏尤贫家勿收今年三调无田业者所在量宜赋给及优蠲】【产子之家恤理丨丨并赈孤老鳏寡不能自存者唐书虞世南传山东雨江淮大水恐有丨丨枉系宜省录累囚庶几或当天意】【帝然之又顔真卿传迁监察御史时平原有丨丨乆不决天且旱眞卿辨狱而两郡人呼御史雨】满狱【汉书杨恽传身幽北】【阙妻子丨丨】鞫狱【汉书刑法志文帝诏曰今遣廷史与郡丨丨任轻禄薄其为置廷平秩六百石员四人其务平之以称朕】【意后汉书章帝纪诏曰月令冬至之后有顺阳助生之文而无丨丨断刑之政其定律无以十一月十二月报囚宋史太祖纪御史】【杨上达坐丨丨滥杀弃市挥麈前录熈寜中命张载徃两浙劾知明州苖振吕正献与御史程伯淳俱言载贤者不当使丨丨上曰】【丨丨岂贤者不可为之事耶元稹有台中丨丨诗】入狱【汉书贾传是时丞相绛侯周勃免就国人有告勃谋反逮系长安】【狱治卒无事复爵邑故贾谊以此讥上上深纳其言养臣下有节是后大臣有罪皆自杀不受刑至武帝时稍复丨丨又匡衡传臣】【窃见大赦之后奸邪不为衰止今日大赦明日犯法相随丨丨此殆之未得其务也伽蓝记京兆许超梦盗羊丨丨问于元愼曰】【君当得阳城令其后封阳城侯】对狱【汉书张耳传耳子敖敖相贯髙赵午等欲杀髙祖怨家知其谋告之上逮捕赵王赵午等】【十余人皆争自刭贯髙独怒骂曰公等死谁当白王不反者乃槛车与王诣长安髙丨丨曰独吾属为之王不知也吏榜笞数千刺】【身无完者终不复言五代史李金全传金全为安逺军节度使髙祖以马全节代金全胡汉荣曰前日天子召汉荣公违诏而】【不遣贾仁沼之死其二子诉于朝今以全节代公是召公丨丨也】探狱【汉书淮南王安传故辟阳侯孙审卿善丞相公孙宏】【怨淮南厉王杀其大夫隂求淮南事而搆之于宏宏廼疑淮南有畔逆计深丨其丨唐书姚璹传璹迁益州长史新都丞朱待辟坐】【赃应死待辟所厚浮屠理中谋杀璹据剑南有宻告后者诏璹穷按璹深丨其丨迹疑似皆捕逮株党牵连数千人】平狱【汉书】【贾山传陛下即位亲自勉以厚天下赦罪人怜其亡发赐之巾怜其衣赭书其背父子兄弟相见也而赐之衣丨丨缓刑天下莫不】【善】移狱【汉书陈汤传丞相御史奏汤惑众不道廷尉增夀议以为不道无正法以所犯剧易为罪臣下丞用失其中故丨丨】【廷尉无比者先以闻所以正刑罚重人命也南史傅琰传琰孙岐除始新令县人有因鬬相殴而死死家诉郡郡録其仇人考掠备】【至终不引咎乃丨丨于县岐即令脱械以和言问之便即首服】哲狱【汉书于定国传赞于定国父子哀鳏丨丨为任职臣注哀】【鳏哀恤鳏寡也丨丨知狱情也】覆狱【汉书王嘉传张敞为京兆尹有罪当免吏知而犯敞敞收杀之其家白寃使者丨丨劾】【敞贼杀人上逮捕不下防免亡命数十日宣帝征敞拜为冀州刺史卒其用五代史马缟传缟明宗时尝坐丨丨不当贬绥州司】【马】惨狱【后汉书章帝纪论章帝素知人厌明帝苛切事从寛厚感陈宠之义除丨丨之科深元元之爱着胎养之令】闭狱【后汉书梁冀传冀妻孙夀诏封为襄城君而孙氏宗亲冐名而为侍中卿校尉郡守长吏者十余人皆贪叨凶各遣私客籍】【属县富人被以他罪丨丨掠考使出钱自赎】突狱【后汉书杨秉传延熹三年冬拜河南尹先是中常侍单超弟匡为济隂太】【守以赃罪为刺史第五种所劾窘急乃赂客任方刺兖州从事卫羽事已见种传及捕得方囚系洛阳匡虑秉当穷究其事宻令方】【等得丨丨亡走】楚狱【后汉书寒朗传守侍御史与三府掾属共考案丨丨】冬狱【后汉书襄楷传永平旧典诸当重论皆须】【丨丨先请后刑所以重人命也又应劭传安帝时河间人尹次颍川人史玉皆坐杀人当死次兄初及玉母军并诣官曹求代其命】【因缢而劭据正典刑有可存者议曰次玉以清时释其私憾朝恩在寛幸至丨丨而初军愚狷妄自投毙】就狱【后汉书陈寔传】【逮捕党人事亦连寔余人皆逃避求免寔曰吾不丨丨众无所恃乃请囚焉遇赦得出】大狱【后汉书章帝纪诏曰自徃者丨】【丨已来掠考多酷鉆钻之属惨苦无极念其痛毒怵然动心又陈球传窦太后崩中常侍曹节等欲别葬太后而以冯贵人配祔球】【下议曰皇太后有母仪之德援立圣明承继宗庙功烈至重先帝晏驾因遇丨丨迁居空宫不幸早世今若别葬诚夫天下之望唐】【书徐有功传武后屡兴丨丨有功累犯顔争之宋史韩宗武传正士黜废耆老殱亡旋起丨丨害及善】仓狱【后汉书郎顗传】【立秋以后赵魏关西有羌寇畔戾之患宜豫宣告诸郡使敬授人时轻徭役薄赋敛勿妄缮起坚丨丨备守卫囘贤能以镇抚】【之】五狱【后汉书缪彤传仕县为主簿时县吏被章见考吏皆畏惧自诬而彤独证据其事掠考苦毒至乃体生虫蛆因复传】【换丨丨逾渉四年令卒以自免】出狱【后汉书李固传梁冀诬固为妖言下狱门生勃海王调贯械上书证固之枉河内赵承等】【数十人亦要鈌锧诣阙通诉太后明之乃赦焉及丨丨京师市里皆称万歳又樊晔传为天水太守政严猛好申韩法善恶立断人】【有犯其禁者卒不生丨丨吏人及羌胡畏之道不拾遗】逾狱【魏志孙礼传初丧乱时礼与母相失马台求得礼母台后坐法】【当死礼私令丨丨自首主簿嘉之具白太祖各减死一等】天狱【魏志刘放传昔武皇帝征南郑取张鲁阳平之役危而后】【济又自徃防出夏渊军数言南郑直为丨丨中斜谷道为五百里石穴耳言其深险喜出渊军之辞也书天文志参十星主斩】【刈又为丨丨主杀伐又主权衡所以平理也诗含神雾杓为丨丨主天杀也】偷狱【魏志崔琰传娄子伯坐赃亡命被系当死】【丨丨出捕者之急乃变衣服如助捕者吏不觉遂以得免】隂狱【蜀志刘焉传注范闻父焉为益州牧董卓所征发皆不至】【收范兄弟三人鏁械于郿坞为丨丨以系之】理狱【书天文志亢四星天子之内朝也总摄天下奏事听讼丨丨录功者也】法狱【书天文志平星二星在库楼北平天下之丨丨事廷尉之象也又刘颂传夫监司以法举罪狱官案劾尽实法吏据辞】【守文大较虽同然至于施用监司与夫丨丨体宜小异任昉弹曹景宗文收付廷尉丨丨治罪】市狱【书郭璞传夫以区区之】【曹参犹能遵葢公之一言倚清靖以镇俗寄丨丨以容非徳音不忘流咏于今唐书李景畧传李懐光为朔方节度使署景略廵官】【五原将张光杀其妻以赀丨丨前后不能决景略覈实论杀之既而有若女厉者进谢廷中如光妻云】牢狱【书天文志昴】【七星天之耳也主狱事明则天下丨丨平揺动有大臣下狱】逺狱【书纪瞻传太古知法所以丨丨及其末不失有罪是以】【狱用弥繁而人弥暴南史齐武帝纪以水潦为患星纬乖序尅日讯都下囚诸丨丨委刺史以时察判】南狱【南史梁武帝纪】【五年初立诏狱诏建康县置三官与廷尉三官分掌狱事号建康为丨丨廷尉为北狱又扶桑传扶桑国法有丨北丨若有犯轻罪】【者入丨丨重罪者入北狱有赦则放丨丨不放北狱】北狱【见上】讯狱【南史陈后主纪二年诏尅日于大政殿丨丨陈栎诗】【驱驰海南北丨丨生慈祥】滞狱【南史梁始兴王憺传憺为都督荆州刺史自以少年始居重任开物情辞讼者皆立待符教】【决于俄顷曹无留事下无丨丨北史令狐熈传为汴州刺史下车禁游食抑工商其有丨丨并决遣之唐书李程传程调蓝田尉】【有丨丨十年程单言辄判京兆状最迁监察御史宋史光宗纪以不雨命诸路提刑审断丨丨】执狱【北史宋世轨传世轨兼并】【州长史丨丨寛平多所全济】赴狱【北史萧防传防为上州刺史尝至元日狱中囚系悉放归家听三日然后丨丨】狴狱【北史魏传至有身御魑魅魂迷丨丨讵非足力不强迷在当局】卖狱【唐书戴胄传时选者盛集有诡资防冒牒取调者诏】【许自首不首罪当死俄有诈得者狱具胄以法当流帝曰朕诏不首者死而今当流是示天下不以信卿丨丨耶胄曰陛下登杀之】【非臣所及既属臣敢亏法乎】按狱【唐书王鉷传鉷初为鄠尉迁监察御史擢累户部郎中数丨丨深文进兼和市和籴长春】【宫戸口色役使又徐有功传武后谓有功曰卿比丨丨何多失出对曰失出人臣之小过好生圣人之大徳后黙然】静狱【五代】【史苏逢吉传逢吉为人喜为杀戮髙祖尝以生日遣逢吉疏理狱囚以祈福谓之丨丨逢吉入狱阅囚无轻重曲直悉杀之以报曰】【狱静矣】京狱【宋史眞宗纪帝留心狱讼裁决轻重靡不称惬故丨丨屡空】起狱【宋史张方平传方平慷慨有气节既】【告老论事益切至于用兵丨丨尤反覆言之】制狱【宋史张方平传方平守蜀日得眉山苏洵与其二子轼辙深器异之尝荐】【轼为諌官轼下丨丨又抗章为请故轼终身敬事之】变狱【宋史范纯仁传录事防军宋儋年死口鼻血出纯仁疑其非命按】【得其妾与小吏奸因会置毒鼈中再讯之则儋年素不食鼈其曰毒鼈者葢妾与吏欲为丨丨张本以逃死耳】翻狱【宋史】【文彦博传黄徳和诬刘平降敌平家二百口皆械系诏彦博置狱于河中鞫治得实徳和党援盛谋丨其丨至遣他御史来彦博拒】【不纳】徙狱【宋史韩综传综徙许州殿前指挥使懐徳从妹亡有别产在阳翟以无子籍于官懐徳欲私有之讼未决因杨仪为】【书属综书至而转运使已丨丨他州矣】兴狱【宋史陈亮传靑苖之法惟恐富民之不困也均输之法惟恐商贾之不折也罪】【无大小动輙丨丨而士大夫缄口畏罪矣】吴狱【越絶书丨丨庭周三里春申君时造】谤狱【説苑百人撡觽不可为固结千】【人丨丨不可为直辞万人比非不可为显士】司狱【法言君子为国张其纲纪谨其教化之以仁则下不相贼莅之以亷则】【下不相盗临之以正则下不相诈修之以礼义则下多徳让此君子所当学也如有犯法则丨丨在】诏狱【汉旧仪司空丨丨治】【列侯二千石属宗正李白诗淳于免丨丨汉主为缇萦周必大跋秦少防帖淮海集有对丨丨二诗所谓一室如悬磬人音尽不闻】【老兵随卧起漂母给朝曛者殆去岁捕时耶】助狱【论衡獬豸者一角之羊也性知有罪臯陶遇其罪疑者令羊触之有罪则】【触无罪则不触也葢天生圣兽丨丨故臯陶礼羊跪坐事之】秦狱【述异记汉武帝幸甘泉长平阪道中有虫赤如肝人莫知】【也东方朔曰此古丨丨地也积忧所致上使按围果丨丨地】缓狱【文心雕龙温舒之丨丨谷永之諌仙理既切至辞亦通畅】【六帖惩奸训俗实在于严科宥罪恤辜义深于丨丨】台狱【贵耳集东坡黄州之谪在丨丨有二诗别子由】愼狱【孙楚颂古】【人丨丨惟侯平之王融防秀才文恤贫缓富省徭丨丨】画狱【梁简文帝敎刻木不对丨丨无入】弊狱【沈约立左降诏】【罚罪之诏日闻于早朝丨丨之书亟劳于晏寝】下狱【江淹恨赋及夫中散丨丨神气激扬】幽狱【江淹上建平王书昔上将】【之耻绛侯丨丨】遣狱【江淹为始安王拜南兖州刺史章职右南阳谢蒲鞭之政任重临淄无丨丨之化】埋狱【杜甫诗掘】【剑如丨丨提刀见发硎】造狱【陆游跋义松黄子迈之为莲城以最闻草木无知所感犹如此则是邑之民其有以不友不敬】【至庭丨丨者乎】诗狱【魏了翁跋东坡真迹东坡元丰丨丨鞫其所以徃来者二十有四人而首及王驸马】争鬭狱【礼记乡饮酒之礼废则长防之序失而丨丨之丨繁矣】小大狱【左传齐人伐我公将战曹刿请见问何以】【战公曰丨丨之丨虽不能察必以情对曰忠之属也可以一战】不对狱【史记李广传李蔡以丞相坐侵孝景园壖地当下吏】【治蔡亦自杀丨丨丨】一岁狱【汉书礼乐志汉继秦之后虽欲治之无可奈何法出而奸生令下而诈起丨丨之丨以万千数】【如以汤止沸沸愈甚而无益】长安狱【汉书宣帝纪巫蛊事连歳不决至后元二年武帝疾徃来长杨五柞官望气者言丨】【丨丨中有天子气】掖庭狱【汉书刘辅传成帝欲立赵偼伃为皇后辅上书言倾于卑贱之女欲以母天下不畏于天不媿】【于人惑莫大焉上使侍御史收防辅系丨丨秘丨】若卢狱【汉书王商传左将军丹等请诏谒者召商诣丨丨诏丨注丨丨】【丨名属少府黄门北寺后汉书孝和帝纪九年十二月己丑复置丨丨丨官注前书曰丨丨丨属少府汉旧仪曰主鞫相大臣也】京兆狱【后汉书班固传固以彪所续前史未详乃精研思欲就其业既而有人上书显宗告固私改作国史者有诏下郡】【固系丨丨丨】北寺狱【后汉书千乘王伉传初迎立灵帝道路流言悝恨不得立欲钞征书而中常侍郑飒中黄门董腾并】【任侠通剽轻数与悝交通王甫司察以为有奸宻告司校尉叚颎遂飒送丨丨丨注北寺狱名】同宿狱【后汉书吴祐传】【安邱男子母邱长与母俱行市道遇醉客辱其母长杀之长以械自系祐问长有妻子乎对曰有妻未有子也即移安邱逮长妻到】【解其桎梏使丨丨丨中妻遂懐孕】四凶狱【后汉书朱浮传唐尧大圣尚优游丨丨之丨厌服海内之心使天下咸知然后】【殛罚】管蔡狱【魏志绍传注周公垂泣而蔽丨丨之丨季友欷歔而行鍼叔之鸩何则义重人轻事不得已也】黄沙狱【书职官志泰始四年置丨丨丨治御史一人秩与中丞同掌诏狱及廷尉不当者皆治之】乌程狱【南史孙棘传长】【城吴庆思杀同郡钱仲期子延庆属役在都闻父死驰还逢庆恩手刄杀之自系丨丨丨太守郄颙表不加罪许之】罗织狱【唐书栁玭传东都仁和里裴尚书寛子孙众盛实为名阀天后时宰相魏同选尚书之先为壻未成婚而魏陷丨丨丨家徙岭表】【及北还女已逾笄其家议无以为衣食资愿下髪为尼有一尼自外至曰女福厚丰必有令匹子孙遍天下宜北归家人遂不敢】【议及荆门则裴斋装以迎矣】马歩狱【五代史楚世家马殷次子希声矫杀髙郁是日大雾四塞殷曰吾尝从孙儒儒每杀】【不辜天必大雾岂丨丨丨有寃死乎】分宁狱【宋史周敦頥传敦颐舅龙图阁学士郑向任为丨丨主簿有丨乆不决敦颐至】【一讯立辨邑人惊曰老吏不如也部使者荐之调南安军司理叅军徙知南昌南昌人皆曰是能辨丨丨丨者吾属得所诉矣】觥筹狱【清异录荆南节判单于粹宜城人性躭酒日延亲朋强以大杯多致狼狈然人以其徳善亦喜从之时戯语曰单家酒筵】【乃丨丨丨也】丰城狱【白居易诗车摧太行路剑落丨丨丨陆游丰城剑赋劚于丨丨之丨变化于延平之川】泥黎狱【云笈七籖丨丨者丨名也】
