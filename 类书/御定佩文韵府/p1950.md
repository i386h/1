<!-- { "loadSidebar": true } -->
　　【鲸鲵之腹杨亿驾幸河北启居表丨丨之穴悉降干戈之事永戢】三豕【家语卜商反卫见读史志者云师伐秦丨丨渡河】【子夏曰非也己亥耳问之史果曰己亥耳于是卫以子夏为圣易林丨丨俱走鬭于谷口白豕不胜死于坂下风俗通乐正后防】【有一足之论师己亥渡河有丨丨之文非夫大圣至明孰能原析之乎二老堂诗话东方朔占书谓嵗后八日一鸡二犬丨丨四】【羊五牛六马七人八谷其日晴则所主物育隂则灾】亥豕【见上顔氏家训徐邹皆以悉字音述以妬字音妬既尔亦可以丨为】【丨字音以帝为虎字音乎白帖以已为三以丨为丨又蔡邕月令问荅五时所食者必家人所畜丑牛未羊戍犬酉鸡丨丨而已其】【余龙虎以下非食也】白豕【见上隋书王贞传怖甚真龙之降慙过丨丨之归裴度寄李翺书若弟摈落今古脱遗经籍则如献】【丨丨何足取】人豕【汉书爰盎传上幸上林皇后慎夫人从其在禁中常同坐及坐郎署长布席盎引郤慎夫人坐上怒起盎】【曰陛下所以为慎夫人适所以祸之也独不见丨丨乎注戚夫人也】牧豕【汉书公孙传少时为狱吏有罪免家贫丨丨海上】【后汉书呉祐传年二十丧父常丨丨于长垣泽中行吟经书又承宫传宫少孤年八岁为人丨丨乡里徐子盛者以春秋经授诸生】【宫过息庐下乐其业因就聼经请留门下为诸生拾薪执苦数年勤学不倦列仙传商丘子胥好丨丨吹竽年七十不娶妇而不老】【髙士传丨丨调蜂天涯啸傲黄庭坚诗平津善丨丨佽飞能斩蛟】官豕【唐书卢传为虢州刺史奏言虢有丨丨三千为民】【患德宗曰徙之沙苑杞曰同州亦陛下百姓臣谓食之便帝曰守虢而忧他州宰相材也】亡豕【续汉书曹节字元伟素以仁厚】【称邻人有丨丨者与节豕相诣门认之节不与争后所丨丨自还其家豕主人大惭送所认豕并谢罪节笑而受之由是乡党赏】【叹焉】
　　辽东豕【后汉书朱浮传丨丨有丨生子白头异而献之行至河东见羣豕俱白怀慙而还又骆賔王上吏部侍郎帝京篇启】【楚翚丹质在荆南以怀慙辽豕白头望河东而载恧张九龄诗岂暇墨突黔空持辽豕白】
　　增豮豕【易六五丨丨之牙吉注丨丨横猾刚暴难制之物谓二也五处得尊位为畜之主二刚而进能豮其牙柔能制健禁】【暴抑盛】见豕【易上九睽孤丨丨负涂】羸豕【易丨丨孚蹢躅疏丨丨谓牝豕也豭强而牝弱故谓牝豕为丨丨】牝豕【见上易林殊异路心不相慕丨丨无猳鳏居室家】执豕【诗丨丨于牢酌之用匏】有豕【诗丨丨白蹢烝涉波矣笺】【豕之性能水今与众豕涉入水之波涟】众豕【见上】犬豕【礼记士无故不杀丨丨列子受人养而不能自养者丨丨之】【也文子先王之法也丨丨不期不食】特豕【礼记士丨丨疏此三日接子之礼】豢豕【礼记夫丨丨为酒非以为祸也而狱】【讼益繁则酒之流生祸也唐书徳宗纪大歴十四年十月辛酉以沙苑丨丨三千给贫民】野豕【礼记丨丨为轩北史皮景和传】【髙祖尝令景和射丨丨一箭而获元史世祖纪至元十三年九月享于太庙常外益丨丨鹿羊蒲萄酒十六国春秋西凉谚曰丨】【丨入家主人将去】奉豕【礼记其在宗庙之中宗人授事以爵以官注以官官各有所掌也司徒奉牛司马奉羊司空丨丨左】【传厉公郤至丨丨寺人孟张夺之】射豕【周礼夏官射人赞射牲注烝尝之礼有丨丨者国语曰禘郊之事天子必自射其牲】羊豕【仪礼少牢馈食礼注丨丨曰少牢史记封禅书髙祖十年有司请令县常以春三月及时腊祀社稷以丨丨汉书公孙】【卜式儿寛传赞皆以鸿渐之翼困于燕爵远迹丨丨之间宋史乐志祗祓禖坛洁蠲丨丨十六国春秋王育少孤贫为人佣牧丨丨】【每过小学必欷歔流涕】煮豕【仪礼特牲馈食礼主妇视饎防亨于门外注亨煮也丨丨鱼腊以镬各一防】作豕【仪礼】【特牲馈食礼饔正丨丨注饔正官名也北面以防动丨丨视声气】刺豕【史记辕固生传窦太后好老子书召辕固生问老子】【书固曰此是家人言耳太后怒乃使固入圏丨丨景帝知太后怒而固直言无罪乃假固利兵下圏丨丨正中其心应手而倒太后】【默然无以复罪罢之法言将致孝乎鬼神不敢以其犁也如刲羊丨丨罢賔犒师恶在其犁不犁也】熊豕【汉书司马相如传相】【如尝从上至长杨猎是时天子方好自击丨丨驰逐埜兽相如因上疏谏】还豕【后汉书梁鸿传牧豕于上林苑中曽误遗火延】【及他舍鸿乃寻访烧者问所去失悉以豕偿之其主犹以为少鸿曰愿以身居作主人许之耆老见鸿非恒人乃共责让主人而称】【鸿长者于是悉丨其丨鸿不受而去】冯豕【书张协传防封狶防丨丨】狗豕【书地理志瓜瓠果蓏植于疆场鸡豚丨】【丨无失其时】烹豕【书皇甫谧传昔孟母三徙以成仁曾父丨丨以存教】放豕【书束晳传大贾防羊取之清渤丨】【丨之歌起于钜鹿】羣豕【北史赵隠传隐字彦深从征颍川西魏将王思政欲死战文襄令彦深单身入城告喻即日降之便】【手牵思政出城文襄大悦曰昨夜梦猎遇一丨丨吾射尽获之独一大豕不可得卿言当为我取湏臾获豕而进梦騐矣唐书唐俭】【传俭从猎洛阳苑丨丨突出于林帝射四輙殪四豕一豕跃及镫俭投马搏之帝拔剑斩豕顾笑曰天防长史不见上将击贼耶】大豕【见上符子朔人有献丨丨于燕相令膳夫烹之豕既死见梦于燕相曰造化劳我以豕形食我以人秽仗君之灵得化今】【始得为鲁之津伯也】获豕【见上】四豕【见上】一豕【见上金史李通传海陵金甲登台杀黑马以祭天以一羊丨丨投】【于江中】黄豕【辽史地理志自过谷口深谷中时见畜牧牛马槖駞多青盐丨丨】荐豕【金史礼志神座前先荐牛次荐】【羊次丨丨】五豕【金史礼志宋开寳二年诏昊天上帝皇地祗用犊余大祀皆以羊豕代之合二羊丨丨足代一犊】肥豕【汲冡周书丨丨必烹甘泉必竭直木必伐】流豕【荘子此四者无异于磔犬丨丨操瓢而乞者注四者谓伯夷叔齐鲍焦申徒狄】【介子推尾生】如豕【列子乡誉不以为荣国毁不以为辱得而不喜失而弗忧视生如死视富如贫视人丨丨视吾如人此奚】【疾哉奚方能已之乎淮南子从城上视牛如羊视羊丨丨者所居髙也】鸡豕【越絶书丨山丨山者勾践以畜丨丨将伐呉以】【食士也】食豕【易林烹羊丨丨饮食歌笑】从豕【易林丨丨牵羊与虎相逢虽惊不凶】畜豕【高士传介耻攀龙贫资丨】【丨】齐豕【白帖丨丨性卑而率】殪豕【酉阳杂俎丽龟何足敌丨丨未为长】夹豕【朝野佥载契丹冦幽武懿宗为元帅】【引兵至赵州闻贼来乃弃兵而走张元一于御前嘲懿宗曰甲仗多抛却骑猪正南窜上曰懿宗有马何因骑猪对曰骑猪丨丨走】【也上大笑】黍豕【蔡邕月令问荅春食麦羊夏食菽鸡秋食麻犬冬食丨丨之属但以为时味之宜不合于五行】出豕【顔延】【之赭白马赋戒丨丨之败御惕飞鸟之跱衡】吴豕【李百药诗长防挫丨丨雄圗竞周鹿】献豕【唐无名氏四灵赋辽东丨】【丨又何足数越裳贡雉失其所夸】饲豕【顾况诗列生御风归丨丨如人焉】狐豕【杨基诗淬锋砺锷期再防丨丨隳突】【羣兕吼】夜豕【陶安诗稻田驱丨丨莲荡捕秋鳊】
　　坎为豕【易丨丨丨埤雅坎性趋下豕能俯其首又喜卑秽故丨丨丨】犀似豕【尔雅防似貍兕似牛丨丨丨】圏中豕【元史张柔传世祖自阳罗渡江促柔防兵攻鄂世祖谕之曰吾犹猎者不能擒丨丨丨野猎以供汝食汝可破圏而取之】【柔乃作鵞车洞掘其城攻其西南陬屡破之又鲍照侍郎报满辞阁疏牧鸡圏豕以给征赋】时主豕【家语六九五十四四】【主时丨丨丨故豕四月而生】井以豕【白虎通祭五祀户以羊灶以雉中霤以豚门以犬丨丨丨】
　　紫【将此切间色也又姓】
　　韵藻红紫【论语丨丨不以为防服十六国春秋指麾则丨丨成章俯仰则丘陵生韵建安记武夷岩石悉丨丨望若朝霞】【顾野王谓之地仙之宅韩愈诗道边草木花丨丨相低昻杨万里诗东风染得千丨丨曽有西风半点香】齐紫【史记苏秦传智】【者举事因祸为福转败为功丨丨败素也而贾十倍注取白素染以为紫】青紫【汉书夏侯胜传胜毎讲授常谓诸生曰士病不】【明经术经术茍明其取丨丨如俛拾地芥耳又刘向传王氏一姓丨丨貂蝉克盈幄内鱼鳞左右梁昭明太子乐府长子饰丨丨中】【子任以赀韩愈赋忽忘身之不肖兮谓丨丨之可拾】袭紫【后汉书樊宏隂识传赞恂恂苗传龟丨丨】朱紫【后汉书陈】【元传夫明者独见不惑于丨丨聼者独闻不谬于清浊书郑默传起家秘书郎考覆旧文删省浮中书令虞松谓曰而今而后】【丨丨别矣西京赋木衣绨锦土丨丨王褒立通道观诏三墨八儒丨丨交竞九流七畧异説相腾高适宋中送族侄式顔诗部曲】
　　【尽公侯舆台亦丨丨】拖紫【书儒林传论纡青丨丨服冕乘轩梁昭明太子贻明山賔令明祭酒虽出抚大藩拥旄推毂珥金】【丨丨而恒事屡空崔颢诗自言家代仕梁陈垂朱丨丨三十人】佩紫【书夏侯湛传羣公百辟卿士常伯朱丨丨耀金白】【旧唐书良吏传序丨丨懐黄悉奋爪牙之毒论衡南面称师赋奸伪之説典城丨丨读虚妄之书世説厐士元闻司马德操在颍川】【二千里候之遇德操采桑士元曰吾闻丈夫处世当金丨丨焉有屈洪流之量而执丝妇之事】金紫【南史江淹传拜中书】【侍郎王俭尝谓曰卿年三十五已为中书侍郎才学如此何忧不至尚书丨丨魏书袁翻传拜度支尚书转都官翻表愿以安南尚】【书换一丨丨唐书李泌传肃宗即位泌以客从入议国事出陪舆辇众指曰衣黄者圣人着白者山人帝闻因赐丨丨梁简文帝乐】【府董逃拜丨丨贤妻侍禁中白居易寄梦得诗士女笙歌宜月下使君丨丨称花前】赐紫【五代史唐太祖家人传魏州妖人杨】【千郎自言能役鬼神化丹砂水银庄宗神之拜千郎检校尚书郎丨丨事物纪原则天朝僧法郎译经言法丨丨袈裟僧丨丨始此】【图绘宝鉴吕拙开封人画楼观称防授翰林待诏不受愿为本宫道士仍得丨丨】陈紫【容斋随笔莆田荔枝名品不一有宋】【香丨丨江绿方红皆以姓着范成大妃子园诗当时识丨家丨何处蛮村更有园刘克荘诗自从丨丨无真本皱玉晚出尤称雄】山紫【王勃滕王阁序潦水尽而寒潭清烟光凝而暮丨丨苏轼诗竹陂雁起天为黑桐柏烟横丨半丨陈孚诗共喜宿雨霞】【明乱丨丨】魏紫【欧阳修诗伊川洛浦寻芳遍丨丨姚黄照眼明】
　　翔麟紫【唐书回纥传大酋俟斤因使者献马帝取其异者号十骥皆为美名一曰丨丨丨】四军紫【国史贞元末】【有郎官四人自行军司马赐紫而登郎署省中谑为丨丨丨】
