<!-- { "loadSidebar": true } -->
　　【得人天下三百余州县多数倍安得守令皆称其职然则提刑之任诚不可罢録异记开元中皇帝梦空中有一人朱衣金冠乘车】【而下谒帝曰我九天丨丨廵紏人间欲于庐山西北置一下宫自有木石基址但须工力而已】周访【晋书丨丨传访字逹位至】【安南将军智勇过人为中兴名将性谦虚未尝论功伐或问访访曰朝廷威灵将士用命访何功之有】增纳访【周礼春官内史掌叙事之法受丨丨以诏王听注丨进言也丨问事也】询访【后汉书李固传丨丨公卿广求】【羣议晋书张重华传重华自以连破勍敌颇怠政事希接賔客索遐谏曰国老朝贤当虚已引纳丨丨政事南史谢几卿传几卿详】【悉故实仆射徐勉每有凝滞多丨丨之宋史王旦传旦为相賔客满堂无敢以私请察可与言及素知名者丨丨四方利病或使疏】【其言而献之陆贽请许台省长官举荐属吏状若今悉命羣官理湏展转丨丨是则变公举为私荐易明以暗投】顾访【后汉】【书宦者传论丨丨无猜惮之心恩狎有可悦之色南史何之元传宗人敬容位望隆重烦相丨丨之元终不造焉又虞荔传帝尝引】【左右朝夕丨丨魏书李业兴传业兴出除太原太守齐献武王每出征讨时有丨丨唐书呉凑传凑章敬皇后弟也才敏鋭而谦畏】【自将帝数丨丨尤见委信】咨访【吴志诸葛瑾传瑾为人有容貌思度于时服其雅权亦重之毎有大事必相丨丨咨亦作谘】【晋书王祥传祥固乞骸骨诏曰古之致仕不事王侯今虽以国公留居京邑不宜复苦以朝请其赐几杖不朝大事皆谘访之南史】【宋彭城王义康传太子詹事刘湛有经国才用义康昔在豫州湛为长史既素情欵至是待遇特隆动皆丨丨宋史曾公亮传公亮】【明练文法更践久习知朝廷台阁典宪首相韩琦每丨丨焉湘山野録真宗时以晏元献为翰林学士事无巨细皆丨丨之蔡邕王】【子乔碑稽古老之言感精瑞之应丨丨其验信而有征】搜访【晋书山涛传涛甄拔隐屈丨丨贤才唐书刘祥道传祥道吏】【部侍知事上疏陈六事其四曰唐有天下四十年未有举秀才者请自六品以下至草野审加丨丨无令赫赫之辰斯学遂絶】【宋史哲宗纪诏大臣堂除差遣非行能卓异者不可轻授仍丨丨遗材以备擢任又宁宗纪令有司丨丨旧闻修三朝正史以书来】【上者赏之图画见闻志黄居寀工画花竹翎毛随蜀主至阙下太宗皇帝尤加睠遇供进图画恩宠优异仍委之丨丨名踪铨定品】【目】叅访【晋书窦允传诏曰谒者窦允前为浩亹长以修勤清白见称河右是軰当擢用使立行者有所劝主者详复丨丨有】【以旌表之拜临水令又何曾传曽上疏曰郡守不可不得其人臣愚以为可宻诏主者使隐核丨丨郡守其有老病不隐亲人物及】【宰牧少恩好修人事烦挠百姓者皆可征还为更代北史孙惠蔚传惠蔚周流儒肆有名于冀方黄门侍郎张彝常与游处每表】【疏论事多丨丨焉】博访【晋书儒林传傍求蠧简丨丨遗书】访【晋书裴秀传大晋龙兴混一六合以清宇宙始于庸】【蜀罙入其阻文皇帝乃命有司丨丨吴蜀地图】寻访【晋书鲍靓传靓年五岁语父母云本是曲阳李家儿九岁坠井死其父母】【丨丨得李氏推问皆符验南史徐孝克传孝克每侍宴无所食噉至席散当其前膳羞损减帝宻记以问中书舍人管斌斌自是伺】【之见孝克取珍果纳绅带中斌当时莫识其意后丨丨方知其以遗母又陶景传景始从东阳孙游岳受符图经法徧歴名山】【丨丨仙药酉阳杂俎长庆初山人杨隐之在郴州常丨丨道者有唐居士土人谓百嵗人杨谒之因留杨止宿梅尧臣送天台李令】【庭芝诗子欲广异闻可以一丨丨指月録法融禅师隐牛头山幽栖寺北岩之石室有百鸟衔花之异唐贞观中四祖遥观气象知】【彼山有异人乃躬自丨丨】借访【南史褚伯玉传王僧逹荅邱珍孙书曰褚先生从白云游旧矣近故要其来此冀慰日夜比谈】【讨芝桂丨丨荔萝若已窥烟液临沧洲矣谢灵运江妃赋傥丨丨于交甫知斯言之可堪】相访【南史王融传上以魏所送马不】【称使融问之宋弁曰当是不习地土融曰周穆马迹徧于天下若骐骝之性因地而则造父之策有时而踬弁曰王主客何复勤】【勤于千里融曰乡国既异其优劣聊复丨丨若千里斯至圣上当驾鼓车又陶子锵传子锵兄尚为幸臣所怨被系子锵公私缘诉】【流血稽颡行路嗟伤逢谢超宗下车丨丨诣建康令劳彦远曰岂忍见人昆季如此而不留心劳感之兄得释陈子昂酬田逸人见】【寻不遇诗闻莺忽丨丨题鳯久徘徊髙适诗野人头尽白与我忽丨丨李白诗岁晚或丨丨青天白龙刘长卿酬张夏诗翫雪劳】【丨丨看山正独吟韩翃送丹阳刘太真诗丨丨不辞千里逺西风好借木兰桡权德舆田家即事诗山僧丨丨期中饭渔父同游或】【夜归白居易寄朗之诗有雪先丨丨无花不作期杜牧湖南诗看着白苹芽欲吐雪舟丨丨胜闲行】逮访【南史孔休源传休源】【识见清通详练故事自晋宋起居注诵略上口武帝亦素闻之即日除兼尚书仪曹郎时多所改作每丨丨前事休源即以所诵记】【随机断决曾无疑滞】检访【南史贾希镜传宋孝武时青州人发古冡铭云青州世子东海女郎帝问学士鲍照徐爰苏宝生竝】【不能悉希镜对曰此是司马越女嫁茍晞儿丨丨果然由是见遇】歴访【南史梁南平王伟传伟性多恩惠尤愍穷乏常遣腹】【心左右丨丨闾里人士有贫困吉凶不举者即遣赡恤之又昙恭传昙恭年五岁母杨氏患思食寒土俗所不产昙恭丨丨】【不能得衔悲哀切俄遇一桑门曰我有两分一相遗还以与母举室惊异寻访桑门莫知所在】外访【魏书冯熙传熙姑先】【入掖庭为世祖左昭仪妹为髙宗文成帝后即文明太后也使人丨丨知熙所在征赴京师拜冠军将军赐爵肥如侯】括访【唐书艺文志安禄山之乱尺简不藏元载为相奏以千钱购书一卷又命拾遗苗发等使江淮丨丨】诹访【唐书张建封传马燧】【伐李灵耀军中事多所丨丨】见访【五代史刘玘传庄宗灭梁玘来朝庄宗劳之曰刘侯无恙尔居晋阳之南鄙久矣不早相】【闻今日丨丨不其晚邪玘顿首谢罪】体访【宋史真宗纪天僖三年三月遣吕夷简丨丨陜亳民讹言】察访【宋史徽宗纪宣】【和元年以淮甸旱饥民失业遣监察御史丨丨】延访【宋史王延德传太平兴国八年以延德兼充亲王诸宫使延德素谨慎以】【旧恩每丨丨外事陆贽丨丨朝臣表请延羣臣稍与亲接广丨丨之路开諌诤之门】求访【宋史岳飞传飞至孝母留河北遣人】【丨丨迎归母有痼疾药饵必亲母卒水浆不入口者三日】钩访【宋史朱子传朱子提举浙东常平茶盐公事日丨丨民隐按行】【境内单车屏徒从所至人不及知】广访【十洲记序其上无复物其下无复底臣之所识始愧不足以酬丨丨矣】逺访【鲍照园葵赋近观物运丨丨师圣声数后彰律理前定梁元帝荅齐国防马书襄阳地穴近求未易滇池水里丨丨犹难】媒访【江斆让婚表每不自解无偶迄兹丨丨莫寻素族莫问】逖访【庾肩吾书品序予遍求邃谷丨丨厥初书名起于洛字势发】【于仓史】嘉访【来鹄圣政纪颂懿搜丨丨不存尧典之书善讽名猷莫出清庙之什】波访【来鹄圣政纪颂殿无闲时廷无】【旷日云诹丨丨倦编刓笔】可访【张九龄诗先贤不接故老犹丨丨】一访【韩愈岳阳楼别窦司直诗行当挂其冠生死君】【丨丨陆游诗三井久知名暇日偶丨丨】侧访【栁宗元为樊左丞让官表旁求俊乂丨丨瓌竒必使德合凖绳言成纲纪兴化】【致理时无间言】闲访【李绅过吴门诗故馆曾丨丨遗基亦徧捜张乔赠友人诗待月夜留烟岛客忆云丨丨翠微僧罗隐北邙】【山诗羡他缑岭吹箫客丨丨云头看俗尘】频访【贾岛东居诗地近劳丨丨乌纱出送迎】选访【蔡襄诗近观诏书下郡国】【丨丨行实登俊良】屡访【苏轼出峡诗东西径千里胜处颇丨丨栁贯游象山昭真观诗采真喜初遇恋胜期丨丨】往访【王逢诗丨丨赵松雪满载九峯春】幽访【张羽诗平生爱山水脱身事丨丨】王访【魏志刘表传注表与同郡张隐薛郁】【丨丨宣靖公褚恭刘祗田林为八交或谓之八顾】
　　经义访【南史谢几卿传几卿年十二召补国子生齐文慧太子谓王俭曰几卿本长理今可以丨丨丨之】微服访【黙记艺祖仕周会世宗亲征淮南艺祖分兵取滁州与皇甫晖遇于清流闗周师大败太祖虞晖兵再至问诸村人云有镇州赵学】【防在村中教学多智数太祖丨丨往丨之问竒计即韩王普也】髙人访【骆賔王寓居洛濵诗丨丨傥有丨兴尽讵湏】无家访【刘长卿诗旧国丨丨丨临岐亦羡归】秦人访【刘长卿送蒋侍御入秦诗楚客移家老丨丨丨旧稀】重来访【张乔再题敬亭清越诗丨丨丨惠休已是十年游】穿云访【翁承赞题莒潭安闵院诗名士丨丨丨飞禽傍竹吟】洞口访【曹唐小游仙诗闲来丨丨丨刘君缓步轻擡玉线裙】驱车访【欧阳修答圣俞诗忻闻故人近岂惮丨丨丨】远临访【蔡襄和孙推官诗知子玉趾丨丨丨倒屣出迎惟恐后】迂马访【文同诗终南百里近不得丨丨丨】贶【许访切赐也与也通作况】
　　韵藻拜况【汉书武帝纪诏曰朕甚念年岁未咸登饬躬斋戒丁酉丨丨于郊家语君有所以况臣臣敢不丨丨梅尧臣诗】【但当拜贶不敢忘莫为报言曾未数】嘉况【汉书万石君传皇天丨丨神物并见歴代名画记汧公李勉手斵雅琴尤佳者曰响】【泉曰韵磬汧公在滑州魏公在西川金玉之音山川亡间尽缄瑶匣以表嘉贶张华诗是用感嘉贶写心出中诚颜延之诗何以铭】【嘉贶言树丝与桐沈约诗敬举发天和祥祉流嘉贶文同谢杨侍读惠砚诗作诗叙嘉贶慙比毫毛轻又待晓出松闗幽襟谢嘉贶】【戴良诗时时感嘉贶相视两凄酸又异苑晋义熙三年山阴徐琦每出门见一女子貎极艳丽琦便解银铃赠之女曰感君佳贶以】【青镜与琦便结为伉俪】灵贶【后汉书光武纪赞光武诞命丨丨自甄北史王劭传丨丨休祥理无虚发河清啓圣实属大隋】【唐创业起居注时有嘉禾献者教曰嘉禾为瑞闻诸往策逮乎唐氏世有兹祥孤今糺合复逢丨丨休征伟兆何其美与徐陵为】【贞阳侯与王僧辨书丨丨咸臻表里禔福陈希烈诗素光非曳练丨丨是从龙李绅登禹庙降雪诗瑞彰知有感丨丨表无灾曹松】【诗殊质资丨丨陵空发瑞云】天贶【晋书乐志奏大吕歌黄钟丨丨来下人祗动色宋书孝武帝纪赞庶借丨丨广兹化清宋】【史王克臣传克臣通判寿州鼓角卒夜入州击郡将既就擒官吏骇观克臣徐言曰此不过为盗耳立遣甲者去戒凶卒勿妄引】【他人众讙服是日丨丨节率掾属朝谒如常仪人赖以安又吕防正传上灯夕设宴蒙正侍上语之曰朕躬览庶政万事粗理每念】【上丨之丨致此繁盛乃知理乱在人阮籍通易论先王作乐荐上帝昭明其道以答丨丨徐陵太极殿铭序监军邹子度啓称即日】【忽有一大梓柱从流来泊在后渚岸嵯峨容与若汉水之仙槎揺波涛似新亭之龙刹孤防灵山允彰丨丨又晋书舆服志世祖】【武皇帝接丨人之丨开典午之基受终之礼皆如唐虞故事】私贶【唐书路隋传中书舍人翰林学士每除制出以金币来】【谢者隋却之曰公事而当丨丨】
　　中心贶【诗我有嘉賔丨丨丨之】
