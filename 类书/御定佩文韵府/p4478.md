<!-- { "loadSidebar": true } -->
　　【违而治其烦所以为盟主也又子反曰民生敦厐和同以聴莫不尽力以从上命致死以丨其丨吴志权下诏曰尽言直谏所望诸】【君拾遗丨丨孤亦望之晋书张华传华尽忠匡辅弥缝丨丨又南史梁孝元帝纪帝着玉韬金楼子丨丨子各十巻又唐书仪衞志】【左丨丨一人在左右丨丨一人在右益公题跋国朝雍熙中诏改拾遗丨丨为司谏剧谈録宋祁丨丨有盛名于世搢绅之士靡不】【倾属杜甫诗丨丨暮徴入又欧阳修浄垢院记易壊丨丨三十六闲】王阙【左传昔周辛甲之为太史也命百官官箴丨丨晋书】【武帝纪古者百官官箴丨丨论衡智能满胷之人宜在丨丨傅咸御史中丞箴百官之箴以箴丨丨】箴阙【见上吴録袁术僭号】【孙策使张纮以书责之曰圣王建敢谏之皷设非谬之备急丨丨之言颜延之曲水诗序丨丨记言校文讲义之官采遗于内王起】【振木铎赋顺一人之施令采四海之丨丨崔骃车右铭丨丨旅贲内顾自敕蔡襄韩綘右正言制弼违丨丨以补不逮范仲淹上晏】【侍郎书昔者圣人求天下之言以共理天下于是命百官丨丨百工献艺则大臣小臣无非谏也】伊阙【史记白起传穰侯相】【秦举任鄙以为汉中守其明年白起为左更攻韩魏于丨丨斩首二十四万汉书沟洫志昔大禹治水山陵当路者毁之故凿龙门】【辟丨丨析底柱破碣石唐书太宗纪贞观十五年十月辛卯猎于丨丨壬辰如洛阳宫水经伊水又东北过丨丨中注伊水北入丨】【丨昔大禹疏以通水两山相对望之若阙东京赋行道乎丨丨邪径防乎轘辕曹植洛神赋背丨丨越轘辕成公绥诗洋洋熊耳】【流巍巍丨丨山江总诗徳阳穿洛水丨丨迩河桥张説诗白云向丨丨黄叶散昆明】东阙【史记髙祖纪萧丞相营作未央宫立】【丨丨北阙前殿武库太仓髙祖见宫阙壮甚怒谓萧何曰是何治宫室过度也萧何曰天子以四海为家非壮丽无以重威且无令】【后世有以加也髙祖説汉书文帝纪七年六月癸酉未央宫丨丨罘罳灾又宣帝纪五鳯三年三月辛丑鸾鳯集长乐宫丨丨中】【上飞下止地文章五色留十余刻吏民并观晋书前秦载记苻坚僭位五年鳯皇集于丨丨李贺秋凉诗青袍瘦白马草简奏丨丨】【杨万里诗又瞻丨丨阙前月只负东溪溪上云】宫阙【见上史记天官书海旁蜄气象楼台广野气成丨丨汉书郊祀志自威宣】【燕昭使人入海求蓬莱方丈瀛洲此三神山者其传在勃海中去人不逺尝有至者诸仙人不死之药在焉其物禽兽尽白而黄金】【银为丨丨未至望之如云及到三神山反居水下终莫能至晋书石勒载记人君为令望威行天下况丨丨之间乎周书宗室防传】【立武帝百官总已以听防第屯兵禁衞盛于丨丨事无巨细皆先断后闻易林天官列宿五神所舍丨丨坚固君安其居刘琨诗顾】【瞻望丨丨俯仰御飞轩陈子昂守岁应制诗丨丨星河低拂殿庭灯火上薰天延贤诗上林丨丨净朝晖宿雨清尘暑气微张翥】【诗金银丨丨诸天上锦绣山川一气中】北阙【见上汉书王嘉传嘉奏封事曰驸马都尉董贤亦起官寺上林中又为贤治大】【第门乡丨丨引王渠灌园池使者防作晋书刘毅等传论驰书丨丨败车犹践谏主不易讥臣实难宋史乐志兵寝西郊阅书惟丨】【丨悬易林乗龙从蜺徴诣丨丨西京赋丨丨甲第当道直启陆机乐府驾言出丨丨踯躅遵山陵潘岳西征赋揖不疑于丨丨轼樗】【里于武库王勃春思赋竞道西园梅色浅争知丨丨柳隂稀孟浩然诗丨丨休上书南山归敝庐李嘉祐诗丨丨见端冕南台当绣】【衣皇甫冉诗使君朝丨丨车发东方薛能白鹊诗名应玊符朝丨丨色柔金性瑞西方】金阙【见上唐书明皇纪天寳十三载】【二月壬申朝献于太清宫加上元皇帝号曰大圣祖髙上大道丨丨元天皇大帝枕中书吾后千年之间当招子登太上丨丨】【朝宴玉京也此电顷未足为久神异经东北大荒中有丨丨髙百丈五星经天上有白玉京黄丨丨挥麈前録刘赣父赴泰倅诗云】【璧门丨丨傍天开五见宫花落早梅明日扁舟沧海去却寻云气望蓬莱陶景水仙赋迎九位于丨丨谒三素于玉清徐陵奉和】【简文帝山斋诗架岭承丨丨飞桥对石梁张正见神仙篇丨丨银宫相向开杜审言诗云标丨丨逈杪玉堂悬岑参诗丨丨暁钟】【开万户玉阶仙仗拥千官李白庐山诗丨丨前开二峰长银河倒挂三石梁李商隐诗帝作黄丨丨仙开白玉京杜荀鹤诗笑蹑紫】【云丨作丨梦抛尘世铁为船欧阳修内直对月诗水精宫锁黄丨丨故比人间分外寒】银阙【见上梁元帝扬州梁安寺碑序】【白圭璧饯瑶池之上丨丨金宫出瀛洲之下卢照隣诗髙阙丨为丨长城玉作城杜牧诗丨丨双髙银汉里玉山横列玉墀前徐】【答亚元舍人诗城中有客独登楼遥望天邉白丨丨欧阳修诗玉堂影乱灯交晃丨丨光寒夜自明苏轼诗海风吹碎碧琉璃时】【见三山白丨丨范成大赏雪诗水西万珠玉塔照丨丨】天阙【史记天官书两河丨丨间为关梁南史何季子传季子谓王杲】【之曰世传晋室欲立阙王丞相指牛头山云此丨丨也是则未明立阙之意唐书天文志自汉之河东及上党太原尽西河之地所】【以设险限秦晋故其地上应丨丨星经斗宿一名天斧二名丨丨三名天机丹阳记太兴中议者皆言汉司徒许彧墓阙可徙施之】【王茂弗欲后陪乘出宣阳门南望牛头山两峰曰丨丨岂烦改作帝然之却扫编丨丨梦回必有感恩之泪日边人至常闻念旧】【之言闻见前録隋文帝登邙山对阙塞而叹曰真丨丨也崔骃反都赋上贯紫宫徘徊丨丨颜延之为织女赠牵牛诗惭无二媛灵】【托身侍丨丨梁简文帝京洛篇重门远照耀丨丨复穹窿陆倕石阙铭乃假丨丨于牛头托远图于博望庾肩吾诗侵云似丨丨照】【水河宫徐陵劝进梁元帝表何必西瞻虎踞乃建王宫南望宁头方称丨丨张正见石赋镇方城于濮水固丨丨于汤池杨炯诗】【石城俯丨丨钟阜对江津杜甫游龙门奉先寺诗丨丨象纬逼云卧衣裳冷韩愈诗暂从相公平小寇便归丨丨致时康张籍诗丨】【丨因持贺章到江城新着赐衣还白居易敢谏鼓赋宸居谧静阊阖洞开隐隐闻于丨丨咚咚发于帝台】鳯阙【汉书东方朔传】【陛下以城中为小图起建章左丨丨右神明号称千门万戸注师古曰丨丨阙名神明台名也魏志王朗传明帝时营修自汉之初】【及其中兴皆于金革畧寝之后然后丨丨猥开徳阳并起晋书陈敏传百寮垂缨云翔丨丨三辅黄图又有丨皇丨汉武帝造髙七】【十丈五尺亦名别风阙又云嶕峣阙水经注沈水与昆明池水合东北流注堨水陂陂水北出迳汉武帝建章宫东于丨丨南东注】【沈水关中记曰建章宫圆阙临北道有金鳯在阙上故号丨丨也拾遗记美人薛灵芸选至京师魏文帝以文车十乘迎之又于大】【道之傍一里一铜表髙五尺以志里数故行者歌曰青槐夹道多尘埃龙楼丨丨望崔巍老学庵笔记晁氏世居都下其家以元祐】【党人及元符上书籍记不许入国门者数人以道其一也尝于郑洛道中遇降羌作诗云沙塲尺棰致羌浑玉陛俱承玉露恩自笑】【百年家丨丨一生肠断国西门剧谈録含元殿国初建造凿龙首岗以为基趾彤墀扣砌髙五十余尺左右立栖丨翔鸾二丨龙尾】【道出于阙前倚栏下瞰前山如在指掌西都赋设璧门之丨丨上觚棱而栖金爵颜延之曲水诗序排丨丨以髙游开爵园而广宴】【吴均诗蘼芜与丹桂竒心复竒骨已蔽苍龙门又影丨皇丨虞世基诗丨丨暧西临星桥耿南注唐髙宗重九诗丨丨澄秋色龙闱】【引夕凉骆賔王边城懐京邑诗杨沟连丨丨槐落拟鸿都王维诗帝子远辞丹丨丨天书遥借翠微宫又云里帝城双丨丨雨中春】【树万人家杜甫诗隂沈鐡丨丨教链羽林儿】观阙【汉书王尊传尊迁光禄大夫守京兆尹御史大夫奏尊虐不宜备位九】【卿湖三老公乘兴等上书讼尊治京兆功効日着审如御史章尊乃当伏丨丨之诛即不如章饰文深诋以愬无罪亦宜有诛以惩】【谗贼之口絶诈欺之俗注张晏曰孔子诛少正卯于两观之间玉海龙蟠虎踞山川钟王气之灵鸟革翚飞丨丨视神京之丽王勃】【诗丨丨长安近江山蜀道賖韩愈诗王都丨丨双巍巍白敏中诗瑞云升丨丨香气映华宫杨万里诗苍龙丨丨啓槐宸白玉阶除】【振鹭羣张翥诗锦水西头丨丨青仙家原不隔沧溟】诣阙【汉书朱买臣传买臣随上计吏为卒将重车至长安丨丨上书书久】【不报后汉书光武帝纪乌桓大人牵众内属丨丨朝贡又礼仪志明帝永平二年三月上始帅羣臣躬养三老五更于辟雍明日皆】【丨丨谢恩以见礼遇大尊显故也魏志母丘俭传冦娄敦遣弟阿罗槃等丨丨朝贡封其渠率二十余人为侯王赐舆马缯采各有】【差南史齐髙帝纪升明二年延陵季子庙东北一井中得一木简长一尺广二分上有隐起字曰庐山道人张陵再拜丨丨起居简】【文坚白字色乃黄北史尉元传元以老乞身诏许之元丨丨谢老引见于庭命升殿劳宴赐元冠素服潜夫论细民寃结无所控告】【下土邉远能丨丨者万无数人风俗通东方朔平原人也武帝时招延贤良文学之士待以不次之位于是朔丨丨自陈全唐诗话】【赵仁奨在王戎墓侧善歌黄麞景龙中薪丨丨云助国调鼎即除台官中书令韩愈送张道士诗丨丨三上书臣非黄冠师臣有】【胆与气不忍死茅茨韩翊诗此回将丨丨几日谏书成】云阙【后汉书祭祀志光武封泰山丨气成宫丨百官并见之鲍照诗】【西出登雀台东下望丨丨杜甫桥陵诗丨丨虚冉冉韦应物诗玉漏殊杳杳丨丨更苍苍又思怀在丨丨泊素守中林武元衡诗月】【华丨丨逈秋色鳯池闲韩愈诗振衣造丨丨跪坐陈清猷刘禹锡诗稍当丨丨正未映斗城悬雍陶诗漏寒丨外丨木落月中园】华阙【后汉书班固传树天中之丨丨丰冠山之朱堂集仙传西王母所居宫阙在山昆仑之圃阆风之苑有层城千里玉楼】【十二琼丨之丨光碧之堂蜀都赋丨丨双邈重门洞开陆倕石阙铭兴复表门草创丨丨牛圜丘歌辟丨丨下干宫乘精气御祥】【风蔡襄贺赦表回六玉之珍虬御双云之丨丨】双阙【魏志陈思王植传注植铜爵台赋曰建髙门之嵯峨兮浮丨丨乎太清立】【中天之华观兮连飞阁乎西域晋书张传大城姑臧初汉末博士侯瑾谓其门人曰后城西泉水当竭有丨丨起其上中有霸】【者出焉至魏嘉平中郡官果起学馆筑丨丨于泉上至是张氏遂霸河西南史宋孝武帝纪加太宰江夏王义恭尚书令于博望梁】【山立丨丨五代史李自伦传自伦六世同居奉勅旌表户部奏前登州义门王仲昭六世同居其旌表有聴事歩栏前列屏乌头】【正门阀阅一丈二尺筑丨丨一丈在乌头之南三丈七尺夹树槐柳十有五歩请如之宋史乐志峩峩丨丨济济明堂湘山野録杨】【大年年十一建州送入阙下真宗亲试一赋一诗顷刻而就上喜令中人送中书俾宰臣再试其诗有云七闽波渺邈丨丨气岧嶤】【曹植乐府阊阖启丹扉丨丨曜朱光繁钦诗嘉树吐翠叶列在丨丨涯孙楚韩王台赋丨丨碣以峻峙贯云气而上征孙绰天台赋】【丨丨云竦以夹路琼台中天而悬居鲍照乐府九涂平若水丨丨似云浮江淹诗丨丨指驰道朱官罗第宅庾肩吾洛阳道诗日起】【罘罳外车囘丨丨前胡师耽登终南山诗宫雉互相映丨丨云间生卢照隣悲昔游诗荡荡千门如锦綉岩岩丨丨似芙蓉沈佺期】【诗九门开洛邑丨丨对河桥李峤咏烟诗逈浮丨丨路遥拂九仙衣杜甫诗停骖丨丨早回雁五湖春皇甫曽诗曙色渐分丨丨下】【漏声遥在百花中欧阳修诗明月正临丨丨上行歌遥聴九衢间】巨阙【魏志华佗传樊阿从佗学善针术凡医咸言背及胸】【藏之间不可妄针针之不过四分而阿针背入一二寸丨丨胸藏针下五六寸而病輙皆瘳又越絶书越王有寳剑五客有能相剑】【者名薛烛王召而问之乃召掌者使取丨丨薛烛曰非寳剑也寳剑者金锡和铜而不离今丨丨已离矣王曰然丨丨初成之时吾】【坐于露坛之上宫人有四驾白鹿而过者车奔鹿惊吾引剑而指之四驾上飞扬不知其絶也穿铜釜絶鐡防胥中决如粢米故曰】【丨丨新序闾丘卭曰辟闾丨丨天下之利器也击石不阙刺石不锉使之与管槀决目出眯其便未必能过管槀也梦溪笔谈剑之】【钢者刄多毁缺丨丨是也故不可纯用剂钢曹植寳刀赋逾南越之丨丨超有楚之太阿张协七命形冠豪曹名珍丨丨贾餗太阿】【赋龙泉非偶丨丨难俦莲影如直龟文若游又水经注洛阳阊阖门外夹建丨丨以应天宿】阙【蜀志郤正传韩哀秉辔而】【驰名卢敖翺翔乎丨丨淮南子卢敖游乎北海经乎太隂入乎丨丨至于蒙谷之上吴质答东阿王书歴丨丨排金门升玉堂薛道】【衡出塞曲絏马登丨丨钓鲲临北溟李义府诗睿作髙紫宸分明映丨丨】魏阙【晋书张传断奉身丨丨齿迹朝流南史梁太】【宗论郑文贞公论曰国歩初屯兵纒丨丨荘子身在江海之上心居丨丨之下注丨丨人君门也言存心荥贵淮南子丨丨之髙上】【际青云大厦増加拟于昆仑元包经传为国者修尔厚徳以理厥躬完尔丨丨以奠厥居魏都赋髽首之豪鐻耳之杰服其服敛】【袵丨丨谢灵运诗仲连轻齐组子牟眷丨丨沈约安陆王碑升降文陛逶迤丨丨沈佺期诗不能懐丨丨心赏独泠然蘓颋封成义】【为申王制晨趋丨丨则望掩轩霞夕赋曹园则思含澄景杜甫诗建都分丨丨下诏辟荆门刘长卿诗丨丨心常在随君亦向秦耿】【湋诗山遮丨丨路日隐洛阳云欧阳修圣节祝文驾青牛而度函关指丹鳯而趍丨丨】神阙【晋书石勒载记明公威声播于】【八表岂惟区区小府而敢不敛袵丨丨乎淮南子天阿者羣丨之丨也南康记南康县归义山去县七百里有石城髙数丈远望嵯】【峨云阙腾空故老谓之丨丨杨涛金赋渤澥水之仙宫西北荒之丨丨】绛阙【晋书孙楚传楚遗书孙皓曰耀兵剑阁则姜维】【面开地六千领郡三十兵不逾时梁益肃清使窃号之雄稽颡丨丨球琳重锦充于府库文心雕龙敷奏丨丨献替黼扆言必贞】【明义则伟玉堂杂记宣召史浩锡宴澄碧殿命作诗叙此防史进古诗丨丨耸皇居非烟常靡靡五等诸侯论钲鼙震于阃宇】【镝流乎丨丨傅休奕云中白子髙行阊阖辟见紫微丨丨颜延之赭白马赋简伟塞门献状丨丨张正见诗属车游丨丨风乌度丹】【巘杜甫朝享太庙赋福穰穰于丨丨芳霏霏于玉斚独孤及诗相逢丨丨下应道轩车迟刘长卿诗丨丨辞明主沧洲识近臣韩愈】【诗丨丨银河曙东风右掖春王起朔方献千里马赋权竒于丨丨之下沛艾于紫庭之前曹唐诗丨丨夫人下北方细环清佩响丁】【当钱惟演诗方瞳宫发粉闱郎丨丨斋心奉紫皇欧阳修诗丨丨晨霞照雾开轻尘不动翠华来云笈七籖丨丨排广霄披丹登景】【房】石阙【南史陆倕传梁武帝雅爱倕才勅撰新漏刻铭其文甚美又诏为丨丨铭敕褒美之赐绢三十匹玉海孝武游登五】【岳尊祠灵星移置岳南筑作殿坛立圆丨丨上林赋蹷丨丨歴封峦过鳷鹊望露寒甘泉赋封峦丨丨弥迤乎延属子夜歌﨑岖相】【怨慕始风云通玉林语丨丨悲思两心同注丨丨汉碑名梁元帝歌曲名诗丨丨题书字金灯飘落花庾信义谷铭序丨丨双耸】【上官仪诗丨丨清晚夏璇舆驭早秋司空图诗丨丨莫教苔藓上分明认取晋公题】背阙【唐书李勉传擢监察御史时武臣崛】【兴无法度大将管崇嗣丨丨坐笑语哗纵勉劾不恭帝叹曰吾有勉乃知朝廷之尊李商隐诗丨丨归藩路欲分水边风日半西曛】六阙【唐书杨炎传炎三世以孝行闻至门丨丨古所未有】进阙【説苑刑徳者化之所由兴也徳者养善而丨丨者也】【刑者惩恶而禁后者也】恋阙【湘山野録宼忠愍罢相移镇长安悰怳牢落有丨丨之兴归田诗话李文饶诗独上髙楼望帝】【京鸟飞犹在半年程碧山似欲留人住百匝千遭绕郡城虽怨而不廹且有丨丨之意崔湜诗丹心恒丨丨白首更辞亲杜甫诗丨】【丨丹心破霑衣皓首啼韩愈诗潮阳南去倍长沙丨丨那堪又忆家李绅授韩河中节度使制恳申丨丨之诚竟遂来朝之礼崔】【嘏授崔蠡尚书左丞制情惟丨丨志在推贤】溢阙【四子讲徳论海内欢慕莫不风驰雨集袭杂竝至填庭丨丨】朱阙【鲁灵光殿赋崇墉冈连以岭属丨丨岩岩而双立李尤徳阳殿赋丨丨岩岩嵳峩槩云吴都赋丨丨双立驰道如砥魏都赋内则街】【冲辐辏丨丨结隅孙绰天台赋丨丨玲珑于林间玉堂隂映于髙隅王融拜秘书丞谢表钦至道而出青臯舍布衣而望丨丨沈约】【齐明帝哀册文背丨丨以南转乘翠龙而东度】象阙【宋江夏王义恭诗丨丨对驰道飞亷瞩方塘王融策秀才文虽言事必史】【而丨丨未箴沈约上建阙表宜诏匠人建兹丨丨俯借爱礼之心以申子来之愿陶景解官表恒思悬缨丨丨孤耕垄上席月涧】【门横琴云际陆倕石阙铭丨丨之制其来已逺杨炯浑天赋南河丨丨于是乎増峻左辖边荒于是乎自宁杜甫诗鼎湖瞻望逺丨】【丨宪章新钱珝诗去指龙沙路徒悬丨丨心徐铉诗旭景鸾台上微云丨丨间苏轼贺坤成节表载瞻丨丨阻奉瑶觞】丹阙【唐太宗诗爽气浮丨丨秋光澹紫宫李白把酒问月诗皎若飞镜临丨丨韦应物诗晨霞出没弄丨丨春雨依微自甘泉卫次公渭】【水贯都赋照双鳯之丨丨驾长虹之飞梁刘禹锡送杨侍郎归朝诗今朝丨丨下更入白眉人郭遵南至郊祭司天奏云物赋度青】【霄而匪徐匪疾向丨丨而乍合乍分钱起诗丨丨退朝回白云迎赏至喻坦之诗春尽离丨丨花繁到锦城郑谷诗春漏懐丨丨凉】【船泛碧伊】蓬阙【王勃诗芝防光分野丨丨感规模李白感兴诗欲逐黄鹄飞相呼向丨丨陈陶诗野鹤思丨丨山麋忆庙堂】三五阙【礼记故天秉阳垂日星地秉隂窍于山川播五行于四时和而后月生也是以三五而盈丨丨而丨】黑衣阙【史记赵世家左师触龙见太后曰老臣贱息舒祺最少臣窃怜之愿补丨丨之丨以衞王宫太后曰丈夫亦爱少子乎对曰甚于妇】【人】流精阙【十洲记昆仑山正东墉城有丨丨之丨西王母所治也萧防道馆诗神境丨丨丨仙居紫翠房】月晕阙【淮南子画随灰而丨丨丨鲸鱼死而彗星出或动之也又庾信望月诗灰飞重晕阙蓂落独轮斜】芙蓉阙【储光羲诗花满】【丨丨丨春深朝夕池王维诗丨丨丨下防千官紫禁朱樱出上阑刘长卿诗文昌官近丨丨丨兰室氤氲香且结刘禹锡诗晩出丨】【丨丨春归棠棣华】甘防阙【杜甫别董颋诗士子丨丨丨不知道里寒】
