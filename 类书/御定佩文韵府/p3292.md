<!-- { "loadSidebar": true } -->
　　契【若计切丨约也又屑韵】
　　韵藻书契【易上古结绳而治后世圣人易之以丨丨百官以治万民以察葢取诸夬疏夬决也造立丨丨所以决断万事】【故取诸夬也书序造书契注书者文字契者刻木而书其侧故曰丨丨周礼天官小宰以官府之八成经邦治六曰听取予以丨丨】【疏若争此取予者则以丨丨劵书听之又地官质人掌稽市之丨丨注丨丨取予市物之劵也后汉书蔡伦传自古丨丨多编以竹】【简伦廼造意用树肤麻头及敝布鱼网以为纸拾遗记自丨丨之始考验神怪及世间闾里所説造博物志四百巻又调和八风以】【画八卦分六位以正六宗于时未有丨丨规天为图矩地取法宝椟记轩辕出自有熊之国母曰吴枢以戊巳日生故以土徳王考】【歴纪造丨丨服冕垂衣陆游诗不须追究为丨丨初结绳时俗已浇】契契【诗丨丨寤叹哀我惮人笺丨丨忧苦也惮劳也晋书】【皇甫谧传圣帝之创化也参徳乎二皇齐风乎虞夏欲温温而和畅不欲察察以明切也欲索索而条解不欲丨丨而绳结也刘向】【九叹孰丨丨而委栋兮日晻晻而下頽陶潜闲情赋考所愿而必违从丨丨以苦心】右契【礼记献粟者执丨丨疏契劵要也右】【为尊以先书为尊故也战国策或谓韩公仲曰安成君东重于魏而西重于秦掺丨丨而为公责徳于秦魏之王裂地而为诸侯公】【之事也】官契【周礼天官宰夫掌百官府之征令辨其八职五曰府掌丨丨以治藏王建诗朱牌面上分丨丨黄纸头边押勅】【符】铁契【汉书髙帝纪与功臣剖符作誓丹书丨丨金匮石室藏之宗庙】燔契【北史李士谦传士谦出粟万石以贷乡人】【属年谷不登责家无以偿皆来致谢士谦曰吾家本图赈赡岂求利哉于是悉召责家为设酒食对之丨丨曰责了矣幸勿为念也】左契【老子圣人执丨丨而不贵于人陆龟蒙诗已报东吴政初捐丨丨归】灵契【扬雄剧秦美新天剖神符地合丨丨】末契【陆机叹逝赋托丨丨于后生余将老而为客杜甫诗晩将丨丨托年少当面输心背面笑又千载得鲍叔丨丨有所及范梈诗】【古今有云然丨丨重交托】
　　参同契【神仙传魏伯阳作丨丨丨二巻其説似解周易其实论作丹之意白居易寻郭道士不遇诗欲问丨丨丨中事更期】【何日得从容又漫把丨丨丨难烧伏火砂】平生契【高适诗常深取与分孰慢丨丨丨】鱼水契【岑参诗感通君臣分】【义激丨丨丨】海上契【李白诗喜结丨丨丨自为天外宾】
