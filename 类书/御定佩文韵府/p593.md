<!-- { "loadSidebar": true } -->
　　德裕身【书于天若丨丨乃丨】不逺身【大戴礼言丨丨丨言之主也行丨丨丨行之本也】不訾身【后汉】【书冯勤传帝贤勤欲令以善自终乃因防见从容戒之曰人臣放逐受诛虽复追加赏赐不足以偿丨丨之丨注訾量也言无訾量】【比之贵重之极也訾与赀同陆游诗已侵垂老境尚爱不赀身】累卵身【晋书王濬传濬曰以丨丨之丨处风霆之冲】恶人身【北齐书显祖以王昕疎诞非济世所须骂之曰好门户丨丨丨】太守身【宋史赵良淳传良淳知安吉州时岁饥良】【淳劝富人出粟振之尝语人曰使丨丨丨可以济民亦所不惜也】石为身【晏子齐大旱景公欲祠灵山晏子对曰不可夫】【灵山固以丨丨丨以草木为髪天久不雨髪将焦身将热彼独不欲雨乎祠之无益】庆集身【论衡后稷之母履大人迹妊身】【怪而弃之隘巷牛羊不敢践寘之氷上鸟以翼蔽之丨丨其丨】一仞身【中论一尺之锦足以见其巧丨丨之丨足以见其治】【是以君子慎其独也】十六身【酉阳杂俎灵华寺佛殿西廊立髙僧一丨丨丨天宝初自南内移来画迹又张籍玉像堂诗玉】【毫不着世间尘辉相分明十八身】白檀身【法书要录唐太宗皇帝购求二王书禇河南监装背率多紫檀轴首丨丨丨紫】【罗褾织成带】金钢身【昭明太子解法身义畧就言说粗陈其义是常住身是丨丨丨】金碧身【江淹效阮公诗徒羡】【草木利不爱丨丨丨】防榔身【沈佺期题椰子树诗丛生凋木首圆实丨丨丨】小一身【杜甫诗英雄见事若通神圣哲】【为心丨丨丨】济物身【杜甫别蔡十四著作诗扬舲洪涛间仗子丨丨丨】不闗身【钱起诗卑栖且得地荣耀丨丨】【丨刘禹锡诗学道深山虚老人留名万代丨丨丨白居易诗大池髙舘丨丨丨又郑谷诗酒香睡足最闗身】白鹤身【鲍溶】【诗世上难逢丨丨丨又卢纶诗梦别一仙人霞衣满鹤身】懒慢身【戴叔伦诗四十无闻丨丨丨】令威身【武元衡游】【昊天观诗玉笙王子驾辽鹤丨丨丨】未退身【李绅诗愚叟多慙丨丨丨乂许浑韩信庙诗已为功名少退身】定中身【马戴诗门前九陌尘石上丨丨丨】百衲身【马戴诗后夜千峯月空林丨丨丨】义勇身【韩愈赠元协律诗嶷嶷桂】【林伯矫矫丨丨丨】救病身【韩愈诗乞取刀圭丨丨丨】绿毛身【张籍赠辟谷女冠诗防年山里住已作丨丨丨刘兼】【晨鸡诗朱冠金距丨丨丨】苦吟身【贾岛诗三月正当三十日风光别我丨丨丨乂孔平仲诗卧龙当日醉吟身又刘得仁诗】【吟身坐霜石眠鸟握风枝】树边身【贾岛诗独行潭底影数息丨丨丨赵嘏诗菊花空伴丨丨丨又欧阳修白鹭诗风格孤髙】【尘外物性情闲散水边身】识旧身【元赠严童子诗解拈玉叶排新句认得金环丨丨丨】不借身【元诗雷烻电】【击数声频不奈狂夫丨丨丨】向平身【白居易诗最喜两家婚嫁毕一时收得丨丨丨】暖活身【白居易诗还有阳和】【丨丨丨】富贵身【白居易诗自想身非丨丨丨】簪笏身【白居易诗濯足云水客拆腰丨丨丨】幻泡身【白居】【易诗清净久辞香火伴尘劳难索丨丨丨又苏轼诗闭眼才观梦幻身】到头身【白居易诗老过占他蓝尾酒病余收得丨】【丨丨】自在身【白居易诗髙卧闲行丨丨丨】麋鹿身【白居易诗并谢鹓鸾侣空留丨丨丨】黄绮身【白居易酬】【皇甫賔客诗晏家风丨丨丨深居髙卧养精神】光照身【白居易诗金翠动揺丨丨丨】醉饱身【白居易诗曾为】【白社羁游子今作朱门丨丨丨】最要身【白居易诗尊荣富贵难兼得闲坐思量丨丨丨】窄裁身【王建花褐裘诗对织】【芭蕉雪毳新长缝防袖丨丨丨】语禽身【喻鳬春雨如膏诗廻低飞蜨翅寒滴丨丨丨】总戎身【薛能诗只愁还作丨】【丨丨】乞离身【姚合诗南宫印绶丨丨丨乂张籍诗将军弓箭不离身】带累身【姚合诗夜归晓出满衣尘转觉才名】【丨丨丨】不仕身【许浑诗白髪终为丨丨丨】掌上身【罗隐诗钟陵醉别十余春重见云英丨丨丨】自由身【罗隐诗世间难得丨丨丨司空图诗忙闲皆是丨丨丨朱子诗三山虽好在惜取丨丨丨又窦巩诗行藏由兴不由身】独行身【雍陶诗临岐空羡丨丨丨】薜萝身【陈陶诗昆玉已成廊庙器涧松犹是丨丨丨】散诞身【李中渔父诗烟冷暮】【江濵髙歌丨丨丨】万里身【李洞诗征南破敌汉功臣提剑归来丨丨丨】酒兀身【郑谷诗浪兀孤舟丨丨丨】绮罗身【皮日休诗响屧廊中金玉歩采兰山下丨丨丨】百链身【李咸用剑喻诗愿将丨丨丨助我王臣节】钓艇身【张乔诗荏苒文明代难归丨丨丨】老身【刘兼诗过闗谁识丨丨丨】七十身【司空图诗自怪扶持丨丨丨】任运身【费冠卿诗二十年来丨丨丨】不了身【蒋吉诗出门争走九衢尘总是浮生丨丨丨】稻粱身【王仁裕诗】【松餐非复丨丨丨】有事身【髙蟾诗偶为芳草无情客况是青山丨丨丨】第防身【熊孺登诗况闻暗忆前朝事知】【是修行丨丨丨】草映身【胡钉铰小儿垂钓诗侧坐莓苔丨丨丨】不坏身【释广宣诗已证金钢丨丨丨】泛月身【王禹偁诗花拥湖中丨丨丨】昼锦身【宋祁昼锦堂诗瑞节前驱丨丨丨堂成署牓示州民】细痩身【司马光自】【题写真诗黄面霜须丨丨丨从来未识漫相亲】繮锁身【司马光宿魏云夫山庄诗不惜烟霞地暂容丨丨丨】薄宦身【蔡襄诗世事劳劳丨丨丨】小荷身【蔡襄诗初花才过丨丨丨】清净身【苏轼诗山色岂非丨丨丨注佛经曰法身者丨】【丨无相之丨也】一叶身【苏轼诗十八滩头丨丨丨】岁寒身【黄庭坚咏竹诗能和晚烟色幻出丨丨丨】簿领身【唐庚书新堂诗叠茅重葺一堂新设榻聊安丨丨丨】居士身【朱子诗早岁醇儒业中年丨丨丨】芭蕉身【范成大诗】【遮藏茉莉槛纒裹丨丨丨】卧云身【陆游赠传神水鉴诗写炤今谁下笔亲喜君分得丨丨丨】云水身【陆游诗羸然丨】【丨丨】风月身【陆游诗囊中畧有七千首不负百年丨丨丨】宴坐身【陆游诗休养观书眼调娯丨丨丨】北陌身【陆游诗难续西楼梦空存丨丨丨】草堂身【洪希文读杜拾遗诗作干戈尘世泪风月丨丨丨】婀娜身【郝经】【芍药诗露重霞香丨丨丨】老农身【元好问诗一饱本无华屋念百年今见丨丨丨】月上身【戴表元诗风定松鸣屋吟】【圆丨丨丨】牧犊身【杨维桢诗勿袖烹鲜手须闲丨丨丨】一粟身【刘基诗一叶扁舟丨丨丨】寿者身【杨基诗白】【髪青瞳丨丨丨】砥柱身【焦竑诗江海惊看丨丨丨】意生身【翻译名义集楞伽经明三种丨丨丨一安乐法丨丨丨二】【三昧丨丨丨三自性丨丨丨】自性身【唯识论一丨丨丨谓诸如来真净法界受用变化平等所依离相寂然絶诸戏论具】【无边际真实功德即此自性亦名法身】
　　六世一身【后汉书周勰传自勰曾祖父扬至勰孙恂丨丨丨丨皆知名云】容头过身【后汉书西羌传虞翻曰公】【卿选懦丨丨丨丨】千牛备身【唐书髙祖纪隋文帝以髙祖为丨丨丨丨注北魏置丨丨丨丨掌执御刀千牛刀名因为】【官号】始于为身【管子公曰请问信安始对曰丨丨丨丨中于为国成于为天下】韦附身【论衡西门豹急佩韦】【以自缓董安于缓带以自促急之与缓俱失中和然而丨丨丨丨成为完具之人又白居易诗襦袴提于手韦佩在身】是身非身【湼槃经如来之身丨丨丨丨】
　　对语【麟趾　砺齿　石乳　笑口　借手　云态　容膝　木舌龙身　澡身　松身　吟身　乞身　花身　称身　金身】【钓月手　松菊径　无碍法　尊前客　仙留蜕　碎竹影卧云身　薜萝身　自由身　研北身　佛化身　小荷身】
　　摘句【青云早致身　看松露滴身　斜月到禅身　髙萤映鹤身湖山稳寄身　香迟上定身　廻花半隐身　风月始闗身】【香衫软着身　太平阡陌乐闲身　昻昻野鹤水云身貂裘窄称身　云霞仙氅挂吟身　看山看水自由身诗囊茶器每随身　醉乡户小恰容身道成羽翼自生身　东方曼倩是前身】
　　賔【必隣切敬也迎也列也遵也服也又姓】
