<!-- { "loadSidebar": true } -->

　　御定佩文韵府巻九十之一
<子部,类书类,御定佩文韵府>
　　钦定四库全书
　　御定佩文韵府巻九十之二目録
　　入声　　　一屋韵二
　　竹　目

　　钦定四库全书
　　御定佩文韵府巻九十之二
　　入声　　　一屋韵二
　　竹【张六切说文冬生草也又姓】
　　韵藻绿竹【诗瞻彼淇澳丨丨猗猗孙楚登楼赋晞朝阳之素晖羡丨丨之茂阴张协诗浮阳映翠林颷扇丨丨谢朓杜】【若赋荫丨丨以淹留借幽兰而容与梁昭明太子诗丹藤绕干丨丨荫清池庾肩吾谢赉防榔啓形均丨丨讵埽山坛色譬青桐】【不生空井江淹诗丨丨夹清水秋兰被幽崖高适诗深崖生丨丨秀色徒氤氲王维诗丨丨含新粉红莲落故衣杜甫诗丨丨半含】【箨薪梢才出墙李白诗梧桐生蒺藜丨丨乏佳实刘长卿诗丨丨经寒在青山欲暮多白居易诗丨丨挂衣凉处歇清风展簟困时】【眠】孤竹【周礼春官大司乐丨丨之管云和之琴瑟注丨丨竹特生者刘桢诗凤凰集南岳徘徊丨丨根庾信表奏黄钟而歌】【大吕变丨丨而舞云门牛諴夏歌辞云和发韵丨丨扬声元稹诗丨丨迸荒园误与蓬麻列又齐语桓公欲从事诸侯遂令北伐】【山戎刜令支斩丨丨而南归史记周本纪伯夷叔齐在丨丨闻西伯善养老归之辽史地理志营州隣海军下刺史本商丨丨国秦】【属辽西郡汉为昌黎郡前慕容皝徙都于此元魏立营州领昌黎建徳辽东乐浪翼阳营平六郡陆云喜霁赋原思悦于蓬户兮丨】【丨欣于首阳庾信拟连珠素王之业乃东门之贫民丨丨之君实西山之饿士李白上留田行丨丨延陵让国扬名张祜首阳竹诗】【首阳山上路孤竹节长存孤一作觚尔雅丨丨北户西王母日下谓之四荒注丨丨在北北户在南西王母在西日下在东皆四方】【昏荒之国】孙竹【周礼春官大司乐丨丨之管空桑之琴瑟注丨丨竹枝根之未生者庾信周祀方泽歌调歌丨丨缩酒江茅王】【安石诗篱落生丨丨门庭上女萝】阴竹【周礼春官大司乐丨丨之管龙门之琴瑟注丨丨生于山北者庾信乐府管犹调于】
