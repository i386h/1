<!-- { "loadSidebar": true } -->











　　御定佩文韵府巻六十三之十一
<子部,类书类,御定佩文韵府>
　　钦定四库全书
　　御定佩文韵府巻六十三之十二目録
　　去声　　　四寘韵十二
　　瑞　智　记












　　钦定四库全书
　　御定佩文韵府巻六十三之十二
　　去声　　　四寘韵十二
　　瑞【是伪切说文以玉为信也又符信也又嘉祥符应曰丨又州名】
　　韵藻五瑞【书辑丨丨既月乃日觐四岳羣牧班瑞于羣后史记封禅书望山川徧羣神辑丨丨择吉月日见四岳郭璞珪】【赞玉作丨丨辨章有国张说诗丨丨分王国防珠映后衣又宋史乐志太宗端拱初有司请以丨丨为祥麟丹凤河清白龟瑞麦之】【曲荐于朝会又和岘请撰神龟甘露紫芝嘉禾玉丨丨各一曲每朝会登歌首奏之又刘禹锡诗瞻言丨灵丨能救百谷萎】辑瑞【见上徐陵为贞阳侯与太尉王僧辩书大齐观书有洛丨丨荣河功格苍旻徳满天地上官仪劝封禅表丨丨而嘉肆觐瘗玉】【而恭储祉载初改正朔制抚璇丹极丨丨苍严文彦博诸侯春入贡赋备于蕃于宣之仪皇皇丨丨当载生载育之济济来王】班瑞【见上史记帝尧纪择吉月日见四岳诸牧丨丨岁二月东廵狩至于岱宗齐书太祖纪凤书表肆之运龙图显丨丨之】【期宋史地理志庆歴二年建大名府为北京北曰丨丨殿信贺娄公神道碑三槐以鼐鼎象物知其神奸五等以桓珪丨丨守其】【宫室君以才望兼而有之又颁同晋书元帝纪焚柴丨丨告上帝】六瑞【书宗伯掌礼治神人和上下疏礼典以和邦国以】【谐万民其职又有以玉作丨丨以等邦国以禽作六贽以等诸臣是以和上下尊卑等列也周礼大宗伯以玉作丨丨以等邦国王】【执镇圭公执桓圭侯执信圭伯执躬圭子执谷璧男执蒲璧李子卿丨丨赋发丨丨于周典冠二牲于舜録欧阳修监试玉不琢不】【成器赋制由工巧参丨丨以凝辉】嘉瑞【诗周南召南谱二国之诗以后妃夫人之德为首终以麟趾驺虞言后妃夫人有斯】【德兴助其君子皆可以成功至于丨丨春秋西狩麟注麟者仁兽圣王之丨丨也春秋序麟凤五灵王者之丨丨也疏麟凤与】
　　【龟龙白虎五者神灵之鸟兽王者之丨丨也汉书宣帝纪诏曰协寜百姓承天顺地调序四时蒙丨丨赐兹祉福又郊祀志其冬】【凤皇集上林乃作凤皇殿以答丨丨后汉书光武帝纪中元元年羣臣奏言孝宣帝每有丨丨辄以改元神爵五凤甘露黄龙列为】【年纪葢以感致神祗表彰德信是以化致升平称为中兴又贾逵传陛下通天然之明建大圣之本改元正厯垂万世则是以麟凤】【百数丨丨遝又杨终传终为廉范游说坐徙北地帝东廵狩凤皇黄龙并集终赞颂丨丨上述祖宗鸿业十五章奏上诏贳还故】【郡魏书世祖纪时气和洽丨丨并降遍于郡国不可胜纪论衡有善行必有善政政善则丨丨臻福祥至挥麈余话锡燕太清楼记】【云羣臣饮釂又以惠山泉建溪毫琖烹新贡太平丨丨鬬茶饮之禁扁金以幽州为中都汴为南京苑之扁曰琼林楼之扁曰嘉福】【曰丨丨徐陵为贞阳侯与陈司空书玉羊银瓮丨丨必彰泽马山车祯符总集韩愈三上宰相书休征丨丨麟凤龟龙之属皆已备】【至李绅诗五色传丨丨千龄表圣君】天瑞【诗明昭上帝迄用康年疏天人相因人见丨丨而归之天见人归而降福公羊传郜】【鼎注郜所以有大鼎者周家以世孝丨丨之鼎以助享祭诸侯有世孝者天子亦作鼎以赐之史记三代世表太王命季歴明丨丨】【也又封禅书新垣平言长安东北有神气成五采若人冠絻焉丨丨下宜立祠上帝以合符应汉书董仲舒传天之所大奉使之王】【者必有非人力所能致而自至者此受命之符天下之人同心归之若归父母故丨丨应诚而至又吾丘寿王传陛下恢廓祖业功】【徳愈盛丨丨并至珍祥毕见后汉书王霸传光武谓官属曰王霸权以济事殆丨丨也博物志徐偃王欲舟行上国乃通沟陈蔡之】【间得朱弓矢以已得丨丨遂自称徐偃王司马相如封禅文厥涂靡踪丨丨之征何晏景福殿赋彰丨丨之休显照逺人之来庭王】【融曲水诗序丨丨降地符升崔日用应制诗临幸符丨丨重阳日再中李徳裕黠戞斯朝贡圗传序丨丨璨烂王道昭焯】祥瑞【诗匪且有且匪今斯今疏有天下者主于敬待神人接之以礼至诚感物丨丨必臻故知非且有且非今斯今谓嘉庆祯祥之事非】【谓其有而已有之言报应之疾也汉书元后传京兆尹王章奏封事天子召见章对曰陛下以未有继嗣引近定陶王此正议善事】【当有丨丨何故致灾异灾异之发为大臣颛政者也新序商汤用伊尹而文武用太公闳夭成王任周召而海内大治越裳重译丨】【丨并降遂安千载拾遗记圣人生皆有丨丨昔者人皇虵身九首肇自开辟于时日月重轮山明海静曹植承露盘颂近歴缠度三】【光朗明殊俗归义丨丨混并韩愈贺册尊号表风雨以时丨丨辐辏可谓先天而天不违矣】降瑞【诗燕及皇天克昌厥后笺】【文王之徳安及皇天谓丨丨应无变异也曹植文帝诔徳侪先王功侔太古上灵丨丨黄初俶祜刘邵嘉瑞赋昔圣王之丨丨或卓】【尔而弗经犹着美于篇籍贻来业而垂名王维诗尽九服兮皆四邻干丨丨兮坤降珍】典瑞【周礼丨丨掌玉瑞玉器之藏辨】【其名物与其用事设其服饰注人执以见曰瑞瑞符信也信崔说神道碑信珪则更受司勲谷璧则还输丨丨崔融皇太子上食】【表周官丨丨傍稽防女之仪晋朝加玺兼采纳妃之制陈襄缫借赋诏玉人而慎守饬丨丨以勤司】玉瑞【见上文心雕龙符者】【孚也征召防伪事资中孚三代丨丨汉世金竹末代从省易以书翰矣崔镇尚书省梧桐赋剪刻为圭磨成器龙章凤轸金符丨】【丨员坤祭五岳判有虞廵狩丨丨班乎冀州无恤登临宝符并于代郡】符瑞【史记封禅书自古受命帝王曷尝不封禅葢有】【无其应而用事者矣未有睹丨丨见而不臻乎泰山者也又太史公自序汉兴以来至明天子丨丨封禅改正朔易服色受命于】【穆清汉书宣帝纪孝武皇帝建太学修郊祀定正朔协音律封泰山塞宣房丨丨应宝鼎出后汉书和帝纪前后丨丨八十一所自】【称徳薄皆抑而不宣晋书天文志明堂西三星曰灵台主观云物察丨丨候灾变也魏书礼志高允奏乐府歌词陈国家王业丨丨】【及祖宗徳美唐书高祖纪武徳元年六月癸巳禁言丨丨者宋史职官志中兴后图籍丨丨宝玩之物若国史宗正寺所进属籍独】【藏于天章阁焉尚书中昔古圣王功成道洽丨丨乃封泰山陆贾新语周公与尧舜合丨丨论衡王道立事以寔不必具验圣主】【治世期于平安不必丨丨司马相如封禅文钦哉丨丨臻兹犹以为徳薄不敢道封禅阮瑀诗河洛吐丨丨草木挺嘉祥温子升舜】【庙碑青云浮洛荣光塞河丨丨必臻休祥咸萃】圣瑞【史记周纪太姜生少子季歴季歴娶太任皆贤妇人生昌有丨丨古公曰】【我世当有兴者其在昌乎宋史哲宗纪绍圣二年上皇太妃宫名曰丨丨又地理志东京有丨丨官东观汉记光武生于济阳先是】【凤皇集济阳故宫皆曰凤皇丨丨】灵瑞【汉书叙传若乃丨丨符应又可畧闻矣晋书乐志丨丨告符休征响震拾遗记丨丨】【佳禽艳卉殊木生非其壤诡色讹音不禀正朔之地无涉图书所记或缘徳业以来仪由时俗以具质咸得而详备矣梁宣帝游七】【山寺赋葢丨丨之所臻亦奇士之所出信宫调曲祺祥钟赤县丨丨炳皇都李峤凤诗九苞应丨丨五色成文章符载庐州进嘉】【禾表生人之内有淳孝丨丨之内有嘉禾】极瑞【后汉书班固传嘉谷灵草奇兽神禽应图合谍穷祥丨丨册府元龟开元十二】【年中书令说等奏云日月星辰山河草木羽毛鳞介穷祥丨丨葢以荐至而为常众多而不录张说上党旧宫述圣颂未有穷祥丨】【丨俶傥瓌异如今之至者周彦汴都赋应图合谍穷祥丨丨史不絶书岁有可纪】人瑞【吴志孙皓传吴兴阳羡山有空石长】【十余丈名曰石室在所表为丨丨续文献通考治中太仓州毛弼年百岁而孙澄及第有司为建丨丨状元坊王褒四子讲徳论】【海内乐业朝廷淑清天符既章丨丨又明杜牧诗命世须丨丨匡君在岳灵温庭筠诗玉籍标丨丨金丹化地仙】下瑞【宋书】【礼志孝武大明五年诏曰朕皇考太祖文皇帝动协天度下沿地徳故精纬上灵动植丨丨唐书百官志嘉禾芝草木连理为丨丨】【韩愈董生行人不识惟有天公知生祥丨丨无时期黄庭坚吉州仁寿塔记隋文受命仁寿改元廼诏分舍利二十置浮图于天下】【高爽地所至发祥丨丨】升瑞【宋书乐志丨丨奠贽乃侯乃公】上瑞【唐书礼乐志享日未明三刻太庙令帅其属陈瑞物】【太阶之西丨丨为前列次瑞次之下瑞为后又百官志白狼赤为丨丨册府元龟应顺元年诏曰隂阳之行运致时雨以应期稼】【穑顺成得岁功而叶望咸臻丨丨普泰兆民菌谱仙居界台括丛山峻拔仙灵所宫爰产异菌固藜苋之至腴莼葵之丨丨韩愈贺】【庆云表抱日增丽浮空不收斯为丨丨实应太平柳宗元代奏五色云状景云丨丨王者祉符焕彩彰之在天知圣徳之昭感刘禹】【锡诗川原呈丨丨恩泽赐闲行李商隐贺老人星见表陛下昭明老契游泳庄寰式是中秋呈兹丨丨】次瑞【见上】国瑞【唐书刘晏传明皇封泰山晏始八岁献颂行在帝竒其幼命宰相张说试之说曰丨丨也即授太子正字名震一时舒元舆鄂政记】【公徳如卿云景星所出必为丨丨所至必为人福不颛在一方而已吴逹诗恭惟同丨丨兼用察人文】无瑞【贞观政要太宗】【曰家给人足而丨丨不害为尧舜百姓愁怨而多瑞不害为桀纣论衡问曰文帝有瑞可名太平光武丨丨谓之太平如何】秘瑞【沈约齐武諡议嘉祥露合丨丨泉涌李珏唐文宗諡册文祯符丨丨王者之所宝郡国承诏寝而不扬鸿名徽号列圣之所重】【臣寮抗疏约而不受丁谓大搜赋天地不能藏祥而丨丨日月无以示愆而戒惩】
　　子孙瑞【汉书王莽传莽以皇后有丨丨丨通子午道从杜陵直絶南山径汉中注张晏曰时年十四始有妇人之道也子水】【午火也】
