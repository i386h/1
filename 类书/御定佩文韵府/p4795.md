<!-- { "loadSidebar": true } -->
　　【时传其先郑君事项籍已而属汉高祖令诸故项籍臣丨丨郑君独不奉诏诏尽拜丨丨者爲大夫而逐郑君又唐书百官志寺人六人掌皇后出入执御刀冗从掖庭局令二人丞三人掌宫人簿帐女工凡宫人丨丨司其除附公桑养会其课业供奉物皆取焉通典宗正卿一人掌序录王国嫡庶之次及诸皇室亲属远近郡国岁因计上皇族丨丨】门籍【汉书窦婴传太后除婴丨丨不得入朝请通典司门郎中掌丨丨关桥及道路过所阑遗物事任昉爲褚荼让袭封表丨丨勲防光锡土宇】尺籍【汉书冯唐传士卒尽家人子起田中从军安知丨丨伍符注李奇曰丨丨所以书军令淮南子子产爲郑相国四年田噐不归五年土无丨丨】记籍【汉书尹翁归传治东海明察郡中贤不肖及奸邪罪名尽知之县县各有丨丨吏民小解辄披籍县县收取吏豪民案致其罪养生论神仙虽不目见然丨丨所载前史所传较而论之其有必矣】披籍【见上】通籍【汉书陈汤传石显匡衡以爲甘延夀陈汤擅兴师矫制渐不可开刘向上疏曰大功未着小恶数布臣窃痛之宜以时解县丨丨除过勿治尊宠爵位以劝有功又董贤传贤性柔和善爲媚以自固每赐洗沐不肻出常留中视医药上以贤难归诏令贤妻得丨引丨殿中止贤庐若吏妻子居官寺舍白居易诗平生同门友丨丨在金闺】史籍【后汉书班彪传彪才高而好述作遂専心丨丨之间吴志孙权传注赵咨使魏魏文帝嘲咨曰吴王颇知学乎咨曰吴王任贤使能志存经畧虽有余闲博览书传歴丨丨探奇异不效诸生寻章摘句而已初学记温峤举荀崧爲秘书监曰崧文质彬彬思义通博歴位先朝莅事以穆宜掌秘奥宣明丨丨曹植求自试表每览丨丨观古忠臣义士出一朝之命以殉国家之难韦曜博奕论勉思至道爱功惜力以佐明时使名书丨丨勲在盟府乃君子之上务也】六籍【魏志荀彧传注晋阳秋曰荀粲好言道常以爲子贡称夫子之言性与天道不可得闻然则丨丨虽存固圣人之糠粃晋书陈邵传以儒学累迁燕王师泰始中诏曰燕王师陈邵淸贞洁静行着族笃志好古博通丨丨宜在左右以笃儒敎可爲给事中东都赋丨丨所不能谈前圣靡得言焉注丨丨六经也张衡赋日信近而远疑兮丨丨阙而不书陶潜诗如何絶世下丨丨无一亲】黄籍【唐书食货志先是州县职田公田每六月以白簿上尚书省覆实至十月输送则有丨丨岁一易之后不得簿上唯授】【租淸望要官而职卑者稽留不付丨丨亦不复更矣德宗即位诏丨丨与白簿皆上有司】履籍【淮南子周公继文王之业丨天】【子之丨听天下之政江淹袁淑从驾诗辨诗测京国丨丨鉴都】橘籍【述异记越多橘柚岁有橘税曰丨丨阚泽表请除臣】【丨丨】仙籍【通略入馆登瀛洲叩名于丨丨李商隐重过圣女祠诗玉郎会此通丨丨忆向天阶问紫芝刘沧及第后宴曲江诗】【紫毫粉壁题丨丨桞色箫声拂御楼云笈七籖呼吸太和保守自然先荣其气气爲生源所谓易益之道益者益精也易者易形也】【能益能易名上丨丨】司籍【荅賔戏刘向丨丨辨章旧闻注项岱曰丨主也丨书籍也】篇籍【荅賔戏婆娑乎术艺之塲休息】【乎丨丨之圃蔡邕文烈侯杨公碑兼通五典周览丨丨魏文帝与王朗书人生惟立徳扬名其次莫如着丨丨左思咏史诗四贤岂】【不伟遗烈光丨丨案谓主父偃朱买臣陈平司马相如也】玉籍【温庭筠诗丨丨标人瑞金丹化地仙陆龟送徳师侍御罢府】【西归诗王谢遗踪丨丨仙三年□上鄂君船】项籍【史记项羽纪丨丨者下相人也字羽初起时年二十四长八尺余力能扛】【鼎才气过人三年灭秦自立爲西楚霸王】阮籍【魏志丨丨传才藻艶逸而倜傥放荡行已寡欲以庄周爲模则注字嗣宗性至】【孝居防虽不率常检而毁几至防性爲从事中郎朝论欲显崇之籍以世多故禄仕而已闻歩兵校尉缺厨多羙酒营人善酿酒求】【爲校尉遂纵酒昬酣遗落世事时率意独驾不由径路车迹所穷輙恸哭而返又嵇康传注康与丨丨山涛向秀籍兄子咸王戎刘】【伶相友善游于竹林号爲七贤晋书丨丨传能爲靑白眼见礼俗之士以白眼对之嵇喜来籍作白眼喜弟康赍酒挟琴造焉籍乃】【见青眼尝遇孙登与商畧终古及栖神道气之术登不应籍因长啸而退至半岭闻有声若鸾凤之音响乎岩谷乃登之啸也遂归】【着大人先生传李白诗丨丨爲太守乘驴上东平】张籍【唐书丨丨传字文昌和州乌江人第进士韩愈荐爲国子博士歴水】【部员外郎主客中当时有名士皆与游而愈贤重之籍性狷直尝责愈喜博簺及爲駮杂之说其排释老不能著书若孟轲扬雄】【以垂世者仕终国子司业】
　　弟子籍【淮南子公孙龙在赵之时谓弟子曰人而无能者龙不能与游有客衣褐带索而见曰臣能呼公孙龙顾谓弟子曰】【与之丨丨之丨】金闺籍【谢朓始出尚书省诗既通丨丨丨复酌琼筵醴宋之问翫郡斋海榴诗昔沗丨丨丨尝见玉池莲李】【白诗谬题丨丨丨得与银台通杜甫吴侍御江上宅诗昔在凤翔都共通丨丨丨】承明籍【吴少微哭富嘉谟诗乃通丨丨】【丨遘此敦牂春】金门籍【张九龄诗自罢丨丨丨来参竹使符】太常籍【桞宗元送幸南容归使诗序渤海幸君既登于】【丨丨之丨又膺邯郸之召】吏部籍【姚合荅韩湘诗昨闻过春关名系丨丨丨】观光籍【李商隐爲荥阳公桂州举人自】【代状身先较艺之塲首出丨丨之丨】长生籍【曹唐小游仙诗外人欲压丨丨丨拜请飞琼报玉皇】蓬壶籍【郑谷故少】【师从翁隐岩别墅诗妙主丨丨丨忠爲社稷臣】
