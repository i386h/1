<!-- { "loadSidebar": true } -->
　　【传宋祖受命诸国削平东若髙丽渤海虽阻隔辽壤而航海远来不惮丨丨淮南子丨丨山川冐荆张载诗丨丨山川千里告】【辞杜甫诗眄睐已皆虚丨丨曽不泥高适诗风尘经丨丨揺落怨暌携】病涉【孟子民未丨丨也元史桥梁志都城初建桥梁】【皆架木为之至大徳间年深木朽委官督工修理然后人无丨丨之患苏轼两桥诗嗟此丨丨乆公私困留稽】冬涉【家语子产】【以所乗之舆济丨丨者崔释不修桥判启塞旣关于日修掲厉徒哀其丨丨苏轼诗丨丨水过脐】伙涉【史记陈涉世家陈胜】【王凡六月其故人闻之扣宫门欲见涉宫门令不肯为通陈王闻之乃召见载与入宫见殿屋帷帐客曰伙颐涉之为王沈沈者楚】【人谓多为伙故天下传之丨丨为王由陈涉始】济涉【后汉书张禹传拜扬州刺史当过江士民皆以江有子胥之神难于丨丨】【禹将度吏固请不聴杨防小池记凑其舟楫则起夫丨丨之争矣符载赠于尚书书瞻仰尊重魂爽飘然若望溟海未知丨丨】游涉【晋书谢安传苻坚百万次淮淝安命驾出别墅与防度围棊睹别墅安棊常劣于防度谓甥羊昙曰以墅乞汝丨丨至夜】【还指授将帅各当其任七丨丨乎云林周驰乎兰泽】参涉【南史刘穆之传穆之内总朝政外供军旅决断如流事无壅滞】【目覧词讼手荅牋书耳行聴受口并酬应不相丨丨皆悉赡举司马光苏骐墓铭国家沿前世故事分文武为二途其迁次任使】【皆不相丨丨有愿相移易者聴之】目涉【陆机五等诸侯论成汤亲照夏后之鉴公旦丨丨商人之戒】武渉【史记淮阴】【侯传楚已亡龙且项王恐使盱眙人丨丨徃説齐王信曰何不反汉与楚连和三分天下望之】赵涉【汉书周亚夫传东击呉楚】【至灞上丨丨説亚夫曰呉王知将军且行必置间人于殽黾阨陿之间将军何不从此右去走蓝田出武关抵雒阳直入武库诸】【侯闻之以为将军从天而下也太尉如其计】
　　园日涉【陶潜归去来辞丨丨丨以成趣门虽设而常关】
