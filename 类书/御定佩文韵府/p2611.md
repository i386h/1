<!-- { "loadSidebar": true } -->
　　瀁【余两切混丨水貌又韵】
　　韵増漭瀁【家语子贡曰赐愿使齐楚合战于丨丨之野赐陈説其间推论利害释二国之患唯赐能之后汉书明帝】【纪诏曰水门故处皆在河中丨丨广溢莫测圻岸阮籍大人先生传徜徉囘翔兮丨丨之外又咏怀诗丨丨瑶光中忽忽肆荒滛】导瀁【史记夏纪嶓冡丨丨东流为汉按瀁禹贡作】防瀁【后汉书马融传临乎宏池镇以瑶台丨丨沆漭错紾盘委淮南】【子潦水不泄丨丨极望枚乘七浩丨丨慌旷旷兮陈琳止欲赋道悠长而路阻河丨丨而无梁】滉瀁【吴志薛综传公孙渊】【降而复叛权欲亲征综谏曰辽东民习鞍马转徙无常加以洪流丨丨风波难免倐忽之间人船异势唯陛下折雷霆之威逺履冰】【之险潘岳西征赋其池则汤汤汗汗丨丨弥漫浩如河汉裴廸诗当轩弥丨丨孤月正徘徊白居易诗影浸南山青丨丨波沉西日】【红奫沦朱子诗考槃虽在陆丨丨水云深元好问诗岂曰无妙理丨丨莫容诘】滔瀁【抱朴子大川丨丨则虬螭羣游日就月将】【则徳立道备】瀁【楚辞逺游览方外之荒忽兮沛丨丨而自浮】液瀁【桐谱枝蠧则中干节伤则丨丨】旷瀁【马融】【长笛赋彷徨縦肆丨丨敞罔老荘之槩也】瀁瀁【阮籍清思赋心丨丨而无所终薄兮思悠悠而未半王僧孺送殷何两记室诗】【飘飘晓云驶丨丨旦潮平】浣瀁【阮籍大人先生传飘飖于四运翻翺翔乎八隅欲従肆而彷佛丨丨而靡拘变化移易与神明】【扶】游瀁【阮籍咏懐诗岂安通灵台丨丨去高翔】灏瀁【潘尼火似大道之未离而元气之丨丨江淹诗飘飖可终年】【丨丨安是非刘基歩虚词丨丨六合外永与无始隣】沆瀁【左思吴都赋澄潫澒溶丨丨木华海赋浺瀜丨丨郭璞江赋极】【望百丨丨皛溔】泱瀁【欧阳建赋龟池丨丨果林榛榛】浩瀁【傅亮文渊流丨丨莫测其端谢灵运山居赋吐泉流之丨】【丨】泛瀁【梁宣帝防七山寺赋乍丨丨而瞻望或陵峰而一顾】流瀁【江淹丹砂可学赋丨丨不一敖曹无边】荡瀁【江淹诗北渚有帝子丨丨不可期韩愈岳阳楼诗江豚时出戏惊波忽丨丨】演瀁【王鉴赋得玉水记方流诗氤氲防瑞影丨】【丨度方流】竹瀁【梅尧臣广济寺诗短篱丨丨危路踏松根】
　　长川瀁【顾鼎臣圣驾躬耕籍田赋丨丨丨兮流碧芳草靡兮成绮】
　　赏【书两切赐也又姓】
　　韵藻懋赏【书徳懋懋官功懋丨丨南史陈武帝纪前王宰世丨丨尊贤式藩长总征羣伯】厚赏【书功多有丨丨】【后汉书虞诩传邓太后以诩有将帅之畧武都太守引见嘉徳殿丨加丨赐水注汉武防行栢谷遇辱窦门又感其妻深识之】【馈既返玉阶丨丨赉焉傅咸与汝南王书无功而丨丨莫不乐国有祸祸起当复有大功也】爵赏【礼记见亲疎之杀焉见丨】【丨之施焉史记冯唐传王者之遣将也跪而推毂曰阃以内者寡人制之阃以外者军制之军功丨丨皆决于外归而奏之后汉】【书谢弼传丨丨之设必酬庸勲晋书庾亮传亮还芜湖不受丨丨唐书陆贽传天寳之季嬖幸倾国丨以情授丨以宠加纲纪始坏】【矣曹植谢章茅土既优丨丨必重】诛赏【周礼大宰三则大计羣吏之治而丨丨之后汉书陈忠传选举丨丨一由尚书淮】【南子周公负扆而朝诸侯丨丨制断无所顾问潘岳西征赋惟衘橜之或变峻徒御以丨丨】庆赏【周礼族师刑罚丨丨相及】【相共汉书五行志先是遣卫青霍去病穷追单于还大行丨丨晋书刘颂传丨丨刑防所以卫下之权不重则无以威众人而卫上】
　　【管子开必得之门者信丨丨也韩非子杀戮之谓刑丨丨之谓徳贾谊疏丨丨以劝善刑罸以惩恶牛赤帝歌丨丨既行髙明可】【处】上赏【左传下义其罪丨丨其奸又战防齐威王下令国中曰有能面折寡人者受丨丨上书谏寡人者受中赏能谤议】【于市朝闻寡人之耳者受下赏史记萧相世家上曰吾闻进贤受丨丨萧何功虽髙得鄂君乃益明于是因鄂君故所食闗内侯】【邑封为安平侯汉书武帝纪进贤受丨丨蔽贤蒙显戮古之道也】徳赏【左传公冶疾聚其臣曰必无以冕服敛非丨丨也且】【毋使季氏葬我】门赏【左传耏班败狄宋以丨丨之使食其征】逃赏【左传申包胥曰吾为君也非为身也君既定矣又何】【求且吾尤子旗其又为诸遂丨丨魏志武帝纪注己亥令曰孤闻介推之避晋封申胥之丨楚丨未甞不舍书而叹水经注介子推】【丨文公之丨而隐于绵上之山】劝赏【左传古之治民者丨丨而畏刑恤民不倦乂将赏为之加膳加膳则饫赐此防知其】【丨丨也唐书陈子昻传子昻奏八科五曰招谏六曰丨丨】求赏【左传縦无大讨而又丨丨无厌之甚也】三赏【语狐毛】【卒使赵衰代之辞曰城濮之役先且居之佐军也善军伐有赏善君有赏能其官有赏且居有丨丨不可废也乃使先且居将上军】【史记晋世家从亡贱臣壶叔曰君丨行丨赏不及臣敢请罪文公报曰夫导我以仁义防我以徳惠此受上赏辅我以行卒以成立】【此受次赏矢石之难汗马之劳此复受次赏若以力事我而无补吾缺者此受次赏丨丨之后故且及子晋人闻之皆説新序宋景】【公时荧惑在心召子韦而问之子韦曰君有仁人之言天必丨丨君今夕星必徙舍】次赏【见上】加赏【汉书文帝纪賛张武】【等受赂金钱觉更丨丨赐以媿其心】重赏【后汉书耿纯传窃见明公单车临河北非有府藏之蓄丨丨甘饵可以聚人也又来】【歙传昔赵之将帅多贾人高帝悬之以丨丨又杜诗传宜数郡以俟振旅之臣重复丨丨加于乆役之士晋书王沈传徳不足以】【配唐虞明不足以至周公虽悬丨丨忠谏之臣未可致也荘子楚昭王失国屠羊説走而従于昭王昭王反国赏従者及屠羊説】【屠羊説曰楚国之法必有丨丨大功而后得见今臣之知不足以存国吴军入郢説畏难而避防非故随大王也今大王欲废法毁】【约而见説此非臣之所以闻天下也荀子雕雕焉悬贵爵丨丨于其前明罚大辱于其后黄石公香饵之下必有死鱼丨丨之下必】【有勇夫又平声韩琦诗锦堂丨丨牡丹红】县赏【后汉书桓谭传张官置吏以理万人丨丨设罚以别善恶盐鐡论丨丨以待功】【序爵以俟贤】辞赏【魏志田畴传注畴恳恻前后丨丨出入三载厯年未赐新序申子之不受命赴秦忠矣七日七夜不絶声】【厚矣不受赏不伐矣然赏所以劝善也丨丨亦非常法也魏武帝报阜书子贡丨丨仲尼谓之止善谢灵运诗恵物丨所丨励志】【故絶人】鉴赏【晋书王戎传戎有人伦鉴识常目山涛如璞玉浑金王衍如瑶林琼裴頠拙于用长荀朂工于用短族弟敦】【有高名每戎托疾不见敦后果为逆乱其丨丨先见如此黄庭坚诗濬冲遭丨丨】眞赏【南史王筠传沈约制郊居赋要】【筠示其草读至雌霓连蜷约拊掌欣忭曰仆尝恐人呼为霓次至坠石磓星及冰尽塪而帯坻筠皆击节称赞约曰知音者希丨丨】【殆絶所以相要正在此句耳张説诗他日懐丨丨中年负值纷蔡文恭逰山应制诗悠然动睿思息驾寻丨丨】受赏【隋书】【李文博传秦孝王妃生男高祖大喜颁赐羣官文博云赏罚之设功过所归王妃生男千羣官何事乃妄丨丨也新序昭王复国而】【赏始于包胥包胥曰功成而丨丨是卖勇也遂终身不见祢衡鹦鹉赋故献金者丨丨而伤肌者被刑】获赏【列子负日之暄】【以致吾君丨重丨】心赏【谢朓诗文奏方盈前懐人去丨丨何逊诗伊余本羇客重暌复丨丨岑参诗满目徒春华思君罢丨】【丨栁宗元诗道同有爱弟披拂恣丨丨张继诗故交日零落丨丨寄何人黄庭坚诗时頼觧事人载酒直丨丨】幽赏【李白春夜】【宴桃李园序丨丨未巳高谈转清王维诗揆予宅闾井丨丨何由屡韦应物诗佳咏邀清月丨丨滞芳袭郑巢诗多喜陪丨丨清吟】【绕石丛黄庭坚墨竹诗丨丨非俗爱陆防诗丨丨定知随处牓更湏时展放翁诗】尹赏【汉书薛宣传频阳县北当上郡西河】【为郡凑多盗贼其令平陵薛恭本县孝者功次稍迁未尝治民职不办而粟邑县小辟在山中民谨朴易治令钜鹿丨丨乆郡用】【事吏为楼烦长举茂材迁在粟宣即以令奏赏与恭换县二人视事月而两县皆治】
