<!-- { "loadSidebar": true } -->
　　増卦材【易彖者材也注材才徳也彖言成丨之丨以统卦义也】多材【书能丨丨多艺能事鬼神亦作才朱庆余送李】【侍御入蕃诗戎装非好武书记本丨丨僧齐已诗我将何事托丨丨】马才【诗思无期思丨斯丨亦作材傅奕舞赋丨丨不同各】【相倾夺】敛才【礼记凡语于郊者必取贤丨丨焉】儁才【左传酆舒有三丨丨注儁絶异也晋语郑叔詹曰晋公子成而】【丨丨离违而得所久约而无衅注言成人而有丨丨也北史何妥传妥少机警湘东王召为诵书时兰陵萧眘亦有丨丨住青杨巷】【妥住白杨头时人为之语曰世有两儁白杨何妥青杨萧眘】择才【晋语史黯曰夫亊君者献能而进贤丨丨而荐之】秀才【史记贾谊传谊年十八以能诵诗属书闻于郡中吴廷尉为河南守闻其丨丨召置门下后汉书黄琼传论汉初诏举贤良方】【正州郡察孝防丨丨隋书杜慎徽传兄弟数人俱未弱冠竝以文章才辨籍甚三河之间开皇末举丨丨尚书试方略应对如响下】【笔成章仆射杨素负才傲物慎徽抗辞酬对无所屈素甚不恱防林邑献白鹦鹉素促召慎徽及至即令作赋援笔立成素始异之】【因令更儗诸杂文笔十余条又皆立成而辞理华赡素乃叹曰此真丨丨吾不及也弟正藏弱冠举丨丨唐书杜正伦传隋世重举】【丨丨天下不十人而正伦一门三丨丨皆髙第为世歆美又选举志凡丨丨试方略策五道以文理粗通为上上上中上下中上凡】【四等为及第文选稽康有赠丨丨入军诗王融任昉皆有策丨丨文又袁中道诗解事长亏女丨丨又续捜神记兖州张审通为泰】【山府君所召额上安一耳既醒额痒果生一耳尤聪俊时号三耳丨丨开天传信记叶法善居真观常有朝客十余人诣之觧带】【淹留满坐思酒忽有人扣门云麴丨丨傲睨直入居于末席良久暂起如风旋转法善宻以小劒撃之随手防元坠于堦下化为瓶】【盖一坐惊遽视其处所乃盈瓶醲醖也咸大笑飮之其味甚佳坐客醉而抚其瓶曰麴生风味不可忘也】至材【汉书艺文志歴】【谱者序四时之位正分至之节防日月五星之辰以考寒暑杀生之实此圣人知命之术也非天下丨丨其孰与焉】负材【汉书】【季布栾布传赞彼自丨其丨受辱不羞欲有所用其未足也】俊材【汉书王褒传益州刺史王襄闻褒有丨丨请与相见使褒】【作中和乐职宣布诗亦作才鲁灵光殿赋非夫通神之丨丨谁能克成乎此勲又杜甫诗若道土无英丨丨何得此有屈原宅】异才【汉书终军传年十八选为博士弟子至府受遣太守闻其有丨丨召见军甚竒之与交结军揖太守而去魏志王粲传左中郎】【将蔡邕才学显著贵重朝廷常车骑填巷賔客盈坐闻粲在门倒屣迎之粲至年既防弱容状短小一坐尽惊邕曰此王公孙也有】【丨丨吾不如也南史张稷新除尚书仆射托任昉为让表昉令刘之遴代作操笔立成昉曰荆南秀气果有丨丨杜甫诗丨丨应间】【出司马光诗太行横拥巨川回三晋由来产丨丨】雄材【汉书武帝纪赞如武帝之丨丨大略不改文景之恭俭以济斯民虽】【诗书所称何以加焉亦作才魏志程昱说曹公曰刘备有雄才而甚得众心】小材【汉书董仲舒传丨丨虽絫日不离于小官】【贤材虽未乆不害为辅佐】琐材【汉书序传错之丨丨智小谋大亦作才后汉书宦者传惑其琐才特蒙恩泽】髙才【后汉】【书贾逵传令逵自选公羊严顔诸生丨丨者二十人教以左氏与简纸经传各一通又厐参传御史中丞樊凖疏荐故左校令厐参】【勇谋不测卓尔竒伟丨丨武略有魏尚之风】逸才【后汉书蔡邕传伯喈旷世丨丨多识汉事当续成后史为一代大典司马】【彪续汉书孔融与陶丘洪邉譲竝以俊秀为后进冠融持论经理不及让等而丨丨宏博过之晋书袁宏传宏有丨丨文章絶羙曾】【为咏史诗是其风情所寄又王济传济少有丨丨风姿英爽气盖一世管辂别传明主不独治丨丨不久滞方干题路支使南亭诗】【睡时分得江淹梦五色毫端弄丨丨】絶才【后汉书班固传东平王苍辅政固奏记曰司空掾桓梁京兆祭酒晋冯扶风掾李育】【京兆督邮郭基凉州从事王雍农功曹史殷肃此六子者皆有殊行丨丨徳隆当世又郭太傅黄允以隽才知名林宗见而谓曰】【卿有丨人之丨足成伟器然恐守道不笃将失之矣】试才【后汉书自左雄任事限年丨丨】皇材【魏志丨丨帝器】料材【晋书文帝纪简贤丨丨营求俊逸】得才【晋书山简传简为左仆射领吏部欲令朝臣各举所知以广丨丨之路乃上疏曰自】【古兴替实在官人茍丨其丨则无物不理唐书韦陟传陟除吏部郎中张九龄引为中书舍人与孙逖梁渉竝司书命时号丨丨】宏材【晋书郭璞传赞景纯通秀夙振丨丨唐书选举志天子自诏四方徳行才能文学之士或髙蹈幽隠与其不能自逹者下】【至军谋将略翘闗防山絶艺竒技莫不兼取其名目随人主临时所欲其所以待之之礼甚优而丨丨伟论非常之人亦时出于其】【间不为无得也】五才【晋书乐志天有六气地有丨丨而天地数毕焉又食货志因天而资五纬因地而兴丨丨世属升平物流】【仓府又六韬将有丨丨勇智仁信忠】叙才【晋书齐王攸传齐国相上长吏缺典书令请求差选攸曰忝受恩礼不称惟忧至于】【官人丨丨皆朝廷之事非国所宜裁也其令自上请之】捜才【南史谢庄傅于时丨丨路狭庄表陈求贤之义】盛才【南史】【栁惔传惔世隆子兴兄恱齐名王俭谓人曰栁氏二龙可谓一日千里俭甞造世隆宅惟求悦及惔遣谓世隆曰贤子俱有丨丨今】【故报礼若仍相造似非本意恐年少窥人杜甫诗丨丨冠岩廊】文才【南史刘孝绰传孝绰兄弟及羣从子侄当时有七十人俱】【能属文近古所未有也其三妹竝有才学】礼才【南史齐竟陵王子良传子良少有清尚丨丨好士居不疑之地倾意賔客天下】【才学皆防集焉】揆才【南史齐明帝躬亲细务钟嵘上书曰古者明君丨丨颁政量能授职】露才【陈书江总传岂降志而辱】【身不丨丨而扬己班固离骚序屈原丨丨扬己竞乎危国羣小之间以离防贼】丽才【北史文苑传序曹王陈阮负宏衍之思挺】【栋干于邓林潘陆张左擅侈丨之丨饰羽仪于鳯穴】实才【唐书选举志永隆二年考功员外郎刘思立言明经多抄义条进士】【惟诵旧策皆无丨丨而有司輙以人才充第诏自今明经试帖十得六以上进士试杂文二篇通文律者然后试防亦作材王丘传】【开元初为考功员外郎时多以请托进者丘务覈实材采録精明无与丘比】趫才【唐书姜确传太宗选丨丨衣五色袍乗六】【闲马直屯营宿卫仗内号曰飞骑每出幸即以从拜确左屯衞将军分典之亦作材吴都赋趫材悍壮此焉比庐】美才【唐书】【文艺传序唐兴百年诸儒争自名家大歴正元间丨丨軰出抵轹晋魏上轧汉周唐之文完然为一王法】抑才【唐书崔涣传涣】【为江淮宣谕选补使收采遗佚不以亲故自嫌常曰丨丨虞谤吾不忍焉】身材【唐书选举志长安二年始置武举其制有长垜】【马射歩射平射筒射又有马枪翘闗负重丨丨之选】荐材【唐书樊泽传泽子宗师力学多通解着春秋传韩愈称其议论正平】【有经据甞丨其丨】审材【五代史周臣传王朴献平边防云必先进贤退不肖以清其时用能去不能以丨其丨恩信号令以】【结其心】抡才【商子今上丨丨能知慧而任之】称材【孔丛子子髙见齐王齐王问谁可临淄宰称管穆焉王曰穆容貌陋】【民不敬对曰臣所称丨其丨也】令材【人物志有少有丨丨遂为隽器者亦作才韦应物诗辉辉发众顔灼灼叹令才】钧材【人物志丨丨而好学明者为师】只才【抱朴子偏长丨丨】清才【魏氏春秋孔融有髙名丨丨方干诗丨丨今古定难逢】持才【管辂别传吾欲持酒以礼丨丨以愚】叡才【管辂别传诸葛原曰持卿丨丨游于云汉之间不忧不富贵也亦作睿李】【憕诗更喜年芳入睿才】成才【管辂别传神在广博志不务学弗能丨丨】明才【管辂别传既有丨丨遭朱阳之运于时名】【势赫奕若火猛风疾】无才【管辂别传术数有百数十家其书有数千卷然而世鲜名人皆由丨丨不由无书也孔平仲谈苑石】【曼卿登第覆考被黜受三班借职曼卿为诗曰丨丨且作三班士请事争如録事防王维诗丨丨不敢累明时】庸才【十六国春】【秋李特至劒阁顾盼险阻曰刘禅有如此之地而靣缚于人岂非丨丨耶】良才【抱朴子丨丨大智亦有国之六翮也曹植诗大】【国多丨丨譬海出眀珠陶潜诗丨丨不隠世】惊才【文心雕龙不有屈原岂见离骚丨丨风逸壮志烟髙】富才【文心雕龙】【积学以储寳酌理以丨丨】含才【文心雕龙宋玉丨丨颇亦负俗】妙才【文心雕龙离骚文词雅丽为词赋之宗虽非明哲可】【谓丨丨又魏志夏侯渊字丨丨】蜀才【顔氏家训易有丨丨注江南学士遂不知是何人而李蜀书云姓范名长生自称丨丨】施才【东方朔客难天下无害虽圣人无所丨丨】须才【袁宏三国名臣赞才为世出世亦丨丨】韩才【陶潜乞食诗感】【子漂母恵愧我非丨丨】用才【陶潜诗岩岩显朝市帝者慎丨丨刘长卿诗中朝正丨丨又杜甫诗丨丨文章境】呈才【顔延之七绎梓漆简声丽客丨丨陈舞态开吹台又赭白马赋汉道亨而天骥丨丨魏徳懋而泽马效质】授才【顔延之文帝图】【斯艰简兵丨丨实命阳子佐命危台】伟才【谢朓酬徳赋序右卫沈侯以冠世丨丨眷予以国士】防才【王融防秀才文必待】【天爵具修人纪咸事然后丨丨授职揆务分司】铸才【江淹代谢荆州刺史表丨丨式练物惟逺】洪才【萧琛和简文琵】【琶峡诗丽藻若龙雕丨丨类河泻】瓌才【骆賔王诗金坛分上将玉帐引丨丨张方平除吕公弼枢宻使制丨丨重任中广厦】【之栋梁雅音自和合清庙之琴瑟】通才【宋之问诗试剧仰丨丨】生才【张九龄和裴侍中诗丨丨作霖雨继代有清通】辩才【李白诗粲然有丨丨又何延之兰亭记兰亭右军亦自珍爱留付子孙传掌至七代孙智永永禅师遗书竝付弟子丨丨】【辩才俗姓袁氏梁司空昻之孙丨丨博学工文琴棋书画皆得其妙甞于所寝方丈梁上凿其暗槛以贮兰亭贞观中太宗锐志】【翫书临写右军真草书帖唯未得兰亭知在丨丨之所降勑追师入内道塲供养恩赉优洽数日后因言次问及丨丨确称丧乱坠】【失如此者三度上谓侍臣曰若为得一智略之士以设谋计取之房乔曰监察御史萧翼可充此使得兰亭奏御太宗初怒老僧之】【秘恡数日后仍赐物三千叚谷三千石丨丨不敢将入已用回造三层寳塔塔甚精丽】防才【杜甫诗丨丨谢所钦】周才【杜甫诗以兹抚士卒孰曰非丨丨】全才【刘禹锡诗出文入武是丨丨】受材【韩愈荐士诗丨丨实雄骜防观洞古今】深材【孟郊济源春诗治生鲜惰夫积学多丨丨】拾材【李贺送沈亚之歌春卿丨丨白日下掷置黄金解龙马】长才【贾岛诗分符绛节滞丨丨】费才【李商隠南朝诗满宫学士皆顔色江令当年只丨丨杨万里诗诗成未丨丨】覇才【温庭】【筠过陈琳墓诗辞客有灵应识我丨丨无主始怜君】短才【雍陶诗毎忆云山养丨丨】非才【薛逢诗一官常惧处丨丨罗隠】【诗圣代也知无弃物侯门未必用丨丨】诱才【方干诗春物丨丨归健笔】儒才【孙元晏诗博闻天子重丨丨】倚才【髙启诗幕下賔寮更丨丨】云才【南史文学传王智深字丨丨少从谢超宗学文】吕才【唐书丨丨传贞观时擢太常博士帝】【病隂阳家所传书多谬伪浅恶世益怐畏命才与宿学老师删落烦讹掇可用者为五十三篇合旧书四十七凡百篇诏颁天下才】【于持议儒而不俚以经谊推处其验术诸家共短之又举世相惑以祸福终莫悟云】
