<!-- { "loadSidebar": true } -->
　　韵藻增掷筊【玉堂闲话汉宗正刘皥忽梦一人手执文簿殆似防吏意其知人命禄乃诘之吏曰作齐王判官后衔命】【使吴越路由郓州忽于公馆染疾恍惚意其曾梦为齐王判官恐是大四神天齐王也廼令亲侍就庙陈所梦炷香丨丨以质之】圣筊【石林燕语髙辛庙有竹桮珓以一俯一仰为丨丨】杯珓【演繁露丨丨用两蚌殻或用竹根韩愈谒衡岳庙诗手持】【丨丨导我掷云此最吉余难同梅尧臣龙女祠祈顺风诗竹根丨丨不欺人世间然诺空当面孔武仲庙下风诗丨丨似见许归】【来整樯幔范成大谒南岳诗丨丨不用掷但愿归田园】卜珓【郡国雅谈孟賔于华山神前丨丨一年乞一珓凡六掷珓皆上】【吉后六举及第】竹筊【陈造房陵诗城中丨丨今年贵盐茗新来免阙供】
　　木防珓【挥麈后録太祖皇帝草昧日客游睢阳醉卧阏伯庙梦中觉有异既醒焚香殿上取丨丨丨以卜平生也】
　　斆【胡教切学也又法效也】
　　韵藻增模斆【顔氏家训魏晋以来所着诸子理重事复递相丨丨犹屋上架屋牀上施牀耳】庠斆【梁武帝建学诏】【宜大啓丨丨博延冑子】江斆【南史丨丨传斆字叔文少有美誉为丹阳丞袁粲为尹见斆叹曰风流不坠政在江郎累居内】【官每以侍养陈请迁侍中歴五兵尚书中书舍人纪僧真幸于武帝谓帝曰邀逢圣时阶荣至此唯就陛下乞作士大夫帝曰由丨】【丨谢我不得措此意可自诣之僧真承防诣斆登榻坐定斆便命左右曰移吾牀让客僧真丧气而退齐书祥瑞志永明七年吴】【郡太守丨丨于钱塘县苍玉璧一枚以献】
　　靿【于教切靴丨】
　　韵藻增锦靿【国史补明皇幸蜀至马嵬驿令髙力士缢贵妃于佛堂前梨树下马嵬店媪收得丨丨一只相传过客每】【一借翫必须百钱前后利极多媪因至富张宪子夜吴歌白苎鸦头袜红绫丨丨靴】短靿【古今诗话陶谷诗尖檐帽子卑】【凡厮丨丨靴儿末厥兵用当时语而今不晓】
　　立凤靿【升庵外集隋宫人织成五色丨丨丨朱锦袜】
　　红锦靴靿【图画见闻志唐代宗朝令宫人侍左右者穿丨丨丨丨】月牙束靿【杨维桢诗丨丨丨丨红幧首按】【谓蹋踘也】
　　窌【匹貌切说文窖也】
　　韵藻增石窌【左传齐侯免遂自徐关入辟女子女子曰君免乎曰免矣曰锐司徒免乎曰免矣曰茍君与吾父免矣可】【若何乃奔齐侯以为有礼既而问之辟司徒之妻也予之丨丨释文窌力救反一力到反】南窌【汉书公孙贺传贺以车将军】【从大将军青出有功封丨丨侯】投奅【韩愈征蜀聨句丨丨闹防防填湟防傄】
　　牛鸣窌【管子凡听宫如丨丨丨中】
　　胶【古孝切丨粘物又肴韵】
　　韵藻增胶胶【张九成杂兴诗名利工欺人市朝徒丨丨所得无几何舌焦唇亦燥】莲泥胶【皮日休诗既为菱浪飐亦被丨丨丨】牙难胶【范成大除夕诗饧楪丨丨丨椒盘眼倦开】

　　御定佩文韵府巻七十八
<子部,类书类,御定佩文韵府>
　　钦定四库全书
　　御定佩文韵府巻七十九之一目録
　　去声　　　二十号韵一
　　号　帽　报　导　盗　操　噪　噪　灶

　　钦定四库全书
　　御定佩文韵府卷七十九之一
　　去声　　　　二十号韵一
　　号【胡到切丨令又召也呼也諡也本作号又豪韵】
　　韵藻大号【易涣汗其丨丨周礼春官大宗伯凡祀大神享大祭大奉玉齍诏丨丨注丨丨六号之大者诏大祝为祝】【辞南史宋武帝纪鞠旅陈师赫然丨丨分命羣帅北狥司兖东京赋序髙祖膺箓受图顺天行诛杖朱旗而建丨丨】发号【书丨】【丨施令罔有不臧后汉书耿弇传光武居邯郸宫昼卧温明殿弇入造牀下请问因説曰公首事南阳破百万之军今定河北以义】【征伐丨丨响应天下可传檄而定使者从西方来欲罢兵不可从也宋史朱子传时蝗旱相仍奏言为今之计独有断自圣心沛然】【丨丨责躬求言道徳指归论施道足以兼并尊宠足以丨丨文心雕龙魏晋诰防职在中书刘放张华互管斯任施命丨丨洋洋盈】【耳顔延之曲水诗序选贤建戚则择之于茂典施命丨丨必酌之于故实】徽号【礼记易服色殊丨丨注徽旌旗之属丨之丨如】【殷之太白周之大赤之也晋书礼志虞舜尽事亲之礼贵为天子富有四海而瞽瞍无立锥之地一级之爵宁忍父卑贱不以丨】【丨显之岂不以子无爵父之道理穷义屈靡所厝情者哉梦溪笔谈熙宁中因上皇帝尊号宰相率同列面请三四上终不允曰丨】【丨正如等功臣何名实是时吴正宪为首相乃请止功臣号薛道衡隋高祖颂序品物咸亨酌前王之令典改易丨丨因庻萌】【之子来】立号【礼记钟声铿铿以丨丨号以立横横以立武君子听钟声则思武臣春秋隐公元年注唯王者然后改王丨丨】【汉书卫青传元朔五年春令青将三万骑出高阙匈奴右贤王当青等兵夜逃青还至塞天子使使者持大将军印即军中拜青大】【将军诸将皆以兵属丨丨而归宋史周湛传州县簿领案牍淆混无纪次湛为丨丨以月日比次之文中子改元丨丨非古也】六
　　号【周礼春官大祝辨丨丨一曰神号二曰号三曰号四曰牲号五曰齍号六曰币号注号若云后土地是也牲号若云】【牛曰一元大武是也齍号若云黍曰芗合是也币号若云币曰量币是也】更号【史记晋世家曲沃武公伐晋侯缗灭之尽以其】【宝器赂献于周厘王厘王命曲沃武公为晋君列为诸侯于是尽并晋地而有之丨丨曰晋武公韩愈诗五言出汉时蘓李首丨丨】嘉号【汉书终军传郊祀未见于神祗而兽以馈此天之所以示飨而上通之符合也宜因昭时令日改定告元苴以白茅于】【江淮发丨丨于营丘以应缉熙使着事者有纪焉晋书地理志孙权赤乌五年亦取中州丨丨封建诸王説苑人之行莫大于孝孝】【行成于内而丨丨布于外曹植酒赋仰酒旗之景曜恊丨丨于天辰梁元帝即位诏昔虞夏商周年无丨丨汉魏晋宋因循以久】殊号【后汉书皇后纪论汉世皇后无諡皆因帝諡以为称虽吕氏专政上官临制亦无丨丨明帝始建光烈之称其后并以徳】【为配晋书礼志泰始二年羣臣议五帝即天地王气时异故丨其丨虽名有五其实一神明堂南郊宜除五帝之坐蔡邕胡太傅碑】【建封域于南土践丨丨于特进郭璞尔雅序夫尔雅者所以通训诂之指归叙诗人之兴咏总絶代之离词辨同实而丨丨者也陆】【贽论徳合天者谓之皇合地者谓之帝合人者谓之王父天母地养人理物各得其所谓之皇帝是皆至徳之丨丨致美之盛名】显号【喻巴蜀檄终则遗丨丨于后世传土地于子孙荅宾戏且运朝夕之防定会合之计使存有丨丨亡有美諡不亦优乎】仁人号【史记孔子世家孔子适周问礼见老子辞去老子送之曰吾闻富贵者送人以财仁人者送人以言吾不能富贵窃】【丨丨之丨送子以言】
