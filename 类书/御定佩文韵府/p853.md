<!-- { "loadSidebar": true } -->
　　韵藻实坚【诗实发实秀丨丨实好谷子养志之始务在安己巳安则志意丨丨志意丨丨则威势不分神明常固守乃】【能分之】攻坚【礼记善问者如丨丨木魏志贾诩传注丨丨易于折枯摧敌甚于汤雪晋书陈敏传金声振于江外精光赫于】【扬楚丨丨蹈险三十余战老子天下柔弱莫过于水而丨丨强者莫之能胜管子凡用兵者丨丨则瑕者坚乗瑕则坚者瑕顾云上】【刘侍郎啓刻舟琢木未拟迂疎凿枘丨丨难方龃龉】腹坚【礼记季冬之月水泽丨丨逸周书大寒之月鸡始乳又五日鸷鸟厉】【疾又五日水泽丨丨张皓蔵冰赋国之造物时惟用天履在嵗之穷纪知层冰之丨丨云笈七籖云母丸以明星出时服三丸鸡鸣】【服七丸三十日身轻目明五两丨丨七两三虫下八两皮肤光泽】冰坚【左传古者日在北陆而蔵冰注谓夏十二月日在虚】【危丨丨而蔵之后汉书王霸传王郎移檄购光武光武南驰至下曲及虖沱河吏白河水流澌无船不可济官属大惧令霸往视】【之霸还诡曰丨丨可渡遂前比至河河冰亦合乃令霸防渡未毕数骑而冰解宋书乐志水竭不流丨丨可蹈孙盛杂语王祥至孝】【后母欲危害祥盛寒之月母思生鱼时河水丨丨祥解衣剖冰求之冰解下有鱼出因以奉养谢恵连诗履霜丨弥丨积寒风逾切】【锦带书丨丨汉地之池雪积袁安之宅裴宪伯诗秋来惧寒劲嵗去畏丨丨又顾野王诗瀚海波难息交河丨未丨】钻坚【论语】【丨之弥丨晋书虞喜传丨丨研微有弗及之勤处静味道无风尘之志文心雕龙丨丨求道钩深取极】乗坚【史记越世家陶】【朱公曰丨丨驱良逐狡兔岂知财所从来汉书食货志丨丨防肥履丝曳缟刘孝仪谢始兴王赐车牛啓安于蹑屩习以性成丨丨】
　　【驱骏未所厝心】被坚【汉书髙祖纪丨丨执鋭偃兵息民晋书陶侃传侃丨丨执鋭身当戎行】中坚【后汉书光武纪王莽】【遣王寻王邑将兵百万围昆阳光武与敢死者三千人冲其丨丨注中军将至尊居以坚鋭自辅故曰丨丨魏志曹真传拜丨丨将】【军从至长安领中领军东观汉记光武赐陈俊绛衣三百领以衣丨丨同心之士易林辰次降娄建星丨丨权徳舆诗三公临右地】【七萃拥丨丨李正封郾城聨句旁午降丝纶丨丨拥鼓铎刘禹锡问大钧赋彼蒹葭之苍苍兮霜霰苦而丨丨】贞坚【旧唐书髙】【宗纪宇文孝伯忠亮存心丨丨表志谢灵运诗缁磷谢清旷疲薾慙丨丨梁元帝下荆州书昔伯武丨丨就仕河内史云孤邵屈志】【陈留岂曰塲苗实惟攻玉杜审言诗惸嫠访疾苦屠钓采丨丨髙适诗剪桐光宠锡持劒美丨丨】白坚【庄子目见其丨不见】【其丨触而知其坚而不知其白】防坚【淮南子圣人柔弱以静舒安以定攻大丨丨莫能与争】离坚【任昉王文宪集序沈】【郁澹雅之思丨丨合异之谈宇文逌庾开府集序桓驎十四之嵗荅宿客之诗鲁连十二之年杜丨丨之辩】霜坚【黄庭坚诗】【髙林风落子老僧选丨丨吴儆诗佳实进丨丨异酿引寒碧】灵坚【黄庭经鼻神玉垄字丨丨】夷坚【列子溟海者天池也】【有鱼焉其名为鲲有鸟焉其名为鹏世岂知有此物哉大禹行而见之伯益知而名之丨丨闻而志之注丨丨古博物人宋史艺文】【志洪迈乙丙丨丨志六十卷又丁戊己庚丨丨志八十卷】孟坚【后汉书班固字丨丨又图绘寳鉴赵丨丨字子固号彜斋居士】【修雅博识人比米南宫善水墨白描水仙花梅兰山矾竹石清而不凡有梅谱传世官至严州守】苻坚【晋书载记丨丨字永】【固生有神光烛其庭背有赤文隠起成字曰艸付臣又土王咸阳祖洪竒而爱之名曰坚头杜甫诗小儒轻董卓有识笑丨丨又苏】【轼诗阿坚泽畔菰蒲节德墙头羽葆桑】
　　穷益坚【后汉书马援传尝谓賔客曰丈夫为志丨当丨丨老当益壮王勃滕王阁序老当益壮宁知白首之心丨且丨丨不】【坠青云之志】磨兜坚【辍耕录昔李侍郎敦立尝揭丨丨丨三字于座隅丨丨丨者古之慎言人也其善于自防者哉金华】【宋濓为着箴曰丨丨丨慎勿言口为祸门昔人之云丨丨丨人各有心山髙海深丨丨丨髙不知极深不知测丨丨丨言出诸口祸】【随其后丨丨丨钟鼔之声因叩而鸣丨丨丨不叩而鸣必骇众听丨丨丨惟口之则守之以黙是曰徳丨丨丨磨兜坚慎勿言】坐能坚【杜甫诗谁云行不逮自觉丨丨丨】
