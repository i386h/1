<!-- { "loadSidebar": true } -->
　　见诸父泣【梁书刘苞传苞四嵗而至六七嵗丨丨丨常丨时叔父悛绘等并贵其母谓其畏惮怒之苞曰早不及有】【识闻诸父多相似故悲耳母亦悲恸】

　　御定佩文韵府卷一百三之一
<子部,类书类,御定佩文韵府>
　　钦定四库全书
　　御定佩文韵府卷一百三之二
　　入声　　　十四缉韵二
　　湿　习　给　十　拾　什　袭　及　级　歰　粒揖　汁　笈　蛰　笠　执　隰　汲　吸　唈　絷葺　褶　潗　苙　伋　岌　翕　歙　濈　裛　浥熠　槢　揖　潝　霫　　悒　廿　挹　防　馵岦　钑　蕺　孴　防　霵

　　钦定四库全书
　　御定佩文韵府卷一百三之二
　　入声　　　　十四缉韵二
　　湿【失入切水霑也又作湿】
　　韵藻流湿【易水丨丨火就燥论衡甘露如饴蜜者着于树木不着五谷彼露味不甘者其下时土地滋润丨丨万物洽沾】【濡溥】湿湿【诗尔牛来思其耳丨丨木华海赋开合解防瀼瀼丨丨注氷开合貌】润湿【诗或春或揄或簸或蹂笺舂而抒出】【之簸之又丨丨之将复舂之趣于凿也墨子圣王为宫室之法日高足以辟丨丨边足以圉风寒上足以待雪霜两露道徳指归论】【大事之将兴也犹水之出于山也始于丨丨见于涟涟绵绵涓涓流为蹊谷汩汩汤汤济舟漂石以成江海深大不测齐民要术藏】【梨法初霜后于屋下掘作隂坑底无令丨丨收梨置中】燥湿【礼记凡居民财必因天地寒暖丨丨左传子罕曰吾侪小人皆】【有阖庐以辟丨丨寒暑今君为一台而不速成何以为役后汉书申屠蟠传蟠安贫乐潜味道守眞不为丨丨轻重不为穷逹易节】【魏志陈思王植传臣与陛下践氷履炭登山浮涧寒暑丨丨高下共之岂得离陛下哉吴志骆统传统常劝权以尊贤接士勤求损】【益飨赐之日可人人别进问其丨丨南史任昉传抚徽音未逹丨丨燮响张罗沮泽不睹鸿鴈高飞韩诗外传赵王使人于楚鼓】【瑟而遣之使者曰大王鼔瑟未尝若今日之悲也王曰调使者曰调则可记其柱王曰不可天有丨丨有缓急柱有推移不可记】【也淮南子人主深居处以避丨丨闺门重袭以避奸贼】恶湿【礼记桑于公桑风戾以食之注风戾之使露气燥乃以食蚕蚕】【性丨丨孟子今恶辱而居不仁是犹丨丨而居下也】卑湿【史记贾谊传天子以贾生为长沙王太傅贾生既辞徃行闻长沙丨】【丨自以夀不得长又以适去意不自得及度湘水为赋以吊屈原后汉书天竺国传天竺国一名身毒在月氐之东南数千里俗与】
　　【月氐同而丨丨暑南史梁武帝纪诏曰明堂地居丨丨可量就埤起以尽诚敬荀子狭隘褊小则廓之以广大丨丨重迟贪利则】【抗之以高志徐陵书扬州丨丨厥土涂泥如遇秋霖杳同江汉庾信慕容宁碑五溪辽逺马伏波之思归三湘丨丨贾长沙之不愿】【又纥干碑三湘辽逺时遭鵩入五溪丨丨或见鸢飞杜甫诗爽携丨丨地声拔洞庭湖白居易诗暄和生野菜丨丨长街芜】束湿【汉书甯成传成以郎谒者事景帝好气为少吏必陵其长吏为人上操下急如丨丨注操执持也丨丨言其急之甚也湿物则】【易束宋史任伯雨传知雍丘县御吏如丨丨抚民如伤储光羲狱中诗丨丨虽欲操钓金庶无负】体湿【述异记张公讳路斯】【为宣城令钓于焦氏台归则丨常丨而寒夫人问故曰我龙也】树湿【梁昭明太子诗风来慢影转霜流丨条丨杜甫诗四山多】【风溪水急寒雨飒飒枯丨丨高啓飞泉坞诗余沬洒风一林红丨丨杨基诗挂蓑秋丨丨濯足晚溪浑】土湿【杜甫诗东风吹】【春水决莽后丨丨郝经诗高台突兀燕山碧黄金泥多丨犹丨马祖常诗楚甸无层氷霡霂丨膏丨】履湿【韦应物诗新苔侵丨】【丨】
　　丹田湿【志林瞑目调息久则丨丨丨而水上行】泪防湿【李白诗但见丨丨丨不知心恨谁又李咸用谢友遗砚诗】【着纸防犹湿停旬水未低又苏轼诗泪湿粉笺书不得凭君送与卯君看按卯君子由小名也】栈道湿【杜甫诗细泉兼轻氷】【沮洳丨丨丨】红防湿【孟郊诗蒹葮得波浪芙蓉丨丨丨】
