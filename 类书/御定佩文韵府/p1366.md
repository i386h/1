<!-- { "loadSidebar": true } -->
　　【神诰采丨丨于宫手三盆于茧舘曹植蝉赋丨丨之稠叶兮快啁号以遁暑韦诞亲颂嘉丨丨之肇敷思郊庙之至敬傅休】【奕和秋胡行百草扬春华攘腕采丨丨杜牧诗春半南阳西丨丨徧村坞】穉桑【见上杜牧诗三树丨丨春未劄扶牀乳女午啼】【饥杨万里诗畴昔丨丨今秃树如何白髪不教生】女桑【诗猗彼丨丨传丨丨荑桑也尔雅丨丨桋桑注今俗呼桑树小而条】【长者为丨丨树七丨丨河桞素叶紫茎又杜甫诗齐纨鲁缟车斑斑男耕丨丨不相失】荑桑【见上】桋桑【见上】隰桑【诗丨丨有阿其叶有傩左传郑伯享赵孟于垂陇子产赋丨丨赵孟曰武请受其卒章】公桑【礼记古者天子诸侯必有丨丨】【室近川而为之及大昕之朝君皮弁素帻卜三宫之夫人世妇之吉者使入于室奉种浴于川桑于丨丨风戾以食之疏丨】【丨谓官家之桑韦诞亲颂歩雕辇而下降手柔条于丨丨】躬桑【礼记季春之月后妃斋戒亲东乡丨丨书礼志皇后丨】【丨采三条诸妃宫主各采五条县乡君以下各采九条新论天子亲耕于东郊后妃丨丨于北郊国非无良农也而王者亲耕世非】【无蚕妾也而后妃丨丨上可以供宗庙下可以劝兆民韦诞亲颂命皇后以亲俾丨丨于外坰】空桑【周礼春官孙竹之管】【丨丨之琴瑟注丨丨山名山海经丨丨之山无草木冬夏有雪丨丨之水出焉东流注于虖池楚词魂乎归徕定丨丨只杜甫朝享】【太庙赋云门咸池取之至丨丨孤竹贵之多又史记孔子世家生而首上圩顶注徴在生孔子丨丨之地今名空窦在鲁南山之空】【窦中又书职官志或丨丨以献其术或操版以启其心吕氏春秋有侁氏女子采桑得婴于丨丨之中察其所以然曰其母居】【伊水之上孕梦有神告之曰臼出水而东走无顾明日视臼出水告其邻东走十里而顾其邑尽为水身因化为丨丨故命之曰伊】【尹栁宗元天对丨丨殷謟厥鹄】翳桑【左传宣子田于首山舍于丨丨见灵輙饿食之舍其半问之曰宦三年矣未知母之】【存否今近焉请以遗之使尽之而为之箪食与肉寘诸槖以与之既而与为公介倒防以御公徒而免之问何故对曰丨丨之饿人】【也孙绰喻道论宣孟愍丨丨之饥溧母哀淮隂之惫李绅诗野悲扬目称嗟食林极丨丨顾所求】贯桑【尔雅序防昔周公勤】【相成王徳化宣流越裳来贡嘉禾丨丨韩诗外传成王之时有三苗丨丨而生同为一秀大几满车长几充箱周公曰三苗同一秀】【意者天下殆同一也梁昭明太子七契野丝垂木嘉苗丨丨】宜桑【史记货殖传齐帯山海膏壤千里丨丨麻荘子宋有荆氏】【者丨楸栢丨】争桑【史记吴世家楚邉邑卑梁氏之处女与吴邉邑之女丨丨二女家怒相灭又陆防诗俗美农夫知让畔化】【行妇不丨丨】祥桑【史记殷本纪亳有丨丨共生于朝一暮大拱帝太戊惧伊陟曰臣闻妖不胜德帝其修德太戊从之而】【丨丨枯死而去】亲桑【汉书文帝纪诏曰朕亲率天下农耕以供粢盛皇后丨丨以奉祭服其具礼仪白虎通王者所以亲耕后】【丨丨所以率天下农也】柴桑【书陶侃传侃击破温邵以功封丨丨侯宋书符瑞志元嘉二十八年寻阳丨丨菽粟旅生弥】【漫原野山海经丨丨之山其上多银其下多碧多冷石赭华阳国志孙权军丨丨既服先主大名又悦亮竒雅即遣周瑜程普水军】【三万助先主拒曹公梁昭明太子陶靖节传陶渊明浔阳丨丨人也刘禹锡诗若许相期同结社吾家本自有丨丨白居易诗丨丨】【古村落栗里旧山川】枯桑【南史孝义传萧矫妻羊字淑袆母尝有疾淑袆于中夜祈祷忽见一人在树下自称丨丨君曰若人】【无患今泄气在亥西南求白石镇之言讫不见明日如言而疾愈蔡邕诗丨丨知天风海水知天寒信枯树赋东海有白木之庙】【西河有丨丨之社李白诗山蝉号丨丨始复知天秋云笈七籖太上大道君坐于丨丨之下精思百日而元始天尊下降授道君灵】【寳大乗之法十部妙经】扶桑【五代史桑维翰传初举进士主司恶其姓以为桑防同音维翰慨然乃着日出丨丨赋以见志】【山海经汤谷上有丨丨十日所浴淮南子日出于旸谷浴于咸池拂于丨丨是谓晨明十洲记丨丨在碧海之中地多林木叶皆如】【桑又有椹树长者数千丈大二千余围树两两同根偶生更相依倚是以名为丨丨仙人食其椹而一体皆作金光色楚辞饮余马】【于咸池兮总余辔乎丨丨又暾将出兮东方照吾槛兮丨丨七凌赤岸篲丨丨阮籍诗弯弓挂丨丨长剑倚天外陆云诗景秀蒙】【汜颖逸丨丨唐太宗诗斩鲸澄碧海卷雾扫丨丨杜甫有事于南郊赋月窟黒而丨丨寒田烛稠而晓星落又诗西海栽若木东】【植丨丨扶又作榑淮南子钳且大丙之御朝樽桑日入落棠荘忌哀时命衣摄叶以储与兮左袪挂于榑桑】佛桑【岭表录异】【记丨丨似朱槿花茎叶如桑故名丨丨三月花至冬至苏轼诗涓涓泣露含笑熖熖烧空红丨丨杨万里诗丨丨吐四时红】植桑【宋名臣言行录张咏令崇阳民以茶为业公曰茶利厚官将之命防茶而丨丨其后榷茶它县皆失业而崇阳之桑皆】【已成为绢而比者岁百万匹欧阳玭野人献日赋朝播其谷暮丨其丨】研桑【荅賔戏龢鹊精于鍼石丨丨心计于无垠注】【桑桑羊也研计研也卫恒四体书势丨丨不能数其诘屈离娄不能覩其却间】髙桑【阮瑀诗路人为流涕黄鸟鸣丨丨】止桑【傅休奕阳春赋覩戴胜之丨丨兮聆布糓之晨鸣】春桑【梁简文帝筝赋丨丨已舒暄风晻暧又诗金鞍照龙马罗】【袖拂丨丨欧阳修诗好驻城南马丨丨徧陌头郝经诗鴈霜雕夏木鸠雨丨丨】胡桑【徐陵为始兴王让琅琊二郡太守表】【言瞻汉草廼曰中州遥望丨丨已成邉郡江总诗惊风起朔鴈落照尽丨丨】子桑【左传丨丨之忠也其知人也能举善也诗】【曰贻厥孙谋以燕翼子丨丨有焉注丨丨公孙枝举孟明者又荘子子舆与丨丨友而霖十日子舆曰丨丨殆病矣裹饭而往食】【之至丨丨之门则若歌若哭鼓琴曰父邪母邪天乎人乎有不任其声而趣举其诗焉】庚桑【荘子老聃之后有丨丨楚者偏】【得老聃之道以北居畏垒之山梁昭明太子诗丨丨方有系原生今易拟陆龟防幽居赋丨丨有道犹居畏垒之山接舆佯狂亦取】【杶栌之食王安石诗每苦交防寻五栁最嫌尸祝扰丨丨苏轼楼观诗闻道神仙亦相过只疑田是丨丨又作亢桑史记荘子传】【作渔父盗跖胠箧以诋訿孔子之徒以明老子之术畏累虚亢桑子之属皆空语无事实唐书艺文志天宝元年诏号亢桑子为洞】【灵真经然亢桑子求之不获襄阳王士元谓庄子作丨丨太史公列子作亢仓其实一也取诸子文义者补其亡】帝女桑【山海经宣山有桑焉大五十尺其枝四衢其叶大尺余赤理黄华青柎名曰丨丨之丨南都赋枫柙栌丨丨之丨】【上官仪诗花轻蝶乱仙人杏叶宻莺啼丨丨丨又卢照隣诗径草防王篲岩枝落帝桑】陌上桑【古今注丨丨丨出秦氏女】【子秦氏邯郸人有女名罗敷出采桑于陌上赵王见而悦之因欲夺焉罗敷乃弹筝作陌上歌以自明焉吴均诗嫋嫋丨丨丨防陌】【复垂塘李白诗含情弄柔瑟弹作丨丨丨倪瓒诗山人酒劝花间月秦女筝弹丨丨丨】羽葆桑【苏轼诗阿坚泽畔菰蒲节】【德墙头丨丨丨按蜀志先主传舍东南角篱上有桑树生髙五丈余遥望见童童如小车葢先主少时与宗中诸小儿于树下戏】【言吾必当乗此羽葆车葢】
