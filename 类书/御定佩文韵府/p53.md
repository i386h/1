<!-- { "loadSidebar": true } -->
　　富家翁【史记留侯世家注沛公入秦宫欲留居之樊哙谏曰沛公欲有天下耶将欲为丨丨丨耶愿急还霸上无留宫中】黄衣翁【西京杂记司马相如将献赋未知所为梦一丨丨丨谓之曰可为大人赋遂作大人赋言神仙之事以献之帝甚悦】黄睂翁【西京杂记东方朔游蒙鸿之泽忽遇丨丨丨告朔曰吾却食吞气已九千余嵗三千年一反骨洗髓三千年一刻骨】【伐毛吾生已三洗髓五伐毛矣】霸城翁【后汉书蓟子训于长安东丨丨与一老丨摩挲铜人曰适见铸此已近五百嵗矣】白头翁【江表传曾有白头鸟集殿前孙权问此何鸟诸葛恪曰丨丨丨也张昭自以坐中最老疑恪戏之因曰恪欺陛下未】【闻鸟名丨丨丨者试使恪复防白头母恪曰鸟名鹦母未必有对试使辅呉复求鹦父坐中皆笑又唐诗纪事药名有丨丨丨温庭】【筠以苍耳子为对李白诗如何青草里亦有丨丨丨】由杜翁【晋书杜预传巴丘湖沅湘之会表里山川荆蛮所恃预乃开杨口起夏水逹巴陵千余里内泻长江之险外通零桂之漕南土歌之曰后世无叛丨丨丨孰识智名与勇功】岩下翁【谢灵运有丨丨一老丨五少年赞】大家翁【隋书长孙平为工部尚书有告都督邴绍非毁朝廷为愦愦者上怒将斩之平曰谚云不痴不聋未堪作丨丨丨绍言不应闻奏而陛下又复诛之恐百代之后有亏圣德上于是赦绍因勑诽谤之罪勿复以闻按唐代宗不痴不聋不作家翁之语盖本于平见聋字下】樊上翁【唐书杜牧传牧祖佑有别墅在樊川牧葺治之每逰其地尝酒酣谓其甥裴延翰曰司马迁云自古富贵名磨灭者不可胜纪我不期富贵老为丨丨丨要有数百首文章异日尔为我序号樊川集庶未随磨灭】避妇翁【唐书杨于陵释褐为句容主簿时韩滉节制金陵以女妻之滉入朝总将相财赋之任于陵以妇翁权幸方炽卜筑建昌避之以读书山川为乐滉殁始复出仕】毛仙翁【唐诗纪事载丨丨丨赠行诗一卷仙翁名于字鸿渐】天下翁【王充论衡王者丨丨之丨也】千嵗翁【列仙传安期生卖乐于东海边时人皆言丨丨丨】百歳翁【抱朴子呉大帝时蜀中有李阿者穴居不食累世见之号曰丨丨丨人问往事但占翁顔色欣以定吉凶又苏轼海市诗重楼翠阜出霜晓异事惊倒丨丨丨】朱氏翁【风俗通义呼鸡曰朱朱俗云鸡本丨丨丨所化也】信天翁【攻媿记水禽名丨丨丨尝开口待鱼翁一作公】思悲翁【汉铙歌鼓吹曲名】负薪翁【王粲诗窃慕丨丨丨】入壶翁【陈子良诗白发丨丨丨】链药翁【宋之问诗丨丨有仙丨】洄谿翁【元结宿丨丨丨宅诗吾羡老翁居处幽吾爱老翁无所求又吾今欲作丨丨丨】丹崖翁【元结宿丨丨丨宅诗丨丨丨爱丹崖弃官防年崖下家】多夀翁【元结夀翁兴诗借问丨丨丨何方自脩育】绿发翁【李白诗中有丨丨丨披云卧松雪】洗耳翁【李白诗世无丨丨丨谁知尧与跖】南巷翁【杜甫诗取适丨丨丨】同学翁【杜甫诗取笑丨丨丨】　尸乡翁【杜甫诗未似丨丨丨即祝鸡翁也】避俗翁【杜甫诗陶潜丨丨丨】高阳翁【韩愈赠张籍诗势侔丨丨丨坐约齐横降按史记郦食其曰吾髙阳酒徒也】三癖翁【刘禹锡谢崔郎中诗自称丨丨丨崔有三癖诗自言有诗癖琴癖酒癖】潦倒翁【白居易诗今作江湖丨丨丨】二狂翁【白居易呈刘禹锡诗闻道洛城人尽笑呼为刘白丨丨丨】雪髯翁【白居易诗氷池霜竹丨丨丨又紫衫朝士丨丨】【丨】濯缨翁【白居易诗几时此崖下来作丨丨丨】浄名翁【白居易诗何人知此意惟有丨丨丨】清浄翁【白居】【易诗别是人间丨丨丨】紫微翁【白居易诗紫薇花对丨丨丨名目虽同貌不同按居易时为中书舍人】折臂翁【白居易乐府有新丰丨丨丨篇韩偓诗岚障烟中丨丨丨】田野翁【白居易诗伛偻丨丨丨】爱酒翁【白居易诗劳将】【箬下忘忧物寄与江城丨丨丨】荷篠翁【元稹诗耘催丨丨丨】鼓枻翁【柳宗元诗缅慕丨丨丨啸咏餔其糟】邻舍翁【柳宗元别梦得诗皇恩若许归田去晚嵗当为丨丨丨】调运翁【孟郊诗仰谢丨丨丨】稷卨翁【孟郊诗主人丨】【丨丨】白须翁【韩翃诗官树阴阴铃阁暮州人转忆丨丨丨】商洛翁【刘禹锡诗晚为丨丨丨按禹锡尝为太子賔客】龙伯翁【杜牧诗我欲东召丨丨丨】扶桑翁【李商隐畵松诗终骑紫鸾归持寄丨丨丨按十洲记扶桑在碧海中东王】【君所居也】鬓作翁【司空曙诗无如丨丨丨】贩药翁【王建诗闲亲丨丨丨】贩宝翁【张籍诗弃业寕为丨丨丨】绿毛翁【皮日休诗松间如见丨丨丨】捕鱼翁【陆龟蒙诗贤达垂竿小隐中我来真作丨丨丨】雪楼翁【许浑】【诗名散丨丨丨】紫溪翁【胡宿诗一竿多谢丨丨丨】天随翁【苏轼诗邂逅丨丨丨篇章互赓续谓陆龟】寒岩翁【苏轼诗但记丨丨丨论心秋月皎】谈天翁【苏轼诗眇观大瀛海坐咏丨丨丨】玉局翁【苏轼诗镜湖勑赐老】【江东未似西归丨丨丨按建中靖国元年轼自儋耳北归复左朝奉郎提举成都玉局观】靖节翁【苏轼诗所以丨丨丨服此】【黔娄衣】方瞳翁【苏轼诗叮咛劝学不死诀自言亲受丨丨丨谓陶宏景】多牛翁【苏轼诗世间马耳射东风悔不】【长作丨丨丨】采药翁【苏轼诗指防先慿丨丨丨陆游诗篠火围炉丨丨丨】嗜睡翁【苏轼诗惊飘蔌防先秋叶唤醒昏昏丨丨丨】黄石翁【苏轼诗明日若不来我作丨丨丨卽黄石公】叱犊翁【陆游诗丨丨老丨头似雪羡渠生死不离家】玉霄翁【陆游诗买簑先过丨丨丨】植杖翁【朱子诗遥怜丨丨丨】茶山翁【陆游诗不见丨丨九十丨谓曾茶山名几字吉父】七老翁【朱子诗付与屏山丨丨丨】伊川翁【朱子诗侃侃范太史受説丨丨丨按此谓范祖禹学于程子之门其所着唐鉴皆合春秋大义也】只履翁【陈造诗矫矫丨丨丨谓初祖达摩】学圃翁【谢翺诗虚老空山丨丨丨】浮丘翁【汪元量诗有客有客丨丨丨】四饮翁【党怀英诗尚忆清狂丨丨丨】打睡翁【王中立诗华山宫殿白云中不见当年丨丨丨谓陈抟】　少陵翁【袁陟诗安得丨丨丨物外讲新格】弃瓢翁【叚克己诗】【世无丨丨丨轩轾定谁説】六一翁【欧阳修传修以党忌左迁知滁州歴扬州颍州留守南京召判流内铨时在外十二年矣帝见其发白问劳甚至苏轼诗多因发早白不见丨丨丨】知稼翁【黄公度小传公度举进士第一与赵鼎善忤秦桧以着私史论罢有丨丨丨集】
　　江湖长翁【宋陈造自以无补于时宜置江湖称丨丨丨丨范成大谓造若遇欧苏名不在秦少游下】松江渔翁【宋史隐逸传丨丨丨丨者不知姓名每棹小舟往来潘裕异之曰余视先生非渔钓者愿乞绪言乃曰吾防读经史百家之言后观释氏书今皆弃去裕曰圣明在上盍出而仕乎曰出处异趣子勉之问舍所在曰姓名尚不欲人知况居室耶鼓枻而去】对语【国老　海客　漫士　聱叟　青女　渔子　玗琦子家翁　塞翁　逋翁　放翁　碧翁　樵翁　桑苎翁金闺彦　黄石老　抱朴子　牧犊子　支离叟　苏小小玉局翁　白云翁　净名翁　祝鸡翁　嗫嚅翁　蜜翁翁】
　　摘句【采药识仙翁　防机忆钓翁　留醉与山翁　余教忆文翁菊磵説花翁　泉防六一翁　相逢荷篠翁　廻舟覔钓翁新衔海上翁　知学采芝翁　夜静常留卖药翁儿扶烂醉翁　扶杖百年翁　深入芦花作钓翁忽喜相逢击壌翁　今时喜见蜀文翁　一树梅花一放翁扁舟一叶载诗翁　近缘樱笋识邻翁　依稀还似鬬鸡翁】【春城早有卖花翁　谢敷星下钓鱼翁　农家分喜到诗翁棠梨枝上白头翁　五湖今作狎鸥翁　十洲三岛逐仙翁】
　　葱【仓红切广韵荤菜也又气通达也礼记赤绂丨珩又丨岭在西域】
　　韵藻种葱【汉书龚遂劝民一口丨五十本丨一畦韭百本薤晋书义熙十二年有司奏谢瞻四人还家丨丨免官刘向别】【传都尉有丨丨书列仙传阮丘蛆山上丨丨百余年乃去】郁葱【后汉书光武帝纪望气者至南阳曰气佳哉郁丨葱丨杨烱诗】【天门开奕奕佳气丨丨葱邢居实南征赋佳气丨丨而如在周邦彦汴都赋郁丨葱丨氤氲其内】断葱【后汉书楚王英狱连】【逮陆续续母自呉来作食以馈续续对食悲泣曰毋来不得见治狱者问何以知之续曰母截肉未尝不方丨丨以寸为度故知之】设葱【后汉书阴就传井丹至就故丨麦食丨叶之食丹推去之曰何其薄耶更置盛馔】贩葱【梁书吕僧珍傅僧珍之先】【丨丨兄子求官僧珍曰汝等自有常分但当速归葱肆】缩葱【御史台记侯思正食笼饼令丨丨加肉时号丨丨侍御史】桓葱【荀子丨公之丨太公之阙皆良剑】鹿葱【花木考草名俗谓宜男草为丨丨】吹葱【苏轼诗口丨丨叶送迎翁】三斗葱【唐书屈突通传通莅官勤政语曰寕食丨丨丨莫逢屈突通寕食三斗艾莫逢屈突盖】厌韭葱【庄子魏武】【侯谓徐无鬼居山林食茅栗丨丨丨以摈寡人久矣】山有葱【酉阳杂爼丨上丨丨下有银】水晶葱【一统志宋孝宗】【问周必大吉州所产何物对曰金柑玉版笋银杏丨丨丨】大官葱【陆游诗芼羮僭用丨丨丨比常葱差小】增春葱【礼记内则脍丨用丨秋用芥又白居易诗防眸剪秋水十指剥丨丨】择葱【礼记少仪为君子丨丨薤则絶其本】【末】山葱【尔雅茖丨丨细茎大叶管子桓公伐山戎出其丨丨戎菽布之天下本草丨丨即慈葱】青葱【尔雅丨谓之丨】
