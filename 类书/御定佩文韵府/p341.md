<!-- { "loadSidebar": true } -->
　　【力耕不受众目怜陆游诗未应湖海无豪士长恨乾坤有丨丨】鄙儒【史记荀卿传丨丨小拘汉书叔孙通传鲁有两生不肻行】【通笑曰若真丨丨不知时变注鄙言不通唐书卢履冰传迂生丨丨未习先王之旨张衡应间徒经思天衢内昭独智固合理民之】【式也故尝见谤于丨丨】醇儒【汉书贾山传祖父袪故魏王时博士弟子山受学袪所言渉猎书记不能为丨丨注醇不杂也】【南史何佟之传佟之师心独学强刀专精初为国子助教委曲诱诲都下称其丨丨杜甫诗学蔚丨丨姿文包旧史善又学业丨丨】【富辞华哲匠能元好问右丞耶律公碑章宗为金源郡王以公该洽毎以经史疑义为质章宗善之曰丨丨之言也通作纯后汉书】【郑康成传康成质于辞训通人颇讥其繁至于经传洽熟称为纯儒十六国春秋前燕録刘讃经学该通为世纯儒受业者常数百】【人慕客廆重其徳学引为东庠祭酒吴儆诗诵习号纯儒旷达称髙士】愚儒【汉书张汤传博士狄山言和亲便上问汤汤曰】【此丨丨无知温庭筠叠韵诗丨丨输逋租】宿儒【汉书翟方进传是时丨丨胡常与方进同经后汉书班固传故司空掾桓梁丨】【丨盛名冠徳州里旧唐书郑覃传经籍讹谬博士相沿难为改正请召丨丨奥学校定六籍十六国春秋后秦録僧肇才思幽又】【善谈说京兆丨丨及关外英彦莫不挹其锋辩通作夙后汉书张覇传覇子楷通严氏春秋古文尚书门徒常百人賔客慕之自父】【党夙儒皆造门焉】大儒【后汉书郑康成传尝以书戒子曰吾游学周秦之都往来幽并兖豫之城获觐乎在位通人处逸丨】【丨其得意者咸从捧手有所授焉又崔骃传汉安初胡广窦章共荐崔瑗宿徳丨丨从政有迹不宜久在下位又儒林传洼丹作易】【通论七篇世号洼君通丹学义研深易家宗之称为丨丨南史儒林传序江左草创日不暇给朝廷丨丨独学而弗肻养众后生孤】【陋拥经而无所讲习北齐书王敬徳传敬徳好儒术负笈随丨丨徐遵明学诗礼宋史真徳秀传自胄立伪学之名以锢善类凡】【近世丨丨之书皆显禁絶之徳秀晚出独慨然以斯文自任荀子丨丨者天子之三公也注其才堪王者之佐韩诗外传丨丨者调】【一天下者也无百里之地则无所见其功韩愈处州孔子庙碑旣新作孔子庙又令工改为顔子至子夏十人像其余六十子及后】【丨丨公羊髙左丘明盂轲荀况伏生毛公韩生董生髙堂生扬雄郑康成等数十人皆图之壁郝经诗丨丨岩廊笔如椽六鼇一掣】【三山连】俗儒【后汉书桓谭传性简易不修威仪而喜非毁丨丨由是多见排诋荀子其穷也丨丨笑之其通也英杰化之何】【休公羊传序治古学贵文章者谓之丨丨苏轼诗泮宫先生非丨丨】拘儒【后汉书左雄传论处士鄙生忘其丨丨拂几衽褐以】【企旌车之招矣注丨丨犹褊狭也】耆儒【后汉书儒林传郡国丨丨皆补郎舍人唐书葢文达传刺史窦抗集诸生讲论于是】【刘轨思孔颖达并以丨丨称开门受业是日即至而文达依经辨举皆诸儒意所未叩一坐厌叹十六国春秋前秦録髙平苏通长】【乐刘祥并硕学丨丨尤精二礼又后秦録天水姜龛冯翊郭髙等皆丨丨硕徳经明行修各门徒数百教授长安诸生自逺而至者】【万数千人扬雄文丨丨硕老抱其书而逺游王构翰林承防姚燧父桢赠官制叶成熙事允頼丨丨】硕儒【后汉书荀淑传荀爽】【遭党锢隐于海上又南遯汉濵十余年以著述为事遂称为丨丨南齐书礼志徐邈近代丨丨每所折袠抱朴子丨丨以与进道】【逺教以博爱容众十六国春秋前燕録常炜宿徳丨丨练明刑法范谷梁传序汉兴以来瓌望丨丨各信所习是非纷错凖裁靡】【定李元纮送张说上集贤学士诗丨丨延鳯诏金马被鸿私朱子奢立庙议孙卿孔安国刘歆班彪父子孔晁虞喜干寳之徒或学】【推丨丨或才称博物】尊儒【后汉书谢该传楚人止孙卿之去国汉朝追匡衡于平原丨丨贵学惜失贤也晋书傅休奕传丨丨】【尚学贵农贱商又儒林传序丨丨劝学亟降于纶言唐书选举志汉兴丨丨术上名节徐陵诗桓经旣受业贺拜且丨丨裴漼诗闻】【道图书盛丨丨礼教兴】文儒【晋书儒林传序汉祖勃兴未遑俎豆逮于孝武崇尚丨丨爰及东京斯风不坠南史宋文帝纪】【帝聪明仁厚雅重丨丨旧唐书张说传喜延纳后进善用已长引丨丨之士佐佑王化论衡丨丨懐先王之道含百家之言史通宋】【孝王关东风俗传其所録皆邺下丨丨之士韦抗送张说上集贤学士诗英宰丨丨叶明君日月齐杜甫诗曵裾终日盛丨丨韦应】【物送雷监赴阙廷诗雄藩精理行秘府擢丨丨白居易诗幸逢太平代天子好丨丨】鸿儒【晋书儒林传序当涂草创深务兵权】【而主好斯文朝多君子丨丨硕学无乏于时文心雕龙马融丨丨思洽登髙吐纳经范华实相抉江南野史嗣主如南都旣数日诘】【旦殿庭忽见残獐一脚乃兽食之余宿衞莫知所以使往询陈陶陶曰昨暮狼星值日故尔嗣主叹曰真丨丨矣李峤经诗汉室丨】【丨盛邹堂大义明刘禹钖陋室铭谈笑有丨丨往来无白丁陈傅良诗丨丨筹禁省壮士守边】旧儒【南史崔灵思传灵恩】【徧习五经尤精三礼仕魏归梁兼国子博士聚徒讲授解析经理甚有精致都下丨丨咸推重之杜甫赠左丞韦济诗左辖频虚位】【今年得丨丨】老儒【唐书魏征传王世充攻洛口征见长史郑颋曰浚池峭垒旷日持久贼粮尽且去我追击之取胜之道也】【颋曰丨丨常语耳宋史李昉传陶谷诬奏昉为所亲求京畿令上怒召吏部尚书张昭靣质其事昭丨丨气直免冠上前抗声曰谷】【罔上上疑之不释出昉为彰武军行军司马宋仁宗实录初修注员缺中书拟人而彭乗在选中上指乗曰此丨丨也雅有恬退名】【无以易之挚虞荅杜预书变制通理垂典将来何必附之于古使丨丨致争哉杜甫行经昭陵诗文物多师古朝廷半丨丨苏轼次】【韵蒋颖叔扈从景灵宫诗已向词臣得颇牧路人莫作丨丨看郝经开平新宫诗简策询前代弓旌聘丨丨】少儒【庄子鲁哀】【公曰鲁多儒士少为先生方者庄子曰鲁丨丨哀公曰举鲁国而儒服何谓少乎庄子曰何不号于国中无此道而为此服者其罪】【死于是无敢儒服者独有一丈夫儒服而立于公门卽召而问以国事千转万变而不穷庄子曰以鲁国而儒者一人耳可谓多乎】散儒【荀子隆礼虽未明法士也不隆礼虽察辨丨丨也西京杂记传介子年十四弃觚而叹曰大丈夫当立功殊域何能坐事】【丨丨】陋儒【荀子上不能好其人下不能隆礼安特将学杂识志顺诗书而已耳则末世穷年不免为丨丨而已韩愈石鼓歌丨】【丨编诗不收入二雅褊廹无委蛇】雅儒【荀子知之曰知之不知曰不知内不自以诬外不自以欺以是尊贤畏法而不敢怠】【傲是丨丨者也又用丨丨则千乗之国安】朝儒【刘歆移书太常博士至孝文皇帝天下众书往往颇出皆诸子传说犹广立于】【学官为置博士在丨之丨惟贾生而已韩愈诗安能坐如此比肩于丨丨】世儒【曹植诗君子通大道无愿为丨丨又晋书王彬】【字丨丨】
