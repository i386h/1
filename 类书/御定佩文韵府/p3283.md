<!-- { "loadSidebar": true } -->



　　御定佩文韵府巻六十七之四
<子部,类书类,御定佩文韵府>
　　钦定四库全书
　　御定佩文韵府巻六十七之五目録
　　去声　　　八霁韵五
　　桂　滞　际　厉　涕　契　弊　毙












　　钦定四库全书
　　御定佩文韵府巻六十七之五
　　去声　　　　八霁韵
　　桂【古惠切木名又姓】
　　韵藻姜桂【礼记防有疾食肉饮酒必有草木之滋焉以为丨丨之谓也公羊传腵脩云乎注腵脩者脯也脯加丨丨曰脩】【韩诗外传丨丨因地而生不因地而辛拾遗记薫兰有质物性无改产乖本地逾见芬烈譬诸丨丨岂因地而辛矣齐禇氏遗书善】【用药者丨有丨之效李焘长编秦桧使人谕晏享为谋主享答曰为我谢秦公丨丨之性到老愈辣刘孝绰诗顾已慙因地徒知丨】【丨辛范成大诗铍丨屑丨浇蔗浆陆游诗芼丨屑丨调甘柔许有壬韭花诗浓香跨丨丨余味及茄】薪桂【战国策楚国之】【食贵于玉丨贵于丨谒者难见如王难见如天帝今臣食玉炊桂因见帝不亦难乎张又新煎茶水记粉枪末旗苏兰丨丨苏】【轼诗一落泥涂迹愈深尺丨如丨米如金萨都拉诗羁旅燃丨丨长吟出锦坊】炊桂【见上陈后主举贤诏空劳宵梦屡勤史卜】【五就莫来五能不至岂以食玉丨丨无因自逹将懐宝迷咸思独善杨万里食鸡头子诗鼻观温芳丨丨歇齿根熟软剥胎余】芝桂【南史褚伯玉传王僧逹答丘珍孙书曰褚先生从白云游旧矣近故要其来此兾慰日夜比谈讨丨丨借访荔萝若已窥】【烟波临沧洲矣唐书元行冲传行冲谓狄仁杰曰脯腊膎胰以供资膳参术丨丨以防疾疢门下充防味者多矣愿以小人备一药】【石可乎仁杰曰君正吾药笼中物不可一日无也庾信遥伤周处士诗忽闻泉石友丨丨不防身欧阳修箕山诗聊兹谢丨丨归月】【及新春黄溍诗息阴睠枌槚搴芳懐丨丨】菌桂【离骚杂申椒与丨丨兮岂惟纫夫蕙茝扬雄反离骚掍申椒与丨丨兮赴江湖】【而沤之注掍大束也音下本切王粲游海赋乗丨丨之芳舟浮大江而遥逝蜀都赋卭竹缘岭丨丨临崖】椒桂【盐铁论山林不】
　　【让丨丨以成其崇君子不辞负薪之言以广其名益部方物畧记艾子緑实若萸味辛香苾杸粒羮臛丨丨之匹尔雅翼春秋运斗】【枢曰丨丨连名士起刘向九叹丨丨罗以颠覆兮有竭信而归诚李百药诗丨丨奠芳樽风云下虚室裴廸茱萸沜诗飘香乱丨丨】【布叶间檀栾晏殊中园赋荔枝袪冻丨丨含温苏轼诗调和丨丨酽咀嚼沙砾碜又最后数篇君莫厌残丨丨有余辛释大防诗】【充味和丨丨同馨佩芷荪】丹桂【南方草木状交趾置桂园桂有三种叶如栢叶皮赤者为丨丨叶似柿叶者为菌桂其叶似枇】【杷叶者为牡桂事文聚五代末窦禹钧五子仪俨侃偁僖相继登科冯道赠诗曰灵椿一株老丨丨五枝芳呉都赋洪桃屈盘丨】【丨灌丛琼枝抗茎而敷蘂珊瑚幽茂而玲珑陈叔逹诗朱楼云似盖丨丨雪如花卢照隣诗酌酒呈丨丨思诗赠白云陈子昻别二】【三真人序翳青芝而延伫遥会何期结丨丨而徘徊逺心空絶李白诗小子枝叶亦攀丨丨丛杜甫诗丨丨风霜急青梧日夜凋】【权德舆诗家依白云峤手植丨丨藂白居易诗有木名丨丨四时香馥馥卢肇天河赋演漾必滋于若木氛氲更袭于丨丨谢宗可】【水中月诗丨丨影沉江浦夜白莲光浴海天秋】折桂【避暑录话世以登科为丨丨此谓郤诜对策东堂自云桂林一枝也自唐】【以来用之温庭筠诗云犹喜故人先丨丨自怜羁客尚飘蓬江总经始兴广果寺题恺法师山房诗轻飞入定影落照有疎阴不见】【投云状空留丨丨心萧综诗怀瑾握瑜空掷去攀松丨丨谁相许白居易诗丨丨名慙郄收萤志慕车姚鹄诗登龙旧美无斜径丨】【丨新荣尽直枝刘得仁莺出谷诗稍冲天鹤多随丨丨人杨载诗月中初丨丨天上始乗槎】岩桂【本草丨丨乃兰桂之唐】【高宗诗砌兰亏半影丨丨发全香骆賔王诗倘忆幽丨丨犹冀折疎麻谢偃观舞赋丨丨偃而未凋宫梧纷而就落欧阳修跋唐徳】【州长夀寺舍利碑有云浮云共岭松张盖明月与丨丨分丛廼知王勃云落霞与孤鹜齐飞秋水共长天一色岂非其余习乎朱子】【诗亭亭丨下丨嵗晚独芬芳范成大诗四股涧松霞斧碎十围丨丨烧痕枯黄庚秋夜诗井梧叶脱无多影丨丨花稠不断香】云桂【梁简文帝答赉朱樱诗永植平台垂长与丨丨宻江总六宫谢表歩动丨丨香飘雾縠李质艮岳赋罗玉芝与丨丨产南烛之】【非凡】芳桂【梁简文帝招真馆碑文柱削丨丨岂俟开阳木飞材海檀无劳豫章神拔江总诗遗风伫丨丨比徳喻生刍李峤】【诗丨丨中樽酒幽兰下调词李白诗空摧丨丨色不屈古松姿钱起诗直矜鹦鹉赋不贵丨丨枝李商及第东归次防上却寄同】【年诗丨丨当年各一枝行期未分压春期李逺陪新及第赴同年会诗曽攀丨丨英处处共君行陈樵诗丨丨已飞尽有时闻妙香】丛桂【庾信枯树赋小山则丨丨留人扶风则长松繋马王勃夏日诸公见访诗序丨丨幽兰喜王孙之相对宋璟梅花赋玩小】【山之丨丨掇芳洲之杜若张九龄诗丨丨林间待羣鸥水上迎苏轼诗白发重来故人尽空余丨丨小山幽呉儆诗可怜丨丨烟芜】【没惟有一池春水深黄溍诗应到故山丨丨里笑人骑马听朝鸡潘音诗云山多乐事丨丨共君攀】贞桂【王褒碑文危松擢本】【且观后凋之质丨丨挺生便体冬华之秀】渍桂【薛道衡燕喜赋图云刻雷之樽丨丨酿花之酒】攀桂【魏征赏旧左右议今】【时来有运天门已开故丨丨之讙未絶积薪之叹为深王勃绵州北亭羣公宴序何少府故人丨丨抚金石而论心韩法曹新饯班】【荆临江湖而执手又送萧之还齐州序山中丨丨往往思仁野外纫兰时时佩徳卢照隣诗丨丨将安寄军中音信稀杜甫八月十】【五夜月诗转蓬行地逺丨丨仰天高赵嘏诗同郡故人丨丨尽把诗吟向泬寥天张蠙送友人及第归诗乡俗稀丨丨争来问月宫】【贾岛诗若无丨丨分祗是卧云休苏轼诗蟾枝不独同丨丨鸡舌还应共赐香】
