<!-- { "loadSidebar": true } -->
　　太极泉【礼含文嘉招丨丨之清丨以与稼穑之根宋书孝武帝纪敬举王公之觞广纳士民之夀八风循通卿云樷聚尽天】【罄瑞率宇竭欢思散丨丨之丨以福无方之外酉阳杂俎仙药有丨丨井丨】孝鱼泉【周书陆通传通父政性至孝其母呉】【人好食鱼北土鱼少政求之常苦难后宅侧忽有泉出而有鱼遂得以供膳时人以爲孝感所致因谓其泉爲丨丨丨又九域志孝】【子泉在严州州民夏孝先庐墓侧尝有野火奄至俄而火爲之防寻复涌泉出其地又庾信诗地建忠臣国家开孝子泉又方舆胜】【览嘉鱼泉去长宁军城一里马鞍山之趾泉潄石涌出有小鱼四时如一不增不长故以名之邦人酿酒必用山后秫米及嘉鱼泉】【则味极甘否则刚硬】黄凤泉【隋书王劭传有人于丨丨丨浴得二白石颇有文理遂附致其文以爲字劭廻互其字作诗二】【百八十篇奏之上以爲诚赐帛千匹】丰水泉【北史氐传有杨腾者爲部落大帅徙居仇池方百顷爲号四面斗絶髙七里余】【其上有丨丨丨煮土成盐】饮马泉【旧唐书任瓌传瓌说下韩城县与诸将进击丨丨丨破之唐书蕃将传史大柰西突厥特】【勒也髙祖兴太原大柰提其众麾下桑显和战丨丨丨诸军却大柰以劲骑数百背击显和破之军遂振】屋上泉【旧唐】【书拂菻国传盛暑之节人厌嚣热乃引水潜流上徧于屋宇机制巧密人莫之知观者唯闻丨丨丨鸣四檐飞溜悬波如瀑激气成】【凉风其巧妙如此又宋濂诗羊眠松下石虹挂屋头泉】鸣犊泉【唐书髙祖纪武德八年十二月庚辰猎于丨丨丨又水经】【注箕山下有牵牛墟侧颍水有犊泉是巢父还牛处也石上犊迹存焉】上善泉【唐书地理志坊州州郭无水东北七里有】【丨丨丨刺史张怡架水入城以纾远汲刺史崔骈复增修之民获其利爲立祠】宜春泉【唐书地理志袁州宜春县有丨丨丨】【醖酒入贡】鸊鹈泉【唐书地理志丰州西受降城北三百里有丨丨丨又囘纥传贞观中鐡勒十一部归命入朝请于囘纥突】【厥部治大涂号参天至尊道乃诏碛南丨丨丨之阳置过邮六十八所李商隐诗日暮丨丨丨畔猎路人遥识郅都鹰朱眞淤塞上】【诗猎骑遥遥入霜雾丨丨丨外夕阳红】鱼得泉【唐书薛延陀传北荒诸姓来朝帝劳曰尔来若鼠得穴丨丨丨我爲尔深】【广之】鸡距泉【宋史河渠志自保州西合丨丨丨尚泉爲稻田方田衡广十里其深五尺至三尺曰西塘泊又李继宣传淳化】【三年徙知保州造船一百艘入丨丨丨以运粮人咸便之】吕公泉【宋史吕大防传调冯翊主簿永夀令县无井大防行近境】【得二泉导而入县民頼之号曰丨丨丨又刘宰题茅山泼墨池诗涧落丨丨丨桥横蜀道栈】瑞应泉【元史世祖纪赐湖州】【长兴县金沙泉名爲丨丨丨泉不常出唐时用此水造紫笋茶宋末屡浚不出至是遣官致祭一夕水溢可溉田千亩故赐令名又】【夷坚志邹忠公再谪昭州江水不可饮汲于数里山中暑月殊以爲苦所居仙宫岭下忽有泉涌清冷莹洁因疏爲小池日得四五】【斛遂名曰感应泉将有北归之命数日前泉乃涸】金沙泉【见上方舆胜览丨丨丨在长兴啄木岭即每年造茶之所也湖】【常二郡接界于此每茶节二牧毕至泉处沙中居常无水将造茶具牺牲祭泉久之发源清溢造御茶毕水则微减供堂者毕水已】【半矣太守造茶毕即涸矣又丨丨丨在宜城县东一里造酒极美世谓之宜城春又李白诗初登翠微岭复憩丨丨丨又贾岛诗松】【迳僧寻药沙泉鹤见鱼】五湖泉【陆贾新语舜藏黄金于崭岩之山捐珠玉于丨丨之丨】舒姑泉【宣城记临城县】【南有丨丨丨昔有舒氏女与其父析薪此泉遽坐牵挽不动乃还告家比还惟有清泉湛然女母曰吾女本好音乐乃弦歌泉涌洄】【流有朱鲤一双今作乐嬉戏泉故涌出也元和郡国志葢山在池州石埭县丨丨丨在焉白居易诗丨丨化爲丨牛哀病作虎】葢山泉【见上刘峻追荅刘沼书东平之树望咸阳而西靡丨丨之丨闻歌而赴节】雹都泉【伏琛齐地记安丘城南三】【十里丨丨丨其雹或出或否亦不爲灾异】梅花泉【续搜神记醴陵县有小水一处名丨丨丨水流出有新斫木片入穴才容】【人行数十歩便开明朗然】妒女泉【述异记并州丨丨丨妇人不得靘妆防服至其地必兴雨雹一云是介推妹】桑干泉【水经注湿水又东北流左防桑干水县西北上平洪源七轮谓之丨丨丨即溹涫水者也通鉴地理通释天池在岚州静乐县】【北燕京山上周廻八里阳旱不耗阴霖不溢故老言尝有人乗车风飘堕池有人获车轮于丨丨丨】白杨泉【水经注羊水又】【东注如浑水又南至灵泉池枝津东南注池池渚旧名丨丨丨泉上出白杨树因以名焉】沥滴泉【水经注洧水又东会丨丨】【丨水出深溪之侧泉流丈余悬水散注故世士以沥滴称】太上泉【水经注华岳山顶有灵泉二所一名浦池西流注于涧一】【名丨丨丨东注涧下】郑公泉【水经注渐江水注寒谿之北有郑太尉宿居潭侧名丨丨丨】祝龙泉【水经注济水又】【合黄水东南流名丨丨丨泉势沸汹状若巨鼎汤汤西南流谓之龙项口世谓之京水】流桂泉【国史补南中有山洞一泉】【往往有桂叶流出好事者因目爲丨丨丨】芦葭泉【酉阳杂俎玉门军有丨丨丨周二丈深一丈驼马千头饮之不竭】栁汧泉【酉阳杂俎华阳雷平山有田公泉即丨丨丨一名栁谷泉饮之除腹中之虫云是玉沙之流津也用以浣水不用灰以此】【爲异葢古有田叔者居雷平山后得道名泉以此】乐音泉【云仙杂记强村有水方寸许人欲取之唱浪淘沙一曲即得一】【杯味大甘冷村人因名曰丨丨丨】秘密泉【云仙杂记甘塘社有一水方丈莹洁春夏不竭旱则祷之应时雨下乡人缘可】【救旱号丨丨丨】隐劔泉【寰宇记丨丨丨在梓潼县北十二里昔蜀五丁至此见大蛇入穴兄弟忿而防之山摧五丁毙焉余】【劔隐于路隅以爲一泉每庚申甲子日其劔见光】云母泉【寰宇记丨丨丨在华容大云寺李华诗序洞庭湖西石山尽】【生云母如列星井泉溪涧色皆纯白山南有佛寺寺倚松岭下有丨丨丨泉出石中引流分渠周遍庭宇大浸不盈大旱不耗】聪明泉【寰宇记浔阳县落星山涧有五松桥昔慧远法师与殷仲堪席涧谈易于此而树下泉涌号丨丨丨】陆子泉【图经】【陆羽品第天下水味以惠山泉爲第二刻石留山中故名丨丨丨有祠堂在焉又周必大庐山后录每过三峡桥徘徊久之始知过】【桥之泉爲丨丨丨其旁有沈锡大书庐山二字】润德泉【湘山野录雍熙二年凤翔奏岐山县周公庙有泉涌出相传时平则】【流乱则竭至大中年复流赐号丨丨丨后又涸今其泉复涌澄莹甘洁太宗嘉之】礜石泉【渔隐樷话骊山汤泉是丨丨丨】第四泉【入蜀记过扇子峡重山相掩正如屏风扇登虾蟆碚水品所载丨丨丨是也】三分泉【入蜀记过丨丨丨泉】【自山窦中出止两俗云三有年两中熟一或絶流饥馑】圣姥泉【入蜀记过丨丨丨葢石上一罅人大呼于旁则】【泉出屡呼则屡出】明月泉【墨客挥犀张端公伯玉大科成名篇什豪迈过姑孰见李太白十咏叹羡久之周流泉石间后】【见一水清激询地人曰此水名丨丨丨公曰太白不题此泉以待我也又呉郡志缥缈峯下有泉唐天祐四年防史苏珪以明月名】【之又谢翺月泉游记月泉在浦江县西北二里故老云其消长视月之盈亏由朔至望投秭其间泉浸浸浮秭而上动荡芹藻若江】【湖之浮舟拥苔于岸视旧痕不减豪发由望至晦置竹井旁以常所落浅深爲候随月之大小画痕竹上当其日之数旦而测之水】【之落痕与石约如竹之画】紫微泉【方舆胜览吕元中记欧阳公谪守滁上得酿泉于醉翁亭之东南隅一日防僚属于州廨】【有以新茶献者公敕吏汲泉未至而汲者仆出水且虑后期遂酌他泉以进而公已知其非酿泉穷问之得丨丨丨于幽谷下乃作】【亭以临泉上名之曰丰乐当时名公宿儒皆爲赋诗以纪其事由是丨丨丨盛闻于天下】庶子泉【方舆胜览丨丨丨在琅琊】【山宝应寺唐李防卿守滁州今有丨丨丨欧阳永叔云丨丨丨铭李阳冰撰并书庆歴五年余贬滁阳屡至阳冰刻石处未尝不裴】【徊其下丨丨丨昔爲流溪今爲山僧填爲平地起屋其上问其泉则指一大井曰此丨丨丨也可不惜哉】玻瓈泉【方舆胜览】【丨丨丨在盱眙第一山之下杨廷秀有诗云清如淮水未爲佳泉迸淮山好煮茶镕出玻瓈开海眼更和月露瀹春芽又宋濂琅琊】【游记沿溪入醉翁亭亭侧有丨丨丨又名六一泉石阑覆之压以巨石中疏一窍通泉】濯缨泉【方舆胜览丨丨丨在什邡】【县之水陆院上有阁范蜀公尝留题程珦诗云丨丨丨洁存遗迹促轸亭空想旧风姚合濯缨谿诗旧山宁要去有此丨丨丨】虎擘泉【方舆胜览丨丨丨在大邑县之凤凰山文与可记唐契觉道人结庵于此有虎爲之擘地出泉又一綂志虎跑泉在钱塘】【金华宋濂叙云唐元和年性空大师栖禅其中寻以无水将他之忽神人告云南岳有童子泉当遣二童移来翌日乃见二虎瓟山】【出泉甘冽胜常师因留建寺客欲观泉者僧爲举梵呗即觱沸而出若联珠然又法苑珠林周释静霭附节终南山本无水忽防虎】【来前瓟地而去及明观之渐见润湿乃使人淘掘飞泉通涌今锡谷避世堡虎瓟泉是也】君子泉【方舆胜览黄州郡倅孟震】【亨有贤德时称孟君子庭中有泉苏子瞻名之曰丨丨丨黄鲁直诗云梦泽南丨丨丨水无名字托人贤】喜客泉【舆地纪胜】【丨丨丨在滁州侧菱山客至抚掌则泉上出溅射有若跳珠又刘大彬茅山志丨丨丨在大茅北垂方池数尺客至泉即踊跃津津】【然或临以声势则凝不爲动】潇洒泉【南宋市肆记诸色酒名丨丨丨出严州金斗泉出常州紫金泉出杨郡王府】益人泉【刘大彬茅山志丨丨丨在大茅东岭上登真隐诀云天市坛左右有泉皆金玉之津饮之益人故名】诸葛泉【一统】【志丨丨丨在鹤庆府南武侯驻师之地出泉均爲二流昔人有欲兼利之者引而归一至鸡鸣其水复分】难老泉【一统志丨】【丨善利二丨在太原县各覆以亭大旱不涸隆冬不冻溉田百余里所利甚溥故擅斯名】杜康泉【一统志丨丨丨在歴城县】【舜祠西庑下即舜泉之支也泉一升重二十三铢世传杜康酿酒于此】蜂房泉【一统志丨丨丨在介休县水出抱腹岩下】【岩石倒垂小窍百余形若蜂房泉由中滴故名】天绅泉【岱史丨丨丨在傲来山百丈崖下巅崖十丈许悬流下泻如垂绅】白鹤泉【岱史丨丨丨在岳南麓冽而甘美以城中井泉称较之轻重亦异又李洞诗租地仍分浴鹤泉】防驾泉【岱史】【丨丨丨在黄岘岭御帐之下】涤尘泉【岱史丨丨丨在岳南麓后土庙内游人多掬水涤目又名眼光泉】一流泉【嵇含伉俪诗饥食并根粒渴饮丨丨丨】崦嵫泉【江淹空青赋宝波丽水华峯艳山谷之树丨丨之丨】玉池泉【王筠春日诗金堤草非旧丨丨丨已新沈约应诏诗金塘草未合丨丨丨将满钱起和刘七读书诗何愁丹凤穴不饮丨丨丨】凤门泉【陶景诗土懐北邙色井冽丨丨丨】楚堰泉【徐陵侯安都碑京坻嵗积非劳丨丨之丨仓廪年丰无用秦渠之水】百丈泉【庾信温汤碑华隂丨丨之丨岂独髙于莲井韩维诗喷薄丨丨丨又宋之问诗层峦旧长千寻木远壑初飞万丈泉】塔下泉【王勃净惠寺碑龛前怪石丨丨秋丨】太液泉【沈佺期诗亭挿宜春果山冲丨丨丨】苍梧泉【陈子昻诗】【赤蟠媚其形婉娈丨丨丨李白诗朝饮丨丨丨夕栖碧海烟】跃鲤泉【苏颋饯常侍舒公归觐序来而喜惧经丨丨之新丨】【至则光辉对回龟之旧浦】三峡泉【岑参听罗上人弹丨丨流丨诗衫袖拂玉徽爲弹丨丨丨孟郊峡哀诗啮啮丨丨丨】白马泉【孟浩然过故融公兰若诗池上青莲宇人间丨丨丨】沧浪泉【李白诗终当游五湖濯足丨丨丨】几道泉【杜甫诗丨丨丨浇圃交横落漫坡】十九泉【杜甫秦州诗近接西南境长怀丨丨丨按丨丨丨在仇池山】落花泉【戴叔伦寄华上人诗朝盘香积饭夜瓮丨丨丨杨万里晨炊白升山诗云掠石崖啼鸟树雨添山涧丨丨丨】天泽泉【韩愈】【燕喜亭记泉之源曰丨丨之丨出髙而施下也】倒防泉【孟郊送萧链师入四明山诗千寻直裂峯百尺丨丨丨】泥歩泉【孟郊寒溪诗始知丨丨丨莫与山源邻】一蹄泉【孟郊诗安得丨丨丨来化千尺鳞】野狐泉【元稹丨丨丨栁】【林诗去日丨丨丨上栁紫芽初绽拂眉低】山上泉【白居易和分水岭诗不比丨丨丨比君井中水】浇妄泉【卢肇宣州】【新兴寺碑沈善恶乎丨丨之丨擢枝茎乎植性之圃】数斗泉【皮日休怀茅山广文南阳博士诗堂扃洞里千秋燕厨葢岩根】【丨丨丨】洗鉢泉【皮日休访寂上人诗桂寒自落翻经案石冷空消丨丨丨又朱弁代州清凉山记代州清凉山清凉寺始】【见于华严经葢文殊示现之地也去寺一里余有泉号一鉢泉一鉢许挹之不竭或久之不挹虽盈而不溢亦一异也】鹿门泉【陆龟蒙读襄阳耆旧传诗只爱丨丨丨泠泠倚岩潄】喷壑泉【陆龟蒙引泉诗上有拏云峯下有丨丨丨】四公泉【陆龟防诗组绶任垂三品石佩环从落丨丨丨】三叠泉【李洞游庐山记至寻真观女道士蔡寻真于此仙去乃携衾裯跻山】【颠观所谓丨丨丨】桔橰泉【方干诗洗花须用丨丨丨】云液泉【呉筠庐山丨丨丨赋序筠所居之东岭其侧有泉石】【多云母其水色白味甘且滑此则云母滋液所致因名丨丨之丨】两眼泉【王禹偁题偶圃小园诗千眼春畦丨丨丨置来】【因得弄潺湲】冰下泉【欧阳修闻筝诗绵蛮巧啭花间舌呜咽交流丨丨丨范成大诗拟题忆鄞句思咽丨丨丨】趵突泉【曾巩齐州二堂记歴城之西五十里而有泉涌出髙或致数尺其旁之人名之曰丨丨之丨】老人泉【苏轼书梅圣俞】【诗后家君与梅圣俞游时余与子由年甚少世未有知者圣俞极称之家有丨丨丨圣俞作诗曰泉上有老人隐见不可常苏子居】【其间饮水乐未央】洗笔泉【苏轼书清泉寺词后清泉寺在蕲水郭门外二里许有王逸少丨丨丨水极甘下临兰溪水西】【流】参寥泉【苏轼参寥上人初得智果院诗云崖有浅井玉醴常半寻遂名丨丨丨可濯幽人襟】鉴湖泉【孔平仲诗】【泛杯旁引丨丨丨】佛迹泉【唐庚端孺籴米诗炊香未许神江白酿滑偏宜丨丨丨按神江白米名】碧林泉【周必】【大呉郡诸山录过天峯禅院俗呼南峯葢支遁道林别庵也佛殿前有丨丨丨寺宇颇佳】渥洼泉【周必大呉郡诸山录佛日】【山净慧禅院库堂后有池池中有丨丨丨出石滹中东坡尝题絶句所谓东麓云根露角牙细泉咽咽走金沙不堪土肉藏山骨未】【放苍龙浴渥洼是也】招隐泉【周必大庐山后录招隐桥近爲寺僧徒数十而丨丨丨无人知者物色久之得于二百歩外丛】【篠之后石井依然三酌而归】潜虬泉【周必大泛舟录登颐山访讲易台酌丨丨丨皆陆希声遗迹也】玉霄泉【范成】【大梅雨诗恰似秋眠隐静寺丨丨丨从牀下过】沼中泉【范成大妙喜泉诗二士共谭碑上法千僧同酌丨丨丨】淘米泉【范成大三峩山记牛心寺本孙思邈隐居有孙仙炼丹灶在峯顶又丨丨丨在白云峡最深处去寺数里水深不可渉】一线泉【范成大题天平夀老方丈诗天与丹房丨丨丨自注夀老近于半山石壁之中得泉眼如筯清泉如一线涓涓而出大旱】【不增减欲爲余作小庵于泉傍以炼丹云又陆游诗数枝梅向林梢出一脉泉从岭背来】阅古泉【陆游丨丨丨记太师平原】【王韩公府之西缭山而上砑然而江横陈豁然而湖自献天造地设非人力所能爲者其尤胜絶之地曰丨丨丨】白鹿泉【陆游诗可怜丨丨丨蛙黾纷狼籍】枕下泉【朱子西阁诗安得丨丨丨去作人间雨】安乐泉【张镃燕游志北园丨】【丨丨竹间井】马鬃泉【许月卿神静诗芋煨牛粪火瓢滴丨丨丨】洄涡泉【释惠洪同饭柏林寺诗下有丨丨丨甘凉】【冰齿颊】四渎泉【袁桷夀何平章诗云爲八表雨水作丨丨丨】第一泉【萨都拉游金山诗山中好景无多地天下】【知名丨丨丨】漉梨泉【呉莱南海古迹记西樵岩在南海西南岩有石室跳珠飞瀑如泻下爲玉女淘沙滩丨丨丨龙九】【真洞岁时恒祷龙占风雨云气南汉时有乌利仙迹】桃花泉【杨维桢红酒歌如银酒色未爲贵令人常忆丨丨丨】圭塘泉【许桢瑞莲歌醴湖芜塞不复见而今乃濯丨丨丨】阿耨泉【法苑珠林生由我生成由法成其犹四大海皆从丨】【丨丨出】止足泉【云笈七籖处于丨丨之丨立于无害之岸此全性之道也】
