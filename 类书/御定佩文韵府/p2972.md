<!-- { "loadSidebar": true } -->

　　御定佩文韵府卷六十三之十六
<子部,类书类,御定佩文韵府>
　　钦定四库全书
　　御定佩文韵府卷六十三之十七目録
　　去声　　　四寘韵十七
　　醉　议　翅　避　笥　帜

　　钦定四库全书
　　御定佩文韵府卷六十三之十七
　　去声　　四寘韵十七
　　醉【将遂切説文卒也各卒其度量不至于乱也一曰酒溃也又为酒所酣曰丨】
　　韵藻如醉【诗行迈靡靡中心丨丨又未见君子忧心丨丨后汉书刘寛传寛常于坐被酒睡伏帝问太尉醉耶寛仰对曰】【臣不敢醉但任重责大忧心丨丨帝重其言李频过友人别业诗客抱方丨丨因来得暂醒杨万里诗似痴丨丨弱还佳露压风欺】【分外斜】心醉【见上晋书阮咸传太原郭奕高爽有识量少所推先见咸丨丨不觉叹焉列子有神巫自齐来处于郑命曰季】【咸郑人见之皆避而走列子见之而丨丨顔氏家训吾闻见已多所值名贤未尝不丨丨魂迷向慕之也谢灵运山居赋楚贰丨丨】【于吴客河灵懐慙于海若顔延之咏阮始平诗郭奕已丨丨山公非虚觏沈佺期诗魂疲山鹤路丨丨站鸢谿宋之问送赵贞固诗】【目断南浦云丨丨东郊柳张説闻雨诗声真不世识丨丨岂言诠李商隐诗我为伤春丨自丨不劳君劝石榴花苏轼续丽人行丨】【丨归来茅屋底方信人有西子】既醉【诗丨丨既饱小大稽首又丨丨以酒既饱以徳傅毅舞赋腾觚爵之斟酌兮漫丨丨】【其乐康陶潜诗放欢一遇丨丨还休独孤及诗丨丨万事遣耳心亦适虞集贺正旦牋二南风化歌闗雎正始之音万年室家乐】【丨丨太平之运】具醉【诗神丨丨止皇尸载起宋史乐志送神有章神心丨丨东京赋君臣欢乐丨丨薫薫闾丘冲诗闻乐咸和】【丨丨斯柔裴度黄目樽赋成形而百代犹传徧祭而万灵丨丨】神醉【见上范仲淹明堂赋丨丨其徳人乐而极太史书于防大】【夫颂于国王令古庙诗工鼓于庭巫舞衣祝传丨丨下福禧】径醉【史记淳于髠传威王置酒后宫召髠赐之酒问曰先生能】【饮防何而醉对曰臣饮一斗亦醉一石亦醉威王曰先生饮一斗而醉恶能饮一石哉髠曰赐酒大王之前执法在傍御史在后髠】
　　【恐惧俯伏而饮不过一斗丨丨矣若亲有严客髠帣韝鞠侍酒于前时赐余奉觞上寿数起饮不过二斗丨丨矣若朋友交游】【乆不相见卒然相覩欢然道故私情相语饮可五六斗丨丨矣挥麈后録神宗诏史院赐筵史官就席成诗赋元厚之云丨丨俄归】【弁云西见日车苏轼诗脱冠丨丨应归卧便腹从人笑老韶又少饮得丨丨此秘君勿传王十朋蓬莱阁赋釂一觞而丨丨有不尽】【之余欢陆游诗丨丨眼花乱高眠鼻息酣】髠醉【见上陈陶赠别离诗杨柳听歌莫向隅鸡鸣一石留丨丨】吏醉【汉书曹参】【传相舍后园近吏舍吏舍日饮歌呼从吏患之廼请参游后园闻丨丨歌呼从吏幸相国召按之乃反取酒张坐饮大歌呼与相和】【又丙吉传吉驭丨嗜酒数逋荡尝从吉出丨欧丞相车上西曹主吏白欲斥之吉曰以醉饱之失去士使此人将复何所容西曹地】【忍之此不过污丞相车茵耳】皆醉【汉书朱买臣传买臣入室中守邸与共食食且饱少见其绶守邸怪之前引其绶视其印】【防稽太守章也惊出语上计掾吏丨丨大呼曰妄诞耳其故人素轻买臣者入视还走疾呼曰实然后汉书寇恂传恂属县盛供】【具储酒醪执金吾军入界一人皆兼二人之馔恂乃出迎于道称疾而还贾复勒兵欲追之而吏士丨丨遂过去韩诗外传楚荘王】【赐羣臣酒日暮酒酣左右丨丨殿上烛有牵王后衣者后扢冠缨而絶之屈原渔父举世皆浊而我独清众人丨丨而我独醒文】【天祥诗众人丨丨从教酒独我无争且看棋】霑醉【汉书陈遵传尝有部刺史奏事过遵值其方饮刺史大穷遵丨丨时入】【见遵母叩头自白当对尚书有期会状毋乃令从后閤出去遵大率常醉然事亦不废宋史礼志嘉祐七年宴羣玉殿出禁中名花】【金盘贮香药令各持归莫不丨丨闻见录真宗开太清楼宣亲王宰执用仙韶女乐于楼前起彩山障乐声若出云霄间李文定令】【行酒黄门密语丁晋公曰如何得倒了假山晋公微笑上问其故亦笑即命女乐列楼下临轩观之宣劝益频文定至丨丨权徳舆】【送裴中丞赴黔中序祖軷丨丨宣言相勉周必大诗颇闻继髙会丨丨牛马走又白醪劝我频丨丨青眼逢君肯嬾开】常醉【见上北齐书李元忠传元忠虽居要任初不以物务干懐唯以声酒自娱大率丨丨家事大小了不关心神仙传太阳子离明本玉】【子同年友也玉子亲爱之有门人三千余人莫与其比好酒丨丨颇以此见责耿湋诗乆客心丨丨高楼日渐低刘沧题郑中丞东】【谿诗山霁月明丨此丨草芳花暗省曾迷】自醉【吴志周瑜传程普颇以年长数陵侮瑜瑜折节容下终不与校普后自敬服而】【亲重之乃告人曰与周公瑾交若饮醇醪不觉丨丨云笈七籖若以合境之心观境终身不觉有恶如将离境之心观境方能了见】【是非譬如醒人能知醉者为恶如其丨丨不觉他非陆畅别刘端公诗落日辞故人丨丨不关酒杨万里诗秋风呼酒菏边亭主人】【丨丨客自醒】辞醉【晋书王允之传允之总角从伯敦恒以自随出则同舆入则共寝敦尝夜饮允之丨丨先卧敦与钱鳯谋】【为逆允之已醒悉闻其言虑敦或疑已便于卧处大吐衣面并汚鳯既出果照视见允之卧吐中以为大醉不复疑之髙适送韦司】【仓诗饮酒莫丨丨醉多适不愁钱起诗此会何丨丨良晨难再追吴融九日诗浊醪任冷难丨丨黄菊因暄却未开欧阳修诗杯倾】【到手莫丨丨明日举棹天东南】前醉【晋书顾荣传齐王冏召为大司马主簿冏擅权骄恣荣惧及祸终日昏酣不综府事以情】【告友人长乐冯熊熊谓冏长史葛旟曰府大事殷非酒客之政旟然之白冏以为中书侍郎在职不复饮酒人或问之曰何丨丨而】【后醒也荣惧罪乃复更饮】极醉【南史梁临汝侯猷传猷为吴兴太守与楚庙神交毎酹祀尽欢丨丨而神影亦有酒容后为益】【州刺史江陵人齐狗儿反乃遥祷请救有数百如风曰吴兴楚王来救是日大破狗儿韩愈郑儋神道碑公与賔客朋游饮酒必】【丨丨投壶博奕穷日夜若乐而不厌者】独醉【南史谢譓传譓不妄交接门无杂賔有时丨丨曰入吾室者但有清风对吾饮】【者唯当明月陶潜饮酒诗一士长丨丨一夫终年醒李白流夜郎诗瞑投永华寺賔散予丨丨欧阳修诗欣然复坐酌丨丨卧斜晖】【苏轼诗丨丨还独醒夜气清漫漫陆游诗只将丨丨作生涯仇远与士瞻上人诗独醒丨丨俱堪乐妙理依然有浊醪】骨醉【唐书王废后传帝间行至囚所恻然伤之武后促诏剔其手足反接投酿瓮中曰令二妪丨丨苏轼老饕赋各眼灔于秋水咸丨丨】【于春醪萨都拉洞房曲羙人丨丨红玉輭满眼春酣不忺起】防醉【文子故通于大和者闇若丨丨而甘卧以游其中若未始】【出其宗是谓大通按淮南子作纯醉】半醉【庾信咏画屏风诗酒醺人丨丨汗湿马全骄卢思道后园宴诗欲眠衣先解丨丨脸】【逾红李颀絶缨歌红烛芳酒阑罗衣丨丨春夜寒张谔九日诗将曛陌频惊鸟丨丨归途数问人任华寄李白诗承恩召入凡】【防待诏归来仍丨丨白居易诗丨丨行歌半坐禅张蠙诗红药院深人丨丨绿杨门掩马频嘶陈羽公子行马骄郎丨丨蹀望】【楼台方岳诗丨丨半醒寒食酒欲晴欲雨杏花天】宿醉【沈佺期望春宫应制诗定是风光牵丨丨来晨复得幸昆明韩偓早】【归诗扠衣吟丨丨风露动相思又丨丨离愁慢髻鬟王初诗银花珠晓来看丨丨初醒一倍寒蔡襄诗上客风流连丨丨游人歌】【调得新声陆游诗深院窓扉晓色迟新愁丨丨两参差】留醉【崔日用诗恩深荅效浅丨丨奉宸晖李白题东溪公幽居诗客】【到但知丨一丨盘中只有水晶盐王维诗襄阳好风日丨丨与山翁韩翃诗玊杯丨丨处银烛送归时李贺诗中军丨丨河阳城娇】【嘶紫燕花行杜牧诗田窦长丨丨苏辛曲让岐方干诗丨丨悲残嵗含情寄远书朱子诗红裳似欲丨人丨锦障何妨为客开】买醉【李白结客少年塲行托交从剧孟丨丨入新丰又拟古诗千金丨一丨取乐不求余又梁园吟沉吟此事泪满衣黄金丨】【丨未能归李贺诗许史世家外亲贵宫锦千端丨沉丨牟巘送娄伯高游吴诗男儿年少重意气春风丨丨吴江船刘诜古城秋酿】【诗城中少年好游冶渡江丨丨携蛾眉】客醉【李颀送从弟游江淮诗浔阳北望鸿雁囘湓水东流丨心丨李嘉祐诗髙情同】【丨丨子夜为人长韩愈诗煌煌东方星柰此众丨丨贾岛赠友人诗不同狂丨丨自伴律僧斋范仲淹诗林下提壶招丨丨欧阳修】【诗载酒未妨佳丨丨凭髙仍见老农耕】浓醉【郑谷诗唯有朗吟偿晚景且无丨丨厌春寒欧阳修词丨丨觉来莺乱语惊残】【好梦无寻处张范梅雨诗丨丨呼童新摘得未黄梅子已微酸】
　　子反醉【左传明日复战乃逸楚囚王闻之召子反谋谷阳竖献饮于子反丨丨丨而不能见王曰天败楚也夫余不可以待】【乃宵遁】千日醉【南史刘杳传任昉曰酒有丨丨丨当是虚言杳曰桂阳程乡有千里酒饮之至家而醉亦其例风俗通刘】【石于中山酤酒酒家与丨丨酒忘言其节度归至家丨而家人不知以为死也权葬之酒家计千日满乃忆石徃视之云亡三】【年已葬之矣于是开棺醉始醒语云石饮酒醉千日捜神记狄希中山人也能造千日酒饮之亦丨丨丨庾信诗蒲桃一杯丨丨】【丨无事九转学神仙唐太宗诗丨丨丨不醒十年味不败王勃春园诗还持丨丨丨共作百年人杜甫垂白诗甘从丨丨丨未许七】【哀诗张雨诗中圣敢辞丨丨丨承恩独许四明狂】孔公醉【世説孔思远为后军府长史虽醉日居多而晓明政理醒时判】【决未尝有壅众咸曰丨丨一月二十九日丨胜世人二十九日醒】防囘醉【崔敏童诗能向花前丨丨丨十千沽酒莫辞贫】【于邺还家诗独酌丨丨丨此愁终不销】乐极醉【李白诗开顔酌美酒丨丨忽成丨】美人醉【李白前有一樽酒行】【落花纷纷稍觉多丨丨欲丨朱顔酡白居易诗正似丨丨初丨着强擡青镜照妆慵傅若金诗可怜此砚依浮世曾见高筵丨丨丨】一日醉【白居易诗微此丨丨丨何以乐吾身又无轻丨丨丨用犒九日勤欧阳修诗俾民百年思岂取丨丨丨】告身易醉【资治通鉴至徳中专以官爵赏功及収防卒大将军丨丨一通才丨一丨】好观人醉【事文聚后周】【长孙澄虽不饮酒丨丨丨酣丨常中厨别进异馔】
　　终身不敢醉【长编蔡文忠公倅济州每日辄至醉贾存道赠诗云圣君宠重龙头选慈母恩深鹤髪君宠母恩俱未】【报酒如成病悔何追文忠自是丨丨丨丨丨】
