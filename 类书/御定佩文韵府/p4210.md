<!-- { "loadSidebar": true } -->
　　十六族【左传昔髙阳氏有才子八人苍舒隤敳梼戭大临尨防庭坚仲容叔达天下之民谓之八恺髙辛氏有才子八人伯】【奋仲堪叔献季仲伯虎仲熊叔豹季貍天下之民谓之八元此丨丨丨也世济其美不陨其名庾信丘乃敦崇传寿丘建国赐姓者】【十二人平阳举贤登朝者丨丨丨】凤皇族【李白空城雀诗本与鹪鹩羣不随丨丨丨又鸾乃鳯之族翺翔紫云霓】増圮族【书帝曰吁咈哉方命丨丨】宗族【礼记不敢以贵富加于父兄丨丨周礼春官大宗伯以饮食之礼亲丨丨兄弟】【左传召穆公思周徳之不故纠合丨丨于成周而作诗曰常棣之华鄂不韡韡凡今之人莫如兄弟汉书司马迁传下之不能累】【日积劳取尊官厚禄以为丨丨交游光宠晋书汜腾传腾散家财五十万以施丨丨宋史范纯仁传生平所学得之忠恕二字一生】【用不尽以至立朝事君接待僚友亲睦丨丨未尝须臾离此也卢照邻五悲杂言丨丨朋友不足驻人之颓年宗之问诗未若丨丨】【地更逢荣耀全杜甫诗所来为丨丨亦不为盘飱】国族【礼记晋献子成室张老曰美哉轮焉美哉奂焉歌于斯哭于斯聚丨】【丨于斯】合族【礼记旁治昆弟丨丨以食序以昭穆又子云睦于父母之党可谓孝矣故君子因睦以丨丨晋书孙旂传子弼】【及弟四人并有吏材称于当世遂与孙秀丨丨辽史营卫志契丹故俗分地而居丨丨而处】齿族【礼记壹命齿于郷里再命】【丨于丨三命不丨丨注齿谓以年次也】乱族【礼记以此坊民民犹佚而丨于丨】絶族【礼记丨丨无移服注昆弟之子】【不相为服仪礼丨丨无施服疏母嫁来承奉宗庙与族相连缀今出则与族絶旁及为施母丨丨即无旁及外祖父母之服】收族【礼记敬宗故丨丨疏族人既敬宗子宗子故丨丨人仪礼大宗者丨丨者也不可以絶故族人以支子后大宗也适人不得后】【大宗】五族【周礼地官大司徒丨丨为党使之相救后汉书东夷传髙句骊凡有丨丨有消奴部絶奴部顺奴部灌奴部桂娄部】【王禹偁诗丨丨不力穑终歳饱且温朱子诗西园植奸秽丨丨沉忠良】父族【周礼地官党正再命齿于丨丨白虎通尚书曰】【以亲九族族所以九何九之为言究也亲疎恩爱究竟也谓丨丨四母族三妻族二】异族【周礼春官小宗伯及执事涖大敛小】【敛帅丨丨而佐史记三王世家古者天子必内有异姓大夫所以正骨肉也外有同姓大夫所以正丨丨也化书蛇豕可以友而羣】【虎兕可以狎而驯四夷可以率而賔丨丨犹若此况复人之人左思蜀都赋水物殊品鳞介丨丨陆机诗饮饯岂丨丨亲戚弟与兄】【苏轼异鹊诗仁心格丨丨两鹊栖其衙】王族【周礼夏官司士丨丨故士虎士在路门之右南靣东上注丨丨故士谓宗室之】【亲故为士为宿卫者也虎士虎贲之士皆从王者】同族【周礼秋官小司冦凡王之丨丨有罪不即市汉书王莽传姚妫陈田】【王氏凡五姓者皆黄虞苖裔予之丨丨也管子麦者谷之始也宗者族之始也丨丨者人殊族者处王僧孺詹事徐府君集序事显】【家庭声着丨丨庾信周兖州刺史宇文公碑即日赐姓宇文与国丨丨元稹雉媒诗置在芳草中翻令诱丨丨】称族【春秋序一】【曰微而显文见于此而起义在彼丨丨尊君命舎族尊夫人之是也左传宣伯如齐逆女丨丨尊君命也】舎族【见上左传】【侨如以夫人妇姜氏至自齐丨丨尊夫人也】非族【左传神不歆非民不祀丨丨鲁语丨是丨也不在祀典王粲爲刘荆州】【与袁谭书戮力乃心共奬王室使丨丨不干吾盟异不絶吾好此孤与太公无贰之所致也苏轼诗易性寓丨丨改顔随所令王】【炎诗见金不见人渠軰丨吾丨】多族【左传谋之丨丨民之多违事滋无成】姜族【左传齐公孙灶卒司马灶见晏子曰又丧】【子雅矣晏子曰惜也子旗不免殆哉丨丨弱矣而妫将始昌二恵竞爽犹可又弱一个焉姜其危哉】官族【左传官有世功则有】【丨丨邑亦如之晋书索靖传字防安敦煌人也累世丨丨唐书阳城传城字亢宗定州北平人徙陜州夏县世为丨丨庾信周柱国】【慕容公碑因魏室之难改姓豆卢仍为丨丨】他族【左传郑伯使许大夫百里奉许叔以居许东偏曰无滋丨丨实偪处此以】【与我郑国争此土也晋书王凝之妻谢氏传孙恩之难举措自若其外孙刘涛时年数岁贼欲害之道韫曰事在王门何闗丨丨必】【其如此宁先见杀恩为之改容】保族【左传臣有臣之威仪其下畏而爱之故能守其官职丨丨宜家】分族【周语单子曰今】【虽朝也不才有丨丨于周】毁族【史记五帝纪尧曰鲧负命丨丨】彊族【史记太史公自序徙丨丨都闗中和约匈奴明朝廷】【礼次宗庙仪法作刘敬叔孙通列传吴志吕范传时下邳陈瑀自号吴郡太守住海西与丨丨严白虎交通南史薛安都传安都河】【东汾阴人也世为丨丨族姓有三千家刘安屏风赋根深枝茂号为乔木孤生陋弱畏金丨丨魏文帝典论自序于是大兴义兵名】【豪大侠富室丨丨飘扬云防刘因诗陶翁本丨丨田园犹可依】种族【汉书髙帝纪父老开城门迎髙祖欲以为沛令髙祖曰此】【大事愿更立可者萧曹等皆文吏自爱恐事不就后秦丨丨其家尽让髙祖陆机赋夫其丨丨数则有括蒌定桃黄防白抟范】【成大河豚叹芟夷入荐羞葢欲殱丨丨】诸族【汉书礼乐志丨丨乐人兼云招给祠南郊用六十七人】别族【汉书王莽】【传元城王氏勿令相嫁娶以丨丨礼亲焉吴志陆逊传广陵杨竺少声名而逊谓之终败劝竺兄穆令与丨丨北史崔亮传亮孙】【肇师齐文襄尝言肇师合诛左右问其故曰崔鸿十六国春秋述诸僣伪而不及江东左右曰肇师与鸿丨丨乃止】大族【汉书】【髙祖纪徙齐椘丨丨昭氏屈氏景氏怀氏田氏五姓闗中与利田宅吴志陆逊传陆逊本名议世江东丨丨北史宋弁传好言人之】【阴短髙门丨丨意所不便者弁因毁之元结诗大郷无十家丨丨命单羸】姓族【后汉书朱穆传汉家旧典置侍中中常侍各一】【人省尚书事黄门侍郎一人传发书奏皆用丨丨注引用士人有族望者北史宋弁传弁为本州大中正丨丨多所降抑颇为时人】【所怨沈约弹王源奏窃寻璋之丨丨士庶莫辨】糺族【后汉书隗嚣传论援旗丨丨假制明神】姻族【后汉书张纲传时冀】【妹为皇后内宠方盛诸梁丨丨满朝魏志崔琰传琰从弟林少无名望虽丨丨犹多轻之而琰常曰此所谓大器晚成者也陆云夏】【府君诔虔兹君亲丨丨睦崇陆倕谢勅赐朝服启丨丨移听朋侪改瞩刘禹锡谢裴相公启丨丨相贺壶觞盈门王赞诗嘉賔伊何】【且惟丨丨白居易诗提小儿女将领旧丨丨防徳舆李揆諡议官曹无秕政丨丨无幸人】门族【后汉书闳传闳弟字】【邵甫耻其丨丨贵埶乃变姓名徒歩师门从师不应徴辟终于家晋书刘琨传琨父母罹屠戮之殃丨丨受殱夷之祸北史于栗防】【传论茍非女主之世何以全其丨丨】权族【后汉书樊宏阴识传赞丨丨好倾后门多毁】破族【后汉书张俭传论张俭见】【怒时王顚沛假命天下闻其风者莫不怜其壮志而争为之主至乃捐城委爵丨丨屠身葢数十百所岂不贤哉】枝族【魏志】【三少帝纪评明帝情系私爱抚养婴孩以大器托付不専必参丨丨终于曹爽诛夷齐王替立】田族【魏志陈思王植传权】【之所在虽疏必重之所去虽亲必轻葢取齐者丨丨非吕宗也分晋者赵魏非姬姓也】豪族【魏志仓慈传太和中迁炖煌太】【守西域杂胡欲来贡献而诸丨丨多逆断絶既与贸迁欺诈侮易多不得分明胡常怨望慈皆劳之吴志歩隲传防稽焦征羌郡之】【丨丨人客放纵隲与旌求食其地惧爲所侵乃共修刺奉以献征羌按旌卫旌也晋书郭奕传时亭长李舎有俊才而门寒为丨】【丨所排奕用为别驾舎后果有名位时以奕为知人又麴允传麴允金城人也与游氏世为丨丨西州为之语曰麴与游牛羊不数】【头南开朱门北望青楼宋史雷民传雷民猎于海旁得十二大卵以归置室中后忽风雨若出自室既霁就视卵破而遗甲存焉后】【郡人分其卵甲歳时祀奠至今以得遗甲为丨丨徐陵玉台新咏序五陵丨丨充选掖庭四姓良家驰名永巷杜甫诗蛮溪丨丨】【小动揺世封刺史非时朝又张协洛褉赋权戚之家丨侈之丨采齐镳华轮方毂】甲族【魏志裴传注严干李义皆冯翊东】【县人干好击剑义好办防防事冯翊丨丨桓田吉郭及故侍中郑文信等颇以其各有器实共记识之南史庾于陵传拜太子洗马】【近代用人皆取丨丨有才望者时于陵与周舍并擢充此职武帝曰官以人清岂论丨丨时论以为美五代史南汉世家赵光自】【以唐丨丨耻事伪国常怏怏思归梁武帝申饬选人表且闻中间立格丨丨以二十登仕后门以过立试吏求之愚怀抑有未逹黄】【滔诗一字连镳廵丨丨千般唱罚赏皇都袁桷诗忆昔王门豪盛时丨丨丁黄总朱紫戴表元诗中有一人称丨丨蔽尚着长襦】【袍】帝族【魏志武帝纪敦崇丨丨表继絶世汉先主上汉帝表宗室防弱丨丨无位】苖族【蜀志诸葛亮传羣下劝先主称】【尊号先主未许亮説曰大王刘氏丨丨绍世而起今即帝位乃其宜也】鬬族【晋书五行志太元中小儿以两铁相打于土中】【名曰丨丨】天族【晋书慕容超载记丨丨多竒玉林皆寳】寒族【晋书华谭传谭举丨丨周访为孝防访果立功名】冠族【晋书张方传参军毕垣河间丨丨南史宋武帝纪初荆州刺史王绥以江左丨丨又桓氏之甥素甚陵帝至是及其父愉有自】【疑志并及诛又桞元景传外兵参军厐季明三秦丨丨求入长安招懐关陜北史王轨传轨太原祈人也小名沙门汉司徒允之后】【世世为州郡丨丨又韦阆传阆京兆杜陵人也世为三辅丨丨唐书李揆传揆系出陇西为丨丨去客荥阳又裴冕传冕字章甫河】【中河东人本丨丨仕家以荫再调渭南尉】后族【晋书外戚传序樊靡卿之父子窦广国之弟兄阴兴之守约戒奢史丹之掩恶】【扬善斯竝丨丨之所美者也五代史周世宗家人传圣穆皇后柴氏无子养兄守礼之子以为子守礼以丨丨拜银青光禄大夫】贵族【晋书列女传周顗母李氏字络秀顗父浚求为妾其父兄不许络秀曰门戸殄悴何惜一女若连姻丨丨将来庶有大益】【开元天寳遗事杨国忠子弟恃后族之贵极于奢侈毎游春之际以大车结防帛为楼载女乐数十人自私第声乐前引出游园】【中长安豪民丨丨皆效之曹植诔配尔君子华宗丨丨徐陵与王僧辩书淮南丨丨兼事戎行罗隐谢崔舎人启或朝游夕处或丨】【丨华宗楼钥赋番马图诗卧拥提壶将引饮英气虬须皆丨丨又马臻诗荷锄老叟向我言原是前朝丨人丨】士族【晋书许迈】【传家世丨丨而迈少恬静不慕仕进北史裴让之传弟谳之早知名扬愔毎称叹曰河东丨丨京官不少唯此家兄弟全无郷音唐】【书孟简传简代李逊为浙东观察使逊抑丨丨右编人至横恣不检及简一反之农估兼受其弊时谓两失之薛逢上白相公启闗】【中丨丨海内穷人】盛族【晋书应贞传自汉至魏世以文章显轩冕相袭为郡丨丨北史窦炽传炽事亲孝奉诸兄以悌顺闻】【及其望位隆重而子孙皆处列位遂为当时丨丨徐陵荅李颙之书山西丨丨素挺风流河北词林本所嗟赏杜甫诗与君陶唐后】【丨丨多其人】华族【晋书王遐传王遐字桓子少以丨丨仕至光禄勲北史韩麒麟传守宰有阙宜推用豪望増置吏员广延】【贤哲则丨丨蒙荣良才叙韩愈孟郊城南聨句宅土尽丨丨运田间强甿桞宗元祭崔君敏文公以令望显于丨丨李商隐诗弱】【植叨丨丨衰门倚外兄秦观荅范相公启张公锡延赏之名陆氏取象先之意虽云丨丨未必熙朝刘子翚诗承恩属令姿被选皆】【丨丨】皇族【晋书王弥传弥长史张嵩諌曰刘曜丨丨宜小下之晋二王平吴之鉴其则不逺北史魏孝文帝纪诏曰丨丨贵戚】【及士庶之家不惟氏族髙下与非婚偶先帝亲发明诏为之科禁而百姓习常仍不肃改朕念宪章旧典永爲定凖犯者以违制】【论沈约豫章文宪王碑周实多祜汉有余庆奕奕丨丨于斯为盛】贱族【宋书恩幸传论刘毅所云下品无髙门上品无丨丨】【者也】势族【宋书恩幸传论郡县掾吏竝出豪家负戈宿衞皆由丨丨赵壹疾邪赋法禁屈挠于丨丨恩泽不逮于单门】旧族【南史王琨传宋武帝初为桓修参军后帝以事计图修犹怀昔顾使华访素门嫁其二女华爲琨娶大女以小女适颍川庾敬】【度亦是丨丨按华琨从父兄也北史宋弁传弁于丨丨沦滞而人非可忌者又申逹之陈琳檄吴将校部曲文吴诸顾陆丨丨长者】【世有髙位当报汉徳显祖扬名梁简文帝与魏南荆州刺史李志书门世奕叶中州丨丨沈约弹王源奏刘嗣之到防辨问列称吴】【郡满璋之相承云是髙平丨丨宠奋胄李商隐为山南薛从事谢辟启幸承丨丨之华遂窃名场之价又上尚书范阳公启幸承】【丨丨早预儒林又诗丨丨开东岳雄图奋北溟】素族【南史王骞传尝谓诸子曰吾家本丨丨自可依流平进不须茍求也沈约】【荅乐蔼书谢安石丨丨之台辅时无丽藻迄乃有碑无文又谢母封建昌国太夫人表庆溢蓬门荣流丨丨】陋族【魏书刘文】【传臣之丨丨出自平原往因燕乱流离河表居齐以来八九十载】一族【北史魏孝文帝纪夏殷不嫌丨丨之婚周世始絶同】【姓之娶斯皆敎随时设政因事改者也唐书桞浑传左丞田季羔子伯彊请卖私第募兵助讨吐蕃浑曰季羔先朝名臣由祖以来】【世孝谨表阙于门隋时旧第惟田丨丨耳讨贼自有国计岂容不肖子毁门构徼一时幸损风敎哉苏轼焦千之求恵山泉诗遇隙】【则发见臭味实丨丨张耒诗横江蔽原野内外实丨丨】庶族【北史魏孝明帝纪己亥诏丨丨子弟年未十五不听入仕唐书】【桞冲传汉髙帝兴徒歩有天下命官以贤诏爵以功誓曰非刘氏王无功侯者天下共诛之先王公卿之胄才则用不才弃之不辨】【士与丨丨然则始尚官矣】母族【北史周宣帝纪遣大使廵察诸州制九条宣下州郡其丨丨絶服外者听婚】疏族【北史】【魏文安公泥传泥魏之丨丨也性忠直有智画道武厚遇之赐爵文安公蔡邕郡掾吏张祠堂碑损用节财以赡丨丨又济北相】【崔君夫人诔推恩中外施浃丨丨】美族【北史崔防传防一门婚嫁皆衣冠丨丨】八族【北史魏咸阳王禧传时王国舎】【人应取丨丨及清修之门禧取任城王戸为之深为帝责陆机诗丨丨未足侈四姓实名家罗隐湘妃庙诗丨丨未来谁北拱四】【凶犹在莫南廵】良族【北史崔宏传帝曾引宏讲论汉书至娄敬説汉祖欲以鲁元公主妻匈奴善之嗟叹良久是以诸公主皆】【嫁于賔附之国朝臣子弟丨丨美彦不得尚焉】右族【北史王子直传子直字孝正京兆杜陵人也世为郡丨丨唐书李叔明传】【叔明阆州新政人本鲜于氏世为丨丨桞玭家训夫名门丨丨莫不由祖考忠孝勤俭以成立之秦观徐君主簿行家既丨丨金】【钱邸第甲于一郷公私敛施交错重复】舅族【北史隋河间王传字辟恶文帝从祖弟也祖爱敬早卒父元孙少孤随母】【郭氏养于丨丨】杨族【北史隋河间王传子庆累迁荥阳太守及李密据洛口仓庆勒兵拒守密遗庆书曰王之先世家住】【山东本姓郭氏乃非丨丨独守孤城援絶千里有何恃赖欲相抗拒】丑族【北史隋越王侗传化及枭獍为心禽兽不若纵毒兴】【祸倾覆行宫以我义师顺彼天道枭夷丨丨匪夕伊朝】家族【唐书李泌传泌揣帝有废立意因曰陛下有嫡子以为疑弟之】【子敢自信于陛下乎帝曰卿违朕意不顾丨丨耶对曰臣位宰相以谏而诛分也鲍照诗一身仕闗西丨丨满山东张籍诗文塲继】【续成三代丨丨辉华在一身王禹偁诗三载奉甘饴百钱饱丨丨韩琦蜂虿诗小或一身危甚则丨丨逮】新族【唐书孔若思传】【若思子至字惟徴明氏族撰百家例以张説等为近世丨丨剟去之】脱族【唐书刘悟传张谷纳邯郸李严女为侍人号新】【声当从谏图窥胁新声諌谷曰始天子以从谏为节度非有战野攻城之功不以法得亦宜以不法终君当丨丨西去按从谏悟】【子也】亲族【五代史翟光邺传光邺为人沈黙多谋事继母以孝闻雍睦丨丨粗衣粝食与均有无而光邺处之晏然宋史查道】【传道儿时尝戏画地为大第曰此当分赡孤遗及居京师家甚贫多聚丨丨之惸独者禄赐所得散施随尽不以屑意梁简文帝谢】【勅赉钱充法防啓散金庑下止及军吏积谷充家才班丨丨髙适诗弟兄莫相见丨丨逺枌梓方干诗明年见丨丨尽集在怀中杜】【荀鹤诗空有篇章传海内更无丨丨在朝中赵抃双竹诗及至长大时妻孥相丨丨】部族【五代史冯晖传晖镇灵武青冈土桥】【之间氐剽剠商旅行必以兵晖至推以恩信丨丨怀恵止息侵夺辽史营卫志契丹之初草居野次靡有室所至湼里始制丨丨】【各有分地】睦族【宋史乐志齐家丨丨偃武恢文】介族【宋史乐志金方正色丨丨殊祥信书永耀帝徳无疆何承天重答顔】【永嘉书恵人洁士比性于毛羣庶几之贤同气于丨丨立象之意岂其然哉】茂族【宋史杨业传诚坚金石气激风云挺陇上】【之雄才本山西之丨丨】有族【庄子丨丨有祖可以为众父而不可以为众父父】巷族【韩非子为人臣者破家残賥内】【构党与外接丨丨以为誉从阴约结以相固也虚相与爵禄以相劝也】昌族【中论良霄以鹑奔防家子展以草虫丨丨】鼯族【水经注鹈鹕山有二峻极于天髙崖云举亢石无阶猨徒防其防巧丨丨穷其轻工】法族【水经注恒山庙旧有下阶】【神殿中世以来歳书丨丨焉】鼎族【六朝事迹京师丨丨多在青溪溪北有江总宅梁武帝申饬选人表若八元立年居皁】【而见抑四凶弱冠处丨丨而宜甄是则世禄之富无意为善布衣之士肆心爲恶徐陵为王仪同致仕表五陵丨丨家传轩冕四姓】【卿侯荣由防泽庾信贺娄公神道碑公六郡良家西河丨丨】云族【东观余论雷动而风行所以鼓万物丨丨而雨流所以泽】【万物宋之问诗兹山栖灵异朝夜翳丨丨髙适诗直上造丨丨凭虚纳天籁陆龟防钓车诗曷若载逍遥归来卧丨丨】系族【郁离子三代之取士也必学而后入官必试之事而能然后用之不问其丨丨惟其贤不鄙其侧陋】秦族【贾过秦论山东豪】【俊遂并起而亡丨丨矣】千族【枚乘忘忧馆桞赋于是罇盈缥玉之酒爵献金浆之醪庶羞丨丨盈满六庖刘峻自序枫栌椅】【之梓柏桂樟之木分形异色丨丨万种】鸡族【中山王文木赋防宗骥旅丨丨雉羣】洪族【扬雄反骚图累承彼丨丨】【兮又览累之昌辞陆云张二侯颂繁过芳祜底之丨丨顔延之陶徴士诔韬此丨丨蔑彼名级】氏族【班彪王命论刘氏承尧之】【祚丨丨之世着子春秋孙绰太宰郄鉴碑丨丨所由皆纪于祖御史大夫之碑矣】绥族【张衡南都赋及其紏宗丨丨禴祠蒸】【尝】二族【秦嘉述婚赋羣祥既集丨丨交欢阮瑀与孙权书丨丨俱荣流祚后嗣刘琨诗丨丨偕覆三孽并根沈约弹王源奏】【若乃交丨丨之和辨伉合之义升降窊隆诚非一揆】毛族【马融广成颂散丨丨梏羽羣】小族【蔡邕让髙阳侯表非臣丨】【丨陋宗器量褊狭所能堪胜】殊族【王粲为刘荆州与谭书初交丨丨卒成同盟】聚族【嵇康难自然好学论丨丨献议】【惟学为贵李白诗鸡丨丨以争食鳯孤飞而无隣秦观与苏先生书夏间多疾病更遇歳饥丨丨四十口食不足终日忽忽无聊方】【岳诗岂不念尔孤丨丨守一贫王炎诗笑人龟手药欲售先丨丨】四族【陆机演连珠丨丨放而唐劭二臣诛而椘宁】灵族【陆机诗游山聚丨丨髙防曾城阿】舜族【陆机遂志赋茍天光之所照岂丨丨之必陈】映族【陆云晋故散骑常侍】【陆府君诔冠葢南徂丨丨辉】英族【孙显世诗奕奕丨丨盛徳丰祀】龙族【傅休奕灵蛇铭进此明珠预身丨丨】髙族【潘岳寡妇赋伊女子之有行兮爰奉嫔于丨丨髙允诗邈矣丨丨世记丹图】鳞族【挚虞观鱼赋观丨丨于彪池兮睨羽羣于】【濑涯】明族【郭璞蜜蜂赋嗟品物之蠢蠢惟贞虫之丨丨】令族【陶诗于穆丨丨允构斯堂张乔诗山东丨丨玉无尘裁】【剪烟花笔下春】仙族【何承天宋鼓吹曲辞丨丨归人羣怀忠抱义奉明君卢照隣病梨赋紫涧称其殊防光表其丨丨】景族【谢朓临海公主墓铭饰馆东鲁言归丨丨】遥族【梁昭明太子诗落蘤散逺香霏云巻丨丨】汚族【沈约弹王源奏】【已丨之丨永愧于昔辰方媾之党革心于来日】品族【刘孝威谢东宫赐圣僧余馔啓髙谢珍奇多慙丨丨】腆族【王僧孺谢】【除吏部郎启始职枢华纷体恒选知非丨丨必待俊民】悴族【江斆让婚表臣寒门丨丨人凡质陋】卿族【庾信桞霞墓志】【铭王祥佩刀世为丨丨鲍永骢马家传司髙适诗相逢连戸牖丨丨嗣弓裘】布族【骆賔王上郭赞府启枢精啸谷韵清籁于】【惊苹震徳升干靉元枝而丨丨】防族【沈佺期蝴蝶赋图君子之翠屏俪丨丨而星罗】殻族【张説诗鳞宗丨丨嬉为府弋叟】【罛师利焉聚】举族【元结诗昔年若逆乱丨丨来南奔苏轼诗宦游莫作无家客丨丨长悬似细腰】羣族【刘长卿山鸜鹆】【歌朝去秋田啄残粟暮入寒林啸丨丨】枭族【桞宗元诗丨丨音常聒豺羣啄竞呀】戚族【刘禹锡诗军家诛丨丨天子舍】【妖姬又观律丨里丨按道侯家子】散族【张晏谢时相启洛下诸生隆中丨丨】巨族【欧阳修题跋今之谱学亡矣虽】【名臣丨丨未尝有家谱者然而俗习茍简废失者非一岂止家谱而已哉】兰族【苏轼诗蕙本丨之丨依然臭味同陆游诗丨丨】【騐离骚】望族【秦观王俭论王谢二氏最为丨丨江左以来公卿将相出其门者十七八】敝族【秦观代工部文侍郎谢表】【岂惟一丨丨之荣时乃百执事之劝】赡族【刘克庄诗当日传家惟谏草至今丨丨赖祠田】阴族【元好问观浙江涨诗阳侯】【富丨丨万首露光怪】遗族【元好问诗贩妇庸儿识名姓故郷丨丨见衣冠】南族【欧阳原功诗阮籍才华胜丨丨谢安清致】【满东山】
