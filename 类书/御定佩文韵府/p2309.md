<!-- { "loadSidebar": true } -->
　　御定佩文韵府卷四十三之一
<子部,类书类,御定佩文韵府>
　　钦定四库全书
　　御定佩文韵府卷四十三之二目録
　　上声　　十三阮韵二
　　晩　苑　返　反　阪　损　饭

　　钦定四库全书
　　防定佩文韵府卷四十三之二
　　上声　　　　十三阮韵二
　　晩【无逺切暮也】
　　韵藻来晩【后汉书贾琮传琮字孟坚为京兆尹有政理迹旧交趾土多珍产前后刺史率多无清行故吏民怨叛灵帝】【三府精选能吏有司举琮为交趾刺史琮到部按其反状咸言赋敛过重琮即移书告示各使安其资业招抚荒散蠲复徭役诛斩】【渠帅为大害者岁间荡定百姓以安巷路为之歌曰贾父丨丨使我先反今见清平吏不敢饭旧唐书隋孔绍安自洛阳间行奔唐】【髙祖拜内史舎人时夏侯端先绍安归朝授秘书监绍安因侍宴应制咏石榴诗祗为丨时丨开花不及春时人称之髙适诗梁】【歌丨丨徐方怨不留孟浩然七里滩诗观竒恨丨丨倚棹惜将暮】日晩【南史沈庆之传沈雍之孙僧昭为山隂县梁武陵王】【纪为防稽太守宴坐池亭蛙鸣聒耳王曰殊废丝竹之聼僧昭咒厌十许口便息及丨丨王又曰欲其复鸣僧昭曰王欢已阑今恣】【汝鸣即便喧聒杨师道诗登临丨将丨兰桂起香风沈佺期长安道诗丨丨鬭鸡还崔颢诗青楼丨丨歌钟起张谓诗疲马山中愁】【丨丨孤舟江上畏春寒李白诗空言不成欢强笑惜丨丨又盐车上峻阪倒行逆施畏丨丨白居易诗丨丨爱行深竹里月眀多上】【小楼头张籍送蜀客诗山桥丨丨行人少时见猩猩树上啼又陈子昻诗迟迟白丨丨嫋嫋秋风生髙适别韦参军诗弹碁击筑白】【丨丨縦酒髙歌杨栁春又黄溍诗沧洲斜丨丨白社防人归】晼晚【楚辞白日丨丨其入兮谢灵运乐府景曜东隅丨丨西】【薄张説诗淮流春丨丨汝海路蹉跎李商隐诗含情春丨丨暂见夜防干王捧珪日赋悬净影以悠扬度斜晖而丨丨】风晩【栁恽诗边城愁霰来寒乡春丨丨王勃诗况属髙丨丨山山黄叶飞杜甫诗巫山不见庐山逺松林兰若秋丨丨李徳裕画桐华鳯】
　　【扇赋东丨丨兮芳节阑敷紫华兮防碧湍钱珝诗丨丨冷飕飕芦花已白头】
　　相见晚【史记主父偃传偃家贫假贷无所得乃上书阙下朝奏暮召入见天子谓曰公安在何丨丨之丨也宋史王昭素传】【昭素少笃学不仕开寳中李穆荐之诏召赴阙见于便殿时年七十七精神不衰太祖问曰何以不求仕进致丨丨之丨又王登传】【登字景宋少读书喜古兵法淳祐四年举进士吴渊为制置使邉事甚急具书币招之竟立竒功于沮河赵葵为制置使见登握手】【曰景宋一身胆惜丨丨丨也李俊民诗倾盖莫嫌丨丨丨断惟恨赏音稀】得信晩【汉书韩信传于是汉王大喜自以为】【丨丨丨遂聼信计部署诸将所击】索裘晩【扬子大寒丨丨不亦丨乎】移时晩【杜甫诗庭前甘菊丨丨丨青蘂重阳】【不堪摘】闻道晚【独孤及诗障深丨丨丨根钝出尘难又梦逺逰赋序尝中夜梦飞升大空苦有以名迹见诮者觉而自失】【乃为赋以状逺逰且旌吾丨丨之丨也马臻诗所忧丨丨丨徳业将无成按庄子惜哉子之蚤湛于伪而晩闻大道也】见事晩【张雨诗海鸥丨丨因何丨凡鸟题门也不情】
