<!-- { "loadSidebar": true } -->
　　【丨杨师道陇头水诗天山传丨丨汉地急徴兵髙适信安王幕府诗渡河飞丨丨横海泛楼船李白诗丨丨如流星虎符合専城周】【昂翠屏口诗丨丨千山静羔裘六月寒徐送龚员外赴江州幕诗自有声名驰丨丨不妨谈笑奉罇罍梅尧臣诗太平丨丨何曽】【有賔主相欢菊荐觞陆游诗僧庐土木涂金碧四出徴求如丨丨】木檄【见上】移檄【史记南越传尉陀丨丨告横浦阳山】【湟谿关自立为南越武王后汉书岑彭传彭与交阯牧邓让厚善与让书陈国家威徳又遣偏将军屈充丨丨江南班行诏命又梁】【冀传起菟苑于河南城西经数十里属县卒徒缮修楼观数年乃成丨丨所在调生菟刻其毛以为识南史梁武帝纪帝襄】【阳丨丨建邺阐扬威武隋书李徳林传武帝尝于云阳宫作鲜卑语谓羣臣云我常日唯闻李徳林名及见其与齐朝作诏书丨丨】【我止谓其是天上人岂意今日得其驱使复为我作文书极为大异东观汉记隗嚣善为文书每上书丨丨士大夫莫不讽诵文心】【雕龙相如之难蜀父老文晓而喻博有丨丨之骨焉张九龄廵按南行诗纷吾谬执简行郡将丨丨杜黄裳东都留守顾公碑先是】【邑有暴虎公以为天道可以诚感猛騺可以仁服乃堙塞陷穽丨丨灵岳于是人安其居兽不为害刘壎诗丨丨倡诸鎭奋袂躬援】【枹】捧檄【后汉书刘平等传序庐江毛义家贫以孝行称南阳人张奉慕其名往之坐定而府檄适至以义守令义丨丨而】【入喜动顔色奉心贱之及义母死公车徴不至张奉叹曰贤者固不可测往日之喜乃为亲屈也王勃福防寺碑髙人丨丨功为铜】【墨之先令宰鸣琴课穆歌之最骆賔王上韦明府啓祈南阳之丨丨拟毛义之清尘又渡步诗丨丨辞幽径鸣榔下贵洲孟浩】【然诗执鞭慕夫子丨丨懐毛公伍乔送江少府授延陵诗束书西上谒明主丨丨南归奉老亲韩维览梅圣俞诗编诗君初应府辟】【丨丨来自东朱子和彦集丨丨归省诗腊雪未消欢丨丨春风初动喜还乡张养浩诗移文久为云山笑丨丨聊供菽水欢戴良诗】【献荆思报国丨丨冀荣亲】府檄【见上唐书房乔传太宗为秦王即授府记室封临淄侯居府出入十年军符丨丨或驻马即办】【文约理尽初不着藁独及送贺若员外归朝序冬十一月命郡吏致事言旋于京师且将捧丨丨于南陔侍板舆以西上礼也】驰檄【后汉书桥公祖传悉收羊昌賔客具考臧罪昌素为大将军梁冀所厚为丨丨救之公祖还檄不案之益急又孔融传】【融到郡收合士民起兵讲武丨丨飞翰引谋州郡晋书刘沉传沉奉诏丨丨四境合七郡之众及守防诸军坞壁西京杂记枚臯文】【章敏疾长卿制作淹迟皆尽一时之誉扬子云曰军旅之际戎马之间飞书丨丨用枚臯廊庙之下朝廷之中髙文典册用相如顔】【延之诗丨丨章表军书交塞边韩愈赠崔立之诗走章丨丨在得贤燕雀纷挐要鹰隼】还檄【见上】书檄【魏志王粲传太】【祖并以琳瑀管记室军国丨丨多琳瑀所作也注琳作诸丨及丨草成呈太祖太祖先苦头风是日疾卧读琳所作翕然而起曰】【此愈我病又孙放传放善为丨丨三祖谘命诏谕多放所为晋书孙恵传东海王越迁太傅以惠为军谘祭酒数谘访得失每造丨】【丨越或驿马催之应命立成皆有文采北史崔浩传崔宏非朝廷文诰四方丨丨初不妄染故世无遗文唐书魏徴传武阳郡丞元】【寳藏以徴典丨丨李密得元寳藏书辄称善既闻徴所为促召之又薛收传秦王召见问方略是时方讨世充军事繁综收为丨丨】【露布或马上占辞该敏如素构嵇氏世家嵇舍为中书侍郎丨丨云集初不立草许浑送李从事诗嫖姚若许传丨丨坐筑三城看】【受降李中送孙明府赴寿阳幕府诗好向罇罍尽妙画定应丨丨播雄才苏轼送表弟知楚州诗我正含毫紫微阁病眼昏花困丨】【丨】制檄【晋书列女传何无忌母刘氏少有志节弟牢之为桓灵寳所害刘氏毎衔之防无忌夜于屏风里丨丨文刘氏潜以】【器覆烛徐登梯于屏风上窥之既知泣而抚之曰汝能如此吾讐耻雪矣】投檄【南史宋武帝纪望霄汉以永懐躬山川以増伫】【丨丨之日神驰贼庭韩愈和张十一诗今君纵署天涯吏丨丨北去何难哉苏轼诗堪笑睢阳老从事为予丨丨向江西】挂檄【南史刘訏传本州刺史张稷辟为主簿主者檄召訏乃丨丨于树而逃】
　　囊中檄【唐书杨再思传再思至京师舍逆旅有盗窃其衣囊再思遇之盗窘谢再思曰而苦贫故至此丨丨丨无所事幸留】【他物可持去】陈琳檄【李白诗君草丨丨丨我书鲁连箭】
