<!-- { "loadSidebar": true } -->
　　韵藻举旛【汉书鲍宣拜司以摧辱宰相下廷尉博士弟子王咸丨丨曰欲救鲍司者会此下会者千余人后汉书虞】【诩为司校尉按中常侍张防防流涕诉帝诩坐论输左校诩子顗与门生百余人丨丨候中常侍髙梵车诉枉梵入言之防坐徙】【边诩即赦出】青旛【后汉书礼仪志立春之日郡国县道官下至斗食令史皆服青帻立丨丨施土牛耕人于门外钟离意别】
　　【传意为瑕丘令立春遣户曹吏檀赍丨帻丨白督邮盐铁论发春之后悬丨丨筑土牛殆非明主劝耕稼之意王粲务本论末世之】【吏负丨丨而布劝农之名无赏罚之事】春旛【续汉书立春日京都立丨丨嵗时风土记立春之日士大夫之家剪防为小旛】【谓之丨丨或悬于家人之头或缀于花枝之下徐勉有咏司农府丨丨诗徐陵杂曲立春歴日自当新正月丨丨底须故牛峤词玉】【钗风动丨丨急交枝红杏笼烟泣韩维夫人閤帖子宫娃拂晓已催班拜谢丨丨列御前苏轼词丨丨春胜一阵春风吹酒醒辛弃】【疾立春词春已归来看羙人头上袅袅丨丨】信旛【东观汉记梁讽征匈奴屯军于边以大汉威徳招之匈奴感畏来降讽輙】【为丨丨遣还营南史宋制诸王侯丨丨非台省官悉用绛唐书仪衞志亲王卤簿丨丨八凡旛皆绛为之署官号篆以黄饰以鸟翅】【又凡丨丨之制一品六二品三品四万年令二宋史仪衞志殿庭立仗丨丨二十二分左右又卤簿六引仪丨丨承以双龙大角黑】【漆画龙紫绣龙袋元史丨丨制如传教旛错为信字承双龙立仗绘双鳯古今注丨丨古之幑号也所以题表官号以为符信又丨】【丨用鸟书取其飞腾轻疾也或曰以鸿雁燕鳦者去来之信也萧子良五十二体书曰丨丨以鸟书】立旛【传异记崔微月夜】【见女伴曰杨氏李氏陶氏又绯衣小女曰阿醋曰诸女伴住苑中每被恶风相挠烦处士每嵗旦作一旛上图日月五星立苑东崔】【为丨丨东风刮地折木飞花而苑中不动崔乃悟女伴即众花精也】降旛【韩愈元和圣徳诗丨丨夜竖刘禹锡诗千寻銕锁沉】【江底一片丨丨出石头】风旛【风俗通陈留赵祜酒后见一人乗竹马持丨丨云我行云使者韩愈寄崔立之诗新篇奚其思】【丨丨肆逶迤陈造诗此心归隐计日日受丨丨向子諲词道个如如已是差莫认丨丨影范成大宿东寺诗北斗半垂楼阁外丨丨】【浑欲上云飞陆游示客诗丨丨毕竟非心境瓦砾何妨是道真传灯録六祖寓南海法性寺夜风飏刹旛一僧云旛动一云风动师】【曰丨丨非动动自心耳印宗异之翌日邀师入室徴丨丨之义师具以理告印宗遂执弟子之礼指月録非丨丨动人心动自古相】【传直至今】刹旛【见上】
