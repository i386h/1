<!-- { "loadSidebar": true } -->
　　増遣使【书伻来以图及献卜传丨丨以所卜地图及献所卜吉兆来告成王后汉书班固传时北单于丨丨贡献求欲和亲】【诏问羣僚唐书百官志凡命将丨丨皆请旌节旌以颛赏节以颛杀王融防秀才文歌皇华而丨丨赋膏雨而懐宾刘孝威古陌上】【桑罗敷行使君丨丨徃问是谁家姝】妇使【礼记后妃斋戒亲东乡躬桑禁妇女毋观省丨丨以劝蚕事】称使【春秋纪裂】【繻来逆女注逆女或丨丨或不丨丨昏礼不称主人史各随其实而书非例也】王使【春秋齐人执单伯注单伯周卿士诸侯无】【执丨丨之义故不依行人例国语至于丨丨则皆官正涖事上卿监之】行使【春秋宋人执郑祭仲疏丨丨执例称行人祭】【仲聼宋迫胁以逐出其君罪之故不称行人】请使【左传晋魏锜求公族未得而怒欲败晋师请致师弗许丨丨许之遂徃请】【战而还】乏使【左传栾鍼使行人执榼承饮造于子重曰寡君丨丨使鍼御持矛是以不得犒从者使某摄饮又日君丨丨使】【臣斯司马】敌使【左传栾书曰岂其死之不恤而受丨丨乎六韬伪称丨丨者所以絶粮道也】先使【左传公如京师宣伯】【欲赐请丨丨】通使【左传韩献子使子员问之注行人丨丨之官又蔡声子丨丨于晋还如楚令尹子木与之语问晋故焉史】【记陆贾传天子怜百姓新劳苦故且休之遣臣授君王印剖符丨丨君王宜郊迎北靣称臣法言栾布之不涂朱家之不徳直不疑】【之不校韩安国之丨丨王祎咏归亭赋赤循循以谦让兮甞适齐而丨丨】楚使【左传范宣子吴之不徳也以退吴人执莒公】【子务娄以其通丨丨也】入使【左传孙蒯丨丨公饮之酒使太史歌巧言之卒章】致使【左传季武子取卞使公冶问玺】【书追而与之曰闻守卞者将叛臣帅徒以讨之既得之矣敢告公冶丨丨而还注丨季氏丨命】郊使【左传叔弓聘于晋报宣子】【也晋侯使郊劳辞曰寡君使弓来继旧好曰女无敢为賔敢辱丨丨】外使【左传子闾退与子西子期谋潜师闭涂逆越女之子】【章立之而后还注闭涂不通丨丨也】备使【左传陈芋尹盖对吴太宰曰寡君闻楚为不道荐伐吴国灭絶民人寡君使盖丨丨】【吊君之下吏注备犹副也】新使【公羊王子虎卒传王子虎者何天子之大夫也外大夫不卒此何以卒丨丨乎我也】録使【公羊逆妇姜于齐传其谓之逆妇姜于齐何畧之也注贱非所以奉宗庙故畧之不书逆者主名卑不为丨丨也】成使【公羊】【祭公来遂逆王后于纪传婚礼不称主人遂者何生事也大夫无遂事此其言遂何丨丨乎我也】使使【史记项梁纪项梁乃】【以八千人渡江而西闻陈婴已下东阳丨丨与连和俱西又项梁已破东阿下军遂追秦军数丨丨趣齐兵欲与俱西又萧相国世】【家汉王与项羽相距京索之间上丨丨劳苦丞相鲍生谓丞相曰王衣露盖数丨丨劳苦君者有疑君心也】齐使【史记】【陈丞相世家淮隂侯破齐自立为齐王使使言之汉王汉王大怒而骂陈平蹑汉王汉王亦悟乃厚遇丨丨使张子房卒立信为齐】【王又孙子传孙膑与厐涓俱学兵法涓既事魏乃隂使召孙膑膑至涓恐其贤于己以法刑断其两足而黥之丨丨者如梁膑以刑】【徒隂见丨丨齐使以为竒窃载与之齐刘向别录丨丨邹衍过赵平原君见公孙龙及其徒綦母子之属论白马非马之辨以问邹】【子邹子曰不可】往使【史记仲尼弟子传田常曰吾兵业已加鲁矣去而之吴大臣疑我奈何子贡曰君按兵无伐臣请丨丨吴】【王令之救鲁而伐齐君因以兵迎之】一使【史记仲尼弟子传子贡丨丨使相破十年之中五国各有变】赵使【史记春申】【君传丨丨欲夸楚为瑇簪刀剑室以珠玉餙之春申君客三千余人其上客皆蹑珠履以见丨丨赵使大慙卢谌诗秦王御殿坐】【丨丨拥节前吴均诗要途访丨丨闻君仕执珪张继春申君祠诗当时珠履三千客丨丨懐惭不敢言】秦使【史记孟甞君传】【冯驩齐王复孟甞君而益与之邑齐王曰善乃使人至境丨丨秦使车适入境使驰还告】发使【史记虞卿传秦赵战于长】【平赵不胜楼昌曰不如丨重丨为媾虞卿曰王聼臣丨丨出重寳以附楚魏楚魏欲得重寳必内吾使捜神记伯仲文仲季仲叔仲】【雅仲五人相将诣卫国市中见一老母孤单告乞五人收飬侍奉敬如事亲母已经三年其母遇疾曰吾有一子姓张名遗年七嵗】【胸中有七靥足下有通彻之纹父防因流浪相失汝等宜思记之言讫而卒五人扶防至太原忽叔仲横朝歌令禁系时有一人】【走投太守言状太守闻之号哭踊地此吾母也乃丨丨徃朝歌迎防并具表闻奏于魏王】内使【内音纳见上乂夲音髙道素上】【元赋命传柑于丨丨锡庭燎于官曹】轻使【史记张仪传张仪恶陈轸于秦王曰轸重币丨丨秦楚之间将为国变也今楚不加】【善于秦而善轸者轸自为厚而为王薄也】出使【史记范睢传穰侯丨丨不报华阳泾阳等击断无讳高陵进退不请唐书百官】【志监察御史分察尚书省六司繇下第一人为始丨丨亦然又顔真卿传郎官御史陛下腹心耳目之臣也故丨丨天下事无细大】【得失皆俾访察还以闻班固匃奴和亲议先帝圣徳逺览瞻前顾后遂复丨丨事同前世钱起诗丨丨星轺满路光】汉使【史记】【淮隂侯传汉王出成臯东渡河宿传舍晨自称丨丨驰入赵壁张耳韩信未起即其卧内上夺其印符以麾召诸将易置之梁元帝】【燕歌行翻嗟丨丨音尘絶空伤贱妾燕南垂王褒诗康居因丨丨卢龙称魏臣又犹持丨丨节尚服楚臣冠信荡子赋前日丨丨】【着章台闻道夫壻定应杜甫诗丨丨徒空到神农竟不知又丨丨黄河逺凉州白麦枯李徳诗就烹感丨丨握节悲阳秋】叱使【史记郦食其传郦生瞠目案剑丨丨者曰走复入言沛公吾髙阳酒徒也非儒人也】毕使【史记刺客传荆轲顾舞阳前】【谢曰北蕃蛮夷鄙人未甞见天子故振慴愿大王少假借之使得丨丨于前】国使【汉书宣帝纪乌孙昆弥及公主因丨丨者】【上书注师古曰丨丨者汉朝之使也魏书肃宗纪正光元年诏曰蠕蠕王阿那逺来庇良用愍然可差丨丨与阿那相随并】【勅懐朔都督送逹境首】译使【汉书地理志黄支之南有已程不国汉之丨丨自此还矣】驰使【汉书司马相如传南丨丨】【以诮劲越唐书刘晏传嵗输始至天子大恱遣卫士以鼔吹迓东渭桥丨丨劳曰卿朕鄼侯也吴越春秋吴王登台观望正见斩二】【爱姬丨丨下之令曰寡人已知军用兵矣】他使【汉书冯奉世传奉世西至大宛大宛闻其斩莎车王敬之异于丨丨得其】【名马象龙而还】逺使【后汉书来歙传王元劝嚣杀歙王遵諌曰君叔虽单车丨丨而陛下之外兄也欧阳修诗望译早梅迎丨】【丨拂鞍衰栁抝归鞭】受使【后汉书冯衍传更始二年遣鲍永行大军事安集北方衍因以计说永永既素重衍为且丨丨得】【自置偏禆乃以衍为立汉军】大使【后汉书班固传北单于遣使欵居延塞欲修呼韩邪故事朝见天子请丨丨宪上遣固行】【中郎事数百出居延塞迎之晋书简文帝纪诏遣丨丨诣大司马并问方伯逮于边戍宣诏大飨北史齐武成帝纪诏丨丨】【廵行天下求政善恶文献通考唐贞观初遣丨丨十三人廵省天下曺植诗光光丨丨我荣我华又后山诗话退之以文为诗子瞻】【以诗为词如教坊雷丨丨之舞虽极天下之工要非本色】陌使【宋书礼志昔汉灵帝世立春尚斋迎气东郊尚书左丞殴杀丨】【丨于南书寺】州使【梁书沈瑀传扬州书佐私行诈称丨丨不肯就作瑀鞭之三十书佐归诉遥光遥光曰沈瑀必不枉鞭汝】【覆之果冇诈】贱使【梁书江淹传窃慕大王之义为门下之賔备鸣盗浅术之余豫三五丨丨之末易林平正丨丨至服苦事】四使【北史李浑传子湛兼通直散常侍聘陈使副袭爵泾阳男浑与弟绘纬俱为聘使主湛又为副使是以赵郡人士目为】【丨丨东轩笔録张尧佐以进士擢第累官屯田员外郎知开州防其女有宠于仁宗册为修媛尧佐遂骤擢一日中除宣徽节度】【景灵羣牧丨丨】明使【魏书髙祖纪京师之民逰食者众不加督劝或芸耨失时可遣丨丨按察勤惰以闻】函使【北齐髙祖】【纪神武自队主转为丨丨尝乘驿过建兴云雾昼晦雷声随之半日乃絶若有神应者】命使【唐书礼乐志皇帝立皇后临轩】【丨丨纳徴如纳采礼晏子齐丨丨各有所主其贤者使使贤王不肖者使使不肖王婴最不肖故直使楚矣】置使【唐书百官】【志丨丨之名或因事而置事已则罢或遂置而不废其名繁多莫能遍举通典设官以经之丨丨以纬之】充使【唐书百官】【志鱼保宗上书请置匦以受四方之书乃铸铜匦四涂以方色列于朝堂以谏议大夫拾遗一人丨丨知匦事段成式诗三十】【六鳞丨丨时畨犹得裹相思】副使【唐书百官志诸军各置使一人五千以上有丨丨一人万人以上有营田丨丨一人】街使【唐书百官志左右丨丨掌分察六街徼廵乙夜丨丨以卒循行嚣謼】南使【唐书百官志中牧监丨丨西使丞各三人】【北使监州使丞各二人掌羣牧孳课杜甫秦州杂诗丨丨宜天马由来万匹强韩翊诗丨丨孤帆远东风任意吹苏轼中堂诗来】【随丨丨逺载压渭舟偏】西使【见上】北使【见上张祜诗新诗逢丨丨为造防巴牋杨万里诗丨丨才归南使来前未送】【后催】领使【唐书百官志刺史丨丨则置副使推官衙官州衙推军衙推又刘晏传常衮执政忌晏有公望乃言晏旧徳当】【师长百寮用为左仆射实欲夺其权帝以计务方洽诏以仆射丨丨如旧】华使【唐书刘晏传任职乆轧宰相要官丨丨多出】【其门】诏使【唐书刘晏传杨炎必欲傅其罪知凖与晏素憾擢为荆南节度使凖即奏晏与朱泚书语言怨望又少习丨丨谋】【作乱炎证成之诏中人赐晏死王裦诗羽书封信玺丨丨动流星】辞使【唐书李吉甫传吐蕃遣使请寻盟吉甫议徳宗初未】【得南诏故与吐蕃盟自异牟寻归国吐蕃不敢犯塞诚许盟则南诏怨望边隙日生帝丨其丨】小使【唐书斐度传宣徽五坊丨】【丨方秋阅鹰狗所过挠官司厚得饷谢乃去宋史孝宗纪兴隆元年诏侍从台谏于后省集议讲和遣使礼土贡四事仍各荐可】【备丨丨者】三使【宋史职官志太平兴国八年分置丨丨凡干渉计度者丨丨议之册府元龟孙徳昭与孙承诲董从实以反正】【功徳昭为检校太保静海军节度使承诲邕州节度使从实容州节度使并同平章事时人呼为丨丨】廵使【宋史职官志咸】【平四年以御史二人充左右丨丨分纠不如法者文官右廵主之武官左廵主之祭祀则兼监祭使又有廓下使専掌入阁监食又】【有监香使掌国忌行香二使临时充通称曰五使】五使【见上梁谿漫志本朝郊祀丨丨沿唐及五代之制大礼使用宰相仪】【仗使用御史中丞顿逓使又增桥道之名用京尹礼仪使及卤簿使则以学士及他尚书为之大中祥符中东封丨丨皆命辅臣以】【重非常之礼】署使【宋史职官志咸平四年杨亿上疏曰昔者兴国初诏废支郡出于一时十国为连周法斯在一道丨丨唐】【制可寻】台使【宋史刑法志自端拱以来诸州司理防军皆帝自择民有诣阙称寃者亦遣丨丨乘传按鞫年之间刑罚】【清省矣】泛使【宋史王临传嘉祐初契丹丨丨至朝论疑所应临言契丹方饥困何能为又范成大传隆兴再讲和失定受书】【之礼上甞悔之迁成大起居郎假资政殿大学士充金祈请国信使盖丨丨也】厢使【宋史田敏传敏北平砦总管谍知契丹】【主去北平十里夜率精兵袭破其营帐契丹主大惊问挞览今日战者谁挞览曰所谓田丨丨者】尧使【易林稷为丨丨西见】【王母拜请百福赐我嘉子】仆使【易林任宿独居寡处无夫隂阳失志为人丨丨】肤使【法言张骞苏武之奉使也执节没身】【不屈王命虽古之丨丨其犹劣诸注肤羙也】神使【古今注曰丨丨江赋感交甫之防佩慜丨丨之婴罗】降使【国史】【吴僧皎然盛工篇什着诗三巻及卒徳宗丨丨取其遗文】军使【国史任廸简为天徳军判官军防后至当饮觥酒军吏】【误以醋酌廸简以丨丨李景畧严发之则死者多矣乃强饮之吐而归军中闻者皆感泣及景畧卒军中请以为主自卫佐拜御】【史中丞为丨丨苗晋卿夀州刺史郭敬之碑掾州佐藩戎秩丨丨砥开直道笔遣流事骐骥长途可遣百辔】制使【续怪録】【裴谌王敬伯为方外之友入白鹿山学道敬伯归授曺叅军大理廷评奉使淮南舟行过髙邮丨丨之行呵叱风生舟船不敢】【动忽有一渔舟突过其疾如风敬伯以为吾乃丨丨威振逺近此渔父敢突过试视之乃谌也】册使【册府元晋太祖初平王】【行瑜归藩天子册封晋王以薛廷珪为丨丨】院使【文献通考唐庄宗复以学政院为枢宻院命宰相郭崇韬兼使又置丨丨】【一人】正使【文献通考宋朝东西上阁门副使虽无定员然任不及疎逺而所置尝少于丨丨之数】宫使【文献通考唐天】【寳七载以给事杨钊充九成丨丨宫使之名自此始王建乐府温泉泱泱出宫流丨丨年年修玉楼】枢使【梁谿漫志祖宗时枢】【宻置使则有副使置知院则有同知院丨丨知院二者未甞竝除】建使【梁谿漫志故事二府总师为宣抚使其次曰招讨宣】【抚有副使有判官其次又有制置经制等使中兴以来丨丨为多其名不一惟都督非宰相不除】七使【释氏通鉴欲恚爱慢】【无明见疑为丨丨】信使【司马相如谕巴蜀檄陛下患使者有司之若彼悼不肖愚民之如此故遣丨丨晓谕百姓以发卒之】【事那阿滩曲江陵三千三何足特作逺书疏数知闻莫令丨丨断杜甫诗黔阳丨丨应稀少莫怪频频劝酒杯李绅诗海标传丨丨】【江棹认妻孥】重使【班固匈奴和亲议故自建武之世复修旧典出丨丨前后相继】皇使【曹植诗傲我丨丨犯我朝】【仪】凡使【王羲之报殷浩书吾虽无専对之能直谨守时命宣国家威徳固当不同丨丨】仙使【鲍照谢赐药啓□同山岳】【蒙灵药之赐惠非河间谬丨丨之屈伏知道为王寛与妇义安主书锦水丹鳞素书稀逺玉山青鸟丨丨难通】衔使【萧子良谏】【射雉啓刘纉丨丨始登朝殿江总辞行李赋敏异季札之聼歌誉乘属国之丨丨】淹使【徐陵报尹义尚书便访鸿胪幸无丨】【丨】僮使【崔浩食经序虽有功力不任丨丨】宻使【卢思道为隋檄陈文或陈诚欵丨丨相寻】羽使【苏颋太清观钟】【铭近召香童遥徴丨丨虞集题秋山图诗丨丨来三岛胎仙舞九禽】中使【杜审言诗禹食传丨丨尧樽遍下臣杜甫诗正忆往】【时严仆射共迎丨丨望乡台韩偓赐宴日作丨丨押从天上去外人知自日邉来杨万里诗丨丨传宣下紫宸镞头浓染御香云】竹使【刘祎之酬郑沁州诗芸书暂辍载丨丨方临俗韩翊送江陵元司録诗江城丨丨待山路橘官扶严维诗丨丨羞殷荐松】【龛拜夏祠羊士谔诗迹似桃源客身婴丨丨符房孺复诗名慙丨丨宦情少路隔桃源归思迷李商为濮阳公陈情表旋带银章】【俄分丨丨苏轼诗顾我迂儒分丨丨与君谈笑用蒲鞭】十使【于邵送谭正字之上都序盖古先哲王之前大者分命丨丨周】【流天下】蜀使【杜甫诗巴人常小梗丨丨动无还又徐夤诗采茗早驰三丨丨看花甘负五侯期】边使【杜甫柑园诗结】【子随丨丨开筒近至尊张籍诗无因见丨丨空待寄寒衣王建华清感旧诗尘到朝元丨丨急千官夜发六龙裴诗书中不尽】【心中事一半殷勤托丨丨】伴使【杜甫诗客星空丨丨寒水不成潮】廉使【刘长卿诗眀君加印绶丨丨托惸贾岛送刘】【侍郎重使江西诗前者已闻丨丨荐兼言有画静边尘李嘉祐诗伏奏随丨丨周行外冗员李洞诗潮浮丨丨宴珠照岛僧归】书使【韩翃诗王程丨丨前头促他日应知举鞭】来使【韩愈别知赋遇夫人之丨丨辟公馆而罗羞罗送秦州从事诗若】【到邉庭有丨丨试批书尾话梁州钱惟演春雪赋隔瑶水之丨丨没骚人之行毂】觥使【元稹诗红娘留醉打丨丨及醒差】专使【白居易与吐蕃宰相鉢阐布书又縁自议三州已来此亦未发丨丨今者赞普来意欲以再审此言故遣信臣徃输诚意】使【白居易诗丨丨先传语征轩早返轮】海使【李绅诗丨丨迷奔彻江涛认暗雷】青使【张仲素诗林间见丨丨意】【上赐钱来】朝使【张籍送新罗使诗万里为丨丨离家今几年】良使【张籍献从兄诗擢秀登王畿出为丨丨賔】恩使【张籍田司空入朝诗朝官序谒趋门外丨丨宣迎满路中】为使【韦承庆灵台赋六仪竦而承尊百骸运而丨丨】燕使【李商】【为濮阳公陈许谢上表材谢汉飞义惭丨丨曹唐小防仙诗九天天路入云长丨丨何由到上方】寓使【李商诗北斗兼春】【逺南陵丨丨迟】探使【韩偓诗题余作丨丨以缭绫手帛子寄贺因而有诗】越使【韩偓雪梅诗何因逢丨丨肠断谪仙材】鹤使【罗邺献池州员外诗鲲海已知劳丨丨萤窓那不梦霓旌】京使【徐铉诗珍重还丨丨殷勤话故人】聨使【范仲淹诗乃命公与仆丨丨御外侵】鸟使【林景熙诗禁中鼔絶花奴老海上宫深丨丨迟】伪使【姚燧湖广行省左丞相神】【道碑公航海五百里不崇朝而至击与珞并丨丨冉安国黄之纪皆磔之谕降琼南寜万安吉阳】瑗使【夏谟思友赋仰尼】【父之礼丨丨兮慕赠处于回由】
