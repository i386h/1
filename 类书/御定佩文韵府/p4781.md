<!-- { "loadSidebar": true } -->













　　御定佩文韵府卷一百之三
<子部,类书类,御定佩文韵府>
　　钦定四库全书
　　御定佩文韵府卷一百之四
　　入声　　　十一陌韵四
　　伯　迹　宅












　　钦定四库全书
　　御定佩文韵府卷一百之四
　　入声　　　十一陌韵四
　　伯【博白切长也又侯丨亦姓】
　　韵藻侯伯【书唐虞稽古建官惟百内有百揆四岳外有州牧丨丨周礼典命丨丨七命左传邢迁于夷仪诸侯城之救患】【也凡丨丨救患分灾讨罪礼也又甲午至于衡雍作王宫于践土丁未献楚俘于王王命尹氏及王子虎内史叔兴父筞命晋侯爲】【丨丨通典今之郡守古之丨丨也】宗伯【书丨丨掌邦礼治神人和上下周礼惟王建国辨方正位体国经野设官分职以爲】【民极乃立春官丨丨使帅其属而掌邦礼以佐王和邦国礼官之属大丨丨卿一人小丨丨中大夫二人左传夏父弗忌爲丨丨跻】【僖公君子以爲失礼汉书百官公卿表宗正秦官掌亲属平帝元始四年更名丨丨大戴礼丨丨之官以成仁谭寅录道士王逺知】【琅琊人也父昙选扬州刺史母梦彩云灵凤集其身上因而有娠沙门宝志谓昙选曰生子当爲神仙丨丨】尹伯【书太史丨】【丨庻常吉士】召伯【诗蔽芾甘棠勿翦勿伐丨丨所茇诗序甘棠美丨丨也又黍苖刺幽王也不能膏润天下卿士不能行丨】【丨之职焉春秋成公八年秋七月天王使丨丨来锡公命易林大树之子百条共母当夏六月枝叶盛茂鸾凤以庇丨丨游暑翩翩】【偃仰各得其所僧大防陪张侍御游蒋山诗棠阴思丨丨栁色忆王孙】既伯【诗丨丨既祷田车既好注伯卜也】巷伯【诗序丨丨刺幽王也寺人伤于谗故作是诗也诗丨丨幽王之时孟子遭谗而被宫刑爲寺人而作此诗礼记好贤如缁衣恶恶】【如丨丨后汉书孔融传虽忠如鬻权信如卞和智如孙膑如丨丨才如史迁逹如子政一离刀锯没世不齿】主伯【诗侯丨侯】【丨侯亚侯旅侯彊侯以】方伯【礼记千里之外设丨丨又天子使其大夫爲三监监于丨丨之国国三人又丨丨爲朝天子皆】
　　【有汤沐之邑于天子之县内视元士史记秦始皇纪丨丨分职诸治经易汉书母将隆传隆迁执金吾奏言古者诸侯丨丨得颛征】【伐廼赐斧钺汉家边吏职在距寇亦赐武库兵盐铁论今守相亲剖符赞拜莅一郡之众古丨丨之位也白虎通霸者伯也行丨丨】【之职会诸侯朝天子不失人臣之义故圣人与之论衡天之有荧惑也犹王者之有丨丨也】八伯【礼记八州丨丨五十六正】【百六十八帅三百三十六长周礼贾公彦序郑云主四岳者谓之四伯至其死分岳事置丨丨皆王官其丨丨唯驩兠共工放齐鲧】【四人而已其余四人无文可知尚书大传圣王廵十有二州观其风俗习其性情因论十有二俗定以六律五声八音七始着其素】【蔟以爲八此丨丨之事也晋书羊曼传时州里称阮放爲宏伯郗鉴爲方伯胡母辅之爲逹伯卞壶爲裁伯蔡谟爲朗伯阮孚爲诞】【伯刘绥爲委伯而曼爲濌伯八人号兖州丨丨葢拟古之八儁也】宏伯【见上】逹伯【见上】裁伯【见上】朗伯【见上】诞伯【见上】委伯【见上】濌伯【见上唐书常衮传惩元载败窒卖官之路一切以公议格之非文词者皆摈不用故世谓】【之丨丨以其濌濌无贤不肖之辨云】四伯【周礼贾公彦序郑云四岳四时之官主四岳之事始羲和之时主四岳者谓之丨丨】【晋书羊曼传曼弟聃字彭祖少不经学时论皆鄙其凡庸先是兖州有八伯之号其后更有丨丨大鸿胪陈留江泉以能食爲谷伯】【豫章太守史畴以大肥爲笨伯散郎高平张嶷以狡妄为猾伯而聃以狼戾爲琐伯葢拟古之四凶聃辟元帝丞相府累迁庐】【陵太守】谷伯【见上春秋桓公七年夏丨丨绥来朝邓侯吾离来朝左传丨丨邓侯来朝名贱之也陈造诗婪酣任人丨丨】【何如辟谷髙人师黄石】笨伯【见上】猾伯【见上】琐伯【见上】作伯【周礼大宗伯八命作牧九命丨丨注郑司农云】【长诸侯爲方伯竹书纪年帝仲康六年锡昆吾命丨丨孔丛子殷王帝乙之时王季以功九命丨丨刘谌诗勾践丨丨祚自防稽】七伯【周礼职方氏凡邦国千里封公以方五百里则四公方四百里则六侯方三百里则丨丨方二百里则二十五子方百里】【则百男】箕伯【左传晏子曰齐其爲陈氏矣丨丨直柄虞遂伯戯其相胡公太姬已在齐矣易林朝鲜之地丨丨所保又丨丨】【朝王锡我黄张衡思赋属丨丨以含风兮澄淟涊而爲清注善曰风俗通曰风师者箕星也主簸扬能致风气易曰巽爲长女】【长者伯之故曰风伯也】屠伯【左传叔鲋求货于衞淫刍荛者衞人使丨丨馈叔向羮与一箧锦曰诸侯事晋未敢擕贰以衞】【在君之宇下而敢有异志刍荛者异于他日敢请之叔向受羮反锦曰晋有羊舌鲋者黩货无厌亦将及矣爲此役也子若以君命】【赐之其已客从之未退而禁之汉书酷吏传严延年所欲诛杀奏成于手中冬月传属县囚会论府上流血数里河南号曰丨丨后】【汉书酷吏传序温舒有虎冠之吏延年受丨丨之名晋书茍晞传晞领青州刺史以严刻立功日加斩戮流血成川人不堪命号曰】【丨丨】九伯【左传管仲曰昔召康公命我先君太公曰五侯丨丨汝实征之以夹辅周室第五伦荐谢夷吾表寻功简能爲外台】【之表聼察实声爲丨丨之冠梁宣徳皇后令地狭乎四履势卑乎丨丨】西伯【孟子盍归乎来吾闻丨丨善养老者史记周纪】【崇侯虎谮丨丨于纣纣乃囚丨丨于羑里闳夭之徒患之乃求有莘氏美女骊戎之文马有熊九驷他竒怪物因嬖臣费仲献之纣】【纣大恱曰此一物足以丨丨乃赦丨丨赐之弓矢斧钺使丨丨得专征伐】河伯【史记封禅书河祠临晋注鱼龙河圗云丨】【丨姓吕名公子夫人姓冯名夷丨丨字也华阴潼乡隄首人水死化爲丨丨汉书王尊传迁东郡太守河水盛溢泛浸瓠子金隄尊】【躬率吏民投沈白马祀水神丨丨请以身填金隄穆天子传沈璧于河丨丨号之帝曰穆沸女当永致用时事淮南子鸟有沸波者】【丨丨爲之不潮畏其诚也易林丨丨娶妇东山氏女新婚三日浮云洒雨又丨丨捧觞跪进酒浆抱朴子冯夷以八月上庚日渡河】【溺死天帝署爲丨丨续博物志一人数旦旦诣河边拜河水如此十年河侯丨丨遂与相见与其白璧十双敎授水行不溺法西溪】【丛语唐河侯新祠颂云丨丨姓冯名夷字公子潼乡华阴人也章懐传注引圣贤冢墓记云冯夷农华隂潼乡隄里人服药得水】【仙爲丨丨郭璞冰夷赞禀华练食石八乘龙隐沦往来海若是谓水仙号曰丨丨】风伯【史记司马相如传召屛翳诛丨丨而】【刑两师注正义曰丨丨字飞亷唐书狄仁杰传帝幸汾阳宫幷州长史李冲以道岀妬女祠俗言盛服过者致风雷之变更卒】【数万改驰道仁杰曰天子之行丨丨清尘雨师洒道何妬女避邪止其役山海经丨丨之山其上多金玉易林雨师洒道丨丨逐殃】【廵狩封禅以告成功独断丨丨神箕星也其象在天能兴风禽经风禽鸢越人谓之丨丨飞翔则天大风捜神记丨丨雨师星也】【丨丨者箕星也雨师者毕星也又韩愈集有丨丨文】伍伯【魏志蒋济传注济爲领军其妇梦见亡儿涕泣曰我生爲卿相子孙】【今在地下爲泰山丨丨憔悴困辱不可复言今太庙西讴士孙阿今见召爲泰山令愿母爲白侯属阿令转我得乐处母惊寤以白】【济济遣人诣太庙下推问孙阿乃见阿具语其事阿不惧当死而喜得爲泰山令惟济言不信也曰若如节下言阿之愿也不知】【贤子欲得何职济曰随地下乐者与之言讫遣还济欲速知其验从领军门至庙下十歩安一人以传阿消息辰时传阿心痛时】【传阿剧日中传阿亡后月余儿复来语母曰已得转爲録事矣右今注丨丨一丨之丨也五人曰丨五长曰丨故称丨丨一曰户伯】【汉制兵吏五人一戸灶置一伯故户伯亦曰火伯以爲一灶之主也神仙传王逺过蔡经家前后麾节幡旗导从威仪奕奕如大将】【军有十二丨丨皆以蜡封其口韩愈诗立召贼呼丨丨】戸伯【见上】火伯【见上】水伯【山海经朝阳之谷神曰天吴是】【爲丨丨孝经援神契黄河者丨之丨上应天河郭璞天吴赞耽耽丨丨号曰谷神八头十尾人面虎身龙据两川威无不震】匠伯【庄子匠石之齐至乎曲辕见栎社树其大蔽牛絜之百围其髙临山十仭而后有枝其可以爲舟者旁十数观者如市丨丨不】【顾遂行不辍曰散木也无所可用故能若是之夀】欢伯【易林酒爲丨丨除来乐酒谱昔人谓酒爲丨丨葢无贵贱贤不肖】【共甘而乐之黄庭坚咏茶诗丨丨直须输一筹】鱼伯【古今注水君状如人乗马众鱼皆导从之一名丨丨大水乃有之汉未有】【人于河际见之博雅丨丨青蚨也酉阳杂爼青蚨一名丨丨】仙伯【十洲记洲在北海之中上有太都丨丨真公所治葛】【洪枕中书赤松为昆林丨丨治南岳山神仙传淮南王安未得上天遇诸丨丨安少习尊贵稀为卑下之礼坐起不恭语声髙亮或】【误称寡人于是丨丨主者奏安之不敬应斥遣去八公爲之谢过乃见赦谪守都厠杜甫诗白水见勇氏诸翁乃丨丨储光羲贻王】【侍御掾丹阳诗金邱华阳下丨丨养晦处王安石山诗华阳丨丨有卿官府今传在赤城张翥聼松轩诗安得南华老丨丨相】【随轩上风声云笈七籖世爲丨丨役使万神又赤城山洞洲丨丨治之】词伯【宋之问诗书乃墨塲絶文称丨丨雄杜甫】【诗许予必丨丨赏游实贤王又自知失丨丨不复更论文】太伯【防同诗自丨丨王季左传丨丨虞仲大王之昭也丨丨不从是】【以不嗣又初鬻拳强諌楚子楚子弗从临之以兵惧而从之鬻拳曰吾惧君以兵罪莫大焉遂自则也楚人以谓大阍谓之丨丨使】【其后掌之论语丨丨其可谓至徳也已矣史记周纪古公有长子曰丨丨次曰虞仲太姜生少子季歴季歴生昌有圣瑞古公曰我】【世当有兴者其在昌乎长子丨丨虞仲知古公欲立季歴以传昌乃二人亡如荆蛮文身断髪以让季歴】孝伯【左传衞庄公娶】【于陈曰厉嬀生丨丨又晋书王恭传王恭字丨丨自负才地髙华恒有宰辅之望世丨丨亭亭直上阿大罗罗清疎又北史李丨】【丨传丨丨少传父业博综群言美风仪动有法度从兄顺言之太武徴爲中散谓曰真卿家千里驹也魏书崔光传光本名丨丨髙】【祖赐名焉太和六年拜中书博士迁中书侍郎给事黄门侍郎甚爲髙祖所知待常曰丨丨之才浩浩如黄河东注固今日之文宗】【也】
　　九州伯【晋书桓传义兴太守郁郁不得志尝登髙望震泽叹曰父爲丨丨丨儿爲五湖长李白送岑徴君归鸣臯山诗】【至人达机兆髙揖丨丨丨】少室伯【唐书方技传王逺知多怪言诧其弟子潘师正曰吾少也有累不得上天今署丨丨丨吾】【将行即沐浴加冠衣若寝者遂卒或言夀葢百二十六嵗云】文章伯【孙逖诗海内丨丨丨朝端礼乐英曹冏诗海翁丨丨】【丨子弟尽麒麟杜甫雉歌同心不减骨肉亲每语见许丨丨丨】翰林伯【李白诗雪上天台山春逢丨丨丨】流軰伯【杜甫送李校书诗李舟名父子清峻丨丨丨】
