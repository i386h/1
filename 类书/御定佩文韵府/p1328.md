<!-- { "loadSidebar": true } -->
　　上党坊【北史齐神武纪初魏真君中内学者奏言上党有天子气云在壶关大王山武帝于是南巡以厌当之后上党人居】【阳者号丨丨丨神武实居之】归义坊【北史魏宗室传秦王翰孙祯胆气过人孝文初拜南豫州刺史淮南人相率投附者】【三千余家置之城东汝水之侧名曰丨丨丨】懐逺坊【北史杨伯丑传伯丑好读易开肆卖卜有人常失子就伯丑筮者卦】【成伯丑曰汝子在丨丨丨南门东道北壁上有青帬女子抱之可往取也如言果得】门下坊【隋书百官志丨丨丨中庶子中】【舍人通事守舍人主事守舍人各四人又领殿内典膳药蔵斋帅等局唐书敬播传太子表请置史职用司箴戒乃于丨丨丨置司】【议郎四人精选名士居之播与来济为此官极为清望中书令马周叹曰恨官位已高不得歴居此职】典书坊【隋书百官】【志丨丨丨庶子四人舍人二十八人又领典经坊洗马八人守舍人二人唐书百官志隋内舍人丨丨丨龙朔二年改丨丨丨曰】【右春坊又郭元振诗除荣辞防府直宿总书坊】典经坊【见上】金城坊【唐书太宗纪唐兵攻长安太宗屯丨丨丨】积善坊【唐书让皇帝宪传睿宗五子列第东都丨丨丨号五子宅及赐第隆庆坊明皇为太子尝置大衾长枕与诸王共之元稹】【醉醒诗丨丨丨中前度饮谢家诸婢笑扶行】隆庆坊【见上】胜业坊【唐书让皇帝宪传先天后尽以隆庆旧邸为兴】【庆宫赐宪及薛王第于丨丨丨申岐二王于安兴坊二坊环列宫侧】安兴坊【见上】昭国坊【唐书郑余庆传余庆与从】【父絪家丨丨丨絪第在南余庆第在北世谓南郑相北郑相云国史补王维画品妙絶于山水平逺尤工今丨丨丨庾敬休屋壁有】【之圗画见闻志王维至丨丨丨庾敬休宅内见屋壁有画按乐图曰此所奏曲适到霓裳羽衣第三叠第一拍也集乐工验之无一】【差者】真坊【唐书逸传张志和居江湖自称烟波钓毎垂钓不设饵志不在鱼也观察使陈少游往见为终日留表其】【居曰丨丨丨】岳台坊【宋史律厯志岳台者今京师丨丨丨地曰浚仪近古景之所尚书洛诰称东土是也】郑公坊【宋史郑侠传侠里人掲其闾为丨丨丨州县皆祀之于学】徳寿坊【宋史郎简传简自号武林居士晩嵗顔如丹孙知】【杭州榜其里门曰丨丨丨】太尉坊【水经注旧魏明帝置钩駞诸兽于阊阖南街陆机云驰髙九尺即出丨丨丨者也】船官坊【水经注肥水北注旧渎云横塘为康南路驰道左通丨丨丨也】九子坊【汉宫阙名洛阳故北宫有丨丨丨】显昌坊【晋宫阙名洛阳宫有丨丨丨修成坊绥福坊延録坊休徴坊承庆坊桂芬坊椒房坊舒兰坊艺文坊】永福坊【晋东宫旧事中庶子四人准侍中若皇太子八官与中舍人各一人更日直丨丨丨】碧鸡坊【益州记成都之坊百有三十第】【四曰丨丨丨杜甫诗时出丨丨丨西郊向草堂苏轼诗似知金马客时梦丨丨丨陆游诗走马丨丨丨里去被人唤作海棠颠】王子坊【洛阳伽蓝记自退酤以西张方沟以东南临洛水北逹芒山其间名为寿丘里皇宗所居也民间号为丨丨丨】白象坊【洛阳伽蓝记永桥南道东有丨丨狮子二丨白象者永平二年干罗国王所献狮子者波斯国王所献也】狮子坊【见上】要閙坊【顺宗实录贞元末置白望数百人于两市并丨丨丨阅人所卖物但称宫市即敛手付与上初登位禁之】立徳坊【防要唐上元二年司农卿韦机移中桥自丨丨丨西南置于安东坊之左南当长夏门博异记陈仲躬移居丨丨丨宅中】永寜坊【防要司天台内有灵台以云物总置官六十员台在丨丨丨卢氏杂説浮图云长安丨丨丨东南是金盏地后为王】【太傅锷第】曵练坊【呉地记孔子登泰山望东吴阊门叹曰吴门有白气如练今置丨丨丨及望舒坊因此】望舒坊【见上】尊贤坊【酉阳杂俎东都丨丨丨田令宅中有紫牡丹成花千朶闻见录司马温公判西京留守御史台遂居洛买】【园于丨丨丨以独乐名之】殖业坊【朝野佥载兵部郎中朱前疑貌丑妻有羙色时洛中丨丨丨酒家婢蓬头垢靣伛肩皤腹】【寝恶之状举世所无而前疑大悦之殆忘寝食乃知前世宿瘤爱信不虚也】光宅坊【教坊记唐西京右教坊在丨丨丨左】【教坊在延政坊右多善歌左多工舞】光徳坊【剧谈录京国豪士潘军忘其名众谓为潘鹘硉也住丨丨丨乗舟射利有僧】【以玉念珠赠之云不但通财后亦有官録既而镪均陶郑列官左广常宝念珠贮以绣嚢玉合置道场内毎月朔则出而拜之】通义坊【剧谈录丨丨丨刘相国宅本朔方节度使李进贤旧第咸通中刘相以十千税焉相国久持钧轴或甲第为献竟无所】【受复于此宅寓居庭宇不加修饰清风俭徳充塞寰宇】安邑坊【剧谈录朱崖李相国徳裕宅在丨丨丨东南隅桑道茂谓】【为玉椀舍宇不甚宏侈而制度竒巧其间怪石古松俨若画图】安业坊【剧谈录上都丨丨丨唐昌观旧有玉蕊花甚繁毎】【若瑶林琼】宣平坊【唐国史补裴遵度罢相知朝廷优其年徳令就宅注官自丨丨丨牓引仕子以及东市西街时人】【以为盛事】善和坊【唐国史补丨丨丨旧御井水柔宜用盥澣开元中日以骆驼数十防入内以给六宫张祜赠妓诗觅得黄】【骝被绣鞍丨丨丨里取端端】汴阳坊【南唐书开宝五年太祖命进奉使楚国公从善为泰宁军节度使留京师赐第丨丨】【丨】待贤坊【両京记长安丨丨丨隋史万嵗它初有怪万嵗不信居之夜见人衣冠甚伟曰我汉樊哙墓在君厠幸移他所】【因为改又来谢曰君当为吾必助君后万嵗为隋毎遇贼便觉鬼兵助已必大防】宜人坊【两京记东京丨丨丨其半】【本隋齐王晖宅晖炀帝爱子初欲出坊为宅帝问宇文凯曰里名谓何凯曰名宜人帝曰既名宜人奈何无人可以半为王宅】延夀坊【两京记丨丨丨东隅驸马裴巽宅居者輙死裴行俭卜居有狂僧突入髠其庭中大栁中有豕走出径入隣家宅遂清】【晏】眀教坊【两京记丨丨丨龙兴观西南隅开府宋璟宅璟造宅悉东西相向不为斜曲以避恶名】太平坊【封氏】【见闻记王鉷丨丨丨宅内冇自亭飞流四注当夏处之凛若高秋】崇仁坊【两京记丨丨丨长宁公主宅朱楼绮阁一时胜】【絶又冇山池别院山谷亏蔽势若自然中宗及韦庶人数游此第留连弥日赋诗饮宴上官昭容操翰墨于亭柱上题之】贤相坊【牡丹记鞓红一曰青州红张仆射有第西京丨丨丨自青州以馲驼防其种遂传洛中】崇化坊【西溪丛语贞观五年】【敕令长安丨丨丨立大秦寺又名波斯寺玉海熙寕来逺驿在丨丨丨置待蕃使】崇让坊【西溪丛语李义山崇让宅防诗】【风过廻塘万竹悲洛阳有丨丨丨有河阳节度使王茂元宅李即茂元之壻韦氏述征记云此坊出大竹及桃】陶化坊【闻见】【录余为潞州长子县尉西寺中有王文康公祠其老僧为余言文康公之父以教授村童为业有年七八嵗不能养欲施寺之祖】【师祖师善相谓曰相贵可令读书因以钱币资之是为文康公文康最受寇莱公之知因妻以女居洛阳丨丨丨洛人至今谓之】【西州王相公宅云】景寜坊【宣和画谱燕肃喜画山水寒林与王维相上下常寓于丨丨丨所居亦有其画今皆湮没焉】甘泉坊【中山诗话京师名倡李氏居丨丨丨善讴又西湖志丨丨丨相国井有二皆唐邺侯李公泌所凿也泌当徳宗兴元】【时守杭州始作六井引湖水以济民】三元坊【家世旧闻青州王沂公所居坊有牓曰丨丨文正之丨】昭徳坊【老学】【庵笔记鼂氏世居都下丨丨丨其家以元祐党人及元符上书籍记不许入国门者数人以道其一也】道徳坊【麈史熙宁】【间故太师王公拱宸即洛之丨丨丨营第甚侈中堂起屋三层最上曰朝元阁】难老坊【中吴纪闻胡文恭公守苏公希鲁】【致政文恭公顷为诸生尝受学于因即其居第表为丨丨丨公见之愀然谓文恭曰此俚俗歆内不足而假之人以者】【非所望于故人也愿即撤去文公愧谢】晋公坊【中呉纪闻丁谓之所居在大郎桥号丨丨丨】灵芝坊【中呉纪闻】【蒋堂尝两守此郡后既谢事因家焉所居曰丨丨丨作园曰圃皆极登临之胜公喜宾客日为宴防以诗篇为乐又义宅记吴门】【范氏自唐柱国丽水府君居于丨丨丨】乐圃坊【中呉纪闻朱长文未冠擢进士第英声振于士林元祐初枢宻院编修官】【以疾退居于家居号丨丨丨潜心古道笃意著述人莫敢称其姓氏但称乐圃先生】昼锦坊【中吴纪闻程师孟所居在南园】【之侧号丨丨丨】进贤坊【中呉纪闻林宓父旦之擢进士第为常州教授在职六年学者益信服大观二年决科者四十余人】【赐诏特改宣徳郡守因以丨丨掲丨于学之南】大云坊【中呉纪闻林宓旧在丨丨丨因自号大云翁有大云集一百卷】平康坊【南宋市肆记歌舘丨丨诸丨如清和坊融和坊太平坊皆羣花所聚之地莫不靓妆迎门争姸卖笑朝歌暮揺荡】【心目如赛观音孟家蝉吴怜儿等皆以色艺冠一时】解玉坊【通志在成都华阳县唐韦臯所凿用其砂解玉则易为功李商】【韩翃舍人诗通内蔵珠府应官丨丨丨】牧龙坊【玉海河南府洛阳监旧曰飞龙院太平兴国五年改丨丨丨景徳四年为】【监】广孝坊【玉海祥符四年驾驻河中亲观舜井改舜泉坊曰丨丨丨于其侧建庙】舜泉坊【见上】福善坊【玉海祥符八年徙宗正寺于丨丨丨建殿堂于寺赐殿名曰玉牒殿堂曰属籍堂】新昌坊【玉海祥符九年以丨丨丨第一】【区为皇亲礼防院】延和坊【玉海咸平二年徙宗正寺于丨丨丨建楼以蔵宗籍】长兴坊【玉海正元元年京兆奏于】【丨丨丨得玉玺文曰天子信玺】天厩坊【玉海雍熙二年十月置丨丨丨】兴国坊【玉海宋尚书省旧在丨丨丨太平兴】【国中移于利仁坊】归徳坊【玉海宋朝礼实院在丨丨丨掌蕃夷朝贡互市】化龙坊【一统志化龙池在崇仁宋乐史】【所居池旁有巨蟒一日风雨大作化为龙去正史登科之日也今为丨丨丨】徳星坊【一统志杨时生于乐古之丨丨丨】【是其宅基】清河坊【西湖志丨丨丨与典礼坊对宋有张循王俊赐第在焉俊封清河郡王故称丨丨丨】夀安坊【西湖】【志丨丨丨宋时谓之花市亦曰花团葢汴京有寿安山下多花园春时赏燕锦簇绣围移都后以花市比之故称丨丨丨】弼教坊【西湖志丨丨丨宋时立宗学于此名睦亲坊今有睦亲井尚存】睦亲坊【见上】大坊【西湖志丨丨丨一名小仙】【巷宋徽宗时有处士徐爽居此徴辟不起赐号冲晦先生】玊田坊【仙传拾遗尝有饮马者以白石一升与阳翁伯种之生白】【璧长二尺者数双翁伯以白璧五双遂婿徐氏今谓其所居为丨丨丨】十六坊【白居易醉题郡楼诗半酣凭槛起四顾七】【堰八门丨丨丨】八九坊【白居易诗迢迢青槐街相去丨丨丨】修竹坊【白居易诗丨丨丨西鼔声絶】两三坊【白居易诗经过莫慵懒相去丨丨丨】青门坊【张籍诗丨丨丨外住行坐见南山】
