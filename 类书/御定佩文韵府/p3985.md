<!-- { "loadSidebar": true } -->
　　增性命【易乾道变化各正丨丨又昔者圣人之作易也将以顺丨丨之理是以立天之道曰隂与阳立地之道曰柔与刚立】【人之道曰仁与义王褒洞箫赋感隂阳之变化兮附丨丨乎皇天班固幽通赋天造草昧立丨丨兮张衡西京赋屑琼蘂以朝餐必】【丨丨之可度崔骃逹防絷余马以安行俟丨丨之所存蔡琰怨愤诗岂复惜丨丨不堪其詈骂曹植白马篇弃身锋刃端丨丨安可】【懐嵇康论至于导养得理以尽丨丨上千余嵗下可数百年可有之耳又琴歌齐万物兮超自得委丨丨兮任去留陈子昻麈尾】【赋丨丨变化兮如丝之棼骆賔王萤火赋委丨丨兮幽任物理兮推迁卢照隣五悲杂言除其矫之患安其丨丨之精陆游诗】【庸医司丨丨】天命【易用大牲吉利有攸往顺丨丨也书丨丨有徳五服五章哉又诞膺丨丨以抚方夏诗丨丨靡常又维丨】【之丨于穆不已礼记丨丨之谓性论语五十而知丨丨董仲舒贤良防陛下发徳音下明诏求丨丨与性情皆非愚臣之所能及也】【枚乘书极丨丨之上夀弊无穷之极乐潘朂文奉荅丨丨导扬烈曹植诗苦辛何虑思丨丨信可疑又种葛篇弃置委丨丨悠】【悠安可任阮瑀诗民生受丨丨漂若河中尘髙适荅侯少府诗诏书下紫门丨丨敢逡廵陈子昻洛城应制诗圣人信恭已丨丨允】【昭囘韩愈赠崔立之诗入门相对语丨丨良不疑陆游赴成都诗飘零自是关丨丨错被人呼作地仙】休命【易君子以遏恶】【扬善顺天丨丨书説拜稽首曰敢对扬天子之丨丨文心雕龙周监二代文理弥盛再拜稽首对扬丨丨顔延之诗逮事丨丨始投】【迹阶王庭北齐明堂乐歌既竭其诚荷天丨丨褚亮唐祈谷乐章惟帝永锡时皇丨丨】誉命【易射雉一矢亡终以丨丨象曰】【终以丨丨上逮也】有命【易大君丨丨开国承家小人勿用书我生不丨丨在天诗丨丨自天孟子弥子谓子路曰孔子主我】【卫卿可得也子路以告孔子曰丨丨后汉书光武帝纪赞于赫丨丨系我皇汉南史刘粹传宗人刘伯龙少贫薄及歴位尚书左丞】【贫窭犹甚召左右将营十一之方见一鬼在旁抚掌大笑伯龙叹曰贫穷固丨丨乃复为鬼所笑也遂止又沈攸之传早知穷达丨】【丨恨不十年读书贾谊鵩鸟赋迟速丨丨兮焉识其时魏武帝诗存亡丨丨虑之为虽孔融诗人生自丨丨但恨生日希陆机诗靖】【端肃丨丨假檝越江潭陆云诗丨丨再集皇舆凯归嵇康幽愤诗穷达丨丨亦又何求陈泰别同年诗文章丨丨不论巧】君命【见上左传丨丨无二古之制也论语丨丨召不俟驾而行南史谢朏传宋明帝尝勅朏与谢子超宗从庄门入二人俱至超宗】【曰丨丨不可以不徃乃趋而入朏曰君处臣以礼进退不入时人两称之以比王尊王阳王逸琴思楚歌思想丨丨幸复位久处无】【成卒放弃髙适封丘县诗梦想旧山安在哉为衔丨丨日迟】致命【易泽无水困君子以丨丨遂志蜀志厐士元传赞丨丨明】【主忠情发臆北史髙允传届彼南秦申威丨丨庄子且夫乘物以游心托不得已以养中至矣何作为报也莫若为丨丨此其难者】【宋玉招魂赋丨丨于帝然后得暝些朱浮书匹夫媵母尚能丨丨一餐宏三国名臣序赞公达慨然志在丨丨】告命【易城】【复于隍勿用师自邑丨丨贞吝宋史魏昭亮传咸信在大名属生日命昭亮就赐礼物是日丨丨至军府荣之】施命【易天下有】【风姤后以丨丨诰四方诗卜云其吉终焉允臧传建国必卜之故建能命龟田能丨丨作器能铭使能造命升髙能赋师旅能誓】【山川能説丧纪能诔祭祀能语君子能此九者可谓有徳音可以为大夫顔延之曲水诗序选贤建戚则宅之于茂典丨丨发号必】【酌之于故实】改命【易九四悔亡有孚丨丨吉左传王思子文之治楚国也曰子文无后何以劝善使复其所丨丨曰生注易】【其名也】凝命【易曰木上有火鼎君子以正位丨丨】至命【易和顺于道徳而理于义穷理尽性以丨于丨】分命【书丨丨羲仲宅嵎夷曰旸谷陆机辨亡论丨丨鋭师五千西御水军东西同防献俘万计又杜甫诗白小羣丨丨天然二寸鱼】庸命【书帝曰咨四岳汝能丨丨注言汝四岳能用我之命谢灵运撰征赋畴丨丨而顺位锡寳珪以彻疆】违命【书五典克从传】【五教能从无丨丨南史柳惔传帝尝谓惔曰徐元瑜丨丨岭南周书父子兄弟罪不相及朕已放其诸子何如惔曰罚不及嗣赏延】【于后今复见之圣朝时以为知言潘岳诗卢播丨丨投朔土又阮瑀咏史诗忠臣不丨丨随躯就死亡】眷命【书皇天丨丨奄】【有四海为天下君注眷顾也后汉书黄琼传頼皇干丨丨贤徳复辉梁武帝下国中恩令圣朝永言旧式隆此丨丨侯伯盛典方】【前烈张説封泰山乐章承丨丨牧苍生寰宇谧太阶平】勑命【书丨天之丨惟时惟防又咨汝二十有二人传特丨丨之】昆命【书官占维先蔽志丨丨于元龟传昆后也官占之法先断人志后命于元龟宋史倪思传弥逺拜右丞相陈晦草制用丨丨元】【龟语】重命【书天其申命用休传天又丨丨用美重又上声呉志孙休传诏曰朕以不徳托于王公之上今欲广开田业轻其赋】【税务令优均官私得所使家给戸赡足相供养则爱身丨丨不犯科法】威命【书尚弼予钦承天子丨丨传以天子丨丨督其】【士众又保受王丨丨明徳汉书五行志如人君有贤明之材畏天丨丨则诸侯懐徳士民归仁灾消而福兴矣扬雄兖州牧箴致天】【丨丨不恐不震潘朂魏公九锡文韩暹杨奉专用丨丨】祖命【书无越厥命以自覆传无亡失丨丨以自颠覆】原命【书序】【大戊赞于伊陟作伊陟丨丨传原臣名丨丨伊陟二篇亡疏太戊赞于伊陟告陟不告原也史録作二篇则太戊告陟亦告原俱以】【桑谷事告故序总以为文史记殷纪帝太戊赞伊陟于庙言弗臣伊陟让作丨丨注原臣名也命原以禹汤之道我所修也】美命【书畴敢不祗若王之休命传言王如此谁敢不敬顺王之丨丨】用命【书丨丨赏于祖不丨丨戮于社呉志甘宁传宁虽粗】【猛好杀然开爽有计畧轻财敬士能厚养徤儿徤儿亦乐为丨丨】服命【书钦哉徃敷乃训慎乃丨丨任昉萧公行状可追崇】【假黄钺侍中都督中外诸军事具九锡丨丨之礼】即命【书宁王遗我大寳龟绍天明丨丨曰有大艰于西土疏文王遗我大】【寳龟疑则卜之继天明道就其命而行之言卜吉则当行也】哲命【书若生子罔不在厥初生自贻丨丨传言新即政如子之】【初生习为善则善矣自遗智命无不在其初生为政亦犹是也】封命【书作逸诰传王使史逸诰伯禽丨丨之书】佑命【书我有周丨丨传言受天丨助之丨又天维纯丨丨则商实传天大丨助王丨使商家百姓丰实诗保丨丨尔爕伐大商】寡命【书张皇六师无壊我髙祖丨丨传无壊髙德之祖丨有之教丨】端命【书用丨丨于上帝传用受丨直之丨于上天】毕命【书丨丨序康王以成周之众命丨公保厘此其丨也又魏志陈思王植传植上疏求自试曰论徳而授官者成功之君也量能而】【受爵者丨丨之臣也故君无虚授臣无虚受南史宋武帝纪时众拥帝为盟主移檄都下曰辅国将军刘毅广武将军何无忌镇北】【主簿孟昶等忠烈断金精白贯日荷戈俟奋志在丨丨七啓田光伏剑于北燕公叔丨丨于西秦】光命【书对扬文武之丨丨】【追配于前文人传言荅扬文武丨明之丨】王命【书率乃祖文王之彛训无若尔考之达丨丨周礼天官小宰令于百官府曰各】【修乃职攷乃法待乃事以聼丨丨汉书叙传彪既感隗嚣言又愍狂狡之不息廼着丨丨论以救时难南史裴子野传子野更为】【宋畧二十巻兰陵萧琛言其评论可与过秦丨丨分路扬镳阮瑀为曹公与孙权书忍絶丨丨明弃硕交孙楚书若侮慢不式丨丨】【然后谋力云合指麾风从孟浩然陪张丞相祠山诗望秩宣丨丨斋心待漏行杜甫诗使者分丨丨羣公各典司】末命【书道】【扬丨丨潘岳夏侯常侍诔先朝丨丨圣烈显加任昉为齐明帝让郡公表遂荷顾托导扬丨丨】请命【诗无衣序疏晋曲沃武公】【灭晋而有之其大夫为之丨王赐丨于天子之使而作是诗美之后汉书隗嚣传方望以书辞嚣而去曰范蠡责句践乘扁舟于】【五湖舅犯谢罪文公亦逡廵于河上夫以二子之贤勒铭两国犹削迹归愆丨丨乞身呉志吕蒙传防疾发帝募封内有能愈防疾】【者赐千金更命道士于星辰下为之丨丨五代史杂传梁初江南岭表悉为呉与南汉分据而卢光稠独以防韶二州丨丨于京师】赐命【见上左传晋侯使吕相絶秦曰白狄及君同州君之仇雠而我之昬姻也君来丨丨曰吾与汝伐狄梁竦悼骚赋武安丨】【丨兮昭以不王防宗不幸兮长平颠荒韦少翁自劾诗丨丨建伯有殷以绥】新命【诗岂曰无衣七兮笺我岂无是七章之衣】【乎晋旧有之非丨丨之服晋语至于王季能貊其徳音至于文王而维丨其丨岑参酬辛侍御诗夫子屡丨丨鄙夫仍旧官又和成】【员外诗粉署荣丨丨霜台忆旧寮曹伯啓送翟庆之诗柳营一顾膺丨丨兰室三生赋薄縁】始命【诗驷铁序驷铁美襄公也】【丨丨有田狩之事园囿之乐焉笺丨丨命为诸侯也礼记大夫无秩膳注大夫无秩膳谓五十丨丨未甚老也】待命【诗王事多】【难维其棘矣疏以王家召我必急不可缓以丨丨也左传郑公子兰出奔晋从于晋侯伐郑请无与围郑许之使丨丨于东注晋东】【界战国策严氏为贼而阳竖与焉道周周君留之十四日而遣之韩使人让周客为周君正语之曰寡人知严氏之为贼而阳竖与】【之故留之十四日以丨丨也】戒命【诗岂不懐归畏此简书传简书丨丨也邻国有急以简书相告则奔命救之】策命【诗彤弓弨兮受言藏之笺言者谓王丨丨也呉志胡琮传自权统事诸文诰丨丨邻国书符皆琮之所造也策亦作刘禹锡申贺】【门下相公诗丨丨出宸衷官仪自古崇】景命【诗君子万年丨丨有仆仆附也晋书元帝纪建武元年羣臣上书劝进曰髙】【祖宣皇帝肇基丨丨世祖武皇帝遂造区夏三叶重光四圣继轨典引体行徳本正性也逢吉丁辰丨丨也蔡邕杨公诔功成化治】【丨丨有顺陆机诗先天创物丨丨是膺谢朓劝进齐明帝表仰荅灵祗宣丨丨诞受多方奄宅万国宋凯容乐舞歌永属辉猷联】【昌丨丨邢邵甘露颂赫矣丨丨蒸哉上圣唐享昊天乐章微诚讵幽感丨丨忽昭融沈佺期扈从出长安诗汉宅规模壮周都丨丨】【隆】亲命【诗韩奕序韩侯受命王丨丨之缵戎祖考无废朕命】授命【礼记临难毋茍免疏谓有寇雠为人臣子当致身丨】【丨以救之论语见利思义见危丨丨曹植责躬诗危躯丨丨知足免戾王粲诗即戎有丨丨兹理不可违】神命【礼记卜筮不过】【三卜筮不相袭疏卜筮实问于神龟筮能传丨丨以告人】闻命【礼记賔牟贾起免席而请曰夫武之备戒之已久则既丨丨矣】【左传子产相郑伯以如晋晋侯未之见也子产使尽壊其馆之垣而纳车马焉士文伯让之对曰敝邑悉索敝赋以来防时事逢执】【事之不间而未得见又不丨丨未知见时荅賔戏賔曰若夫鞅斯之伦衰周之凶人既丨丨矣四子讲徳论文学曰唯唯敬丨丨】【矣】降命【礼记政必本于天殽以丨丨命降于社之谓殽地降于祖庙之谓仁义降于山川之谓兴作降于五祀之谓制度此】【圣人所以藏身之固也】献命【礼记丨丨库门之内戒百官也大庙之命戒百姓也疏王自泽宫而还至欲致斋之时有司丨】【王所以丨百官之事王乃于库门之内戒百官】誓命【礼记卜之日王立于泽亲聼丨丨受教谏之义也汲冡周书武王甲申百】【弇以虎贲丨丨伐卫告以馘俘注百弇将也孔安国尚书序典谟训诰丨丨之文凡百篇所以恢至道示人主以轨范也】竝命【礼记舅姑使冡妇毋怠不友无礼于介妇舅姑若使介妇毋敢敌耦于冡妇不敢竝行不敢丨丨不敢竝坐宋史李承之传迁】【龙图阁直学士恳辞乞授兄肃之帝曰卿兄弟孝友足厉风俗肃之亦当迁也即丨丨焉陆机寡妇赋昔阮瑀既殁魏文悼之丨丨】【知旧作寡妇之赋顔延之曲水诗序丨丨在位展诗发志】对命【礼记将适公所宿齐戒居外寝沐浴史进象笏书思丨丨注思】【所思念将以告君者也丨所以对君者也丨所受君命者也书之于笏为失忘也】尊命【礼记子曰夏道丨丨事鬼敬神而逺】【之近人而忠焉疏言夏之为政之道丨重四时政教之丨使人劝事乐功也】礼命【周礼天官小宰聼禄位以丨丨注丨之九】【丨差等疏有人争禄之多少位之前后则以丨丨文书聼之也呉志孙霸传霸字子威和同母弟也和覇不睦羊衜上疏曰愿陛下】【早发优诏使二宫周旋丨丨如初则天清地晏万国幸甚矣江总为陈六宫谢章恭膺丨丨愧集丹缕之顔拜奉曲私愁萦翚羽之】【色】不命【周礼春官典命子男之卿再命其大夫一命其士丨丨疏夏殷之士丨丨子男士丨丨与夏殷同】比命【周礼】【春官占人凡卜簭既事则系币以丨其丨注谓既卜筮史必书其命龟之事及垂于策系其礼神之币而命藏焉】八命【周礼】【丨丨作牧南史王僧防传僧防谓兄子俭曰汝任重于朝行当有丨丨之礼我若复此授一门有二台司实所畏惧乃固辞上优而】【许之沈约奏弹王源源虽人品庸陋胄实参华曾祖雅位登丨丨】后命【左传宰孔谓齐侯曰且有丨丨无下拜五代史梁博】【王友文传太祖素刚暴既病而喜怒难测是时左降必有丨丨潘朂文今又加君九锡其敬聼丨丨陆机诗薄寒肃丨丨改服就】【藩臣】给命【左传楚子使防罢来聘穆叔问王子之为政何如对曰吾侪小人食而聼事犹惧不丨丨而不免于戾焉与知政】承命【左传晋侯请战秦伯使公孙枝对曰君之未入寡人惧之入而未定列犹吾忧也茍列定矣敢不丨丨周语丨丨不违守】【业不懈呉质书质小人也无以丨丨岑参酬成少尹诗何幸丨丨日得与夫子俱】偕命【左传晋侯有疾曹伯之竖侯獳货筮】【史使曰合诸侯而灭兄弟非礼也与卫丨丨而不与偕复非信也同罪异罚非刑也公説复曹伯注丨丨私许复曹卫】祀命【左传卫迁于帝丘成公梦康叔曰相夺子享公命祀相甯武子曰相之不享于此久矣不可以间成王周公之命祀请改丨丨注相】【夏后啓之孙改命改丨相之丨】借命【左传秦使西乞术来聘襄仲辞玉客曰不腆先君之敝器使下臣致诸执事以为瑞节要】【结好命所以丨寡君之丨结二国之好】好命【见上】夀命【左传晋范文子使其祝宗祈死疏何休以为人生有三命有丨】【丨以保度有随命以督行有遭命以摘暴史记天官书长沙注长沙一星在轸中主丨丨占明主长夀子孙昌也汉书王吉传谏昌】【邑王疏曰数以耎脆之玉体犯勤劳之烦毒非所以全丨丨之宗也屈原大招永宜厥身保丨丨只东方朔非有先生论深言直谏】【上以拂人主之邪下以损百姓之害则忤于邪主之心歴于衰世之法故养丨丨之士莫肻进也古诗强发白更黒延年丨丨长又】【自非仙人王子乔计防丨丨难与期班固郊祀歌三徳兮瑞应图延丨丨兮光此都魏文帝诗丨丨非松乔谁能得神仙】楚命【左传郑及楚平知武子使行人子员对之曰君有丨丨亦不使一介行李告于寡君而即安于楚君之所欲也谁敢违君寡君】【将帅诸侯以见于城下唯君图之】命【左传子南之子弃疾为王御士王曰令尹之不能尔所知也国将讨焉尔其居乎对】【曰父戮子居君焉用之丨丨重刑臣亦不为注漏泄君命罪之重】彻命【左传叔弓聘于晋晋侯使郊劳辞曰寡君使弓来继】【旧好固曰女无敢为賔丨丨于执事敝邑矣敢辱郊使注彻达也】业命【鲁语诸侯朝修天子之丨丨注丨事也丨令也】禀命【谷梁祭伯来传注聘遗所以结二国之好臣当丨丨于君无私朝聘之道孝经要君者无上注君者臣之丨丨也而敢要之是】【无上也论衡凡人丨丨有二品一曰所当触值之命二曰强弱夀天之命】故命【谷梁传桓公九年朝不言使言使非正也使世】【子伉诸侯之礼而来朝曹伯失正矣诸侯相见日朝以待人父之道待人之子以内为失正矣内失正曹伯失正世子可以已矣则】【是丨丨也】辱命【论语使于四方不丨君丨潜夫论明王审法度而布教令不行私以欺法不黩教以丨丨陈琳答东阿王牋昨】【加恩丨丨竝示龟赋披览粲然傅咸为宋公求赠刘前军表出征入辅幸不丨丨】立命【孟子殀夀不贰修身以俟之所以丨】【丨也参同契万物皆借太阳之精以丨丨】负命【史记夏纪尧求能治水者羣臣四岳皆曰鲧可尧曰鲧为人丨丨毁族不可呉】【志陆瑁传孙权忿公孙渊之巧诈反复欲亲征之瑁上疏谏曰臣闻圣王之御逺夷羁縻而已渊之骄恃逺丨丨此乃荒貊常态】【岂足深怪】専命【史记晋世家晋侯使太子申生伐东山里克谏曰师在制命而已禀命则不威丨丨则不孝故嗣适不可以帅】【师宋史常楙传郡有水灾发社仓粟以活饥民官吏难之楙先发而后请丨丨之罪又李邴传宜丨丨一官如古所谓行人者】严命【史记赵世家进受丨丨退而不全负孰甚焉任昉啓霈然降临赐寝丨丨王勃上皇甫常伯啓谨凭丨丨轻呈乾元殿颂一首】【又上裴侍郎啓殊恩屡及丨丨频加】主命【史记东越传闽越王无诸东海王摇率越归鄱阳令从诸侯灭秦项籍丨丨弗王注】【主号令诸侯不王无诸摇等又晋书天文志紫微大帝之坐也天子之常居也丨丨主度也】禄命【史记日者传夫卜者多言】【夸严以得人情虚髙人丨丨以説人志南史吉士瞻传就卜者王先生计丨丨王曰君拥旄仗节非一州北史许遵传许遵髙阳新】【城人齐神武引为馆客自言丨丨不富贵不横死是以任情疎诞多所犯忤神武常容借之又崔光传光以世道迍邅闭门却埽诫】【子孙曰吾自谓立身无惭古烈但以丨丨有限无容希世取进且吾平生素业足以遗汝官阀亦何足言也又魏宁传以善推丨丨】【征为馆客祢衡鹦鹉赋嗟丨丨之衰薄奚遭时之险巇魏文帝上留田行丨丨悬在苍天上留田】算命【汉书律厯志数所以】【算数事物顺性命之理也书曰先其丨丨注逸书也言王者统业先立丨数以丨百事也】非命【汉书艺文志墨家者流葢出于】【清庙之守茅屋采椽是以贵俭养三老五更是以兼爱士大射是以上贤宗祀严父是以右鬼顺四时而行是以丨丨又北史李】【延夀序传彦字次仲孝文初除中书博士后为秦州刺史正光五年六月城人薛珍刘庆杜超等因四方离叛突入州门害彦子充】【字徳广痛父丨丨终身不食酒肉】年命【汉书刑法志书曰立功立事可以永年言为政而宜于民者功成事立则受天禄而】【永丨丨所谓一人有庆万民赖之者也南史齐曲江公遥欣传宣帝谓江祏曰遥欣虽幼观其神彩殊有局干必成令器未知丨丨】【何如耳古诗浩浩隂阳移丨丨如朝露又人夀非金石丨丨安可期司马彪诗感彼孔圣叹哀此丨丨促应璩百一诗丨丨在桑榆】【东岳与我期隂长生诗丨丨之游如彼波流】民命【后汉书邓禹传光武安集河北禹仗策及邺光武见之甚欢因留宿闲语】【禹曰四方分崩离析于今之计莫如延揽英雄务悦民心立髙祖之业救万丨之丨陈琳檄圣朝开旷荡重惜丨丨】延命【汉书刘向传向字子政本名更生淮南有枕中鸿宝苑秘书书言神仙使鬼物为金之术及邹衍重道丨丨方世人莫见而更生父】【徳武帝时治淮南狱得其书更生幼而读诵以为竒献之言黄金可成上令典尚方铸作事费甚多方不验参同契将欲养性丨丨】【却期审思后末当虑其先】捐命【汉书诸葛丰传臣廹年嵗衰暮常恐卒填沟渠无以报厚徳使论议士讥臣无长素餐之】【名故常愿丨一旦之丨不待时而断奸臣之首悬于都市编书其罪使四方明知为恶之罚】诞命【后汉书光武帝纪赞光武】【丨丨灵贶自甄注诞大也王融曲水诗序我大齐之握机创歴丨丨建家接礼贰宫考庸太室】聘命【后汉书卓茂传论茂断断】【小宰无它庸能时巳七十余而首加丨丨优辞重礼其与周燕之君表闾立馆何异哉蜀志秦宓传注刘焉表荐任安宜处弼疑之】【辅以消非常之咎王涂隔塞遂无丨丨】辟命【后汉书贾逵传逵荐东莱司马均帝即徴之均安贫好学隐居教授不应丨丨】【又姜肱传肱博通五经兼明星纬士之逺来就学者三千余人诸公争加丨丨皆不就李中送孙书记诗丨丨羡君赴其如怆别何】惜命【后汉书寇荣传荣自亡命中上书曰臣闻勇者不逃死智者不重困固不为明朝丨垂尽之丨惧独含恨以葬江鱼之腹】【不胜狐死首丘之情】投命【后汉书仲长统传财赂自营犯法不坐刺客死士为之丨丨晋书陶璜传誓念丨丨以报所受顔延】【之阳给事诔丨丨狥节在危无挠】悬命【后汉书陈龟传西州边鄙土地塉埆鞍马为居射猎为业守塞候望丨丨锋镝晋书】【刑法志魏文帝时卫觊奏曰刑法者国家之所贵重而私议之所轻贱狱吏者百姓之所丨丨而选用者之所卑王政之弊未必不】【由此也道徳指归论辱身厚体竭诚丨丨欵欵惓惓事以清静陆　汉髙祖功臣颂刘项丨丨人谋是与念功惟徳辞通絶楚】人命【后汉书钟离意传疏曰愿陛下垂圣徳揆万几诏有司慎丨丨缓刑罚顺时气以调隂阳北史魏宗室传河南王曜长子平原】【为齐州刺史时嵗频不登齐人饥馑平原以私米三千余斛为粥以全丨丨百姓咸称咏之古诗天徳悠且长丨丨一何促又嘉賔】【难再遇丨丨不可续赵壹疾邪诗河清不可俟丨丨不可延曹植送应氏诗天地无终极丨丨若朝霜马明生诗天地自有常丨丨】【最险毳】出命【后汉书蔡邕传陛下圣徳允明深悼灾咎襃臣末学特垂访及非臣蝼蚁所能堪副斯诚输写肝胆丨丨之秋】【魏志武帝纪注公上书谢曰臣防先帝厚恩致位郎署防董卓作乱义当死难故敢奋身丨丨摧锋率众】力命【后汉书何进传】【绍説进曰将军既有元舅之重而兄弟并领劲兵部曲将吏皆英俊名士乐尽丨丨事在掌握此天赞之时也晋书苻坚载记猛】【疏乞待罪一州效尽丨丨列子有丨丨篇又朱子防丨丨帖丨丨表旧惟见近世刻本今乃得见贞观所刻深以自幸】奋命【后汉书董卓传灵帝拜卓为并州牧卓上书言曰天恩误加掌戎士卒恋臣畜养之恩为臣丨一旦之丨乞将之北州効力边陲呉】【志孙桓传桓年二十五拜安东中郎将与陆逊共拒刘备备军众甚盛弥山盈谷桓投刀丨丨与逊戮力备遂败走】全命【后汉】【书皇甫规传规有兵畧上疏曰羗戎溃叛皆由边将失于绥御军士进不得快战以徼功退不得温饱以丨丨】手命【魏志吕布】【传布答太祖曰布罪之人分为诛首丨丨慰劳厚见褒奬呉质答魏太子牋奉读丨丨追亡虑存恩哀之隆形于文墨】优命【魏志管宁传上疏曰诏书徴臣更赐安车衣被茵蓐以礼发遣光宠并臻丨丨屡至晋书张闿传闿转丞相从事中郎以母忧去职】【既葬帝强起之闿固辞疾笃丨丨敦逼遂起视事】徴命【魏志荀彧传注茍爽年十二通春秋论语躭思经典不应丨丨又张】【范传性恬静乐道怱于荣利丨丨无所就南史杜慧庆传杜文被徴防得重疾牵以就道亲旧劝待病愈文曰吾世荷皇恩常】【欲投躯帝庭以报所荷况亲被丨丨而可晏然者乎】祯命【魏志张臶传张掖郡川溢涌激波奋荡寳石负图有若灵龟太史】【令髙堂隆上言古皇圣帝所未尝防实有魏之丨丨东序之世寳】挺命【魏志傅嘏传时论者议欲自伐呉三征献策各不同】【诏以访嘏嘏对曰今孙权托孤于诸葛恪若矫权苛暴蠲其虐政虽不能终自保完犹足以延期丨丨于深江之外矣】育命【魏志和洽传洽以为民稀耕少浮食者多费一时之农则失丨丨之本】効命【魏志臧洪传洪説张超曰明府歴世受恩兄弟】【并据大郡今贼臣未枭此诚天下义烈报恩丨丨之秋也北史王罴传迁泾州刺史未及之部属周文帝徴兵为勤王之举罴请前】【驱丨丨遂为大都督镇华州又李迁哲传周文令迁哲留镇白帝信州先无仓储军粮匮乏迁哲乃葛根造粉兼米以给之迁哲】【亦自取供食时有异膳即分赐兵士有疾患者又亲加医药以此军中感之人思丨丨一作效曹植求自试表窃不自量志在效命】【庶立毛发之功以报所受之恩阮籍咏懐诗岂为全躯士效命争战塲】同命【蜀志马超传曹公西征超败走遂奔凉州诏】【灭超家属超复奔汉中初超未反时其小妇弟种留三辅及超败种先入汉中正旦上夀于超超曰阖门百口一旦丨丨今二人相】【贺耶淮南子夫歴阳之都一夕反而为湖勇力圣智与罢怯不肖者丨丨注勇怯丨丨无遗脱也】招命【蜀志秦宓传注任安】【器量国之元寳纁之礼所宜丨丨李尤良弓铭乡射载礼丨丨在诗妙称髙巧发晋师】十命【蜀志李严传注李严劝亮】【宜受九锡亮答曰讨贼未效知己未答坐自贵大非其义也若灭魏还故居与诸子并升虽丨丨可受况于九耶】陨命【蜀志】【程季然赞江阳刚烈立节明君兵合遇寇不屈其身单夫役丨丨于军】并命【呉志张纮传注合肥城久不拔纮进计曰古之】【围城开其一靣以疑众心今围之甚密攻之又急诚惧丨丨戮力死战之寇固难卒防及救未至可小寛之以观其变晋书卞壶传】【苏峻进攻青溪壶力疾而战遂死之二子眕盱同时见害峻平尚书郎纳议曰贼峻造逆壶戮力致讨身当矢旝再对贼锋父子】【丨丨可谓破家为国守死勤事】系命【呉志薛综传时公孙渊降而复叛权甚怒欲自亲征综上疏谏曰夫帝王者万国之元首】【天下之所丨丨也是以居则重门击柝以戒不虞行则清道案节以养威严晋书天文志微星之数葢万有一千五百二十庶物蠢】【蠢咸得丨丨亦作系呉志孙登传登上疏曰方今大事未定逋寇未讨万国喁喁系命陛下危者望安乱者仰治】决命【晋书】【文帝纪呉将朱异帅兵万余人留辎重于都陆太守胡烈以竒兵袭都陆焚其粮运异之余卒馁甚而遁呉人杀异帝曰呉人杀异】【适以谢夀春而坚诞意使其犹望救耳若其不尔彼当突围丨一旦之丨李陵书疲兵再战一以当干然犹扶创乘痛丨丨争首】显命【晋书成帝纪诏曰司徒琅邪王岳亲则母弟体则仁长君人之风允塞时望肆尔王公卿士其辅之以祗奉祖宗明祀敬】【之哉无坠祖宗之丨丨又曹植庆受禅上礼表陛下以明圣之徳受天丨丨良辰即阼以临天下洪化宣流洋溢宇内】寓命【晋书安帝恭帝纪赞安承流湎大盗斯张恭乃丨丨他人是纲】祚命【晋书乐志神器周囘五徳代章丨丨于晋世有哲王济】【区夏陶甄万方】厉命【晋书刑法志处事不用律令兢作丨丨人立异议曲适物情亏伤大例】班命【晋书羊祜传祜卒二】【嵗而呉平帝流涕曰此羊太傅之功也因以尅定之功策告祜庙曰呉为不恭负险称号祜受任南夏思静其难着徳推诚江汉归】【心昊天不吊所志不卒朕用悼恨于厥心乃丨丨羣帅致天之讨挚虞思游赋尔乃清道夙跸载轮修阻丨丨受号轙辀整旅】交命【晋书羊祜传举上计州吏四辟从事秀才五府丨丨皆不受】逹命【晋书魏舒传陈留周震累为诸府所辟辟书既下公】【輙防亡佥莫有辟者舒乃命之而竟无患识者以此称其丨丨北史房豹传王思政入据颍川慕容绍宗出讨绍宗自云有水厄遂】【于战槛中浴并自投于水冀以厌当之豹曰今三军之事在于明公唯应丨丨任理以保元吉方乃乘船入水云以防灾岂如岸上】【指麾以保万全也又魏传硕学大才然性不能丨丨体道见当涂贵游每以言色相悦曹植求自试表西有丨丨之蜀东有】【不臣之呉羊祜让开府表丨丨诚忤天威曲从即复若此】庆命【晋书孙惠传不能鹊起于丨丨之防拔剑于时哉之机】放命【晋书宗室传论弃亲背主负恩丨丨陆机五等诸侯论在周之衰难兴王室丨丨者七臣干位者三子庾信哀江南赋彼奸逆】【之炽盛久游魂而丨丨】密命【晋书谯王传承荅甘卓书曰吾以闇短托宗皇属仰豫丨丨作镇南夏五代史南唐世家以常】【梦锡为翰林学士直宣政殿专掌丨丨】岳命【晋书郭璞传元帝为晋王使璞筮遇豫之睽璞曰防稽当出钟以告成功上有】【勒铭应在人家井泥中得之及帝即位防稽剡县人果于井中得一钟长七寸二分口径四寸半上有古文竒书十八字云防稽丨】【丨余字时人莫识之】寄命【晋书皇甫谧传谧著论为葬送之制曰人之死也精歇形散魂无不之故气属于天丨丨终尽穷体】【反真故尸藏于地刘峻广絶交论流离大海之南丨丨瘴疠之地杜笃首阳山赋闻西伯之善政育年艾于黄耉遂相擕而随之冀】【丨丨于余夀】窜命【晋书石勒载记流离屯厄丨丨冀州】干命【晋书慕容隽载记功格皇天勲侔髙祖恭承丨丨有何不】【可】来命【南史褚玠传玠除山隂令免官或以玠非百里才玠曰吾委输课最不后列城除残去暴奸吏局蹐若谓其不能自】【润脂膏则如丨丨以为不达从政吾未服也时人以为信然陈琳为曹洪与魏文书丨丨陈彼妖惑之罪叙王师旷荡之徳岂不信】【然呉质荅魏太子牋陈徐刘应才学所着诚如丨丨】外命【南史徐勉传勉尝为书戒其子崧云释氏之教以财物谓之丨丨外】【典亦称何以聚人曰财况汝常情安得忘此】鼎命【南史王僧辩传僧辩发鹊头中江而风浪师人咸惧僧辩再拜告天曰僧】【辩忠臣奉辞伐罪社稷中兴当使风息若丨丨中沦请从此逝言讫风止】借命【南史陈伯之传伯之败走间道亡命入魏魏以】【伯之为使都督淮南诸军事天监四年诏太尉王宏北侵宏命记室丘迟私与之书曰当今功臣名将佩紫懐黄赞帷幄之谋乘轺】【建节奉疆场之任竝刑马作誓传之子孙将军独顔丨丨驱驰塞垣之长宁不哀哉】竭命【南史吕文显传宗慤为豫州呉】【喜公为典籖慤刑政所施喜公每多违执慤大怒曰宗慤年将六十为国丨丨政得一州如斗大不能复与典籖共临隋书麦铁杖】【传自以荷恩深重懐丨丨之志韦曜博奕论且君子之居室也勤身以致养其在朝也丨丨以纳忠】生命【北史源贺传上疏曰】【臣闻人之所寳莫寳于丨丨徳之厚者莫厚于宥死曹植责躬诗昊天罔极丨丨不图嵇喜荅弟叔夜诗列仙狥丨丨松乔安足齿】【杜预论水利疏当今秋夏蔬食之时而百姓已有不赡前至冬春野无青草则必指仰官谷以为丨丨此乃一方之大事不可不预】【为思虑者也】朝命【北史髙允传君臣相遇理实难阶昔因丨丨与之克诣又崔頥传持节策拜扬难当为南秦王奉使数返】【光扬丨丨太武善之潘岳诗僶俛防丨丨心反初役耶律楚材诗奉表遵丨丨尊王建义旗】乞命【北史髙允传崔浩被景】【穆言允小心慎密且微贱制由于浩请赦之帝召允问允曰臣罪应灭族不敢虚妄殿下以臣侍讲日久哀臣丨丨耳洛阳伽蓝记】【刘胡杀猪猪忽唱丨丨声及四隣】尽命【北史魏彭城王勰传谓孝文曰士于布衣犹为知己丨丨况臣托灵先王诚应竭股】【肱之力】职命【北史冯诞传诞尚孝文帝妹乐安公主产二男长子穆与叔辅兴不和辅兴亡赠相州刺史祖载在庭而穆方】【髙车良马恭受丨丨言宴满堂忻笑自若为御史中尉东平王匡所劾】使命【北史魏传神武南上帝西入关兼通直散】【常侍副王昕聘梁昕风流文辩辞藻富逸梁主及其羣臣咸加敬异先是南北初和李谐卢元明首通丨丨二人才器竝为隣】【国所重至此梁主称曰卢李命世王魏中兴未知后来复何如耳宋史田景咸传性鄙吝每丨丨至惟设肉一器】丕命【北史】【苏绰传魏帝祭庙命绰为大诰其词曰昔尧命羲和允百工舜命九官庶绩咸熙武丁命説克号髙宗时休哉朕其钦若格尔有】【位胥暨我太祖之庭朕将丨丨女以厥官】灵命【北史苏绰传魏帝祭庙诰曰朕惟寅敷祖宗之丨丨稽于先王之典训以大诰】【乎尔在位沈约郊居赋授冥符于井翼实丨丨之所禀徐陵陈文帝策文洛书天表河纪丨丨庾信乐府畅王情休丨丨雨留甘云】【余庆】衮命【北史韦世康传与子弟书曰驰驱不已四载于兹亟登丨丨频莅方岳志除三惑心慎四知】娉命【北史烈女】【传泾州贞女儿氏许嫁彭老生为妻老生輙往逼之女曰与君丨丨虽毕二门多故未及相见何由擅见陵辱】身命【北史孝行】【传杨引乡郡襄人三嵗防父为叔所养母年九十二终引年七十五哀毁过礼三年服毕恨不识父追服斩衰食粥麤服誓终丨丨】【经十三年哀慕不改崔骃安封侯诗戎马鸣兮金鼔震壮士激兮忘丨丨】品命【唐书于志宁传太子左右多任宦官志宁谏曰】【殿下左右皆用寺人轻忽髙班陵轹贵仕丨丨失序经纪不立】逋命【唐书房乔传髙丽歴代丨丨莫克穷讨】喉命【唐书】【杨炎传炎言于帝曰财赋者国大本而生人之丨丨天下治乱重轻系焉】两命【唐书贺知章传张説为丽正殿修书使表】【知章入院撰六典等书开元十三年迁礼部侍郎兼集贤院学士一日并谢宰相源乾曜语説曰贺公丨丨之荣足为光宠】特命【唐书卢迈传元亘摄祠以私忌不聼誓御史劾之帝疑其罸下尚书省议迈曰摄祭丨丨也亘以常命拒丨丨执非所宜遂抵】【罪】教命【五代史唐刘后传皇太后及皇后交通藩镇太后称诏令皇后称丨丨】得命【五代史杜重威传重威等南走】【至阳城因大风奋击契丹大溃诸将欲追之重威为俚语曰逢贼丨丨更望复子乎】拒命【五代史汉臣传史肇为人蹻勇走】【及奔马汉髙祖建号于太原王晖丨丨肇攻破之亦作距阮瑀为曹公与孙权书豫章丨丨不承执事】殊命【宋史向敏中传】【进右仆射兼门下侍郎监修国史帝曰朕自即位未尝除仆射今命敏中此丨丨也傅亮进刘侍中车将军诏伊望膺丨丨之】【锡桓文飨备物之礼】宪命【宋史程师孟传论青苗法始行尽力争之而不能止数年之后丨丨既成天下亦莫如之何】作命【宋史张商英传商英积憾元祐大臣不用已极力攻之上疏曰百官之所论列词臣之所丨丨无非指擿抉扬鄙薄嗤笑】塞命【宋史梅执礼传比屋枵空亡以丨丨】丐命【宋史岳飞传贼呼丨丨飞令勿杀受其降】四命【宋史王庠传朝廷知其不】【可屈赐号处士寻改漳州府教授赐出身及章服一日丨丨俱至竟力辞不受】画命【宋史施师防传州郡上供或不时以进及】【是主计臣有喜为督促者丨丨已下师防矍然曰此策若行上下逼廹】慢命【宋史莫蒙传时饷餽急除淮南转运判官蒙迁】【延不之任右司谏梁仲敏劾其丨丨】谪命【宋史胡寅传新州丨丨下即日就道】恩命【宋史陈洪进传煜上言请寝洪进丨】【丨程钜夫送戴道士诗君承丨丨住天台万壑千峰绕绛台】轻命【隂符经其盗机也天下莫能见莫能知君子得之固躬小】【人得之丨丨曹植七啓雄俊之徒交党结伦重气丨丨感分遗身】莠命【管子官处四体而无礼者流之焉丨丨注丨丨谓】【乱教命】习命【管子诸侯三年而朝丨丨】信命【列子丨丨者亡夀天信理者无是非信心者亡逆顺信性者亡安危论衡】【丨丨者则可幽居俟时不湏劳精苦形求索之也】由命【论衡凡人遇偶及遭累害皆丨丨也沈佺期度安海入龙编诗昆弟】【推丨丨妻孥割付縁耶律楚材诗穷通固丨丨何必兴孜煎】物命【论衡人年之正数犹物至秋而死丨丨之正期也】吉命【论衡圣人圣物生于盛衰世圣王遭见圣物犹丨丨之人逢吉祥之也张衡东廵诰帝曰朕不敢蔽天之丨丨】安命【韩诗外传丨丨养性者不待积委而富鲍照园葵赋荡然任性乐道丨丨杜甫诗有客虽丨丨衰容岂壮夫】助命【刘勰新论】【相者丨丨而成者也】矫命【刘勰新论舜娶不告髙丨丨者以絶嗣之罪重于不告丨丨之过轻于灭国权之义也陈琳檄操】【又丨丨称制遣使发兵】伺命【道徳指归论丨丨在我何求于天】艾命【呉越春秋越大夫计倪曰官位财币金赏者君】【之所轻也操锋履刃丨丨投死者士之所重也今王易财之所轻而责士之所重何其殆哉】肃命【中论文公以丨丨而兴国】【杜审言和李大夫嗣真诗隐隐帝乡逺瞻瞻丨丨防】养命【参同契君子知性当丨丨本草上药一百二十种为君主丨丨以应】【天嵇康养生论故神农曰上药丨丨】钩命【拾遗録详观前史歴览先诰授神丨丨之説六经纬候之志按纬书有孝经丨丨诀】遇命【拾遗録龙蛇丨丨道防则通斯则往贤之明教通人之至规】长命【周处风土记端午造百索系臂一名丨丨缕古】【诗丨丨无絶衰山无陵江水为竭杨万里道傍槿篱诗花中却是渠丨丨换旧添新底用催】宿命【琅嬛记南方有比翼凤飞】【止饮啄不相分离雄曰野君雌曰观讳总名曰长离言长相离着也此鸟能通丨丨死而复生必在一处】集命【屈原天问皇天】【丨丨惟何求之】纯命【东方朔沈江皇天既不丨丨兮余生终无所依】驰命【李陵书欲使逺聼之臣望风丨丨此实难矣】极命【枚乘七发于是使博辨之士原本山川丨丨草木】先命【典引悬象闇而恒文乖彝伦斁而旧章缺故丨丨元圣使】【缀学立制】肇命【典引丨丨民主五徳初起】瑞命【班彪游居赋谋神人以动作享鸟鱼之丨丨张衡东京赋总集丨丨备致】【嘉祥】咨命【韦孟讽谏诗丨丨不永惟王统祀】干命【张衡东京赋忿奸慝之丨丨怨皇统之见替】托命【蔡琰悲愤】【诗丨丨于新人竭心自朂厉】微命【祢衡鹦鹉赋托轻鄙之丨丨委陋贱之薄躯殷仲文解尚书表伫一戮于丨丨申三驱于】【大信谢灵运诗寸心若不亮丨丨察如丝王勃滕王阁序仆三尺丨丨一介书生杜甫诗所重王者瑞敢辞丨丨休】思命【魏武】【帝善哉行晏子平仲积徳兼仁与世沈徳未必丨丨】广命【曹植责躬诗丨丨懿亲以藩王国】扶命【阮籍通易论君子者】【何也佐圣丨丨翼教明法观时而行有道而臣人者也】发命【陈琳檄于是提剑挥鼔丨丨东夏罗英雄弃瑕取用】期命【陈琳檄楼船横海之师直指呉防万里尅期五道并入权之丨丨于是至矣】书命【陈琳檄隂交丨丨外助王师】爵命【陈琳檄圣朝寛仁覆载允信允文大啓丨丨以示四方】宣命【应璩书是以奔骋御仆丨丨周求杜甫诗丨丨前程急惟】【良待士寛】宠命【陆机汉髙祖功臣颂是谓平国丨丨有辉陆云呉故丞相陆公诔惟帝念功丨丨光大任昉为齐明帝让郡公】【表矜臣所乞特丨丨白居易诗共词加丨丨合表谢恩光】厯命【陆机辨亡论丨丨应化而微王师蹑运而发陆云登台赋】【凭虚槛而逺想兮审丨丨于斯堂】子命【陆机荅贾谧诗仪刑在昔予闻丨丨】时命【陆机诗整驾肃丨丨杖策将逺寻岑】【参诗丨丨难自知功业岂暂忘白居易嵗暮诗已任丨丨去亦从嵗月除】坠命【陆云故散常侍陆府君诔徴无丨丨兴无废】【功】余命【向秀思旧赋托运遇于领防兮寄丨丨于寸隂】任命【挚虞思游赋求之者劳兮欲之者惑信天丨丨兮理乃自】【得】输命【傅咸明意赋感恩丨丨心口自灭加我数年竭力效节】临命【潘岳杨仲武诔丨丨忘身顾恋慈母】凶命【桓温荐谯秀表丨丨屡招奸威相逼】抱命【刘铄诗圣贤良已矣丨丨复何怨】皇命【傅亮感物赋在西成之暮晷肃丨丨】【于禁中】视命【顔延之诗六官丨丨九賔相仪】遘命【鲍照谢秣陵令表情有局涂志无逺立丨丨逢天得污官牒】表命【谢朓文始协徳于苹蘩兮终配祀而丨丨】扎命【梁简文帝侍游新亭诗圣情蕴珠绮丨丨表英才】惠命【梁简文帝】【马寳颂愍含识资丨丨】蛾命【江淹灯赋萤光别桂丨丨辞兰】形命【江淹赤虹赋俯丨丨之窘局哀时俗之不固】璿命【江淹为萧骠让太尉表频烦紫幄绸缪丨丨】褒命【江淹为萧重让扬州表异礼更饰丨丨复崇名超列辟爵拟羣后】弱命【江淹石刼赋何丨丨之不禁遂永至于天阙】世命【沈约太尉王俭碑铭惟公赫奕世载经纶四彼三杰六兹五臣】【徳参丨丨道亚如仁】储命【沈约齐安陆昭王碑文式掌丨丨帝难其人公以宗室羽仪允膺素选】还命【任昉牋近以朝】【命蕴策冒奏丹诚奉被丨丨未防虚受】辩命【丘迟还林赋验难停于辙昭易改于墨丝匪追举而丨丨岂适尹而问蓍】翊命【陶景茅山曲林馆铭尚徳依仁祈生丨丨】赋命【刘孝威乌生八九子乐府羽成翮备各西东丁年丨丨有穷通】【杜甫诗百年丨丨定岂料沈与浮】言命【刘峻辨命论或立教以进庸怠或丨丨以穷性灵郑谷诗谋身非不切丨丨欲如何】【刘因诗人因遇困方丨丨我为求竒反防名】促命【王褒赠处士诗百龄悲丨丨数刻念余欢】愤命【沈佺期荅魑魅诗由】【来休丨丨命也信苍苍】乐命【李白诗男儿百年且丨丨何湏狥书受贫病】才命【杜甫别苏徯赴湖南幕诗他日怜丨】【丨居然屈壮图韩愈驽骥诗喟余独兴叹丨丨不同谋李商隐诗古来丨丨两相妨】论命【杜甫诗好武宁丨丨封侯不计年】无命【杜甫诗比看伯叔四十人有才丨丨百寮底李商隐诗管乐有才终不忝关张丨丨欲如何】卜命【刘长卿诗愁中】【丨丨看周易梦里招魂读楚词杨维桢西湖竹枝歌见説枯槽能丨丨柳州衖口问来婆】初命【李端送义兴元少府诗逢君惠】【连弟丨丨便光辉】睠命【唐祀圜丘乐章上灵丨丨膺防昌盛徳殷荐叶辰良】躯命【呉师道刘谏议诗为时吐忠愤誓不】【顾丨丨】万命【王恽义侠行九重天子为动色丨丨拔出颠崖幽】
