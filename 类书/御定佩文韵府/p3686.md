<!-- { "loadSidebar": true } -->

　　御定佩文韵府巻七十六之一
<子部,类书类,御定佩文韵府>
　　钦定四库全书
　　御定佩文韵府卷七十六之二目録
　　去声　　　十七霰韵二
　　县　变　箭　战　扇　煽　膳

　　钦定四库全书
　　御定佩文韵府巻七十六之二
　　去声　　　　十七霰韵二
　　县【黄练切郡丨也释名丨悬也悬于郡也古作寰又姓】
　　韵藻县【周礼天官太宰以九赋敛财贿五曰丨丨之赋】九县【左传楚子围郑郑伯肉袒牵羊以逆曰若惠顾前好】【徼福于厉宣桓武不冺其社稷使改事君夷于丨丨君之惠也孤之愿也注楚灭丨国以为丨愿得比之后汉书光武帝纪赞丨丨】【飇囘三精雾塞王恽双庙怀古诗铁轝动地来猎火烬丨丨】赤县【史记孟子列传驺衍以为儒者所谓中国者于天下乃八】【十一分居其一分耳中国名曰丨丨神州丨丨神州内自有九州禹之序九州是也不得为州数中国外如丨丨神州者九乃所谓】【九州也沈炯为陈太傅让表斯盖九州之丨丨六合之枢机鲍照松栢篇舍此丨丨居就彼黄垆宅宋之问送苏颋诗丨丨求人隐】【青门起路岐高适诗青云本自负丨丨独谁尤】换县【汉书薛宣传频阳县北当上郡西河多盗贼其令薛恭本县孝者功次稍】【迁未尝治民职不办而粟邑县小民谨朴易治令尹赏久郡用事吏为楼烦长举茂才迁在粟宣即以令奏赏与恭丨丨二人视事】【数月而两县皆治】两县【见上】剧县【汉书陈遵传大司徒马宫大儒优士又重遵廼举遵能治三辅丨丨补郁夷令后汉】【书安帝纪诏曰自今长吏被考竟未报自非父母防无故辄去职者丨丨十岁平县五岁以上乃得次用晋书袁甫传甫以词辨称】【尝诣何朂自言能为丨丨苏辙戏呈试官诗诸生罢试书如积丨丨归时讼正哗】平县【见上】行县【汉书韩延夀传延寿】【守左冯翊岁余不肎出丨丨丞椽数白宜循行郡中延寿曰丨丨恐无所益重为烦扰又路温舒传温舒为狱史县中疑事皆问焉】【太守丨丨见而异之署决曹史高适酬李太守诗坐堂风偃草行县雨随辀】五县【后汉书公孙述传述补清水长太守以其】
　　【能使兼摄丨丨政事修理奸盗不发西京赋若其丨丨游丽辨论之士注谓五陵也】鬲县【世说桓公有主簿善别酒好者谓青】【州从事恶者谓平原督邮平原有丨丨督邮言在鬲上住】
　　壮哉县【史记陈平世家高帝南过曲逆上其城望见其屋室甚大曰丨丨丨吾行天下独见洛阳与是耳于是更以陈平为】【曲逆侯又陈傅良次求花木韵诗请以壮县才从兹益怀巻郑元祐送刘长洲诗中吴号沃土壮县推长洲】什辟县【史记】【匈奴传汉取河南地筑朔方亦弃上谷之丨丨丨造阳地以予胡注什音斗言县斗辟西近胡】
