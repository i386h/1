<!-- { "loadSidebar": true } -->
　　韵藻神武【易古之聪明睿智丨丨而不杀者夫汉书叙传皇矣汉祖纂尧之绪实天生徳聪明丨丨又班固窦车北征】【颂光光丨丨昭徳音唐书突厥传大臣阿史徳颉利发从封禅防起帝马前帝一发毙之颉利发奉贺曰陛下丨丨超絶若】【天上则臣不知人间无有也杜甫投哥舒翰诗君王自丨丨驾驭必英防又南史陶景传脱朝服挂丨丨门上表辞禄诏许之】圣武【书惟我商王布昭丨丨后汉书黄琼传光武以丨丨天挺继统兴业扬雄交州牧箴南海之宇丨丨是恢顔延之曲水诗】【序髙祖以丨丨定鼎规同造物】文武【书昔在丨丨聪明齐圣诗丨丨吉甫万为宪又不显申伯王之元舅丨丨是宪又宣哲】【惟人丨丨惟后礼记一张一弛丨丨之道也汉书尹翁归传田延年为河东太守行县至平阳悉召故吏五六十人令有文者东有】【武者西翁归独伏不肯起对曰翁归丨丨兼备唯所施设唐书王珪传珪与李靖同辅政曰兼资丨丨出将入相臣不如靖陆机文】【赋济丨丨于将坠宣风声于不冺苏轼石鼓诗勲劳至大不矜伐丨丨未逺犹忠厚又黄庭坚诗不丨不丨火力匀】偃武【书王】【来自商至于丰乃丨丨修文唐书乂初名武宪宗时请曰陛下丨丨修文请改名为乂帝悦他日帝见侍御史唐武曰命名固多】【何必曰武更名庆杜甫诗鸣玉锵金尽正臣修文丨丨不无人又匽同汉郊祀歌海内安宁兴文丨丨】下武【诗丨丨维周世】【有哲王小序丨丨继文也武王有圣徳后受天命能昭光先人之功焉王融曲水诗序皇帝体膺上圣运钟丨丨】常武【诗小】【序丨丨美宣王也有丨徳以立丨事因以为戒然】祖武【诗昭兹来许绳其丨丨头陀寺碑文丨丨宗文之徳昭升严配陈太】【庙凯容舞辞永言丨丨致享从思周伯琦诗乘舆绳丨丨幸滦京】习武【诗驷驖小序疏诸侯之君乃得顺时逰田治兵】
　　【丨丨取禽祭庙齐书昭帝曰我未经亲戎聊欲丨丨】威武【诗赳赳武夫疏赳赳然丨丨之夫可以为公侯之扞城尔雅出为治】【兵尚丨丨也后汉书光武帝纪王莽驱猛兽虎豹犀之属以助丨丨晋书天文志文昌六星一曰上将大将军建丨丨贾谊陈时】【政疏髙皇帝明圣丨丨即天子位割膏腴之地以王诸公司马相如难蜀父老丨丨纷云湛恩汪】大武【诗小序武奏丨丨也】【笺丨丨周公作乐所为舞也礼记下而管象朱干玉戚以舞丨丨注丨丨武王乐名周礼大司乐以乐舞教国子舞云门大卷大咸】【大防大夏大丨丨左传见舞丨丨者曰美哉周之盛也其若此乎又礼记凡祭宗庙之礼牛曰一元丨丨注元头也武迹也又班】【固西都赋尔乃盛娱逰之壮观奋丨丨乎上囿】接武【礼记堂上丨丨堂下布武注武迹也应璩书丨丨茅茨凉过大夏谢朓诗】【降席连緌称觞丨丨江淹自序青春爰谢则丨丨平皐素秋沉景则独酌虚室权徳舆诗下才叨丨丨空此媿文昌】布武【见上】【沈约瑞石像铭序素毫月举腾光于梵室妙趾神行丨丨于椒殿苏轼白水山佛迹岩诗海风吹未凝古佛来丨丨】讲武【礼记】【乃命将帅丨丨习射御周语三时务农而一时丨丨后汉书陈蕃传仲秋西郊顺时丨丨蜀志后主传亮休士劝农于黄沙作流马】【木牛毕教兵丨丨班固东都赋顺时节而搜狩简车徒以丨丨温庭筠诗欢康昔时乐丨丨旧兵塲】武【礼记行前朱鸟而后】【丨丨左青龙而右白虎唐六典紫宸殿之北面曰丨丨门其内又有丨丨观又符寳郎传符之制南方曰朱雀之符北方曰丨丨之】【符又武库令旗制四曰丨丨旗王褒九懐丨丨步兮水毋与吾期兮南荣杜甫诗勾陈苍苍丨丨暮又礼记缟冠丨丨注冠卷曰武】【又南史宋文帝纪筑北堤立丨丨湖于乐逰苑北又泉志丨丨钱径寸二分重八铢文永通万国背文为丨丨星劒之象】不武【左传以乱易整丨丨又晋荀偃士匄请伐偪阳而封宋向戍焉荀防曰城小而固胜之丨丨不胜为笑韩愈诗得无虱其间丨丨亦】【不文许有壬应制诗出谋惭丨丨好学愿无荒】耀武【左传知伯曰齐人取我英丘君命瑶非敢丨丨也治英丘也挚虞太康颂】【丨丨六旬舆徒不疲傅休奕劒铭光文丨丨以卫乃国卢从愿送张説诗时文仰雄伯丨丨震遐荒】步武【周语夫目之察度也】【不过丨丨尺寸之间臧洪荅陈琳书相去丨丨而趋舍异规谢瞻诗跬行安丨丨权徳舆诗千里起丨丨苏轼诗穿竹鸟声惊丨丨】右武【汉书公孙传上报曰古者赏有功褒有徳守成上文遭遇丨丨未有易此者也注师古曰右亦上也宋史礼志国子】【监丞林保奏窃见昭烈武成王享以酒脯而不用牲牢非所以丨丨而励士乞今后上戊释奠用牲牢又孟昶世家太祖诏曰朕】【以受命上穹临制中土姑务保民而崇徳岂思丨丨以佳兵】踵武【汉书司马相如传率迩者丨丨逖聼者风声离骚经忽奔】【走以先后兮及前王之丨丨钟嵘诗品抱玉者聨肩握珠者丨丨魏都赋奚遽不能与之丨丨而齐其风刘峻辨命论是使浑敦梼】【杌丨丨于云之上仲容庭坚耕耘于岩石之下王俭褚渊碑天鉴璿曜丨丨前王】遐武【晋书郭璞传啓重光于已昧廓四祖】【之丨丨张衡东京赋踵二王之丨丨孙绰太尉亮碑次黄中以啓胄钟丨丨于轩辕宗钦与高允诗昻昻髙生缵我丨丨】戢武【晋书刘毅传尚书郎刘汉等议龙体既苍杂以素文意者大晋之行丨丨兴文之应也宋书乐志神徳之造基神功之丨丨西】【溪丛语唐初功臣皆云图形凌烟阁而河间元王孝恭碑乃作丨丨阁岂凌烟先名丨丨而后改之耶又叚志碑亦云图形丨丨】【阁唐太宗诗丨丨荣七徳升文辉九功】寄武【管子圣人作教而丨丨作祀而寄徳】显武【淮南子顔合鲁君欲相之而不】【肯以币先焉凿培而遁之为天下丨丨注楚人谓武为士】伐武【宋玉九辩既骄美而丨丨兮左右之耿介注自夸其美】校武【扬雄长杨赋简力狡兽丨丨票禽耿湋诗谢公亲丨丨草碧露漫漫】孙武【史记丨子丨者齐人也以兵法见吴王阖庐阖】【庐曰子之十三篇吾尽观之矣王翰诗报国毎惭丨丨策匡时空草贾生书信周齐王宪神道碑六韬九法不用吴起旧书三令】【五申无劳丨丨先戒】苏武【汉书丨丨传武字子卿天汉元年以中郎将持节使单于幽置大窖中絶不饮食天雨雪武卧齧雪】【与旃毛并咽之乃徙武北海上使牧羊始元六年春至京师拜为典属国甘露三年图画于麒麟阁王维诗丨丨才为典属国节旄】【空尽海西头杜甫诗丨丨先还汉黄公岂事秦又李陵丨丨是吾师】何武【汉书丨丨传武字君公蜀郡郫县人为御史大夫大】【司空封泛乡侯武为人仁厚好进士奬称人之善为楚内史厚两龚在沛郡厚两唐及为公卿荐之朝廷此人显于世者何侯力也】【欲除吏先为科例以防请托其所居亦无赫赫名去后常见思卢谌诗丨丨不赫赫遗爱常在去】美且武【诗不如叔也洵丨丨丨】
　　随陆无武【晋书刘元海载记吾毎观书传常鄙丨丨丨丨绛灌无文二生遇髙皇而不能建封侯之业两公属太宗而不】【能开庠序之羙惜哉】
