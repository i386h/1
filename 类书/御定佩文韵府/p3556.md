<!-- { "loadSidebar": true } -->
　　饭【符万切周书黄帝始炊谷为丨或作俗又作飰又阮韵】
　　韵藻抟饭【礼记毋丨丨疏共器若取饭作抟则易得多是欲争饱非谦也梁溪漫志滕逹道口占盗犬辞曰丨丨引来犹】【绰续貂之尾持刀击去难回頋兎之头抟亦作团余靖诗昔年曽泛马当湾团饭唤鸥篙楫间】扬饭【礼记毋丨丨疏饭当待】【冷若扬去气则为贪快伤亷也】觥饭【越语谚有之丨丨不及壶飱注觥大也盛馔未具不能以虚待之不及壶飱之救饥】【疾也】持饭【史记孟尝君传孟尝君曽待客夜食有一人蔽火光客怒以饭不等辍食辞去孟尝君起自丨其丨比之客慙自刭】【士以此多归孟尝君晋书乐志大官令持羮跪授司徒丨丨跪授大司农尚食持案竝授持节持节跪进御坐前】麦饭【后汉】【书冯异传王郎起光武自蓟东南驰至南宫遇大风雨光武引车入道傍空舍异进丨丨菟肩又井丹传信阳侯隂就劫致丹丹不】【得已既至就故为设丨丨葱叶之食丹推去之更置盛馔乃食齐书刘懐慰传民有饷其新米一斛者懐慰出所食丨丨示之曰旦】【食有余幸不烦此北史魏孝武帝纪帝鞭马长骛至湖城饥渇甚有三思村人以丨丨壶献帝甘之复一村十年吴越春秋伍员】【至江江中有渔父渡之千浔之津持丨丨鲍鱼羮盎歌而呼之曰芦中人芦中人岂非穷士乎急就篇饼饵丨丨甘豆羮苏轼诗】【城西忽报故人来急扫风轩炊丨丨苏辙雪诗未容行役扫车毂应有老农歌丨丨方岳诗东家丨丨香扑扑西家卖丝粜新谷】蔬饭【吴志是仪传服不精细食不重膳拯赡贫困家无储畜权闻之幸仪舍求视丨丨亲甞之对之叹息王沈释时论肉食继】【踵于华屋丨丨袭迹于耨耕李洞诗留客羞丨丨洒泉开草堂苏轼诗丨丨藜床破衲衣朱松丨丨诗嗟予饭藜藿咽塞舟泝濑】
　　白饭【晋书五行志王恭镇京口举兵诛王国寳百姓謡云昔年食丨丨今年食麦防盐铁论賔婚相召则豆羮丨丨綦脍熟肉】【杜甫入秦行为君酤酒满眼酤与奴丨丨马青刍仇逺诗丨丨充肠聊当肉好书到手不论钱】菰饭【晋书文苑传张翰为东曹】【在洛见秋风起思吴中丨丨莼羮鲈鱼脍叹曰人生贵适意尔何能羁宦数千里以要名爵淮南子心有忧者筐牀袵席弗能安】【也丨丨犓牛弗能甘也储光羲诗夏来丨米丨秋至菊花酒张志和渔父歌松江舍主人欢丨丨莼羮亦共餐陆蒙诗野馈夸】【丨丨江商贾蔗饧陆游泊舟萧山县诗店家丨丨香初熟市担莼丝滑欲流】麤饭【南史朱修之传修之徃姊家姊为设菜】【丨丨以激之修之曰此是贫家好食进之致饱北史刘库仁传刘仁之外示长者内多矫诈其对賔客破牀弊席丨丨冷菜古辞陇】【西行促令办丨丨慎莫使稽留王维诗中厨办丨丨当恕阮家贫杜甫诗丨丨依他日穷愁怪此辰陆游诗浊醪丨丨饯余生】噉饭【隋书贺若弼传文帝曰我以杨素髙颎为宰相汝每昌言此二人惟堪丨丨是何意也弼曰诚有是言陆游诗颇能丨丨胜张】【苍】吃饭【五代史安叔千传百官迎见耶律徳光于赤冈叔千出班言徳光劳曰汝在邢州已通诚欵吾今至此当与汝一丨】【丨处乃以为镇国军节度使杜甫诗但使残年饱丨丨但愿无事长相见传灯録恵海禅师曰我修道只是饥来丨丨困来即眠】裹饭【荘子子舆与子桑友而淋雨十日子舆曰子桑病矣丨丨而徃食之龙城録建康李生名照真可人书生好古博雅者一】【日就京师谒余丨丨从游于秦渭之间王安石游土山诗敛书付衣囊丨丨随药笈马祖常诗写经还道士丨丨乞行僧】含饭【世郗公在乡里甚穷馁乡人传共饴之公常携兄子迈及外甥周翼徃食乡人曰恐不能兼有所存公于是独徃食辄丨丨着两】【颊邉还吐与二儿后得竝存】焦饭【世吴郡陈遗母好食铛底丨丨遗作郡主簿恒装一囊每煑食輙贮録丨丨归以遗母】【后值贼出吴郡逃走山泽皆多饥死遗独以丨丨得活】歕饭【因话録上与诸王防食宁王对御座丨一口丨直及龙顔上曰】【宁哥何以错喉幡绰曰此非错喉是歕嚏冷斋夜话予与李徳修游公义过一新贵人贵人留食予三人者皆以左手举箸贵人曰】【公等皆左转也予遂应声曰我軰自应须左转知君岂是背匙人一座大笑丨丨满案】社饭【东京梦华録秋社以社餻社酒】【相送又以诸果羙物作棊子片调和铺饭上谓之丨丨】摊饭【书堂诗话东坡谓晨饮为浇书黄门谓午睡为丨丨陆游诗浇】【书满引浮蛆瓮丨丨横眠梦蝶床】香饭【徐陵长干寺碑证常住者爰乞乳糜补尊位者犹假丨丨庾信诗石软如丨丨铅销】【似熟银储光羲诗金沙童子戯丨丨诸天食王维诗丨丨青菰米嘉蔬紫芋羮李颀诗石台置丨丨斋后施诸禽白居易诗浄淘红】【粒罯丨丨薄切紫鳞烹水葵王建诗别屋炊丨丨薫辛不入家苏辙诗半搨松隂秋簟冷一杯丨丨午钟催维摩经香积如来以一】【鉢盛丨丨恒饱众生】僧饭【髙适诗佛香时入院丨丨屡过门姚合诗浄爱山丨丨闲捜野客衣】加饭【杜甫诗多病久丨丨】【衰容新授衣黄庭坚防老杜遇王倚饮赠歌周元章兄弟为余斫霜鲙遂能丨丨一杯摩挲腹囊戯书此诗以为谢】野饭【杜甫】【诗山家蒸栗暖丨丨射麋新严维诗衲衣求壊帛丨丨拾春蔬皇甫冉诗晨装林月在丨丨浦沙寒皇甫曾送陆羽诗幽期山寺逺】【丨丨石泉清卢纶诗晚程椒瘴丨丨荔枝隂郑常诗儒衣荷叶老丨丨药苖肥欧阳修诗山行马痩春泥滑丨丨天寒饧粥香】砂饭【元稹忆逺曲丨随郎丨俱在匙郎意防丨那比丨传灯録不断媱修禅定者如蒸丨欲其成丨】脱粟饭【汉书公孙宏传宏身食一肉丨丨丨故人賔客仰衣食奉禄皆以给之家无所余宋史范纯仁传时耆贤多在洛纯】【仁及司马光皆好客而家贫相约为率真防丨丨一丨酒数行洛中以为胜事】小盘饭【吴志歩隲传隲与卫旌同求食于焦】【征羗羗不为礼身享大案以丨丨丨与隲旌旌不食隲致饱辞去】粝粢饭【淮南子陈骈谓孟尝君曰臣之处齐也丨丨之】【丨藜藿之羮冬则寒冻夏则冒伤】雕胡饭【西京杂记顾翺事母至孝母好食丨丨丨常帅子女躬自采撷还家导水凿川】【自种供飬每有赢储宋玉讽赋主人之女为臣炊丨丨之丨烹露葵之羮李白宿荀媪家诗跪进丨丨丨月光明素盘杜甫诗忆】【丨丨丨香闻锦帯羮皮日休诗丨丨丨熟醍醐软不是髙人不合尝】御厨饭【博异志广州押衙崔庆成抵皇华驿夜见羙人】【掷书云川中狗百姓眼马扑儿丨丨丨庆成不对后丁晋公见曰川中狗蜀犬也百姓眼民目也马扑儿子也丨丨丨官食也乃】【独眠孤馆四字】胡麻饭【幽明録汉永平中刘晨阮肇采药失故道行至溪浒二女迎归食以丨丨丨求去指示之至家已七】【世矣杜阳杂编永贞元年南海贡奇女卢眉娘幼而慧悟工巧无比因命止于宫中每日但食丨丨丨二三合姚合诗不吃丨丨丨】【杯中自得仙皮日休诗渇兴柘榴羮饥惬丨丨丨】青精饭【山家清供丨丨丨者以比重谷也按夲草南烛木今黑饭草即】【青精也采枝叶捣汁浸米蒸饭曝干坚而碧久服益顔延算神仙传邓伯元王元甫俱在霍山服丨丨丨嵗时记寒食取杨桐叶染】【饭其色青而有光食之资阳气道家谓之丨丨丨杜甫诗岂无丨丨丨使我顔色好皮日休诗丨丨丨熟云侵灶白裘成雪溅窓】【苏辙诗梦追赤松游食我丨丨丨按亦云青饭郑畋二十八宿诗圎明青饭光润碧霞皮日休诗半日始斋青饭移时空】【印白檀香】香积饭【徐陵諌深法师罢道书身无执作之劳口餐丨丨之丨王维诗既饱丨丨丨不醉声闻乐戴叔伦诗朝盘】【丨丨丨夜瓮落花泉陆龟蒙佛鉢诗持次想添丨丨丨覆时应带歩罗钟】
