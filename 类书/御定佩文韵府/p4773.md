<!-- { "loadSidebar": true } -->
　　增我客【诗丨丨戾止亦有斯容】敬客【礼记主人丨丨则先拜客】拜客【见上】延客【礼记主人丨丨食胾然后】【辨殽史记吕不韦传不韦使其客人人着所闻号曰吕氏春秋布咸阳市门悬千金其上丨诸侯游士宾丨有能増损一字者予千】【金李白诗吴姬招素手丨丨醉金樽苏轼诗爱君东阁能丨丨】让客【礼记凡与客入者毎门丨于丨因话録人道尚右以右为】【尊礼先賔客故西丨丨主人在东盖自卑也今之人或以东丨丨非礼也】賔客【礼记七教父子兄弟夫妇君臣长幼朋友丨丨】【周礼太宰以九式均节财用二曰丨丨之式汉书主父偃传上拜偃齐相至齐徧召昆弟丨丨散五百金数曰始吾贫时昆弟不吾】【衣食丨丨不吾内门今吾相齐诸君迎吾或千里吾与诸君絶矣毋复入偃之门又杨恽传友人孙防宗与恽书言大臣废退当阖】【门惶惧为可怜之意不当治产业通丨丨】召客【见上】国客【周礼司仪诸公之臣相为丨丨则三积皆三辞拜受】背客【周礼司仪凡行人之仪不朝不夕不正其主靣亦不丨丨骆宾王逄孔君自卫采诗游人自衞返丨丨隔淮来】馆客【周礼司仪】【君丨丨客避介受命遂送客从拜辱于朝左传哀公十五年陈成子丨丨曰寡君使恒告曰寡人愿事如事衞君】大客【周礼】【大行人掌大宾之礼及丨丨之仪以亲诸侯又小行人凡四方之使者丨丨则摈小客则受其币而听其词战国策张仪为秦连横】【説齐王齐王曰齐僻陋隐居托于东海之上未尝闻社稷之长利今丨丨幸而教之请奉社稷以事秦异苑始兴郡阳山县田稼常】【为所困其俗呼丨丨因语曰我田稼恒为丨丨所犯若念我者勿复见侵于是絶无其患王维送朝集使归郡诗玉乘迎丨丨】【金节送诸侯】小客【见上】掌客【周礼丨丨掌四方之賔客礼饩献饮食之等数与其政治】防客【仪礼聘礼卿大夫讶】【大夫士讶士各有讶注卿使者大夫上介也士众士也讶主国君所使迎待賔客者如今使者丨丨】巴客【左传巴子使韩服吉】【于楚请与邓为好楚子使道朔将丨丨以聘于邓邓南鄙鄾人攻而夺之币杀道朔及巴行人楚使鬬亷帅师及巴师围鄾注道朔】【楚大夫丨丨韩服】对客【左传郑驷偃卒子游娶于晋大夫生丝弱其父兄立子瑕晋人使以币如郑问驷乞之立故大夫谋】【对子产不待而丨丨曰若寡君之二三臣其即世者晋大夫而专制其位是晋之县鄙也何国之为辞客币而报其使晋人舍之因】【话录兵部员外郎李约性喜接引人物而不好俗谈晨起草裹头丨丨蹙融便过一日王维诗野花愁丨丨泉水咽迎人李白忆旧】【游诗吴娃与越艶窕夸铅红丨丨小垂手罗衣舞春风】索客【左传齐庆克通于声孟子与妇人衣乘辇而入于闳鲍牵见】【之以告国武子国子相灵公以会高鲍处守及还将至闭门而丨丨孟子诉之曰髙鲍将不纳君而立公子角国子知之秋七月壬】【寅刖鲍牵而逐髙无咎杜预注搜索备奸人】使客【左传齐侯既伐晋而惧将欲见楚子楚子使防啓疆如齐聘且请期齐社】【搜军实丨丨观之又防于黄父谋王室也赵简子令诸侯之大夫输王粟具戍人宋乐大心曰我不输粟我于周为客若之何丨丨】【史记信陵君传嬴闻如姬父为人所杀如姬资之三年自王以下欲求报其父仇莫能得如姬为公子泣公子丨丨斩其仇头敬进】【如姬又去声张翥月诗仙人修月浑无迹丨丨乘槎自有灵】周客【左传宋成公如楚还入于郑郑伯将享之问礼于皇武子】【对曰宋先代之后也于丨为丨丰厚可也郑伯从之享宋公有加礼应璩诗宋人遇丨丨慙愧靡所如江总赋耻矫名于丨丨宁滥】【响于齐竽】逆客【左传北宫文子相卫襄公以如楚过郑文子入聘子羽为行人冯简子与子太叔丨丨事毕而出言于卫侯曰】【郑有礼其数世之福也又郑子产聘于晋韩宣子丨丨】楚客【左传丨丨聘于晋过宋大子知之请野享之公使往伊戾请从】【之公曰夫不恶汝乎对曰小人之事君子也恶之不敢逺好之不敢近敬以待命敢有贰心乎注大子痤与丨丨相知请于宋公欲】【野享丨丨战国防秦王谓甘茂曰丨丨来使者多健与寡人争辞寡人数穷焉为之奈何甘茂对曰王勿患也其健者来使则王勿】【聴其事其需弱者来使则王必听之然则需弱者用而健者不用矣王因而制之刘尢济诗巴人缓疎节丨丨弄繁丝李白赠范金】【卿诗辽东慙白豖丨丨羞山鸡温庭筠雨诗丨丨秋江上萧萧故国情李商九日诗不学汉臣栽苜蓿空教丨丨咏江篱虞集寄】【胡伯友诗红防乌丝酣丨丨画屏银烛防呉钩】异客【左传子产相郑伯以如晋使尽壊其馆之垣而纳车马焉士文伯让之曰】【敝邑以政刑之不修寇盗充斥无若诸侯之属辱在寡君者何是以令吏人完客所馆高其闬闳厚其墙垣以无忧客使今吾子壊】【之虽从者能戒其若丨丨何酉阳杂爼邢和璞尝谓其徒曰三五日有一丨丨君等可为余各办一味也数日备诸水陆遂张筵于】【一亭邢下山延一客长五尺濶三尺首居其半与邢剧谈多非人间事故也王勃九日诗独在异乡为丨丨毎逢佳节倍思亲】窥客【公羊传晋郤克与臧孙许同时而聘于齐萧同叔子者齐君之母也踊于棓而丨丨则客或跛或眇于是使跛者迓跛者使眇】【者迓眇者二大夫出相与踦闾而语移日然后相去】应客【公羊传庄王围宋司马子反乗堙而闚宋城宋华元亦乗堙而出见】【之司马子反曰子之国何如华元曰惫矣易子而食之析骸而炊之司马子反曰吾闻之也圉者拑马而秣之使肥者丨丨是何子】【之情也班固奕防学不广博无以丨丨】非客【战国防温人之周周不纳客即对曰主人也问其巷而不知也吏因囚之君使】【人问之曰子非周人而自谓丨丨何也对曰臣少而诵诗诗曰普天之下莫非王土率土之濵莫非王臣今周君天下则我天子之】【臣而又为客哉故曰主人君乃使吏出之】车客【战国防齐人有冯暖者贫乏不能自存使人属孟尝君愿寄食门下孟尝君笑】【而受之居有顷弹其铗歌曰长铗归来乎出无车左右皆笑之以告孟尝君曰为之驾比门下之丨丨】逺客【史记天官书翼】【为羽融主丨丨注正义曰翼二十二星为天乐府又主夷狄亦主丨丨越絶书巫欐城者阖庐所置诸侯丨丨离城也去县十五里】【楚词去乡离家兮来丨丨李白赠常赞府诗丨丨投名贤眞堪写怀抱杜甫立春诗巫峡寒江那对眼杜陵丨丨不胜悲李商隐诗】【虚为错刀留丨丨枉缘书札损文麟苏轼诗依依慰丨丨】觞客【史记天官书张素为厨主丨丨注索隐曰素嗉也尔雅云鸟张】【嗉郭璞曰鸟受食之处也正义曰张六星六为嗉主天厨饮食赏赉丨丨谈薮甄龙友云卿永嘉人滑稽便捷为近世之冠楼宣献】【自西掖出守以首春丨丨甄预坐席间谓公曰今年春气一向太盛公问其故甄曰以果匳甘蔗知之根在公前而末已至此公为】【罚掌吏陆游晡后饮客诗睡出坐衙扶病起丨丨】导客【史记晋世家使却克于齐齐顷公母从楼上观而笑之所以然者却】【克偻而鲁使蹇卫使眇故齐亦令人如之以丨丨】厚客【史记田齐世家晋之大夫栾逞奔齐齐庄公丨丨之晏婴与田文子】【諌勿听韩诗外传曹相国因匮生束帛安车迎东郭先生梁石君丨丨之】用客【史记田齐世家齐人怨王建听奸臣賔客以亡】【其国歌之曰松耶柏耶住建共者客耶疾建丨丨之不详也】求客【史记留侯世家张良韩人也大父开地相韩昭侯宣惠王】【襄哀王父平相厘王悼惠王秦灭韩良年少未宦事韩韩破良家僮三百人弟死不葬以家财丨丨刺秦王为韩报仇以大父父五】【世相韩故】秦客【史记商君传赵良曰夫五羖大夫荆之鄙人也闻秦缪公之贤而愿望见行而无资自粥于丨丨被褐食牛又】【樗里子传秦使甘茂攻韩防宜阳使樗里子以车百乘入周周以卒迎之意甚敬楚王怒让周以其重丨丨刘勰新论越人臛虵以】【飨丨丨甘之以为鲤也既而知其是蛇攫喉而呕之此为未知味也李商隐孔雀诗西施因网得丨丨被花迷】诸客【史记孟尝】【君传齐王废孟尝君丨丨见孟尝君废皆去冯驩曰借臣车一乘可以入秦者必令君重于国而奉邑益广汉书张耳传上贤张王】【丨丨皆以为诸侯相郡守又郦食其传沛公麾下骑士适食其里中子食其谓曰吾闻沛公嫚易人有大畧此眞吾所愿从游若见】【沛公谓曰臣里中有郦生年六十余长八尺人皆谓之狂生自谓我非狂骑士曰沛公不喜儒丨丨冠儒冠来者沛公辄解其冠溺】【其中未可以儒生说也食其曰第言之世説庾长仁与诸弟入吴欲住亭中宿诸弟先上见羣小满屋都无相避意长仁曰我试观】【之乃策杖将一小儿始入门丨丨望其神姿一时退匿】待客【史记孟尝君传孟尝君丨丨坐语而屏风后常有侍史主记君】【所与客语问亲戚居处客去孟尝君已使使存问献遗其亲戚孟尝君曾丨丨夜食有一人蔽火光客怒以饭不等辍食辞去孟尝】【君自持其饭比之客慙自刭汉书卢绾传陈豨过赵賔客随之者千余乗邯郸官舍皆满豨所以丨丨如布衣交皆出客下云仙杂】【记向范丨丨有漆花盘科斗筯鱼尾匙又史凤宣城妓也丨丨以等差甚异者有迷香洞神鸡枕锁连灯】奉客【史记孟尝君传】【冯驩至薛召取孟尝君钱者皆会得息钱十万取其券而烧之曰所以求息者为无以丨丨也今富给者以要期贫穷者燔券书以】【捐之诸君彊饮食有君如此岂可哉】好客【史记孟尝君传冯驩闻孟尝君丨丨蹑屩而见之又自齐王毁废孟尝君诸客】【皆去后召而复之冯驩迎之未到孟尝君太息叹曰文常丨丨遇客无所敢失食客三千有余人先生所知也客见文一日废皆背】【文而去莫顾文者今頼先生得复其位客亦有何靣目复见文乎又传赞吾尝过薛其俗闾里率多暴桀子弟与邹鲁殊问其故曰】【孟尝君招致天下任侠奸人入薛中葢六万余家矣世之传孟尝君丨丨自喜名不虚矣李白赠从甥高五诗贫居羞丨丨语拙觉】【词繁】遇客【史记孟尝君传冯驩曰今君失位賔客皆去不足以怨士而徒絶賔客之路愿君丨丨如故孟尝君再拜曰敬从命】【矣韩非子宋人有沽酒者斗槩甚平丨丨甚谨为酒甚美而酒不售酒酸者怪其故问所知闾长者杨倩二人曰汝狗猛耶曰狗猛】【何故不售曰人畏焉】喜客【史记平原君传平原君赵胜者赵之诸公子也诸子中胜最贤丨賔丨賔客葢至者数千人又吕不】【韦传当是时魏有信陵君楚有春申君赵有平原君齐有孟尝君皆下士丨賔丨以相倾吕不韦以秦之彊羞不如亦招致士厚遇】【之至食客三千人一统志丨丨泉在茅山客至则涌出苏轼陈季常见过诗仕宦常畏人退居还丨丨】谢客【史记信陵君传】【市人皆观公子执辔从骑皆窃骂侯生侯生视公子色终不变乃丨丨就车潜夫论洛阳有主谐合杀人者谓之会任之家受人十】【万丨丨数千又梁书钟嵘传陈思为建安之杰公干仲宣为辅陆机为太康之英安仁景阳为辅丨丨为元嘉之雄颜延年为辅此】【皆五言之冠冕文辤之命世又诗品丨丨集诗逢诗辄取张隲文士逢文即书又王微风月丨丨山泉皆五言之警策者也温庭筠】【诗已恨流莺欺丨丨】多客【史记信陵君传诸侯以公子贤丨丨不敢加兵谋魏十余年】过客【史记信陵君传嬴欲就公】【子之名故久立公子车市中丨丨以观公子公子愈恭市人皆以嬴为小人而以公子为长者能下士也汉书昌邑王贺传元康】【二年赐山阳太守张敞玺书曰制诏山阳太守其谨守盗贼察往来丨丨毋下所赐书李白宴桃李园序天地者万物之逆旅光阴】【者百代之丨丨又诗丨丨鍳行謡因之颂徳声】赵客【史记春申君传索述賛曰珠炫丨丨色开呉土杨维桢送玉笥生应吴】【大府聘诗汉家自有无防士丨丨何劳十九人】无客【史记范雎传范睢曰吾闻穰侯智士也其见事迟乡者疑车中有人忘索】【之于是范雎下车走曰此必悔之行十余里果使骑还索车中丨丨乃已】燕客【史记蔡泽传蔡泽西入秦将见昭王使人宣言】【以感怒应侯曰丨丨蔡泽天下雄俊宏辩智士也彼一见秦王秦王必困君而夺君之位晏子燕之防士冺子午者南见晏子于齐】【言有文章术有条理睹晏子恐慎而不能言晏子假之以悲色开之以礼顔然后能尽其后客退晏子直席而坐废朝移时在侧者】【曰向者丨丨待夫子胡为忧也晏子曰燕万乗之国齐千里之涂冺子午以万乗之国为不足说千里之涂为不足逺则是千万人】【之上也且犹不能殚其言于我况齐人之懐善者乎温庭筠诗丨丨悲歌动五侯】游客【史记蔡泽传呉起为楚悼王立法一】【楚国之俗禁丨丨之民林下偶谈苏云卿与张丞相德逺为友徳逺入相贻书币属帅漕致之时云卿灌园东湖帅漕更野服作丨】【丨入圃与语良乆出书币谓某非丨丨承乏帅漕张丞相命屈先生云卿谢以翼日及晨兴之云卿已遯矣鲍照咏史诗仕子彯】【华缨丨丨竦辔周宏正入武闗诗武关设地险丨丨愧邅廻】吾客【史记荆轲传且投一匕首入不测之彊秦仆所以留者待】【丨丨与俱今太子迟之请辞决矣】传客【史记刺客传髙渐离匿作于宋子宋子丨丨之】二客【史记田儋传田横至尸卿】【廐置遂自刭令客奉其头从使者驰奏之髙帝髙帝为之流涕而拜其丨丨为都尉发卒二千人以王者礼葬田横既葬丨丨穿其】【冡旁孔皆自刭下从之晋书陶侃传以母忧去职尝有丨丨来吊不哭而退化为防冲天而去时人异之唐书王珪传珪与房元】【龄杜如晦善母李尝曰而必贵然未知所与游者何如人而试与偕来会元龄等过其家李闚大惊勅具酒食欢尽日喜曰丨丨公】【辅才汝责不疑】留客【史记西门豹传为河伯娶妇时豹谓三老巫祝父老曰是女子不好烦大巫妪入报河伯得更求好女送】【之使吏卒抱大巫妪投河中复投三弟子三老河中欲复使廷掾与豪长者一人入趣之皆叩头血流地豹曰廷掾起矣状河伯丨】【丨之乆若皆罢去归矣法言或问李斯忠乎以丨丨至作相注秦欲逐客斯以为不可陆机要览五月三雨为丨丨雨野客丛谈陈】【遵尝因醉中丨丨不住遂取客车辖投井中史家纪此一事以见遵平时好丨丨如此大招长袂拂面善丨丨只李白泾谿泊舟诗】【佳境宜缓棹清辉能丨丨韩愈诗将经贵郡烦丨丨耶律楚材诗幽禽有意如丨丨倪瓒诗湖鱼入馔长丨丨】送客【史记稽】【传堂上烛灭主人留髠而丨丨罗襦襟解微闻芗泽当此之时髠心最欢能饮一石又司马相如传注华阳国志云蜀有升仙桥丨】【丨观相如初入长安题其门云不乗赤车驷马不过汝下也晋书谢尚传八岁神悟夙成鲲常擕之丨丨或曰此儿一坐之颜回也】【唐书冯定传冯定为太常工部文宗见异之曰岂非能章句耶亲诵定丨丨西江诗召升殿诏悉以所着上三辅黄圗霸桥在长安】【东跨水作桥汉人丨丨至此桥折栁赠别顔氏家训南人賔至不迎相见捧手而不揖丨丨下席而已北人迎送并出门相见则揖】【古之道也吾善其迎揖莲社髙贤传陆修静呉兴人早为道士置馆庐山时逺法师居东林其处流泉匝寺下入于溪每丨丨过此】【輙有虎号鸣因名虎溪后丨丨未尝过独陶渊明与修静至语道契合不觉过溪因相与大啸世传为三啸图甘凙謡薛嵩以歌送】【红线酒冷朝阳为辞曰采菱歌怨木兰舟丨丨魂消百尺楼还似洛妃乗雾去碧天无际水空流别赋怅饮东都丨丨金谷】见客【史记司马相如传先生又丨丨是以王辞而不能复何为无用应哉注索曰先生指子虚也如淳曰丨賔丨礼待故也李善】【曰言丨先生是賔丨之也南史贾希镜传竟陵王子良使希镜撰丨丨谱又扶南传范寻代立起观阁游戯朝旦中晡三四丨丨】【韩诗外传孔子丨丨客去颜渊曰客仁也孔子曰恨兮其心颡兮其口仁则吾不知也李白赠崔秋浦诗丨丨但倾酒为官不爱钱】贵客【史记司马相如传临卭中多富人而卓王孙家僮八百人程郑亦数百人二人乃相谓曰令有丨丨为具召之并召令易】【林崔嵬北岳天神丨丨桂海志毎嵗腊中家家造鲊使可为卒歳计有丨丨则设老酒冬鲊王僧孺诗幡旗丨丨车马大賔杨训诗】【开筵引丨丨】舎客【史记扁鹊传少时为人舍长丨丨长桑君过扁鹊独奇之常谨遇之长桑君亦知扁鹊非常人也】奴客【汉书五行志成帝鸿嘉永始之间好为微行出游从期门郎有材力者及私丨丨多至十余少五六人晋书刁彛传刁氏素】【殷富丨丨纵横固吝山泽为京口之蠧唐书食货志豪民侵噬产业不移户则县不敢徭役而征税皆出下贫至于依富为丨丨役】【罸峻于州县华阳国志先主失下邳转军海西糜竺进妹为夫人及丨丨二千金银宝物资之】票客【汉书功臣表淮阴侯韩信】【从入汉为连敖丨丨萧何言信为大将军注师古曰髙纪及信传并云为治粟都尉而此云丨丨参错不同或者以其票疾而賔客】【礼之故云丨丨也】它客【汉书陆贾传吕太后用事贾乃病免有五男出所使越橐中装卖千金分其子令为生产贾常乘安】【车驷马从歌鼔瑟侍者十人宝剑直百金谓其子曰与女约过女女给人马酒食极饮十日而更所死家得宝剑车骑侍从者一歳】【中以往来过丨丨率不过再过数击鲜母久溷女为也注师古曰非徒至诸子所又往来经过丨处为賔丨卒计一歳中毎子不过】【再过至也】借客【汉书朱云传云少时通侠丨丨报仇长八尺余容貌甚壮以勇力闻】酒客【汉书陈遵传黄门郎扬雄】【作酒箴以讽諌成帝其文为丨丨难法度士晋书顾荣传齐王冏召为大司马主簿荣惧及祸终日昏酣不综府事以情告友人冯】【熊熊谓冏长史葛旟曰今府大事殷非丨丨之政旟曰荣江南望士且居职日浅不宜代易之画墁録熈寜以前郊祀大驾还内】【至朱雀门外忽有绿衣人出道蹯跚潦倒如醉状乗舆为之少抳谓之天子避丨丨东京梦华录京师酒店门首皆缚防楼欢门浓】【妆妓女数百聚于主廊面上以待丨丨呼唤望之宛若神仙黄庚诗分茶醒丨丨马臻春日写望诗半舸夕阳喧丨丨一楼寒色】【倚诗人于鍳之诗丨丨狂曾挥蔗杖书生弱亦弄枝戈】常客【后汉书桓谭传傅皇后父孔乡侯晏深善于谭谭进说曰君侯】【以后父尊重而多通賔客必借以重势贻致讥议不如谢遣门徒此修已正家避祸之道也晏曰善遂罢遣丨丨】致客【后汉】【书马援传杜季良豪侠好义忧人之忧乐人之乐清浊无所失父防丨丨数郡毕至吾嗳之重之不愿汝曹效也】亲客【后汉】【书黄昌传拜宛令人有盗其车葢者昌初无所言后乃密遣丨丨至门下贼曹家掩取得之方言蟏蛸幽州人谓之丨丨归田录鲁】【肃简公为谕徳居浴堂巷有酒肆在其侧公易服微行饮于其中眞宗召公问何故私入酒家公谢曰臣家贫无器皿酒肆百物具】【备賔至如归适有乡里丨丨自逺来遂与之饮然臣既易服市人亦无识臣者真宗笑曰卿为宫臣恐为御史所弹然自此奇公以】【为忠实可大用】坐客【魏志吕布传注布急谓刘备曰徳卿为丨丨我为执俘不能一言以相寛乎晋书羊琇传初杜预拜】【镇南将军朝士毕贺皆连榻而坐琇与裴楷后至曰杜元凯乃复以连榻而丨丨耶遂不防而去世説王黄门兄弟三人俱诣谢公】【子猷子重多説俗事子敬寒温而已既出丨丨问谢公向三贤孰愈谢公曰小者最胜李白诗平原今安在蝌蚪生古池丨丨三千】【人于今知有谁杜甫赠郑广文诗才名三十年丨丨寒无氊】僮客【晋书逸传陶淡家累千金丨丨百数淡终日端拱曾不】【营问】越客【南史沈麟士传征北张永欲请为功曹麟士曰明府徳冲素留心山谷是以被褐杖忘其疲病必欲饰混沌以】【蛾眉冠丨丨于文冕走虽不敏请附髙卿有蹈东海死耳不忍受此黔劓永乃止刘勰新论国之多贤如托造父之乗附丨丨之舟】【身不劳而千里可期足不行而蓬莱可至谢防度诗楚人心昔絶丨丨肠今防】语客【南史陶潜传贵贱造之者有酒辄设潜若】【先醉便丨丨我醉欲眠卿可去其真率如此】估客【南史扶南国传长颈王国其人言语小异扶南国内不受丨丨商旅不至】【捜神后记石虎邺中有一道人知咒术乗驴作丨丨于外国深山中行下有絶涧窅然无底忽有恶鬼偷牵此道人驴下入絶涧道】【人寻迹咒誓须臾驴物如故世説袁虎少贫尝为人佣载运租谢镇西经船行其夜清风朗月闻江渚间丨丨船上有咏诗声甚有】【情致因此相要大相赏得梁元帝诗漫道江中无丨丨李白诗丨丨发大楼知君在秋浦释皎然诗丨丨亲宵话闲鸥伴画襌】客【齐书东昏侯记教黄门五六十人为丨丨又善走者为逐马左右五百人常以自随】荒客【齐书曹虎传虎形干甚毅】【善于诱纳日食丨丨常数百人】梁客【陈书徐陵传陵致书于杨遵彦曰输宝鼎以托齐王驰安车而诱丨丨北史魏李谐传谐】【子庻以清辩知名常摄賔司接待丨丨梁客徐陵深叹美焉张正见从籍田诗丨丨簪裾盛陈王文雅多】辩客【陈书蔡景歴传】【高袓以书要之景歴荅书曰三河丨丨改哀乐于须臾六奇谋士断变反于倐忽】赡客【魏书髙允传允年九十八髙祖文明】【太后遣使备赐御膳珍羞自酒米至于盐百有余品皆尽时味及牀帐衣服茵被几杖罗列于庭允喜形于色谓人曰天防以我】【笃老大有所赉得以丨丨矣】贱客【魏书文苑传温子升为广阳王渊丨丨在马坊敎诸奴子书作侯山祠堂碑文常景见而】【善之故诣渊谢之景曰顷见温生渊怪问景曰温生是大才士渊由是稍知之论衡孟尝君夜出秦关鸡未鸣而关不闿下坐丨丨】【鼓臂为鸡鸣关即闿而孟尝得出】养客【旧唐书太宗纪太宗潜图义举毎折节下士推财丨丨】蕃客【唐书百官志金】【部郎中掌百官军镇丨丨之赐又主客郎中掌诸蕃朝见之事丨丨请衞者奏状貌年齿又职方郎中凡丨丨至鸿胪讯其国山】【川风土为图奏之副上于职方人食货志乾元二年饥非光禄祭祀燕丨丨不御酒唐懿宗赦书逺人慕义上国贡献将表懐柔俾】【霑宠钖鸿胪礼賔院丨丨各赐物有差】供客【唐书百官志主客郎中掌诸蕃朝见之事丨丨食料以四时输鸿胪季终句防】【之南方草木状南人有女数岁即大酿酒寘酒罂中密固其上陂中女将嫁乃发陂取酒以丨贺丨谓之女酒其味絶美】奇客【唐书崔宏礼传宏礼过宣武从刘元佐猎夷门元佐酒酣顾曰崔生独不知此乐耶宏礼笑曰我固喜武请为公欢元佐臂鹰】【与宏礼驰逐急缓在手一军惊曰安得此丨丨】夸客【唐书王勃传勃道出钟陵九月九日都督大宴滕王阁命其壻作序以】【丨丨因出笔徧请客莫敢当至勃慨然不辞】谋客【五代史南唐世家李升起延賔亭以待四方之士引宋齐邱骆知祥王令】【谋等为丨丨真诰唱意之丨丨】帅客【宋史范镇传镇成都华阳人薛奎守蜀一见爱之馆于府舎俾与子弟讲学镇益自谦退】【每步行趋府门逾年人不知为丨丨也】舶客【宋史苏轼传杭僧净源旧居海濵与丨丨交通舶至高丽交誉之元丰末其王】【子义天来朝因往拜焉净源死其徒附舶徃告义天因遣其徒来祭】佃客【宋史刘师道传川陜豪民多旁戸以小民役属者为】【丨丨使之如奴家或数十戸凡租调庸敛悉丨丨承之时有言李顺之乱悉旁户鸠集诏师道使两川议其事】官客【宋史】【交趾国传干顺初约归三州官吏千人久之送民二百二十一口男子年十五以上皆刺额曰天子兵二十以上曰投南朝妇人刺】【左手曰丨丨】狡客【山海经防山有兽焉其状如马而羊目四角牛尾其音如獋狗其名曰峳峳见则其国多丨丨郭璞注狡】【狡猾也麟书丨丨用乃有攸攸】若客【老子俨兮其丨丨注如客畏主人俨然无所造也】飞客【吴越春秋弓为将军主重】【也为军师御战士也矢为丨丨主教使也谢灵运缓歌行丨丨结灵反凌空萃丹邱】佣客【韩非子丨丨致力而疾耕耕者】【尽巧而正畦陌者非爱主人也曰如是羮且美钱布且易云也潜夫论事富贵如奴仆视贫贱如丨丨】摉客【淮南子孟冬之】【月命有司修羣禁禁外徙门闾大丨丨注禁旧客为露情也有新客摉出之为观衅也又北方之极颛顼元防所司者万二千里有】【闭关闾大丨丨止交游之令】称客【春秋繁露下存二王之后以大国使服其服行其礼乐丨丨而朝】献客【讳诗外传】【晋平公使范昭观齐国之政景公锡之宴晏子在前范昭趋曰愿君之倅樽以为夀景公顾左右曰酌寡人樽丨之丨晏子对曰彻】【去樽范昭不说】晋客【列女传鲁漆室邑之女曰昔丨丨舎吾家系马园中马逸驰走践吾葵使我终岁不食葵】邑客【易林】【蜺见不祥祸起我乡行人畏惧丨丨迯藏费冠卿酬范中丞诗捧将束帛山僮喜传示银钩丨丨惊】备客【易林骛鸿庭中以戒】【灾凶重门击柝丨不速丨】胜客【易林野鸟山鹊来集六博三枭四散主人丨丨】外客【易林恶来呼伯烦惊丨丨中守闭宅】【以备凶】旅客【易林路多枳棘歩刺我足不利丨丨为心作毒】久客【易林丨丨无牀思归故乡霖雨盛溢道不得通三桞】【轩杂识蜡梅为丨丨李白送于十八诗为金好踊跃丨丨方蹉跎】商客【易林丰年多储河海饶鱼丨丨善贾大国富有莲社】【髙贤传法师僧叡冀州人游学诸方尝行经蜀西界为人所掠使牧羊有丨丨异之疑是沙门及问以经义无不综达即出金赎之】【李端送夏侯审游蜀诗同林息丨丨隔栈见罛师】欢客【易林喜乐踊跃来迎丨丨鹊巢百两以成嘉福三桞轩杂识萱草花】【为丨丨】家客【易林累尊重席命我丨丨福祐乆长不见咎殃又白居易客中月诗不知今夜月又作谁丨丨】俨客【道徳】【归论溷若浊流焕若丨丨】方客【太经大开帷幕以引丨丨】干客【太经疑遇丨丨三岁不射】伪客【论衡】【窃簪之臣亲于子反鸡鸣之客子孟尝子反好偷臣孟尝爱丨丨也】絶客【东观汉记黄香字文彊为魏郡太守到官不祭】【灶求福闭门丨丨神仙传有年少与蓟子训隣居为太学生诸贵人谓之曰欲规富贵但召得子训来使汝可不劳而得矣生便归】【事子训于训知意谓生曰欲见者语之令各丨賔丨吾明日当各诣宅生如言告诸贵人各自丨丨洒扫至时子训果来凡二十三】【家各有一子训】示客【华阳国志关羽闻马超来降素非知故书与诸葛亮问其人才亮知羽忌前荅曰孟起黥彭之徒一世之】【杰当与翼徳并驱争先犹不如髯之絶伦也羽省书忻悦以丨賔丨】防客【华阳国志关羽臂中流矢毎天阴疼痛医言矢锋有】【毒须破臂刮毒患乃可除羽即伸臂使治时适丨丨臂血流离盈于盘器而羽引酒割炙言笑自若尚书故实桓元尝盛陈法书名】【画请客观之客有食寒具不濯手而执书画因有汚自是丨丨不设寒具逸史李生捧笛其声初发昏曀齐开水木森然髣髴如有】【鬼神之来坐客皆赞咏之独生无一言会者皆怒李生良乆又作一曲更加妙絶独生又无言丨丨同诮责之独生不荅但】【微笑而已】寄客【朴子荣位势利譬如丨丨既非常物其去不可得留】作客【神仙传李八百蜀人也知汉中唐公昉有】【志不遇明师欲教授之乃为丨丨佣赁者公昉不知也八百驱使用意异于他客公昉爱异之杜甫诗万里悲秋长丨丨百年多病】【独登台纳延诗夜雨来时愁丨丨落花多处正思君】寅客【真诰寅兽白齿亦能见机谓虎也亦云丨丨】齐客【文心雕龙】【伍举刺荆王以大乌丨丨讥薛公以海鱼隐用之语被于纪传卢照隣失羣雁诗卢人缴来相及丨丨虚弓忽见伤宋言效鸡鸣】【度闗赋念秦关之百二难逞狼心笑丨丨之三千不如鸡口】宋客【文心雕龙鲁臣以麟为麏楚人以雉为凤魏氏以夜光为】【怪石丨丨以燕砾为宝珠形器易徴谬乃若是文情难鍳谁曰易分】塞客【诗品至于楚臣去境汉妾辞宫或骨积朔野或魂逐】【飞篷或戈外戎杀气雄边丨丨衣单孀闺泪尽非陈诗何以展其义非长歌何以骋其情】霄客【水经注旧有静轮宫魏神】【防四年造抑亦柏梁之流也台高广超出云间欲令上延丨丨下絶嚣浮太平真君十一年又毁之】云客【水经注林徒栖托丨】【丨宅心】潜客【水经注江陵县下有龙洲洲东有宠洲二渊之间世号多鱼矣渔者投歴网往往继絶有丨丨泳而视之见】【水下有两石牛尝为罾害矣】征客【水经注潘岳西征赋曰长丨丨于柏谷妻覩貎而献餐注汉武帝尝微行此亭见馈亭长】【妻丨丨赋作傲賔】携客【述异记赵知微有法术中秋夜阴雨众不乐乃丨丨上天柱玩月陟其巅月色如昼及下阴雨复】【如前避暑录话欧阳文忠公在扬州作平山堂壮丽为淮南第一公毎暑时辄凌晨丨丨往游】拒客【颜氏家训失教之家阍寺】【无礼或以主君寝食嗔怒丨丨未通江南深以为耻】招客【创业起居注有乡长刘龙者晋阳之富人也先与宫监裴寂引之谒】【帝帝虽知其微细亦待接之以丨丨李白诗丨丨得英才白居易诗欲逄暇日先丨丨正对衙时亦望山】郢客【岁华纪丽丨丨】【歌飞燕舞杜甫陪郑广文游何将军山林诗刺船思丨丨解水乞吴儿又史记申公传吕太后时申公游学长安与刘郢同师注浮】【丘伯在长安申公与元王子郢俱卒学也郢即丨丨汉书楚元王传高后时以元王子丨丨为宗正封邳侯】朝客【国史补或】【有丨丨讥宋济曰近日白袍子何太纷纷济曰葢由绯袍子紫袍子纷纷化使然也白居易诗出去为丨丨归来是野人】幕客【国史补于司空頔撰顺圣乐毎宴必使奏之其曲将半约缀皆伏独一卒舞其中丨丨韦受笑曰何用穷兵独舞言虽恢谐一时亦】【有谓也清异录显德中岐下丨丨入朝言其家有旧书名脂粉簿载古今妆饰殊制孔平仲谈苑晏丞相知南京王琪张亢为丨丨】【泛舟湖中只以诸妓自随晏公把柁王张操篙琪南方人知行舟至桥下故使船触柱而横厉声呼曰晏梢使柁不正也百斛明珠】【韩定辞为镇州王镕书记聘燕帅刘仁恭令丨丨马郁延接马有诗赠韩韩即席荅之挥尘录宋恵直徳化县主簿王彦昭帅长沙】【令作乐语云况有锦帐之郎官来为东道且邀红莲之丨丨共醉西园】贤客【吴地志都亭桥寿梦于此置都驿招四方丨丨】州客【逸史李謩吹为第一部自教坊请假至越州时丨丨举进士者十人皆有赀业乃醵二千文同会镜湖邀李生湖上吹】【之】女客【怪録蜀连帅章仇兼琼谓其夫人曰贵为诸侯妻何不盛陈盘筵邀召丨丨五百里内尽可迎致夫人甚悦兼琼】【因命衙官遍报五百里内女郎尅日会成都】啖客【云仙杂记南康周可大见鱼必置数十头食余弃于几上人谓随即臭腐】【可大以手摩之皆为石鱼后年余友人访之见其纸褭石鱼煨以丨丨新香不异常鱼】戍客【甘泽謡许云封乐工之者尝】【谓韦应物曰落梅流韵感金谷之游人折柳传情悲玉关之丨丨诚有清响异音非至音无以降神而祈福也梁元帝诗丨丨恒山】【下常思衣锦归李白诗丨丨望邉色思归多苦颜温庭筠邉笳曲江南丨丨心门外芙蓉老司空曙诗野蕉依丨丨庙竹映湘君】蜀客【陆游南唐书徐知谔为金陵尹烈祖受禅封饶王进王梁知锷愽采奇物宝货有丨丨持头至自言得于南蛮贾者知】【锷以钱五十万易之花谱海棠为丨丨苏轼诗丨丨曽游明月峡】山客【续博物志毛女在华山丨丨猎师世世见之体生毛】【自言秦始皇宫人花谱踯躅为丨丨李白诗且向丨丨笑与君论素心王维诗花落家僮未扫鸟啼丨丨犹眠陆游诗日薄人家晒】【蚕子雨余丨丨买鱼苗】墨客【宣和画谱宋廸洛阳人以进士擢第为郎嗜画好作山水运思高妙如骚人丨丨登髙临赋当】【时推重往往不名以字显谓之宋复古李颀诗洛阳丨丨游云门若到麻源第三谷李白至敬亭山诗雪山扫粉壁丨丨多新文又】【饯任城六父诗窦公敞华筵丨丨尽来臻杜甫赠蜀僧闾丘师兄诗多士尽儒冠丨丨蔼云屯白居易诗丨丨投何处并州旧翰林】北客【梦溪笔谈茶之美者其质素良而所植之土又美则新芽一发便长寸余如雀舌麦颗极下材耳乃北人不识误为品题】【予山居有茶仑为茶仑诗曰谁把嫩香名雀舌定知丨丨未曾尝不知灵草天然异一夜风吹一寸长杜甫最能行诗此之人气】【量窄误竞南风疎丨丨陆游午兴诗飡浆便丨丨淖粥称衰翁】四客【梦溪笔谈韩魏公以资政殿学士帅淮南后园中芍药一】【分四岐岐各一花上下红中间黄蕋间之公异之开一防招丨丨以赏之以应四花之瑞至中筵翦四花丨丨各簪一枝甚为盛】【集后三十年间四人皆为宰相】九客【避暑漫抄秦会之有十客曹冠以塾师为盛客王防以妇弟为亲客呉葢以爱壻为娇客】【施全以剚刃为刺客李季以章醮为羽客龚釡以治产为庄客丁禩以通家为狎客曹咏以献计取林一飞还子为説客郭知运以】【离婚为逐客初止有此丨丨耳秦既死葬于建康有蜀人史叔夜者懐鸡黍拏生刍号恸墓前其家大喜因厚遇之于是谓之吊客】【以足十客之数】飨客【明道杂志钱穆父尝言三世仕宦方防着衣吃饭故钱公毎丨丨致馔皆精要而不繁】社客【丹阳】【集逺师作白莲社与谢灵运陆修静等十八人为丨丨独渊明不肻入社视众人固已高矣杨次公又从而笑之其作庐山五笑于】【陶有曰我笑陶彭泽闻钟暗敛眉篮舆急回首已是出山迟视彭泽又高一着矣】幽客【西溪丛话予长兄伯声尝得三十客】【牡丹为贵客梅为清客兰为丨丨桃为妖客杏为客莲为溪客木犀为岩客海棠为蜀客踯躅为山客梨为淡客瑞香为闺客菊】【为夀客木芙蓉为醉客酴醿为才客腊梅为寒客琼花为仙客素馨为韵客丁香为情客葵为忠客含笑为佞客杨花为狂客玫瑰】【为刺客月季为痴客木槿为时客安石榴为村客鼔子花为田客棣棠为俗客曼陀罗为恶客灯为穷客棠梨为鬼客三柳轩杂】【识山矾为丨丨花谱兰曰丨丨亦名水香谢朓诗丨丨滞江臯李白游水西诗凉风日潇洒丨丨时憇泊梅尧臣登周襄故城诗独】【携丨丨歩闲阅老农耕】岩客【见上陆游道院遣兴诗甗炊青饭留丨丨露防朱毫勘玉书】才客【见上卢照隣秋霖赋】【东国儒生西都丨丨】寒客【见上梅尧臣观博阳山火诗小农候春锄丨丨失冬樵魏了翁泛雪诗炉中榾柮丨丨纵欲烧愁】【能得然】韵客【见上刘曙诗丨丨窥园催饰屦佳儿读史劝飞觥】俗客【见上三柳轩杂识李花为丨丨诗史贺家湖上】【天花寺一一僧窓向水开不用闭门防丨丨爱闲能有几人来此吴文靖诗也杜甫寄严郑公诗休怪儿童延丨丨不教鹅鸭恼比】【隣王维桃源诗惊闻丨丨争来集竞引还家问都邑苏舜钦诗徧岭烟霞迷丨丨】村客【见上白居易渭村酬李二十诗莫叹】【学官贫冷落犹胜丨丨病支离】隽客【三柳轩杂识橘花为丨丨】靓客【三柳轩杂识来禽为丨丨】隐客【三柳轩杂识菖】【蒲花为丨丨】麤客【三柳轩杂识枇杷为丨丨】神客【三柳轩杂识茉莉花为丨丨】势客【三柳轩杂识凌霄花为丨】【丨】巾客【三柳轩杂识玉绣毬为丨丨】僭客【三柳轩杂识迎春花为丨丨】晚客【三柳轩杂识栋花为丨丨】泪客【三柳轩杂识凤仙为丨丨】雅客【三柳轩杂识水仙为丨丨】禅客【三柳轩杂识栀子为丨丨罗湖野录五祖演和尚在】【白云掌磨所一日端和尚至语之曰有数丨丨自庐山来诘之皆有悟入处传灯录佛偈云赤旃檀塔六七级白菡萏花三四枝丨】【丨相逢只弹指此心能有几人知石霜举以问贯休休不答复问于石霜霜曰能有几人知薛能圣岗诗昼静惟丨丨春来有女郎】【释皎然诗丨丨归人意山深定易安】书客【三柳轩杂识木笔为丨丨李颀送暨道士还玉清观诗遂此留丨丨超遥烟驾分张】【籍秋居诗丨丨多呈帖琴僧与合李贺秋来诗思牵今夜肠应直雨冷香魂吊丨丨又髙轩过诗厐眉丨丨感秋蓬谁知死草生】【华风】豪客【话腴唐李涉过皖口遇大舰遏其征数十人持兵仗问是何人从者曰李涉博士船也其豪首曰若是但希一篇李】【乃赠一絶云暮雨萧萧江上村绿林丨丨夜知闻相逢不用相廻避世上于今半是君陆游大雪歌虬须丨丨狐白裘夜来醉眠宝】【钗楼宋无废宅诗珠履卖钱丨丨散玉钗乘传舞娥颦】劄客【东京梦华录有下等妓女不呼自来筵前歌唱临时以些小钱】【物赠之而去谓之丨丨亦谓之打酒坐】覊客【异苑西河有钟在水中晦朔辄鸣声响怨激丨丨闻而凄怆温庭筠诗犹喜故】【人先折桂自怜丨丨尚飘蓬】馔客【冷斋夜话东吴僧道潜经临平作诗东坡见之大称赏及坡守徐潜访之馆于逍遥堂士】【大夫欲识之坡丨丨罢俱来坡遣妓乞诗一座大惊人有村校书年七十方买妾丨丨东坡杖藜相过村校书延坐且乞诗东坡问】【所买妾年几何曰三十乃戏为诗曰侍者方当而立岁先生已是古稀年】醒客【洞天清录醉筵丨丨皓月清宵李商隐诗座中】【醉客延丨丨江上晴云杂雨云王安石赏心亭诗丨丨忘言醉客喧】媚客【中呉纪闻张敏叔以蔷薇为丨丨朱希晦诗烟花如】【丨丨风雨似留人】素客【中吴纪闻张敏叔以丁香为丨丨】凡客【陶朱新录嘉王榜王昻作状元始婚礼文妇家立需】【催籹词昂走笔好事近云喜气拥门阑光动绮罗香陌行到紫微花下悟身非丨丨不须朱粉污天真嫌怕太红白留取黛眉浅处】【画章台春色白居易青龙寺早夏诗闲有老僧立静无丨丨过】卖客【市肆记每楼有名妓夏月茉莉盈头香满绮陌凭槛招邀】【谓之丨丨】爇客【法疑説世以黄白之术自诡者名为丨丨】试客【诗话总龟福州一僧有诗云诗因丨丨分题僻棋为饶人】【下子低不减于古人也】六客【诗话总龟东坡云吾昔移髙密与杨元素同舟而陈令举张子野皆从余过李公择于湖遂与】【刘孝叔俱至松江夜半月出置垂虹亭上子野年八十五作定风波令苕溪渔隐曰吴兴郡圃今有丨丨亭即公择子瞻元素子野】【令举孝叔时公择守吴兴也东坡又云余昔与张子野刘孝叔李公择陈令举杨元素会于呉兴时子野作丨丨词凡十五年再过】【呉兴而五人皆已亡矣时张仲谋与曹子方刘景文苏伯固张秉道为坐客秉道请作后丨丨词】却客【李斯諌逐客书向使】【四君丨丨而不内疎士而不用是使国无富利之实而秦无强大之名也】呉客【七发楚太子有疾而丨丨往问之太子曰谨谢】【客温庭筠诗丨丨卷闲不语楚娥攀树独含情苏轼诗丨丨漫陈豪士赋】滞客【扬雄逐贫赋久为丨丨其意若何】雒客【马融长笛赋序有丨丨舍逆旅吹笛为气出精列相和融去京师逾年蹔闻甚悲而乐之温庭筠诗金貂醉劝呉姬拥玉管闲】【留丨丨吹】宴客【蔡邕房桢碑门无立车堂无丨丨】戏客【曹植鬬鸡篇长筵坐丨丨鬬鸡观闲房】爱客【曹植诗公】【子敬丨丨终夜不知疲谢防度诗丨丨不告疲饮防遗景刻刘孝绰诗雒城虽半掩丨丨待骊歌李白赠范金卿诗浮人少荡柝丨】【丨多逄迎杜甫诗丨丨满堂尽豪翰开筵上日思芳草】命客【成公绥赋延賔丨丨集我友生髙谈清晏讲道研精】疎客【成公绥笙赋丨丨始阑主人微疲】倦客【陆玑诗余本丨游丨豪彦多旧亲范仲淹诗车马纵能欺丨丨江山犹可助骚人黄】【庚诗菊残如丨丨】前客【陆云侍宴诗俯觌丨丨仰瞻玉容】流客【湛方生游园诗矧丨丨之思归岂可忘于畴昔】鲁客【鲍照拟古诗丨丨事楚王懐金袭丹素李白鲁中送弟赴举诗丨丨向西笑君门若梦中又送范山人归泰山诗丨丨抱白】【别余往泰山】疲客【鲍照秋日诗枯桑叶易零丨丨心易惊】答客【梁昭明太子文选序丨丨指事之制三言八字之文】【注丨丨指班回荅賔戏也】烟客【江淹诗渺然万里游矫掌望丨丨】迁客【江淹恨赋丨丨海上流戍陇隂李白鹦鹉洲诗】【丨丨此时徒极目长洲月向谁明又赠韦氷诗天地再新法令寛夜郎丨丨带霜寒王昌龄送薛大赴安陆诗津头云雨暗湘山】【丨丨离忧楚地颜郑谷诗白首为丨丨青山绕万州范仲淹岳阳楼记丨丨骚人多防于此】舟客【沈约诗眷言访丨丨兹川】【信可珍】箴客【刘峻广絶交论由是观之张陈所以凶终萧朱所以隙末断焉可知矣而翟公方规防然勒门以丨丨何所见】【之晚乎】夜客【卢思道劳生论刺促望尘之旧游伊优上堂之丨丨】莒客【卢思道劳生论丨丨之踵跻焦原匹兹非险齐】【人之手执马尾方此未危】宿客【滕王逌庾信集序桓驎十四之岁答丨丨之诗鲁连十二之年杜离坚之辨】赘客【崔赜】【荅齐王暕书祖濬燕南丨丨河朔情游本无意于希颜岂有心于慕蔺注祖濬崔赜字陆龟幽居赋有白之才乃先为丨丨有】【雕龙之辨然后为狂生】寓客【周宏让山兰赋感覊旅之招恨狎丨丨之留连】桂客【王勃乾元殿颂丨丨攀荣松賔改律】荆客【王勃善寂寺碑林衡授矩周官诠揆日之工梓匠挥斤丨丨练成风之巧】陈客【王勃七夕赋啸丨丨于金牀命淮仙】【于桂席】傲客【杨炯浑天赋箕为丨丨房为驷马】篲客【李峤上雍州髙长史书若乃崇峻宫垣扄钥阃奥使属睇之目】【隔愈深而照穷仰止之心限弥高而望絶御賔以之失位丨丨以之无门】来客【元结小回中诗丨丨去客船皆向此中泊】下客【元结丨丨謡丨丨无黄金岂思主人怜】江客【李白诗丨丨听猿几岁闻】望客【李白咏汉杨柳色诗汉阳江上栁丨】【丨引东枝】猎客【李白诗丨丨张兎不能挂龙虎】海客【李白诗丨丨去已逺谁人测沉冥又谑浪棹丨丨喧呼傲阳侯】【许浑送客南归诗瓦尊迎丨丨铜鼓赛江神】领客【杜甫王抡髙适擕酒同过诗故人能丨丨擕酒重相看】泉客【杜甫】【客从诗客从南溟来遗我丨丨珠李商诗丨丨泪涔涔】戴客【孟浩然宴荣二山池诗竹引琴入花邀丨丨过】归客【杜甫诗柴门鸟鹊噪丨丨千里至李商留赠畏之诗中禁词臣寻引领左川丨丨自廽肠】儒客【韩翃兄自山南罢归诗綘】【纱丨丨帐丹诀羽人篇】侨客【李嘉祐送窦拾遗入朝诗老为丨丨偏相恋素是诗家倍益亲】桡客【戴叔伦越溪邨居即】【事诗越溪丨丨寄禅扉多话贫居在翠防】蛮客【卢纶送盐铁裴判官入蜀诗商丨丨富税地芋田肥】剡客【杨巨源春】【雪诗兴逸何妨寻丨丨唱高还寄巴人梅尧臣社后对雪诗丨丨偶然兴海神非次朝】舞客【张鼎古铜雀台赋召词人于华】【屋留丨丨于瑶杯】兰客【浩虚舟陶母截发赋丨丨方来蕙心斯至】得客【韩愈诗丨丨輙忘食开囊乞绘钱】文客【韩愈叉鱼诗丨丨惊先赋篙工喜尽謡白居易偶宴有懐诗遇兴寻丨丨因欢命酒徒】右客【柳宗元送辛殆庻游南郑序辛】【生专志于学相国齐公接礼加等常为丨丨注谢运雪赋云相如末至居客之右】唤客【元稹诗义鱼江火合丨丨谷神应】痩客【白居易酬思黯感秋诗夜长只合愁人觉秋冷先应丨丨知】朗客【孟郊荅卢仝诗潜仙不足言丨丨无隠肠】蓬客【孟郊送十六叔诗浪鳬惊亦防丨丨将谁僚】凤客【卢仝卓女怨乐府迷魂随丨丨娇思入琴心】道客【张籍秋居】【诗尽得仙家法多随丨丨斋】市客【张籍寄梅处士诗丨丨惯曾赊贱药家僮惊见着新衣】朔客【李贺申胡子觱篥歌】【序申胡子丨丨之苍头也丨丨李氏本世家子自称学长调短调吾与对舎于长安崇义里遂将衣质酒命予合饮请撰申胡子觱】【篥歌歌成丨丨大喜命花娘出幕裴回拜客又诗丨丨骑白马剑弝悬兰缨】棋客【李德裕孙尊师称桃源黄先生灵迹诗丨】【丨留童子山精避直神韩偓社后诗目随丨丨静心共睡僧闲又郑谷有寄丨丨诗】高客【杜牧送太昱禅师诗结社多丨丨登】【坛尽小师】渔客【温庭筠咏贺知章草题诗越溪丨丨贺知章任达怜才爱酒狂皮日休临顿里诗诗任□丨丨衣从递酒家呉】【融无题诗獭髓求丨丨鲛绡托海人】逸客【温庭筠柳诗预恐狂夫折迎牵丨丨迷】邺客【温庭筠诗丨丨瞻秦苑商公下】【汉庭】渚客【刘得仁送越客归诗丨丨留僧语笼猨失子啼】毳客【李洞春日隐居诗苔房丨丨论三学雪岭巢禽看两衙】钓客【薛能诗蚕市归农醉渔舟丨丨醒苏轼诗八十仙翁今丨丨一纶一艇一渔簔】潮客【张乔题湖上友人居诗远无丨】【丨信闲寄岳僧书】峤客【周贺秋思诗细雨城蝉噪残阳丨丨过】邢客【皮日休茶瓯诗丨丨与越人皆能造兹器】客【刘兼登楼寓望诗背琴丨丨归松径横笛牛童卧蓼滩】吟客【李建勲新竹诗嬾嫌丨丨倚甘畏夏虫傍翁卷留别吴中】【诸士友诗况复多丨丨令人嬾欲还】赋客【杨亿许洞归吴中诗骚人已得江山助丨丨终成霰雪游】广客【刘筠病诗暂困】【秦王痔无疑丨丨蛇】茶客【林逋无为军诗酒家楼阁揺风斾丨丨舟船簇雨樯】骚客【梅尧臣凌霄花赋或制裳于丨丨或】【登歌于乐章黄庚题东山翫月图诗丨丨掀髯赋诗去山童月携琴来舒□游石照记丨丨逸士慕奇尚寂不惮跋涉资以游观】【者必于是乎即焉】客【梅尧臣送淮南李提刑诗丨丨自求鱼清江莫相避】陇客【梅尧臣白鹦鹉诗雪衣应不妬丨丨】【幸相饶】秋客【梅尧臣紫薇亭诗云霞与鴈鹜还动丨丨肠赵师秀月夜懐徐照诗湘江连底见丨丨与谁吟】军客【梅尧】【臣尹师鲁赴泾州幙诗丨丨壮士多剑艺匹夫】三客【苏轼妬佳月诗爰有谪仙人举酒为丨丨】怜客【苏辙诗旧传北】【海偏丨丨】尘客【曾巩李节推园亭诗燕坐逺世喧及门无丨丨】病客【王令韩干马诗尊前丨丨不识书但惊骨气世未有】随客【张耒诗愁如夜月长丨丨】东客【唐庚杂诗茶随丨丨到药附广船归】饥客【范成大倚竹诗君看脉脉无言处中】【有杜陵丨丨诗郑氏允端背立美人诗杜陵丨丨长安道隔水临花乍见时】忌客【陆防诗蚕家丨丨门门闭茶户供官处处】【忙】饭客【叶适毛积夫志铭荒旅穷肆丨丨常满】嬾客【杨万里诗天催丨丨行】衲客【翁卷寓南昌僧舍诗突兀】【禅宫何代余闲同丨丨听钟鱼】踅客【冯子振十八公赋挈佣包于丨丨寄短茁于僧注踅音薛旋倒也又音炽一足行】琴客【马祖常求赵伯显画家山图诗丨丨分抄谱仙翁许借壶又顾况有官城访丨丨诗注丨丨女妓名也】杰客【周权次冯】【仲逺听邻舟琵琶诗汉东丨丨老监州云梦胸中吐奇崛】近客【郭钰和闲居诗啼鸟渐驯时丨丨归云不动似知心】馋客【鲜于枢髙亭道中诗安得鸱夷三百乘空令丨丨口流涎】贩客【袁桷梁山泺诗长桥篙师歌短渡丨丨止】星客【黄镇成补】【陀岛诗九天波浪随丨丨万壑鱼龙觐水王】谷客【连希觉众乐亭记缘崖筑道袤及百丈始歴晖之谷得元杰留铭自称】【为丨丨】渴客【郑玉诗剖苏丨丨】梓客【杨维桢万松图诗雕龙丨丨朝取材伏虎将军夜偷饷】孟客【马臻湖中】【春游曲牙籖万轴齿不拈丨丨何賔迹如扫】祭客【高啓桓简公庙诗饥鸦迎丨丨走防骇巫童】漫客【高啓赠丨丨诗】【畸人诚达生聱亦旷士丨丨乃其徒放意云水际】网客【朱谋防春日江村即事诗占风丨丨知鱼信较雨田家验鹊声】濠客【朱睦防送鸣虚弟卜居长葛诗丨丨观泉兴屈原行泽篇】俘客【赵文琼花上天歌江南丨丨吟如呌想像裁辞不成调】密客【张泰阶琵琶赋丨丨半散幽韵凄铿】颍客【释理莹送戴徴君还谷口诗周王尊渭丨丨傲唐尧】桐客【唐书】【循吏传时有李丨丨者以治称贞观初累为通巴二州刺史治尚清平民呼为慈父丨丨冀州衡水人】三恪客【春秋同盟于幽注陈侯介于二大国之间而为丨丨之丨】向于客【谷梁传季孙行父秃晋却克眇衞孙良夫】【跛曹公子手偻同时而聘于齐齐使秃者御秃者使眇者御眇者使跛者御跛者使偻者御偻者萧同叔子处防上而笑之丨丨丨】【客不悦而去相与立胥闾而语移日不解】徧问客【史记孟尝君传孟尝君有一狐白裘献之昭王更无他裘孟尝君患之丨】【丨丨莫能对最下坐有能为狗盗者曰臣能得狐白裘】三等客【史记孟尝君传注索隐曰传舍代舍及幸舍竝当上中下】【丨丨之丨】代舍客【史记孟尝君传孟尝君问左右何人可使收债于薛者传舎长曰丨丨丨冯公形容状貌甚辨长者无他】【技能宜可令收债】晋鄙客【史记信陵君传公子率五国之兵破秦军于河外乗胜逐秦军至凾谷关秦兵不敢出秦王患】【之乃行金万斤于魏求丨丨丨令毁公子于魏王】安事客【史记信陵君传侯生笑曰公子喜士名闻天下今有难无他端】【而欲赴秦军譬若以肉投馁虎何功之有哉尚丨丨丨】举坐客【史记荆轲传髙渐离愈久畏约无穷时乃退出其装匣】【中筑与其善衣更容貌而前丨丨丨皆惊下与抗礼以为上客使击筑而歌客无不流涕而去者】荆轲客【史记荆轲传秦】【并天下逐燕太子丨丨之丨皆亡髙渐离变名姓为人佣保匿作于宋子久之作苦闻其家堂上客击筑徬徨不能去毎出言曰彼】【有善有不善从者以告其主家丈人召使前击筑一坐称善】堂上客【见上】诸侯客【史记吕不韦传文信侯就国河】【南岁余丨丨賔丨使者相望于道请文信侯韩诗外传楚庄王听朝罢晏樊姫下堂而迎之曰何罢之晏也得无饥倦乎庄王曰今】【日听忠贤之言不知饥倦也樊姬曰王之所谓忠贤者丨丨之丨欤中国之士欤】张耳客【史记张耳传赵相贯高赵午等】【年六十余故丨丨丨也】张王客【史记张耳传上贤丨丨诸丨以钳奴从张王入关无不为诸侯相郡守者及孝恵髙后文】【帝孝景时丨丨丨子孙皆得为二千石】陈余客【史记陈余传丨丨丨多説项羽曰张耳陈余一体有功于赵项羽以陈余】【不从入关闻其在南皮即以南皮傍三县以封之】衞鞅客【史记荀卿传楚有尸子长卢注刘向别录曰楚有尸子疑谓其】【在蜀今案尸子书晋人也名佼秦相丨丨丨也】毋忌客【汉书张耳传张耳大梁人也少时及魏公子丨丨为丨注师古曰言】【其尚及见丨丨为之賔丨】绛侯客【汉书呉王濞传条侯至雒阳问故父丨丨丨邓都尉曰策安出客曰为将军计莫若引兵】【东北壁昌邑以梁委之呉】所招客【汉书叔孙通传高帝欲以赵王如意易太子通諌曰奈何以天下戏高祖曰吾听公及上】【置酒见留侯丨丨丨从太子入见上遂无易太子志矣】暴集客【后汉书朱穆传论注君子慎人所以交己审己所以交人】【富贵则无丨丨之丨贫贱则无弃旧之賔矣】四海客【后汉书孔融传或矜势者欲以取胜为荣不念宋人待丨丨之丨大】【罏不欲令酒酸也】坐谈客【魏志郭嘉传太祖将征袁尚及三郡乌丸诸下多惧刘表使刘备袭许以讨太祖嘉曰表丨丨】【丨耳自知才不足以御备重任之则恐不能制轻任之则备不为用虽虚国逺征公无忧矣太祖遂行】折简客【晋书宣帝】【纪王淩诈言吴人塞涂水请发兵以讨之帝潜知其计自帅中军泛舟沿流九日而到甘城淩计无所出乃迎于武丘靣缚水次曰】【淩若有罪公当折简召淩何苦自来耶帝曰以君非丨丨之丨故耳】无停客【晋书陶侃传恭而近礼爱好人伦引接疎逺门】【丨丨丨】十夫客【南史吴达之传吴达之义兴人也嫂亡无以葬自卖为丨丨丨以营椁】悲田客【南史王琳传故】【吏朱玚致书陈尚书仆射徐陵求琳首曰不使寿春城下惟传报葛之人沧洲岛上独有丨丨之丨】鸡黍客【南史逸传藏】【景穷岩蔽名愚谷解桎梏于仁义示形神于天壤故尧封有非圣之人孔门谬丨丨之丨】枚马客【宋书沈约自序沈璞学优】【才赡文义可观始兴王濬教曰吾远慙楚元门盈申白之賔近愧梁孝庭列丨丨之丨欣恧交至谅唯深矣】田文客【陈书】【徐陵传陵致书于杨遵彦曰河桥马渡宁非宋典之奸闗路鸡鸣皆曰丨丨之丨】第一客【史记魏宇文福传祖活拨仕慕】【容垂道武平慕容氏活拨入魏为丨丨丨】清谈客【魏书李谐传谐述自赋曰座有丨丨之丨门交好事之车】数旬客【唐书韦思谦传沛王府长史皇甫公义引为仓曹防军谓曰公非池中物屈公为丨丨丨以重吾府】虬须客【宋史艺文志杜】【光庭丨丨丨传一卷陈造登瀛图诗伪王连组颈归山东羞死丨丨丨注充夜切以绳维持】贵游客【宋史张九成传】【九成游京师从杨时学权贵托人致币曰肻从吾游当荐之馆阁九成笑曰王良尚羞与嬖奚乘吾可为丨丨丨】两面客【郭璞山海经序王颀访丨丨之丨海民长臂之衣】大罗客【闗尹子注防满三千大罗为仙行满八百丨丨为丨菊坡丛话】【陈桶待制颇好修养之方自以为得道尝题所居曰神仙多是丨丨丨我比大罗超一格被薄善谑之人续其后云行满三千我】【四千功成八百我九百可发一笑也】逺道客【絶书楚考烈王相春申君吏李园园女弟女环谓园曰可见我于春申君汝】【求谒于春申君才人告丨丨丨请归待之彼必问汝汝家何等丨丨丨者因对曰园有女弟鲁相闻之使使者来求之园彼必有问】【汝女弟何能对曰能鼔音读书通一经彼必见我】吴王客【越絶书巫门外大冡丨丨丨齐孙武冡也去县十里善为兵法】左右客【说苑赵简子曰吾门丨丨丨千人朝食不足暮收市征暮食不足朝收市征吾尚可谓不好士乎舟人古乗对曰鸿】【鹄髙飞逺翔其所恃者六翮也背上之毛腹下之毳去之满把飞不能为之益卑益之满把飞不能为之益髙不知门下丨丨丨千】【人者有六翮之用乎将尽毛毳也】贫如客【大戴礼在丨丨丨言安贫也】留连客【易林贵货贱身久丨丨丨郝经】【诗一庭芳草丨丨丨】忠信客【易林昭昭略略非丨丨丨言多反覆以黒为白】婚族客【南方草木状防榔以扶留藤出】【林邑彼人以为贵丨丨丨必先进若邂逅不设用相嫌恨一名賔门药饯】刘备客【华阳国志张鲁曰宁为曹公作奴不为丨】【丨上丨遂委质魏武】后车客【世说王濬冲为尚书令经黄公酒垆下过顾谓丨丨丨曰吾昔与嵇叔夜阮嗣宗共酣饮于此】【竹林之游亦须其末今日视此虽近邈若山河】尊贵客【世说禇公子章安令迁太尉记室叅军投钱唐亭住时沈充为县令】【常送客过浙江客出亭吏驱公移牛屋下潮水至沈令起彷徨问牛屋下是何物人吏云昨有一伧父来寄亭中有丨丨丨权移之】【令因遥问伧父姓何等禇答曰河南禇季野令大遽便于牛屋下修刺诣公更宰杀为具】临海客【世说王丞相拜扬州】【賔客数百人竝加霑接唯有丨丨一丨姓任未及公因便还到过任邉云君出临海便无复人任大喜説】噉名客【世说简文】【在殿上行右军与孙兴公在后右军指简文语孙曰此丨丨丨简文顾曰天下自有利齿儿】濠上客【洛阳伽蓝记姜质亭】【山赋曰丨丨之丨柱下之史悟无为以明心托自然以图志】辕中客【顾凯之家传凯之见谢万因论神仙谓曰仙者之乗】【或羊或鹿使君当乗何物即谢曰居家者遇物斯乗卿軰即丨丨丨也】周郑客【国史补唐衢丨丨丨也有文学老而无成】【唯善哭每一发声音调哀切闻之泣下常游太原遇享军酒酣乃哭主人为之罢宴】夀光客【白帖唐人谓镜曰金炯亦曰丨】【丨丨】句骊客【酉阳杂爼魏时有丨丨丨善用针取寸髪斩为十余叚以针贯取之言髪中虚也其妙如此】推车客【本草螂名丨丨丨】能吟客【陈郁话徽庙来夫人阁偶洒翰于小白团扇书七言十四字而天思稍倦顾在侧珰云汝】【有丨丨之丨可令续之乃荐隣里太学生为词以续于扇上大喜今将策士生未奏名径使造庭赐以策焉】东坡客【王直】【方诗话李方叔为丨丨丨坡知贡举方叔下第有诗云平生漫説古战塲过眼还迷日五色】高调客【三栁轩杂识紫薇为】【丨丨丨】无家客【葛常之诗话张籍云爱养丨丨丨多传得力方坡赠金山元老云蒜山有闲田地招此丨丨丨任居】清风客【避暑录话俞澹清老少与鲁直同从孙莘老学于涟水军鲁直时年十七八自称丨丨丨清老云奇逸通脱真子】【堕地也】布衣客【林下偶谈岑参诗来亦一布衣去亦一布衣羞见闗门吏还从旧路归于武林祖其语意云犹为丨丨丨】【羞入故闗中唐诗人防多哀穷悼屈之语通塞命也布衣何可羞耶温庭筠诗丹阳丨丨丨莲渚白头人】惠知客【金漳兰谱】【丨丨丨色白有十五蕚赋质清癯圆簇齐整】魏公客【贵耳集丨丨之丨虞雍公雍公之客王谦仲范宗尹之客贺宗礼皆】【宰执也】三夀客【挥麈后录神宗朝诏修仁英两朝国史开局日赐筵时提举二府及修史官席上成诗王禹玉云簪缨丨】【丨丨笔削两朝书】龙头客【齐东野语王宣子帅长沙茶贼啸聚数千人朝廷命讨之以功増秩辛幼安以词贺云三万卷】【丨丨丨未得文章力把诗书马上笑驱锋镝金邙明年如斗大貂蝉元自兠鍪出虞集为逹兼善御史题墨竹诗江南御史丨丨丨】【暂别那能不相忆袁华拜石坛诗白野御史丨丨丨青年献赋蓬莱宫】玉清客【云笈七籖宏孝威事贞一先生云篆宝书】【倾囊相付既而目之曰真丨丨之丨也】金庭客【云笈七籖丨丨丨将抵明州忽迷失旧路遇一道士引及其家有扣其门】【者童子报云云观请来日斋既晓道士去约童子曰善只奉客客因问云观置来防年去此逺近答曰自古有此观去此五百】【里常云中故以为名】髙唐客【髙唐赋妾巫山之女也为丨丨之丨闻君游髙唐愿荐枕蓆刘孝绰诗吾上阳台上非梦】【丨丨丨黄庭坚诗时丨丨丨暮雨行朝云】逺行客【古诗人生天地间忽如丨丨丨潘岳诗漫漫三千里迢迢丨丨丨李】【白诗吴防一浮云飘如丨丨丨苏轼诗门前丨丨丨刼刼无留骖】无衣客【曹植诗狐白足御冬焉念丨丨丨】扶琹客【阮籍乐论呉有防剑之节赵有丨丨之丨】轻訬客【吴都赋其邻则有任侠之靡丨丨之丨】山客【陆机荐戴】【渊表枯岸之民果于输珠丨丨之丨烈于贡玉】隐沦客【谢防度诗既枉丨丨丨亦栖遁贤李白送岑征君归山诗奈何天】【地间而作丨丨丨】迟来客【谢防度诗登楼为谁思临江丨丨丨】酣中客【陶潜诗寄言丨丨丨日暮当炳烛注丨丨】【丨言沉溺于富贵者】当去客【陶潜诗身为逆旅舍我如丨丨丨】同懐客【谢灵运诗惜无丨丨丨共登青云梯】摄生客【谢灵运诗虑澹物自轻意惬理无违寄言丨丨丨试用此道推】将归客【谢瞻诗逝矣丨丨丨养素克有终】久游客【颜延年诗曷为丨丨丨忧念坐自殷】咀丹客【鲍照从登香炉峯诗谷馆驾鸿人岩栖丨丨丨】入汉客【王融】【甲名诗久慙丨丨丨毎愧遵河影】边城客【萧子范诗借问丨丨丨伤情宁可言】西园客【王僧孺谢启愿托后车以】【望丨丨之丨摄齐下坐有糅南皮之游】闗右客【王僧孺书陆离丨丨丨照耀山西豪】忘言客【刘孝绰诗睠彼丨丨】【丨闲居伊洛濵】观涛客【刘孝威卧疾诗岂劳颂赋臣宁用丨丨丨】楚台客【刘孝威望雨诗言丨丨丨雄风讵独凉】离羣客【沈约诗上有丨丨丨客有慕归心】忘懐客【沈炯诗已乃丨丨丨荣乐尚开情】游梁客【江淹青苔】【赋丨丨之丨徒马疲而不能去兔园之女虽蚕饥而不自禁】操斤客【江淹斆许询自叙诗至哉丨丨丨重明固已朗】语稼客【何允答皇太子启既无丨丨之丨宁有论书之賔】幽幷客【陈后主诗游侠丨丨丨当罏京兆妆王昌龄诗从来】【丨丨丨皆共沙塲老】箕山客【徐陵劝进表岂可因循固让方求石户之农高谢君临徒引丨丨之丨李商诗回头一吊丨】【丨丨始信逃尧不为名】抗礼客【徐陵碑文邑里开通德之门州乡无丨丨之丨】希风客【徐陵与王呉郡僧智书昔】【林宗道主时人多慕德之賔无忌雄豪天下尽丨丨之丨】延平客【江总长安道乐府日暮丨丨丨风花拂舞衣】酒垆客【庾信教宜宫妙篆犹致丨丨之丨】中散客【庾信有喜致醉诗频朝丨丨丨连日歩兵厨】流杯客【庾信春赋】【树下丨丨丨】人世客【阮卓诗寄言丨丨丨非君能见留】文园客【戴暠煌煌京洛行独有丨丨丨偏嗟武骑轻】懐刺客【李德林相逢狭路间乐府忽逢丨丨丨相寻欲逐名】何乡客【王胄诗白马黄金鞍蹀柳城前问此丨丨丨】【长安恶少年】文雅客【薛道衡宴喜赋引雍容丨丨之丨坐檀栾脩竹之园】餔糟客【僧真观与徐仆射役僧书寺】【断流俗之僧众无丨丨之丨六时翘请三业精修】修眞客【唐明皇送道士薛季昌还山诗洞府丨丨丨衡阳念旧居】鹓鸾客【唐明皇答张説诗闻有丨丨丨清词雅调新】白马客【唐懿宗登宝位赦书周时歌丨丨之丨鲁国阐素王之风】【尚德崇儒宜旌胄裔】弃繻客【唐则天皇后置鸿宜鼎稷等州制食采之家自分汤沐之邑丨丨之丨更从轩葢之游】羽林客【杨师道诗搴旗丨丨丨抜距少年塲】良谈客【谢偃观舞赋揖摛藻之賔引丨丨之丨】离骚客【王勃送王】【少府序荆山看刖足之夫湘水闻丨丨之丨】原尝客【王勃与蜀城父老书忘机得意耻嵇阮之交疎虚席延賔恨丨丨之】【丨少】昌亭客【王勃与蜀城父老书希昭穷途逺流嘉贶若使恩裁口腹空留安邑之賔惠阙始终取恨丨丨之丨】李膺客【杨炯宴皇甫兵曹宅诗序面郊后市即为潘岳之居累代通家咸言丨丨之丨高启龙门诗我尝谒真龙天门谬通籍何必更】【区区求为丨丨丨】升堂客【卢照隣驸马都尉乔君集序圣门论赋相如为入室之雄阙里裁诗公干即丨丨之丨】缑山客【卢照隣七日绵州泛舟诗序似遇丨丨之丨还疑星汉之游】作赋客【卢照隣相如琴台诗云疑丨丨丨月似听】【琴人杜甫诗神交丨丨丨】穷鸟客【骆賔王诗汉阳丨丨丨梁甫卧龙才】易水客【骆賔王咏懐诗徒歌丨丨丨空老渭】【川人】邯郸客【骆賔王上瑕丘韦明府启临淄遣妇寄束緼于齐邻丨丨下丨効处囊于赵相陆游梦游山寺诗此行殊胜丨】【丨丨数刻清闲直万金】寻仙客【马懐素兴庆池侍宴诗无劳海上丨丨丨即有蓬莱在帝京】溟海客【李乂兴庆】【池侍宴诗寄语乘槎丨丨丨回头来此问天河】豪横客【郑愔少年行颖川丨丨丨咸阳轻薄儿】背淮客【李峤追赴】【九成宫诗事偶从梁游人非丨丨丨】企景客【李峤上雍州高长史书慕义之夫思为黄鹄之举丨丨之丨不作真龙之游】平阳客【陈嘉言晦日宴髙氏林亭诗人是丨丨丨地即石崇家】纶禁客【徐彦伯元旦早朝诗逶迤丨丨丨假寐守】【铜龙】寄载客【陈子昂诗序雒阳无丨丨之丨】文雄客【陈子昂晦日宴高氏林亭诗序冠缨济济多延戚里之賔鸾凤】【锵锵自有丨丨之丨】登巢客【韦承庆直中书省诗寄谢丨丨丨尧年正在斯】临卭客【张循之长门怨寄语丨丨丨何】【时作赋成朱松荅孔圣示诗诸豪虽识丨丨丨陋俗难当阙里家】投剑客【苏颋卢府君挽词几闻丨丨丨多会服缌人】麒麟客【苏颋饯李使君诗伤心聊把袂怊怅丨丨丨】赐环客【张説让右丞相表伤矢之禽闻虚堕丨丨之丨听】【歌先泣】求真客【张説寄天台司马道士诗世上丨丨丨天台去不还】三元客【崔湜寄天台司马道士诗闻有丨丨】【丨祈仙九转成】门前客【李适之诗为问丨丨丨今朝几个来】茹膏客【阎伯璵盐池赋饵之者若丨丨之丨捧之者疑】【献玉之人】驭风客【卢鸿一倒景台诗序倒景台者可以邀丨丨之丨会絶尘之子超逸真荡遐襟王维进桂阳石室天乐表】【厐眉皓发遥同入昴之人真诀言来告丨丨之丨】波上客【王维早入荥阳界诗渔商丨丨丨鸡犬防傍村】洛阳客【王维喜祖三至留宿诗门前丨丨丨下马拂征衣】邹鲁客【王维送孙二诗书生丨丨丨才子洛阳人】磨镜客【王维】【郑果州相过诗牀前丨丨丨树下灌园人】鸾渚客【王维诗闻诗丨丨丨献赋凤楼人】姑苏客【王维同崔傅荅贤弟】【诗洛阳才子丨丨丨桂苑殊非故乡陌】辽阳客【王维代闺人逺诗为报丨丨丨流芳不待人】青眼客【王维赠韦】【穆诗与君丨丨丨共有白云心】祭酒客【王维诗官桥丨丨丨山木女祠】秋江客【王维闻裴秀才廸吟诗因戏赠】【诗莫作巫峡声肠断丨丨丨】几时客【卢诗俯仰天地间能为丨丨丨】逃名客【李白醉后寄崔侍御诗逺访投】【沙人因为丨丨丨】梁苑客【李白泛宴春亭池诗文招丨丨丨歌动郢中儿】霜台客【李白寄刘侍御诗独此林下意】【杳无区中缘永辞丨丨丨千载方来旋】游侠客【李白少年行君不见淮南少年丨丨丨白日毬猎夜拥掷】懐沙客【李白有懐山中诗予非丨丨丨但羙采菱曲】思归客【李白诗长铗归来乎秋风丨丨丨温庭筠诗今日丨丨丨相思满镜】【前】要离客【李白诗马如一匹练明日逐呉门乃是丨丨丨西来欲报恩】紫霞客【李白诗安识丨丨丨瑶台鸣素】【琴】日南客【李白种葛篇缝为絶国衣逺丨丨丨】幽燕客【李白代赠逺诗妾本洛阳人狂夫丨丨丨】紫烟客【李白诗金华牧羊儿乃是丨丨丨】玉皇客【李白草创大还诗不向金阙游思为丨丨丨】海客【李白赠焦】【链师诗二寳淩青天三花含紫烟中有丨丨丨宛疑麻姑仙】青云客【李白书懐诗一□丨丨丨三登黄楼又寄上呉王】【诗洒扫黄金台招邀丨丨丨韩愈诗日擕丨丨丨探胜穷崖濵】大隄客【李白忆防阳诗昔为丨丨丨曾上山公楼】秋浦客【李白秋浦歌愁作丨丨丨强看秋浦花】管客【李白初月诗乐哉丨丨丨愁杀战征儿】长沙客【李白留别】【贾舎人诗君为丨丨丨我独之夜郎杜甫诗借问持斧翁防年丨丨丨】采铅客【李白诗提擕丨丨丨结荷水邉沐】下邳客【李白诗身为丨丨丨家有圯桥书】峨眉客【李白寄丹邱子诗仆在雁门关君为丨丨丨心悬万里外影滞两乡】【隔又峨眉山月歌黄楼前月华白此中忽见丨丨丨】异乡客【李白江行逺诗别时酒犹在已为丨丨丨】投沙客【李白赠汉阳辅录事诗应念丨丨丨空余吊屈悲】紫阳客【李白寄随州紫阳先生壁诗复闻丨丨丨早署丹台名】沧波客【李白越中秋懐诗一为丨丨丨十见红蕖秋】东海客【李白赠崔侍诗故人丨丨丨一见借吹嘘】清狂客【杜甫戏呈路曹长诗惟君最爱丨丨丨百遍相过意未阑】老賔客【杜甫醉为马坠诗甫也诸侯丨丨丨罢酒酣歌】【拓金防】独归客【杜甫诗暝色无人丨丨丨】嵩阳客【杜甫诗独卧丨丨丨三违颍水春】沧浪客【杜甫惜别】【行卿到朝廷説老翁漂零已是丨丨丨】江海客【杜甫诗张公一生丨丨丨身长九尺须眉苍温庭筠诗而我丨丨丨楚游】【动梦思朱松诗谁知丨丨丨浩荡济时心】淹留客【杜甫诗峡内丨丨丨溪边四五家】青城客【杜甫诗自为丨丨丨】【不唾青城地】湖南客【杜甫舟中诗丨丨为丨动经春燕子衔泥两度新】垂纶客【杜甫诗戏问丨丨丨悠悠见汝】【曹】周南客【杜甫诗廻首丨丨丨驰驱魏阙心】荆扬客【杜甫诗秦城老翁丨丨丨惯习炎蒸岁絺绤】愁伴客【杜甫诗转添丨丨丨更觉老随人】箕颍客【杜甫诗足明丨丨丨荣贵如粪土】渔竿客【杜甫诗白水丨丨丨】【清秋髪翁】归田客【杜甫诗峡里丨丨丨江边借马骑】祝融客【杜甫诗南为丨丨丨勉强亲杖屦】湖外客【杜甫诗愧为丨丨丨看此戎马乱】龙门客【杜甫诗凤穴雏皆好丨丨丨又新耶律楚材诗昂藏绿野翁真我丨丨丨】【杨维桢莲花防歌使君本是丨丨丨身脱宫袍岸乌帻】东客【杜甫与李白同寻范隐居诗余亦丨丨丨怜君如弟兄高】【适送郭处士往莱芜诗君为丨丨丨往来东畔】南邻客【杜甫遣兴诗焉知丨丨丨九月犹絺绤】同舟客【孟浩】【然宿永嘉江诗借问丨丨丨何时到永嘉】求仙客【孟浩然寄天台道士诗海上丨丨丨三山望几时】狂歌客【孟浩】【然诗何意丨丨丨从公亦在旃】餐霞客【孟浩然伤岘山云表观主诗岂意丨丨丨溘随朝露先施肩吾秋夜山居诗幽居正】【想丨丨丨夜久月寒珠露滴】大梁客【高适诗曾为丨丨丨不负信陵恩】乘辇客【岑参诗寄报丨丨丨簪裾尔何】【容】链金客【岑参寻少室张山人诗中丨丨丨昨日游人间】青岑客【王昌龄独游诗永懐丨丨丨廻首白云间】长啸客【王昌龄裴六书堂诗窓下丨丨丨区中无遗想】燕齐客【王昌龄寄弟诗是时丨丨丨献术蓬瀛内】青防客【王昌龄缑氏尉沈兴宗置酒南溪诗古时丨丨丨灭迹沦一尉傅若金送雅琥参书归武昌诗忆昔文皇御天厯知君已是丨】【丨丨】广陵客【李颀琴歌主人有酒欢今夕请奏鸣琴丨丨丨】手客【綦母潜题林寺诗愿谢丨丨丨兹山禅诵饶】山海客【元结古遗叹嗟嗟丨丨丨全独竟何辤】好文客【薛据题丹阳陶司马防壁诗唯余丨丨丨时得咏幽兰】褐衣客【栁中庸春思诗谁知丨丨丨顦顇在书窓】紫府客【元载尚书比部郎中萧府君志铭君有草堂在庐山下紫】【霄峰每天气寥朗輙驾紫骝擕酒壶同丨丨之丨恣游其下弄泉坐石不记早暮】向城客【刘长卿小西渡诗何事还山云】【能留丨丨丨】扬州客【刘长卿送子壻往扬州诗芜城春草生君作丨丨丨】青山客【刘长卿寄龙山道士许法棱诗】【悠悠白云里独住丨丨丨】东床客【刘长卿训子壻李穆诗赖有丨丨丨池塘免寂寥】山中客【韦应物诗今朝郡斋】【冷忽忆丨丨丨】香署客【韦应物寻孔徴君诗偶随丨丨丨来访竹林欢钱起过孙员外蓝田山居诗不知丨丨丨谢病翠微】【间】折腰客【韦应物赠王侍御诗自叹犹为丨丨丨可怜骢马路傍行朱子题霜杰集诗平生尚友陶彭泽未肯轻为丨丨】【丨】解缨客【钱起诗不作丨丨丨寕知舍筏喻】效颦客【钱起崔明府拜补阙诗惜哉丨丨丨心想劳婵娟】待漏客【钱起酬苗发宿龙池寺诗宁知丨丨丨清夜此从容】落帽客【钱起九日闲居诗今朝丨丨丨几处管留】五夜客【钱起送员外侍御入朝诗含香丨丨丨持赋十年兄】工文客【钱起送安都秀才北还诗年少丨丨丨言离却解顔】振缨客【钱起过曹钧居诗济济丨丨丨烟霄各致身】游宦客【钱起忆皇甫冉诗如何丨丨丨江海随泛梗】秦世客【戴叔伦桂阳北岭诗乍疑丨丨丨渐识楚人言】小山客【韩翃送王府张参军及第东归诗顾歩曾为丨丨丨成名】【因事大江公】青衫客【耿湋过三郊驿诗冉冉丨丨丨悠悠白髪人】千客【戴叔伦诗经过丨丨丨谈笑五陵儿】旗亭客【权德舆五杂组乐府五杂组丨丨丨往复还城南陌】玉客【权德舆璩授京兆府参军呈独郎诗因慙丨】【丨丨应笑此非夫】乌府客【武元衡酬元十二诗偶寻丨丨丨同醉习家池僧皎然酬李嘉祐诗诗思先邀丨丨丨山情还】【访白云楼】青莲客【杨巨源过仁夀寺纳凉诗因投竹林寺一问丨丨丨】岘首客【韩愈诗风流丨丨丨】虞庠客【韩愈咏月诗独有丨丨丨无由拾落蓂注愈时为国子博士】读书客【韩愈诗借问丨丨丨胡为在京师】忘机客【柳宗元禅堂诗山花落幽户中有丨丨丨王野金城禅院诗鸟似丨丨丨山疑入定人】贰食客【符载赠蕲州卢员外书去】【年春三月某将渡浔阳严太守命某为丨丨之丨偶于末席备聆嘉话】杖锡客【白居易逰坊口悬泉诗时逢丨丨丨或値】【垂纶叟】鹿鸣客【白居易酬刘五主簿诗问我栖栖何所适乡人荐为丨丨丨姚合寄马戴诗天府丨丨丨幽山秋未归】环堵客【白居易遣懐诗頽然丨丨丨萝蕙为巾带】声华客【白居易晏坐闲吟昔为京洛丨丨丨今作江南潦倒翁】威秦客【白居易江州赴忠州诗昔作丨丨丨常思江海行】今宵客【白居易诗懐哉庾顺之好是丨丨丨】沉防客【白居易诗自哂丨丨丨常为献纳臣】鸿都客【白居易诗临卭道士丨丨丨能以精诚致魂魄】失途客【白居易诗】【世上方为丨丨丨江南又作阻风人】平泉客【白居易醉吟先生传醉吟先生与嵩山僧如满为空门友丨丨丨韦楚为山水】【友彭城刘梦得为诗友安定皇甫朗之为酒友】朱轓客【李绅移九江诗天书怜谴谪重作丨丨丨】驾鸿客【李绅赠毛】【仙翁诗仙兄受术几千年已是当时丨丨丨】商岭客【李绅初到洛阳诗官职谬齐丨丨丨姓名那重汉廷臣】黄庭客【孟郊伤哉行众毒蔓贞松一枝难久荣岂知丨丨丨仙骨生不成】骑省客【张籍和卢常侍寄萍山隐者诗寄知丨丨】【丨长向白云闲】仙舟客【李潜和主司王起诗恩波旧是丨丨丨德宇新添月桂名】金客【李贺残丝曲绿鬓年少丨】【丨丨缥粉壶中沉琥珀宋褧杨花曲云踪雨迹杳难凭青年误杀丨丨丨】走马客【李贺走马引襄阳丨丨丨意气自生春】垂翅客【李贺诗君怜丨丨丨辛苦尚相从】秋风客【李贺诗茂陵刘郎丨丨丨苏轼诗茂陵丨丨丨劝尔麾一杯】新丰客【李贺致酒行吾闻马周昔作丨丨丨天荒地老无人识】丝桐客【李贺章和二年中诗殷勤为我下田租百】【钱擕偿丨丨丨】佩兰客【李贺公无出门诗嗾犬狺狺相索索防掌偏宜丨丨丨鲍溶送王损之赴举诗青门丨丨丨淮水誓】【风流】曵裾客【朱长文送李司直诗防作王门丨丨丨为余前谢鲍将军陆游送王仲言倅泰州诗老病难陪丨丨丨因来时】【寄一行书】栖寓客【姚鹄书情献知己诗一为丨丨丨三见北归人】霜台客【崔子向建元寺诗寄隐丨丨丨相思粉署】【人】移薪客【翟禹锡小吏持剑判带昆吾之宝宁慙挂树之人弃回禄之烟谁赏丨丨之丨】青鸾客【鲍溶东高峰诗】【画里丨丨丨云中碧玊箫】寻竹客【姚合种苇诗坐中丨丨丨将去更逡廵】鱼背客【皇甫松大隐赋莫希丨丨丨不】【作鹿门翁】江汀客【杜牧诗孰谓汉阳人来作丨丨丨】依刘客【许浑郊居春日有懐府中诸公诗花前更谢丨丨丨】【雪后空懐访戴人僧齐已诗莫问丨丨丨金台又度秋】夜鱼客【许浑守风准隂诗遥见江阴丨丨丨因思京口钓鱼时】云屋客【许浑诗丨丨何年丨青山白日长】华堂客【温庭筠牡丹诗丨丨丨防埀地想凭栏杆敛翠蛾】多情客【温庭筠和友人伤歌姬诗王孙莫学丨丨丨自古多情损少年徐诗赋命丨丨丨经年去国心】紫庭客【温庭筠谢】【公墅歌鸠眠高柳日方融绮榭飘飖丨丨丨】天姥客【温庭筠诗茶炉丨丨丨棊席剡溪僧】南遁客【温庭筠诗频为】【丨丨丨犹作卧龙吟】朝天客【温庭筠张静婉采莲曲麒麟公子丨丨丨珂马堂堂渡春陌】白莲客【温庭筠诗应共】【丨丨丨相期松桂前】西窓客【温庭筠舞衣曲廻频笑语丨丨丨星斗寥寥波脉脉】东归客【温庭筠南湖诗飘然篷艇】【丨丨丨尽日相看忆楚乡】西洲客【温庭筠西洲词他日相寻索莫作丨丨丨】句溪客【温庭筠春日野行诗何事轻挠】【丨丨丨绿萍方好不归家】青云客【温庭筠诗梅仙自是丨丨丨莫羡相如却到家】棹萍客【温庭筠芙蓉池诗遂从丨】【丨丨静啸烟草湄】将军客【李商隐天平公座中呈令狐令公诗虽然同是丨丨丨不敢公然仔细看】五字客【李商】【诗偏称含香丨丨丨从兹得地始芳荣】侵晨客【李商隐富平少侯诗当闗莫报丨丨丨新得佳人字莫愁】吹管客【李商隐诗肠断秦台丨丨丨日西春尽到来迟】倾城客【李商隐诗昭阳第一丨丨丨不蹋金莲不肯来】秦楼客【李商】【隐无题诗岂知一夜丨丨丨偷看吴王苑内花】庙中客【李商隐诗我来不见隆凖人洒酒空余丨丨丨】戴豸客【喻鳬】【夏日龙翔寺居即事寄侍御诗何当丨丨丨复此问生涯】抱瓮客【赵嘏下第诗南溪丨丨丨失意自懐羞】弹铗客【于邺诗不知丨丨丨何处感新恩】吹箫客【李羣玉登广陵楞伽台诗飘如出尘笼想望丨丨丨唐顺之听弹琴诗何独丨】【丨丨能生阴谷春】丹灶客【于武陵赠王道士诗不随丨丨丨终作白头人陆游乍凉诗招呼丨丨丨结束玉霄行】射雕客【司马扎猎客诗五陵丨丨丨走马占春光】壶中客【马戴诗愿値丨丨丨亲观肘后方】图画客【薛能碧鲜】【亭题竹诗已闻丨丨丨兼写薛先生】阳闗客【崔仲容诗满眼丨丨丨未归】偷桃客【崔澹诗为忧错认丨丨丨曼倩】【曾为汉侍郎】桐乡客【吴融丛祠诗金鞍正伴丨丨丨粉壁犹懐桂苑仙】芦中客【周贺越中故人诗清夜丨丨丨】【严家有钓台】迷津客【徐珩诗独有丨丨丨懐归渐暮途】医树客【皮日休二游诗门留丨丨丨壁倚栽花锸】赁舂客【陆龟防幽居赋序神交六位方为卖卜之人歌动五噫竟作丨丨之丨】戴颙客【陆龟防二游诗秋笼支遁夜】【榻丨丨丨】大块客【陆龟防缥缈峰诗身为丨丨丨自号天随子】骨客【陆龟蒙夏日闲居诗因为鸾章吟怱忆丨】【丨丨】飞藻客【陆龟袭美留振文宴诗毫健几多丨丨丨羽寒寥落映花莺】芸香客【陆龟蒙和袭美寄韦校书诗可】【中寄与丨丨丨便是江南地里书吴斌颜山歌此中昔有丨丨丨一朝矫翼腾三台】鹦鹉客【李山甫赴举别所知诗黄祖不】【怜丨丨丨志公偏赏麒麟儿】重瞳客【徐夤偶书诗高皇冷笑丨丨丨葢世拔山何所为】闗东客【徐夤龙蛰诗穰】【侯休忌丨丨丨张禄先生竟相秦】河北客【徐夤将入城灵口道中作锦袖臂鹰丨丨丨青桑鸣雉渭南村】持斧客【僧皎然送孙侍御游越诗不知丨丨丨吟防是何情范梈万竹亭诗陇西仙人丨丨丨散马凉城行新竹】谈天客【僧皎然杂】【兴诗吾观丨丨丨工言防其精】婵娟客【僧法照钱侍中诗语丨丨丨将心向薜萝郦权木犀诗遥知丨丨丨与我笑一】【俱】游寺客【僧齐已诗春深丨丨丨花落闭门僧】神仙客【韩定辤诗崇霞台上丨丨丨学辨痴龙艺最多】祈赛客【张秘河渎神词门外往来丨丨丨翩翩帆落天涯】纫兰客【徐午日诗岂知泽畔丨丨丨来赴城中角期髙士谈】【苦竹诗清如南国丨丨丨痩似西山采蕨人】云边客【曹汝弼诗应喜丨丨丨冥捜未班】蟾宫客【曹汝弼中秋月】【诗谁似丨丨丨得攀仙桂香裘万顷送髙张安入京诗青山十载丨丨丨墨绶三年凤岭头鲍恂中秋翫月诗昔年为作丨丨丨曾】【向宫中看玉轮】班荆客【赵抃芳草诗古渡丨丨丨长堤走马人】蓬瀛客【栁开诗凭栏自是丨丨丨独对潇湘兴未】【穷】骢马客【梅尧臣送李节推诗当时丨丨丨今是凭熊守刘秩秣陵懐古诗忽忆旧时丨丨丨□今白髪老山河】山阳客【梅尧臣诗久作丨丨丨逢人为言】玊堂客【梅尧臣许待制诗欧阳始是丨丨丨批章草诏传星流文彭年题】【衡翁扇头小楷秋声赋诗緑髪方瞳丨丨丨绳头灯下写秋声】杜陵客【梅尧臣山水字诗昔年曾是丨丨丨东城水上横此】【碑萨都拉京城春日诗蹇驴破防丨丨丨献赋归来日未斜】清啸客【文彦博诗多谢苏门丨丨丨了无尘事染壶氷】地上客【周子诗声丨丨丨歴乱竟谁催】陇头客【欧阳修黄杨树子赋张骞一见须移海上之根陆凯如逢堪丨丨】【之丨】清颍客【欧阳修诗谁为声丨丨丨此生终不渔竿】巢上客【欧阳修诗懐丨丨丨】沙头客【欧阳】【修诗终日丨丨丨】醉翁客【欧阳修赠沈遵诗依君不为丨丨丨不见翁醉山间亭】翘材客【司马光和潞公游独】【乐园诗闲引丨丨丨同为独乐游陆游荅客诗絶笔光范书扫迹丨丨丨】东阁客【司马光酬始平公见示近诗诗绛帐生徒】【丨丨丨微官拘絷如樊笼陆游醉题诗白首难陪丨丨丨清风自足北窓眠】蓬莱客【苏轼诗乐天不是丨丨丨凭仗西方】【作主人】采蕨客【苏轼诗一杯罗浮春逺饷丨丨丨】云梦客【苏轼诗落笔已呑丨丨丨抱寒欲访水仙师】汤饼客【苏轼诗甚欲去为丨丨丨只愁错写弄麞书】百年客【苏轼诗人生如朝露要作丨丨丨】无家客【苏轼】【诗宦游莫作丨丨丨举族长悬似细腰】龙山客【苏轼诗谁知爱酒丨丨丨却在渔舟一叶中】五管客【苏轼诗应】【怜丨丨丨曾作八州督】瑶台客【苏轼中秋见月和子由诗明朝人事随日出怳然一梦丨丨丨】声利客【苏轼诗时】【要丨丨丨来洗尘埃颜】天禄客【苏轼懐刘莘老诗为问西归丨丨丨何时同看洛川神】醉吟客【苏辙郭祥正醉】【吟庵诗姑孰溪头丨丨丨归作茅庵劣容席】讐书客【曾巩寄郸州邵资政诗铅笔丨丨丨朱轓守土臣】悲秋客【程子诗道人不是丨丨丨一任晚山相对愁】浩歌客【徐积诗我曹尽是丨丨丨笑声酒靣春风和】花中客【徐积】【琼花歌黄鹂本是丨丨丨啼尽好声求不得】黄绶客【徐积寄路倅洪泽阻水诗更有南城丨丨丨但吟西户绿杨间】传书客【黄庭坚赠黔南贾使君诗少年圮下丨丨丨老去崆峒问道山】草客【黄庭坚感春诗茶如鹰爪拳汤作蟹眼煎】【时邀丨丨丨晴明坐南轩】尘内客【晁补之诗煜煜丨丨丨相逢不相见】紫垣客【晁冲之诗玉堂词人丨丨丨拜赐舞】【蹈黄罗封】骑马客【晁冲之诗门外岂无丨丨丨江湖犹有捕鱼郎】闻韶客【张耒歳暮即事诗肉似丨丨丨斋如持律】【徒】都城客【陈师道诗十载丨丨丨身冒百艰】供奉客【沈遘和呉仲庻牡丹花诗独笑开元丨丨丨惟将歌句奉】【欢娱】仙伽客【邹浩从昭州北还诗驯狐戏学丨丨丨一夜飞鸣报老禅】厐眉客【程俱诗荣州书窟三万卷锦囊付此】【丨丨丨】山下客【陈与义逺轩诗聊使山中人永记丨丨丨】西轩客【陈与义西轩寄居诗牢落丨丨丨廵檐费独吟】湖上客【陈与义送王因叔赴试诗自是天涯人更送丨丨丨】车载客【韩驹诗南池主人丨丨丨红旗早葢行逺陌】离乡客【邢居实诗昨日同袍友今朝丨丨丨】问字客【周必大诗门稀丨丨丨室乏借书缶】请缨客【朱松送瓯】【宁魏生赴武举诗建安少年丨丨丨横槊赋诗两无敌】转蓬客【范成大诗我亦江南丨丨丨】华胥客【范成大不】【寐诗人生原是丨丨丨休向迷途更着鞭】骖鸾客【范成大玉茗花诗直须逺丨丨丨脚飘飘可一枝】巢松客【陆游病思诗西山雪外丨丨丨南岳岩前洗鉢僧宋登春日游太原黄岩寺诗欲共丨丨丨安禅老化宫】温卷客【陆游秋雨】【书感诗门外久无丨丨丨架中宁有官书】修禊客【陆游诗冠葢敢同丨丨丨桑麻不减避秦人】隆中客【陆游】【晨起至参倚斋诗幸好丨丨丨无为起草庐】负笼客【陆游平都山诗行逢丨丨丨卧听送船声】锦城客【陆游诗忆】【昔初为丨丨丨】梅作客【杨万里雪夜寻梅诗去年看梅南溪北月作主人丨丨丨】沽酒客【朱子诗路转忽逢丨丨丨】挥麈客【朱子山人方丈诗地窄不容丨丨丨室空那有防花天】贺年客【陈傅良除夜诗柴门剥剥响已有丨丨丨】窥窬客【贾岱宗狗赋画则无丨丨之丨夜则无奸宄之賔】盟鸥客【戴复古酬子渊送牡丹诗海上丨丨丨人间失】【马翁】草檄客【刘克庄题江贯道山水诗当年丨丨丨今日负樵翁】大宋客【葛长庚授墨堂记胡公则太平兴国宫道】【士也官则九天采访之司也居庐山之隂讳用琮昔为山中道正时有道人姓囘过宫中莫有延之者独胡公欵以杯茗后数年自】【称丨丨丨扣胡公之幽院自肩二酒坛指为行李倾坛示胡皆黄白之物大宋二字切音乃洞字也二坛者吕字也所称客者賔也】【则吕洞賔相遇明矣】青琐客【刘迎代主簿上梁孟容副公诗天上风流丨丨丨人间嘉庆绿衣郎王洪和胡学士侍游万岁】【山诗共夸丨丨丨陪宴栢梁囘】崆峒客【刘乗忠诗劳生得遇丨丨丨錬诀还丹问隐仙】悬舆客【张飬浩寄友诗情知】【五袠丨丨丨肻作千金鬻帚人】骑鲸客【张飬浩诗诗情沧海丨丨丨世故青楼掷防人】栽桃客【虞集费无隐丹室诗】【年深不记丨丨丨苇室时惊射鴈人】金銮客【陈孚诗天上丨丨丨人间第一流】名缰客【陈孚憩僧诗自知不是】【丨丨丨消得曹溪一滴茶】贩鹾客【戴表元邻峯诗堂堂夜行谁邻峯丨丨丨】避秦客【邓文原赵干春山曲隖图诗】【来岂是丨丨丨理乱不闻度岁华】帝王客【杨载诗昔年陶隐君常作丨丨丨】三岛客【尹廷高诗挥翰风流丨丨】【丨】风流客【郭钰和袁茂才秋夜宴集诗袁郎自是丨丨丨旧约秦楼愿不违】罗浮客【郭钰寄李亨衢诗日长应】【共丨丨丨时复松花酒一瓢高啓梅花诗一尊欲访丨丨丨落叶空山正掩门】紫芝客【马祖常诗徜徉丨丨丨憔悴鹿皮翁】无赖客【王翥诗衣冠丨丨丨花月可怜宵】鼇峯客【马祖常上京翰苑书懐诗谁知重见丨丨丨飒飒临风已星】题箓客【何中阁皁山诗信早归丨丨丨蜂房分缀链丹寮】银汉客【王士熙象石诗归来丨丨丨好与共空查】眠云客【萨都拉过紫薇庵访冯道士诗不见丨丨丨惟逢避雨樵】髙阳客【陈旅京华即事诗壮游偶结丨丨丨无复临风】【动越吟】泣珠客【宋无公无渡河乐府公无白璧献河伯恐公身为丨丨丨】山客【曹文晦梅魂诗神交自有丨丨】【丨橅树清吟兴未阑】五噫客【杨维桢要离冢诗如何丨丨丨死与尔同仇注五噫歌汉高士梁鸿所作鸿墓近要离冢】乘鱼客【钱惟善题钱舜举金碧山水诗往来共载丨丨丨揖让相逢化人】咀芝客【戴良游吴山承天观诗路萦赏心侣】【谷馆丨丨丨】骑麟客【戴良懐宋庸庵诗何当去逐丨丨丨被髪同为汗漫游】兰台客【戴良游宝华寺诗同游赖】【有丨丨丨时出新诗鬭防霞】荒村客【倪瓒荒邨诗踽踽丨丨丨悠悠远道情】闭闗客【马臻送陈渭归山中诗】【手携诗卷出万山来覔湖边丨丨丨】嵩岳客【僧清塞诗一为丨丨丨几葬洛阳人】青袍客【僧明本苔梅诗玉堂试看】【丨丨丨莫忘江南有白衣】求劒客【僧益山居诗海上刻舟丨丨丨市中当昼攫金人】萝衣客【僧惟则游三湘台诗】【前身不与后身期白云岂识丨丨丨】埀纶客【刘基秋江独钓图诗秋风江上丨丨丨知是严陵是太公】听猿客【髙啓】【题陈生画诗遥遥射鴈子丨丨丨】骑驴客【髙啓梅花诗丨丨丨醉风吹防放人归雪满舟】圆通客【楼琏】【送照上人兼东斗南和尚诗殷勤为报丨丨丨背清风好共还】箕尾客【王鏊诗忽为丨丨丨昔忝鹿鸣賔】葛巾客【顾璘赠孙思和诗时招丨丨丨对坐倾匏尊】金丸客【顾清书所见诗逰人不是丨丨丨説与流莺莫乱飞】飞鳬客【孙一元秋夜宿南屏山中诗岂无伏虎禅亦有丨丨丨】伸眉客【薛蕙对酒诗惟余对酒时暂作丨丨丨】福地客【傅汝舟游玉笥山诗愧为丨丨丨叨蹑羡门踪】雕龙客【蔡汝楠华鸿山学士诗才迈丨丨丨心齐失马翁】京兆客【潘纬銮江秋暮诗还惭丨丨丨何事泣牛衣】盘马客【朱多炡集贤士湖诗萦廻丨丨丨潇洒好鵞賔】牛渚客【僧守仁次龙门韵诗天近可招丨丨丨月明长送虎溪人】披簔客【居节对雪诗钓鱼却忆丨丨丨小艇寒江兴不违】留偈客【僧广印荅蔡五岳见访诗无句可酬丨丨丨半峯花雨一声莺】
