<!-- { "loadSidebar": true } -->

　　御定佩文韵府巻六十七之六
<子部,类书类,御定佩文韵府>
　　钦定四库全书
　　御定佩文韵府巻六十七之七目录
　　去声　　　八霁韵七
　　袂　系　祭　隶　闭　逝　缀

　　钦定四库全书
　　御定佩文韵府巻六十七之七
　　去声　　　　八霁韵七
　　袂【弥蔽切防也】
　　韵藻防袂【礼记齐大饥黔敖为食于路以待饿者而食之有饿者丨丨辑屦贸贸然来黔敖左奉食右执饮曰嗟来食扬】【其目而视之曰予惟不食嗟来之食以至于斯也陶潜诗常善粥者心深恨丨丨非】投袂【左传楚子使申舟聘于齐曰无假道】【于宋及宋宋人杀之楚子闻之丨丨而起屦及于窒皇剑及于寝门之外车及于蒲胥之市晋书刘琨传赞越石才雄临危效忠枕】【戈长息丨丨徼功宋史李纲传康王贻纲书曰閤下学穷天人忠贯金石当丨丨而起以副苍生之望文赋譬犹舞者赴节以丨丨】【歌者应而遣声江淹发徐州教任先贵近义兼常慨挺刃丨丨信见其时卢思道北齐兴亡论龙摅豹变丨丨而起宋徽宗诗丨】【丨汧城北西风又是秋司马光稷下赋端居危坐规行矩止相与奋髯横议丨丨髙谈】反袂【公羊传麟者仁兽也有王者则】【至无王者则不至有以告者曰有麏而角者孔子曰孰为来哉孰为来哉丨丨拭面涕沾袍曰吾道穷矣甘泽謡薛嵩饯别红线坐】【客中冷朝阳为辞曰采菱歌怨木兰舟送客魂销百尺楼还似洛妃乘雾去碧天无际水空流歌毕嵩不胜悲红线丨丨且泣因伪】【醉离席亡其所在防勃福防寺碑驰心彼岸欲临海而褰裳投足化城下悲思而丨丨李遘诗吾言又无位丨丨空涟如刘子翚诗】【正当丨丨思乡国】短袂【论语防裘长丨右丨李白诗长风入丨丨内手如懐氷独孤授斩蛟夺宝剑赋其来也垒白刃旗丨】【丨不足以当其叶颙登九龙山诗杖藜扶我登九龙轻鞵丨丨随天风】举袂【战国策连袵成帷丨丨成幕挥汗成雨南史张】【融传融假还乡诣王俭别俭立此地丨丨不前易林丨丨覆目不见日月乐府杂录开元中有许和子者本吉州永新县乐家女也】
　　【善歌能变新声一日赐大酺于勤政楼观者数千万众諠哗上怒欲罢宴中官髙力士奏请命永新出楼歌一曲必可止諠上从之】【永新乃撩丨丨直奏曼声广场寂寂若无一人阮籍诗登髙眺所思丨丨当朝阳庾信荅移市敎希风慕义之士丨丨成帷卧辙】【反车之流摩肩相接岑参诗揺鞭丨丨忽不见千树万树空蝉鸣元稹五色祥云赋陋泰山之触石方出鄙髙唐之丨丨如舞】振袂【晋书简文孝武帝纪论于时上天乃眷强氐自冺五尺童子丨丨临江思所以挂斾天山封泥函谷髙允徴士颂士元先觉介】【焉不惑丨丨来庭始賔王国朱德润诗长啸出林杪丨丨扬天风】攘袂【晋书刘伶传尝醉与俗人相忤其人丨丨奋拳而徃】【伶徐曰鸡肋不足以安尊拳唐书李光弼传赞光弼生戎虏之绪沈騺有守丨丨狥国天下风靡梁简文帝对蜀父老问丨丨而凌】【卨稷抚掌而笑阿衡沈约髙士赞序悠悠之徒莫不丨丨而议进取怒目而争权利徐陵梁禅陈玺书讴歌所往则丨丨以膺之菁】【华已竭乃褰裳而去之梁肃兵箴无曰我大莫予敢制陈吴丨丨嬴氏大溃苏轼以石易画诗二豪争丨丨先生一捧腹又尘外亭】【诗戏留一转语千载起丨丨】联袂【唐书元徳秀传明皇酺五鳯楼下命三百里县令刺史皆以声乐集河内太守辇优伎数】【百瓌璚光丽德秀时为鲁山令惟乐工数十人丨丨歌于蒍于于蒍于者德秀所为歌也帝闻异之叹曰贤人之言哉潘岳籍田赋】【蹑踵侧肩掎裳丨丨宋之问游韦曲庄序先人结庐当大厦之地众宾丨丨乘暮春之月栁宗元登西山诗丨丨渡危桥萦出林】【杪苏辙诗平时出处常丨丨文翰叨陪旧服膺】扬袂【宋史刘庭式传庭式妻死逾年不肻复娶轼问之曰哀生于爱爱生于色】【今君爱何从生哀何从出乎庭式曰吾知丧吾妻而已吾若縁色而生爱縁爱而生哀色衰爱弛吾哀亦防则凡丨丨倚市目挑而】【心招者皆可以为妻也髙唐赋其始出也防兮若松榯其少进也晰乎若姣姬丨丨障日而望所思曹植酒赋或丨丨屡舞或扣剑】【清歌鲍照送从弟道秀诗登山临朝日丨丨别所思贾曾饿张尚书赴朔方序接葢隂衢丨丨风野李白诗丨丨正北辰开襟揽羣】【雄又褰帷对云峰丨丨指松雪白行简舞巾成八卦赋初就列以修容忽丨丨而进旅陆游诗丨丨去若飞跋望已天末】奋袂【淮南子丨丨执鋭曹植求自试表闻东军失备辍食弃餐丨丨攘袵而心已驰于吴防矣又游观赋丨丨成风挥汗如雨】分袂【拾遗记萧凤使玉门闗劝酒频频谓兄曰醉中庶丨丨不悲何逊赠从兄与宁寘南诗死灰终不然长岑且未归当怜此丨丨脉脉】【泪沾衣储光羲诗清晨惜丨丨秋日尚同舟白居易诗丨丨二年劳梦寐并牀三宿话平生牡牧诗丨丨还应立马看向来离思始】【知难罗诗文阵解围才昨日醉乡丨丨已三年】捐袂【屈原九歌丨余丨兮江中遗余襟兮澧浦江淹去故乡赋出汀洲而】【解冠入溆浦而丨丨听蒹葭之萧瑟知露霜之流滞】鄣袂【神女赋毛嫱丨丨不足程式西施掩面比之无色陆游将离江陵诗】【明当遂去此丨丨先侧望】把袂【梁元帝与萧挹书衡巫峻极汉水悠长何时丨丨共披心腹何逊赠江长史别诗饯道出郊坰】【丨丨临洲渚张説防诸友诗序喜且丨丨旧筵解带余日卧玩文墨笑谈平生张九龄诗当须一丨丨城郭共依然】盈袂【髙适】【诗离忧每醉心别涙徒丨丨】执袂【李白诗运濶英逹稀同风遥丨丨杜甫诗囘风吹独树白日照丨丨邵谒送从弟南归诗】【征徒忽告归丨丨殷勤论苻载送徐景威游潞府序开顔未熟丨丨相送黄潜诗丨丨方成别惊帆已若飞】解袂【杜甫诗鸹】【鸧催明星丨丨从此旋元稹诗丨丨方瞬息征防已翩翻】良袂【敬括负剑辟咡判何乃丨丨未引哆口斯张心尚滞于童蒙气】【先加于长者】缟袂【苏轼诗火冷饧稀杏粥稠青裙丨丨饷田头又梅花诗月黑林间逢丨丨霸陵醉尉误谁何】揄长袂【史记货殖传赵女郑姬设形容揳鸣琴丨丨丨蹑利屣目挑心招出不逺千里不择老少者奔富厚也司马相如长】【门赋丨丨丨以自翳兮数昔日之諐殃又説苑鄂君乘青翰之舟张翠羽之葢越人拥楫而歌曰山有木兮木有枝心悦君兮君不】【知于是鄂君揄袂而拥之举绣被而覆之又刘禹锡诗籣蘂残妆含露泣栁条长袂向风挥】
