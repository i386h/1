<!-- { "loadSidebar": true } -->
　　沫【莫拨切水丨一曰水名在蜀】
　　韵藻流沫【庄子孔子观于吕梁县水三十仭丨丨四十里淮南子人莫鉴于丨丨而鉴于止水者以其静也水经注泗水】【之上有石梁悬水三十仭丨丨九十里拾遗记三河者天河地河中河是也此三水有时通壅至圣之治水色俱溢无有丨丨扬雄】【解嘲蔡泽山东之匹夫也颔颐折额涕涶丨丨潘岳沧海赋丨丨千里悬水万丈孟浩然早发渔浦潭诗羙人常晏起照影弄丨丨】【江淹诗石林上参错丨丨下纵横李白望庐山瀑布诗飞珠散轻霞丨丨沸穹石苏轼百丈洪诗四山转风掠耳但见丨丨生千】【涡刘因观雷溪诗穿石谁能穷窟宅丨丨势欲浮蓬莱戴良题天马图诗众中牵出朝未央挥雾丨丨满道香】濡沫【庄子泉涸】【鱼相与处于陆相喣以湿相丨以丨不如相忘于江湖宣和画谱董羽善画鱼龙海水不为汀泞沮洳之陋丨丨涸辙之游骆賔王】【上兖州崔长史啓傥能分其斗水济丨丨之枯鱼惠以余光照孀栖之寒女又上郭赞府啓虽涸鳞丨丨尚觖望于鲸波而决羽枪】【榆颇思迁于莺树韩愈叉鱼招张功曹诗丨丨情虽密登门事已辽陈造对客诗白鱼紫蟹空丨丨窘惊麋想砀迷】水沫【抱朴子烧泥为瓦燔木为炭蜂窠为蜡丨丨为石凡此者皆柔脆变为坚刚物相感志溪中丨丨取起令干为末入汤中即冷而】【不沸梁简文帝纳凉诗游鱼吹丨丨神蔡上荷心宋之问入泷川江诗潭蒸丨丨起山火云生梅尧臣晚游西湖诗野蜂衔丨丨】【舟子剥菱黄】跳沫【刘峻金华山栖志白波丨丨汹涌成音上林赋驰波丨丨汨防漂疾孟浩然下灨石诗丨丨鱼龙沸藤】
　　【猿狖攀宋昱樟亭观涛诗丨丨喷岩翠翻波带景红苏辙涡口遇风诗余飚入帏幄丨丨溅牖】飞沫【曹植七啓骏騄齐骧】【扬銮丨丨傅毅舞赋龙骧横举扬镳丨丨木华海赋更相触搏丨丨起涛孔平仲大风发长芦诗出门强指挥丨丨溅衣湿唐庚诗】【噞喁喷丨丨白散晴晓】素沫【梁武帝诗金波扬丨丨银浪翻绿萍何逊诗远江飘丨丨高山郁翠微卢照隣诗涧流漂丨丨】【岩景霭朱光刘子翚邃老寄龙涎香诗瘴海骊龙供丨丨蛮村花露挹清滋】
