<!-- { "loadSidebar": true } -->
　　増显仁【易丨诸丨蔵诸用桓范与管寜书凿坏而处养徳丨丨魏都赋丨丨翌明蔵用黙】敦仁【易安土丨乎丨故能】【爱】下仁【易休复之吉以丨丨也注阳为仁行在初之上而附顺之丨丨之谓也又道徳指归论大国之君负众强上权右势】【左徳丨丨】寛仁【书克丨克丨彰信兆民唐书刑法志太宗以英武定天下然其天资仁恕魏征因为上言王政本扵仁恩太宗】【纳之遂以丨丨治天下】温仁【诗卷阿笺梧桐生者犹明君出也生于朝阳者被丨丨之气亦君徳也汉书河间王徳传王身】【端行治丨丨恭俭諡曰献王】讲仁【礼记义者艺之分仁之莭也恊于艺丨于丨得之者强】好仁【礼记小雅曰髙山仰】【止景行行止子曰诗之丨丨如此又上丨丨则下之为仁争先人汉书贾山传文王丨丨则仁兴得士而敬之则士用】役仁【礼记君子恭俭以求丨丨信让以求役礼】合仁【礼记丨之以丨而不安之以乐犹获而弗食也宋书符瑞志瑞虎丨丨白麟曜】【精】近仁【礼记子曰恭近礼俭丨丨信近情敬让以行此虽有过其不甚矣论语刚毅木讷丨丨家语孔子曰爱丨丨度近智】【注度事而行也】尊仁【礼记其君子丨丨畏义又长民者章志贞敎丨丨以子爱百姓后汉书舆服志夫礼服之兴也所以报功】【章徳丨丨尚贤】君仁【礼记父慈子孝兄良弟弟夫义妇听长惠幼顺丨丨臣忠十者谓之人义新序魏文侯与士大夫坐问曰】【寡人何如君也羣臣皆曰丨丨君也次至翟璜曰丨非丨君也曰子何以言之对曰君伐中山不以封君之弟而以封君之长子文】【侯大怒而逐翟璜次及任座任座曰丨丨君也曰子何以言之对曰臣闻之其丨丨者其臣直向翟璜之言直臣是以知丨丨君也】【文侯曰善复召翟璜入拜为上卿】资仁【礼记子言之仁有数义有长短小大中心憯怛爱人之仁也率法而强之丨丨者也】【注资取也】型仁【礼记丨丨讲让示民有常】鄕仁【礼记天子之立也左圣丨丨右义偕藏也注鄕去声】友仁【论语事其】【大夫之贤者丨其士之丨者韩愈酬裴功曺诗我来抑何幸事贤丨其丨朱子诗名都固多才我来丨其丨又书苑米芾子丨丨字】【元晖亦善书】辅仁【论语君子以文防友以友丨丨抱朴子良友结则丨丨之道矣】成仁【论语有杀身以丨丨家语】【古之御天下者以六官总治焉冡宰之官以成道司徒之官以成德宗伯之官以丨丨司马之官以成圣司寇之官以成义司空之】【官以成礼六官在手以为辔均仁以为纳后汉书杜林传论赵孟怀忠匹夫丨其丨杜林行义烈士假其命注晋灵使鉏麑贼盾隗】【嚣使杨贤刺林宋史文天祥传衣带中有赞曰孔曰丨丨孟曰取义惟其义尽所以仁至读圣贤书所学何事而今而后庻几无愧】【隋萧后述志赋虽生质之不敏庶积行以丨丨】取仁【论语色丨丨而行违汲冡周书五良一丨丨二取智三取勇四取财五取】【义】得仁【论语欲仁而丨丨又焉贪又晁公武读书志刘丨丨长庆中即以诗名歴举进士不第尝自述云外族帝皇是中朝】【亲故稀翻令浮议者不许九霄飞旣没诗人竞为诗吊之】假仁【孟子以力丨丨者霸霸必有大国以德行仁者王王不待大又】【荘子古之至人丨道于丨托宿于义】行仁【见上宋之问诗宴酣诗布泽节改令丨丨】周仁【左传叶公曰丨丨之谓信率义】【之谓勇李邕春赋肇木德以丨丨启春生而赋质又汉书丨丨传仁为人阴重不泄上时问人仁曰上自察之然亦无所毁以二千】【石禄归老子孙咸至大官】福仁【左传神丨丨而祸淫后汉书张衡传丨丨祸淫景响而应】奉仁【左传叔向贻子产书曰昔】【先王议事以制不为刑辟惧民之有争心也犹不可禁御是故闲之以义紏之以政行之以礼守之以信丨之以丨注奉养也】信仁【国语舅犯曰亡人无亲丨丨以为亲新序孙叔敖为婴儿时出游见两头蛇杀而埋之及长为楚令尹未治而国人丨其丨也】奸仁【国语丨丨为佻奸礼为羞注以奸伪行仁也】竞仁【逸周书既得其禄又増其名上下咸劝孰不丨丨】生仁【逸周书周公曰旣能生宝未能丨丨恐无后亲盐铁论江都相董生推言阴阳四时相继父生之子养之母成之子藏之故春丨丨】【夏长徳秋成义冬藏礼此四时之序圣人之所则也又释恵洪春去曲杏子丨丨桃叶长黄庚诗梅未丨丨笋未竿】祖仁【战国】【防苏子曰丨丨者王立义者霸】笃仁【史记周本纪文王丨丨敬老慈少礼下贤者士以此多归之新书丨丨而好学多闻而道】【顺顺一作愼盐铁论君子丨丨以行蔡邕祖徳颂穆穆我祖世丨其丨】修仁【史记秦楚之际月表汤武之王乃由契后稷丨】【丨行义春秋繁露春丨丨而求善秋修义而求恶冬修刑而致清夏修徳而致寛蔡邕祖徳颂贤人君子丨丨履德又唐书地理志】【桂州始安郡丨丨县本名建陵长庆三年更名】至仁【汉书司马相如传葢闻中国有丨丨焉德洋恩溥物靡不得其所荘子夫】【丨丨尚矣孝固不足以言之此非过孝之言也不及孝之言也管子故大德丨丨则操国得众】柔仁【汉书元帝纪孝元帝生民】【间八岁立为太子壮大丨丨好儒埤雅蔡邕月令曰鹰为鷞鸠应阳而变则喙丨丨而不鸷】躬仁【汉书匡衡传太王丨丨邠】【国贵恕】膺仁【后汉书五行志注鹔鹴似鳯鸠喙圆目身义戴信婴礼丨丨负智】含仁【后汉书杜笃传今国家躬修道】【徳吐惠丨丨盐铁论丨丨保徳説苑麒麟麕身牛尾圆顶一角丨丨怀义音中律吕行步中规折旋中矩】遭仁【后汉书赵壹传】【壹恃才倨傲为鄕党所摈后屡抵罪几至死友人救得免壹乃贻书谢曰今乃使干皮复含血枯骨复被肉允所谓丨丨遇神眞所】【宜传而着之】威仁【魏畧孙权遣浩周为牋魏王曰殿下践祚丨丨流迈】小仁【晋书武帝纪诏曰方今世运垂平将陈之】【以德义示之以好恶曲惠丨丨故无取焉】崇仁【晋书文帝纪敦五品以丨丨恢六典以敎训阮瑀诗阳春和气动贤主以丨丨】【又宋史地理志抚州临川郡丨丨县】服仁【晋书王覧传览少笃至行丨丨履义】前仁【南齐书文学传賛学亚生知多识丨】【丨】广仁【唐书地理志郑州管城县有仆射陂后魏孝文帝赐仆射李冲因以为名天宝六载更名丨丨池禁渔采又中説丨】【丨益智莫善于问】用仁【唐书刑法志御史周矩上防曰为国者以仁为宗以刑为助周丨丨而昌秦用刑而亡愿陛下缓刑】【丨丨】上仁【老子丨丨为之而有以为长杨赋自丨丨所不化茂德所不绥莫不蹻足抗首请献厥珍赭白马赋少尽其力有恻】【丨丨】同仁【关尹子圣人知我无我故丨之以丨素书丨丨相忧同恶相党皇极经世书三皇丨丨而异化韩愈原人一视而丨】【丨笃近而举逺】春仁【管子丨丨夏忠秋急冬闭】智仁【管子既丨且丨是谓成人韩诗外传仁道有四磏为下有圣仁者有】【丨丨者有德仁者有磏仁者防洁直方疾乱不治恶邪不匡非其民不使非其食不尝是磏仁者也磏同亷又中説子谓李靖丨胜】【丨程元仁胜智】圣仁【见上淮南子以贵为圣乎则贵者众矣以贱为仁乎则贱者多矣何丨丨之寡也】德仁【见上又隋】【书音乐志震宫初动木丨为丨】磏仁【见上】制仁【管子君人者丨丨臣人者守信此言上下之礼也】防仁【荘子圣人】【成于徳而不累出于道而不谋丨于丨而不恃】藏仁【荘子有虞氏其犹丨丨以要人亦得人矣而未始出于非人】力仁【旬子管仲之为人力功不力义力知不丨丨】守仁【荀子诚以丨丨则形形则神神则能化矣】降仁【大戴礼圣人有国于】【时龙至不闭鳯降忘翼鸷鸟忘攫爪鸟忘距蠭虿不螫婴儿蟁防不食天驹雒出服河出图自上古以来莫不丨丨】思仁【大戴】【礼独居丨丨公言言义是南宫縚之行也】肥仁【淮南子江水丨丨而宜稻】称仁【淮南子赵宣孟活饥人于翳桑之下而天】【下丨丨焉非有先生论伯夷叔齐避周饿于首阳之下后世丨其丨】贵仁【淮南子事力劳而养不足于是忿争生是以丨丨】载仁【论衡夫曾子丨于丨而儒生载于学所载不同轻重均也】肝仁【白虎通五藏丨丨肺义心礼肾智脾信也丨所以丨】【者何肝木之精也仁者好生东方者阳也万物始生于肝象木色青而有枝叶】马仁【水经注旧泚水又防丨丨陂水水出潕阴】【北山泉流竞凑水积成湖葢地百顷谓之丨丨陂陂水歴泚阳县下西南】尧仁【述异记丨为丨君一日十瑞宫中刍化为禾鳯】【凰止于庭神龙见于宫沼歴草生堦宫禽五色乌化白神木生莲萐蒲生厨景星耀于天甘露见于地是为十瑞萐音霎杜牧内宴】【请上夀酒辞天覆地容丨丨舜孝曺松诗苏舒同舜泽煦妪并丨丨】二仁【中説荀氏有丨丨焉注荀彧荀攸也】多仁【酉阳】【杂俎山气多男泽气多女水气多瘖风气多聋木气多伛石气多力阻险气多瘿暑气多残云气多寿谷气多痹丘气多尫衍气丨】【丨陵气多贪杜甫诗圣聪矧丨丨】宣仁【小学绀珠宋四后光献曹后丨丨高后钦圣向后昭慈孟后】昭仁【东京赋成】【礼三殴解罘放麟不穷乐以训俭不殚物以丨丨】祐仁【张衡赋彼天监之孔明兮用棐忱而丨丨】飞仁【七启若夫田文】【无忌之俦乃上古之俊公子也皆丨丨扬义腾跃道艺游心无方抗志云际】流仁【荀朂时雍乐迈徳丨丨】感仁【湛方】【生春赋鸷鸟丨丨而革性鶗鴂乘化而变声】能仁【梁昭明太子东斋聴讲诗承禀实丨丨沈约佛像铭丨丨奚感将吼妙法】垂仁【顔师古圣徳颂扇暍丨丨】配仁【杨巨源诗瑞霭方呈赏暄风本丨丨】慈仁【韩愈潮州谢上表天子神圣威武丨】【丨】汲仁【史记河渠书天子乃使丨丨郭冒发卒数万人塞瓠子决】桥仁【汉书儒林传礼有大戴小戴之学大戴授琅琊】【徐良小戴授梁人丨丨杨荣由是大戴有徐氏小戴有桥杨氏之学】杨仁【后汉书儒林传丨丨字文义举孝廉显宗特诏补北】【宫衞士今引见问当世政迹仁对以寛和任贤抑黜骄戚为先又上便宜十二事皆当世急务帝嘉之赐以缣钱】曹仁【魏志】【丨丨字子孝太祖从弟也从围壶关太祖令曰城防皆坑之连月不下仁言于太祖曰围城必示之活门所以开其生路也今公告】【之必死将人自为守且城固而粮多攻之则士卒伤守之则引日久今顿兵坚城之下以攻必死之宼非良计也太祖从之城降傅】【子曰曹大司马之勇贲育弗加也张辽其次焉】孟仁【吴志宝鼎三年二月以左右御史大夫丁固丨丨为司徒司空呉录仁字】【恭武江夏人本名宗避皓字易焉少从南阳李肃学其母为作厚褥大被或问其故母曰小儿无德致客学者多贫故为广被庶可】【得与气类接也其读书昼夜不懈肃奇之曰卿宰相器也除监池司马自能结网手以捕鱼作鲊寄母母因以还之曰汝为鱼官而】【以鲊寄我非避嫌也楚国先贤传宗母嗜笋冬节将至笋尚未生宗入竹林哀叹而笋为之出得以供母】和与仁【礼记义与信丨丨丨霸王之器也注器谓所操以作事者也义信和仁皆存乎礼】数世仁【礼记诗云丰水】【有芑武王岂不仕诒厥孙谋以燕翼子丨丨之丨也国风曰我今不恤皇恤我后终身之仁也】终身仁【见上】古公仁【史记周本纪人举国扶老携弱尽复归古公于岐下及他旁国闻丨丨丨亦多归之】童子仁【汉书鲁恭为中牟令有三】【异虫不犯境一也虎渡河二也丨丨有丨心三也李峤诗丨丨怀丨至】慈母仁【后汉书宼荣传荣上书曰靑蝇之人所共】【搆防今陛下忽丨丨之丨发投杼之怒】顔闵仁【后汉书郎顗传顗上书荐李固曰冇处士汉中李固年四十通游夏之艺】【履丨丨之丨又栁贯诗逝将熙孔业由此乐颜仁】比屋仁【后汉书崔骃传六合怡怡丨丨为丨】白虎仁【呉志赤乌】【十一年五月鄱阳言丨丨丨宋书符瑞志王者不暴虐则丨丨丨不害物王褒碧鸡颂黄龙见兮丨丨丨归来归来可以为伦又荘】【子商太宰荡问仁于庄子庄子曰虎狼仁也曰何谓也庄子曰父子相亲何谓不仁】召伯仁【晋书谢混传桓灵宝欲以安宅】【为营混曰丨丨之丨犹惠及甘棠文靖之德更不保五亩之宅耶灵宝闻慙而止】天作仁【大戴礼丨丨丨地作富人作治】坐言仁【韩诗外传客有见周公者曰立即言义丨卽丨丨】明有仁【新书故逺庖厨所以长恩且丨丨丨也】大夫仁【春秋繁露君猎得麑使大夫持以归大夫道见其母随而鸣感而纵之君曰丨丨其丨乎遇麑以恩况人乎】放麑仁【见上抱朴子除蒸子之谄亲丨丨之丨】掩枯仁【抱朴子是以能立素王之业者不必东鲁之丘能治丨丨之丨者不】【必西隣之昌】切切仁【化书行丨丨之丨用慼慼之礼其何以谢之】反哺仁【化书乌丨丨丨也隼悯胎义也蜂有】【君礼也羊跪乳智也雉不再接信也】薛收仁【中论姚义之辨李靖之智贾琼魏征之正丨丨之丨程元王孝逸之文加之以】【笃固申之以礼乐可以成人矣】带鸟仁【埤雅冠鸟性勇丨丨性丨缨鸟性乐】服杏仁【顔氏家训庾肩吾常服槐实年】【七十余目看细字须发犹黒邺中朝士有单丨丨丨拘杞黄精术车前得益者甚少邺中记寒食三日煑粳米及麦为酪捣杏仁煑】【作粥】载物仁【曺植表资坤元之徳体丨丨之丨】鸤鸠仁【曺植上责躬应诏诗表不别荆棘者庆云之惠也七子均】【养者丨丨之丨也】儿女仁【曺植诗忧思成疾疹毋乃丨丨丨】南风仁【辛旷文万国黎献感仰丨丨之丨】杯酒仁【王昌龄诗平生驱驰分非谓丨丨丨】悍妇仁【白居易读张籍古乐府读君商女诗可感丨丨丨】牧伯仁【李商隠行次西郊作伊昔称乐土所赖丨丨丨】雨露仁【司马光南园诗谓言彼草木于我奚疎亲于间置取舍岂得完天真】【不若任其然同受丨丨丨雅琥上执政诗未遂风云信犹霑丨丨丨】天公仁【张耒诗失火而遇雨仰戴丨丨丨】再造仁【徐积上頋子敦诗下酬更生望上慰丨丨丨】母鞠仁【吕大钧天下为一家赋尊贤下不肖则父教之义嘉善矜不能】【则丨丨之丨】抚字仁【黄镇成赠郑守光逺诗幸借循良牧咸依丨丨丨】化育仁【丁鹤年诗草木犹怀丨丨丨】殷景仁【南史丨丨丨传景仁不为文而敏有思致不谈义而深逹理至于国典朝仪旧章记注莫不撰録识者知其有当世】【之志也卒赠侍中司空諡文成公】
