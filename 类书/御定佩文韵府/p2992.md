<!-- { "loadSidebar": true } -->
　　东方曰寄【礼记丨丨丨丨南方曰】未知所寄【后汉书邓禹传光武筹赤眉必破长安欲乗衅并关中而方有】【事山东丨丨丨丨以禹沈深有大度故授以西讨之畧】一生所寄【晋书谢朗传朗总角时病新起与沙门支遁讲论遂】【至相苦其母王氏再遣信令还安欲留使竟论王氏因出云新妇少遭艰难丨丨丨丨惟在此児遂流涕擕朗去】谋猷所寄【魏书髙祖纪公卿内外股肱之臣丨丨丨丨】无家可寄【庾信拟连珠乌江舣檝知无路可归白雁抱书定丨丨丨】【丨】
　　睡【是伪切眠丨】
　　韵藻龙睡【齐书幸臣传论窥盈缩于望景骊珠于丨丨北齐书陆法和传侯景遣任约击梁湘东王于江陵法和乃诣】【湘东乞征约至赤沙湖乗轻船不介胄沿流而下去约军一里乃还谓诸将曰聊观彼丨丨不动吾军之龙甚自踊跃即攻之庄子】【千金之珠必在九重之渊而骊丨颔下子能得珠者必遭其丨也李商诗珠容百斛丨休丨桐拂千寻凤要栖李洞送包处士诗】【休抛手网惊丨丨曾挂头巾拂鸟行曹邺诗白日探得珠不待骊丨丨苏轼诗蛟丨丨方懒缾罐小容偷虞集赠道士诗绕指风雷】【丨丨醒满囊云锦虎防归】昏睡【南史刘峻传好学家贫寄人庑下自课读书尝燎麻炬从夕逹旦时或丨丨其髪既觉复读】【终于不寐白居易春寝诗气熏肌骨畅东窗一丨丨】渇睡【六一诗诂吕文穆未第时薄游一县胡大监旦方随其父宰是邑遇】【吕甚薄客有誉吕曰吕君工于诗宜少加礼胡问警句客举一篇其卒章云挑尽寒灯梦不成胡笑曰乃是一丨丨汉尔吕闻之甚】【恨而去明年首中甲科使人寄声与胡曰丨丨汉状元及第矣王巩清虚堂诗吴兴太守老且病堆案满前长丨丨】貉睡【墨客】【挥犀丨行数歩辄丨以物警之乃起既行复睡】鼾睡【湘山野録苏子美赠秘演诗垂颐孤坐若痴虎眼吻开合犹光精演颔】【方厚顾视徐缓喉中含其声尝若丨丨云桯史王师征包茅于李煜徐省铉将命请缓师其言累数千上谕之曰江南亦何罪但】【天下一家卧榻之侧岂容他人丨丨竹坡诗话世所传退之遗文其中载嘲丨丨二语话极怪谲唐彦谦宿田家诗停车息茅店】【安寝正丨丨陈傅良诗废学児丨丨安贫妇馌耕】嗜睡【埤雅鼍性丨丨目睛常闭齐东野语荆公丨丨夏月常用方枕或问】【何意公云睡气蒸枕则转一方冷处蘓轼旦起理髪诗少年苦丨丨朝谒常匆匆陈师道诗昏昏丨丨元非病续续题诗不耐闲】美睡【续仙传夏侯登山渡水亦闭目丨丨同行闻其鼾声而不蹉跌人称睡仙韩偓伤春诗中酒向阳成丨丨惜花冲雨】
　　【伤寒张耒诗云影隂沉丨丨天陆游诗丨丨宜人胜按摩江南十月气犹和】引睡【白居易晚亭逐凉诗趂凉行绕竹丨丨卧】【看书苏轼诗丨丨文书信手翻陈师道诗请将饮酒换吟诗酒不穷人能丨丨陈与义寻诗絶句爱把山瓢莫笑侬愁时丨丨有竒】【功孙觌诗判闲聊命酒丨丨谩翻书陆游诗书为丨丨媒酒是治愁药】
