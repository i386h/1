<!-- { "loadSidebar": true } -->
　　舶【蒲格切音白增韵海中大船也】
　　韵藻蕃舶【唐书孔戣传戣拜岭南节度使丨丨泊歩有下碇税戣禁絶无所求索宋史食货志宣和元年秀州开修青龙】【江浦舶船辐辏请复置监官先是政和中置务设官于华亭县后江浦湮塞丨丨鲜至止令县官兼掌至是复设官专领焉】市舶【唐书卢奂传天宝初为南海太守南海兼水陆都防物产怪前守刘巨鳞彭果皆以贜败故以奂代之污吏敛手中人之丨】【丨者亦不敢干其法时谓自开元后四十年治广有清节者宋景李朝隐奂三人而已中兴防要宋绍兴间李敬陈为福州提举上】【曰丨丨司委寄非轻若用非其人则海商不至】海舶【风俗通呉中五月东南风谓之舶防风乃丨外丨船回祷于神而得者甘】【泽謡陶岘家昆山有亲戚为海南守因往省焉郡守遗古剑长二尺许玉环径四寸丨丨昆仑奴名摩诃善泅水而勇防遂悉以所】【得归曰吾家之三宝也】大舶【搜神记庐江筝笛浦有丨丨覆水中云是曹公船尝时闻筝笛节之声佛国记多摩梨帝国】【即是海口佛法亦具法显住此二年写经及画像于是载商人丨丨泛海西南行得初冬信风昼夜十四日可到师子国李白诗沙】【墩至梁苑二十五长亭丨丨夹防橹中流鹅鹳鸣黄镇成诗丨丨轻舟海上行】商舶【宣和书谱太平兴国中日本国僧与其徒】【五六人附丨丨而至不通华语问其风土竝书以对郑侠诗大牙丨丨满汀洲】泛舶【一统志广东韶州东南有曹溪梁时有天】【竺僧自西来丨丨曹溪口开山立石】故舶【王褒诗波生从丨丨沙涨涌新洲】越舶【晁端友诗江寒丨丨稀】增一舶【南史侯景传建康令庾信率兵千余人屯航北及景至彻航始除丨丨见贼军皆着铁靣遂弃军走】乘舶【南史】【扶南国传以女人为王号曰栁叶年少壮健其南有激国有事鬼神者字混塡梦神赐之弓丨贾人丨入海遂至扶南外邑栁叶人】
　　【众见舶至欲劫取之混塡张弓射其舶穿度一靣矢及侍者栁叶大惧举众降混塡遂君其国纳栁叶为妻】射舶【见上】琛舶【宋史乐志祭海神乐歌风樯迅疾丨丨来迟】泉舶【元史库库传库库奉命往覈丨丨芥视珠犀不少留目】败舶【水经注昔孙权装大船名之曰长安亦曰大船载坐直之士三千人与羣臣泛舟江津属値风起权欲西取芦洲谷利不从乃拔刀】【急止令取樊口薄舶船至岸而败故名其处为丨丨湾】五舶【莲社高贤传尊者佛防跋陀罗在长安秦王兴供僧三千盛修】【人事而师禅静自守忽谓弟子曰吾见本国丨丨俱众谓妄言因共摈弃乃与弟子慧严慧观四十余人俱至庐山香谷茇舎】【而居时防莲社逺公谓师被摈过由门人县记丨丨于律无犯即遣弟子致书秦主为其摈乃请师东林译出禅数诸经自是江】【东始耽禅悦师志在游化西适江陵持鉢分卫果见天竺丨丨至此后还都立道塲寺】附舶【莲社高贤传尊者佛防跋陀罗】【与僧伽达多共游罽賔时姚秦沙门智严至罽賔覩法众清净慨然东叹曰我诸同辈未遇眞匠将何悟即谘询于众孰能遂我】【祈诸化流东土佥应之曰跋陀罗其人也严乃要师□粮而行经歴诸国至交趾丨丨循海达于青州东莱】蛮舶【五国故事】【王延賔封于泉州仍嵗丰年每丨丨无失坠者人因谓之招财侍郎】南舶【益部方物略记水硫黄厥生在石水荡其液触】【梗凝体品亚丨丨】游舶【张融海赋浮舻杂舳丨丨交艘】浮舶【柳宗元曹溪第六祖碑公刺处州都防安南由海中大蛮】【夷连身毒之西丨丨听命咸被公德注谓马总】宝舶【刘禹锡酬南海马大夫诗连天浪里长鲸息映日帆多丨丨来】晋舶【呉淑舟赋梁丽丨丨之称呉越女之】浪舶【欧阳修有美堂记钱塘自五代时知尊中国顿首请命不烦干戈今其民幸富】【完安乐邑屋华丽盖十万余家环以湖山左右映带而闽商海估风帆丨丨出入于江涛浩烟云杳霭之间可谓盛矣】贾舶【周彦汴都赋越舲呉艚官艘丨丨张翥寄题顾仲瑛玉山诗丨丨倾诸国舆图奄八荒】新舶【陆游幽居初夏诗江歩横丨丨】【茅檐弄防孙】露舶【葛长庚词閤皂山前梧桐雨起风樯丨丨无穷意】归舶【谢翺候潮山望海诗见灯丨丨夜闻偈】【衣朝袁裒东湖联句丨丨攅桅聚浮梁断锁悬】巨舶【呉莱倭人折叠画扇歌富贾丨丨窥天星祝融嘘火时所丁岛濵买箑送】【清泠白龙皮浸暑欲醒】趁舶【高启朝鲜儿歌黄金掷买倾装得白饮分餐丨丨归】
　　昆仑舶【唐书王方庆传武后时累迁广州都督南海嵗有丨丨丨市外区琛琲前都督路元叡冐取其货舶酋不胜忿杀之】【方庆至秋毫无所索】扶南舶【梁四公记丨丨大丨从西天竺来卖碧玻璃镜靣广一尺五寸重四十斤内外皎洁】鹈毛舶【张志和鸑鷟篇陟巨鹈之上傍观四海岚蔽乎大地于是率天下之庖徒云梯而之帆其羽以为舟者防乎大海命之曰丨】【丨之丨】押畨舶【栁宗元马君墓志凡佐治由廵官判官至丨丨丨使经略副使皆所谓右职又岭南节度使飨军堂记由】【流求诃陵西抵大夏康居环水而为国以百数则统于丨丨丨使】廻沽舶【高启送胡簿之阳朔诗过海定寻丨丨丨出京】【才脱旧儒衣】
　　拍【普伯切打也】
　　韵藻应拍【益州草木记雅州出虞美人草有为虞美人曲则丨丨而舞他曲则否】右拍【宣和书谱昭明太子宴于】【圃执王筠之袖抚刘孝绰之背云所谓左挹浮丘袖丨丨洪崖肩其见重如此】
　　奚度拍【宋书戴明宝传有奚显度者世祖常使主领人功而苛虐特无道建康县考囚或用方材压頟及踝胫民间謡曰宁】【得建康压頟不能受丨丨丨】霓裳拍【唐书王维传客有以按乐图示者无题识维曰此丨丨第三叠最初丨也客未然引】【工按曲乃信】十八拍【乐府诗集唐刘商胡笳曲序曰蔡文姬善琴能为离鸾别之操为邉人所掠入畨为王后王甚重】【之武帝与邕有旧敕大将军赎以归汉边人思慕文姬乃卷芦叶为吹笳奏哀怨之音后董生以琴写胡笳声为丨丨丨今之胡笳】【弄是也琴集曰大胡笳丨丨丨小胡笳十九拍并蔡琰作按蔡翼琴曲有大小胡笳丨丨丨沈辽集世名流家声小胡笳又有契声】
　　【一拍共十九拍谓之祝家声祝氏不详何代人书苑蔡君谟书如蔡琰胡笳丨丨丨虽清气顿挫时有闺房态度蔡琰胡笳丨丨丨】【胡笳本自出畨中縁琴翻出音律同丨丨丨兮曲虽终响有余兮思未穷】十九拍【见上】
