<!-- { "loadSidebar": true } -->
　　【喜延入坐不先与谈时天暑植因呼常从取水自澡讫傅粉遂丨丨拍袒胡舞五椎鍜跳丸击剑诵俳优小说数千言讫谓淳曰】【邯郸生何如耶事文聚管宁避难辽东还泛海遭风船埀倾没宁思曰吾尝一朝丨丨三晨晏起今天怒猥集过恐在此王维】【诗丨丨箕踞长松下白眼看他世上人】苍头【战国策苏秦说魏王曰窃闻大王之卒武力二十余万丨丨二十万鲍彪注盖】【以青帕首史记项羽纪陈婴者故东阳令史东阳少年杀其令欲立婴便为王异军丨丨特起注丨丨谓士卒皂巾又汉书鲍宣传】【丨丨庐儿皆用致富注汉名奴为丨丨非纯黒以别于良人也诸给殿中者所居为庐丨丨侍从因呼为庐儿白居易诗羯鼔丨丨】【遣种蔬孔武仲诗家事满懐无写好将言语付丨丨秦观诗灌园以糊口身是杂丨丨】旄头【史记天官书昴曰丨丨又汉书】【王莽传公孙戎位在充郎选由丨丨壹明樊哙封二千戸后汉书光武纪建武二十八年赐东海王彊虎贲丨丨钟簴之乐晋书礼】【志建元元年纳皇后褚氏而仪注陛者不设丨丨殿中御史奏求量处汉官仪旧选羽林为丨丨被髪先驱列异传秦文公时梓树】【化为牛以骑击之骑不胜或堕地髻解被牛畏之入水故秦因是置丨丨骑使先驱】白头【史记邹阳传谚曰丨丨如新倾】【盖如故何则知与不知也后汉书朱浮传往时辽东有豕生子丨丨异而献之行至河东见羣豕皆白懐慙而还西京杂记相如将】【聘荗陵人女为妾卓文君作丨丨吟以自絶武元衡诗明朝独向青山郭唯有蝉声催丨丨卢肇诗阳和未解逐民忧雪满羣山对】【丨丨钱珝诗风晚冷飕飕芦花已丨丨欧阳修荷花赋已见防鱼能比目应笑鸳鸯防丨丨又江表曾有丨丨乌集殿前权曰此】【何鸟也恪曰丨丨翁也张昭自以座中最老疑恪以鸟戏之因曰恪欺陛下未尝闻鸟名丨丨翁者试使恪复求丨丨母恪曰鸟名】【鹦母未必有对试使辅吴复求鹦父昭不能荅坐中皆欢笑又北史卢景裕传景裕小字丨丨又卢勇传勇字季礼与景裕俱在学】【其叔向曰丨丨必以文通季礼当以武达兴吾门者二子也】黄头【史记佞幸传邓通以濯船为丨丨郎注着黄帽也汉书枚】【乘传汉知吴之有吞天下之心也赫然加怒遣羽林丨丨循江而下注羽林丨丨郎习水战者也唐书王式传忠武戍卒服短后褐】【以黄冒首南方号丨丨军天下鋭卒也唐球诗丨丨卷席宾初散白鼻嘶风日欲斜又北史游雅传字伯度小名丨丨髙允将婚于】【邢氏雅劝允娶其族允不从雅曰人自弃伯度我自敬丨丨】羊头【汉书地理志上党郡丨丨山世靡谷沁水所出又后汉书】【刘圣公传其所授官爵皆羣小贾竖或有膳夫庖人长安为之语曰灶下养中郎将烂羊胃骑都尉烂丨丨闗内侯又淮南子苖山】【之铤丨丨之销虽水断龙髯陆剸兕甲莫之服带又方言凡箭镞三镰者谓之丨丨又水经注防水出大防山东南流迳丨丨阜下】【俗谓之丨丨溪又肥水西北歴丨丨谿谓之丨丨涧】池头【汉书地理志酒泉郡县丨丨又王维诗朝罢须裁五色诏佩声归向】【丨丨杜甫诗终思一酩酊浄埽鴈丨丨吕温诗红芳暗落碧丨丨把火遥看且少留】焦头【汉书霍光传客有过主人者见】【其灶突傍有积薪客谓主人更为曲突逺徙其薪不者且有火患主人不应俄而家果失火邻里共救之幸而得息于是杀牛置】【酒谢其邻人灼烂者在于上行余各以功次坐而不录言曲突者人谓主人曰向使听客之言不费牛酒终亡火患今论功而请宾】【曲突徙薪亡恩泽丨丨烂额为上客耶主人廼寤而请之元好问诗丨丨无客知移突曵足何人与共船】长头【后汉书贾逵传】【自为儿童常在太学不通人间事身长八尺二寸诸儒为之语曰问事不休贾丨丨苏轼诗我衰废学嬾且媮畏见问事贾丨丨又】【南史范岫传范云谓人曰诸君进止威仪当问范丨丨以岫多识前代旧事也】虎头【后汉书班超传相者曰生燕颔丨丨飞而】【食此万里侯相也南史陈宣帝纪张子煦见而竒之曰此人丨丨当大贵也庄子料丨丨编虎须几不免虎口哉又拾遗记魏明】【帝咸熙二年检宝库中得一玉丨丨枕又中华古今注鞋子自古即皆有谓之履至汉有伏丨丨始以布鞔繶上脱下加以锦为饰】【又皮日休诗君批凤尾诏我住丨丨岩又南史曹武传武本名丨丨武帝即位迁骁将军以丨丨名鄙勅改之又名画记晋顾恺】【之字长康小字丨丨杜甫诗何年顾丨丨满壁画沧洲】搔头【后汉书李固传固独胡粉饰貌丨丨弄姿又西京杂记武帝过】【李夫人就取玉簪丨丨自此后宫人丨丨皆用玉玉价倍贵焉繁钦诗何以结相投金薄画丨丨韩愈短灯檠诗裁衣寄逺泪眼暗】【丨丨频挑移近牀温庭筠诗鬭鸡花蔽膝马玉丨丨禇载诗躞蹀马揺金络脑婵娟人坠玉丨丨薛能柳枝词牵断绿丝扳不及】【半空悬着玉丨丨】魁头【后汉书东夷传马韩人大率皆丨丨露紒注丨丨犹科头也谓以发萦绕成科结也】雉头【书】【武帝纪太医司马程据献丨丨裘帝以奇技异服典礼所禁焚之于殿前南史齐文惠太子传性奢丽织孔雀毛为裘光彩金翠过】【于丨丨远矣洛阳伽蓝记河间王琛常语人云石崇乃是庶姓犹能丨丨狐腋画卵雕薪况我大魏天王不为华侈庾信谢赉袴】【啓程据上表空论丨丨王恭入雪虚称鹤氅】杖头【晋书阮修传常步行以百钱挂丨丨至酒店便独酣畅蔡孚打毬篇奔星】【乱下花塲里初月飞来画丨丨皮日休诗摘菌丨丨紫缘崖齿刓陆游诗处处乞桨俱得酒丨丨何恨一钱无】竹头【晋书】【陶侃传领荆州刺史时造船木屑及丨丨悉令举掌之咸不解所以后正防积雪始晴听事前余雪犹湿于是以屑布地及桓温伐】【蜀又以侃所贮丨丨作丁装船其综理防宻皆此也又黄庭坚诗丨丨抢地风不举文书堆案睡自语】牀头【晋书王湛传兄】【子济尝诣湛见丨丨有周易问曰叔父何用此为湛曰体中不佳时脱复看耳济请言之湛因剖析理微妙有奇趣皆济所未闻】【也唐书王绩传以周易老子庄子置丨丨他书罕读也世说魏武将见匈奴使自以形陋不足雄逺国令崔季珪代帝自捉刀立丨】【丨既毕令间谍问曰魏王何如匈奴使答曰魏王雅望非常然丨丨捉刀人此乃英雄也鲍照诗丨丨恒有沽酒钱岑参诗疎钟入】【卧内片月到丨丨白居易诗寒衣补灯下小女戏丨丨姚合诗残云飞屋里片水落丨丨李山甫诗烟岚出涧底瀑布落丨丨苏轼】【诗自拨丨丨一瓮云幽人先已醉奇芬】黑头【晋书诸葛恢传恢弱冠知名试守即邱长转临沂令为政和平避地江左王导】【尝谓曰明府当为丨丨公南史袁昻传迁吏部尚书武帝谓曰齐明帝用卿为丨丨尚书我用卿为白头尚书良以多媿杜甫诗远】【媿梁江总还家尚丨丨陆游诗絶知雪宜蓑笠分付貂蝉与丨丨又南史封延伯传华阳阳丨丨疎从四世同居诏表门闾蠲租】【税】山头【晋书苏峻传诏征峻为大司农加散骑常侍峻不应命曰台下云我欲反岂得活耶我寜丨丨望廷尉不能廷尉望】【丨丨五代史寇彦卿传昭宗谓其左右作俚语曰纥于丨丨冻死雀何不飞去生处乐列仙传王子乔见桓良曰告我家七月七日】【待我于缑氏山巓至时果乘白鹤驻丨丨望之不得举手谢时人数日而去古木兰诗旦辞黄河去暮宿黒丨丨晋乐府送欢板桥】【湾相待三丨丨沈约诗分手桃林岸送别岘丨丨髙适邯郸少年行且与少年饮美酒往来射猎西丨丨杜甫诗人传有笙鹤时过】【北丨丨白居易诗覔花来渡口寻寺到丨丨杜牧诗美人何处在明月万丨丨韩偓诗丨丨水从云外落水面花自山中来】蝇头【南史衡阳王传子钧尝手自细书写五经部为一卷置于巾箱中侍读贺玠问曰殿下家自有坟索复何须丨丨细书别藏巾】【箱中答曰巾箱中有五经于检阅既易且一更手写则永不防吴融诗鱼子封书短丨丨学字眞苏轼诗蜗角虚名丨丨微利陆游】【诗岂知鹤发衰年瘦犹读丨丨细字书】陌头【南史刘穆之传武帝尅京城从何无忌求府主簿无忌进穆之帝曰吾亦识之】【即驰召焉时穆之闻京城有呌声晨出丨丨属与信防沈约乐府所思竟何在洛阳南丨丨刘邈采桑诗逐伴西城路相携南丨丨】【陈后主洛阳道诗桃花杂渡马纷披聚丨丨李峤诗谁家窈窕住园楼五马千金照丨丨沈亚之诗御气黄花节临轩紫丨丨吴融】【御沟诗影金茎表光揺绮丨丨】眉头【南史王彦徳传性严未曾笑时人言彦徳丨丨未曽伸五代史郭崇韬传宦官曰】【崇韬丨丨不伸尝为租庸惜财用骆賔王诗水下看妆影丨丨画月新徐凝诗萧娘脸下难胜泪桃叶丨丨易得愁】笔头【北史】【古弼传弼头尖帝常名之曰丨丨时人呼为笔公又开天遗事李太白少时梦所用之丨丨上生花后天才赡逸名闻天下杜牧池】【州清溪诗何物赖君千遍洗丨丨尘土渐无痕殷文圭诗阵面奔星破犀丨丨飞电跃龙蛇】纒头【旧唐书郭子仪传大厯二】【年二月子仪入朝宰相元载王缙仆射裴冕京兆尹黎干内侍鱼朝恩共出钱三十万置宴于子仪第恩出罗锦二百匹为子仪丨】【丨之费极欢而罢杜甫诗笑时花近眼舞罢锦丨丨王建诗老将气雄争起舞管囘作大丨丨陆游诗濯锦江边忆旧游丨丨百】【万醉青楼】螭头【旧唐书郑朗传朗执笔丨丨下宰臣退上谓朗曰适所议论卿记录未吾试观之对曰臣执笔所记便名为史】【伏准故事帝王不可取观唐书百官志起居舍人秉笔随宰相入殿若仗在紫宸内閤则夹香案分立殿下第二螭首和墨濡笔】【皆即坳处时号丨丨又张靖传文宗始诏左右史立丨丨下记宰相奏对既退帝召见审正是非故开成时事为最详国史补两】【省谑起居郎为丨丨以其立近石螭也韩愈诗金炉香动丨丨暗玉佩声来雉尾髙许浑诗才归龙尾含鸡舌更立丨丨吮毫萨】【都拉诗香动丨丨云气暗路囘龙尾佩声遥】鱼头【唐书五行志贞元十年四月江西溪涧丨丨皆戴蚯蚓又宋史鲁宗道传】【宗道为叅政人曰丨丨公以忠鲠目之】船头【唐书刘宴传初州县取富人督漕挽谓之丨丨主邮递谓之捉驿杜甫诗雨来】【霑席上风急打丨丨温庭筠采莲曲丨丨折藕丝暗牵藕根莲子相留连来鹏诗归穿绿荇丨丨滑醉残花齿香张耒离泗州】【诗舸大艑来何州翩翩五两在丨丨张翥诗玉箫吹上画丨丨】词头【宋史林光朝传光朝除中书舍人是时吏部郎谢廓】【然由曾觌荐赐出身除殿中侍御史命从中出光朝愕然曰是轻台谏羞科目也立封还丨丨杨巨源诗丹鳯丨丨供二妙金銮殿】【角三清王禹偁诗制厯多无事丨丨每怯迟苏轼诗微霰疎疎防玉堂丨丨夜下衣忙】遨头【水经汉水又东歴丨丨又】【老学庵笔记四月十九日成都谓之浣花丨丨宴于杜子美草堂沧浪亭倾城皆出锦绣夹道苏轼诗蓝尾忽惊新火后丨丨要及】【浣花前黄庭坚诗还作丨丨惊俗眼风流文物属苏仙范成大诗贪将节物趁丨丨肯向賔筵称病痩黄公度诗与作丨丨共春燕】【何须拥鼻学秋虫】槎头【襄阳耆旧书汉中鳊鱼甚美尝禁人捕以槎断水因谓之丨丨缩项鳊孟浩然诗士毛无缟纻乡味】【有丨丨杜甫诗秖今耆旧无新语漫钓丨丨缩项鳊皮日休诗丨丨秃似刷枿觜利于锥陆游诗鱼脍丨丨美醅倾粥面浑】陇头【三秦记陇西关其阪九不知髙几里欲上者七日乃越其上有清水四注俗歌曰丨丨流水鸣声幽咽遥望秦川心肝断絶】【荆州记陆凯与范相善自江南寄梅一枝诣长安赠诗云折花逢驿使寄与丨丨人吴均诗书织文锦无因寄丨丨刘孝威丨】【丨水诗从军戍丨丨陇水带沙流孔绍安诗结客佩吴钩横行度丨丨虞世南诗少年懐一顾长驱背丨丨杨师道诗丨丨秋月明】【陇水带关城翁绶诗徘徊汉月满边州照尽天涯到丨丨】防头【荆楚岁时记八月十四日民竝以朱水丨儿丨额名为天炙以】【厌疾又侯鲭录欧阳公知贡举每遇考试卷坐后尝觉一朱衣人时复丨丨然后其文入格始疑侍吏及囘视之一无所见因语其】【事于同列为之三叹欧阳修诗清夜梦中糊眼处朱衣暗里丨丨时中吴纪闻虎丘千人座傍有丨丨石按十道四畨志云生公讲】【经于此无信之者乃聚石为徒与谈至理石皆为丨丨】擡头【开天遗事张彖为华隂尉为守令所抑叹曰若立身矮屋之下】【使人丨丨不得遂拂衣归遯于嵩山皮日休病孔雀诗烟花虽媚思沈冥犹自丨丨防翠翎】竿头【开天遗事五王宫中各于】【庭中竪长竿挂五色旌于丨丨旌之所垂缀以金铃有声即使侍从者视旌之所向可以知四方之风候也顔之推诗螳螂翳下偏】【难见翡翠丨丨絶易惊李贺诗鼍吟浦口飞梅雨丨丨酒旗换青苎王建诗猎人箭底求伤鴈钓户丨丨乞活鱼吴融诗百尺丨丨】【五两斜此生何处不为家传灯录百尺丨丨须进歩十方世界是全身】猫头【桂海虞衡志丨丨竹质性筋竹陈师道诗秋】【盘堆鸭脚春味荐丨丨舒頔诗猪耳蕈供黄粟饭丨丨笋煑红豆糜】渡头【梁简文帝乌栖曲采莲丨丨拟黄河郎今欲渡畏风】【波张九龄诗万井缘津渚千艘咽丨丨储光羲诗日暮长江里相邀归丨丨常建诗雨歇杨林东丨丨永和三日荡轻舟皇甫冉诗】【淮隂日落上南楼乔木荒城古丨丨罗邺诗重来别处无人见芳草斜阳满丨丨陆游诗山口正衔初出月丨丨未散欲归云】鹄头【庾肩吾书品论蚊脚傍低丨丨仰立王安石诗忽随诸彦登龙尾尚忆当年应丨丨法苑珠林晋王文度镇广陵忽见二驺持】【丨丨板来召王大惊驺云今所作是天上官也】囘头【杜甫诗仰面贪看鸟丨丨错应人皇甫冉诗相知望不见终日屡丨丨韩】【愈诗为西望眼终是懒丨丨雍陶诗惟到髙原即西望马知人意亦丨丨韩偓诗敛笑慢丨丨步转阑干角杜荀鹤诗犹有九华】【知己在羡君髙卧早丨丨】心头【李山甫诗更无尘事丨丨起还有诗情象外来韩偓诗缉缀小诗钞卷里寻思闲事到丨丨杜】【荀鹤诗半夜灯前十年事一时和雨到丨丨】
