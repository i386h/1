<!-- { "loadSidebar": true } -->
　　韵藻珠厓【汉书武帝纪定越地以为南海苍梧鬰林合浦交趾九真日南丨丨儋耳郡注郡在大海中厓岸之边出真珠】【故曰丨丨又贾捐之传愿遂弃丨丨专用恤关东为忧从之丨丨由是罢又匡衡传诸见罢丨丨诏书者莫不欣欣人自以将见太】【平也宋之问诗丨丨天外郡张谓诗铜柱丨丨道路难亦作朱水经注大海中南极之外对合浦徐闻县清明无风之日望丨丨州】【如囷廪大又海赋南澰丨丨北洒天墟】缘厓【魏志邓艾传艾自隂平道以氊自褁推转而下将士皆攀木丨丨鱼贯而进白】【狼王唐菆怀德歌髙山岐峻丨丨磻石孙逖诗渉涧猜行潦丨丨畏宿氛曹松诗云朶丨丨发峯隂截水清】丹厓【晋书宋纎】【传纎有逺操太守马岌造焉距而不见岌铭诗于石壁曰丨丨千丈青壁万寻室迩人逺实劳我心又甘泉赋北爌幽都南炀丨丨】【服防注丨水之丨】层厓【水经注滱水歴南山秀鄣分霄丨丨刺天积石之峻壁立直上谢灵运山居赋罗丨丨于戸里列镜】【澜于前皮日休舘娃宫诗艶骨已成兰麝土宫墙依旧压丨丨】秋崖【辍耕录浙江园苑之胜惟松江下砂瞿氏为最古宋】【秀州守方岳有诗留题壁间后紫阳虚谷翁来逰继题十絶其一云壁间墨客扫龙蛇所写诗佳字亦佳忽见一诗增感慨吾家宗】【伯老丨丨按方岳号丨丨善贾相时人嘲之曰丨丨秋壑一般秋又杜甫诗丨丨爽气髙】隂厓【西征赋眺华顶之丨丨觌髙掌】【之遗踪鲍照诗丨丨积夏雪阳谷散秋萤杜甫诗独向丨丨结茅屋曾巩丹霞洞诗忽惊丨丨势囘合中抱幽谷何平圜】双厓
　　【杜甫诗丨丨洗更青李频诗一径入丨丨】枯厓【孟郊诗上客处华地下僚宅丨丨】断厓【周贺赠新头陀诗逺洞省穿湖】【底过丨丨曽向壁中禅陆龟防馆娃宫诗镂楣消落濯春雨苍翠无言空丨丨】磨崖【董逌丨丨碑跋中兴颂刻永州浯溪上斵】【其崖石书之刺史元结撰颂成乞书顔太师太师以书名时而此尤瑰玮故世贵之王十朋防稽风俗赋招鲁公命元结丨苍丨秃】【巨笔范成大防兴安乳洞诗嵗月可无纪三洞俱丨丨自注乳洞有上中下三岩】颠崖【刘因诗百丈逢丨丨郑元祐防支硎】【南峯诗马骑仄径犹浮石鹤放丨丨尚有亭】
　　张乖厓【宋史张咏传咏刚方自任为治尚严猛自号乖厓以为乖则违众厓不利物】
