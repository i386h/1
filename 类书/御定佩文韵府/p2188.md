<!-- { "loadSidebar": true } -->
　　増艺祖【书归格于丨丨用特注丨丨疑即文祖或曰文祖丨丨之所自出】率祖【书钦厥止丨乃丨攸行礼记自仁率】【亲等而上之至于祖名曰轻自义丨丨顺而下之至于祢名曰重一轻一重其义然也】文祖【书受终于丨丨注丨丨者尧始】【祖之庙又周公拜手稽首曰王命予来承保乃丨丨受命民】乃祖【书惟丨丨乃父世笃忠贞服劳王家扬雄逐贫赋昔我丨】【丨宣其明徳】高祖【书肆上帝将复我丨丨之徳乱越我家传将复汤徳治理于我家礼记有五世而迁之宗共继丨丨者也】【西京赋丨丨都西而泰光武处东而约政之兴衰恒由此作】皇祖【书丨丨有训民可近不可下诗念兹丨丨陟降庭止又皇】【皇后帝丨丨后稷又周公丨丨亦其福女晋书乐志假哉丨丨绥予孙子刘向九叹就灵懐之丨丨兮愬灵懐之鬼神魏明帝苦寒】【行光光我丨丨轩耀同其荣陆机辩亡论扫清宗祊蒸禋丨丨】我祖【书明明丨丨万之君有典有则贻厥子孙】念祖【书肆嗣王丕承基绪传子孙得大承基业宜丨丨修徳诗无丨尔丨聿修厥徳】厥祖【书王懋乃徳视乃丨丨无时豫怠】尔祖【书兹予大享于先王丨丨其从与享之诗王之荩臣无念丨丨笺无念丨丨是上念文王】始祖【书用赉尔秬鬯一卣传当】【以锡命告其丨丨故赐鬯宋史乐志濬发长源粤惟丨丨】显祖【书父义和汝克绍乃丨丨晋书乐志皇皇丨丨翼世佐时陈琳】【檄当报汉徳丨丨扬名】同祖【诗振振公姓疏言同姓疎于丨丨又振振公族传公族公丨丨也】马祖【诗吉日维戊既】【伯既祷传伯丨丨也将用马力必先为之祷其祖周礼夏官校人掌王马之政春祭丨丨注丨丨天驷星也又景徳传灯録江西道】【一禅师汉州人姓马氏故称丨丨住南康龚公山入室弟子一百三十九人各为一方宗主】召祖【诗锡山土地于周受命自】【丨丨命】太祖【诗赫赫明明王命卿士南仲丨丨太师皇父礼记礼不王不禘王者禘其祖之所自出以其祖配之诸侯及其】【丨丨注丨丨受封君也】妣祖【诗似续丨丨筑室百堵西南其戸王粲太庙颂昭大孝衎丨丨】绳祖【诗丨其丨武袁桷送】【鲁子逹诗曲学慙丨丨孤闻頼得朋】讳祖【礼记庙中不讳疏庙中上不讳下有事于祖则不讳父也有事于父则丨丨】遗祖【礼记事君不敢忘其君亦不敢丨其丨】告祖【礼记诸侯适天子必丨于丨奠于祢】本祖【礼记万物夲乎天人丨乎】【丨此所以配上帝也】乐祖【周礼春官大司乐掌成均之法以治建国之学政而合国之子弟焉凡有道有徳者使教焉死则以】【为丨丨祭于瞽宗】左祖【考工记丨丨右社面朝后市】上祖【左传禹不先鲧汤不先契文武不先不窋宋祖帝乙郑祖】【厉王犹丨丨也】吾祖【左传郯子来朝公与之宴昭子问焉曰少皥氏鸟名官何故也郯子曰丨丨也我知之】逺祖【公羊】【传丨丨者几世乎九世矣后汉书章帝纪诏仰维先帝烝烝之情前修禘祭以尽孝敬朕得识昭穆之序寄丨丨之思曹植王仲宣】【诔猗欤侍中丨丨弥芳顔延之家传铭谁其来时闻丨丨】火祖【汉书五行志帝喾则有祝融尧时有关伯民頼其徳以为】【丨丨配祭火星】汉祖【汉书叙传皇矣丨丨纂尧之绩卢照隣咏史诗丨丨广招纳一朝拜公卿】传祖【后汉书儒林传论其】【耆名高义开门受徒者编牒不下万人皆专相丨丨莫或讹杂】奉祖【后汉书西羌传虞诩上疏曰臣闻子孙以丨丨为孝君上】【以安民为明此高宗周宣所以上配汤武也】共祖【魏志明帝纪注五帝三王虽同气丨丨礼不相袭】昭祖【晋书礼志】【帝王大礼廵狩为先丨丨扬祢封禅为首】肃祖【晋书乐志明明丨丨阐帝祚英风夙发清晖载路】圣祖【晋书乐志赫赫】【太上巍巍丨丨赭白马赋信丨丨之蕃锡留皇情而骤进谢庄宋明堂迎神歌丨丨降五灵集纳新诗丨丨肇洪业永保万亿年】曾祖【晋书荀朂传荀勗字公曽汉司空爽曽孙也年十余歳能属文从外祖钟繇曰此当及其丨丨】外祖【晋书魏舒】【传少孤为外家氏所养氏起宅相宅者云当出贵甥丨丨母以魏氏甥小而慧意谓应之舒曰当为丨丨成此宅相】苏祖【晋书庾亮等传论使丨丨寻戈宗祧殆覆按谓苏峻祖约也】累祖【晋书凉武昭王传表曰臣虽名未结于天台量未着于海】【内然凭頼丨丨竉光余烈义不细辞以稽大务】师祖【宋书谢灵运传论异同奔逓相丨丨朱子奢立庙议郑司农踵成之】【辙王子雍扬国师之波分涂并驱各相丨丨】睿祖【齐书乐志皇矣丨丨至哉攸纵寅圣祚无疆诗丨丨光元始曽孙体又】【】严祖【晋书太庙歌孝熙丨丨师象敬宗宋史礼志祖考皆可配郊与明堂而不同位不可谓丨丨严父其义一也】长祖【北史周宣帝纪诸姓高者改为姜九族称高祖者为丨丨曽为次丨丨】别祖【北史崔颐传始崔浩与颐及荥阳太守模】【等年皆相次三人丨丨而模颐为亲】袁祖【北史祖莹传莹与翻齐名秀出时人语曰京师楚楚丨与丨洛中翩翩祖与】南祖【唐书宰相世系表卢氏谌五子朂居巷南号丨丨偃居北号北祖】北祖【见上又薛懿字元伯北地太守三子恢雕】【兴恢一名开河东太守号丨丨雕号南祖兴西祖】东祖【唐书宰相世系表赵郡李氏叡子朂兄弟居巷东劲子盛兄弟居巷】【西故叡为丨丨芬与弟劲共称西祖辑与弟晃共称南祖】西祖【见上】中祖【唐书宰相世系表崔殷七子双邯防金虎蕃固】【双为东祖邯为西祖防为南祖亦号丨丨】黄祖【搜神记庐江龙舒县有一大树时久旱长老共相谓曰彼树常有黄气或有灵】【神可以祈雨因以酒脯往亭中有寡妇李宪者夜起室中忽见一妇人着绣衣自称曰我树神丨丨也朝来父老皆欲祈雨吾已求】【之于帝明日日中大雨至期果雨又后汉书祢衡传刘表以江夏太守丨丨性急送衡与之后衡言不逊祖杀之李羣玉汉阳春晚】【诗遐想祢衡才令人怨丨丨】二祖【十六国春秋刘宣每读汉书萧何邓禹传未尝不反覆咏之曰大丈夫遭丨丨终不令】【两公独擅美于前矣东京赋瞻仰丨丨厥庸孔肆陆机诗惟公太宰光翼丨丨注谓晋太祖世宗也韩愈乌氏庙碑铭左武左领丨】【丨绍居正宗记丨丨慧可大师武牢姬氏子防出家后见逹磨于少室山继阐风】继祖【唐语林马司徒之孙始生徳宗名之】【曰丨丨笑曰此有二意谓以索系祖也】肇祖【刘向九叹余丨丨于高阳兮惟楚怀之婵连】灵祖【扬雄元后诔皇皇丨】【丨惟孔臧】禘祖【班固南廵颂既丨丨于西都又将祫于南庭】怀祖【杜笃论都赋斋肃致敬告觐园陵凄然有丨丨】【之思喟乎以思诸夏之隆又晋书王述传述字丨丨王导谓庾亮曰丨丨清贞简贵不减祖父但旷淡微不及耳苏轼夜过舒尧文】【诗明朝阮籍过阿戎应作羲之羡丨丨】世祖【东京赋我丨丨忿之乃龙飞白水翔参墟注丨丨光武也】宗祖【蔡邕】【太傅胡公碑赞事上帝祗祀丨丨韩愈元和圣徳诗正月元日初见丨丨】祢祖【曹植文帝诔唯徳是荣弗拘丨丨韦孟在邹诗】【既去丨丨惟懐惟顾】设祖【晋武帝文明王皇后哀防文灵輭夙驾丨丨中闱】郊祖【潘岳闲居赋天子有事于柴燎以丨】【丨而展义】懿祖【陆机祖徳赋咨时文之丨丨膺降神之灵曜】四祖【陆云诗丨丨正家天禄保定注宣景文武丨丨也正】【宗记丨丨道信大师姓司马氏防慕空家唐武徳七年住蕲之破头山】修祖【挚虞思游赋尔乃清道夙跸载轮丨丨】帝祖【谢脁齐雩祭歌集五精延丨丨】右祖【韩愈乌氏庙碑铭丨丨左孙爰飨其报】眞祖【曹唐三年冬大礼诗皇帝斋心】【洁素诚自朝丨丨报升平】竹祖【皮日休诗药名却笑桐君少年纪翻嫌丨丨低杜牧献川守诗林繁轻丨丨树暗惜桐孙杨万】【里食笋诗丨丨龙孙渭上居供侬樽俎半年余】祖祖【李咸用游靖居山寺诗问着尽能言丨丨见时应不是眞眞】蛇祖【梅尧臣诗丨丨龙孙生屋后按谓竹也】五祖【正宗纪丨丨忍大师黄梅人先为破头山栽松行者化后复生遇四祖得度】敬祖【臧荣绪晋书何劭字丨丨傅咸诗序朗陵公何丨丨咸之从内兄也梁简文帝啓假词丨丨尚慙难述借辩君卿犹知非】【谢】孟祖【晋书光逸传辅之与谢鲲阮放闭室酣饮逸将排戸入守者不听逸便于戸外脱衣露头于狗窦中窥之大呌辅之】【惊曰他人决不能尔必我丨丨也按辅之胡母辅之光逸字丨丨】延祖【晋书嵇绍传绍字丨丨累迁汝隂太守裴頠器之】【每曰使丨丨为吏部尚书可使天下无复遗才矣李商隐诗人间只有嵇丨丨最望山公啓事来】过其祖【易丨丨丨遇其妣注祖始也谓初也妣者居内履中而正者也过初而履二位故曰丨丨丨而遇其妣】造于祖【周礼大师宜于社丨丨丨】祀生祖【唐书焉国传俗尚娱游二月朏出野祀四月望日游林七月七日丨丨丨】法家祖【金史阎公贞传公贞居法寺几十年详慎周宻未尝有过举被命校定律令多所是正金人以为丨丨之丨云】龙虎祖【参同注还丹之宗丨丨之丨龙从火出虎向水产其意不易也】翰墨祖【宣和书谱羲献以字画之妙出东鲁旷然】【为千古丨丨之丨】毛虫祖【苏轼起伏龙行何年白竹千钧弩射杀南山雪毛虎至今颅骨带霜牙尚作四海丨丨丨】开山祖【辛弃疾词细吟风雨竟茫茫未晓只应白髪是丨丨丨】刘伯祖【后汉书党锢传丨祐字丨丨羣辅録天下稽古】【丨丨丨】羊嗣祖【后汉书党锢传丨陟字丨丨羣辅録天下清苦丨丨丨】巴恭祖【后汉书党锢传丨肃字丨丨羣】【辅録天下卧虎丨丨丨】孽栗祖【五代史唐明宗纪囘鹘使丨丨丨来】
　　不敢忘祖【礼记容居鲁人也丨丨丨其丨注鲁钝也】别子为祖【礼记丨丨丨丨继别为宗注诸侯之庶子别为】【后世为始祖也】有事于祖【礼记孟献子曰正月日至可以有事于上帝七月日至可以丨丨丨丨七月而禘献子为之也】始封为祖【谷梁传是以贵始徳之夲也丨丨必丨丨注契为殷祖弃为周祖】脾黄为祖【参同契肝青为父肺】【白为母肾黒为子离赤为女丨丨丨丨】三十三祖【释氏稽古録释迦文佛宗祖师授受图一祖摩诃迦叶尊者二祖】【阿难尊者三祖商那和修尊者四祖优波麴多尊者五祖提多迦尊者六祖弥遮迦尊者七祖婆须尊者八祖佛陀难提尊者九】【祖佛防蜜多尊者十祖脇尊者十一祖富那夜奢尊者十二祖马鸣大士十三祖迦毗罗大士十四祖龙树大士十五祖迦那提婆】【大士十六祖罗防罗多大士十七祖僧迦难提大士十八祖伽耶多大士十九祖鸠摩罗多大士二十祖阇夜多大士二十一祖】【婆修盘头大士二十二祖摩那罗大士二十三祖鹤勒那大士二十四祖师子尊者二十五祖婆斯多尊者二十六祖不如多】【尊者二十七祖般多罗尊者二十八祖菩提逹磨尊者二十九祖慧可尊者三十祖僧粲尊者三十一祖道信尊者三十二祖】【忍尊者丨丨丨丨慧能尊者】
　　堵【当古切垣丨又姓又音者】
