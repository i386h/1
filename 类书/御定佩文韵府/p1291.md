<!-- { "loadSidebar": true } -->
　　钦定四库全书
　　御定佩文韵府卷二十二之七目録
　　下平声　　七阳韵七
　　牀　方　浆　觞

　　钦定四库全书
　　御定佩文韵府卷二十二之七
　　下平声　　　七阳韵七
　　牀【仕庄切箦也俗作床】
　　韵藻剥牀【易丨丨以足又丨丨以辨又丨丨以肤】寝牀【诗乃生男子载丨之丨又补之朝奉郞陈君墓志铭少】【贫贱刻意于学夜不丨丨置足水中以警寐】登牀【左传宋人惧使华元夜入楚师丨子反之丨释名榻登施大牀之前小榻】【之上所以丨丨也唐防要贞观十八年赐宴于武门太宗操笔作飞白书羣臣乘酒就太宗手中相竞散常侍刘洎丨丨引手】【然后得之太宗笑曰昔闻媫妤辞辇今见常侍丨丨张九龄谒司马道士诗入室希把袖丨丨愿启齿杜甫驱防子摘苍耳诗丨丨】【半生熟下筯还小益又鬭鸡初赐锦舞马既丨丨】象牀【战国防孟尝君出行国至楚献丨丨鲍照白纻舞歌词丨丨瑶席鎭】【犀渠雕屏匼匝组帷舒何逊轻薄篇丨丨沓绣被玉盘传绮食任昉秋竹诗入戸扫文石傍檐拂丨丨杜甫白丝行丨丨玉手乱殷】【红万草千花动凝碧温庭筠诗不逐秦王卷丨丨满楼明月梨花白】卧牀【后汉书马援传男儿要当死于边野以马革裹尸还】【葬耳何能丨丨上在儿女子手中世説袁绍年少时曽遣人夜以剑掷魏武少下不着魏武揆之其后来必髙因帖丨丨上剑至】【果髙岑参送柳录事诗江连官舍山云到丨丨李远赠南岳僧诗猿去不离行道处客来皆到丨丨前韩偓赠孙仁本尊师诗不】【共世人争得失丨丨前有上天梯】空牀【晋书乐歌丨丨低帏谁知无人夜衣锦绣谁别伪眞古诗荡子行不归丨丨难独守】【张华情诗襟懐拥虚景轻衾覆丨丨杜甫诗走覔南邻爱酒伴经旬出饮独丨丨温庭筠诗锦叠丨丨委坠红飔飔扫尾防金凤】东牀【晋书王羲之传郗鉴使门生求壻于导导令徧观子弟归谓鉴曰王民诸少并佳然闻信至咸自矜持惟一人在丨丨坦】
　　【腹食独不闻鉴曰正此佳壻邪访之乃羲之也遂以女妻之白居易谈氏小外孙玉童诗才与不才争料得丨丨空后且娇怜】胡牀【晋书庾亮传亮在武昌诸佐吏乘秋夜徃共登南楼俄而亮至便据丨丨谈咏竟坐齐书刘瓛传性谦率通美不以髙名】【自居游诣故人唯一门生持丨丨随后主人未通便坐问答南唐书刘仁赡传世宗在城下据丨丨督攻城仁赡素善射自引射】【之箭去丨丨数歩輙堕世宗命进丨丨于箭堕处后箭复逺数歩而堕世说谢万诣王恬既坐少时便入良乆沐头散发而出据丨】【丨坐中庭晒头了无酬对刘禹锡途中逄白监诗借问风前月下不知何客对丨丨李商为濮阳公陈情表黄犊留官丨丨挂】【柱苏轼诗横空初不跨鹏鼇但觉丨丨歩歩髙】拊牀【晋书蔡裔传裔有勇气尝有二偷入室裔丨丨一呼二盗俱殒苏轼诗丨】【丨琴动揺弄笔窻明虚拊亦作抚唐书李靖传靖仕隋为殿内直长吏部尚书牛见之曰王佐才也左仆射杨素抚其牀谓曰卿】【终当坐此】施牀【晋书邓粲谢沉传论邓粲谢沉祖述前史葺宇重轩之下丨丨连榻之上竒词异义罕见称焉顔氏家训理重】【事复递相模斆犹屋下架屋牀上丨丨耳】绳牀【晋书佛图澄传襄国城堑水源竭澄至故泉源上坐丨丨烧安息香呪愿数】【百言如此三日水大至隍堑皆满唐书南蛮传骠王出舆以金丨丨逺则乘象南唐书张彦卿传彦卿为楚州防御使世宗攻楚州】【城防彦卿巷鬭日暮转至州长短兵皆尽彦卿取丨丨搏战岑参惠净上人幽居诗江云入袈裟山月吐丨丨张籍题清澈上人】【院诗遇斋长不出坐卧一丨丨】方牀【南史贺革传革有六尺丨丨思义未逹则横卧其上不尽其义终不肯食欧阳修憎苍蝇】【赋华榱广厦珍簟丨丨蔡持正诗屏瓦枕竹丨丨手倦抛书午梦长】眠牀【南史虞愿传愿除后军将军褚彦回诣愿不在】【见其丨丨上积尘埃有书数卷彦回叹曰虞君一清乃至于此令人扫地拂牀而去元稹诗丨丨都浪置通夕共忘疲李建勲诗马】【谙频到路僧借旧丨丨】石牀【南史宋武帝纪帝素有病坐卧常须冷物后有人献丨丨寝之极以为佳乃叹曰木牀且费】【而况石即令毁之西京杂记魏襄王冡皆以文石为椁中有丨丨石屏风宛然周正水经注夷水东迳石室村人骆都到此室边】【采见一仙人坐丨丨上湘水记贾谊宅中有一井上敛下大其状如壶傍有一局脚丨丨相承云谊所坐湘州记文斤山有丨丨】【方髙一丈四面緑竹扶踈尝随风委拂玉洞要诀丹砂上品生于辰锦二州辰锦砂生白丨丨之上十二枚为一座色如未开莲花】【刘删采药游名山诗丨丨新溜乳金灶欲成丹王维嵩丘兰诗迸水定侵香案湿雨花应共丨丨平孟浩然诗金涧养芝术丨丨】【卧苔藓赵嘏诗山当昼枕丨丨穏泉落夜窻烟树深刘沧敬亭山庙诗花落空庭春昼晚丨丨松殿满青苔又本草丨丨一名乳牀】【一名石笋生钟乳室中钟乳水滴下凝积生如笋状乆渐与上乳相接为柱也】乳牀【见上桂海虞衡志桂林接宜融山洞宂中】【钟乳甚多仰视石脉涌起处即有丨丨白如玉雪石液融结成者丨丨下垂如倒数端渐鋭且长如氷柱轻薄中空如鵞翎乳】【水且滴且凝此乳之最精者皮日休诗移时寂歴烧松子尽日殷勤拂丨丨】金牀【南史西域诸国传滑国无城郭氊屋为居】【东向开戸其王坐丨丨随太转列仙传岱宗石室中上下悬絶其中有丨丨玉几洞记元封中起神明台上有九天道丨丨象】【席琥珀枕杂玉为簟太平御览斯调国作丨丨梁元帝阿育王像碑组鉢生华入青楼而吐耀丨丨照采出紫殿而相辉卢照隣秋】【霖赋绣毂银鞍丨丨玉盘李白诗顾无紫宫宠敢拂黄丨丨薛逄金城宫诗龙盘藻井喷红艶兽坐丨丨吐碧烟罗虬诗画垂地】【紫丨丨暗引羊车驻七香苏轼诗丨丨设寳几璀璨明月珍】笔牀【唐书陆龟蒙传升舟设篷席赍束书茶灶丨丨钓具徃来】【时谓江湖散人萱録梁简文制丨丨以四管为一牀徐陵玉台新咏集序琉璃砚匣终日随身翡翠丨丨无时离手岑参诗数枝】【门柳低衣桁一片山花落丨丨】匡牀【庄子丽之姬艾封人之子也晋国之始得之也涕泣沾襟及其至于王所与王同丨丨食】【刍豢而后悔其泣也淮南子心有忧者丨丨衽席弗能安也张衡诗思为莞蒻席在下蔽丨丨元稹冬白纻词葢覆西施凤花锦身】【作丨丨臂为枕白居易诗丨丨闲卧落花朝韦庄诗八珍罗膳府五采鬬丨丨】玉牀【西京杂记赵飞燕女弟居昭阳殿中设玉】【几丨丨白象牙簟緑熊席神仙传卫叔卿子度世之华山于絶岩之下望见其父与数人博戏紫云郁郁于其上白丨为丨数仙童】【执幢节立其后易林安坐丨丨聼韶行觞饮福万曰寿无疆成都记老君与张道陵至成都説经处局脚丨丨自地而出故以玉】【局名观子夜歌珍簟镂丨丨缱绻任懐适梁元帝九贞馆碑日晖石瓦东眺灵寿之月荫丨丨西瞻华葢之岭王绩逰仙诗丨丨】【尘销冷金炉火尚温张柬之大堤曲丨丨翠羽帐寳袜莲花距陈陶诗曽逄齧缺话东海长忆萧家青丨丨苏轼游碧落洞诗丨丨】【分箭镞不忍独长生】蒿牀【髙士传田何年老家贫茅居丨丨守道不仕】别牀【神仙传彭祖曰上士丨丨中士异被服药】【百裹不如独卧王建宫词延英引对碧衣郎江砚宣毫各丨丨】塞牀【续博物志八月得辛则曰丨丨】南牀【通典唐侍御史】【食座之南设横榻例不出累月则迁登南省故号为丨丨亦谓之痴牀言处其上者皆骄傲自得使人如痴】痴牀【见上御史】【台记唐元福庆拜右台监察与韦虚名任正名颇事轩昂殿中监察评之咏曰韦子痴而密任生且狂可怜元福庆也学坐丨丨】竹牀【仇池笔记成都费孝先游青城诣老人村壊其丨丨孝先欲偿其値老子曰子视其下书云某年月日造某年月日为费】【孝先所壊孝先因师事之名闻天下韩愈题秀禅师房诗桥夹水松行百歩丨丨筦席到僧家张籍荅元八遗纱防诗黑纱方防君】【边得称对山前坐丨丨许浑诗风衣藤簟滑露井丨丨寒】禅牀【苏长公外记佛印住金山东坡入方丈见之师云内翰何来此】【间无坐处公戏曰借和尚四大作丨丨沈炯游明庆寺诗驯乌逐饭磬狎兽绕丨丨贾岛送天台僧诗寒蔬修静食夜浪动丨丨赵】【嘏山僧诗云里幽僧不置房橡花藤叶葢丨丨司空图诗永夜丨丨雨滴声】藜牀【琅嬛记呼子先夜不卧惟倚藜杖闭目少】【顷即谓之睡后与酒姥仙去留其杖子先故人陆麟之谓之丨丨庾信小园赋管宁丨丨虽穿而可坐嵇康煆灶既暖而堪眠又诗】【丨丨日卧麦陇带经锄杜甫诗飘零还栢酒衰病只丨丨权德舆诗闲卧丨丨对落晖苏轼诗问年笑不荅但指穴丨丨】银牀【古乐府淮南王篇后园凿井丨作丨金瓶素绠汲寒浆庾肩吾九日侍宴诗玉醴吹岩菊丨丨落井桐王勃梓州福防寺碑丨】【丨地涌寳帐犹悬珍木天成金花下落杜甫诗风筝吹玉柱露井冻丨丨李商富平少侯诗不金弹抛林外却惜丨丨在井头】【周伯琦宫词露湿丨丨人语静蟾宫九夏是中秋】牙牀【萧子范落花诗飞来入斗帐吹去上丨丨李商诗帷飘白玉堂簟】【卷碧丨丨宋齐丘羯鼔诗巧斵丨丨镂紫金最宜平穏玉槽深周伯琦宫词徙倚丨丨新睡足一瓶芍药当荷花】春牀【刘孝】【胜诗离剑行当合丨丨勿怨空】糟牀【杜甫诗豫知秫黍已觉丨丨注陆龟蒙看压新醅诗晓压丨丨渐有声旋如荒涧野泉】【清苏轼诗篷窓髙枕雨如渑恰似丨丨压酒声】满牀【杜甫示宗武诗覔句新知律摊书解丨丨钱起诗仙箓丨丨闲不厌阴符】【在箧老羞看元稹诗月色丨丨兼满地江声如鼓复如风赵嘏诗寒生晩寺波揺壁红堕疎林叶丨丨苏轼诸子侄诗他年汝曹】【笏丨丨中夜起舞蹋破瓮】
