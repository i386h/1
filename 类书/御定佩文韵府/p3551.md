<!-- { "loadSidebar": true } -->
　　恨【胡艮切怨也】
　　韵藻不恨【史记萧相国世家孝惠自临问曰君百嵗后谁可代君者对曰知臣莫如主孝惠曰曹参何如何顿首曰帝得】【之矣臣死丨丨矣汉书宣帝纪诏曰狱者万民之命所以禁止邪养育羣生也能使生者不怨死者丨丨则可谓文吏矣又陈咸】【传车骑将军王音辅政信用陈汤咸数赂遗汤子书曰即蒙子公力得入帝城死丨丨后竟徴入为少府注师古曰子公汤之字聂】【夷中诗欲别牵郎衣问郎游何处丨丨归日迟莫向临卭去叶适诗所亲都丨丨有识自兴哀】有恨【史记李将军传广尝与望】【气王朔燕语曰军功广不为后人然无尺寸之功以得封邑者何也朔曰将军自念岂尝丨所丨乎广曰吾尝为陇西守羌尝反吾】【诱而降降者八百余人吾诈而同日杀之至今大恨独此耳朔曰祸莫大于杀已降此乃将军所以不得侯者也论衡孔子不王论】【者不谓之有李广不侯王朔谓之丨丨王朔之言失论之实矣彦周诗话郑周卿仆郷人也公肃右丞之孙能诗一日郑爱妾死】【作诗云鹤归空丨丨云防本无心李白望夫石诗丨丨同湘女无言楚妃顾云投节度使啓某射鹄无功亡羊丨丨安熙仲冬归】
　　【途诗霜风丨丨号平楚寒日无光下远岑】抱恨【汉书王嘉传召嘉诣廷尉诏狱永信少府猛等十人以为圣王断狱必先原心】【定罪探意立情故死者不丨丨而入地生者不衔怨而受罪嵇康诗乘流远遁丨丨山阿陆云诗丨丨东游神徃形留陶潜停云诗】【愿言不丨丨如何李白诗夜光丨丨良叹悲日月逝矣吾何之刘子翚诗当年纨扇谣丨丨同区区】争恨【汉书魏相传元】【康中匈奴兵击汉屯田车师者上与赵充国议击其右地相上书曰丨丨小故不忍愤怒者谓之忿兵兵忿者败】赍恨【后汉】【书冯衍传衍与阴就书衍年老被病恐一旦无禄命先犬马怀抱不报丨丨入防】衔恨【吴志孙策传术欲攻徐州从庐江太】【守陆康求米三万斛康不与术大怒防昔曾诣康康不见使主簿接之防尝丨丨术遣防攻康谓曰若得康庐江眞卿有也昭明太】【子诗忆人不忍语丨丨独吞声沈约长歌行丨丨岂云怨天道无甄别杜牧猿诗月白烟清水暗流孤猿丨丨呌中秋】遗恨【北史齐高祖纪魏孝武勅曰若为他所图则彰朕之恶假令还为王杀幽辱赍粉了无丨丨五代史伶官传论世言晋王以三矢赐】【庄宗而告之曰梁吾仇也燕王吾所立契丹与吾约为兄弟而皆背晋以归梁此三者吾丨丨也与尔三矢尔其毋忘乃父之志陆】【机文赋恒丨丨以终篇岂怀盈而自足徐陵让左仆射表昔李广丨丨不値汉初杜甫八阵图诗江流石不转丨丨失吞吴周必大】【诗只应快阁长流水丨丨滔滔向浙东朱子诗忆昔南游桂阴归来丨丨满尘襟】积恨【淮南子壹快不足以成善积快而为】【徳壹恨不足以成非丨丨而成怨王勃秋日游莲池序秋者愁也酌浊酒以荡幽襟志之所之用清文而销丨丨范云诗丨丨顔将】【老相思心欲然李白诗沈忧心若醉丨丨泪为雨纪唐夫送温庭筠诗且饮绿消丨丨莫辞黄绶拂行尘】万恨【沧浪诗话】【任昉哭范仆射诗一首凡两用生字韵三用情字韵夫子値狂生千龄丨丨生犹是两义犹我文人情生死一交情欲以遣离情三】【情字皆用一意秦嘉赠妇诗一别怀丨丨起坐为不寜鲍照诗盛年日月尽一去丨丨长权德舆诗试折一枝含丨丨分明说向梦】【中人张仲素文锦赋居人言念缄丨丨而在中君子寘怀字三嵗而寜防陈山甫望思台赋晓光东上含丨丨而意深暮色西沉】【向四隅而望断方囘诗千愁丨丨都消处笑指临楼一酒帘】三恨【隋唐嘉话薛元超曰吾不才富贵过人然平生有丨丨不】【以进士擢第一恨也不娶五姓二恨也不得脩国史丨丨也】五恨【冷斋夜话彭渊材丨丨一恨鲥鱼多骨二恨金橘太酸三】【恨莼菜性冷四恨海棠无香丨丨曾子固不能诗】销恨【开元天宝遗事明皇于禁苑中初有千叶桃盛开帝与贵妃日逐宴】【于下帝曰不独萱草忘忧此花亦能丨丨顾瑛天宝宫词池上桃开丨丨閤中香进助情花】流恨【蔡琰胡笳十八拍牛】【羊满野兮聚如蜂蚁草尽水竭兮羊马皆徙七拍丨丨兮恶居于此沈约伤王融诗折风落迅羽丨丨满青松李白香山寺诗丨丨】【寄伊水盈盈焉可穷崔颢诗谢客文逾盛林公未可忘多慙越中好丨丨阅时芳杜甫昭陵诗松柏瞻虚殿尘沙立暝途寂寥开国】【日丨丨满山隅】千恨【韦应物诗别时防鸳绮留此丨丨情罗隐感怀诗驽骀路结成丨丨蟋蟀牀生半夜秋】幽恨【元稹】【诗各自埋丨丨江流终宛然韩偓诗相思不相信丨丨更谁知】春恨【白居易酬刘和州诗不似刘郎无景行长抛丨丨在天台】【杨炯诗行人断消息丨丨几徘徊王昌龄诗西宫夜静百花香欲巻珠帘丨丨长卢肇湖南观防柘枝舞诗一曲曲兮丨丨深一声】【声兮邉思发杜牧不饮赠官妓诗谁怜佳丽地丨丨却凄凄戴昺诗风絮遗丨丨烟花隔嵗期刘迎诗犀轴题丨丨铜荷滴夜愁黄】【庚诗金鸭烟消一字香满怀丨丨强梳妆】
