<!-- { "loadSidebar": true } -->
　　我马瘏矣【诗陟彼砠矣丨丨丨丨我仆痡矣云何吁矣】侯谁在矣【诗丨丨丨丨张仲孝友】式相好矣【诗兄及弟矣丨丨丨丨无相犹矣】日之夕矣【诗丨丨丨丨羊牛下来陈孚诗丨丨丨丨吾归欤欲归更为山踌躇】我之怀矣【诗丨丨丨丨自贻伊阻桓灵寳登荆山诗丨丨丨丨巾驾飞轮】岁云秋矣【左传丨丨丨丨我落其实】【而取其材所以克也乂杜甫诗今日苦短昨日休岁云莫矣增离忧】吾知免矣【左传晋师归范文子后入武子曰无为吾】【望尔也乎对曰师有功国人喜以逆之先入必属耳目马是代帅受名也故不敢武子曰丨丨丨丨】身将隐矣【左传丨丨】【丨丨焉用文之陈栋寄郑耕岩诗古来隐士多躬耕丨丨丨丨焉用名】寡君须矣【左传晋郤至如楚聘且涖盟楚子享】【之子反相为地室而县焉郤至将登金奏作于下惊而走出子反曰日云莫矣丨丨丨丨吾子其入也】辔之柔矣【左传】【齐侯郑伯为卫侯故如晋国景子相齐侯子展相郑伯晋侯言卫侯之罪使叔向告二君国子赋丨丨丨丨注逸诗见周诗义取寛】【政以安诸侯若柔辔之御刚马】始基之矣【左传吴公子札来聘请观于周乐使工为之歌周南召南曰美哉丨丨丨丨犹】【未也然勤而不怨矣】色斯举矣【论语丨丨丨丨翔而后集玉堂闲话进士司马都尝以钱二万托戎帅王师范下军将市】【丝并为所没都谒王公偶见此人问之其人貌状魁伟胡顋凶顽怒欲自投于井都徐曰何至如此足下叱一抱之髭丨丨丨】【丨望千寻之玉甃井有人马王公知之毙于枯木】从此逝矣【史记髙祖纪髙祖以亭长为县送徒郦山徒多道亡自度】【比至皆亡之到丰西泽中止饮夜乃解纵所送徒曰公等皆去吾亦丨丨丨丨刘克庄游龙山别墅词呼童秣马更膏车便与君丨】【丨丨丨又谢瞻诗逝矣将归客养素克有终杜甫诗古今称逝矣吾道卜终焉】当如此矣【汉书髙帝纪髙祖常由咸阳纵】【观秦皇帝喟然太息曰大丈夫丨丨丨丨】吾道东矣【后汉书郑康成传事扶风马融从质诸疑义问毕辞归融喟然谓门】【人曰郑生今去丨丨丨丨钱起送张司马诗丨丨将丨丨秋风更飒然】风扇矣【隋书徐则传栁赞可道非道常道】【无名上德不德至德无盈丨丨丨丨而有先生】
　　自君之出矣【徐干室思诗丨丨丨丨丨明镜暗不治】
　　拟【鱼纪切度也】
　　韵藻注拟【旧唐书蘓晋传晋知事侍中裴光庭知尚书事每遇官应批退者但对众批簿以朱笔防头晋遂牓院云】【门下防头者更引丨丨唐书举志刘林甫言隋制以十一月为始至春乃毕今选者众请四时丨丨】杂拟【苏轼诗枕书熟】【睡呼不起好学怜君工丨丨按文选有丨丨一】
　　差可拟【世説谢太傅寒雪日内集俄而雪骤公欣然曰白雪纷纷何所似兄子胡儿曰撒盐空中丨丨丨兄女曰未若栁絮】【因风起】无准拟【储光羲诗冽冽冬暮衣裳丨丨丨】
　　增夸拟【晋书慕容垂载纪诞言骇众丨丨非常】自拟【南史阮绪传绪所高隐传中篇所载一百三十七人刘】【歊刘訏覧其书曰昔嵇康所赞缺一丨丨今四十之数将待吾等成耶】模拟【北史魏收传收比温子升邢邵稍为后进收每】【议陋邢文邢乂云江南任昉文体本疎魏收非丨丨亦大偷窃袁宏三国名臣赞公琰殖根不忘中正岂曰丨丨实在雅性苏轼】【诗纷纷丨丨俱堪笑尔軰毫端万斛尘】备拟【旧唐书王晙传多屯士卒广为丨丨又杜元頴传元頴镇蜀州太和三年南诏】【蛮攻防戎巂等州径犯成都兵及城下一无丨丨方率左右固牙城而已】奏拟【唐书百官志给事中四人正五品上掌侍左右】【分判省事凡六品以下丨丨则校功状殿最行艺非其人则白侍中而更焉】伦拟【唐书刘洎传帝王之与臣庻圣哲之与庸】【愚等级絶势不丨丨】进拟【唐书崔祐甫传帝尝谓曰人言卿拟官多亲旧何耶对曰陛下令臣丨丨庻官夫丨丨者必悉】【其才行如不与闻知何由得其实帝以为然】僭拟【唐书温造传左拾遗舒元襃等建言闻元和长庆时中丞呵止不半坊今】【乃至両坊谓之笼街造擅自尊大忽丨丨之嫌请得论罪】资拟【唐书裴行俭传行俭始定州县升降丨丨髙下为故事又水经】【注猗顿鲁之穷士也闻朱公富往而问术焉朱公告之曰子欲速富当畜五牸于是畜牛羊于猗氏之南十年之间丨丨王公驰名】【天下】配拟【唐书裴光庭传初吏部求人不以资考为限其后士人猥众专务趋竞铨品枉挠光庭惩之因行俭长名榜乃为循】【资格无贤不肖一据资考丨丨】评拟【金史百官志泰和四年定考课法淮唐令作四善十七最之制其五曰案簿分明丨丨均】【当为检校之最】铨拟【金史完顔守贞传守贞言经童之科古不常设陛下即位复立是科朝廷寛大放及百数诚恐积乆不胜】【丨丨宜稍裁减以淸流品】四拟【韩非子周记曰无尊妾而卑妻无孽适子而尊小枝无尊嬖臣而匹上卿无尊大臣以拟其主】【丨丨者破则上无意下无怪也】取拟【张衡周天大象赋帛度立象以量用斗斛裁形而丨丨】度拟【长笛赋桥揉斤械剸】【掞丨丨】妙拟【魏都赋控简丨丨更嬴】潜拟【射雉赋捧黄间以宻殻属刚罫以丨丨注刚罫弩矢镞也】非拟【梁简文帝谢赉长生米唘尧禾五尺亦足称珍汉苖九穗方斯丨丨】偷拟【姚合谢李太尉牧杭州诗丨丨白头瞻画防四神俱】【散髪毛寒】俦拟【吴筠神仙可学论长生大法无等伦以丨丨】解拟【辛弃疾词千古茂林犹在甚风流章句丨丨相如】与经拟【张衡与崔瑗书吾观太方知子云妙极道敎乃丨五丨相丨】无恒拟【何逊诗疲身不自量温腹丨丨丨】民胥拟【蔡襄诗皇帝慈孝下丨丨丨】
　　薿【鱼纪切草盛貌又职韵】
　　韵藻薿薿【诗今适南亩或耘或耔黍稷丨丨韩愈诗窓前两好树众叶光丨丨桷诗天靑回海雁万栁色丨丨】增组交薿【桷诗柳丝翠如织荇帯丨丨丨】
　　耻【敕里切慙也】
　　韵藻罍耻【诗瓶之罄矣惟丨之丨元稹诗瓶罄丨偏丨松摧柏自枯皮日休酒篘诗自此好成功无贻我丨丨】五耻【礼记君子有丨丨居其位无其言君子耻之有其言无其行君子耻之既得之而又失之君子耻之地有余而民不足君子耻之众】【寡均而倍焉君子耻之】知耻【礼记丨丨近乎勇潘尼赠荥阳太守吴子仲诗寮感岐路黎庻思丨丨梁昭明太子七契樵】【者目金而丨丨耕夫让畔以成仁】远耻【礼记君子慎以辟祸笃以不揜防以丨丨公羊传婚礼不称主人丨丨也旧唐诗懿】【宗纪臣子之节无如尽忠士人之风宜当丨丨】忍耻【左传若包羞丨丨而不能一洒之则不可以有立唐书李愬传天子知愬】【能丨丨故委以抚养易林泥靣乱头丨丨少羞严尤三将论廉颇之为人也勇鸷而爱士知难而丨丨杜牧题乌江亭诗胜败兵家】【不可期包羞丨丨是男儿苏轼诗我生夲自便江海丨丨未去犹徬徨】诟耻【左传经徳义除丨丨】讳耻【谷梁传为尊者】【丨丨为贤者讳过】雪耻【史记秦纪晋归秦三将三将至缪公素服郊迎向三人哭曰孤以不用百里傒蹇叔言以辱三子三】
　　【子何罪乎子其悉心丨丨毋怠又货殖传范蠡既丨会稽之丨乃喟然而叹曰计然之防七越用其五而得意既已施于国吾欲用】【之家韩非子管仲丨桓公之丨于小人而生桓公之耻于君子矣杜甫诗时危当丨丨计大岂轻论】小耻【史记鲁仲连传规小】【节者不能成荣名恶丨丨者不能立大功】鲜耻【史记司马相如传寡亷丨丨而俗不长厚也其被刑戮不亦宜乎】宿耻【旧唐书房乔传雪往代之丨丨掩崤陵之枯骨】内耻【宋之问诗栖岩实吾防触藩诚丨丨】
　　会稽耻【李陵荅苏武书昔范蠡不狥丨丨之丨曹沫不死三败之辱卒复句践之讐报鲁国之羞】鲁连耻【谢灵运诗】【韩亡子房奋秦帝丨丨丨】
　　増愧耻【书予弗克俾厥后惟尧舜其心丨丨若挞于市】廉耻【诗序白华废则丨丨缺矣旧唐书杨绾传居家者必修徳】【业从政者皆知丨丨】物耻【礼记丨丨足以振之国耻足以兴之】大耻【左传思小惠而忘丨丨不如战也】明耻【左传】【丨丨敎战求杀敌也】有耻【左传郤成子能贱而丨丨柔而不犯其知足使也汉书平当传赞平当逡遁丨丨异乎苟患失之者】【矣旧唐书髙祖纪论攫金丨丨伏莽知非】刷耻【史记楚世家昭睢曰王虽东取地于越不足以丨丨必且取地于秦而后足以】【丨丨于诸侯唐书陈子昂传武攸宜讨契丹次渔阳前军败子昂諌曰大王法制不立如小儿戏愿审智愚量勇怯度众寡以长攻】【短此丨丨之道也范成大相州诗赖有乡人聊丨丨魏公元是鲁东家】报耻【后汉书吕布传袁术与布书曰术举兵诣阙未】【能屠裂董卓将军诛卓为术丨丨功一也陈琳为袁绍与公孙瓒书始闻足下镌金纡紫命以元帅谓当因兹奋以丨孟明之丨】蒙耻【后汉书逸民传丨丨之賔屡黜不去其国蹈海之节千乘莫移其情嵇康诗三为令尹不喜栁下降身丨丨】深耻【南史陶景传读书万余巻一事不知以为丨丨】厚耻【隋书杨素传薄徳丨丨于天下吴越春秋有顷吴王不自杀越王复】【使谓曰何王之忍辱丨丨也】示耻【北史崔伯谦传伯谦为济北太守改鞭用蒲不忍见血丨丨而已李白赠淸漳明府侄聿】【诗蒲鞭挂檐枝丨丨无扑抶白居易题府防诗推诚废钩距丨丨用蒲鞭】心耻【旧唐书栁公权传公绰在太原书于宰相李】【宗闲云家弟共心辞艺先朝以侍书见用颇偕工祝丨实丨之乞换一散秩舞鹤赋燕姬色沮巴童丨丨】澡耻【唐书李靖传帝】【曰靖以三千蹀血虏庭遂取定襄足丨吾渭水之丨矣】被耻【吴越春秋请命乞防受辱丨丨】少耻【吴越春秋古之贤君】【子不患其众不足而患其志行之丨丨也】还耻【吴越春秋复讐丨丨威加诸侯】荣耻【説苑圣王先徳教而后刑罚立丨丨】【而明防禁白虎通妻得谏夫者夫妇丨丨共之】自耻【申鉴丨丨者本也耻诸神明其次也耻诸人外矣夫惟外则慝积于内矣】【故君子审乎丨丨孟郊秋懐诗弱习徒丨丨暮知欲何任】含耻【十六国春秋凡百君子皆夙渐神化有懐义方与其丨丨而存】【孰若蹈道而没乎】悔耻【顔氏家训素鄙恡者欲其观古人之贵义轻财少私寡欲忌盈恶满赒穷防匮赧然丨丨积而能散】【也】懐耻【嵇康诗大人含藏垢丨丨】扫耻【谢庄诗雪怨园邑丨丨瀛县】同耻【谢眺酬德赋兴伐木于友生咏】【承筐于君子矧景行之在斯方寄言于丨丨】诒耻【任昉齐竟陵文宣王行状民之不臧公实丨丨】独耻【戴暠诗寄言蘧】【伯玉无为嗟丨丨】沦耻【虞绰诗动植皆顺性嗟余独丨丨】削耻【李华乐生赞既佐弱燕丨丨南伐风驱云鼓齐国瓦】【裂】近耻【李琚赋身正则逺怨心邪则丨丨】
