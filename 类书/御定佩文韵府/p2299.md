<!-- { "loadSidebar": true } -->
　　恽【于粉切谋也议也亦厚重也】
　　韵藻杨恽【汉书丨丨传字子幼恽母司马迁女也恽始读外祖太史公记颇为春秋以材能称封平通侯迁中郎将居殿】【中廉絜无私郎官称公平然恽伐其行治又性刻害好发人隂伏同位有忤己者必欲害之以其能髙人由是多怨于朝廷与太仆】【戴长乐相失卒以是败苏轼诗共疑丨丨非锄豆谁信刘章觧立苖】郅恽【后汉书丨丨传字君章汝南西平人也王莽时恽上】【书令就臣位转祸为福莽收系诏狱防赦得出郡举孝廉为上东门候帝出猎夜还恽拒闗不开明日上书谏赐布百匹再迁长沙】【太守免归避地教授著书八篇应璩文昔伊尹辍耕丨丨投竿思致君于有虞济蒸人于涂炭】増逢恽【水经注刘靖碑云以嘉平二年立遏于水道髙梁河其遏表云晋元康四年遏立积三十六载至五年六月洪水暴】【出毁损四分之三命司马闗内侯丨丨内外将士二千人起长岸立石渠修立遏治水门兴复载利通塞之宜准遵旧制凡用功四】【万有余焉】柳恽【南史丨丨传字文畅少有志行好学善尺牍初宋时有嵇元荣羊盖者并善琴恽从之学特穷其妙立性贞素】【以贵公子早有令名少工篇什为诗云亭臯木叶下陇首秋云飞琅邪王融见而嗟赏因书斋壁及所执白团扇歴平越中郎将广】【州刺史再为吴兴太守梁武帝尝谓周舍曰吾闻君子不可求备至如丨丨可谓具美分其才艺足了十人白居易白苹洲五亭记】【湖中城东南二百步抵霅溪连汀洲一名白苹梁吴兴守丨丨于此赋诗云汀洲采白苹因以为名也李商隐西溪诗苦吟防丨丨】【多泪怯杨朱】王恽【元史丨丨传字仲谋卫州汲县人有材干操履端方好学善属文与东鲁王博文渤海王旭齐名至元五】【年建御史台首拜监察御史知无不言论列几百五十余章】恽【法苑珠林序属有西明大徳道世法师字丨丨是释门之】【领袖也】
　　雅知恽【杨恽报孙防宗书下流之人众毁所归虽丨丨丨者犹随风而靡尚何称誉之有】
　　忿【敷粉切怒也又问韵】
　　韵藻惩忿【易山下有泽损君子以丨丨窒欲左传楚王送知莹曰子其怨我乎对曰臣实不才又谁敢怨王曰然则徳我】【乎对曰二国图其社稷而求纾其民各丨其丨以相宥也两释累囚以成其好二国有好臣不与及其谁敢徳北史陈元康传神武】【尝怒文襄亲加殴蹋极口肆骂以告元康元康俯伏泣下霑地曰王教世子过矣神武曰吾性急瞠阿惠尝如此元康大啼曰一度】【为甚况常然邪神武自是为之丨丨时忽恚挞辄曰勿使元康知】小忿【左传兄弟虽有丨丨不废懿亲旧唐书张镒传或因】【丨丨弃惠为讐封疆骚然靡有宁岁人物志小人不能忍丨丨之故终有赫赫之败辱】兵忿【汉书魏相传争恨小故不忍愤】【怒者谓之忿兵丨丨者败】私忿【晋书王濬传濬表曰周浚等又恐动吴人言臣皆当诛杀取其妻子冀其作乱得骋丨丨宋史】【刑法志诏羣臣上章言人过失暴扬难验之罪或外托公言内缘丨丨诋欺暧昧茍防善良刘琨劝进元帝表伍员发怒手挞平王】【之墓灌夫慷慨身搴吴濞之旗皆能宣其臣节摅其丨丨】蠲忿【古今注欲丨人之丨则赠之青棠青棠一名合欢合欢则防忿】【杜阳编同昌公主有丨丨犀其犀圆如弹丸之令人丨丨怒嵇康养生论合欢丨丨萱草忘忧张九龄荔支赋心恚可以丨丨口】【爽可以忘疾】忘忿【见上】
　　一朝忿【论语丨丨之丨防其身以及其亲又唐书顔真卿传御史吉温以私怨构中丞宋浑谪贺州真卿曰奈何以一时忿】【欲危宋璟后乎】
