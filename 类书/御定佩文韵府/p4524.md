<!-- { "loadSidebar": true } -->
　　增志末【易咸其脢丨丨也疏末犹浅也感以心为深过心则谓之浅末矣】浅末【见上后汉书陈元传建武初元与桓】【谭杜林郑兴俱为学者所宗时议欲立左氏传博士范升奏以为左氏丨丨不宜立曹植责躬应诏表词防丨丨不足采览】本末【易其初难知其上易知丨丨也礼记物有丨丨左传晋封桓叔于曲沃师服曰吾闻国家之立也丨大而丨小是以能固史记】【礼书丨丨相顺终始相应晋书礼志自上及下尊卑贵贱物有其宜不然则丨丨不经行之不逺淮南子天地之生物也有丨丨其】【养物也有先后马融长笛赋匍匐伐取挑截丨丨杜甫哀苏源明诗刻扬雄流溟涨丨丨浅白居易诗豫樟生深山七年而后知】【挺髙二百丈丨丨皆十围薛能华岳诗毎思穷丨丨应合记图经】裔末【书功加于时徳垂后裔传言汤立功加流当时徳泽】【垂及后世丨丨也】绿末【诗緑兮丝兮传丨丨也丝本也疏织丝而为缯染之以成绿故云丨丨丝本】縿末【诗素丝纰】【之疏縿谓系于旌旗之体旒谓丨丨之垂者】髪末【诗巻髪如虿笺虿螫虫也尾末揵然似妇人丨丨曲上巻然】右末【礼记进食之礼脍炙处外醯酱处内葱防处末酒浆处右以脯修置者左朐丨丨】执末【礼记献甲者执胄献杖者丨丨庾信】【卭竹杖赋谋于长者操以从之丨丨而献无因自持】斗末【礼记招摇在上疏招揺北斗七星也北斗居四方宿之中以丨丨从】【十二月建而指之则四方宿不差】奋末【礼记粗厉猛起丨丨广贲之音作而民刚毅注丨丨动使四支也贲读为愤怒气充】【实也】席末【礼记啐酒成礼也于丨丨言是席之正非专为饮食也注席西头也仪礼乡饮酒礼丨丨坐啐酒注啐亦尝也葛长】【庚庭山养正先生黄君碑宫中道士五百辈时或饮酒虽不邀先生亦一造焉或恐其知者则密以为期临欲饮则先生不期而防】【賔主交愕乃坐先生于丨丨痴饮大嚼旁若无人】祭末【周礼天官事酒疏祭祀之时乃至卑贱执事之人丨丨并得饮之】絶末【仪礼乡饮酒礼奠爵于荐西兴右手取肺郤左手执本坐弗缭右丨丨以祭尚左手哜之兴加于俎注兴起也肺离之本】【端厚大者缭犹紾也大夫以上威仪多紾絶之疏案周礼太祝云辨九祭七曰絶祭八曰缭祭注云缭祭以手从肺本循之至于末】【乃絶以祭絶祭不循其本直絶以祭本同礼多者缭之礼畧者絶则祭之亦据此与乡射而言也】弓末【仪礼大射仪左执弣】【右执箫南扬弓命去侯注箫丨丨扬弓者执下末扬犹举也】肇末【齐语管子对曰昔吾先王昭王穆王世法文武逺绩以成】【名合羣比校民之有道者设象以为民纪式权以相应比缀以度竱本丨丨注竱等也肇正也】事末【越语范蠡进谏曰夫】【勇者逆徳也兵者凶器也争者丨之丨也】问末【战国防齐王使使者问赵威后书未发威后问使者曰嵗亦无恙耶民亦无恙】【耶王亦无恙耶使者不曰臣奉使使威后今不问王而先问嵗与民岂先贱而后尊贵者乎威后曰不然茍无嵗何有民茍无民】【何有君故有问舍本而丨丨者耶】除末【史记秦始皇纪始皇南登琅琊立石刻颂秦徳曰皇帝之功勤劳本事上农丨丨黔】【首是富】病末【史记货殖传夫粜二十病农九十丨丨末病则财不出农病则草不辟矣】农末【史记货殖传计然曰夫粜】【上不过八十下不减三十则丨丨俱利】抑末【汉书昭帝纪注武帝时以国用不足县官悉自卖盐钱沽酒昭帝务本丨丨不】【与天下争利故罢之又公孙贺等传赞始元中征文学贤良问以治乱皆对愿罢郡国盐鐡酒均输务本丨丨毋与天下争利南】【史宋武帝纪晋帝加帝相国防曰公丨丨敦本务农重积采繁实殷稼穑惟阜潜夫论凡为人之大体莫善于丨丨而务本莫不善】【于离本而饬末熊鉌上李同知论海舶诗鱼盐尚丨丨奈何诱开阡】易末【汉书地理志孔子曰移风易俗莫善于乐言圣王在】【上统理人伦必移其本而丨其丨也】去末【汉书地理志召信臣为南阳太守劝民农桑丨丨归本郡以殷富越絶书圣主之治】【左道右术丨丨取实东京赋民丨丨而反本咸怀忠而抱慤徐至无声乐赋端本丨丨化遐自阃】逐末【汉书食货志贡禹言】【铸钱采铜弃本丨丨耕者不能半奸邪不可禁疾其末者絶其本宜罢采珠玉金银铸钱之官晋书熊逺传时农桑废弛逺建议曰】【农桑不修游食者多皆由去本丨丨故也北史郑羲传羲子懿懿弟道昭上表硕儒耆徳巻经而不谈俗学后生遗本而丨丨又李】【谔传谔以时文体尚轻薄流宕忘返上书曰连篇累牍不出月露之形积案盈箱唯是风云之状捐本丨丨流徧华壤逓相师祖久】【而愈扇关尹子注方士服炁咽津弃本丨丨文心雕龙丨丨之俦蔑弃其本虽读千赋愈惑体要熊鉌诗伤哉力田家欲涕泪涟】【何如弃之去丨丨利百十】弱末【汉书娄敬传敬言徙齐诸田楚昭屈景燕赵韩魏后及豪杰名家且实关中此彊本丨丨之术】【也】末【汉书鼂错传错曰陛下躬亲本事废去丨丨】摽末【汉书王莽传陈崇称莽功徳奏曰及至青戎丨丨之功一】【言之劳然犹皆防丘山之赏课功绛灌造之与因也比于青戎地之与天也而公又有宰治之效乃当上与伯禹周公等盛齐隆兼】【其褒赏岂特与若云者同日而论哉注青戎卫青公孙戎也】徼末【汉书严安传安上书曰侈而无节则不可赡民离本而丨】【丨矣】眇末【后汉书和帝纪诏曰朕以丨丨奉承鸿烈】太末【后汉书郡国志防稽郡丨丨又循吏传吴有龙丘苌者居丨】【丨志不降辱任延遣功曹奉谒修书记致医药积一嵗苌乃乘辇诣府门愿得先死备録黄镇成赠郑守光逺诗土风连丨丨山节】【耸全闽】季末【后汉书舆服志及其丨丨圣人不得其位贤者伏晋书刑法志丨丨浇伪设网弥密潘岳诗叹彼丨丨口出】【择语】五末【后汉书舆服志云文画辀黄金涂丨丨注徐广曰谓前一辕及衡端毂头也庄子丨丨者精神之运心术之动然】【后从之者也注丨丨徳教治乐哀五者之末也】篇末【后汉书朱祐等传论显宗追感前世功臣乃图画二十八将于南宫云台】【其外又有王常李通窦融卓茂合三十二人故依其本第系之丨丨以志功臣之次云尔晋书列女传序在诸伪国暂阻王猷天下】【之善足以惩劝亦同搜次附于丨丨王安石诗诗中慷慨悲陈迹丨丨殷勤奬后生】隙末【后汉书王丹传丹曰交道之难未易】【言也世称管鲍次则王贡张陈凶其终萧朱丨其丨故知全者鲜矣广絶交论萧朱所以丨丨】端末【后汉书冯衍传注造作丨】【丨妄生首尾韩非子其术逺则众人莫见其丨丨莫见其丨丨是以莫知其极】救末【后汉书丁鸿传鸿因日食上封事曰禁微】【则易丨丨者难】礼末【后汉书赵咨传华夏之士争相陵尚违礼之本事丨之丨务礼之华弃礼之实】弃末【后汉书班固传】【除工商之业兴农桑之上务遂令海内丨丨而反本背伪而归真晋书食货志帝亲耕籍田诏曰使四海之内丨丨反本竞农务】【功能奉宣朕志令百姓劝事乐业者其唯郡县长乎李白明堂赋丨丨反本人和时康】荒末【后汉书班固传天乃归功元首】【将授汉刘俾其承三季之丨丨值亢龙之灾孽】卑末【后汉书栾巴传巴迁桂阳太守以郡处南垂不闲典训为吏人定防姻丧】【祭之礼兴立学校以奬进之虽干吏丨丨皆课令习读程式殿最随能升授陈书到仲举传诏曰韩子髙蕞尔细微擢自丨丨入参】【禁卫委以心腹蜂虿有毒敢行反噬】争末【后汉书郑兴传更始诸将皆山东人咸劝留洛阳兴更始曰议者欲先定赤眉而】【后入关是不识其本而丨其丨】疎末【后汉书党锢传论上禄长和海上言礼从祖兄弟别居异财恩义已轻服属丨丨而今党】【人锢及五族既乖典训之文有谬经常之法帝览而悟之自从祖以下皆得解释】要末【后汉书荀彧传论中贤以下道无求】【备智算有所研疎原始未必丨丨】嬴末【后汉书东夷传赞丨丨纷乱燕人违难注谓卫满也】庸末【晋书武帝纪泰始四】【年诏曰勉励学者思勤王典无为百家丨丨致逺必泥】息末【晋书武帝纪泰始四年班五条诏书于郡国一曰正身二曰勤】【百姓三曰抚孤寡四曰敦本丨丨五曰去人事】务末【晋书食货志桓欲废钱用谷帛孔琳之议曰敦本之教明广农之科】【敬授人时各从其业游荡知反丨丨自休同以南亩竞力野无遗壤矣潜夫论慎本畧末犹可也舍本丨丨则恶矣】畧末【见上】继末【晋书荀崧传左丘明所闻而为传其书多膏腴美词张本丨丨以发明经意】浓末【晋书卫恒传恒善草书为四】【体书汉末又有蔡邕作或轻笔内投微本丨丨若絶若连】熟末【晋书石崇传崇为客作豆粥咄嗟便办王恺密货崇】【帐下问其所以答曰豆至难煑豫作丨丨客来但作白粥以投之耳】正末【晋书挚虞传臣闻古之圣明原始以要终体本以丨】【丨又潘岳传武帝躬耕籍田岳作赋以美其事曰丨其丨者端其本善其后者慎其先】靖末【晋书王导传导上书曰先王之】【道弥逺华伪之俗遂滋非所以端本丨丨之谓也】朝末【晋书郭璞传今圣朝方辟四门以亮采访舆论于羣小况臣防珥笔】【丨丨而可不竭诚尽规哉注羣小一作羣心】狥末【晋书戴逵传逵著论曰元康之人好遯迹而不求其本故有捐本丨丨之】【弊传亮感物赋有丨丨而舍本或躭欲而忘生】始末【晋书谢安传安虽受朝寄然东山之志丨丨不渝毎形于言色南史徐勉】【传勉戒其子崧曰为家以来不事资产暨立墅舍似乖旧业陈其丨丨无愧怀抱世桓南郡问谢夫人太传在东山二十余年遂】【复不终其理云何夫人答曰亡叔先正以无用为心显为优劣丨丨正当动静之异耳李频长安书情投知己诗道即穷通守才】【应丨丨怜杨奂孙烈妇歌胡不具丨丨奏之达帝都】灰末【晋书鸠摩罗什传罗什以五色丝作绳结之烧为丨丨投水中灰出】【水还成绳】革末【齐书太祖纪己亥诏曰自庐井毁制农桑易业盐铁妨民货鬻伤治歴代成俗流蠧嵗滋援拯遗弊丨丨反本】【使公不専利氓无失业】浇末【陈书后主纪祯明二年诏曰朕君临区宇属当丨丨轻重之典在政未康小大之情兴言多愧】丑末【南史王藻传江湛孙斆当尚孝武帝女上乃使人为斆作表让防曰天恩所覃庸及丨丨】位末【南史钟嵘传上谓太】【中大夫顾暠曰钟嵘何人欲断朕机务卿识之否答曰嵘虽丨丨名卑而所言或有可采潘岳马汧督诔嗟兹马生丨丨名卑】勤末【南史郭祖深传夫农桑者今日济育功徳者将来胜因岂可堕本丨丨置迩効賖也】操末【南史陆厥传沈约将平上去入】【四声制韵厥与约书曰龃龉妥帖之谈丨丨续颠之兴黄于律吕比五色之相宣茍此秘未覩兹论何所指耶管子人君操本】【民不得丨丨陆机文赋如失机而后防恒丨丨以续颠】二末【南史顾欢传周颙难张融曰驱驰佛道无免丨丨未知髙鉴縁】【何识本】领末【南史顾欢传欢意党道教宋司徒粲驳之欢答曰俗有精粗教有文质然则道教执本以丨丨佛教救末以】【存本请问所归异在何许】僚末【南史王纶之传纶之为安成王记室参军偃仰召防退居丨丨】秋末【南史周颙传文恵太】【子问颙菜食何味最胜颙曰春初早韭丨丨晚菘宋之问温泉庄诗夏余鸟兽蕃丨丨禾黍熟陆龟蒙诗临风但惆怅春归殆丨丨】【许有壬白菜诗南土称丨丨投簪要及时又杜甫诗香稻三丨丨平田百顷间】速末【魏书勿吉国传勿吉国在髙句丽北旧肃】【慎国也国有大水濶三里余名丨丨其地下湿筑城穴居开口于上以梯出入】栗末【北史四夷传勿吉国其部凡有七种其】【一号丨丨部与髙丽接胜兵数千多骁武每寇髙丽】保末【旧唐书太宗贤妃徐氏传时军旅亟动宫室互兴百姓颇倦劳役上】【疏谏曰古人有云虽休勿休良有以也守初丨丨圣哲罕兼是知业大者易骄愿陛下难之善始者难终愿陛下易之】尾末【唐书厯志霜降六日日在丨丨火星初见营室昬中于是始修城郭宫室又太平寰宇记九真长江水钩蛇数丈丨丨有钩取岸上】【人及牛马食之】存末【唐书礼乐志习其器而不知其意忘其本而丨其丨】涂末【唐书仪卫志朱雀队皆佩横刀防矟以黄】【金丨丨】饰末【唐书车服志凡天子之车曰玉路者祭祀纳后所乘也青质玉丨丨金路者飨射祀还饮至所乘也赤质金丨】【丨象路者行道所乘也黄质象丨丨】恤末【唐书太宗皇后长孙氏传后尝采古妇人事着女则十篇又为论斥汉之马后不能】【检抑外家使与政事乃成其车马之侈此谓开本源丨丨事】媮末【唐书韩愈传赞至进谏陈谋排难恤孤矫拂丨丨皇皇于】【仁义可为笃道君子矣】阿末【唐书西域传大食西南属海海中有拨防力种多象牙及丨丨香】游末【宋史苏绅传绅】【陈便宜曰欲民之安则为之择守宰明教化欲民之利则为之去兼并禁丨丨】石末【宋史司马光传蔡京奸党碑令郡国皆】【刻石长安石工安民当镌字辞曰民愚人固不知立碑之意但如司马相公者海内称其正直今谓之奸邪民不忍刻也府官怒欲】【加罪泣曰被役不敢辞乞免镌安民二字丨丨恐得罪后世闻者愧之又文房四青州丨丨砚受墨而费笔古瓦丨丨过此无】【足议也】饬末【管子计凡付终务本丨丨则富注凡谓都数也嵗之成上计曰付终】善末【关尹子善今者可以行古丨丨】【者可以立本注学者欲行古道必善今俗欲返本源须知务末故圣人和光同尘以善今泛应曲当以丨丨者乃所以为行古道立】【本源之地也】赏末【吕氏春秋晋文公将伐邺赵衰言所以胜邺之术文公用之果胜归将行赏衰曰君将赏其本乎丨其丨】【乎丨其丨则乘者存赏其本则臣闻之郤子虎】后末【吕氏春秋凡为天下治国家必务本而丨丨】治末【新语丨丨】【者调其本】小末【春秋繁露强干弱枝大本丨丨则君臣之分明矣】流末【淮南子英俊豪杰各以大小之材处其位得其】【宜由本丨丨以重制轻上唱而民和上动而下随柳贯题苏长公书诗滥觞起毫芒丨丨诚弥】招末【淮南子握剑锋以离】【北宫子司马蒯蒉不使应敌操其觚丨其丨则庸人能以制胜注招举也】脩末【淮南子执政有司不务反道矫拂其本而事丨】【其丨】鍼末【淮南子离朱之明察丨丨于百步之外而不能见渊中之鱼】贵末【桓谭新论曲突徙薪无厚泽焦头烂额为】【上客葢伤其贱本而丨丨也】退末【盐铁论王者崇本丨丨以礼义坊民】致末【苑内治未得不可以正外本恵未袭不】【可以丨丨】捷末【吴越春秋越有处女出于南林将北见越王道逢一翁自称曰公问于处女吾闻子善剑愿一见之女曰惟】【公试之于是公即杖箖箊竹竹枝上颉桥未堕地女即丨丨公则飞上树变为白猿遂别去见越王注捷通作接】苗末【吴越春秋无余传世十余末君微劣转从众庶为编戸之民禹祀断絶十有余嵗有人生而言语指天向禹墓曰我是无余君之丨】【丨方脩前君祭祀复我禹墓之祀为民祈福于天众民喜恱因共封立以承越君之后复夏王之祭】姑末【吴越春秋吴王闻越】【王尽心自守食不重味衣不重防因而赐之以书増之以封东至于句甬西至于檇李南至于丨丨北至于平原纵横八百余里注】【丨丨即春秋越姑蔑之地秦属防稽为大禾县今衢州平原越絶作武原今海盐县】求末【谯子夫孝行之本替本而丨丨者未】【见得之者也】离末【潜夫论夫富民者以农桑为本以游业为末百工者以致用为本以巧饬为末商贾者以通货为本以鬻】【竒为末三者守本丨丨则民富离本守末则民贫】守末【见上】浮末【潜夫论举世舍农桑趋商贾牛马车舆填塞道路充】【盈都邑今察洛阳丨丨者什于农夫虚伪游手者什于丨丨】脚末【释名袜末也在丨丨也】下末【释名刀到也丨丨之】【饰曰琕琕卑也在下之言也】草末【古今注结草虫一名结苇好于丨丨折屈草叶以为巢窟】两末【古今注汉朝执金吾】【金吾亦棒也以铜为之黄金涂丨丨】尘末【拾遗记石季伦屑沉水之香如丨丨而置象牀上使所爱者践之无迹则赐珍珠百】【琲有迹者节其饮食令体弱孟郊诗逺念丨丨宗未疎俗间名】多末【洞防记五味草初生味甘花时味酸食之使人不眠武帝】【时丨丨国献此草】勾末【南越志越王鸟状如鸢口丨丨可受二升许南人以为酒器珍于文螺】上末【林邑记防榔树】【大围丈余髙十余丈下本不大丨丨不小】歌末【文心雕龙汉世书十有八篇歆固编文録之丨丨】续末【文心雕龙晋代】【之书系乎著作陆机肇始而未备王韶丨丨而不终】风末【文心雕龙邯郸受命攀响前声丨丨力寡辑韵成颂丘巨源听隣妓】【诗云间娇响彻丨丨艳声来裴廸青龙寺昙壁上人院集诗林端逺堞见丨丨疎钟闻】送末【文心雕龙至于夫惟葢故者发】【端之首唱之而于以者乃劄句之旧体乎哉已也亦丨丨之常科据事似闲在用实切】表末【文心雕龙原始以丨丨释名以】【章义】鞭末【杜阳杂编代宗幸兴庆宫于复壁间寳匣中玉鞭丨丨有文曰软玉鞭光可鉴物】香末【云仙杂记莲花巷王】【起宅毕其门刷以醇酒更散丨丨葢礼神之至徐夤尚书恵蜡面茶诗金槽和碾沉丨丨氷碗轻涵翠镂烟】茶末【唐国史补】【韩晋公滉闻奉天之难以夹练囊缄盛丨丨遣健歩以进御物相感志陈丨丨烧烟蝇速去】榜末【唐诗纪事卢求李翺之壻】【有道人号先知始翺妹壻杨嗣复知举求落第至是嗣复再知举道人以小巻遗嗣复曰放榜日开之洎放榜开巻乃曰裴头黄尾】【三求六李时第一人裴求丨丨黄驾次则李求卢求又李方从毅道景初李助李求六人过庭録吴人孙山滑稽才子也赴举】【他郡乡人托以子偕往乡人子失意山缀丨丨先归乡人问其子得失山曰解名尽处是孙山贤郎更在孙山外】兜末【香谱】【丨丨香烧去恶气除病疫名香谱丨丨香本草云汉武帝西王母降焚是香也】班末【晏元献要令狐楚曰今行能在臣右者】【知其丨丨禄寡莫不以博士为愧】舞末【东京梦华録舞者入场至歇拍续一人入场对舞数拍前舞者退终后舞者终其曲】【谓之丨丨】云末【天中记吴王夫差启地门以厌越越人为雷门以之击大鼓于雷门之下而地门闻焉其后移鼔建康之端】【门有双鹭咒鼓而飞乎丨丨名山记九峰山在上髙县西其峰有九曰丨丨飞云香炉翠霞苍玉芙蓉清流蛾眉天竺李华含元殿】【赋进而仰之骞龙首而张凤翼退而瞻之岌树巅而崪丨丨梅尧臣茶磨诗欲将雀舌成丨丨三尺蛮童一臂旋】苹末【宋玉】【风赋夫风生于地起于青丨之丨陆贽月临镜湖赋棹影乍浮如上天边之汉桂华不定多因丨丨之风徐夤东风解冻诗暖气飘】【丨丨冻防消水中程俱诗漾漾扁舟拂水飞飘飘丨丨细吹衣】泳末【司马相如封禅文尔陿游原迥濶丨丨孟康注尔近也原】【本也迥逺也濶广也泳浮也恩徳比之于水近者游其原逺者浮其末也】橦末【西京赋百马同辔骋足并驰丨丨之伎态不可】【弥李徳寒食日三殿侍宴诗彀中时落羽丨丨乍升猱金厚载都卢寻橦赋拂云端之缥缈似欲升天跨丨丨之欹危若有余地】末【西京赋青骹挚于韝下韩卢噬于丨丨注音嶭挛也】桑末【张衡赋丨丨寄夫根生兮卉既雕而已毓】纎末【马融长赋丨丨奋防铮鐄謍嗃】杪末【孙楚和氏外孙小同哀文天地混焉万物一指丨丨婴孩安足称诔】怀末【裴頠】【崇有论若味近以亏业则沉溺之衅兴丨丨以忘本则天理之真减】枝末【何承天报应问西方报应其丨丨虽明而即本常】【昧乖背五经故见弃于先圣】身末【谢庄和元日雪花应诏诗泽厚见丨丨恩逾悟生】日末【谢灵运登上戍石鼓山诗】【丨丨涧増波云生岭逾叠】川末【鲍照还都至三山望石头城诗泉源安首流丨丨澄逺波】冬末【鲍照拟行路难今年阳初】【花满林明年丨丨雪盈岑】影末【梁简文帝兴广信侯书丨丨波余希时洒拂】莩末【王僧孺为萧监利求入学启敢因丨】【丨有志庠均】林末【王台卿山池应令诗石幽衘细草丨丨广横柯姚令诗戏猱跳丨丨髙僧住石间甘复诗素怀惬幽赏微】【飔酒丨丨】芰末【王勃采莲赋排丨丨而争逺托芦间而竞逐】占末【崔融请不税关市疏依本者恒科丨丨者増税】秦末【张九龄商洛山行诗园绮值丨丨嘉遁此山阿】昭末【栁宗元天对汤挚之合祚以久食昧始以丨丨克庸成绩】月末【李贺诗寒凉交丨丨露散蒙晓昬白居易诗穷冬丨丨两三日半百年过六七时元好问诗并州城边十丨丨清霜棱棱风入骨】骨末【李贺长平箭头歌漆灰丨丨丹水砂凄凄古血生铜花注以漆以灰以丨丨然后其矢得成】晋末【元稹剑诗丨】【丨武库烧脱然排戸牗】粉末【卢仝蛱蝶请客诗丨丨为四体春风为生涯】烟末【李程华清宫望幸赋目尽丨丨心驰】【御路刘宰松江道中诗丨丨三家市波心一钓翁】地末【李商文天涯丨丨髙秋落景重叠忧端纵横涙绠】岩末【刘得】【仁寄题庐山诗细径萦丨丨髙窓见海涯】树末【李频江上寄山客诗残云收丨丨返照落江源贡奎诗丨丨炊烟縁人家住涧】【西顾瑛诗白鸟羣飞烟丨丨青山都在雪花中】座末【郑谷诗垂白郎官居丨丨着绯人吏立阶前】桂末【张贲药名聫句】【雨过兰芳好霜多丨丨摧】榆末【刘蜕山书圣人重其生以榆出先济其用故甘羶之臭出于丨丨而后网罟不足于野以牢养】【于宫中吕坤靳庄行土性多沉糠性浮丨丨和之可为縻】霄末【唐无名氏慈竹赋防碧落于丨丨翳红光于夕始】骈末【程琳子竒赋或时同本而丨丨遂能半白而半頳】雪末【梅尧臣尝新茶诗晴明开轩碾丨丨众客共赏皆称嘉】砂末【曽巩广徳湖记天禧二年知州事李夷庚始正湖界起隄十有八里以限之湖之濵有地曰林村丨丨曰髙桥腊台】松末【苏辙】【诗晨晖转帘影微风响丨丨】颦末【范成大蛇倒退诗心知人境近丨丨百忧散】颠末【戴复古诗题诗记丨丨政不假】【人碑林光朝诗如何两京到魏晋摉尽苍崖惟此书即今原见丨丨仍于画上分锱铢】细末【贯云石桃花嵒诗暖翠流香春】【自活手撚残霞皆丨丨】夏末【范梈诗丨丨始炎毒沈忧坐匡床】障末【周光镐黄河赋不经本而丨丨难乎图逺之鸿】【猷】柳末【僧克新赴慧日寺途中诗半日帆樯行丨丨一天风月宿芦科】任末【后汉书儒林传丨丨字叔本蜀郡繁人也】【少习齐诗游京师教授十余年友人董奉徳于洛阳病亡末乃躬推鹿车载奉徳丧致其墓所由是知名】渴末【晋书王浚传浚】【表封务勿尘辽西郡公其别部大飘滑及其弟丨丨别部大屠瓮等皆为亲晋王】
