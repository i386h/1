<!-- { "loadSidebar": true } -->














　　御定佩文韵府巻六十四之一
<子部,类书类,御定佩文韵府>
　　钦定四库全书
　　御定佩文韵府巻六十四之二目録
　　去声　　　五未韵二
　　贵　费　沸　尉　畏　慰












　　钦定四库全书
　　御定佩文韵府巻六十四之二
　　去声　　　　五未韵二
　　贵【居胃切尊也髙也释名丨归也物所归仰也説文作防亦姓】
　　韵藻富贵【易崇髙莫大乎丨丨礼记不陨获于贫贱不充诎于丨丨史记项羽纪丨丨不归故乡如衣绣夜行又货殖传】【游闻公子饰冠剑连车亦为丨丨容也又蔡泽丨丨吾所自有吾所不知者夀也又申屠嘉传丞相申屠嘉入朝而邓通居上】【傍有怠慢之礼丞相奏事毕因言曰陛下爱幸臣则丨丨之至于朝廷之礼不可不肃又陈渉世家尝与人佣耕辍耕之垄上怅恨】【久之曰茍丨丨无相忘佣者笑曰若为佣耕何丨丨也渉曰嗟乎燕雀安知鸿鹄之志哉魏书董征传因述职路次过家置酒髙会】【大享邑老因诫子弟曰此之丨丨匪自天降乃勤学所致耳时人荣之唐书李靖传尝谓所亲曰丈夫遭遇要当以功名取丨丨何】【至作章句儒五代史唐本纪存朂年十一从克用破王行瑜遣献防于京师昭宗异其状貌赐以鸂鶒巵翡翠盘而抚其背曰儿有】【竒表后当丨丨伊洛渊源録程子削窜涪州居白岩注易渊源所渐皆为名士后自涪还洛气貎容色髭发皆胜平昔门人问曰何】【以得此颐曰学问之力凡学者学处患难贫贱若丨丨荣违即不须学也阮籍乐赋童儿相聚以咏丨丨蒭牧负载以形贫贱曹顔】【逺诗丨丨他人合贫贱亲戚杂周子爱莲説牡丹花之丨丨者也郑钰诗锦绣春眀花丨丨】驭贵【周礼天官太宰以八柄诏】【王驭羣臣一曰爵以丨其丨】踊贵【左传景公欲更晏子之宅曰子之宅近市不可以居辞曰小人近市朝夕得所求公笑曰】【子近市识贵贱乎于是景公繁于刑有粥踊者故对曰丨丨屦贱景公为是省于刑又晋书五行志元帝太兴二年六月吴郡米庑】【无故自壊天戒若曰夫米庑货籴之屋无故自壊此五谷丨丨所以无籴卖也是嵗遂大饥又王导传导以帑蔵空竭库中惟有练】
　　【数千端鬻之不售而国用不给于是与朝贤俱制练布单衣士人翕然竞服之练遂丨丨其为时所慕如此唐书卢坦传卢坦拜歙】【池观察使时江淮旱谷丨丨或请抑其价坦曰所部地狭谷来他州若直贱谷不至矣不如任之既而商以米坌至市估遂平】防贵【尔雅防颂注即丨丨也状如蜼而小紫黒色可畜健捕防胜于猫酉阳杂俎猫一名丨丨一名乌员】挟贵【孟子不丨丨】士贵【战国防齐宣王见顔斶曰斶前斶亦曰王前王忿然作色曰王者贵乎丨丨乎对曰丨丨耳王者不贵法言周之丨也丨】【秦之士也贱周之士也肆秦之士也拘论衡丨丨故孤兴物贵故独产】大贵【史记髙祖纪吕后与两子居田中耨有一老父】【过请饮吕后因餔之老父相吕后曰夫人天下贵人令相两子见孝恵曰夫人所以贵者乃此男也相鲁元亦皆贵老父已去髙祖】【适从旁舍来吕后具言客有过相我子母皆丨丨髙祖问曰未远乃追及问老父老父曰乡者夫人婴児皆似君君相贵不可言淮】【南子无外之外至大也无内之内至贵也能知丨丨何往而不遂】相贵【见上又北齐书潘乐传乐初生有一雀止其母左肩】【占者咸言富贵之徴因名丨丨后始为字】贵【史记魏其侯武安侯赞太史公曰武安丨丨而好权杯酒责望陷彼两贤汉】【书王尊传尊曰天下皆言王勇顾但丨丨安能勇如尊乃勇耳注谓东平王】中贵【史记李广传匈奴大入上郡天子使丨丨】【人从广击匈奴丨丨人将数十纵见匈奴三人与战射伤丨丨人杀其且尽注内官之幸贵者徐陵防文沮渠当户丨丨名王】【王维诗列鼎防丨丨鸣珂朝至尊李白诗丨丨多黄金连云开甲宅注丨丨都中贵人也白居易诗洼银丨丨帯昻黛内人妆张咏】【谢抚问表信使才囘丨丨又至】自贵【史记樗里子传樗里子伐蒲胡衍谓蒲守曰衍能令释蒲勿攻蒲守拜请因効金三百金】【曰秦兵茍退请必言子于卫君使子为南面故胡衍受金于蒲以丨丨于卫列子命谓力曰既谓之命奈何有制之者耶朕直而推】【之曲而任之自夀自夭自穷自达丨丨自贱自富自贫朕岂能识之哉朕岂能识之哉又老子圣人自知不自见自爱不丨丨注自】【爱遗形而不见身之可贵】隆贵【史记张汤传汤尝病天子至自视病其丨丨如此晋书乐志厚徳载物灵心丨丨蔡邕释诲丨】【丨翕习积富无崖谢朓髙松赋夷黻冕之丨丨懐汾阳之寂寥江淹为萧太傅谢表近谬国华坐取丨丨】卬贵【汉书食货志王】【莽立五均官众民卖买五谷布帛丝緜之物周于民用而不雠者均官有以考检厥实用其本贾取之毋令折钱万物丨丨注卭物】【价起五刚反亦读曰仰】翔贵【汉书食货志常苦枯旱亡有平嵗谷价丨丨注翔言如鸟之囘翔谓不离于贵也若暴贵称腾】【踊也蔡襄酂阳行今嵗谷丨丨鼎餁无以烹】竒贵【汉书孝宣许后传霍显曰将军素爱小女成君欲丨丨之方防过罗旧】【居诗给事三父子着籍古池阳贩夫偶丨丨未暮来钱塘法苑珠林具市鄽法若乐相应随意而取若不相应便作是言此物丨丨】【非我所湏】旷贵【汉书王商史丹傅喜赞阳平之王多有材能好事慕名其埶尤盛丨丨最久注言居非其位是为旷官故云】【丨丨权徳舆送马少府序嬉春感秋觞酌吟啸视豪游丨丨者傲如也】鼎贵【汉书贾捐之传捐之数召见言多纳用时中书】【令石显用事捐之数短显以故不得官长安令杨兴以材能得幸与捐之相善捐之复短石显兴曰显丨丨上信用之今欲进第从】【我计吴都赋髙门丨丨魁岸豪杰梁简文帝唱导文国家戚属六司丨丨江淹啓分逾丨丨秩髙外州】结贵【后汉书申屠刚】【传霍光秉政摧抑外戚丨丨据权】专贵【后汉书仲长统善者早登否者蚤去故下土无壅之士国朝无丨丨之人新序】【樊姬谓楚庄王曰妾幸得执巾栉以侍王者非不欲丨丨擅爱也以为伤王之义故所进与妾同位者几人】纸贵【晋书左思】【传左思欲赋三都遂搆思十年门庭藩溷皆着笔纸遇得一句即便疏之及赋成时人未之重皇甫谧为其赋序张载为注魏都刘】【逵注吴蜀于是豪贵之家竞相传写洛阳为之丨丨北齐书邢邵传卲雕虫之美独歩当时每一文初出京师为之丨丨诵读俄遍】【逺近梁元帝与刘孝绰书洛地丨丨京师名动宋之问诗洛阳今丨丨犹写太冲词元稹和观放榜诗都中丨丨流传后海外金填】【姓字时】权贵【齐书王秀之传秀之祖性贞正徐羡之傅亮当朝不与来往及致仕与子瓉之书曰吾欲使汝处不竞之】【地瓉之歴官五兵尚书未尝诣一朝贵及栁元景顔师伯令仆贵要瓉之竟不候之至秀之为尚书又不与令王俭欵接三世不事】【丨丨时人称之旧唐书卢藏用初居之时有贞俭之操往来于少室终南二山间后登朝趦趄诡佞専事丨丨韩愈栁子厚墓】【铭皇考讳镇以不能媚丨丨失御史丨丨人死乃复拜侍御史】金贵【隋书虞世基传世基幼沉静喜愠不形于色博学有髙才】【陈中书令孔奂见而叹曰南丨之丨属在斯人管子侈则丨丨金贵则货贱王融谢安陆王赐银鉢啓素丨之丨有访仙经镌刻之】【竒见符神鼎梁元帝啓以紫玉见称黄丨为丨杜甫诗虚思黄丨丨自笑青云期】宿贵【唐书裴垍传垍器局峻整持法度虽】【丨丨前望造诣不敢干以私】阿贵【管子懦弱之人将以此丨丨事富】慎贵【管子丨丨在举贤慎民在置官慎富在务】【地】鬻贵【管子料多少计贵贱以其所有易其所无买贱丨丨】两贵【慎子丨丨不相事两贱不相使】阳贵【新序丨丨】【而隂贱阳尊而隂卑天之道也】七贵【辍耕録顺帝宫嫔淑妃龙瑞娇程一宁戈小娥丽嫔张阿支祁氏才人英英凝香児位】【在皇后之下宫中称为丨丨西征赋窥丨丨于汉庭畴一姓之或在注汉庭丨丨吕霍上官丁赵傅王竝后族也戴暠歌五侯同拜】【爵丨丨各垂缨李白诗昔在长安醉花桞五侯丨丨仝杯酒常衮文元魏藩戚周隋帝后五侯迭兴丨丨居右徐夤华清宫诗五】【王更入帐丨丨迭封侯】贩贵【杨恽报孙防宗书恽幸有余禄方籴贱丨丨逐什一之利】迭贵【西都赋后宫之号十有四】【位窈窕繁华更盛丨丨】豪贵【李白诗天下称丨丨游此毎相逢杜甫诗五陵丨丨反颠倒乡里小児狐白裘郑居贞诗驱驰】【照耀皆丨丨】
　　人为贵【孝经天地之性丨丨丨列子孔子见荣啓期鹿裘帯索鼓琴而歌问曰先生所以乐何也对曰吾乐甚多天生万物】【唯丨丨丨吾得为人是一乐也男女之别以男为贵吾既得为男是二乐也人生有不免襁褓者吾年九十矣是三乐也董京诗万】【物皆贱唯丨丨丨】男为贵【见上】长守贵【孝经髙而不危所以丨丨丨也】狱吏贵【史记周勃世家人有上书】【告勃欲反下廷尉廷尉下其事长安逮捕勃治之薄昭为言薄太后太后以为无反事于是赦绛侯绛侯既出曰吾常将百万军然】【安知丨丨之丨乎】皇帝贵【史记叔孙通传髙帝悉去秦苛仪法羣臣饮酒争功或拔剑击柱髙帝患之説上曰臣愿徴鲁】【诸生与臣弟子共起朝仪令羣臣习防长乐宫成诸侯羣臣皆朝自诸侯王以下莫不振恐肃敬无敢讙哗失礼者于是髙帝曰】【吾乃今日知为丨丨之丨也拜叔孙通为太常】知希贵【老子丨我者丨则我丨矣】无常贵【墨子官丨丨丨民无终贱】贱如贵【韩诗外传顔渊问于孔子曰顔渊贫如富丨丨丨无勇而威与士交通终身无患难亦且可乎】道为贵【李白】【诗清风佐鸣琴寂寞丨丨丨】薛仁贵【唐书丨丨丨传丨丨丨绛州龙门人髙宗幸万年宫山水暴至宿卫皆散走仁贵登】【门大呼以警宫内帝遽出乗髙曰赖卿以免始知有忠臣也为铁勒道行军总管九姓众十余万令骁数十来挑战仁贵发三矢】【辄杀三人虏气慑皆降军中歌曰将军三箭定天山壮士长歌入汉闗】
　　贱不诔贵【礼记丨丨丨丨幼不诔长礼也】
