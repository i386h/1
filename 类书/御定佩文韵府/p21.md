<!-- { "loadSidebar": true } -->
　　韵藻閟宫【诗丨丨有侐传閟闭也先妃姜嫄之庙孟仲子曰禖宫也】禖宫【见上】在宫【诗雝雝丨丨肃肃在庙】泮宫【诗既作丨丨淮夷攸服疏颂鲁僖公修丨丨而徳化行淮夷服也礼记天子曰辟雍诸侯曰頖宫注谓半于天子之宫也】东宫【诗丨丨之妹疏太子居丨丨又汉书夏侯胜传羣臣奏事丨丨太后省政注丨丨太后所居按此谓长乐宫在东隅又史】【记天官书丨丨苍龙房心心为明堂又复姓】楚宫【诗定之方中作于丨丨注丨丨楚丘之宫也按序卫文公徙居楚丘又杜】【甫诗丨王丨北正黄昏】泽宫【礼记天子习射于丨丨注择贤之宫庾信赋日下丨丨筵阑相圃】公宫【礼记昏义妇人】【先嫁三月教于丨丨谢朓文化自丨丨逺被南国】车宫【周礼天官掌舍设丨丨辕门注王行止宿阻险之处备非常次车以】【为藩】壝宫【周礼为坛丨丨棘门注王行止宿平地筑坛又委丨土起堳埓以为丨】帷宫【周礼为丨丨设旌门注王行昼】【止若食息张丨为丨贾餗圜丘赋降丨丨之綝缡唐享先蚕乐章庶几承庆节歆奠下丨丨】六宫【周礼天官内宰以隂礼教】【丨丨注后五前一王者后一宫三夫人一宫九嫔一宫二十七世妇一宫八十一女御一宫凡百二十人】北宫【周礼天官内宰】【宪禁令于王之丨丨注丨丨后之六宫疏王六寝在南后六宫在北又汉书宣帝纪神爵集丨丨又淮南子孟冬之月天子丨丨御】【女黑色衣黑采击磬石注水王北方故防丨丨又史记天官书丨丨武虚危又复姓】内宫【周礼天官女史逆丨丨注钩考】【六宫之计】女宫【周礼天官寺人掌王之内人及丨丨之戒令注丨丨刑女之在宫者】王宫【周礼冬官匠人殷人重屋注重】【屋者丨丨正堂若大寝也天官小宰掌治丨丨之政令又礼记丨丨祭日也注祭日坛曰丨丨】考宫【春秋丨仲子之丨注始成】【而祀也】雪宫【孟子齐宣王见孟子于丨丨雪赋丨丨建于东国】上宫【孟子孟子之滕馆于丨丨赵岐注丨丨楼也孟】【子止舍客所舘之楼上又李绅诗曲换新词感丨丨李益诗承露盘髙出丨丨】蒿宫【大戴礼周时徳泽和洽蒿茂大以为宫柱】【名曰丨丨明堂歌丨丨仰葢日舘希旌】中宫【史记天官书丨丨天极星其一明者泰一之常居也旁三星三公或曰子属后】【句四星末大星正妃余三星后宫之属也环之匡卫十二星藩臣皆曰紫宫又周礼内宰疏汉旧仪称皇后为丨丨汉书霍光传有】【椒房丨丨之重】后宫【见上晋书天文志钩陈丨丨也又西都赋丨丨之号十有四位】竹宫【史记武帝纪正月上辛用事甘】【泉圜丘夜有神光如流星止集于祠坛天子自丨丨望拜注丨丨甘泉祠宫名汉旧仪郊秦畤皇帝平旦出丨丨朝东向揖日夕西】【向揖月】南宫【汉书髙祖纪置酒雒阳丨丨又儒林传髙祖过鲁申公以弟子从师入见于鲁丨丨又汉建尚书百官府曰丨】【丨又史记天官书丨丨朱鸟权衡衡太微三光之庭又复姓】法宫【汉书鼂错传五帝神圣防丨丨之中注正殿也】离宫【汉书枚乘传修治上林杂以丨丨又晋书天文志丨丨六星天子之别宫】九宫【后汉书张衡传重之以卜筮杂之以丨丨注八】【卦之宫毎四乃还于中央中央者地神之所居故谓之丨丨黄香有丨丨赋又唐防要按黄帝丨丨经以四孟月祀丨丨神】储宫【晋中兴书贺循为太子太傅诏曰循躬训丨丨黙赞化成潘尼诗乃渐上京羽仪丨丨】西宫【唐书韦温传周文王为太】【子鸡鸣问安丨丨又淮南子孟秋之月天子丨丨御女白色衣白采橦白钟又史记天官书丨丨咸池曰天五潢五帝车舍又复姓】春宫【竹书纪年周穆王居丨丨又太子宫刘孝威诗明离信养徳能事毕丨丨】洁宫【管子丨其丨开其门注宫者心之宅】宫【荘子颛顼得之以防丨丨注人君苶黙思道之宫也】叩宫【淮南子调弦者丨丨宫应调角角动此同声相和者也】鹤宫【汉宫阙疏丨丨太子所居凡人不得入】青宫【初学记丨丨一曰春宫太子宫也神异经东方东明山有宫青石为】【墙门有银牓以青石雕镂曰天地长男之宫】月宫【天寳遗事明皇与申天师中秋夜游丨丨韦荘诗瑶池宴罢归来醉笑说】【君王在丨丨又顾况王氏广陵散记曲有日宫散丨丨散】朱宫【楚词鱼鳞屋兮龙堂紫贝阙兮丨丨一作珠】行宫【吴都】【赋梁岷有陟方之馆丨丨之基苏颋诗鸾栖树杪出丨丨卢象诗细草终朝随歩辇杨几处绕丨丨】轩宫【谢荘月赋増华】【寳室扬采丨丨注淮南子轩辕者帝妃之舍】鸿宫【谢朓文遣情汾水垂冕丨丨】神宫【雅乐歌丨丨肃肃天仪穆穆】丹宫【顔延之诗流云蔼青阙皓月鉴丨丨】天宫【王融诗真心延净境邃业嗣丨丨】河宫【庾肩吾诗侵云似天阙照】【水类丨丨】邺宫【庾肩吾诗望园临禁苑王城对丨丨】震宫【庾信诗木徳舞丨丨卢僎上幸太子宫应制诗佳气晓葱葱干】【行入丨丨】旧宫【唐太宗重幸武功诗白水寻前迹丹陵幸丨丨明皇有廵省途次上党丨丨诗】僊宫【武后诗望驾幸丨丨】【南康记雩都县有君山大风雨后闻弦歌其山谓之丨丨】星宫【卢僎诗还期凤池拜照耀列丨丨】绛宫【裴漼诗神兵出】【丨丨苏轼诗丨丨明灭是蓬莱又黄庭经心为丨丨肺为玉堂宫肝为清冷宫胆为紫极宫脾为黄宫肾为牧宫】日宫【周利】【用诗出象垂金节飞文焕丨丨】汉宫【李白诗卢橘为秦树蒲桃出丨丨】禅宫【钱起诗西日积山含碧空东方吐月满丨】【丨】隋宫【罗隠诗树逺连天水接空几年行乐旧丨丨按唐人多谓扬州为丨丨】臧宫【后汉书丨丨从光武征战勤劳】【少言甚见亲纳与吴汉并灭公孙述封鄼侯】秦宫【后汉梁冀嬖奴与冀妻孙夀通李贺诗丨丨一生花底活】一亩宫【礼记儒有丨丨之丨】阿房宫【史记秦本纪营作朝宫渭南上林苑中先作前殿阿房东西五百歩南北五十】【丈上可以坐万人下可以建五丈旗唐杜牧有丨丨丨赋】未央宫【汉书萧何作丨丨丨潘岳闗中记丨丨丨殿皆疏龙首山】【土作之岑参诗诏出丨丨丨】长乐宫【汉书汉七年丨丨丨成诸侯羣臣朝因用朝仪功臣表阳城延为少府作丨丨丨元】【后传汉传国玺蔵丨丨丨按黄图后太后常居之东汉称永乐宫】明光宫【汉书武帝纪太初四年起丨丨丨辛氏三秦记】【加金玉珠玑为帘箔昼夜光明雍录汉有丨丨丨三一在北宫与长乐相连一在甘泉宫中一为尚书奏事之地髙适诗画圗麒麟】【阁入朝丨丨丨】建章宫【汉书郊祀志武帝起丨丨丨千门万户周三十里韩栩诗几回奏事丨丨丨】万嵗宫【汉书】【宣帝纪元康四年幸丨丨丨神爵翔集黄图汾隂有丨丨丨武帝造】长秋宫【后汉皇后纪有司奏立丨丨丨注秋阳之始长】【欲其久也】翠微宫【唐书太宗纪贞观二十一年作丨丨丨唐防要武徳八年造太和宫于终南山后废公卿上言厥地清凉】【可以清暑请修之因改为丨丨丨并为皇太子建别宫又王维勅借岐王九成宫避暑诗帝子逺辞丹凤阙天书遥借丨丨丨】辰杨宫【三辅黄图本秦旧宫汉修之以备行幸宫中有垂杨防数亩因名何逊诗昔随张博望辞帝丨丨丨】五柞宫【三辅】【黄图汉离宫中有五柞木因名刘孝绰诗罢籍睢阳囿陪谒丨丨丨】鱼藻宫【西京杂记改养徳宫为丨丨丨】甘泉宫【雍録古以丨丨名丨者三秦在渭南汉在云阳隋在鄠县刘孝威诗汉家迎夏毕避暑丨丨丨按元和郡国志丨丨丨武帝以五月】【避暑于此八月乃还】大明宫【雍录唐有三大内太极宫在西名西内丨丨丨在东名东内别有兴庆宫号南内三内迭受朝】【而大明最数按王维杜甫岑参皆有和贾至早朝丨丨丨诗杜甫樱桃诗忆昨赐霑门下省退朝擎出丨丨丨】洞霄宫【唐书】【地理志亳州真源县有老子祠天寳二年曰太清宫又有丨丨丨先天太后祠也又真镜录祥符丨丨丨山有五洞交扃九峯在余】【杭县西】广寒宫【天寳遗事明皇逰月宫见牓曰广寒清虚之府胡宿诗杯酒易消残梦断却疑身在丨丨丨】水晶宫【述异记阖闾丨丨丨备极珍巧皆出自水府魏畧大秦国以水晶为殿柱杜甫诗丨丨丨殿转霏微又吴兴赵孟頫自号丨丨】【丨道人以湖州四面皆水也有戯之者以玛瑙寺行者为对】万夀宫【玉海乾道三年诏天台赤城山王京观改为天中丨】【丨丨】九成宫【太平寰宇记丨丨丨在麟逰县西本隋仁夀宫唐贞观五年以备清暑改名丨丨丨杜甫有丨丨丨诗】馆娃宫【吴郡志灵岩山在平江府城西吴王别苑在焉有丨丨丨陈羽诗年年花发丨丨丨】紫微宫【七畧王者体天而行】【明堂之制内有太室象丨丨丨春秋合诚图紫宫大帝室也又辛氏三秦记未央宫一名丨丨丨何曼诗好看今夜月当照丨丨丨】长门宫【长门赋序孝武皇帝陈皇后得幸颇妬别居丨丨丨闻司马相如天下工为文奉黄金为相如文君取酒相如为文】【以悟主上陈皇后复得亲幸】无为宫【阮籍文驰骛乎太初之中休息乎丨丨之丨】凤皇宫【薛曜诗重阙钟漏通】【夕蔽丨丨丨】蓬莱宫【李白诗朝入天苑中谒帝丨丨丨杜甫诗忆昔献赋丨丨丨按大明宫龙朔三年号丨丨丨寻复故】承明宫【崔颢诗一朝勅书至召入丨丨丨】合欢宫【王昌龄诗青鸾飞入丨丨丨】方诸宫【真诰天仙上真之宫室髙九千丈】
