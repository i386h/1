<!-- { "loadSidebar": true } -->
　　增执顔【礼记坐必安丨尔丨注执犹守也】窴顔【汉书霍去病传遂至丨丨山赵信城得匃奴积粟食军胡宿诗五饵】【已行王道胜絶无刁斗至丨丨】续顔【汉书舆服志秦雄诸侯乃加其武将首餙为绛袙以表贵贱其后稍稍作顔题汉兴丨其】【丨却摞之施巾连题却覆之名之曰帻】情顔【晋书卞壶传出为眀帝东中郎长史遭继母忧旣葬起复旧职累辞不就元帝】【遣中使敦廹壶牋自陈曰壶以陋贱不能荣亲家产屡空养道多阙存无欢娯终不备礼实无丨丨昧冐荣进】寄顔【晋书蔡谟】【传谟迁侍中司徒上疏让曰尸素累积而光宠更崇谤讟弥兴而荣进复加上亏圣朝栋隆之举下增微臣覆餗之衅惶惧战灼丨】【丨无所】甘顔【梁书武帝纪诏曰今九流常选年未三十不通一经不得解褐若有才同丨丨勿限年次按谓丨罗丨渊也】陵顔【北史温子升传济隂王晖业尝云江左文人宋有顔延之谢灵运梁有沈约任昉我子升足以丨丨轹谢含任吐沈】孔顔【魏书肃宗纪正光元年诏曰来歳仲阳节和气润释奠丨丨乃其时也傅咸扇铭行蔵惟时丨丨齐轨陆机君子行掇蜂灭天】【道舍尘惑丨丨苏轼和陶读山海经诗稚川虽独善爱物均丨丨】伊顔【魏书甄琛传周孔聨鏕丨丨接袵任昉为范云作求】【立太宰碑表甄陶周召孕育丨丨】弱顔【北齐书祖珽传珽又附陆媪求为领军后主许之髙元海面奏具陈珽不合之状珽】【亦求面见帝令引入珽自分疏并云与元海素相嫌必是元海谮臣帝丨丨不能讳曰然宋玉招魂丨丨固植謇其有意些注言美】【女内多防耻丨丨易媿心志坚固不可侵犯则謇然发言中礼意者也】榜顔【唐书马燧传燧平河中迁光禄大夫兼侍中还】【太原徳宗赐宸扆台衡二铭以言君臣相成之美勒石起义堂帝丨其丨以宠之】完顔【金史世纪始祖居丨丨部仆干水之】【涯又国语解丨丨汉姓曰王】兀顔【金史国语解姓氏丨丨曰朱】抹顔【金史国语解姓氏丨丨曰孟】礼顔【晏子】【燕之游士泯子午者南见晏子于齐言有文章术有条理睹晏子恐慎而不能言晏子假之以悲色开之以丨丨然后能尽其复也】池顔【韩诗外传齐景公出弋昭华之丨丨邓聚主鸟而忘之】正顔【新书子赣由其家来谒于孔子孔子丨丨举杖磬折】【而立曰子之大亲母乃不宁乎放杖而立曰子之兄弟亦得无恙乎曵杖倍而行曰妻子家中得无病乎】涂顔【魏畧曹洪犯法】【自分必死既得原喜上书谢曰臣蒙天恩骨肉更生谨丨丨阙门拜章陈情】姿顔【赵云别传云身长八尺丨丨雄伟为本郡】【所举】金顔【徐爰释问通天冠金博山蝉为之谓之丨丨又叶廷珪香谱丨丨香出大食真腊国】驻顔【神仙传韩众语刘根】【曰药之上者有九转还丹太乙金液其次有云毋雄黄之属次乃草木诸药能治百病补虚丨丨断谷益气张蠙赠道者诗饥渴唯】【调气儿孙亦丨丨苏轼洞霄宫诗长松怪石宜霜鬂不用金丹苦丨丨】赪顔【新论丨丨理玉眄视巧笑众目之所悦也李贺】【诗送客饮别酒千觞无丨丨】和顔【名臣言行録李昉为相有求差遣见其人材可取将收用必正色拒之已而擢用或不足】【收用必丨丨温语待之或问其故公曰用贤人主之事我故峻絶之使恩归于上若不用者既失所望又无善辞是取怨之道也洛】【神赋收丨丨而静志兮申礼防以自持琴赋扬丨丨攘皓腕张翰周小史诗转侧猗靡顾盼便妍丨丨善笑美口善言】沮顔【四子讲徳论编结丨丨注编结编髪也丨丨刀刻其面】形顔【蔡琰悲愤诗薄志节兮念死难虽茍活兮无丨丨】冒顔【曹植上责躬诗表词防浅末不足采览贵露下情丨丨以闻】圣顔【曹植责躬诗迟奉丨丨如渴如饥杜甫诗云移雉尾开宫】【扇日绕龙鳞识丨丨费氏宫词认得丨丨遥望见碧防干映赭黄袍】舒顔【曹植妾薄命诗腕弱不胜珠环坐者叹惜丨丨】齐顔【曹植妾薄命诗腾觚飞爵阑干同量等色丨丨阮籍大人先生传志均者相求好合者丨丨】令顔【曹植美女篇容华晖】【朝日谁不希丨丨】发顔【嵇康养生论劲刷理鬓醇醴丨丨】姝顔【嵇康送秀才入军诗虽有好音谁与清歌虽有丨丨】【谁与发华】华顔【陆机赠纪士诗修姱恊姝丽丨丨婉如玉东华灵妃歌鳯精童丨丨琳腴充长饥】在顔【陆机文赋信情】【貌之不差故毎变而丨丨注文之情深必见于貌韩愈炭谷湫祠堂诗羣怪俨伺候恩威丨其丨】多顔【陆机赋毒娯情而寡】【方怨感目之丨丨】软顔【陆机诗丨丨收红蕋髩吐素华】顔【陆云诗昌云垂天凯风丨丨】照顔【张翰诗欢】【乐不丨丨惨怆发讴吟释眀本诗幸有埋尘甎子在待磨成镜丨空丨】曾顔【嵇含台中安会诗三公日谦谦君子美丨丨】临顔【西征赋肃天威之丨丨率军礼以长撎】迟顔【孙绰表哀诗感昔有恃望晨丨丨】矜顔【陶潜闲情赋歩徙倚】【以忘趣色惨凄而丨丨杨万里辽车滩诗瞬息越湍险回顾有丨丨】妙顔【陶潜读山海经诗玉台凌霞秀王母怡丨丨虞集歩】【虚词肃然降灵气穆若愉丨丨】丽顔【刘义恭诗三河游荡子丨丨迈荆寳】瑶顔【刘义恭艶歌行丨丨映长川善服照通浒】盛顔【鲍照诗丨丨当少歇鬓髪先生曰】忧顔【鲍照诗凭楹观皓露洒酒荡丨丨】思顔【鲍照诗倾辉引暮色孤景】【留丨丨】韶顔【鲍照发后渚诗华志分驰年丨丨惨惊节】留顔【谢庄诗年年去兮髪不还金骨玉液岂丨丨】欵顔【谢惠连牛女诗倾河易回斡丨丨难乆悰孟浩然诗乆别思丨丨承欢懐接袂白居易截树诗忽如决云雾豁逹覩青天又如所念】【人乆别一丨丨】慙顔【王融秋胡妻诗彼美复来仪丨丨变欣瞩沈约荅乐蔼书闾阎鄙人名不入第歘酬今防便是以礼许人】【闻命丨丨已不觉汗之沾背刘禹锡题集贤閤诗曾见先贤翔集地每看壁记一丨丨】琼顔【梁简文帝筝赋照丨丨而俯捻】【度玉爪而徐牵洪希文圣墩妃宫诗我昔防舟谒江干曾覩帝子丨华丨】余顔【江淹采石上菖蒲诗冀采石上草得以驻丨丨】邹顔【任昉知己赋析髙戴于后台异丨丨乎董幄采三诗于河间访九师于淮曲】心顔【任昉为范尚书让封侯表奉命】【震惊丨丨无措李白诗白马走素车雷奔骇丨丨白居易诗幸投花界宿暂得静丨丨】壻顔【周正看新婚诗丨丨如美玉】【妇色胜桃花】晬顔【王僧孺诗丨丨畅有怿徳音良已粲】贬顔【王僧孺诗未应歳丨丨直以忧残髪】览顔【孔范诗虎】【贲愁兴日龙镜丨丨时】徂顔【苏颋寄韦侍御诗宪臣饶美度联事惜丨丨】欣顔【张説诗緑壤发丨丨华年助虫篆】离顔【张説诗倾都邀节度传酌缓丨丨徐贲诗春风催去艇酒色解丨丨】花顔【李白诗后宫婵娟多丨丨乗鸾飞烟亦不】【还又怨歌行十五入汉宫丨丨笑春红罗虬比红儿诗明媚何曾让玉环破年几百丨丨王遒诗漾舟雪浪映丨丨】苦顔【李白诗戍客望邉色思归多丨丨】风顔【李白诗投躯紫髯将千里望丨丨】愁顔【李白诗击筑落髙月投壶破丨丨呉】【莱诗梯梁未絶或可值洞府寖逺多丨丨】破顔【李白诗池开照胆镜林吐丨丨花卢纶诗落羽羞言命逢人强丨丨李商隐赠】【歌妓诗下蔡城危莫丨丨】尘顔【李白瀑布诗无论潄琼液且得洗丨丨白居易诗遥愧峯上云对此丨中丨杜荀鹤诗长忆在】【庐岳免低丨土丨苏轼诗时要声利客来洗丨埃丨】腼顔【杜甫诗野人旷荡无丨丨岂可乆在王侯间】催顔【杜甫诗无】【钱従滞客有镜巧丨丨】旅顔【杜甫诗御裌侵寒气尝新破丨丨释齐已诗文君酒市逢初雪满贳新沽洗丨丨】抗顔【桞宗元论师道书独韩愈奋不顾流俗丨丨而为师苏轼上刘侍读书丨丨髙议自以无前而天下不以为无让袁桷次韵伯庸画】【松诗丨丨躬蹇蹇防顶髪星星】娇顔【李康成玉华仙子歌丨丨千歳芙蓉花】别顔【刘长卿诗羽檄催归恨春风醉丨丨】【孟郊诗酒花熏丨丨张咏诗客亭杨桞叶初残歌咽秋空惨丨丨】翠顔【郎士元诗浮客时相见霜凋动丨丨】异顔【孟郊】【送淡公诗树石相鬭生红绿各丨丨】稚顔【孟郊诗丨丨能几日壮志忽已残】更顔【李贺神曲神嗔神喜师丨丨送神】【万骑还青山】冉顔【贾岛诗濯志俱髙洁儒科慕丨丨】披顔【白居易诗玉韵乍聼堪醒酒银钩细读当丨丨】醉顔【白居易诗暮景牵行色春寒散丨丨薛能诗静泛穷幽趣惊飞湿丨丨陆龟防漉酒巾诗偏宜雪夜山中戴认取诗情与丨丨张昱】【诗叶底红梨染丨丨】黦顔【杜牧晚晴赋姹然如妇敛然如女堕蕋丨丨似见放弃】凋顔【李频诗多慵空好道少贱早丨】【丨】鹤顔【陆龟防诗必有学真子鹿冠秋丨丨】就顔【陆龟后虱赋序余读玉谿生虱赋有丨丨避跖之叹似未知虱作】【后虱赋以矫之按李商隐虱赋回臭而多跖香而絶】畅顔【孟贯诗静坐得无事酒巵聊丨丨】年顔【方干诗平叔正堪汤】【饼试风流不合问丨丨】药顔【黄滔诗半白侵吟鬓微红见丨丨】低顔【刘兼诗刘毅暂贫虽壮志冯唐将老自丨丨马】【臻诗红尘海里嬾丨丨石路迢遥入乱山】诸顔【释皎然赠顔主簿诗汉家仪礼盛名敎出丨丨】帝顔【赵抃诗离家敢谓虞】【私计过阙尤欣觐丨丨】练顔【晏殊中园赋资防蓄而御冬撷众芳而丨丨黄庭经却减百邪玉丨丨】慰顔【王安石诗】【霈然甘泽洗尘寰南亩东郊共丨丨乃贤诗顷筐出山果浊酒聊丨丨】原顔【王安石诗君才今稷卨家行古丨丨】闵顔【苏轼诗喜闻二三子结髪师丨丨】苍顔【苏轼诗与子甥舅氏摧頽各丨丨又羡君松柏蔚丨丨】骍顔【苏轼诗尚憾不】【持锄未免丨我丨刘子翚余甘诗丨丨涩吻余】识顔【苏轼诗青山虽云逺似亦丨公丨】颦顔【苏轼和陶诗无衣粟我肤】【无酒丨我丨】顔【苏轼和陶归去来辞饮月露以洗心餐朝霞而丨丨】钟顔【刘子翚临池歌要须笔外见丨丨会自蛟】【龙生掌握】幔顔【朱子诗坐看山花落丨丨】隆顔【王恽诗射殿清风己午间曵裾挟防拜丨丨】蕣顔【宋无琼花诗丨】【丨愁想像珠树絶骄奢】酡顔【姚枢诗须臾髙歌半丨丨】壮顔【李东阳诗歳晚风霜识丨丨】春顔【何景明诗静餐】【丹药驻丨丨】真顔【云笈七籖仰思丨丨降烟芝五神开】神顔【云笈七籖夷遐心于牀室思丨丨于自然】灵顔【太真】【夫人诗驾骖紫虬辇丨丨一何鲜】子顔【后汉书呉汉传韩鸿狥河北或谓鸿曰呉丨丨竒士也可与计事按丨丨汉字】沈顔【宋史艺文志丨丨陵阳集五巻唐诗纪事丨丨字可铸呉郡人天复初第进士授校书郎避地湖南辟廵官入呉仕至翰林学】【士知制诰性闲淡善琴奕为文敏速人称为下水船着聱书自比孟子】伯顔【元史丨丨传丨丨蒙古入隣部人长于西域至】【元十一年大举伐宋以丨丨领河南等路行中书省世祖谕之曰昔曹彬以不嗜杀平江南汝其体朕心为吾曹彬可也十三年宋主奉传国玺及降表诣军前丨丨禁军士毋入城军民安堵如故五月丨丨以宋主至上都帝劳丨丨伯顔再拜谢曰奉陛下成算臣何功之有丨丨归装惟衣被而已未尝言功也追封淮安王諡忠武进封淮王又儒学传丨丨一名师圣字宗道哈剌鲁氏丨丨生三嵗常以指画地或三或六若为卦者自弱冠即以斯文为己任于是从游日众其为学专事讲解而务真知力践不屑事举子词章必期措诸实用士出其门不问知其为丨丨氏学者至于异端之徒亦往往弃其学而学焉】
