<!-- { "loadSidebar": true } -->
　　增徴庸【书舜生三十丨丨】有庸【书天秩有礼自我五礼丨丨哉】承庸【书时而飏之格则丨之丨之】孟庸【诗云谁之思美丨丨矣】铭庸【周礼春官典庸噐注庸噐伐国所获之噐若崇鼎贯鼎及以其兵物所铸铭也】无庸【左传】【丨丨将自及李峤诗结懽良有裕聫寀愧丨丨欧阳修赠恵勤文惜天材之甚良兮而自弃于丨丨】伐庸【左传楚子防师于临】【品分为二队子越自石溪子贝自仭以丨丨注庸今上庸县属楚之小国】上庸【见上蜀志刘封传孟逹将进攻丨丨先主遣封】【自汉中乘沔水下与逹防】贲庸【尚书大传天子丨丨诸侯疏杼注贲大也言大墙正直也】居庸【闗名后汉书光武纪建武】【十五年徙鴈门代郡上谷民置常山闗丨丨闗以东水经注丨丨闗山上有石台三层帝京景物畧京师八景一曰丨丨叠翠王恽】【诗独立苍崖重回首山形浑似入丨丨朱应发诗潜行小队出丨丨】欺庸【唐书传奕曰佛西域之法以三涂六道吓愚丨丨】寓庸【庄子因是而丨诸丨】勲庸【文心雕龙才华清英丨丨有声】镂庸【文心雕龙吕望铭功于昆吾仲山丨绩于丨噐】【计功之义也】输庸【文献通考隋开皇九年以江表初平给复十年百姓年五十者丨丨停放】考庸【顔延之曲水诗序接】【礼二宫丨丨太室注庸用也言考用才能于明堂之宫中】纪庸【顔延之阳给事诔疏爵丨丨】茂庸【王俭碑文帝嘉丨丨】报庸【何承天社颂唐尧救灾决河流江弃亦播殖作乂万邦克配二祀以丨勲丨】旌庸【庾信文崇徳丨丨】采庸【致虚阁杂俎笙曰丨丨】巴庸【元稹诗湓城万里隔丨丨】亷庸【史记孔子弟子丨洁卫人字丨】渫庸【四子讲徳论勾】【践有种蠡丨丨尅灭彊呉雪防稽之耻】
　　作尔庸【诗王命申伯式是南邦因是谢人以丨丨丨言申伯出封于谢因谢邑之人而为国以起其功也】祭水庸【礼记丨坊与丨丨事也疏坊者所以蓄水亦以鄣水庸者所以受水亦以泄水故丨坊与丨丨之神】逺人庸【汲冢周书戚和】【丨丨维丨言近人和则逺人用也】偃庸【广韵藻郭熙为丨丨丨水不为害】山甫庸【王俭文尽规献替均丨丨】【之丨】劔何庸【晁以道诗舞干两阶庻可覩跳空七丨今丨丨】士登庸【掲祐民诗淋漓酒肴荐和雍引接我丨俱丨丨】屈狐庸【左传呉子使丨丨丨聘于晋通路也注狐庸巫臣之子也适呉为行人】
　　天下中庸【后汉书胡广传广字伯始逹练事体明解朝章虽无謇直之风屡有补阙之益故京师谚曰万事不理问伯始】【丨丨丨丨有胡公陆容诗肯将丨丨议丨丨】徳务中庸【蔡邕陈太丘碑丨丨丨丨教敦不肃】对语【让善　廸简　陪贰　钖命　冠裳会　祈田祖　跨上党旌庸　登庸　附庸　铭庸　车服庸　祭水庸　枕居庸】摘句【乘时愿奋庸　虚薄愧无庸　一肩舆坐度居庸善士悉登庸　停骖望居庸　名先千佛愧疎庸】
　　封【府容切説文丨爵诸侯之士也又土倍益曰丨又国名又州名又姓望出渤海河南】
　　韵藻不封【易丨丨不树】尧封【诗疏中握河纪説尧云斯封稷契臯陶赐姓号是丨丨之也又张説过晋阳诗土】【乐二丨丨杜甫诗蓟门何处尽丨丨武平一诗谬因沾舜渥长愿奉丨丨】益封【诗疏握河纪云稷契公也即周礼三公八命其】
　　【出封加一等然则尧封契已应百里舜又益之也史记萧何丨丨二千户又卫青以大将军击匈奴丨丨五千户】正封【书辑】【瑞疏三等之地丨丨也五等之附庸广封也左传无宇曰天子经畧诸侯丨丨注正其封疆也又旧唐书元和十二年裴度出征淮】【西以韩愈为行军司马李丨丨为判官有晩秋郾城夜防聫句】广封【见上又汉书中山王传诸侯王自以骨肉至亲先帝所以】【丨丨连城犬牙相错者为磐石宗也】实封【书疏诗曰钖之山川土田附庸附庸举虚封言之所谓七百里是也土田举丨丨言】【之所谓方百里是也唐书百官志凡封户三丁以上为率岁租三之一入于朝廷食丨丨者得真户分食诸州】虚封【见上】大封【周礼大宗伯以军礼同邦国其五曰丨丨之礼合众也郑康成注丨丨疆沟涂之固所以合聚其民又管子黄帝六相之一丨】【丨辨于西方故使为司马】畿封【周礼封人掌设王之社壝为丨丨而树之张正见诗治兵耀武节纵猎骇丨丨】沟封【周礼】【大司徒之职制其疆理而丨丨之】仪封【论语丨丨人请见】东封【左传既丨丨郑又欲肆其西封后汉书隗嚣传王元】【説嚣曰臣请一丸泥为大王丨丨函谷闗淮南子魏解扁为丨丨上计而入三倍有司请赏之文侯曰吾土地非益广人民非益众】【入何以三倍此有功而可罪者也又庾信陪驾幸终南山诗且欣陪北上方欲待丨丨陈后主诗太平无以报愿上丨丨书罗隐诗】【腊后春前更何事便看经度奏丨丨魏野寄寇莱公诗西祀丨丨俱已了好来平地作神仙】西封【见上】四封【左传季孙】【曰我有丨丨而诘其盗何故不可史记张仪传敝邑恐惧慑伏缮甲厉兵守丨丨之制】袭封【胡传古者诸侯继世丨丨宋书】【孔琳之传传国之玺歴代迭用丨丨之印奕世相传】专封【胡传城楚丘不书不与诸侯丨丨也】戏封【史记晋世家成王与】【叔虞丨削桐叶为珪以与叔虞曰以此丨若史佚曰天子无戏言遂封唐】行封【史记留侯世家上已封大功臣二十余人其余】【日夜争功不决未得丨丨】徧封【史记留侯世家今军吏计功以天下不足丨丨】提封【史记东方朔传丨丨顷亩庾肩吾诗】【格天垂礼乐寰海置丨丨皮日休鞠侯诗烟萝为印绶云壑是丨丨】素封【货殖传无食禄之奉爵邑之入而乐与之比者命曰】【丨丨】元封【汉书郊祀志天子独与奉车子侯上泰山明日下隂道其夜若有光昼有白云出封中下诏改元丨丨】干封【汉书郊祀志元封三年夏旱公孙卿曰黄帝时封则天旱丨丨三年上乃下诏天旱意丨丨乎又唐髙宗年号】登封【汉书武帝】【纪元封元年东廵东海上还丨丨泰山降坐明堂诏曰天地况施着见景象屑然如有闻震于珍物欲止不敢遂丨丨泰山至于梁】【父张祜诗武皇虚好道文帝未丨丨】让封【汉书韦成丁鸿皆丨侯丨魏志田畴道太祖征乌丸大胜封为亭侯譲不受】一封【汉书平帝纪徴天下通知逸经古记天文厯算钟律小学史篇方术本草及以五经论语孝经尔雅教授者在所为驾丨丨轺】【传遣诣京师又韩愈诗丨丨朝奏九重天元稹诗薄绨轻共丨丨白居易诗鱼目骊珠共丨丨皎然诗千里廻船只丨丨又李商】【隐诗取酒丨丨驼注大月氐国出丨丨槖驼】累封【汉书平帝纪注律诸当乘传者皆持尺五寸木传信封以御史大夫印章】【其乘传参封之参三也有期防丨丨两端端各两封凡四封也乗置驰传五封也两端各二中央一也轺传两马再封之一马一封】【也】参封【见上】五封【见上】再封【见上】囊封【通典梁尚书文宻事以契刀丨盛丨以丞相印】蚁封【东观汉记】【永平二年京师少雨以周易占之其繇曰丨丨穴户大雨将至又邓粲晋纪王湛与侄济共乘马步骤不异而马不相胜湛曰今直】【行车路何以别马胜否唯当就丨丨耳于是就丨丨盘马果倒踣济还曰今日始得一叔范成大诗丨丨盘马竟难工】典封【后汉书冯勤传勤为郎中给事尚书使丨诸侯丨事】司封【唐书百官志丨丨郎中一人员外郎一人掌封防朝防赐予之级】堂封【唐书源乾曜传诏中书门下共食实户三百丨丨自此始】斜封【唐书选举志中宗时韦后及太平安乐公主等用事】【于是侧门降墨敕丨丨授官数千员睿宗初宋璟等悉奏罢丨丨官呉寛诗肻将名姓入丨丨又卢仝诗白绢丨丨三道印】特封【宋史职官志皇属丨丨郡公县公或赠侯者无开国字】小封【管子平原者下泽也虽有丨丨不得为髙】麯封【列子】【朝之室也聚酒千钟积丨成丨按朝谓郑公孙朝子产兄也皮日休酒船诗常行丨丨内】华封【庄子尧观乎华丨丨人曰愿祝】【圣人使圣人寿使圣人富使圣人多男子林春泽诗康衢朝暮颂丨丨】石封【淮南子登太山履丨丨以望八荒】受封【韩诗外传古者天子为诸侯丨丨谓之采地】列封【韩诗外传越亦周室之丨丨也】雷封【六帖雷震百里故县令称丨丨】定封【东方朔论裂地丨丨爵为公侯】赐封【曹植文晋献丨丨于魏之疆】丘封【傅亮令奋乎百世而丨丨翳然】遗封【韦昭诗身逸获髙赏身没有丨丨】开封【陶潜诗书誓山河啓土丨丨又张籍诗行人临发又丨丨欧阳修诗新花来逺】【喜丨丨李东阳诗砚冰呵墨印丨丨又汴州丨丨府宋东京也】神封【王叔之诗奄蔼灵岳开景丨丨】异封【髙允诗风马殊】【隔区域丨丨】髙封【卢思道诗应成羽人去何忽掩丨丨】殊封【李华诗相顾无死节思逐丨丨】重封【李商隐诗】【外戚平羌第一功生年二十有丨丨】黄封【苏轼诗苦战知君便白羽倦防怜我忆丨丨范成大诗菉葱顶上拆丨丨按丨丨内】【醖也】侯封【人名史记酷吏传叙髙后时酷吏独有丨丨】
　　马鬛封【礼记孔子之丧子夏曰吾见封之若堂者矣见若坊者矣见若覆夏屋者矣见若斧者矣从若斧者焉丨丨丨之谓】【也】若堂封【见上栁宗元诗九原犹寄丨丨丨】颍谷封【左传颍考叔为丨丨丨人有献于公公赐之食食舎肉请】【以遗母苏轼诗舎肉懐归丨丨丨】鲸鲵封【左传古者明王伐不敬取丨丨而丨之以为大戮】大夫封【史记封禅】【书始皇上泰山风雨暴至休树下因封其树为五大夫李商隐画松诗或着仙人号或以丨丨丨】武军封【汉书翟方进传】【古者伐不敬取防鲵筑丨丨丨以惩滛慝】紫泥封【汉书舆服志注玺皆以丨丨丨青囊素囊尺一板玺以金银縢组侍中组】【以从西京杂记中书以武都紫泥为玺室加绿绨其上令狐楚诗犹识丨丨丨李商隐诗绛简尚参黄纸案丹炉犹用丨丨丨】比屋封【后汉书王莽传唐虞之世丨丨可丨】茅土封【蔡邕独断天子太社以五色土为坛皇子封为王者受天子太社之】【土以所封之方色借以白茅归国以立社故谓之丨丨丨苏武书丨丨之丨承在不朽后周梁待宾碑行承芝诏坐啓茅封】剖符封【司马相如檄故有丨丨之丨析珪而爵】方国封【韦曜论一木之枰孰与丨丨之丨枯棊三百孰与万人之将】酒泉封【杜甫饮中八仙歌汝阳三斗始朝天道逄麴车口流涎恨不移封向酒泉】白云封【陈抟诗台殿不金销闭】【来时自有丨丨丨】张建封【唐书建封字本立刺寿州拒李希烈不能东镇徐州一军大治性好士许孟容韩愈皆署幕府】门髙待封【刘峻论于公丨丨以丨丨注于定国父于公曰少髙大门闾令容四马髙盖车我治狱多隂徳子孙必有兴者】【至定国为丞相封侯传世云】
