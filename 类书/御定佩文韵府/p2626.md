<!-- { "loadSidebar": true } -->
　　不共井【礼记外内丨丨丨又李白陈情赠友人诗卜居乃此地共井为比邻】浮苴井【史记匈奴传乌维单于立三年】【汉已灭南越遣故太仆贺将万五千骑出九原二千余里至丨丨丨而还不见匈奴一人】十六井【汉书刑法志四井为邑四】【邑为邱邱丨丨丨也】兰陵井【汉书惠帝纪有两龙见丨丨家人丨中】休屯井【汉书匈奴传元寿二年单于来朝既】【罢遣中郎将韩况送单于单于出塞到丨丨丨北度车田卢水道里囘逺况等乏食单于乃给其粮失期不还五十余日】淳于井【东观汉纪丨丨恭家丨在门所隣儿饮牛恭恶不净多置器在井上】甄官井【吴志孙坚讨董卓入洛屯军城南望见丨】【丨丨上有五色气使人入井得传国玺】武库井【晋书刘毅传龙见于丨丨丨中帝亲观之有喜色百官将贺刘□独表曰】【昔龙降郑时门之外子产不贺证据旧典无贺龙之礼宋书符瑞志景元三年二月青龙见丨丨丨中】老子井【幽明录襄】【邑县南濑乡丨丨庙中有九丨能洁斋入祠者水温清随人意念】七十井【水经注南郑大城内有小城环带金墉有丨丨】【丨皆汉高祖所修筑】天子井【吴均齐春秋南齐时荆州城东丨丨丨出锦于时士女取用与常锦不异经月乃歇】贾谊井【荆州记湘州南寺之东丨丨宅有丨上敛下大状似壶即谊所穿井又杜甫清明诗不是定王城旧处常懐贾傅井依然】诸葛井【梁州记丨丨亮宅有丨深四尺余广一尺五寸】景阳井【南畿志丨丨丨在台城内陈后主与张丽华孔贵嫔投其】【中以避隋兵旧传阑有石以帛拭之作胭脂痕名胭脂井一名辱井阙史马嵬太真缢所题诗者多凄感郑畋为凤翔从事日题】【云肃宗囘马杨妃死云雨虽亡日月新终是圣朝天子事丨丨宫丨又何人观者以为有宰辅之器宋齐丘陪游鳯凰台诗尘飞丨】【丨丨草合临春阁】胭脂井【见上黄姬水金陵古意桃叶渡头可怜水丨丨丨上断肠花】明义井【寿阳记明义楼】【南有丨丨丨夏有冷甘饮米饭罗扇绫羽扇有三浴堂上以浴王侯宰吏中以浴君子上流下以浴庶也三伏之日炎暑赫曦】【男女行来其气短急望见义井则喜不可言未至而忧既至而乐号为欢乐井】欢乐井【见上】竹山井【博异志神龙元】【年房州丨丨县隂客家穿丨二年濬一千余尺无水又月余忽闻地中鸡犬鸟雀声更凿数尺旁通一石穴工入穴无所见但扪】【壁行俄转会如日月之光乃别一天地渐下至宫阙所阙前碑署曰天桂山宫又见玉字题城门云梯仙国门人谓工人曰可归】【矣汝来此虽顷刻人间已数十年矣又引工人别路才入门风云拥而去已在房州北孤星山顶洞中出问隂客家已三四世开】【井之由皆不能知】一眼井【芝田录李徳在中书常饮常州惠山井泉自毗陵至京致逓铺有僧人诣谒曰为足下通常】【州水脉京都丨丨丨与惠山寺泉脉相通相公但取此井水曰井在何坊曲曰在昊天观常住库后是也但以东山一甖昊天一甖】【杂以八缻一都十缻暗记出处遣僧辨析僧因噉常取惠山寺与昊天余八乃同味徳奇之当时停其水递】八角井【酉阳杂俎景公寺前街中旧有巨井俗呼为丨丨丨唐元和初有公主夏中过见百姓方汲令婢以银棱碗就井承水误坠井经月】【余碗浮出于渭河玉泉子贾躭在滑台城北命凿丨丨丨以镇黄河于是潜使人于凿所侦之有一老父来观问谁人凿此井也吏】【曰相公也父曰大好手但近东近西近南近北也躭问之曰吾是井大夫也又范梈先天观诗都之坛角井孤上有摩万里之黄】【鹄下伏千尺之饥鼯】濠州井【稽神录戊子歳大旱丨丨酒肆前有大丨堙塞积久至是酒家召井工淘浚之有工人父子应】【募者其子先入倚锸而卒其父遽下亦卒竟不复凿】王廸井【祥异杂验唐贞元十四年春三月夀州随军丨丨家丨怱然沸】【溢十日又竭见井底有声如婴儿至四月兄弟二人盲又一人死家事狼狈之应验】司命井【寰宇记广州记曰郁林郡有石】【井半甘半淡潜通江波冬夏常盈名曰丨丨丨周给阖境也其井水竭即土疫稼穑不登以为】陆羽井【苕溪渔近城】【山有丨丨丨水亦清甘】幻公井【狼山记所谓五山者入寺东庑得乳泉号丨丨丨幽光浚若上濆状茗饮者利其甘争】【至赴汲自始时开山僧智幻故相谓幻公云】砚台井【东游记世家云周敬王三十六年孔子自卫反鲁删诗书定礼乐系】【易于此丨丨丨在西】文君井【琅嬛记卓文君闺中庭有井文君手汲则甘香用以沐浴则滑泽鲜好他人汲之与常井等今】【尚存名丨丨丨】琳琅井【马明生诗仰采琼瑶葩俯潄丨丨丨】百丈井【清灵真人八月十六日夕诗不待丨丨丨噏真】【献金又郑嵎津阳门诗石鱼岩底百寻井银床下卷红绠迟又释皎然诗华隂山头百尺井下有流泉彻底冷苏轼诗待凿平江】【百尺井要分清署一壶冰】君平井【郑世翼有严丨丨古丨诗】羵羊井【杨炯长江县孔子庙堂碑季桓子丨丨之丨推】【木石之祯祥陈惠公集隼之庭验蛮夷之贡赋】虞舜井【卢照邻诗苍苔丨丨丨】北陵井【陈子昻题田游岩桔橰诗】【皇苑长为客商山遂不归谁怜丨丨丨未息汉隂机】昔时井【李白洗脚亭诗白道向姑熟洪亭临道旁前有丨丨丨下有五】【丈床】灌婴井【李白下寻阳城泛彭蠡诗浪动丨丨丨寻阳江上风】王氏井【杜甫棹诗吾家碑不昧丨丨丨依然】石底井【杜甫西枝村寻置草堂夜宿赞公土室诗明然林中薪暗汲丨丨丨】千里井【杜甫诗畏人丨丨丨问俗九州】【箴】四五井【杜牧塞废井文古者八家共一井今家有一井或至大家至于丨丨丨十倍多于古地气漏泄则所产脆薄人】【生于地内今之人不若古之人浑刚坚一寜不由地气泄漏哉】金沙井【李商昭郡诗绳烂丨丨丨松干乳洞梯又许浑周】【温州李给事宅诗石梯迎润沙井带潮醎又方干题碧溪山禅老诗竹狖窥沙井岩禽停桧枝】元亮井【李啇二月二】【日诗万里忆归丨丨丨三年从事亚夫营】临药井【李建勲题魏坛诗蛙黾自喧丨丨丨牛羊闲过放生池】雷公井【徐有题丨丨丨诗】金甃井【罗清溪江令公宅诗还有往年丨丨丨牧童樵叟等闲窥】花间井【李洞送逺上人】【诗虫丨丨丨鸿鸣雨后天】千年井【李洞上崇贤曹郎中诗刑曹防丨丨丨华岳楼开万仞冰】忘机井【释皎】【然诗木栖无名水汲丨丨丨】三尺井【苏轼游西湖访僧饮参寥泉诗夜寻丨丨丨渴饮半瓯玉】连夜井【苏轼咏史】【诗百尺穿成丨丨丨千金购得解飞人】相国井【苏轼钱塘六井记唐宰相李公长源始作六井其后白乐天治湖浚井刻】【石湖上始六井最大者为丨丨丨其西为西井少西而北为金牛池又北而西城为方井为白龟池又北而东钱塘县治南为小方】【井】陉中井【赵贞吉赠真定刘中丞诗左车去塞丨丨丨西豹来耕邺下田】缲丝井【王逢寄赵伯器叅政诗甓社湖】【移蚌丨丨丨露鲸】聪明井【林俊东林寺诗水碧丨丨丨灯青慧逺堂】琉璃井【李梦阳功徳寺诗旧时丨丨丨倒】【如人长】言公井【高啓武城诗寥寥武城宰遗此丨丨丨】辘轳井【唐寅秋夜曲明月深穿丨丨丨】六十四井【诗维禹甸之笺丨丨丨丨为甸甸方八里居一成之中成方十里出兵车一乗以为赋法汉书刑法志四邱为】【甸甸丨丨丨丨也】九夫为井【诗歳取十千笺丨丨丨丨井税一夫其田百亩】方里而井【孟子丨丨丨丨又汉】【书刑法志地方一里为井井十为通通十为成】屋三为井【晋书地理志古者六尺为歩歩百为亩亩百为夫夫三为屋丨】【丨丨丨】触石成井【水经注石门山上合下开开处高六丈飞水歴其间南出乗崖倾涧泄注七丈有余渀荡之音奇为】【壮猛丨丨丨丨水深不测】天文埀井【吕令则义井赋地脉伏泉丨丨丨丨式观象而遂凿虽暂劳而功永】三千六百井【汉书刑法志一同百里提封万井除山川沈斥城池邑居园囿术路丨丨丨丨丨定出赋六千四百井戎】【马四百匹兵车百乗此卿大夫采地之大者是谓百乗之家一封三百一十六里提封十万井定出赋六万四千井戎马四千匹兵】【车千乘此诸侯之大者是谓千乗之国天子畿方千里提封百万井定出赋六十四万井戎马四万匹兵车万乘故称万乘之主】

　　御定佩文韵府卷五十三之一
<子部,类书类,御定佩文韵府>
　　钦定四库全书
　　御定佩文韵府卷五十三之二目録
　　上声　　二十三梗韵二
　　岭　领　境　警　请　屏　饼　永

　　钦定四库全书
　　御定佩文韵府卷五十三之二
　　上声　　　　二十三梗韵二
　　岭【良郢切山坡也按汉书亦作领】
　　韵藻隃岭【史记南越尉佗传佗自尊号为南越武帝兵攻长沙邉邑败数县而去髙后遣将军隆虑侯灶往击之防暑】【湿士卒大疫兵不能丨丨汉书严助传兵入越地舆轿而丨丨拕舟而入水防鹩赋海鸟爰居避风而至条支巨爵丨丨自致提】【挈万里飘飖逼畏李百药鹦鹉赋既丨丨以自致亦凌江而逺翔李珏牛公神道碑公至循州长史凿空指鹿四海之士咸之公】【推运达命恬然如得好官时丨丨越险二年在海上无所苦沈括良方序橘过江而为枳麦得湿而为蛾佳丨丨而黑鸜鹆丨丨而】【白】葱岭【汉书西域传东则接汉阸以玉门阳关为界限以丨丨后汉书班超传超上疏曰臣自孤守疏勒于今五载胡夷情】【数臣颇识之问其城郭小大皆言倚汉与依天等以是效之则丨丨可通丨丨通则龟兹可伐晋书鸠摩罗什传鸠摩罗什父鸠摩】【罗炎聪懿有大节将嗣相位乃辞避出家东度丨丨唐书吐蕃传光武中兴皆复内属至于延充三絶三通太宗文皇帝践汉旧迹】【并南山抵丨丨剖裂府镇烟火相望水经积石山下有石门河水冐以西南流又南入丨丨山西迳罽賔国西河旧事丨丨其山髙】【大上悉生葱唐太宗诗执契静三边花消丨丨雪李贺诗昨日丨丨今朝下兰渚温庭筠游宗密禅师精庐诗故山弟子空回首】【丨丨还应见宋云于鹄出塞诗丨丨秋尘起全军出月支传灯録达磨葬熊耳山起塔定林寺其年魏使宋云丨丨回见祖手携】【履翩翩而逝】赤岭【唐书吐蕃传丨丨距长安三十里而赢盖陇右故地也洛阳伽蓝记初京师西行四十日至丨丨即国】【之西疆也丨丨者不生草木因以为名薛逢驾幸延喜楼看降戎诗清水莫敎波浪浊从今丨丨属长安又行追丨丨千山外坐想】
