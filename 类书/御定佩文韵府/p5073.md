<!-- { "loadSidebar": true } -->
　　二重榻【唐书礼乐志宗尝以马百匹盛饰施左右丨丨丨舞倾杯数十曲壮士举榻马不动】金蘤榻【唐书西域】【传拂菻国王冠如鸟翼缀珠衣锦绣前无坐丨丨丨侧有鸟如鵞绿毛上食有毒輙鸣】笏盈榻【明皇杂录崔琳族盛每羣】【从内集象丨丨丨】聚星榻【名山记赵汝驭罗浮山行记曰束苇续明防西而上穿危磴于谽谺细若线缕既即丨丨之丨】【犹凛凛欲坠】琉璃榻【古焦仲卿妻诗移我丨丨丨出置前牕下】管宁榻【梁元帝与刘智藏书每坐向诩之床恒思】【丨丨之丨又欧阳修谢诸笔诗但能装管榻有表曾无实】专城榻【李白送陈郎将序来下丨丨之丨去邀才子之诗】郡斋榻【韦应物送豆卢防诗方辞丨丨丨为酌离亭罇】优贤榻【韦应物诗郡有丨丨丨朝编贡士诏】刘表榻【栁宗元送苑论归觐诗序遐登王粲之楼髙视丨丨之丨】合欢榻【元稹诗施张丨丨丨展卷防鸳鸯】青藓榻【姚鹄】【诗伴僧丨丨丨对雨白云窓】翻经榻【唐肃诗月到丨丨丨苔缘挂壁琴】豫章榻【曽巩送程公辟使江西诗何当】【一解丨丨丨强赋土风令中雅】南窓榻【王安石诗独卧丨丨丨翛然五六旬】陶令榻【苏轼次韵王庭老退居见诗】【北牖已安丨丨丨西风还避庾公尘】诸侯榻【王逢诗周璆实下丨丨丨王式虚蒙博士徴】生公榻【张雨诗花覆阖】【闾城石绕丨丨丨】紫桂榻【杨维桢煮茶梦记堂上香云拂地中着丨丨丨绿璚几】仲举榻【刘基送余希贤归江】【东序有不必问其行而可以知其人则视其所交而已矣故元礼之门惟林宗可登丨丨之丨非孺子不下】山当榻【髙啓】【秋日江居写懐诗移门欲就丨丨丨屋唯防雨湿书】髙士榻【甘瑾诗爱客屡悬丨丨丨开荒宁种故侯瓜】荀令榻【杨慎登毘卢阁诗香留丨丨丨书染羊欣裙】幼安榻【王廷陈诗竟日伯阳书经年丨丨丨】幽人榻【杨继盛送】【徐龙湾审录江南诗西台月下丨丨丨南国星随使者车】

　　御定佩文韵府卷一百四之一
<子部,类书类,御定佩文韵府>
　　钦定四库全书
　　御定佩文韵府卷一百四之二
　　入声　　　十五合韵二
　　閤　杂　腊　蜡　匝　阖　蛤　衲　沓　榼　鸽踏　飒　搨　拉　遝　搭　韐　漯　盍　欱　葢鞳　唈　靸　钑　馺　趿　　阘　誻　軜　溘嗑　荅　　蹹　姶　涾　鞜　嚃　□　防　嗒磕

　　钦定四库全书
　　御定佩文韵府卷一百四之二
　　入声　　　　十五合韵二
　　閤【古沓切尔雅小闺谓之丨】
　　韵藻闺閤【史记汲黯传黯为东海太守多病卧丨丨内不出嵗余东海大治汉书文翁传每出行县益从学官诸生明经】【饬行者与俱使修教令出入丨丨县邑吏民见而荣之闻见录兰花水仙为夫妇花人家纳采以罗锦绒缕金银丝制此花合成一】【处以为夫妇永谐之兆语曰不贻夫妇花金玉亦咨嗟夫妇花一盒笑语喧丨丨】东閤【汉书公孙传公孙自起徒歩】【年至宰相封侯于是起客馆丨丨以延贤人与参谋议又朱云传薛宣谓朱云曰在田野亡事且留我丨丨可以观四方竒士晋】【书顔含传元帝过江以含为上虞令转主国郎中丞相丨丨祭酒摭言李商谒令狐绹不见题九日诗于屏云郎君官贵施行马】【丨丨无因得再窥李孝光诗丨丨词臣载寳书】后閤【汉书陈遵传遵饮賔客辄关门取客车辖投井中虽有急不得去尝有部】【刺史遵霑醉突入见遵母叩头自白当对尚书有期防状母乃令从丨丨出去晋书王敦传敦尝荒恣于色体为之左右谏之】【敦曰此甚易耳乃开丨丨驱诸婢妾十人竝放之时人叹异焉齐书郁林王纪阉人徐龙驹尤亲幸为丨丨人梁昭明太子启】【臣统启丨丨应勅木佛子奉宣勅防垂赉制防大般槃经讲疏一部十袠合目百一卷】闭閤【汉书韩延夀传髙陵民有昆弟】【讼田延夀大伤之移病不聴事入卧传丨丨思过于是讼者宗族责让此两昆弟深自悔皆肉袒谢愿以田相移终死不敢复争】【延夀大喜开閤延见又严延年传延年母从东海来欲从延年腊到雒阳适见报囚母大惊便止都亭不肯入府延年出至都亭谒】【母母丨丨不见延年免冠顿首閤下良久母乃见之因责延年不闻仁爱教化有以全安愚民岂为民父母意哉延年服罪后汉】
　　【书吴祐传祐为太守政唯仁简以身率物民有争诉者辄丨丨自责然后断其讼以道譬之又耿纯传帝遣耿纯持节行赦令于幽】【冀所过并使劳慰王侯至真定止传真定王刘扬称病不谒遣使与纯书欲相见纯报曰奉使见王侯牧守不得先诣如欲面防】【宜出传舎扬果诣纯纯延请其兄弟皆入乃丨丨悉诛之栁宗元衡州刺史吕君诔实丨其丨而抚于家陆游诗丨丨扫地焚清香】【老人处处是道塲又映窻精试墨丨丨苦留香】开閤【见上王昌龄赵十四见访诗客来舒长簟丨丨延清风曽巩诗凴防到处】【临清泚丨丨终朝对翠微王直诗丨丨凉风入挥毫瑞液滋】黄閤【后汉书百官志太尉府丨丨主簿录省众事汉旧仪丞相】【聴事门曰丨丨不敢洞开朱门以别于人主故以黄涂之谓之丨丨通典陈三公之制开丨丨防事置鸱吻北齐三公府三门当中】【门丨丨设内屏丨丨主簿掌閤下威仪韩翃诗丨丨开帷幄丹墀侍冕旒】铃閤【晋书羊祜传丨丨之下侍卫者不过十人韩】【翃诗官隂隂丨丨暮州人转忆白头翁白居易郡斋暇日诗衙门排晓防丨丨开朝锁蔡襄贺冬至啓限守侯藩阻趋丨丨】入閤【唐书裴寂传寂拜尚书右仆射视朝必引与同坐丨丨则延卧内言无不从呼为裴监不名也又戴胄传长孙无忌被召不解】【佩刀丨东上丨封徳论监门校尉不觉罪死当无忌赎冑曰校尉与无忌罪均若罚无忌杀校尉不可谓刑又李渤传敬宗晏朝】【紫宸丨丨帝久不出渤见宰相曰昨论晏朝事今益晚是谏官不能移人主意渤请出閤待罪五代史李琪传唐故事天子日御殿】【曰常参望荐食诸陵寝有思慕之心不能临前殿则御使殿曰丨丨宣政前殿也谓之衙衙有仗紫宸便殿也谓之閤其不御前】【殿而御紫宸乃自正衙唤仗由閤门而入百官侍朝于衙者因随以入见故谓之丨丨】邃閤【江淹丽色赋耻新台之青楼想】【上宫之丨丨】閤閤【韩愈诗蛙黾鸣无谓丨丨只乱人陆游蒸暑思梁州述懐诗荒池昏夜蛙丨丨食案白日蝇营营又宿能】【仁寺诗遥怜萍青青厌聴蛙丨丨】
