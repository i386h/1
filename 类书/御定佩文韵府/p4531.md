<!-- { "loadSidebar": true } -->
　　水晶鉢【洛阳伽蓝记河间王琛最为豪首常防宗室陈诸宝器有丨丨丨玛瑙杯琉璃椀赤玉巵数十枚作工竒妙中土所】【无皆从西域而来】沙鉢【云仙杂记李白游慈恩寺寺僧用水松牌刷以吴胶粉捧乞新诗白为题讫僧献丨丨丨绿英】【栴檀香笔格兰缣袴紫琼霜又陆游食荠诗候火地炉暖加糁沙鉢香】龙池鉢【徐陵长干众食寺碑昆吾在次皆鸣鹫岭】【之钟旸谷初升同洗丨丨之丨】栴檀鉢【秦系秋日过僧惟则故院诗科斗书空古丨丨丨自香】琉璃鉢【唐无名氏】【琵琶诗山僧扑破丨丨丨壮士击折瑚鞭】渡江鉢【梅尧臣吊瑞新和尚诗当年丨丨丨弟子独将归】如来鉢【王安石诗中分香积丨丨丨对现毗耶长者身】七缀鉢【陆游赠持鉢道人诗右扶九节杖左执丨丨丨】降龙鉢【陆游】【寓天庆观诗故携开士丨丨丨来寄高人梦蝶床】石上鉢【王恽游妫川水谷太道宫诗云封丨丨丨玉潄山中泉】东王鉢【茅元仪西青鸟记八宝台诗曰彤云面壁丨丨丨亿万滔滔信水堆】千家鉢【僧德祥游天龙寺诗流传祗守】【丨丨丨受用单承一指禅】药师鉢【五灯防元太傅王延彬一日入招庆佛殿指鉢盂问殿主这个是甚麽鉢主曰丨丨丨公】【曰祗闻有降龙鉢主曰待有龙卽降】玛瑙鉢【五灯防元僧问道英禅师佛未出世时如何师曰琉璃瓶贮花曰出世后如何】【师曰丨丨丨盛果曰未审和尚今日是同是别师曰趯倒瓶拽倒鉢】拽倒鉢【见上】
　　聚鍼盈鉢【晋书鸠摩罗什传姚兴迎罗什待以国师之礼尝以伎女十人逼令受之尔后不住僧坊别立解舍诸僧多效】【之什乃丨丨丨丨引诸僧谓之若能见效食此者乃可畜室耳因举匕进鍼食之诸僧愧服】神珠照鉢【杨维桢诗石佛】【浮江轻似叶丨丨丨丨隐如灯】
　　脱【徒活切肉去骨亦姓又土活切又他括切骨去肉】
　　韵藻后说【易先张之弧丨丨之弧释文说吐活反】颖脱【史记平原君传毛遂自赞于平原君平原君曰贤士之处】
　　【世也譬若锥处囊中其末立见今先生三年于此矣胜未有所闻是先生无所有也毛遂曰臣乃今日请处囊中耳使遂蚤得处囊】【中乃丨丨而出非特其末见而已晋书陶潜传少怀髙尚博学善属文丨丨不覊任眞自得北史魏传本以文才必望丨丨见】【知位旣不遂求修国史翰墨志前人多能正书而后草书正则端雅庄重结密得体草则腾蛟起凤振迅笔力丨丨豪举终不失眞】【钟王辈皆以此名也图画见闻志夫气象萧踈烟林清旷毫锋丨丨墨法精微者李营丘之制也李白邯郸城楼览古诗毛君能丨】【丨二国且同盟杜甫诗气冲看剑匣丨丨抚锥囊】解脱【史记酷吏传义纵徙定襄太守掩定襄狱中重罪轻系二百余人及】【賔客昆弟私入相视亦二百余人纵一捕鞫曰为死罪丨丨是日皆报杀其后郡中不寒而栗易林桎梏丨丨拘困纵释温子升定】【国寺碑昔日先民虽云善诱尚习葢纒未能丨丨白居易自觉诗我闻浮图教中有丨丨门袁桷寄开元奎律师诗江神夜听光明】【偈天女朝分丨丨香法华经如来知见广大深远无量无碍禅定丨丨三昧深入无际成就一切未曽有法楞严经一根既返源六】【根成丨丨又苏轼谢惠方舄诗拟学梁家名丨丨便于禅坐作跏趺自注武帝作丨丨履】瓯脱【史记匈奴传东胡与匈奴间中】【有弃地莫居千余里各居其边为丨丨注境上斥堠之室又汉书苏武传李陵复至北海上语武区脱捕得云中生口注区读与瓯】【同范成大诗天教忠信行丨丨人许功名上太常郝经营独山谷诗丨丨定时林影黒逻兵行处草声低郑元祐出塞诗羊五岁】【儿出没丨丨中张翥诗丨丨数家门早闭轒温千帐火宵明】简脱【汉书刘歆传歆移书太常博士曰至孝武皇帝然后邹鲁】【梁赵颇有诗礼春秋故诏书曰礼坏乐崩书缺丨丨朕甚闵焉又晋书王敦传敦眉目疎朗性丨丨有鉴裁】遗脱【汉书尹翁】【归传奸邪罪名县县有名籍盗贼发其比伍中翁归辄召其县长吏晓告以奸主名教使用推迹盗贼所过抵常如翁归言】【无有丨丨南史陆倕传倕尝借人汉书失五行志四巻乃暗冩还之略无丨丨虞集诗丨丨兼并余椎剥无完肤】通脱【晋书】【袁耽传桓温少时游于博徒资产俱尽求济于耽耽在艰略无难色遂变服怀布帽随温与债主戏债者不相识谓曰卿当不办作】【袁彦道也遂就局十万一掷直上百万耽投马絶呌探布帽掷地曰竟识袁彦道不其丨丨若此南史萧琛传琛性丨丨常自解灶】【事毕余馂必陶然致醉又谢几卿传几卿累迁尚书左丞性丨丨诣道边酒垆停车褰幔与车前三驺对饮观者如堵几卿自若又】【本草丨丨木生山侧叶似蓖麻其茎空心中有白瓤轻白可爱妇人取以饰物俗名通草】浑脱【唐书五行志太尉长孙无忌以】【乌羊毛为丨丨氊帽人多效之谓之赵公丨丨又山恽传将作大匠宗晋卿为丨丨舞杜阳杂编有妓女石火胡挈养女五人才八】【九岁火胡立于十重朱画牀子上令诸女迭至半空手中皆执五防小帜俄而手足齐举谓之丨丨歌呼抑扬若履平地李白】【草书歌行古来万事贵天生何必要公孙大娘丨丨舞杜甫观公孙大娘弟子舞剑器行序余尚童稚记于郾城观公孙氏舞剑器】【丨丨浏漓顿挫独出冠时】纵脱【庄子謑髁无任而笑天下之尚贤丨丨无行而非天下之大圣】紫脱【礼斗威仪人君乘土】【而王其政太平而远方神献其朱英丨丨宋均注北方之物上值紫宫孙氏瑞应图王者仁义行则生丨丨王融曲水诗序丨丨华】【朱英秀王勃乾元殿颂序黄麰丨丨凑仙颖于中畿翠丹蓂叠灵珠于上序刘基题梅花图诗石坛日夜长苍苔丨丨瑶英为谁】【好】笼脱【博雅丨丨鹞也王建宫词内鹰丨丨解红绦鬬胜争飞出手髙】盌脱【朝野佥载则天革命举人不试皆与官张】【鷟为謡曰补阙连车载拾遗平斗量杷椎侍御史丨丨校书郎按通鉴注脱者盌之形模言人如模脱盌杯个个相似也苏轼诗但】【信椟藏终自售岂知丨丨本无橅】跳脱【全唐诗话文宗问宰臣古诗云轻衫衬丨丨跳脱是何物宰臣未对上曰即今之腕】【钏也繁钦定情诗何以致契濶绕腕丨丨李贺诗丨丨看年命琵琶道吉凶眞诰蕚绿华以晋升平二年十一月十日夜降羊权】【家赠以诗一篇并致火澣布手巾一条金玉丨丨各一枚跳一作条北梦言宣宗尝赋诗上句有金歩摇未能对遣求进士对之】【温庭筠乃以玉丨丨续也宣宗赏焉李商隐诗蛮丝系丨丨妍眼和香屑又中元诗羊权虽得金丨丨温峤终虚玉镜台陆龟防诗】【珍重双玉丨丨尽慿三岛寄羊君黄庭坚读太眞外传诗髙丽丨丨雕红玉逻逤琵琶撚绿丝】始乎脱【史记礼书凡礼丨丨丨成乎文终乎税故至备情文俱尽注脱犹疏畧也税音悦】手腕脱【唐书苏颋传颋】【拜中书舍人书诏塡委口所占授轻重无差书史白曰丐公徐之不然丨丨丨矣又吴融赠光上人草书歌又如朱亥锤晋鄙袖】【中擡起腕欲脱苏轼和赵郎中诗往来供十吏腕脱不容歇】
