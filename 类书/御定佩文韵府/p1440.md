<!-- { "loadSidebar": true } -->
　　不反兵【礼记遇诸市朝丨丨丨而鬬义吕氏春秋道毕説单而不行则必反之兵矣】弥烖兵【周礼春官小祝掌小】【祭祀以祈福祥顺丰年逆时宁风旱丨丨丨释文弥音敉】守国兵【考工记庐人攻国之兵欲短丨丨之丨欲长】攻伐兵【国语有丨丨之丨有征讨之备】帝王兵【战国防田单曰丨丨之丨取用不过三万而天下服矣】不逹兵【战国策马服君曰君非徒丨丨丨也又不明其时势】习流兵【史记越世家发丨丨丨二千伐吴注习流士之习水战者】五国兵【史记信陵君传公子率丨丨之丨破秦军于河外】闗内兵【史记高祖纪悉发丨丨丨收三河士南浮江汉以下】尤兵【史记郦生传汉王举三十二城此丨丨之丨也】上党兵【史记郦生传夫汉王发蜀汉定三秦渉西河之外援】【丨丨之丨】五校兵【汉书李陵传汉遣贰帅将军伐大宛使李陵将丨丨丨随后】圣人兵【汉书韩安国传安国曰臣】【闻用兵者以饱待饥正治以待其乱定舍以待其劳常坐而役敌国此丨丨之丨也杨炯文吕望言丨丨之丨如风如】不烦兵【汉书赵充国传于臣之计先诛先零已则防开之属丨丨丨而服矣】武库兵【汉书魏相传霍光以为函谷京师之本丨】【丨精丨所聚故以丞相弟为闗都尉子为武库令母将隆疏汉家边吏职在距防亦赐丨丨丨范成大诗平生海内文塲伯今日胸】【中丨丨丨】三县兵【汉书项籍传陈余患丨丨丨与齐并力击常山大破之张耳走归汉】吴中兵【汉书项籍传项梁召】【故人所知豪吏谕以所为遂举丨丨丨使人收下县得精兵八千人渡江而西】城门兵【汉书元后传平阿侯王谭位特进领】【丨丨丨谷永説谭不受城门职】伏波兵【后汉书马援传援善兵防帝常言丨丨论丨与吾意合每有所谋未尝不用傅若金】【书南宁驿诗父老尚烦司马檄蛮夷须用丨丨丨】度辽兵【后汉书南匃奴传永元元年以耿秉为征西将军与窦宪率】【八千与丨丨丨及南单于众三万出朔方击北虏大破之】下江兵【后汉书刘圣公传王常成丹西入南郡号丨丨丨庾】【信诗上将出东平先定丨丨丨】新市兵【后汉书刘圣公传王匡王凤马武等北入南阳号丨丨丨】平林兵【后汉书刘】【圣公传平林人陈牧廖湛聚众千余人号丨丨丨】青州兵【魏志武帝纪追黄巾至济北乞降冬受将卒三十余万收其精】【鋭者号为丨丨丨】太白兵【晋书天文志凡五星所聚其国王天下从岁以义从荧惑以礼从塡以重从丨丨以丨从辰以】【法从各以其事致天和也】京口兵【晋书郗超传超父愔在北府徐州人多劲悍桓温恒云丨丨酒可饮丨可用深不欲愔居】【之而愔暗于事机遣牋诣温欲共奬王室超乃更作牋自陈老病乞闲地自养温得牋大喜即转愔会稽】戏下兵【吴志陆逊】【传射声校尉孙松于公子中最亲丨丨丨不整陆逊对之髠其职吏】辛兵【魏书辛雄传雄从兄纂转太尉兵叅军每为】【府主清河王怿所赏及欲定考怿曰丨丨丨有学有才宜为上第】左中兵【隋书百官志丨丨丨掌诸郡督告身诸宿卫等】【官事右中兵掌畿田丁帐等事】左外兵【隋书百官志丨丨丨掌河南及潼闗以东诸州丁帐及发召征兵等事右外兵掌河】【北潼闗以西诸州所典与左外同】疲骀兵【北史王思政传论率丨丨之丨当劲悍之卒犹能亟摧大敌屡建竒功又荅苏】【武书率疲乏之兵当新羁之马又疲兵再战一以当千】宿卫兵【唐书兵志明皇以万平韦氏改为左右龙武军皆用唐】【初功臣子弟制若丨丨丨张昱辇下曲帐房左右悬弓角尽是君王丨丨丨】方鎭兵【唐书兵志唐初盛时有府兵府兵后】【废而为彍彍又废而丨丨之丨盛矣】团结兵【唐书职官志闗内有丨丨丨秦成岷渭河兰六州有高丽羌兵雅卭翼】【五州有镇防丨丨丨又杜牧战论元和时天子急太平常团兵数十万以诛蔡四岁然后能取之】率府兵【唐书百官志詹】【事府司掌纠劾宫僚及丨丨之丨】射生兵【唐书百官志左右神武军大将军一人正二品统军一人正三品将军三人从】【三品总衙前丨丨丨】帐中兵【唐书李愿传愿节度凤翔以威刑操下用防家窦缓典丨丨丨又杨载古墙行帐前亲兵力如】【虎一日连云兴百堵】防守兵【宋史兵志乡兵者自户籍或士民应募在所团结训练以为丨丨之丨也】义勇兵【宋史兵志丨丨为河北伏丨以时讲习无待储廪得古兵农之意】藩篱兵【宋史兵志藩篱者具籍塞下内属诸部落团结】【以为丨丨之丨也】神捷兵【宋史兵志康定初西边用师募丨丨丨既而易名万胜】勤王兵【宋史兵志勤王之师】【多遁归虑聚为盗乞勅应丨丨丨有遁归已经赦宥者并令首身】繁畤兵【宋史张齐贤传端拱元年辽人自大石路南侵】【齐贤简厢兵千人为二部分屯繁畤崞县下令曰代西有寇则崞县之兵应之代东有宼则繁畤之师应之比接战则郡兵集矣至】【是果为丨丨丨所败】喜谈兵【宋史陈亮传亮为人才气超迈丨丨丨竹坡诗话枢宻张公稽仲丨丨丨论边事面目极严冷】【而作小诗有风味又高啓送李将军诗肻扫帐中容我醉夜深然烛卧谈兵】招实兵【宋史常挺传挺疏言边阃三事曰辟】【实才曰奏实功曰丨丨丨】防秋兵【辽史地理志河清军徙丨丨丨一千实之属西南面招讨司】执无兵【老子是行】【无行攘无臂仍无敌丨丨丨】五家兵【管子桓公得管仲修齐国政连丨丨之丨徐干齐都赋丨丨之丨动犹风战若雷】【霆】屈人兵【孙子百战百胜非善之善者也不战而丨丨之丨善之善者也】父子兵【吴子与之安与之危其众可合】【而不可离可用而不可疲投之所往天下莫当名曰丨丨之丨】桓文兵【荀子至于齐丨晋丨之丨可谓入其域中而有节制】【矣犹未本仁义之统也】仁义兵【荀子两帝四王皆以丨丨之丨行于天下又仁人之兵一心三军同力臣之于君也下之】【于上也若子弟之事父兄若手臂之扞头目防胸臆也】万人兵【淮南子得丨丨之丨不如得一言当】殊俗兵【汉官】【仪王旅不振远征三边丨丨之丨忿鸷纵横】东州兵【英雄记南阳三辅人流入益州数万家以为兵名丨丨丨】赤衣兵【神仙传太守张府君以刘根为妖遣吏召根拟戮之根至烈声问曰能召鬼乎根曰易耳须臾防上壁忽开数丈见甲兵四五】【百人传呼丨丨丨数十人赍刀剑将一车从坏壁中入来其赤衣便乃发车上被见有老翁老姥大绳反缚囚之悬头防前熟视乃】【其亡父母也府君惊愕流涕】五佩兵【搜神记晋惠帝元康中妇人之餙有丨丨丨】力士兵【荆楚岁时记十二月】【八日村人击细腰鼓戴胡头及作金刚力士以逐疫按河图玉版云天立四极有金刚丨丨丨长三十丈】离合兵【通典夫】【者能离能合能集百里为期千里而赴出入无间故曰丨丨之丨也】末厥兵【六一诗话陶尚书尝曰尖檐防子卑凡厮短靿】【靴皃丨丨丨末厥亦当时语人莫晓其义】三衙兵【老学庵笔记高庙驻驆临安艰难中每出犹铺沙借路谓之黄道以丨丨】【丨为之】爪牙兵【侯鲭录契丹天祚文妃喜文墨尝作史诗以讽谏云亲戚尽连藩屏翰私门潜蓄丨丨丨】捍江兵【枫小牍浙江石塘创于钱氏景祐中工部郎中张处为转运使置丨丨丨采石修塘人为立祠】飞山兵【玉海开宝八年】【十月出武门幸西敎塲观丨丨丨按炮】虎翼兵【玉海景德元年给歩军丨丨丨随身黑漆寸扎弩又傅若金诗未有龙庭】【使犹严虎卫兵】林兵【玉海南蛮或叛则置丨丨之丨】刎颈兵【严遵座右铭谗佞者丨丨之丨】白帝兵【诸葛】【亮与兄瑾书兄嫌丨丨丨非精练到所督则先主帐下白眊西方上兵也】嫖姚兵【范云仿古诗昔事前军幕今逐丨丨丨】五千兵【戴暠度闗山曲将军一百战都防丨丨丨王建诗大小独当三百战纵横只用丨丨丨又白居易送二兄诗少年曾】【管二千兵昼听笙歌夜斫营】六郡兵【虞羲霍将军北伐诗云屯七萃士鱼丽丨丨丨】青犊兵【庾信周柱国纥干】【神道碑击丨丨之丨甚有秘计烧乌巢之米本无遗策】下瀬兵【庾信郑常神道碑入横江之阵进丨丨之丨】流矢兵【庾信序建康宫殿非无丨丨之丨】白马兵【庾信文华隂有丨丨之丨】上谷兵【虞世南诗冀马楼兰将燕犀丨】【丨丨】六月兵【崔日用诗吉日四黄马宣王丨丨丨】卭南兵【杜甫草堂诗西取丨丨丨北断剑阁隅】上游兵【杜甫苦遣怀诗似闻丨丨丨稍逼长沙馆】朔方兵【杜甫诗岂谓尽烦囘纥马翻然远救丨丨丨】羽林兵【祖咏】【诗寒疎清禁漏夜警丨丨丨】三秋兵【刘禹锡观碁歌初疑磊落曙天星次见搏击丨丨丨】王者兵【刘禹锡赋草木】【尽丨丨之丨】不器兵【孟郊诗尧舜宰乾坤器农丨丨丨】落雕兵【杜牧夏州崔常侍诗戈予虓虎士弓箭丨丨丨】北路兵【赵嘏送从翁中丞奉使戞斯诗秦皇无防建长城刘氏仍穷丨丨丨】触氏兵【马吉甫赋宁交丨丨之丨】防羌兵【陈陶诗陇戍三看塞草青楼烦新替丨丨丨】月支兵【王贞白出塞诗新除羽林将曾破丨丨丨】细栁兵【僧清江早发陜州途中赠严秘诗未灭交河虏犹屯丨丨丨】铁林兵【石延年曹太尉西征诗独金廐马都领丨丨】【丨】治蜀兵【苏轼送成都高士敦钤辖诗高才本不缘勲阅余力还思丨丨丨】无弱兵【苏轼题连公壁俗语云强】【将下丨丨丨真可信吾观安国连公之子孙无一不好事者此寺当日盛矣】九天兵【陆游睡起诗散闗未下丨丨丨】连营兵【陆游蒸暑思梁州诗栁隂夜卧千驷马沙上露宿丨丨丨】小队兵【杨万里诗两岸黄旗丨丨丨】百万兵【杨万里诗谕蜀宣威丨丨丨】江东兵【刘克庄题叶介文卷君之锋頴意气如孙伯符下丨丨之丨】赤壁兵【谢宗】【可诗吴炬宵驰丨丨丨】田单兵【王恽日食诗壮于丨丨丨声势助冲掊】夜郎兵【傅若金过兴安县诗转粟未休】【潍水役负戈犹发丨丨丨】白蛇兵【杨维桢斩蛇剑赋丨丨丨白马刑】纸上兵【刘三吾诗朝野犹夸丨丨丨】水犀兵【王樨登海夷诗粉堞云昬朱雀帜黄金日调丨丨丨】子弟兵【何景明诸将入朝歌金装白马翩翩出不见长安丨】【丨丨】义乌兵【徐渭宴游烂柯山诗帐下共推擒虎将江南只数丨丨丨】李杜兵【周复俊重九菊下论诗诗妙解隂何】【律长驱丨丨丨】
　　五诸侯兵【史记项羽纪汉王部丨丨丨丨凡五十六万人东伐楚】贤人为兵【盐铁论诚以行义为阻道德为】【塞丨丨丨丨圣人为守则中国无狗吠之警而边境无鹿骇狼顾之忧矣】不杀之兵【中説魏征问君子之辩子曰君子奚】【辩而有时乎为辩不得已也其犹兵乎董常闻之曰君子有不言之辩丨丨丨丨亦时乎】斩木为兵【过秦论丨丨丨丨揭】【竿为旗】
　　对语【整旅　衅甲　竒计　金介　舌战　蒿箭　诗敌　棊阵扬兵　销兵　正兵　玉兵　心兵　竹兵　酒兵　墨兵】【天子剑　文昌将　云迎阵　三章法　方外司马圣人兵　武库兵　洗兵　九伐兵　江东歩兵】
