<!-- { "loadSidebar": true } -->
　　【相齐至今三王矣齐不加广而君私家富累万金门下不见一贤者文闻将门必有将相门必丨丨今君后宫蹈绮縠而士不得防】【褐仆妾余粱肉而士不厌糟糠文窃怪之南史王训传训年十六召见文徳殿应对爽彻上目送之久谓朱异曰可谓相门丨丨又】【范云传初梁武为司徒祭酒与云俱在竟陵王西邸情好欢甚永明末梁武与兄懿卜居东郊之外云亦筑室相依尝与梁武同宿】【顾暠之舎暠之妻方产有鬼在外曰此中有王丨丨又徐陵防林寺傅大士碑丨丨无相之懐虚己虚心之徳罗隐诗有缘丨丨应】【非佛无我无人始是僧】入相【诗序淇澳羙武公之徳也有文章又能聼其规谏以礼自防故能丨丨于周美而作是诗也史】【记曹相国世家萧何卒参闻之告舎人治行吾将丨丨居无何使者果召参去属其后相曰以齐狱市为寄愼勿扰也宋史魏了】【翁传朝廷收召诸贤了翁预焉防史弥逺丨丨专国事了翁察其所为力辞召命又王禹偁传禹偁子嘉祜嘉言俱知名嘉祜为馆】【职冦凖曰吾尹京外议云何对曰人言丈人且丨丨凖曰于吾子意何如嘉祜曰以愚观之不若不为相之善也相则誉望损矣凖】【大喜西清诗话宋朝状元丨丨者吕防正王曾李廸宋庠四人而已李商隐诗待公三丨丨丕祚始无穷】后相【见上】善相【礼记丨丨丘陵阪险原隰土地所宜五谷所殖以敎道民左传郑子皮授子产政辞曰国小而偪族大宠多不可为也子皮曰虎帅】【以听谁敢犯子子丨丨之史记邓通传上使丨丨者相通曰当贫饿死文帝曰能富通者在我也何谓贫乎于是赐邓通蜀严道铜】【山得自铸钱邓氏钱布天下晋书周访传访少时遇丨丨者庐江陈训谓访与陶侃曰二君皆位至方岳功名畧同但陶得上寿周】【当下寿优劣更由年耳又吾彦传彦膂力絶羣仕吴为通江吏时将军薛珝仗节南征军容甚盛彦观之慨然而叹有丨丨者刘札】【谓之曰以君之相后当至此不足慕也南史柳元景传元景少时贫苦尝下都至大雷日暮寒甚颇有羁旅之叹岸侧有一老父自】【称丨丨谓元景曰君方大富贵位至三公唐书李憕传憕授成安尉张説罢宰相为相州刺史坐有丨丨者説徧问官属后孰当贵】【工指憕及临河尉郑岩説以女妻岩而归其甥阴于憕宋史王延范传戎城主簿田辨自言丨丨谓延范曰君是坐天王形频伽眼】【仙人鼻雌龙耳虎望有大威徳猛烈富贵之相也歴代名画记时称吴有八絶菰城郑妪丨丨刘敦善星吴范善风气赵逹善】【算严武善棊宋寿善占梦皇象善书曹不兴善画是八絶也闻见前録韩参政亿李参政若谷王丞相随未第时同于嵩山法王寺】【读书有一男子自言丨丨曰王君宰相才也韩李二君皆当为执政王君官虽髙子孙当不及韩李二君之盛老学庵笔记庆厯中】【河北道士贾众妙丨丨以为曾鲁公脊骨如龙王荆公目睛如龙葢人能得龙之一体者皆贵穷人爵苏轼诗谁为丨丨宁嫌瘦复】【有知音可废弹又唐书李育徳传张丨丨襄城人大业末挈州以来诏卽授伊州总管王世充攻之防粮尽众饥死城防执骂贼】【见杀髙祖叹曰吾负丨丨善相不负我乃封其子襄城郡公】无相【礼记治国而无礼譬犹瞽之丨丨与伥伥乎其何之左传】【晋献公卜嫁伯姬于秦遇归妹之暌史苏占之曰不吉其繇曰士刲羊亦无也女承筐亦无贶也西隣责言不可偿也归妹之暌】【犹丨丨也梁武帝懴文妙道丨丨至理絶言梁昭明太子诗神心鉴丨丨仁化育有为梁简文帝大法颂序以为般若经者方等大】【法峻极靡际深防无底笼万善乎丨丨兆九垓而无边徐陵东阳防林寺传大士碑铭妙辩丨丨深言不生皇甫冉诗寂静求丨丨】【淳和覩太初】方相【周礼夏官丨丨氏掌防熊皮黄金四目衣朱裳执戈扬盾帅百而时难以索室敺疫晋书左贵嫔传】【丨丨仡仡旌旐翻翻又庾翼传翼如厠见一物如丨丨俄而疽发背北史樊逊传逊行遇轜车嚬睂下涙指丨丨曰何日更相烦君】【一到数日而卒雇丨丨送葬仍前所逢者】天相【左传晋楚唯丨所丨不可与争又叔向曰我先君文公亡十九年守志弥笃惠】【怀弃民民从而与之献无异亲民无异望丨方丨晋将何以代文戴复古诗托君名不朽斯文岂丨丨又老学庵笔记陈福公长卿】【重厚辞羙有丨人之丨然议者疑其少英伟之气又晋书天文志酒旗南三星曰丨丨丞相之象也】小相【论语愿为丨丨焉物】【怪传郭元振夜行失道见一祠有女子泣询之云此鄕之祠有乌将军鄕人以妾嫁焉俄而将军至公使仆前曰郭秀才见将军曰】【秀才安得到此曰闻将军今日嘉礼愿为丨丨耳将军喜延坐共食公因刺之】守相【战国防文信侯出走与司空马之赵赵以】【为丨丨汉书宣帝纪帝拜刺史丨丨辄亲见问晋书武帝纪诏曰郡国丨丨三载一廵行属县必以春此古者述职宣风展义也】计相【史记张苍传苍以代相从攻臧荼有功封北平侯食邑千二百戸迁为丨丨注能计故号曰丨丨李洞诗从此几迁为丨】【丨莱三刻奏东廵】贤相【史记曹相国世家参用黄老术相齐九年齐国安集大称丨丨又太史公自序国有丨丨良将民之】【师表也汉书萧何传上防何为民请苑系治后防王卫尉言赦出曰相国为民请苑不许我不过为桀纣主而相国为丨丨后汉书】【刘矩传延熹四年矩代黄琼为太尉琼复为司空矩与琼及司徒种暠同心辅政号为丨丨宋史李谷传谷父祖本居河南洛阳经】【巢之乱园庐荡尽谷生于外旣贵访得旧地建兰若又立垣屋凡族人之不可仕者分田居之诏改清风乡髙阳里为丨丨乡勲徳】【里又李廸王防传论宋之丨丨莫盛于眞仁之世汉魏相唐宋璟杨绾岂得专羙哉辽史张俭传论张俭名符帝梦遂结主知服弊】【袍不易志敦薄俗功蓍两朝世称丨丨非过也又列女传论陈氏以经教二子并为丨丨非贤而能之乎传信记开元初山东大蝗】【姚崇请分遣使捕蝗埋之时中外咸以为不可上谓左右曰吾与丨丨讨论已定捕蝗之事敢议者死贾过防论良将行其师丨】【丨通其谋曹植殷汤赞伊尹佐治可谓丨丨宋之问诗丨丨称杰清流举代推韩愈诗庙堂有丨丨爱遇均覆焘权徳舆贺崔相】【国书洎夫张苍之律歴孙之文章韦贤之好学平当之有耻然亦号为丨丨抑又次焉白居易泛渭赋我为人兮最灵所以媿丨】【丨而荷圣帝钱起诗汉家丨丨重英竒蟠木何才也见知孟郊诗当今富敎化元后得丨丨】楚相【史记优孟传丨丨孙叔敖】【死其子穷困负薪优孟为叔敖衣冠抵掌谈语荘王大惊以为叔敖复生欲以为相优孟曰请归与妇计之三日后优孟复来曰妇】【言愼无为丨丨不足为也如孙叔敖之为丨丨楚王得以霸今死其子无立锥之地贫困薪以自饮食必如孙叔敖不如自杀于】【是庄王谢优孟乃召孙叔敖子封之寝邱又张仪传张仪游説诸侯尝从丨丨饮己而丨丨亡璧门下意仪贫盗之执笞数百不服】【醳之庾信孙叔敖逄蛇赞终为丨丨卒有荣华苏轼诗丨丨未亡谈笑是中郎不见典刑存又闻君有妇贤且廉劝君愼勿为丨丨】取相【汉书车千秋传千秋无他材能术学特以一言寤意旬月丨宰丨封侯世未尝有也唐书房琯传赞琯以忠谊自奋片言】【悟主而丨宰丨必有以过人者又荀子为人主者莫不欲强而恶弱欲安而恶危欲荣而恶辱要此三欲辟此三恶果何道而便曰】【在愼丨丨道莫径是矣】宰相【汉书平当传哀帝郎位徴当为光禄勲御史大夫至丞相子宴以明经歴位大司徒封防乡侯】【汉兴惟韦平父子至丨丨注韦谓韦贤也南史王俭传俭尝谓人曰江左风流丨丨惟有谢安葢自况也北史高颎传颎当朝执政】【将二十年时致升平颎之力也论者以为眞丨丨唐书卢怀愼传自以才不及崇故事皆推而不专时讥为伴食丨丨按崇姚崇也】【又令狐绹传绹子滈当时谓之白衣丨丨宋史司马光传光凡居洛阳十五年天下以为眞丨丨】法相【后汉书皇后纪论汉】【法遣中大夫与掖庭丞及相工于洛阳乡中阅视良家女年十三以上二十以下姿色端丽合丨丨者载还后宫择视可否乃用登】【御宋史陶谷传尝自曰吾头骨丨丨非常当戴貂蝉冠尔葢有意大用也人多笑之杂事秘辛建和元年诏吴姁与中常侍超诣故】【大将军乘氏忠侯啇第视所遗少女第内讙噪食时啇女莹从中阁细歩到寝姁与超如诏书周视动止俱合丨丨江总优塡像铭】【毫光此遇丨丨今逄皮日休鹤屏诗貌旣合羽仪骨亦符丨丨贡师泰诗此去要观眞丨丨却收画本过维扬】台相【后汉书侯】【霸传论中兴以后居丨丨总持权衡者多矣又史弼传议郎何休荐弼有干国之器宜登丨丨徴拜为议郎晋书陆晔等传赞政旣】【弟兄任惟丨丨】宅相【晋书魏舒传舒少孤为外家寗氏所养寗氏起宅相宅者云当出贵甥外祖母以魏氏甥小而慧意谓应】【之舒曰当为外祖成此丨丨北史李浑传浑弟绘字敬文第五舅河间邢晏毎与言叹其髙逺曰若披烟雾如对珠王丨丨之寄良】【在此甥又王褒传褒博览史传七嵗能属文外祖梁司空袁昻爱之谓賔客曰此儿当成吾丨丨梁武帝赠亡舅张籍诏虽丨丨】【克成辂车靡赠兴言永徃触目恸心】公相【北史伊馛传帝尝谓崔浩曰馛弓马士而智力如此终至丨丨浩曰何必读书然后】【为学衞青霍去病亦不读书而致公辅宋史王旦传旦父祐以百口明符彦卿无罪世多称其阴徳祐手植三槐于庭曰吾之后世】【必有为三公者此其所以志也旦幼沈黙好学有文祐器之曰此儿当至丨丨又童贯传贯以太尉为陜西河东河北宣抚使俄开】【府仪同三司签书枢密院河西北两房不三嵗领院事更武信武宁防国河东山南东道剑南东川等九鎭太傅泾国公人称蔡京】【为丨丨因称贯为媪相老学庵笔记蔡攸初以淮康节领相印徽宗赐曲宴因语之曰相公丨丨子葢是时京为太师号丨丨攸即】【对曰人主主人翁其善为谐给如此蔡邕陈太丘碑时人髙其徳重于丨丨之位也蔡防诗边隅多故方急材徃徃稠人拔丨丨又】【后汉书章帝纪诏曰仰惟先帝烝烝之情前修禘祭以尽孝敬肃雍之臣辟丨之丨皆助朕之依依今赐公钱四十万卿半之及百】【执事各有差】媪相【见上】骨相【北史赵绰传绰为大理少卿时称职上每谓绰曰朕于卿无所爱惜但卿丨丨不当贵耳】【辽史献皇后萧氏传后生太祖以丨丨异常惧有阴图害者鞠之别帐酉阳杂爼黎干遇一老人舞剑因拜乞役左右老人曰君丨】【丨无道气非可遽敎别日更相顾也图绘寳鉴看画如看羙人其风神丨丨有在肌体之外者韩愈诗久钦江总文才妙自叹虞翻】【丨丨屯黄庭坚诗从来国器重见谓丨丨竒又谢送石屏诗小儿丨丨能文字乞与斑斑作砚屏晁之诗虎头无丨丨田野有余】【思陆游诗丨丨元知薄功名敢自期又食肉定知无丨丨珥貂空自诳头颅又山泽何妨老太平巉巉丨丨本来清杨万里诗贵人】【我知不官样肉食我知无丨丨又淮南子良马者可以形容筋丨丨也相天下之马者若灭若失若亡】内相【唐书陆势传防】【入翰林年尚少以材幸天子尝以軰行呼而不名虽外有宰相主大议而贽常居中参裁可否时号丨丨欧阳修谢宣召入翰林表】【窃以文章之任自古非轻待遇宠荣至有私人之目询谋献纳因加丨丨之名】赞相【唐书百官志左谏议大夫掌谏谕得失侍】【从丨丨宋史和岘传岘授太常博士从祀南郊赞导乘舆进退闲雅太祖谓近侍曰此谁氏之子熟于丨丨左右即以岘门阀对俄】【拜刑部员外郎兼博士仍判太常】奇相【唐书李光顔传光顔为河东军裨将节度使马燧谓曰若有丨丨终必光大所佩】【剑赠之金史贞懿后李氏传天辅间选东京士族女子有姿徳者赴上京后入睿宗邸七年世宗生天会十三年睿宗薨世宗时年】【十三后教之有义方尝密谓所亲曰吾儿有丨丨贵不可言水经注慕容廆有骏马赭白有丨丨逸力王维诗燕颔多丨丨狼头敢】【犯边又郭璞赋丨丨得道而宅神乃协灵爽于湘娥注江神谓之丨丨】圣相【宋史李沆传沆没后王旦叹曰李文靖眞圣人】【也当时遂谓之丨丨又秦桧传台州会惇献桧诗称丨丨凡投献者以臯防稷契为不足必曰元圣晏子仲尼丨丨也韩非子徐渠】【问于田鸠曰今阳城义渠明将也而措于毛伯公孙亶囘丨丨也而关于州部何哉李商隐韩碑诗帝得丨丨相曰度贼防不死神】【扶持按谓裴度】为相【韩诗外传田子丨丨三年归休得金百镒奉其母母曰子安得此金对曰所受俸禄也母曰丨丨三年不】【食乎治官如此非吾所欲也子其去之田子愧慙走出造朝还金易林荣叚丨丨国无灾殃林逋诗黒头丨丨虽无谓白眼防人亦】【未妨】皮相【韩诗外传吴延陵季子游于齐见遗金呼牧者取之牧者曰吾当暑衣裘君疑取金者乎延陵子知其为贤者请问】【姓字牧者曰子乃丨丨之士也何足语姓字哉遂去僧惠洪诗世方例丨丨我亦作白眼】华相【诗疏广要羣芳中牡丹品第一】【芍药第二故世谓牡丹为华王芍药为丨丨杨万里芍药诗好为花王作花相不应只遣侍甘泉】睡相【外史梼杌徐光为相】【喜论事为李旻等所嫉后不言毎聚议但假寐而已时号丨丨】鹤相【东轩杂录丁晋公毎醮祭奏有仙鹤盘舞人以其为令威】【之裔又好言仙鹤呼为丨丨续湘山野录初寇忠愍南贬日丁尝秉笔谓冯相曰欲与窜崖又再渉鲸波如何冯但唯唯丁乃徐拟】【雷州及丁之贬也适当冯相秉笔谓鲁参曰丨丨始欲贬寇于崖尝有鲸波之叹今暂出周公渉鲸波一廵竟窜崖州】寿相【范成大诗丨丨空壬申流年竞己辰又金刚经人相我相众生相丨者丨】
