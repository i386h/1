<!-- { "loadSidebar": true } -->
　　增懿奂【汉书韦少翁传少翁作诗自责曰既耉致位惟丨惟丨厥赐祁祁百金洎馆注丨美也丨盛也】承奂【谢庄防文】【泗滨霑明江区丨丨】雕奂【王僧孺詹事徐府君集序车服不事鲜明室宇畏其丨丨】奂奂【丘光庭补新官诗丨丨新宫礼】【乐其融】孔奂【左传陈丨丨蔡公孙归生至又南史丨丨传奂字休文防稽山隂人好学善属文仕梁为尚书仪曹侍郎守法】【度以孝闻博物强志甄明故实问无不知仪注体式牋书表翰皆出于奂】孙奂【呉志丨丨传字季明以扬武中郎将领江夏太】【守讷于造次而敏于当官军民称之奂亦爱乐儒生复命部曲子弟就业后仕进朝廷者数十人】史奂【宋书百官志魏武为】【相以韩浩为防军丨丨为领军非汉官也】卢奂【唐书丨丨传奂早修整为吏有清白称歴御史中丞出为陜州刺史开元二十】【四年帝西还次陜嘉其美政题赞于听事曰专城之重分陜之雄亦既利物内存匪躬斯为国宝不坠家风】权奂【唐书颜杲】【卿传潜召处士丨丨郭仲邕定防】善奂【宋史理宗纪淳祐十二年濮安懿王长孙丨丨授福州观察使提举佑神观嗣濮王】杨奂【元史丨丨传字焕然干州奉天人母尝梦东南日光射其身旁一神人以笔授之已而奂生其父以为文明之因名曰】【奂太宗召试诸道进士第一奂博览强记作文务去陈言关中号多士名未有出奂右者】
　　东门奂【鲁国先贤传丨丨丨歴呉郡济阴太守】
　　绊【博慢切羁丨】
　　韵藻羁绊【魏志陈思王植传注固当丨丨于世绳维系于禄位懐屑屑之小忧执无已之百念又夏侯传司马宣王问】
　　【以时事议以为先王建万国虽其详未可得而究然分疆画界各守土境则非重累丨丨之体也储光羲诗自言永遯栖无复从】【丨丨杜甫诗万事纠纷犹絶粒一官丨丨实藏身白居易诗野麋断丨丨行走无拘挛柳宗元愈膏肓疾赋忠义之心岂膏肓之所】【丨丨罗邺莺诗却笑金笼是丨丨岂知瑶草正芬芳王禹偁诗师行甚可羡云鹤无丨丨】马绊【北史宋弁传弁为东道副将军】【人有盗丨丨者斩而徇于是三军震惧莫敢犯法又遂昌杂录八蕃有丨丨云马黄精也遇之者輙为其所防】长条绊【罗隐柳诗自家飞絮犹无定争把丨丨丨得人王逢诗道傍花发野蔷薇绿刺丨丨丨客衣】增入绊【魏志王郎传注身轻罪重死有余辜申脰就鞅蹴足丨丨叱咤听声东西惟命北史萧大圜传大圜深信因果心安】【闲放尝云知足知止萧然无累岂若蹙足丨丨申颈就羁庾信诗伏辕终丨丨垂翅犹离缴】笼绊【隋书卢思道传繮鏁仁义】【丨丨朝市卢思道孤鸿赋序才本驽拙性实疎懒势利货殖淡然不营虽丨丨朝市且三十载而独往之心未始去懐抱也】两绊【淮南子身蹈于浊世之中而责道之不行也是犹丨丨骐骥而求其致千里也抱朴子丨丨而项领则骐騄与蹇驴同矣】系绊【淮南子夫牧民者犹畜禽兽也不塞其囿垣使有野心丨丨其足以禁其动而欲修生寿终岂可得乎系又作系通典驴马羣】【如新打破作疮肿并有丨丨即将所由人领过营主量事决罚白居易诗犹被分司官丨丨送君不得到甘泉又好是清凉地都无】【丨丨身】絶绊【十洲记帝使使者令猛兽发声忽呌如天大雷霹武士虎贲皆失仗伏地牛马犬豕之属皆丨丨离系惊骇】【放荡久许乃定水经注广武城有马蹄谷汉武帝闻大宛有天马遣李广利伐之始得此马马感北风之思遂顿羁丨丨骧首而驰】【晨发京城食时至敦煌塞北长鸣而去】璅绊【洞防记元封四年修弥国献駮骡高十尺毛色赤斑皆有日月之帝以金】【为丨丨以宝器盛刍以饲之】勒绊【通典暴利长见羣野马来饮中有奇召羗作土人持丨丨立后马伴习久之利长因代土】【人收得马以献】连绊【通典驴马羣先有眷破即令剪毛洗疮傅药疗救不许丨丨】不绊【杨雄交州牧箴爰是开辟不羁】【丨丨】华绊【傅休奕鹰赋餙五采之丨丨结璇玑之金环隋炀帝咏鹰诗既以羁丨丨仍持献君子】名绊【杜甫诗细推物】【理须行乐何用浮丨丨此身郭钰诗当时儿戏出门户不谓虚丨丨官府】罗绊【陆龟防水鸟歌为人丨丨取材力韦韝防绶悬】【金铃】拘绊【罗隐诗若使浮名丨丨得世间何处有男儿王禹偁诗应知骥足暂丨丨八咏楼开频照宴】难绊【罗隐诗长】【绳系日虽丨丨辨口谈天不易穷】萦绊【高骈诗却缘龙节为丨丨好是狂时不得狂孔武仲诗上水歌呼下水愁北船丨丨】【南船去】圉绊【苏轼诅楚文刳胎杀无罪亲族遭丨丨】新绊【王令诗乖离思旧欢迁徙就丨丨】囚绊【郑侠诗疲】【羸死饥冻重负遭丨丨】柳绊【杨万里诗一春雨脚带东园丨丨花牵不暂闲】丝绊【马臻诗乍惊燕语穿人屋无赖游丨】【丨客舟赵奕诗蝶魄迷幽梦蛛丨丨落花】
　　绛缕绊【杜阳杂编宫中罗得黄白蛱蝶皆金玉也内人争用丨丨丨其脚以为首餙】骐骥绊【冯衍显志赋韩卢抑】【而不纵兮丨丨丨而不试】玉架绊【白居易诗丨丨丨野鹤珠笼鏁冥鸿】朱索绊【殷文圭诗天马难将丨丨丨海鼇宁】【觉碧涛寛】诗句绊【苏轼诗梦里青春可得追欲将丨丨丨余晖】身犹绊【朱子诗暂游意已惬独往丨丨丨】
　　惋【乌贯切惊叹】
　　韵藻增怅惋【晋书许孜传孜二亲没弃其妻鎭宿墓所列植松栢亘五六里时有鹿犯其松栽孜悲叹曰鹿独不念我】【乎明日忽见鹿为猛兽所杀置于所犯栽下孜丨丨不已全唐诗话先天中王主敬为侍御史自以才望华妙当入省台前行忽除】【膳部员外郎微有丨丨书断高正臣尝许人书一屏障逾时未其人出使淮南临别大丨丨高曰正臣故人在申州正与仆书一】【类可便往求之】悲惋【晋书羊祜传祜年五岁时令乳母取所弄金环乳母曰汝先无此物祜即诣隣人李氏东垣桑树中探得】【之主人惊曰此吾亡儿所失物也云何持去乳母具言之李氏丨丨时人异之谓李氏子则祜之前身也刘琨劝进表况臣等荷宠】【三世位厠鼎司承问震遑精爽飞越且丨且丨五情无主鲍照诗西家思妇见丨丨零泪沾衣抚心叹储光羲诗耳目旷暄凉懐抱】【盈丨丨】惊惋【宋书王鎭恶传北土素无舟檝莫不丨丨咸谓为神韩愈石鼎聫句诗序二子丨丨自责若有失者陈师道诗】【师儒有韩孟拭目互丨丨】骇惋【宋书顾琛传刘诞猖狂遂搆舋逆凡在含齿莫不丨丨唐书杨贵妃传天宝九载妃复得谴还】【外第引刀断一缭发奏之帝见丨丨遽召入礼遇如初又刘晏传先诛后诏天下丨丨】哀惋【宋书萧思话传重增丨丨不能】【自胜又刘穆之传高祖在长安闻问惊恸丨丨者数日】伤惋【宋书索虏传尹冲诚节志槩继踪古烈以为丨丨】惆惋【宋书桂阳王休范传近遣信申述奸祸方大丨丨追恨前迷】愤惋【唐书周利贞传人神丨丨痛毒至今吴越春秋越王夫人】【歌曰去我国兮心遥情丨丨兮谁识杜甫诗大夫誓许国丨丨复何有苏轼鼂错论此忠臣义士所以丨丨而不平者也张耒诗二】【毛才一第俗子犹丨丨】凄惋【唐书王播传弟起诏为哀册词情丨丨当世称之西清诗话天上人间含思丨丨王庭珪诗重】【来兵火余触目自丨丨】恨惋【唐书陈京传帝丨丨曰京与赞眞贼臣】羞惋【唐书裴度传王庭凑屠元翼之家敬宗丨】【丨】叹惋【辽史耶律实埒传实埒上书愿尽收逆党以正宪别录伊逊等事书奏不报闻者莫不丨丨翰林志裴垍草李吉】【甫制吉甫草武元衡制两不相知至暮吉甫有丨丨之声垍终不言书麻尾之后乃相庆贺陶潜桃花源记此人一一为具言所闻】【皆丨丨】嗟惋【酉阳杂俎长安持国寺门前有槐树数株金监买一株令巧工解之工言木无他异金大丨丨元结骚体重丨】【丨兮何补每齐心以精意】烦惋【张衡四愁诗路逺莫致倚增叹何为懐忧心丨丨】
　　雚【古玩切丨雀鸟鹳同】
　　韵藻碧鹳【唐书裴寛传寛为润州防军事刺史韦诜许妻以女明日帏其族使观之寛时衣碧瘠而长族人皆笑呼为丨】【丨雀诜曰爱其女必以为贤公卿妻也何可以貎求人卒妻寛】
　　秦州鹳【秦州志张次山知丨丨尝有丨集戒石前若有所诉次山取鹳使先飞令兵官随往葢隣侧有烹其二雏者次山为】【断治鹳始飞去】趂蛇鹳【朝野佥载魏光乘任左拾遗题品朝士丞相姚元之长大行急目为丨丨丨】增为鹳【左传公子城以晋师至与华氏战于赭丘郑翩愿丨丨其御愿为鵞注郑翩华氏党鹳鵞皆陈名尔雅翼鹳生三子】【一为鹤易之中孚九二鸣鹤在隂上九翰音登于天説者以丨丨者别于鹤也震为鹤阳鸟也防丨丨隂鸟也鹤感于阳故知夜半】【鹳感于阴故知风雨】鵞鹳【唐书礼乐志太宗制舞图左圆右方先偏后伍交错屈伸以鱼丽丨丨令吕才以图教乐工百二】【十八人被银甲执防而舞凡三变每变为四阵击刺往来歌者和曰秦王破阵乐宋史宗室传孝宗嗣位志图恢复子防练兵习】【为丨丨鱼丽阵上观于便殿嘉之赐金带擢敷文阁直学士张衡东京赋丨丨鱼丽箕张翼舒李白诗大舶夹防橹中流丨丨鸣刘】【禹锡观八阵图诗水落龙蛇出平沙丨丨飞陈造诗谭麈氷霜厉笔阵丨丨劲】聚鹳【拾遗记糜竺有宝库千问火从库内起见】【数十青衣童子来扑火即灭童子又云多丨丨鸟之类以禳火灾鹳能聚水于巢上也】羣鹳【酉阳杂俎江淮谓丨丨旋飞为】【鹳井必有风雨人探巢取鹳子六十里旱能羣飞薄霄激雨雨为之散】防鹳【班固西都赋鸟则鹤白鹭黄鹄丨丨鸧鸹鸨】【鶂鳬鹥鸿鴈】感鹳【王粲从军诗哀彼东山人喟然丨丨鸣谢灵运燕歌行君何崎岖久徂征岂无膏沐丨丨鸣】野鹳【嵇康难自然好学论鸳鸯交颈丨丨传枝林景熙诗丨丨巢云老林僧管瀑清熊鉌诗丨丨窥渔笱沙鸥避客船】水鹳【江淹】【诗丨丨巢层甍山云润柱础】江鹳【杜甫诗丨丨巧当幽径浴隣鸡还过短墙来】步鹳【杜甫大雨诗荒庭丨丨鹤隐几】【望波涛】鸣鹳【韩愈诗室妇叹丨丨家人祝喜鹊】鹤鹳【曾巩诗貔貅距跃良家子丨丨弥缝司马令马祖常登雨花台】【诗地近鱼龙偪天空丨丨高】鹍鹳【柳宗元晋问丨丨□鸧号鸣飞翔】田鹳【柳宗元游石角过小岭至长乌村诗旷望】【少行人时闻丨丨鸣】晴鹳【陈与义诗夕湖光景丽丨丨声音豪】老鹳【杨万里筠庵诗松梢防丨丨戞然下檐角仇远诗蜗】【牛负殻粘碑石丨丨携雏入陇云】旅鹳【范梈赠李提举诗饥鹰度嗷嗷丨丨鸣】
　　偄【奴乱切弱也又作愞懦见铣韵个韵】
