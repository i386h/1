<!-- { "loadSidebar": true } -->
　　宫廐尹【左传令尹子荡帅师伐呉呉人败其师于房钟获丨丨丨弃疾又高郢律筒赋潘令慙黄间之弩廐尹赋绿沉之弓】环列尹【左传穆王使潘崇掌丨丨之丨又苏辙除刘昌祚武康军节度使制种羗久困既欵塞以来庭环尹适虚归释甲而】【御众】亰兆尹【汉书百官公卿表内史周官秦因之掌治亰师防帝二年分置左内史右内史武帝太初元年更名丨丨丨】清都尹【北齐书文宣四王传范阳王绍义文宣第三子也初封广阳后封范阳歴位侍中丨丨丨】丹阳尹【晋中兴书】【晋太兴元年改丹阳内史为丨丨丨杜甫诗晋室丨丨丨公孙白帝城】河南尹【通典汉初三辅治长安后汉都洛阳置丨】【丨丨以三辅陵庙所在不改其号但减其秩与太守同杜甫寄丨丨韦丨诗有客传河尹逢人问孔融】别置尹【却扫编何】【丞相栗以资政殿学士李丞相纲以资政殿大学士皆领开封府职事而丨丨丨】前汉尹【方回雪中忆昔诗张敞空思丨】【丨丨邵平谁识故秦侯】
　　尽【慈忍切竭也终也又即忍切】
　　韵藻烛尽【礼记烛不见跋注跋本也丨丨则去之嫌若烬多有厌倦徐君蒨守岁诗帘开风入帐丨丨炭成陈后主诗】【度更银丨丨陶暑玉巵盈李白诗落月低轩窥丨丨飞花入戸笑床空】雕尽【左传宫室崇侈民力丨丨晋书谯王逊传湘州】【蜀寇之余人物丨丨】鸟尽【史记淮阴侯传高丨丨良弓藏岑参诗惆怅飞丨丨南溪闻夜钟】矢尽【汉书李陵传汉军南】【行未至鞮汗山一日五十万丨皆丨遂降后汉书段颎传羗与烧何大豪寇张掖招同种并兵晨奔颎军颎下马大战至日中刀折】【丨丨虏亦引退司马迁报任安书转鬬千里丨丨道穷】漏尽【魏志田豫传年过七十而以居位譬犹钟鸣丨丨而夜行不休】【是罪人也独断夜丨丨鼔鸣则起昼丨丨钟鸣则息李孝贞诗烟销上路静丨丨禁门通】兴尽【晋书王徽之传常居山阴夜雪】【初霁忽忆戴逵在剡夜乗小船诣之造门不前而反人问其故曰本乗兴而来丨丨而反何必见安道耶殷仲文诗独有清秋日能】【使高丨丨王勃滕王阁序天高地逈觉宇宙之无穷丨丨悲来识盈虚之有数】才尽【梁书江淹传淹少以文章显晚节才思微】【退时人皆谓之丨丨陆机演连珠任重于力丨丨则困又杜甫诗老去丨难丨秋来兴甚长】四尽【南史鱼传尝谓人曰我】【为郡有丨丨水中鱼鼈尽山中麞鹿尽田中米谷尽村里人庶尽人生但欢乐富贵在何时】去疾尽【左传树徳莫如滋丨丨莫如丨】粮食尽【左传楚师辽逺丨丨将丨必将速归何患焉又史记项羽传项王军】【壁垓下兵少食尽又九州春秋臧洪为青州刺史为绍所围粮尽厨有米三斗命为薄粥与众共歠之】茅茨尽【谷梁传雨】
　　【螽于宋传曰灾甚也其意奈何丨丨丨矣】黄金尽【战国策苏秦说秦王书十上而说不行黑貂之裘敝丨丨百斤丨李白诗】【廓落青云心结交丨丨丨又丨丨逐手快意丨昨日破产今日贫】风流尽【齐书张绪传绪卒从弟融于灵前酌饮恸哭曰】【阿兄丨丨顿丨杜甫哭李常侍峄诗一代丨丨丨修文地下深】怀抱尽【杜甫诗温温士君子令我丨丨丨】东溟尽【孙逊诗稽山碧湖上势入丨丨丨】
　　名利心尽【唐书元德秀传房琯每见德秀叹息曰见紫芝睂宇使人丨丨之丨都丨】
