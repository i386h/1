<!-- { "loadSidebar": true } -->
　　【魏收便是国之光采雅俗文墨丨丨纵横庄子縁循偃佒困畏不若人三者俱丨丨春秋繁露天下无二道故圣人异治而同理也】【古今丨丨故先贤传其法于后世也洛阳伽蓝记沙门寳公者形貌丑陋心机丨丨王维诗居士素丨丨随宜善抖擞】礼达【礼记故丨丨而分定故人皆爱其死而患其生梁三朝雅乐歌敬行丨丨兹焉防语】四达【礼记礼乐刑政丨丨而不悖则王道】【备矣战国防乐开对燕王曰赵丨丨之国也其民皆习于兵不可与战史记乐书周道丨丨礼乐交通北史牛传明堂者上圆下】【方八窓丨丨布政之官老子天门开阖能无雌明白丨丨能无知庄子精神丨丨并流无所不极上际于天下蟠于地化育万物不】【可为象魏文帝诗通天拂景云俯临丨丨衢嵇康养生论爱气啬精明白丨丨】专达【周礼天官小宰以官府之六属举治一】【曰天官其属六十掌治大事则从其长小事则丨丨唐书百官志御史台凡寃而无告者三司诘之大事奏裁小事丨丨杜甫诗】【杖钺非老臣宣风岂丨丨白居易三十四牧宰考课今县宰之权受制于州牧州牧之政取则于使司迭相拘持不敢丨丨虽有政】【术何由施行】九达【尔雅一达谓之道路二达谓之岐旁三达谓之剧旁四达谓之衢五达谓之康六达谓之庄七达谓之剧】【骖八达谓之崇期丨丨谓之逵水经注如淳曰厨门今名广门临水有客舍故曰客舍门凡此诸门皆通逵丨丨申鉴圣人之道其】【中道乎是为丨丨拾遗记元狩六年渠搜国献网衣一袭帝焚于丨丨之道恐后人征求以物奢费烧之烟如金石之气左思魏都】【赋廓三市而开防籍平逵而丨丨李华含元殿赋捧帝座于三辰冲天街于丨丨唐明皇游大哥山池诗鹜池临丨丨龙岫对层城】【又丨丨长安道三阳别馆春】豁达【史记髙祖纪意豁如也注丨丨也南史江夏文献王义恭传丨丨大度汉祖之徳猜忌褊】【急魏武之累唐书刘文静传文静既见秦王谓寂曰唐公子非常人也丨丨神武汉髙祖魏太祖之徒欤何晏景福殿赋开南端之】【丨丨张笋虡之轮豳刘桢诗华馆寄流波丨丨来风凉髙适诗丨丨云开霁清明月映秋王昌龄诗徘徊顾霄汉丨丨俯川陆杜甫】【诗谁肯艰难际丨丨露心肝】五达【史记郦食其传夫陈留天下之冲四通丨丨之郊也刘勰新论平原丨丨易行之衢也孤】【峯九折难陟之迳也鲍照芜城赋重关复江之隩四防丨丨之庄徐陵在北齐与宗室书车相望舟舻朝夕三条不逺丨丨非难】【权徳舆诗八方称辐辏丨丨如砥平】濶达【汉书地理志初太公至齐修道术尊贤智赏有功故至今其土多好经术矜功名舒】【缓丨丨而足智后汉书马援传援嚣曰前到朝廷上引见数十开心见诚无所伏丨丨多大节畧与髙帝同又马武传武为人】【嗜酒丨丨敢言时醉在御前面折同列言其短长无所避忌吴志孙防传防为人美姿顔好笑语性丨丨听受善于用人晋书张賔】【载记宾少好读书博涉经史不为章句丨丨有大节陶景寻山志触嵚岑而起巘值丨丨而成洲又宋书符瑞志宾连丨丨生于】【房室王者御后妃有节则生】闳达【汉书东方朔传上问朔方今公孙丞相儿大夫董仲舒夏侯始昌司马相如吾丘夀王主】【父偃朱买臣严助汲黯胶苍终军严安徐乐司马迁之伦皆辨知丨丨溢于文辞先生自视何与比哉晋书何曽传诏曰侍中何曽】【立徳髙峻执心忠亮博物洽闻明识丨丨又陶侃传君子当正其衣冠摄其威仪何有乱头养望自谓丨丨耶南史梁宗室修传帝】【以修识量丨丨自卫尉出镇钟离徙为梁秦二州刺史班固西都赋序又有承明金马著作之庭大雅丨丨于兹为羣嵇康卜疑集】【有丨丨先生者恢廓其度寂寥疏濶方而不制廉而不割杜甫诗煌煌太宗业树立甚丨丨】荐达【汉书萧育传育少与陈咸】【朱博为友往者有王阳贡禹故长安语曰萧朱结绶王贡弹冠言其相丨丨也后汉书黄香传在位多所丨丨宠遇甚盛议者讥其】【过幸又符融传太守冯岱有名称到官请融相见融一往丨丨郡士范冉韩卓孔伷等三人晋书贾充传充颇好进士毎有所丨丨】【必始终经纬之是以士多归焉南史刘穆之传穆之凡所丨丨不纳不止北史苏绰传绰尝以天下为己任博求贤俊共政道凡】【所丨丨皆至大官】练达【后汉书胡广传广为太傅年八十而心力克壮丨丨事体唐书任瓌传瓌至龙门请见髙祖曰晋阳】【天下用武处兵精马彊公将家子智算丨丨论吾此举其济乎白居易李宗河渭南令制宗河学古修已丨丨道理】先达【后汉】【书朱晖传初晖同县张堪素有名称尝于太学见晖甚重之乃把晖臂曰欲以妻子托朱生晖以堪丨丨举手未敢对晋书何充传】【充常领州大中正以州有丨丨宿徳因让不拜又潘岳传论安仁思绪云腾词锋景焕前史俦于贾丨丨方之士衡南史褚玠传】【玠早有令誉丨丨多以才器许之顔氏家训爰及农商工贾厮役奴钓鱼屠肉饭牛牧羊皆有丨丨可为师表博学求之无不利】【于事也卢谌诗常慕丨丨槩观古论得失庾亮让中书令表十余年间位超丨丨任昉为萧扬州作荐士表晖映丨丨领袖后进丘】【迟何府君诔分镳丨丨争驱俊秀王维诗白首相知犹按剑朱门丨丨笑弹冠又曹植洛神赋愿诚素之丨丨兮解玉佩而要之】八达【魏志诸葛诞传注尚书诸葛诞邓飏之徒共相显表以畴四人为四聪诞备八人为丨丨又晋书安平献王孚传孚字】【叔达宣帝次弟也初孚长兄朗字伯达宣帝字仲达孚弟馗字季达恂字显达进字惠达通字雅达敏字幼达故时号为丨丨又光】【逸传胡母辅之与谢鲲阮放毕卓羊曼桓彛阮孚散发裸袒闭室酣饮已累日逸将排戸入守者不听逸便于戸外脱衣露头于狗】【窦中窥之而大呌辅之惊曰他人决不能尔必我孟祖也遽呼入遂与饮不舍昼夜时人谓之丨丨又晋书慕容徳载记慕容钟等】【固劝攻滑台潘聪曰滑台四通丨丨非帝王之居张衡东京赋复庙重屋丨丨九房】闻达【晋书安帝纪诏曰孝顺忠义滞遗】【逸必令丨丨南史梁宗室藻传藻性谦退不求丨丨诸葛亮前出师表臣本布衣躬耕南阳茍全性命于乱世不求丨丨于诸侯】仁达【晋书王祥传祥二子烈芬并幼知名为祥所爱将死烈欲还葬旧土芬欲留葬京邑祥曰不忘故乡仁也不恋本土达也】【惟丨与丨吾二子有焉】清达【晋书王祥传祥之薨奔赴者非朝廷之贤则亲亲故吏而已门无杂吊之賔族孙戎叹曰太保】【可谓丨丨矣】任达【晋书阮咸传咸丨丨不拘与叔父籍为竹林之游当世礼法者讥其所为又谢鲲传邻家髙氏女有美色】【鲲尝挑之女投梭折其两齿时人谓之语曰丨丨不已幼舆折齿南史谢澹传澹丨丨仗气不营当世与顺阳范泰为云霞之交皮】【日休诗丨丨且百觚遂为当时陋】早达【南史张缵传缵年二十三累迁尚书吏部郎俄而长兼侍中时人以为丨丨又王僧】【绰传迁侍中时年二十九始兴王濬常问其年僧绰自嫌丨丨逡巡良久乃荅徐陵与王僧智书邓仲华服衮之年荀令则拥旄之】【日徒云丨丨未可同功李白诗丨丨胜晩遇羞比垂钓翁吕温诗纵使他时能丨丨定知不作黒头人】晩达【南史昻传昻】【对武帝曰臣生四十七年于兹矣四十以前臣之自有七年以后陛下所养七嵗尚书未为丨丨帝曰士固不妄有名张乔诗雅调】【一生吟谁为丨丨心陈师道诗人生丨丨有如此堪笑虞翻早著书】武达【南史檀珪传珪与王僧防书曰仆一门虽谢文通乃】【忝丨丨北史卢勇传勇初与景裕俱在学其叔同曰白头必以文通季礼当以丨丨兴吾门者二子也按勇字季礼景小字白头】荣达【亢仓子穷厄则以命自寛丨丨则以道自正张九龄诗丨丨岂不伟孤生非所任郑谷诗无门共丨丨孤坐却如闲秦观】【诗挥汗读书不已人皆怪我何求我岂更求丨丨日长聊以销忧】叔达【左传髙阳氏有才子八人苍舒隤敳梼戭大临尨降】【庭坚仲容丨丨又后汉书郭太传孟敏字丨丨客居太原荷甑堕地不顾而去林宗见而问其意对曰甑已破矣视之何益林宗以】【此异之世补邓竟陵免官后大司马桓公问曰卿何以更瘦邓曰有愧于丨丨不能不更恨于破甑】仲达【晋书宣帝纪宣】【皇帝讳懿字丨丨又亮病卒诸将烧营遁走帝出兵追之杨仪反旗鸣鼓若将距帝者帝不之逼追到赤岸乃知亮死时百姓为之】【谚曰死诸葛走生丨丨】
　　耳听达【论语摘衰圣凤有九苞一曰口包命二曰心合度三曰丨丨丨四曰舌诎伸五曰彩色光六曰冠矩朱七曰距锐钩】【八曰音激扬九曰腹文戸又淮南子胷腹充而嗜欲省则耳目清而听视达矣又威厉立而不废聪明先而不弊法令察而不苛耳】【目达而不闇】孔頴达【唐书丨丨丨传頴达字仲达冀州衡水人太宗平洛授文学馆学士迁国子博士帝幸太学观释菜】【命頴达讲经毕上释奠颂有诏褒美】
