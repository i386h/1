<!-- { "loadSidebar": true } -->
　　【鲜】散朗【晋书王澄传刘琨谓澄曰卿形虽丨丨而内实动侠以此处世难得其死续晋阳秋桓温问宏曰闻君作东征赋】【多称先贤何故不及家君宏曰尊公称谓自非下官所敢専故未呈啓不敢显之耳温云君欲为何词宏云风鉴丨丨或捜或引身】【虽可亡道不可损则宣城之节信为允也温然而止世説谢遏絶重其姊张常称其妹欲以敌之有济尼者并游张谢二家人】【问其优劣答曰王夫人神情丨丨故有林下风气顾家妇清心玉映自是闺房之秀】润朗【北史魏杨愔传愔典选令吏唱人名】【误以卢士琛为士深士琛自言愔曰卢郎丨丨所以比玉】天朗【王羲之兰亭叙丨丨气清惠风和畅】曭朗【何逊七召竹距】【石以袤通水韵松而含响地不寒而萧瑟月无云而丨丨栁宗元吊屈原文耀姱词之丨丨兮世果以是之为狂又作傥潘岳射雉】【赋忌上风之餮切畏映日之丨丨】谢朗【晋书丨丨传字长度父据早卒朗善言理文义艳发名亚于总角时病新起体】【甚羸未堪劳于叔父安前与沙门支遁讲论遂至相苦其母王氏因出云新妇少遭艰难一生所寄惟在此儿遂流涕携朗去安谓】【坐客曰家嫂辞情慷慨恨不使朝士见之朗终于东阳太守】
　　光爓朗【西都赋雕玉磌以居楹裁金璧以饰珰发五色之渥彩丨丨丨以景彰注言刻玉为柱石以金璧饰椽端润以五色】【丨丨丨然景影彰明也】清渭朗【杜甫故荥阳郑公防诗春深秦山秀叶坠丨丨丨】
