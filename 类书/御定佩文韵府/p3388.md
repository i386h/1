<!-- { "loadSidebar": true } -->
　　増交害【易初九旡丨丨潜夫论交利相新丨丨相疎】逺害【易损以丨丨益以兴利文子欲福先无祸欲利先丨丨淮】【南子鹰翔川鱼鼈沈飞鸟扬必丨丨也注鹰怀欲害之心故鸟鱼逺之祢衡鹦鹉赋宁顺从以丨丨不违忤以防生夏侯湛管仲賛】【包辱丨丨思济彛伦杜甫诗不贪夜识金银气丨丨朝看麋鹿游】刀害【书汤汤洪水方割疏丨丨为割故割为害也】凶害【书置其丨丨弗忍荼毒】天害【公羊传宋火诗春秋之义不记人火火者皆是丨丨也】除害【史记髙祖纪沛公入】【闗召诸县父老豪杰曰父老苦秦苛法久矣浯与父老约法三章耳余悉除去秦法凡吾所以来为父老丨丨非有所侵无恐白】【虎通大夫射虎豹者示服猛也士射鹿豕者示丨丨也】水害【汉书刑法志黄帝有涿鹿之战以定火灾颛顼有共工之陈以】【定丨丨又沟洫志于蜀则蜀守李氷凿离避沫丨之丨】遮害【汉书沟洫志贾让奏言臣窃按视丨丨亭西十八里至淇水口】【廼有金隄髙一丈自是东地稍下隄稍髙至丨丨亭髙四五丈】敦害【汉书叙传浅为尤悔深作丨丨注敦厚也】补害【后汉】【宋书意传意上疏曰夫戎狄之隔逺中国幽处北极自汉兴以来征伐数矣其所克曽不丨丨陆机豪士赋序广树恩不足以敌】【怨勤兴利不足以丨丨】隐害【后汉书广陵思王荆传荆性刻急丨丨注丨丨谓隂害于人也】险害【后汉书贾淑传贾淑】【林宗乡人也虽世有冠冕而性丨丨邑里患之改过自励终成善士】严害【后汉书酷吏传序自中兴以后科网稍宻吏人之丨】【丨者方于前世省矣】构害【后汉书宦者传序丨丨明贤专党】起害【晋书明帝纪賛倾天丨丨猛兽成灾】弭害【晋书许孜传孜至性孝友立节清峻及其防亲实古今之所难咸称殊致感猛兽丨丨】蠧害【晋书刘乔传刘与东海王越】【书曰愿足下率齐内外以康王室窃耻同侪自为丨丨贪献所懐惟足下图之旧唐书代宗纪大歴四年诏州县官自今以后非灼】【然丨丨不得辄加非礼朱庆余啄木诗终日与君除丨丨莫嫌无事不频飞】蹈害【魏书卢渊传臣闻关右之民竞设斋防假】【称豪贵以相扇惑愚谓宜速惩絶不尔惧成黄巾赤眉之祸斧斤一加恐丨丨者众】刼害【魏书李洪之传河内北连上党南接】【武牢地险人悍数为丨丨长吏不能禁】刻害【魏书李洪之传为秦益二州刺史善御戎夷颇有威惠而丨丨之声闻于朝野】雷害【魏书灵征志鸿范论曰雷安万物安丨丨万物害不当雷而雷皆失节也】酷害【周书文帝纪太祖传檄方镇曰贼臣髙欢暂立建明以令天下假推普泰欲窃威权并归废斥俱见丨丨】鸷害【唐书则天皇后传后图革命然畏人心不肯附乃隂忍丨丨肆斩杀怖天下】深害【唐书舒元舆传元舆拜监察御史劾按丨丨无所纵】偿害【唐书张廵许逺传賛大小数百战虽力尽乃死而唐全得江淮财用以济中兴引利丨丨以百易万可矣】狙害【唐书卢传既得志险贼寖露其丨丨隐毒天下无不痛愤】挤害【元史阿噜图传伯勒齐尔布哈尝与阿噜图谋丨丨托克托】总害【逸周书因其耆老及其丨丨慎问其】【故无隐乃情注总众也丨丨众所患也问民疾苦也】逃害【逸周书贤知箝口小人鼔舌丨丨要利并得厥求惟曰哀哉】十害【姜子将明于丨丨八胜敌虽围周千乗万前驱旁驰万战必胜闻见前録刘摰言助役有丨丨王荆公使张琥作十难以诘之琥辞不为曽布请为之挚复条对布所难者以伸前议】五害【管子桓公曰愿闻丨丨之説管子对曰水一害也旱一害也风雾雹霜一害也厉一害也蛊一害也此为丨丨诸葛亮新书军国之有丨丨焉一曰结党相连毁谮贤良二曰侈其衣服异其冠带三曰虚夸妖术诡言神道四曰专察是非私以动众五曰伺得失隂结敌人符载畋虎颂纡沈虑兮振明戒于一奋兮倾丨丨注乳虎并得四子】盛害【荀子向万物之羙而盛忧兼万物之利而丨丨如此者其求物耶养生耶粥夀耶】备害【韩非子凡兵革者所以丨丨也重生者虽入军无忿争之心则无所用救害之备】羣害【韩非子上古之世人民少而禽兽众人民不胜禽兽虫蛇有圣人作构木为巢以避丨丨而民悦之使王天下号曰有巢氏】去害【吕氏春秋毕数之务在乎丨丨注数年夀也丨丨去其生之害】虺害【孔丛子宰我使齐反见夫子曰梁丘据遇虺毒三旬而后瘳齐君防大夫众賔而庆焉大夫众賔并复献攻疗之方弟子谓之曰梁丘已疗矣而复献方方将安施意欲梁丘大夫复有丨丨当用之乎夫子曰汝説非也梁丘子遇虺毒而疗犹有与之同疾者故各言其方欲售之以已人之疾也】苗害【盐铁论人君不畜恶民农夫不畜无】【用之苗无用之苗丨之丨也无用之民民之贼也】鉏害【盐铁论丨一丨而众苖成刑一恶而万民悦】厄害【易林子畏】【于匡厄困陈蔡德行不危竟脱丨丨】谷害【论衡陆田之中时有鼠水田之中时有鱼虾之皆丨丨】边害【潜夫论丨】【丨震如雷霆赫如日月而谈者皆讳之】害【神仙传刺史刘表以慈为惑众拟丨丨之按慈左慈也】损害【人物志夫】【人情莫不趋名利避丨丨名利之路在于是得丨丨之源在于非失】火害【华阳国志巴地刚险皆重屋累居数有丨丨】攻害【华阳国志光和二年板楯复叛丨丨三蜀汉中州郡连年苦之】招害【刘勰新论周鸡断尾免牺牲山狙见巧终必丨丨】重害【刘勰新论外疾之害轻于秋毫人知避之内疾之害重于泰山而莫之避是弃轻患而负丨丨不亦倒乎】执害【述异】【记南康郡有兽名格似猩猩之形自知吉凶人无机爱之则可驯狎欲丨丨之则去不来】漂害【水经注濮阳县北十里即瓠河】【口也暨汉元光三年河水南泆丨丨民居武帝元封二年上使汲仁郭昌发卒数万人塞瓠子决河】破害【水经注自砥柱以下】【五户已上其间一百二十里河水合有一十九滩水流迅急同三峡丨丨舟船自古为患】剪害【拾遗録迹感诚着幽祗不】【藏其寳祗心丨丨殊性之必驯】憨害【埤雅鷩雉赋性悍戾丨丨飞走如风之猋】二害【墨庄漫録田衍魏泰居襄阳人】【畏其吻曰襄阳丨丨田衍魏泰】涛害【梦溪笔谈钱塘江钱氏时为石堤堤外又植大木十余行谓之滉柱寳元康定间有人献】【议取滉柱可得良材数十万既而滉柱一空石堤为洪涛所激嵗嵗摧决近嵗乃讲月堤之利丨丨稍稀】滩害【入蜀记江渎南】【庙有碑前进士曽华旦撰言因山崩石壅为舟害于是着令自十月至二月禁行舟而疏凿之丨丨始去】琴害【洞天清録琴足】【宜用枣心黄杨及乌木切不可以金玉犀象为饰多诲盗并为丨丨矣】啄害【招魂虎豹九闗丨丨下人些】隘害【东京】【赋天子有道守在海外守位以仁不恃丨丨】窥害【张衡周天大象赋天船泛影乎清瀬贮积水而丨丨】妨害【杨修荅临】【淄王牋若乃不经国之大羙流千载之英声斯自雅量素所蓄也岂与文章相丨丨哉】贼害【刘桢为绍上汉帝书丨丨忠】【德扇动奸党】触害【稽康太史箴犯机丨丨智不捄生】楚害【阮籍鸠赋值狂犬之怒加丨丨于微躯】患害【阬籍】【诗膏火自煎熬多财为丨丨】巨害【傅休奕喜霁赋昔唐帝之钦明兮遘洪水之丨丨】噤害【潘岳马汧督诔卒若乃下】【吏之肆其丨丨则皆妬之徒也】悍害【潘岳射雉赋山鷩丨丨猋迅已甚】谋害【潘岳西征赋范丨丨而弗许隂授剑以约】【庄】猜害【谢灵运山居赋驰骋者傥能狂愈丨丨者或可理攀陶景左仙公公碑孙权虽爱赏仙异而内怀丨丨翻琰之】【徒皆被挫斥敬惮仙公动相谘禀】毒害【梁武帝与周舍论断肉勅口称慈悲心懐丨丨】身害【梁昭明太子陶靖节集序】【道存而身安道亡而丨丨】遁害【江淹翡翠赋既衔利之情近又丨丨之无由】静害【李峤上张明府书賔舜门而伫穆指】【轩郊而丨丨】要害【韩愈病鸱诗今者运命穷遭逢巧丸儿中汝丨丨处汝能不得施李商隐诗赤羽中丨丨是非皆怱怱】违害【柳宗元驳复讐议趋义者不知所向丨丨者不知所立】克害【沈亚之与郑使君书嫉怒于一时之情致力丨丨】横害【苏舜钦猎狐篇暮夜出旁舍鸡畜遭丨丨】虑害【苏辙诗见利心自揺丨丨安得深】焦害【朱灏逃暑赋投丨丨】【于雪国兮龙皮消乎液】恼害【法苑珠林愿増益神道加足威光以善利生无相丨丨】
