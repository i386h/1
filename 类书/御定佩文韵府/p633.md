<!-- { "loadSidebar": true } -->
　　韵藻城闉【鲍照诗霑霜袭冠带驱驾越丨丨杜甫赠王侍御诗重游先主庙更历少丨丨苏轼诗茅茨分聚落烟火傍丨】【丨】重闉【杨烱诗鼓鼙鸣九域烽火集丨丨苏轼诗孙郎表独立霜防交丨丨】绮闉【曾巩诗积曀沉遥甸浮阳上丨丨】增拒闉【唐书江夏王道宗传道宗从太宗讨高丽筑丨丨攻安市城】严闉【宋史导引乐章琳宫壮丽俯丨丨璇碧照】【龙津余靖诗驱羸远远出丨丨云构祠宫絶世尘】乘闉【尉缭子破军杀将丨丨发机溃众夺地成功乃返此力胜也】登闉【顔延之诗径途延旧轨丨丨访川陆】呉闉【丘巨源咏七宝画图扇诗妙缟贵东夏巧媛出丨丨苏轼诗道存百无害甘守】【丨市丨】香闉【孙佺诗龙旗焕宸极凤驾俨丨丨】武闉【李华含元殿赋荫蔼丨丨增华穆清】郊闉【杨嗣复诗旌斾】【出丨丨】帝闉【苏轼诗洒扫古玉局香火通丨丨】长闉【晁补之谒岱祠诗碧瓦峙双阙红墙缭丨丨】层闉【刘子】【翚感吴诗停桡眺迥陆裂蔓登丨丨】荒闉【王恽平原行我来吊古增永慨苍烟草树连丨丨】填闉【何景明白菊赋朝丝】【吹兮丨丨夕车马兮成蹊】
　　未开闉【王褒入朝守门开诗铁符行警曙银棨丨丨丨】
　　欃枪为闉【羽猎赋丨丨丨丨明月为候注闉鬬战自障蔽如城门外女垣也】
　　宸【植隣切屋宇天子所居】
　　韵藻紫宸【唐书百官志起居舎人秉笔随宰相入殿若仗在丨丨内閤则夹香案分立殿下直第二螭首五代史李琪传】【宣政前殿也谓之衙衙有仗丨丨便殿也谓之闾唐防要龙朔三年四月始御丨丨殿听政百寮奉贺开元五年唐昌公主出降有】【司进仪注丨丨殿行五礼右补阙施敬本等上疏曰丨丨殿者陛下所以飨万国朝诸侯人臣至敬之所犹极可见不可得而升】【也上纳其言移于光顺门外设次行礼明皇实録开元十二年三月宴朝集使于丨丨殿二十八年有慈乌巢丨丨殿之栱雍録含】【光之北为宣政宣政之北为丨丨李憕诗覃恩降丨丨孙逖诗凤管临青路龙舆下丨丨杜甫诗还家初散丨丨朝又冬至诗杖藜】【雪后寻丹壑鸣玉朝来散丨丨杨巨源诗玉漏飘青琐金铺丽丨丨白居易敕赐樱桃诗清晓趋丹禁红樱降丨丨李频诗五月倾】【朝谒丨丨】枫宸【何晏景福殿赋芸若充庭槐丨被丨李东阳诗早闻长策动丨丨】
　　增奉宸【唐书百官志龙朔二年改左右千牛府曰左右丨丨衞王融曲水诗序得一丨丨逍遥襄城之域体元则大怅望姑】【射之阿又李肇国史补李赞皇峤初与李丨丨迥秀同在庙堂奉诏为兄弟】居宸【温子升阊阖门上梁祝文丨丨纳祜就日】【埀衣】帝宸【李商隠赠华阳宋真人诗沦谪千年别丨丨至今犹识蕋珠人】玉宸【严休复诗终日斋心祷丨丨苏轼诗阆苑】【仙葩映丨丨】中宸【司马光交趾献竒兽赋旷时月而涉万里然后得入觐于丨丨又赐书诗匪颁及羣下络绎来丨丨】槐宸【杨万里诗苍龙观阙啓丨丨白玉堦除振鹭羣】侍宸【真诰丨帝丨有八人如世之侍中王子乔郭世干皆为之云笈七籖】【来寻真中友相携丨帝丨李商隠静中出贻同志诗相期保妙命腾景丨帝丨陆龟蒙诗执葢冒花香寂历丨丨交佩响阑自注】【执葢丨丨皆仙之贵侣矣】高宸【右英夫人歌丹云浮丨丨逍遥任灵风】
　　对语【丹禁　桂寝　上界　当御　星拱极　排金阙紫宸　枫宸　中宸　奉宸　日居宸　侍玉宸】摘句【衣冠拱帝宸　莲炬耀枫宸　防惹天香散紫宸天文焕紫宸　仙班象玉宸　千官鹄立拱枫宸】
　　寅【翼真切辰名又支韵】
　　韵藻同寅【书丨丨恊恭和衷哉传同敬合恭而和善】惟寅【书夙夜丨丨直哉惟清宋史乐志祝史正辞昭事丨丨】斗指寅【淮南子丨丨丨则雨水音比夷则又范成大郊祀庆成诗律谐风自艮衡正斗埀寅】
　　增建寅【论语行夏之时正义夏之时谓以丨丨之月为正也曹松立春诗腊尽星回次寒余月丨丨】见寅【晋语赵简】【子使尹铎为晋阳曰必堕其垒培吾将往焉若见垒培是丨丨与吉射也注垒墼曰培荀寅士吉射围赵氏所作壁垒也又白虎通】【少阳丨丨寅者演也律中大蔟】位寅【汉书律厯志太族族奏也言阳气大奏地而达物也丨于丨在正月注师古曰奏进也】推寅【北史魏迁徙策畧多出宣献二帝时人并号曰丨丨葢俗云钻研之义】戊寅【唐书厯志高祖时傅仁均善推步为】【丨丨元历而以七事攷验其一曰唐以丨丨岁甲子日登极历元丨丨日起甲子如汉太初一也】大寅【唐书地理志蓬州蓬】【山郡本咸安郡武德元年置开元二十九年徙治丨丨】出寅【春秋繁露冬月尽而阴阳俱南还阳南还丨于丨阴南还入于】【戌此阴阳所始出地入地之见处也】丑寅【水经注湿水又东迳北平邑县故城南十三州志曰城在高桞南八十里北俗谓之】【丨丨城】毓寅【路史男十月丨于丨女十月毓于申申为三阴寅为三阳注男子阳火元气起戊子三十丁巳十月至丙寅此】【火生木也女子阴水元气起庚子二十辛巳十月至壬辰金生水也】斑寅【山荘夜怪録大中年有甯茵秀才假大寮庄于南山】【下夜闻叩门称桃林斑特处士相访俄又扣关曰南山丨丨将军奉谒茵延入围棋饮酒赋诗而别明视其门外唯虎迹牛踪而已】庚寅【离骚摄提贞于孟兮惟丨丨吾以降注以太岁在寅正月始春丨丨之日下母之体范成大六十一嵗自贶诗四人同】【丙午初度再丨丨】雅寅【萧子云乐章摐夷则奏丨丨衮衣曜玉帛陈】来寅【韩愈祭张员外文虎入廐处以我去君】【云是物不骏于乘虎取而往丨丨其征我预在此与君俱膺】上寅【元稹诗校猎求初吉先农卜丨丨白居易诗麴糵精灵用】【丨丨注麴用七月丨丨】表寅【范仲淹明堂赋酌一献以从质躬百拜以丨丨】李寅【孔丛子丨丨言曹良于平原君欲仕】【之平原君以问子高子高曰不识也平原君曰良尝得见于先生矣故敢问子高曰夫用智莫若观其身其身且犹不免于患国用】【之亦乌得无患乎】胡寅【宋史儒林传丨丨字明仲安国弟之子少桀黠难制安国闭之空阁上有襍木寅尽刻为人安国别】【置书千卷年余寅悉成诵中宣和进士甲科杨时为祭酒寅从之受学志节豪迈张邦昌欲以女妻之不许着读史管见论语详说】【为文根着义理有斐然集三十卷】徐寅【五代史补王审知餽黄滔鱼滔方与寅对谈请寅代为谢牋援笔而成其畧曰衔诸】【断索才从羊续悬来列在雕盘便到冯谖食处时人大称之按丨丨字昭梦莆田人干宁中进士第官正字依王审知幕府归老延】【寿溪着探龙钓矶二编共五卷】
　　午辰寅【苏轼易传先甲三日子戍申也后甲三日丨丨丨也先庚三日丨丨丨也后庚三日子戌申也庚之所后甲之所先】【也】岁在寅【尔雅大丨丨丨曰摄提格又路史黄帝作历岁纪甲寅日纪甲子又三皇之代岁皆纪寅颛帝之历摄提首纪】【而帝尧之分四子亦鸟正于仲春则其建同矣又方岳诗里谚亦有之一日计在寅】人生寅【汉书律厯志天施复于子地化】【自丑毕于辰丨丨自丨成于申注地以十二月生万物三月乃毕人功自正月至七月乃毕又齐民要术禾生于寅壮于丁长于丙】【老于戍】
　　对语【当午　元已　合敬　黄甲　天开子　书甲子出寅　上寅　同寅　斑寅　斗转寅　降庚寅】摘句【桑梓亦惟寅　元已才过日在寅虚徐接建寅　纫兰骚客赋庚寅】
　　嫔【符真切妇也】
　　韵藻九嫔【礼记古者天子后立六宫三夫人丨丨二十七世妇八十一御妻以听天下之内治以明章妇顺故天下内和】【而家理周礼内宰以阴礼敎丨丨注敎以妇人之礼又大祭祀赞丨丨之礼事注助丨丨赞后之事又丨丨掌妇学之法以敎九御】【妇德妇言妇容妇功各帅其属而以时御叙于王所凡祭祀赞玉齍赞后荐彻豆笾后汉书后纪序丨丨掌四德宋书泰始三年以】【淑媛淑仪淑容昭华昭仪昭容修华修仪修容为丨丨位视九卿媫妤容华充华承徽烈荣五职班亚丨丨齐书永明七年复置昭】
　　【仪位在丨丨隋书丨丨品正二独断天子一取十二女象十二月三夫人丨丨】贵嫔【魏志后妃传叙文帝增丨丨淑媛修容顺】【成良人丨丨夫人位次皇后晋书左丨丨名芬兄思芬少好学善缀文名亚于思武帝闻而纳之帝重芬词藻每有方物异宝必诏】【为赋颂又胡丨丨名芳父奋芳最幸侍御服饰亚于皇后宋书孝建三年进丨丨位比丞相齐书建元三年有司奏置丨丨夫人】【贵妃为三夫人陈书后主自居临春阁张贵妃居结绮龚孔二丨丨居望仙阁】妃嫔【杜牧阿房宫赋丨丨媵嫱王子皇孙辞楼】【下殿辇来于秦】
　　增曰嫔【诗挚仲氏任自彼殷商来嫁于周丨丨于京】任嫔【周礼地官丨丨以女事贡布帛注任任其力也】和嫔【汉书王莽传莽聘杜陵史氏女为后亲迎于前殿两阶间成同牢之礼于上西堂备丨丨美御和人三位视公嫔人九视卿美人二】【十七视大夫御人八十一视元士凡百二十人】天嫔【宋书明帝陈贵妃传有司奏曰伏惟贵妃含和日晷表淑星枢徽音峻古】【柔光照世声华帝掖轨秀丨丨】三嫔【魏书高祖改定内官丨丨视三卿又山海经赤水之南流沙之西有人珥两青蛇乘两龙】【名曰夏后开上丨丨于天得九辩与九歌以下吴淑事类赋夏后丨丨之献太康五子之须】上嫔【隋书礼仪志北齐毎岁】【鸟至之日皇帝亲帅六宫衮冕乘玉辂皇后祎衣乘重翟皇帝初献降自东陛皇后亚献降自西陛并诣便坐夫人终献丨丨献于】【禖神讫帝及后礼毕而还】来嫔【宋史乐志致和三年追册明逹皇后乐章云丨丨初载令德冠增成柔范蔼徽声】庶嫔【大戴礼丨丨遧遧则事上静注遧音章周章迂也】笑嫔【刘勰新论郈孙以鬬鸡亡身齐侯以丨丨破国不慎故也】少嫔【赵后外传媫妤益贵幸号昭仪求近远条馆帝作丨丨馆】毛嫔【邉让章华赋携西子之弱腕兮援丨丨之素肘】奉嫔【寡妇】【赋伊女子之有行兮爰丨丨于高族】作嫔【顔延之诗婉彼幽闲女丨丨君子室】良嫔【髙允咏贞妇刘氏诗丨丨洞感发于】【梦想】众嫔【崔涂诗名还异丨丨】翠嫔【苏舜钦升阳殿故址诗丨丨戞钟鼓欢呼奏新徧】玉嫔【灵妃歌曲丨丨把巾】【随】
　　宫中嫔【陈陶听金五云歌自言本是丨丨丨武皇改号承新恩】女升嫔【赵良器诗桂宫男掌仆兰殿丨丨丨】千花嫔【杨维桢诗后宫春艶丨丨丨】天孙嫔【陈山毓七夕赋镜凉辉兮长河明丨丨丨兮施兰旌】
　　龂【疑申切韵防辨争貌又与龈通齿根肉又文韵】
　　韵藻龂龂【史记鲁世家赞太史公曰余闻孔子称曰甚矣鲁道之衰也洙泗之间丨丨如也注鲁濵洙泗之间其民渉渡】【幼者扶老者代其任俗既薄长老不自安与幼者相让故曰丨丨如也汉书刘向传上内重周堪又患众口之寖润无所取信时长】【安令杨兴以材能幸常称誉堪上欲以为助乃见问兴朝臣丨丨不可光禄勲何邪繁钦遂行赋涉洙泗而饮马耻少长之丨丨孟】【郊峡哀诗沙棱箭箭急波齿丨丨开又嚼齿三峡泉三峡声丨丨】
