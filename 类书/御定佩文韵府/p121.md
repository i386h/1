<!-- { "loadSidebar": true } -->
　　平淮西碑【旧唐书韩愈传淮蔡平诏撰丨丨丨丨碑辞多叙裴度事时入蔡擒呉元济李愬功第一愬妻唐安公主女也】【出入禁中因诉碑辞不实诏令磨去愈文命翰林学士叚文昌重撰文勒石无名氏诗千载断碑人脍炙不知世有叚文昌】二十五碑【洛阳伽蓝记汉国子学堂前有三种字石经丨丨丨丨表里刻之写春秋尚书二部作篆科斗三种字汉右中郎】【将蔡邕之遗迹也犹有十八碑余皆残毁】冒禁立碑【陈留志阮畧字德规为齐国内史风化大行卒于官齐人欲立碑时】【官制严峻自司徒魏舒以下皆不得立齐人思畧不已遂共丨丨丨丨然后诣阙待罪朝廷闻之尤叹美其惠】头陀寺碑【王巾丨丨丨丨文头陀寺者沙门释慧宗之所立也姓氏英贤録王巾字简栖有学业为丨丨丨丨文词巧丽为世所重】表忠观碑【石林燕语苏子瞻作丨丨丨丨王荆公置之坐隅客曰相公亦喜斯人之作耶公曰斯文甚似西汉客因随而称叹公复】【问曰西汉中似何人或曰王褒葢易之也公曰褒文未见有雄伟如此者徐曰太史公异姓诸侯王表也】对语【石鼓　孔鼎　猎碣　鸟篆　心鉴　亷石　鲁壁　卧鼓金碑　尧碑　射碑　鸡碑　口碑　孝碑　秦碑　沉碑】【芙蓉镜　伏波柱　九牧鼎　贞女石　韩山石　崆峒剑棠棣碑　诸葛碑　六经碑　孝娥碑　华岳碑　岣嵝碑】
　　摘句【书看六代碑　拂藓认残碑　紫苔应长少霞碑万里勒丰碑　磨崖再勒碑　有人烟艇问残碑咏神圣功书之碑　羊祜韦丹尽有碑　为剔苔纹读古碑古木秋风对石碑　渡海畨僧乞制碑　草卧前朝记事碑】
　　奇【居宜切説文异也又诡也又姓后魏书丨斤氏改为丨氏】
　　韵藻珍奇【书丨禽丨兽不育于国后汉书窦融传融乞骸骨辄赐钱帛太官致丨丨】六奇【汉书陈平传凡丨出丨计】【辄益封邑嵇康赠秀才入军诗安得返初服抱玉宝丨丨沈约诗鲁连扬一策陈平出丨丨耶律楚材诗羡君笔下挥千字知子胷】【中蕴丨丨】离奇【汉书邹阳传蟠木根柢轮囷丨丨而为万乘器者以左右先为之容也注委曲盘戾貎】权奇【汉书礼乐】【志天马歌志倜傥精丨丨古诗天马筋骨自丨丨】问奇【汉书扬雄传时有好事者载酒丨丨字】大奇【三国志鄢陵侯】【彰讨乌桓有功归太祖喜持彰须曰黄须儿竟丨丨也】拔奇【三国志卫臻传臻典选举蒋济遗臻书曰布衣厮养可登王公】
　　【何必试而后用臻答书曰古人遗智慧而任度量须考绩而加黜陟今子好不经之举开丨丨之津将使天下驰骋而起矣刘画文】【昔时人君丨丨于囚虏擢能于屠贩任昉序丨丨取异兴微继絶陆机文丨丨夷难】髙奇【臧荣绪晋书吕安才气丨丨褚渊碑】【文袁阳源才气丨丨综覈精裁延誉于遐迩宋史王安石议论丨丨能以辨博济其说何逊诗宏论尽丨丨】神奇【庄子万物】【一也臭腐化为丨丨丨丨复化为臭腐】穷奇【鲁灵光殿赋丨丨极妙楝宇以来未之有兮又人名左传少皥氏有不才子天】【下谓之丨丨注其行丨其好丨又兽名上林赋赤首圜蹄丨丨象犀注丨丨状如牛而猬毛其音如嘷狗食人者也】言奇【扬雄】【文丨丨者见疑行殊者得辟】瓌奇【呉都赋雕题之士镂身之卒相与昧潜险搜丨丨韩愈郑羣赠簟诗蕲州笛竹天下知郑】【君所宝尤丨丨】搜奇【司空图诗争名岂在更丨丨不朽才消一句诗】伯奇【韩愈琴操序尹吉甫子丨丨无罪为后母谮而】【见逐自伤作履霜操】
