<!-- { "loadSidebar": true } -->
　　韵藻日晕【史记天官书两军相当丨丨又丨丨制胜近期三十日逺期六十日晋书天文志太和六年白虹贯日丨丨五】【重宋史寜宗纪淳祐六年三月癸巳丨丨周匝珥气孔稚珪诗集军随丨丨挑逐星芒】月晕【晋书戴洋传咸和初丨丨在角】【有赤白珥祖约问洋洋曰角为天门开布阳道官门当有大战俄而苏峻遣使招约俱反魏书晁崇传天兴五年丨丨左角蚀将尽】【崇奏曰占为角虫死是嵗天下牛死者十七八麋鹿亦多死淮南子画随灰而丨丨阙注有军士相围守则丨丨以芦灰环阙其】【一面则丨丨亦阙于上梁简文帝诗丨丨芦灰缺秋还悬炭枯又丨丨抱龙城星流照马邑庾信诗星芒一丈焰丨丨七重轮李峤】【诗授律星芒动分兵丨丨空孟浩然诗太虚生丨丨舟子知天风李白横江词丨丨天风雾不开海鲸东蹙百川廽】倒晕【洛阳】【牡丹记丨丨檀心者多叶红花凡花近萼色深至其末渐浅此花自外深色近蕚反浅白而深檀防其心此尤可爱王建赏白牡丹】【诗统心黄丨丨侧茎紫重棱苏轼诗剩看新翻眉丨丨未应泣别脸消红朱子题防墨梅诗自陈简斋以来以白黒相形汤君始】【出新意为丨丨素质以反之而伯谟因有氷雪生面之句也何中诗白日倚山转丨丨千峰烟】灯晕【韩愈诗梦丨生丨宵残】【雨送凉黄庚诗残夜月寒丨丨淡高秋天濶雁声防】
　　犀角晕【苏轼咏月诗丨丨丨盈尖】
　　增十煇【周礼春官眡祲掌丨丨之法以观妖祥辨吉凶注煇音运本又作晕】气晕【史记天官书丨丨先至而后去居军】【胜】贯晕【后汉书五行志光武建武七年四月丙寅日有晕抱白虹丨丨在毕八度】重晕【晋书元帝纪愍帝即位加帝左】【丞相嵗余进位丞相大都督中外诸军事遣诸将分定江东于时有玉册见于临安神玺出于江寕其文曰长夀万年日有丨丨皆】【以为中兴之焉髙啓咏残灯诗凝寒结丨丨逼曙零孤朶】白晕【晋书天文志太和四年丨丨贯月北徐陵关山月诗苍】
　　【萦丨丨萧瑟帯长风杨贞月中桂树赋满虚轮而挺秀莹丨丨以含幽】半晕【晋书天文志青赤气横在日上下为格气如丨】【丨在日下为承承者臣承君也齐书天文志永明三年二月丁夘日有丨丨晕上生一珥】交晕【魏书天象志正光三年正月甲】【寅日丨丨内赤外青周书武帝纪天和元年夏四月甲子日有丨丨白虹绕之唐书天文志太和八年七月甲戍白虹贯日日有丨】拔晕【旧唐书懿宗纪宣宗制防邉陲乐曲词有海晏咸通之句又大中末京城小児叠布渍水纽之向日谓之丨丨帝果】
　　【郓王即大位以咸通为年号】环晕【五代史司天考五代之际日有冠珥丨丨缨纽抱戴履背气十日之中常七八其繁不】【可以胜书而背气尤多】赦晕【宋史天文志月晕女主恶之在正月为丨丨一车赦小罪五车俱晕赦殊死罪四七十月晕之】【为水晕】水晕【见上梅尭臣荅李仲求寄茶诗末品无丨丨六品无沉祖蔡襄诗风下平池丨丨开】金晕【宋史五行志大】【中祥符二年十月果州青居山献丨丨连理芝草天僖三年上饶县民王夀园中生芝草三本皆丨丨歙州砚谱金星其纹三种葵】【花丨丨金星入越记东嶂出日丨丨吞吐苏轼浴日亭诗坐看晹谷浮丨丨遥想钱塘涌雪山】黄晕【金史天文志兴定五年四】【月丙子日正午有丨丨四匝其色鲜明杜牧诗惊杀东邻绣牀女错丨丨压檀花范成大诗喜有风花丨作丨似闻溪涨緑生鳞】青晕【相马书鼻上纹王字目中丨丨侵】油晕【云仙杂记墨纹如履皮磨之有丨丨者一两可染三万笔】节晕【中华】【古今注隋大业中令宫人梳朝云近香髻归秦髻奉先髻丨丨妆】绿晕【歙州砚谱驴坑一等青色口丨董越游钓鱼台诗莎】【深丨丨苔侵壁药蔓红欹槿防篱】叠晕【桂海虞衡志斑竹中有丨丨江浙间斑竹直一涙痕无晕也】沁晕【古器评商】【祖辛尊评曰此器文镂纯简丨丨黯渍而间以赭花斓斑知其所以为商物岂待考其铭欵而后辩耶】赭晕【古器评商癸鼎】【评曰歴观商周之器或古色凝緑或緑花萍缀或丨丨斓斑或土渍黯沁而此鼎独灿然若精金纹作龙虎殊为美观】五晕【金漳兰谱马大同色碧而緑亦名丨丨丝上品之下】红晕【金漳兰谱马大同色碧而緑花头防大间有向上者中多丨丨苏轼】【真一酒诗暁日着顔丨有丨春风入髓散无声杨万里诗月如醉眼生丨丨山作愁眉帯淡姿又郑洪诗雨中日脚青丨丨雾里山】【容紫翠堆】缬晕【海棠谱其红花五出初极红如胭脂防防然及开则渐成丨丨至落则若宿妆残粉矣】珠晕【癸辛杂识】【赵子固墨梅谱诗云笔分三踢攅成瓣丨丨一圆工防椒】抱晕【成公绥天地赋交会薄蚀丨丨帯珥】的晕【庾信华林园马】【射赋堋云五色丨丨重圆】带晕【唐太宗辽城望月诗临城却影散丨丨重围结】虚晕【李峤诗淡云笼影度丨丨抱轮廽卢】【纶对月诗丨丨入池波自泛满轮当苑桂偏香】破晕【张建封竞渡歌两岸罗衣丨丨香银照月如霜刃刘基月蚀诗围灰丨】【丨谩传方屑玉凹空着术】素晕【杨巨源月宫诗飞盖愁看丨丨低称觞愿踏清辉遍】含晕【刘禹锡棼丝瀑诗丨丨迎】【初旭翻光破夕曛】寒晕【刘禹锡邉风行袭月丨丨起吹云隂阵成陆游秋夜诗月高丨丨淡花拆露丛香王恽诗剑华丨有】【丨山日无辉】钿晕【白居易燕子楼诗丨丨罗衫色似烟几囘欲着即澘然】帔晕【白居易诗戴花红石竹丨丨紫防榔】淡晕【姚合曲江看莲花诗丨丨还殊众繁英得自然】眼晕【姚合闲居诗头风春饮苦丨丨夜书多陆龟防诗看花虽丨丨】【见酒忘肺渇皮日休诗丨丨见云母耳虚闻海涛苏轼诗丨丨见花眞是病耳虚闻蚁定非聪】暁晕【李商隠翫月诗凉波冲碧】【瓦丨丨落金茎又琅嬛记女仙丨丨能酿游仙酒饮之而卧梦歴莱赤水遇安期王乔王母飞琼之属】薄晕【张祜翫月诗历】【历华星逺霏霏丨丨萦】长晕【和凝宫词君王朝下未梳头丨丨残眉侍鉴楼】宵晕【杨亿诗月魄生丨风雷送晚凉】记晕【韩琦宴射诗分明角胜各丨丨注谓彩侯也】眉晕【梅尧臣车螯蛤蜊诗娇女巧殻燕脂合丨丨杨基诗丨丨浅】【颦横暁緑脸销残缬腻春红】撮晕【梅尧臣诗青铜罗衫日月团红裙丨丨朝霞干】瓶晕【林逋寄传神法相师诗净鹻生】【丨丨连隂长竹围】寳晕【蔡襄诗云中丨丨万重高付与轻绡藏氷麝】暗晕【王安石诗残灯生丨丨重露集寒条】细晕【文同梅花诗丨丨轻檀口浓妆腻粉腮】石晕【苏轼答李端叔书木有瘿丨有丨犀有通以取妍于人皆物之病也】土晕【苏轼诗丨丨铜花蚀秋水要须悍石相砻砥】藓晕【苏轼和子由木山引水诗几度过秋生丨丨至今流应江潮刘克】【庄诗滴破空阶丨丨青】檀晕【苏轼诗鲛绡剪碎玉簮轻丨丨妆成雪月明】酒晕【苏轼红梅诗寒心未肻随春态丨丨】【无端上玉肌尤袤海棠诗暁妆无力胭脂重春醉方酣丨丨深陆游诗烛光低映珠帘丽丨丨徐添玉頬红马祖常梨花诗香痕怜】【粉白丨丨惜红轻】墨晕【苏轼墨花诗花心起丨丨春色散毫端】氷晕【孔平仲新霜诗入水成丨丨迷天作雪隂】绮晕【王安石诗余霞揺丨丨列宿舎珠】新晕【张耒诗淡薄晴云放月华晩妆丨丨脸邉霞】苔晕【徐积宿山舘诗君看】【床头鐡鳞甲雨防丨丨几千层】风晕【范成大中秋无月诗澹澹白虹丨丨壮纷纷苍狗雨云高】霞晕【陆游饮石洞酒诗酣】【酣丨丨力通神吴澄芍药诗浅潮半醉流丨丨】吐晕【陆游诗凉蟾丨丨围千丈老木移隂可一庭】花晕【陆游诗眼病添】【丨丨顔散缬纹】晴晕【杨万里诗澄潭涌丨丨不风自成花】彩晕【辽后萧氏回心院词剔银灯须知一様明偏是君来】【生丨丨对妾故作青荧荧】冷晕【赵秉文诗丨丨侵残烛雨声在深竹】贴晕【方初夏诗肥梅丨丨麦揺芒四月山居取次】【凉】翠晕【郝经登泰山太平项诗山隂瑰诡光怪出赤气丨丨相钩连刘因诗西北云一丝丨丨杨清芳】腾晕【刘因下山】【诗翠霞丨丨紫成堆尽云烟酒一杯】醉晕【刘因诗苍凉苏病骨丨丨浮嵓幽】霜晕【程钜夫题尽诗丨丨棠梨脸风】【梳练雀翎】脸晕【黄庚海棠诗丨丨轻红酒力防真妃半醉夜深时马祖常诗酒酌玉缸酣丨丨香消银叶蠧鑪灰杨基对雪诗】【脂凝香靥罢晨妆丨丨防涡散春缬】粟晕【袁桷春思诗丨丨排金镂酥凝烂玉杯】紫晕【马祖常蜀葵诗丨丨成丹景黄】【旉缀緑幢】雪晕【马祖常春寒诗落梅栖丨丨裂竹见风声】波晕【贡奎诗碧丨丨随鱼没白隠沙防逐马生】小晕【贡奎灯花诗緑烟浮丨丨红焰落轻煤】苍晕【廼贤诗昼蚀丨丨】黒晕【范梈马诗赤毛洒血防生汗丨丨云整作】【花】残晕【郭钰瑶花诗胭脂洗红留丨丨海云剪波浮霓裳】碧晕【谢宗可水纹诗一池丨丨雨初落千叠翠鳞风更防】玳晕【王恽番禺杖诗花藤昏丨丨斑防湘娥】深晕【刘基美人烧香诗翡翠梁云作叶腻红丨丨桃花颊】春晕【髙啓红梅诗丨丨氷绡倚竹低罗浮却似武陵溪】
　　连环晕【魏书天志太和五年正月庚辰日晕东西有珥南北并白气长一丈广二尺许北有丨丨丨又贯珥内复有直气】【长三丈许内黄中青外白晕乍成散乃灭宋史天文志天圣元年迄嘉祐末丨丨丨一】五色晕【宋史哲宗纪绍圣三年八】【月壬戊日上有丨丨丨下有五色气李邕谢敕书及绫防表八体神变廽龙凤之殊姿丨丨丨开动云霞之仙气】赤黄晕【宋史理宗纪淳祐八年六月乙酉日生丨丨丨周匝】黄白晕【宋史理宗纪淳祐八年春二月戊子太隂生丨丨丨】猩猩晕【宇文氏妆防记唐末防唇有胭脂晕品丨丨丨】瞳子晕【云林石谱端州下岩石眼正圆有丨丨丨数十重】虹霓晕【张建封竞渡歌坡上人呼霹惊竿头防挂丨丨丨又元稹诗骊珠迸珥逐龙星虹晕轻巾掣流电】燕脂晕【梅尧臣诗】【茸茸翦熟丝雨染丨丨丨】池开晕【蔡襄诗鱼动丨丨丨蝉移树减清】锦窠晕【范成大诗竒书鐡钩锁丽句丨丨丨】雨后晕【陆游诗苔添丨丨丨笋放露中梢】
　　韵【王问切丨和也】
　　韵藻远韵【晋书庾敳传长不满七尺而腰帯十围雅有丨丨卢谌诗濬哲惟皇绍熈有晋振厥弛维光阐丨丨郑谷诗松】【篁调丨丨台榭发清晖朱子诗高蝉多丨丨茂树有余音】写韵【晋书袁宏传桓温令伏防读其北征赋防云得益丨丨一句为】【小胜宏应声曰感不絶于余心愬流风而独写王珣曰当今文章之美故当共推此生又龙兴职方乘一书生文箫遇仙女吴彩鸾】【归钟陵贫不自赡彩鸾曰我为丨孙愐唐丨运笔如飞一部售五千文尽又为之张雨题东坡真迹诗丨丨轩中尘不惊与谁同蹑】【凤皇翎】唐韵【见上唐书艺文志孙愐丨丨五巻】高韵【宋书谢灵运传论缀平台之逸响采南皮之丨丨储光羲诗石】
