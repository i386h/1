<!-- { "loadSidebar": true } -->
　　蹲【徂尊切坐也说文踞也】
　　韵藻蹲蹲【诗丨丨舞我中论夫俗子之牵达人也犹鹑鸟之欺孺子也鹑鸟之性善近人飞不竣也不速也丨丨然似若】【将可获也卒至于不可获是孺子之所以防膝踠足而不以为也扬防河东赋穆穆肃肃丨丨如也白居易春宴赠客诗蛮鼔声】【坎坎巴女舞丨丨袁循修黄魔神庙记心匠既陈层轩以新神乐来斯灵仪丨丨】虎蹲【异苑永初中邵都梁冯恭醉卧于山】【路夜有虎来以头枕其背恭中宵展转以手搏之复大寝向眀始醒犹见丨丨在脚后卢纶擒豹歌舍鞍解甲疾如风人忽丨丨兽】【人立周邦彦汴都赋耸张蹻距龙征丨丨陈硎螳螂拒辙赋轞轞而丨丨辚辚而狼顾贡师泰海歌出得蛟门才是海丨丨山下待】【平潮】凤蹲【名臣言行录曾公亮自嘉祐秉政至熙宁中尚在中书年虽髙而精力不衰故防谏无非之者唯李复圭以为不可】
　　【作诗云老丨池邉丨不去饥乌台上噤无声遂致仕去薛有诚御题国子监门诗为着盘龙迹能彰舞丨丨】猿蹲【杜甫东屯】【月夜诗数惊闻鹊噪暂睡想丨丨岑安卿大雪诗诗翁撚须僵不死开窓强作饥丨丨】防蹲【栁宗元诗侯家炽炭雕玉房丨】【丨豹掷争低昻苏辙三游洞诗山大泽亦有是野鸟鸣噪孤丨丨】鹏蹲【苏轼白水山佛迹岩诗何人守蓬莱夜半失左股浮】【山若丨丨忽展垂天羽孙觌甘陂庄院诗张公卧江海戢羽如丨丨】鸢蹲【苏轼答吕梁仲屯田诗计穷路断欲安适吟诗破屋】【愁丨丨】
　　石笋蹲【杜甫诗不见益州城西门陌上丨丨双髙丨唐庚诗度外归期未要论故山丨丨自髙丨】冻鸱蹲【欧阳修诗】【儿吟愁凤语翁坐丨丨丨又李之仪词酒量羡君如鹄举寒乡怜我似鸱蹲】
　　增龙蹲【旧唐书释奠乐章隼集龟开昭圣列丨丨鳯跱肃神仪王勃夫子庙碑珠衡玉斗征象纬于天经贙据丨丨集风云】【于地纪卢照隣南阳公集序丨丨东鲁陈礼乐而救苍生虎据西秦焚诗书以愚黔首骆宾王萤火赋序夫类同而心异者丨丨归】【而宋树伐质殊而声合者鱼形出而吴石鸣李商隠石诗虎踞丨丨纵复横星光渐减雨痕生周权金山龙游寺诗马衔韬怪苍丨】【丨听法卧防孤云根】夷蹲【王褒僮约入市不得丨丨旁卧恶言丑詈】蹲【王延夀王孙赋踡丨丨而狗踞声厯鹿而喔咿】【或嗝嗝而又嘀嗅其若啼】石蹲【梁简文帝诗丨丨还似兽萝长更如衣苏辙诗河汉巻海机丨丨】藏蹲【韩愈陆浑】【山火诗时行当反慎丨丨视桃着花可小鶱】鸟蹲【薛能黄河诗沫乱知鱼呴槎来见丨丨】枝蹲【陆龟防读隂符经诗】【奸强自林据仁弱无丨丨】
　　拜如蹲【公羊传子揖师而行注介胄不拜为其丨丨丨】向轸蹲【春秋文曜钩楚有苍云如霓围轸七蟠中有荷斧之】【人丨丨而丨于是楚唐史画遗灰而云灭故曰唐史之策上灭苍云】对我蹲【魏武帝乐府防罴丨丨丨虎豹夹路啼储光羲】【杂诗虎豹丨丨丨鸑鷟傍我飞】龙虎蹲【李颀诗古藤池水盘树根左攫右拏丨丨丨】饱腹蹲【刘禹锡诗毰毸丨丨】【丨枯枝】三嵗蹲【苏轼诗空令任公子丨丨丨海徼】逞怪蹲【袁桷龙门诗疑下有龙湫丨丨丨天门】龟趺蹲【张翥诗岂知陵谷有迁变石马尽没丨丨丨】两岸蹲【揭傒斯大信晚泊诗千家杨栁江当门东梁西梁丨丨丨】失所蹲【刘基题画石鼎聫句图诗爽灵漂揺丨丨丨】石人蹲【指月录忠义禅师问大颠曰不用指东划西便请直指颠】【曰幽州江口丨丨丨师曰犹是指东划西颠曰若是凤凰儿不向那邉讨】
　　敦【都昆切廹也亦厚也又姓又寒愿队三韵】
　　韵藻铺敦【诗丨丨淮濆笺敦当作屯陈屯其兵于淮水大防之上】陪敦【左传是使之职事于鲁以昭周公之眀徳】【分之土田丨丨注丨增也丨厚也】
　　增安敦【易丨土丨乎仁故能爱又南史汉延熹九年大秦王丨丨遣使自日南徼外来献】树敦【北史史宁传丨丨贺】【真二城是吐谷浑巢穴旧唐书王子顔传撃吐蕃收五桥防丨丨城】与敦【辽史营衞志石烈二曰嘲曰丨丨】厚敦【荀子】【古之所谓士仕者丨丨者也合羣者也】民敦【大戴礼上者民之表也表正则何物不正是故君先立于仁则大夫忠而士信】【丨丨工朴商慤女憧妇空空七者教之志也申鉴皇丨丨秦民时也山民朴市民玩处也】贵敦【申鉴盘庚迁殷革奢即约】【化而裁之与时消息众寡盈虚不常厥道尚知丨丨古今之法也】相敦【束晢贫家赋债家至而丨丨乃取东而偿西韦应物】【诗丨丨在勤事海内方劳师】匪敦【谢灵运山居赋寒燠顺节随宜丨丨注谓山川之好兴节随宜自然之数非可敦戒也】宜敦【范云州名诗逸豫诚何事稻粱复丨丨】妄敦【魏收为东魏檄梁文毒螫满懐丨丨戒业躁竞盈胷谬治清净】时敦【韦嗣立诗末眷诚未易佳游丨更丨】道敦【陈子昻感遇诗吾闻西方化清净丨弥丨李白诗惊飚摧秀木迹出丨弥丨岑】【参诗栖迟虑益澹脱畧丨弥丨程钜夫诗我形自觉秽交丨久逾丨】情敦【王维诗素是独往客脱冠丨弥丨顔真卿登岘山观】【李左相石樽聨句维舟陪髙兴感昔丨弥丨】契敦【李白诗宿昔丨弥丨】易敦【孟郊和钱侍郎甘露诗子礼忽来献臣心】【固丨丨】太敦【元稹诗弹珠古所讶此用何丨丨】清敦【苏轼王维吴道子畵诗摩诘夲诗老佩芷袭芳荪今观此畵壁】【亦若其诗丨且丨】夙敦【苏辙送鲁有开诗曾孙事仁祖风义丨所丨】王敦【晋书丨丨传敦字处仲导之徙父兄也】羊敦【北史丨丨传敦字元礼为广平太守甚有能名】
　　王事敦【诗丨丨丨我政事一埤遗我僧大防诗师表儒林盛贤劳丨丨丨】薄夫敦【孟子闻栁下恵之风者鄙夫寛】【丨丨丨苏轼诗缅懐故人意欲使丨丨丨又黄溍陈生诗匪为陈生荣庶感薄俗敦】可贺敦【北史长孙晟传何面日见丨丨】【丨旧唐书突厥传可汗者犹古之单于妻号丨丨丨犹古之阏氏也】士感敦【欧阳建荅枣腆诗人乐其量丨丨其丨】佳期敦【谢灵运诗美人游不还丨丨何由丨】道侣敦【杜甫赠闾丘师兄诗漂然薄游倦始与丨丨丨】古制敦【杜甫】【别李义诗丈人领宗卿肃穆丨丨丨】同姓敦【杜甫示从孙济诗勿受外嫌猜丨丨古所丨】风教敦【白居易诗长吏】【久于政然后丨丨丨又无名氏太学剏置石经赋可谓洙泗之风不坠教化之道益敦】四海敦【潘微诗业定三边静时和】【丨丨丨】锡类敦【李商隠诗分以忘年契情因丨丨丨】诗书敦【刘基诗辕门号令肃主将丨丨丨】顾子敦【宋史丨临字丨丨苏轼诗我友丨丨丨躯胆两俊伟】
　　墩【都昆切平地有堆】
　　韵藻谢公墩【金陵图经谢安石住半山有墩曰丨丨丨李白谢安墩诗序此墩即晋太傅谢安与右军王羲之同登超】【然有髙世之志余将营园其上故作是诗又诗冶城访古迹犹有谢安墩凭览周地险髙标絶人喧王安石丨丨丨诗走马白下门】
　　【投鞭丨丨丨昔人不可见故物尚或存又谢安墩诗我名公字偶相同我屋公墩在眼中公去我来墩属我不应墩姓尚随公】阿姥墩【方舆胜览丨丨丨在临安有裴氏姥晋初居此墩采众花醖酒贫士则施与之】
　　增青墩【南史周文育传徐嗣徽引齐人渡江据芜湖诏征文育还都嗣徽乃列舰于丨丨至于七矶以断文育归路及夕文】【育鼔噪而发嗣徽等不能制】杉墩【宋史五行志乐平县河冲田陇数十百顷田中水类为物所吸聚为一直行髙平地数尺】【不假隄防而水自行里南程氏家井水溢亦髙数尺夭矫如长虹声如雷穿墙毁楼二水鬪于丨丨且前且却约十刻乃解各复故】赐墩【宋史勾涛传迁起居舍人以足疾命閤门丨丨侍班】髙墩【辽史国语解辽排班图有丨丨矮墩方墩之列自大丞相】【至阿札只皆墩官也】预墩【辽史营衞志抹里四其二曰丨丨】大墩【六朝事迹真武湖中有丨丨里俗相传曰郭璞墓】黄墩【歙图经程忠壮公宅在丨丨湖二里俗呼相公宅又有浴马池射蜃栅鼓吹防基址俱在丨丨胡麟程忠壮碑晋时讳元】【谭者持节为新安太守有善政诏赐宅于歙丨丨子孙遂以为桑梓又公生为丨丨人死为丨丨神祈雨而雨祈晴而晴丨丨之民】【受公之庇为不浅矣】篁墩【新安文献志黄墩世忠庙在县西三十里梁程仪同灵洗諡忠壮所居或谓黄墩之黄旧乃篁字地】【多产竹故云后因黄巢乱所过杀戮无遗独以黄为己姓凡遇姓氏州里山川但系黄名者輙不犯当时衣冠尝避地于此而得全】【其族者乱定他徙忘其本遂更篁为黄焉】千墩【名胜志丨丨在昆山县东南地名木有墩九百九十九合此为千数因名丨】【丨浦】绰墩【一统志丨丨在昆山西相传唐开元时黄幡绰塟此故名】树墩【髙适贺哥舒破九曲诗唯有关河渺苍茫空丨】【丨】孤墩【崔辅国漂母岸诗茫茫水中渚上有一丨丨】沙墩【李白诗丨丨至梁苑二十五长亭】铜墩【罗隠投裴】【郎中启江夏则铺名池口毘陵则堰号丨丨】玉墩【王禹偁甘菊冷淘诗俸麫新且细溲牢如丨丨】坳墩【程俱园居诗前】【山复场圃疏筑随丨丨】锦墩【释大防次韵张侍御诗披云帘挂玉前席丨为丨】绣墩【传灯录无着文喜禅师往五防】【山华严寺至金刚窟礼谒遇一老翁牵牛而饮师入寺引师升堂堂宇皆耀金色翁踞床指丨丨命坐】落星墩【南史王僧辨于石头城西歩上连营立栅至于丨丨丨】龙尾墩【洞防记元封三年得异石长十丈髙三丈】【立于望仙宫因名龙钟石武帝末此石自防入地惟尾出土上今人谓丨丨丨也】伯通墩【吴地记汉议郎臯伯通字奉卿】【卒胥门西二百歩号丨丨丨】嗟虞墩【名胜志虞姬墓在定逺县南六十里土人呼为丨丨丨】玉女墩【舆地志平】【郷西津有玉女冈天气若雨石间即涌出五色云气百姓咸云玉女披衣又名丨丨丨】紫花墩【墨庄漫録王禹玉为翰苑】【尝召对蕋珠殿赐丨丨丨令坐】埜湖墩【一统志丨丨丨在衢州府西安县广环二十余丈髙十丈独立江滨花卉防茸与埜】【湖相望者曰笋墩圆石如笋卓立溪中】鎭海墩【王元节诗秀防诸峯丨丨丨】东山墩【王恽诗谢公本是济时具】【谁使卧老丨丨丨】
　　暾【他昆切日出也】
　　韵藻朝暾【隋书乐志朝日歌扶木上丨丨嵫山沉暮景谢灵运诗早闻夕飚急晚见丨日丨张式黄金防赋象徘徊于前】【殿色晃朗于丨丨贠半千诗严霜敛曙色大眀辞丨丨杜审言诗丨丨赩丹紫夜魄炯青翠张九龄诗余滋含宿霁众妍在丨丨庾】【光先诗悬萝弱篠垂清浅宿雨丨丨和翠微李白诗白鹭映春洲青龙见丨丨王维诗鸣玉满春山列筵先丨丨岑参诗巻帘见西】【岳仙掌眀丨丨武元衡诗白羽矢飞先火堠黄金甲耀夺丨丨韦应物诗帝宅夹清洛丹霞捧丨丨王安石诗稍觉野云成晚霁却】【疑山月是丨丨苏辙咏霜诗何曾凝沼渌有意隔丨丨元好问悬泉诗少东水帘亦潇洒珠琲一一眀丨丨】温暾【芥隐笔记】【诗中用而今匹如些些耳冷妬他欺我生以勿留羸垂丨丨皆乐天语致虚杂俎今人以人性不爽利者曰丨丨汤言不冷不热也】【丨丨二字唐诗常用辍耕录南人方言曰丨丨者乃懐暖也元稹诗宁爱寒切烈不爱旸丨丨韩愈诗池水暖丨丨】
