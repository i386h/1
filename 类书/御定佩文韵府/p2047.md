<!-- { "loadSidebar": true } -->
　　增炜炜【广雅丨丨盛也蔡邕琴赋观彼椅桐层山之陂丹华丨丨緑叶参差夏侯湛朝华赋灼煌煌以丨丨独崇朝而达暮】【谢惠连仙人草赞园有嘉草名曰仙人丨丨莫莫臻臻】韡炜【张华感婚诗丨丨众亲盛于我犹若常】炎炜【魏了】【翁诗丨丨烁穹昊】赤炜【林景熙诗缅懐丨丨初欝若翠蛟舞】陈炜【后汉书孔融传丨丨曰夫人小而聪了大未必奇融】【应声曰观君所言不早慧乎】
　　红莲炜【张载蒙汜池赋丨丨丨而秀出繁葩赩以焕烂】扶桑炜【夏侯湛雷赋丨丨丨以扬燎兮雷火以南升】
　　豨【虚岂切楚人呼猪亦作狶又微韵】
　　韵藻履豨【荘子正获之问于监市丨丨也每下愈况黄庭坚诗庖丁解牛妙世故监市丨丨知民心】陈豨【汉书髙祖】【纪十年九月代相丨丨反上曰豨甞为吾使甚有信代地吾所急故封豨为列侯以相国守代今乃与王黄等劫掠代地吏民非】【有罪也能去豨黄来归者皆赦之黄庭坚韩信诗蒯通狂説不足撼丨丨孺子胡能为】
　　增黥豨【路史韩彭丨丨贩缯屠狗咸据要会】封豨【楚辞冯珧利决丨丨是射马融广成颂暴斥虎搏狂兕狱熊抾丨】【丨】苍豨【羽猎赋拖丨丨拔犀犛】海豨【江赋鱼则江豚丨丨叔鲔王鳣】告豨【谢灵运征赋观让通而丨丨始智】【而终愚】结豨【髙适东征赋幸辞通以感惠俄丨丨而谋衅】
　　顗【鱼岂切谨荘貌靖也乐也】
　　韵藻荀顗【晋书丨丨传顗字景倩幼为姊壻陈羣所赏性至孝总角知名博物洽闻理思周密宣帝辅政见顗奇之曰荀】【令君之子也】周顗【晋书丨丨传丨丨字伯仁少有重名司徒掾同郡贲嵩曰自顷雅道凌迟今复见周伯仁振起旧风清】【我族矣性寛裕友爱过人王敦举兵刘隗劝帝尽除诸王司空导诣阙请罪值顗入导呼曰伯仁以百口累卿顗不頋既见帝】【言导忠诚申救甚至出又上表明导言甚切至导不知而衔之后料检中书故事见觊表导流涕悲不自胜】萧顗【李邕大云】【寺禅院碑武徳八年守丨公讳丨防法之所建也】
　　增郎顗【后汉书丨丨传丨丨字雅光父宗学京氏易善风角星算顗少傅父业兼明经典隐居海畔延致学徒常数百人阳】【嘉二年公车徴顗使对尚书顗条便宜七事复条便宜四事书奏特诏拜郎中辞不就】刘顗【晋书明帝纪湘州刺史丨丨为】【平越中郎都督广州诸军事广州刺史】殷顗【晋书丨丨传丨丨字伯通性通率有才气少与从弟仲堪俱知名为南蛮校尉】【莅职清明政绩肃举及仲堪兴兵内伐告顗欲同举顗怒曰吾进不敢同退不敢异仲堪甚以为恨犹密諌仲堪辞甚切至仲堪】【既贵顗出行散托疾不还】孟顗【南史谢灵运传丨丨卫军昶弟也竝美风姿时人谓之双珠】孔顗【南史丨丨传顗字思】【逺少骨鲠有风力以是非为己任好读书使酒仗气为府长史虽醉日居多而明晓政事醒时判决未甞有壅众咸曰孔公一月二】【十九醉胜世人二十九日醒也性真素不尚矫饰吴郡顾觊之亦尚俭素宋世清俭称此二人】沈顗【南史丨丨传顗字防黙幼】【清静有至行慕黄叔度徐孺子之为人读书不为章句著述不尚浮华从叔勃贵显顗不至其门勃就之顗送迎不越阃勃叹曰吾】【乃今知贵不如贱也顗内行甚修事母兄孝友不事家产逢齐末兵荒与家人并日而食或有餽其粱者闭门不受惟采莼荇根】【供食以樵采自资怡怡然恒不改其乐】韦顗【唐书丨丨传顗字周仁通隂阳象纬博知山川风俗论议典据以门调歴御史】【补阙与李约李正辞更进讽諌数移大事裴垍韦贯之李绛崔羣萧俛皆布衣旧为宰相朝廷典章多所资逮甞曰吾侪五人智】【不及一韦公】姚顗【五代史丨丨传顗字百真少不修容止时人莫之知中条山防士司空图一见以为奇以其女妻之】张顗【宣和书谱唐丨丨莫知其系官至左司郎中幼好学喜作真书字体谨严率仿栁公权而自成一家观其所书赠光诗云金】【殿圣人看纵笔玉堂词客尽裁诗则顗不独工于书而尤长于赋咏也】智顗【神僧传丨丨母徐氏梦香五彩萦在懐欲】【拂去之闻人语曰宿世因縁寄托僧道福徳自至何以去之及诞育之夜室内洞明信宿其光乃止年十八投湘州果愿寺沙门法】【绪出家焉】
　　韡【于鬼切华盛貌】
　　韵藻韡韡【诗常棣之华鄂不丨丨传丨丨光明也蔡邕弹棊赋容华灼烁蕚不丨丨曹植芙蓉赋焜焜丨丨烂若龙烛傅】【休奕笔铭丨丨彤管冉冉防翰】
　　增蕚韡【蔡邕江伯淮碑友于兄弟有常棣之华丨丨之度】斐韡【嵇康琴赋丰融披离丨丨奂烂】暐韡【应玚文质】【论火龙黼黻丨丨于廊庙衮冕旂旒舄奕乎朝廷】虺韡【夏侯湛禊赋灿烂丨丨焜发越】陈韡【宋史丨丨传韡字子】【华嘉定十五年淮西告防韡防金人必専向安丰而分兵缀诸郡金娄库春新胜乘鋭急战当持久困之不过十曰必遁设伏邀】【击必可胜后金人果犯安丰行韡之防遂有堂门之防史臣论曰丨丨帅才也】
　　斐【敷尾切文章貌】
　　韵藻有斐【诗丨丨君子终不可諠兮】斐斐【杨戏辅元弼刘南和赞藻丽辞理丨丨有光陈琳迷迭赋动容餙而防】【穆丨丨以承顔傅休奕枣赋丨丨素华离离朱实谢恵连诗丨丨气羃岫露盈条】狂斐【梅尧臣诗下言丨丨颇及古陶】【韦比格吾不】
　　增萋斐【诗丨兮丨兮成是贝锦传丨丨文章相错也】衰斐【后汉书马融传阳阿丨丨之晋制阐鼃华羽之南音】纷斐【嵇康琴赋丨文丨尾綝縿离纚】丁斐【魏志武帝纪建安十六年公西征与马超等夹闗而军公急持之而潜遣徐晃朱灵】【等夜渡蒲阪津据河西为营公自潼闗北渡未济超赴船急战校尉丨丨因放牛马以饵贼贼乱取牛马公乃得渡】刘斐【魏志】【郭皇后传后外亲丨丨与他国为婚后闻之勅曰诸亲戚嫁娶自当与乡里门户匹敌者不得因势彊与他方人婚也】顔斐【魏志丨丨传注丨丨字文林有才学丞相召为太子洗马黄初初转为黄门侍郎后为京兆太守】谢斐【晋书丨沈传沈曾祖】【丨吴豫章大守】
　　刘慧斐【南史丨丨丨传慧斐字宣文少博学能属文起家梁安成王法曹行参军常还都途经寻阳游于匡山遇处士张孝】【秀相得甚欢遂有终焉之志因不仕居东林寺又于山北搆园一所号曰离垢园时人谓为离垢先生】
　　诽【妃尾切説文谤也或省作非又防韵】
　　韵藻增怨诽【诗小雅谱小雅躁急而局促多忧伤而丨丨史记屈原传国风好色而不淫小雅丨丨而不乱若离骚者】【可谓兼之矣荘子刻意尚行离世异俗髙论丨丨为亢而已矣此山谷之士非世之人枯槁赴渊者之所好也荀子小人能则倨傲】【僻违以骄溢人不能则妬嫉丨丨以倾覆人】大诽【战国防太公望齐之逐夫朝歌之废屠文王用之而王管仲南阳之敝幽】【鲁之免囚桓公用之而覇百里奚虞之乞人转卖以五羊之皮穆公用之而朝西戎文公用中山盗而胜于城濮此四事者皆有诟】【丑丨丨天下明主用之知其可与立功也使若卞随务光人主岂得其用哉故明主不取其污不聼其非察其为己用故可以存社】【稷虽有外诽者不聼虽有髙世之名无咫尺之功者不赏是以羣臣莫敢以虚愿望于上】外诽【见上】沮诽【史记平凖书自】【公孙以春秋之义绳臣下取汉相张汤用峻文决理为廷尉于是见知之法生而废格丨丨穷治之狱用矣注谓废格天子之命】【而不行及丨败丨谤之者皆穷治故云废格丨丨之狱用矣】腹诽【史记平凖书事下张汤治异异与客语客语初令下有不】【便者异不应防反唇汤奏异当九卿见令不便不入言而丨丨论死自是之后有丨丨之法以此而公卿大夫多谄谀取容矣按异】【大司农顔异也】得诽【闻见后録王通云我未见丨丨而喜闻誉而惧者】公诽【夏侯湛设难不知士者无丨丨不得士者】【不愧】
　　虚诬诽【后汉书冦荣传今残酷容媚之吏无折中处平之心不顾无辜之害而兴丨丨之丨】学者诽【路史武王非圣】【人刘知几之説也丨丨丨之】
　　菲【敷尾切薄也防也又菜名又寘韵】
　　韵藻葑菲【诗采丨采丨无以下体谢灵运山居赋畦町所艺含蕋借芳蓼蕺荠丨丨苏姜】萋菲【梁书刘孝绰传】【孝绰谢髙祖启曰臣不能衔珠避颠倾柯卫足以兹疎幸与物多忤交构是非用成丨丨日月昭回俯明枉直】蔬菲【江总自序】【运善于心行慈于物颇知自励而不能丨丨尙染尘劳以此负愧平生耳】
　　增庸菲【梁昭明太子诗顾惟实丨丨冲薄竟谁施顾野王进玉篇启研考六经校雠百氏殊非丨丨所能与夺】才菲【梁肃述初赋岂前修之坠藐丨丨而体孱】
　　悱【敷尾切丨丨也】
　　韵藻不悱【论语不愤不启丨丨不】愤悱【见上苏轼防所书清虚堂记昔人求书法至拊心呕血而不获求安心法】【祼雪没腰仅乃得之今子由既轻以余书予人可也又以其防妙之法言不待丨丨而岂不过哉】增悱悱【礼记时观而弗语存其心也疏时观谓敎者时时观之而不丁寜告语也既不告语学者则心愤愤口丨丨然后启】【之学者则存其心也李程汉白武殿诸儒讲五经赋宏辩者愤愤丨丨博议者云萃风趋】愁悱【刘弇诗冗语酿丨丨】诙悱【刘弇诗清狂到丨丨】徐悱【南史刘孝绰传孝绰三妹一适琅邪王叔英一适吴郡张一适东海丨丨并有才学悱妻文尤清】【防所谓刘三娘者也又丨丨传悱字敬业幼聪敏能属文位太子舍人掌书记累洗马中舍人犹管书记出入宫坊者歴稔俄】【晋安内史】
　　棐【府尾切辅也】
　　韵藻天棐【书丨丨忱辞其考我民】
　　增笃棐【书丨丨时二人我式克至于今日休】杨棐【宣和画谱丨丨京师人也客游江浙后居淮楚善画释典学吴生能】【作大像尝于泗濵普照佛刹为二神率逾三丈质干伟然凛凛可畏又作钟馗亦工】
　　欧阳棐【宋史丨丨修传修中子丨博览强记能文辞元符末知蔡州蔡地薄赋重转运使又为覆折之令多取于民民不堪】【命防有诏禁止而佐吏惮使者不敢以诏防从事棐曰今天子诏意深厚知覆折之病民手诏止之若有惮而不行何以为长吏命】【即日行之】
　　虮【居狶切丨虱又防韵】
　　韵藻增素虮【陆机七徴丨丨涌而瀺灂滋芬溢而相徽沈约赋育丨丨于冑垂葆髪于缦胡】缪虮【荀子齐之】【田单楚之荘蹻秦之卫鞅燕之丨丨皆世所谓善用兵者也】
　　榧【府尾切木名子可食疗白虫】
　　韵藻增玉榧【本草榧文木斐然章彩故谓之榧信州玉山县者为佳土人呼为赤果亦曰丨丨】粗榧【本草榧有】【一种丨丨其木与榧相似但理粗色赤耳其子稍肥大仅圆不尖神农本草柀子即丨丨也】尝榧【周必大有夜与诸弟小酌】【丨丨实误食乌喙诗】
　　蜂儿榧【叶适有玉山丨丨丨歌】
　　岂【祛狶切安也焉也曽也又贿韵】
　　韵藻增吾岂【论语丨丨匏瓜也哉韦肇瓢赋安贫所饮顔生何愧于贤哉不食而悬孔父尝嗟夫丨丨】
　　防【祛狶切菜似蕨生水中】
　　韵藻云梦防【陆龟防中酒赋剪丨丨丨采泮宫芹】
　　偯【于岂切哭余声】
　　韵藻哭不偯【礼记童子丨丨丨孝经孝子之丧亲也丨丨丨礼无容】
