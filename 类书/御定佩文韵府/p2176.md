<!-- { "loadSidebar": true } -->
　　韵藻作苦【书润下作醎炎上丨丨曲直作酸从革作辛稼穑作甘汉书杨恽传田家丨丨时伏腊烹羊炮羔斗酒自劳】【杜甫诗终然添旅食丨丨期壮观】自苦【书尔惟自鞠丨丨传鞠穷也汉书司马相如传驰归成都家徒四壁立文君久之不】【乐谓长卿曰第俱如临卭从昆弟假贷犹足以为生何至丨丨如此后汉书马援传士生一世但取衣食裁足致求盈余但丨丨耳】【魏文帝大墙上蒿行何为丨丨使我心悲】荼苦【诗谁谓丨丨其甘如荠潘岳诗为法受恶谁谓丨丨】劳苦【诗有子七人母】
　　【氏丨丨史记项羽纪沛公先破秦入咸阳毫毛不敢有所近封闭宫室以待大王丨丨而功高如此后汉书班超传家贫常为官佣】【书以供养久丨丨辍业投笔叹曰大丈夫当立功异域以取封侯安能久事笔研间乎易林敝笱在梁鲂逸不禁渔父丨丨连室干】【口李白诗尔从咸阳来问我何丨丨杜甫诗身危适他州勉强终丨丨又畦丁告丨丨无以供日夕劳又去声汉书张耳传廷尉以】【贯髙辞闻上上使泄公持节问之丨丨如平生欢】功苦【诗四牡笺使臣以王事往来于其职于其来也陈其丨丨以歌乐之】【齐语今夫工审其四时辨其丨丨注坚曰丨脆曰丨管子人之寡众士之精粗器之丨丨尽知之此乃知形者也】寒苦【诗民】【莫不谷我独何害传言民皆得养其父母我独何故覩此丨丨之害后汉书崔寔传寔为五原太守俗不织绩民冬月无衣寔至官】【为作纺绩织絍綀緼之具以教之民得以免丨丨又西羌传堪耐丨丨同之禽兽虽妇人之产子亦不避风雪魏文帝艶歌行少小】【相触抵丨丨常相随杜审言赠苏味道诗北地丨应丨南庭戍未归李白诗松柏虽丨丨羞逐桃李春苏轼秋怀诗壶慰作劳裹】【饭救丨丨】味苦【礼记其丨丨其臭焦杜甫苦竹诗丨丨夏虫避丛卑春鸟疑】辛苦【史记吴太伯世家越王句践栖于防】【稽因太宰嚭而行成王许之伍子胥谏曰句践为人能丨丨今不灭后必悔之蔡琰胡笳十八拍一生丨丨兮縁离别陆机诗翩】【翩宦逰子丨丨谁为心谢芳姿团扇歌白团扇丨丨五流连是郎眼所见王襃责髯奴文枯槁秃瘁劬劳丨丨骆宾王荡子从军赋】【荡子丨丨十年行回首闗山万里情陈子昻诗宁知巴峡路丨丨石尤风】甘苦【史记燕召公世家燕王吊死问孤与百姓同丨】【丨老子能丨能丨能羶能香荀子丨丨醎淡辛酸竒味以口异杜甫诗露之所濡丨丨齐结实】良苦【汉书李陵传立政曰】【少卿丨丨霍子孟上官少叔谢女后汉书王常传光武见常欢劳之曰王廷尉丨丨毎念往时共更艰戹何日忘之朱子诗嬾惰心】【力衰念公亦丨丨】严苦【后汉书阳球传时天下大旱司空张颢条奏长吏苛酷贪汚者皆罢免之球坐丨丨徴诣廷尉当免】【官刘峻广絶交论叙温燠则寒谷成暄论丨丨则春丛零叶】相苦【晋书谢朗传总角时病新起体甚羸未堪劳于叔父安前】【与沙门支遁讲论遂至丨丨唐书杜审言传初审言病甚宋之问武平一等省候何如荅曰甚为造化小儿丨丨尚何言然】食苦【穆天子传天子于是休猎于是丨丨注苦草名】生苦【列子人胥知生之乐未知丨之丨知老之惫未知老之佚】愁苦【九歌夫人自有兮美子荪何以兮丨丨李陵荅苏武书身之穷困独坐丨丨杜甫诗别家三月一得书避地何时免丨丨】离苦【梁简文帝大法颂序三千化土之质火宅有丨丨之期李白诗海水直下万里深谁人不言此丨丨吴师道促织吟美人不寐空】【闺深共向西风诉丨丨又宋之问谒能禅师诗不作别丨丨归期多年李白诗桓山之禽别丨丨欲去回翔不能征】穷苦【王维诗被服圣人教一生自丨丨】
　　夏多苦【礼记凡和春多酸丨丨丨秋多辛冬多咸调以滑甘周礼天官食医凡和丨丨丨注南方火味苦属夏谓和谓苦也】用心苦【北齐书李广传博涉羣书有才思为侍御史曽欲早朝未明假寐忽惊觉谓其妻曰吾向似睡忽见一人出吾身中】【语云君丨丨过丨非精神所堪今辞君去因而恍愡不乐数日便遇疾杜甫诗清诗近道要识子丨丨丨】欲苦【齐民要术】【欲丰甘草先生荠也丨丨丨苦草先生葶也】越吟苦【王昌龄诗诗人清江畔是夜丨丨丨又方回诗睡稀枕上无春】【梦吟苦楼前有月知】月色苦【李华吊古战塲文日光寒兮草短丨丨丨兮霜白】农夫苦【髙适诗试共野人言深觉】【丨丨丨】闗山苦【李白诗五月相呼度太行摧轮不道丨丨丨】作诗苦【李白嘲杜甫诗借问因何太痩生总为从】【前丨丨丨苏轼诗迩来子美痩正坐丨丨丨又李中献赵舍人诗神清宜放旷诗苦益纵横】农事苦【杜甫诗南方瘴厉地】【罹此丨丨丨】昌歜苦【苏轼端午诗身随防丝系心与丨丨丨】不知苦【黄庭坚诗击强如摧枯食蘗丨丨丨】菊甘薏苦【抱朴子丨丨丨丨物性不同】
