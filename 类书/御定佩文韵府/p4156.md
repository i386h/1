<!-- { "loadSidebar": true } -->
　　增进剑【礼记丨丨者左首尉缭子吴起临战左右丨丨起曰将军主旗鼓尔临难决疑挥兵指刃此将事也一剑之任非将】【事也】抽剑【左传齐侯驾将走邮棠太子与郭荣扣马曰师速而疾畧也将退矣君何惧焉且社稷之主不可以轻轻则失众君】【必待之将犯之太子丨丨断鞅乃止庾信豆乃敦崇传弯弓则防破小支丨丨则泉飞枯井】铸剑【左传莒子庚舆虐而好剑】【茍丨丨必试诸人北史綦母怀文传广平郡南干子城是千军丨丨处其土可莹刀开元天宝遗事李林甫尝以甘言诱人之过谮】【于上前朝中相谓曰李公虽靣有笑容而肚中丨丨也苏辙诗神仙丨丨本无硎岸古班班尚铁鉎】属剑【左传吴伐越句践患】【吴之整也使死士再禽焉不动使罪人三行丨丨于颈而辞曰二君有治臣奸旗鼔不敏于君之行前不敢逃刑敢归死遂自刭也】【师属之目越子因而伐之大败之】修剑【战国策田单攻狄不能下齐婴儿謡曰大冠若箕丨丨拄頥攻狄不下垒于梧丘后】【汉书张衡传振余袂而就车兮丨丨揭以低昂】顿剑【战国策苏代献书穰侯曰齐割地以实晋楚则晋楚安齐举兵而为之丨】【丨则秦反受兵】良剑【战国策函冶氏为齐太公买丨丨公不知善归其剑而责之金吕氏春秋得十良马不若得一伯乐得十】【丨丨不若得一欧冶李巽再请苻载书洪钟遇扣大小必应丨丨赴剸泥玉一切】缩剑【战国策武安君丨丨将自诛臂短不】【能及衔剑征之于柱以自刺】挺剑【战国策唐睢丨丨而起秦王色挠长跪而谢之曰先生坐何至于此左思呉都赋睚眦则】【丨丨喑呜则弯弓魏牧移梁文被组横矛执殳丨丨李白诗毛公一丨丨楚赵两相存陆游诗丨丨刺乳虎血溅貂裘殷】搤剑【史记周纪楚有养由基者善射者也去栁叶百歩而射之百发而百中之有一夫立其旁曰善可教射矣养由基怒释弓丨丨曰客】【安能教我射乎】轻剑【史记周纪纣登于台自燔于火而死武王自射之三发而后下车以丨丨击之陆机诗丨丨拂鞶砺长】【缨丽且鲜】执剑【史记周纪武王除道脩社防宜生太颠闳夭皆丨丨以衞武王】持剑【史记项羽纪会稽守通谓项梁曰吾】【闻先即制人后则为人所制吾欲发兵使公及桓楚将梁乃出诫籍丨丨居外待梁复入与守坐召籍入遂防剑斩守头説苑子路】【丨丨孔子问曰由安用此子路曰固以自衞孔子曰君子以忠为质以仁为衞何必丨丨乎】椷剑【史记天官书免过太白间】【可丨丨注辰星谓之免星丨音函容也其间可容一丨】喜剑【史记田叔传叔丨丨学黄老术于乐巨公所】冠剑【史记】【货殖传游闲公子餙丨丨连车亦为富贵容也江淹寄丘三公诗昔我学丨丨逢君在三川王维诗羣公朝谒罢丨丨下丹墀温】【庭筠苏武庙诗囘日楼台非甲帐去时丨丨是丁年苏轼赠写御容妙善师诗元老侑坐须眉古虎臣立侍丨丨长】论剑【史记】【刺客传荆轲尝游过榆次与葢聂丨丨葢聂怒而目之荆轲出人或言复召荆卿荆卿则已驾而去榆次矣】刺剑【史记刺客】【传鲁句践已闻荆轲之刺秦王私曰嗟乎惜哉其不讲于丨丨之术也】加剑【汉书贾谊传大臣闻谴诃则白冠牦缨盘水丨】【丨造请室而请辠耳注请室请罪之室】秉剑【后汉书百官志注蔡质汉仪曰侍中常伯喻防公卿上殿称制叅乘佩玺丨丨】御剑【后汉书东平宪王苍传元和三年行东廵狩幸东平宫帝追感念苍遂幸苍陵赐丨丨于陵前宋史李重贵传重贵对便】【殿太宗善之出丨丨以赐】文剑【后汉书李章传拜阳平令时赵魏豪右往往屯聚清河大姓赵纲遂于县界起坞壁缮甲兵为】【所在害章到乃设飨防而延谒纲纲带丨丨被羽衣从士百余人来到章与对防饮有顷手剑斩纲伏兵亦悉杀其从者梁元帝赋】【歩光之丨丨惊汉阳之夕景】具剑【后汉书冯异传赤眉延岑乱三辅郡县大姓各拥兵众大司徒邓禹不能定乃遣异代】【禹讨之车驾送至河阳赐以乘舆七尺丨丨注具谓以宝玉装餙之东观记作玉丨丨隋书礼仪志一品玉丨丨佩山玉陆游梦】【韩无咎歌有时赠我玉丨丨间亦报之金错刀】赐剑【后汉书温序传序行部至襄武为隗嚣别将茍宇所拘劫序以节挝杀数】【人贼众争欲杀之宇止之曰此义士死节可丨以丨序受剑衔须于口顾左右曰旣为贼所廹杀无令须污土遂伏剑而死】奋剑【后汉书葢勲传昔庄贾后期穰苴丨丨北史江悦之传悦之子文遥少有大度道迁之图杨灵珍文遥丨丨请行遂手斩灵珍】【按道迁夏侯道迁也苏舜钦诗京城凶豪儿丨丨闯帝藩】袖剑【魏志厐淯传淯外祖父赵安为同县李寿所杀淯舅兄弟三人】【同时病死寿家喜淯母娥自伤父仇不报乃帷车丨丨白日刺夀于都亭徐诣县受戮陆游岳阳楼诗黄衫仙翁喜无恙丨丨近到】【城南亭】逾剑【晋书文帝纪丨丨销氛浮淮静乱】提剑【晋书乐志汉祖丨丨寰中削平天下北史李文贵传贵少从师】【受学尝辍书叹曰男儿当丨丨汗马以取公侯何能为博士也徐陵陈公九锡文枕戈尝胆丨丨抚心唐太宗诗弱龄逢运改丨丨】【郁匡时苏轼诗丨丨本是耕田夫横行天下竟何事元好问光武台诗当年赤帝孙丨丨起蒿蓬】给剑【晋书舆服志太康八】【年诏诸尚书军校加侍中常侍者皆给传事乘轺车丨丨得入殿省中与侍臣升降相随】承剑【晋书衞瓘张华传论俱蹈淫网】【同嗟丨丨】铜剑【晋书束晳传太康二年盗发魏襄王墓得竹书数十车又得丨丨一枚宋史艺文志江淹丨丨赞一巻刀剑录】【夏启在位以庚戌八年铸一丨丨长三尺九寸藏之秦望山中江淹丨丨赞序永明初凿东北之地皆平岗迤陇尤多古冡墓有人】【得丨丨长尺五寸庾信栁霞墓志铭遂使君子之陵止埋丨丨贤臣之墓惟铭石函苏轼二古丨丨诗一双丨丨秋水光两首新诗】【争剑铓】奉剑【晋书列女传序讥文伯于丨丨让子发于分菽】齿剑【晋书列女传论悬梁靡顾丨丨如归刘峻山栖志岂】【与嵇生丨丨扬子坠阁较其优劣者哉刘知防思慎赋朝结驷而乘轩暮丨丨而膏镬】神剑【晋书刘曜载记尝夜闲居有二】【童子入跪献剑一口置前再拜而去以烛视之剑长二尺背上有铭曰丨丨御除众毒曜遂服之剑随四时而变为五色阴铿经丰】【城剑池诗清池自湛澹丨丨久迁移隋齐王与王真书山藏羙玉光照廊庑之间地蕴丨丨气浮星汉之表白居易汉髙帝斩白】【蛇赋提丨丨于手中斩灵蛇于泽畔李商隐诗丨丨飞来不易销碧潭珍重驻兰桡掲傒斯诗囊里天书明日月匣中丨丨閟风雷】鸾剑【宋书始平孝敬王传垂葆旒于昭术竦丨丨于清都】咀剑【宋书顾觊之食椒非养生之术丨丨岂衞性之经】连剑【梁书文学谢防卿肆情诞纵湘东王与书慰勉之荅曰丨丨飞鳬拟非其懐私茂德窃用涕零】珠剑【南史羊侃传侃】【初为尚书郎以力闻魏帝尝谓曰郎官谓卿为虎岂羊质虎皮乎试作虎状侃因伏以手抉殿没指魏帝壮之赐以丨丨】跳剑【旧唐书音乐志梁有长蹻伎掷倒伎丨丨伎吞剑伎李尤平乐观赋飞丸丨丨沸渭回扰】吞剑【见上】浪剑【唐书南蛮传册】【异牟寻为南诏王遣清平官尹辅酋等七人谢天子献铎鞘丨丨】弓剑【五代史梁家人传友寜幼聪明喜愠不形于色太祖】【以为军校善用丨丨李白飞龙引鼎湖流水清且闲轩辕去时有丨丨】轮剑【五代史刘知俊传姿貌雄杰能被甲上马丨丨】【入敌勇出诸将】掷剑【五代史郑仁诲传仁诲初事唐将陈绍光绍光尝因醉怒仁诲拔剑欲杀之仁诲植立不动无惧色绍光】【丨丨于地抚仁诲曰汝有器量必富贵非吾所及也】剑【宋史仪衞志班剑本汉朝服带剑晋以木代之亦曰丨丨】植剑【宋史鱼周询传周询通判汉州城中夜有火部众救之丨丨于前日攘一物者斩火止民无所失亡】木剑【辽史刑法志太宗时】【制丨丨面平背隆大臣犯罪重欲寛宥则击之】鞘剑【元史何实传实来归大将穆呼哩与论兵事竒变百出遂引见太祖献军】【民之数帝大悦赐丨丨一命从穆呼哩充前锋】好剑【管子楚王好小腰而羙人省食吴王丨丨而国士轻死】羽剑【管子丨丨珠饰者斩生之斧也文采纂组者燔功之窰也】七剑【列子宋有兰子者以技干宋元宋元召而使见其技弄丨丨迭】【而跃之五剑常在空中元君大惊立赐金帛补之诗舞干两阶庶可覩跳空丨丨今何庸】吹剑【庄子夫吹管也犹有嗃也】【丨丨首者吷而已矣范成大诗习气丨丨一吷病躯垂堂千金】私剑【韩非子其可以罪过诬者以公法而诛之其不可被以罪】【过者以丨丨而穷之是明法术而逆主上者不僇于吏诛必死于利剑矣】相剑【韩非子曾从子善丨丨者也衞君怨吴王曾从】【子曰吴王好剑臣请为呉王丨丨拔而示之因为君刺之吕氏春秋丨丨者曰白所以为坚也黄所以为牣也黄白杂则坚且牣良】【剑也】恶剑【吕氏春秋今有利剑于此以刺则不中以击则不及与丨丨无择为是鬬因用丨丨则不可】操剑【吕氏春秋】【晏子见疑于齐君出奔北郭骚曰吾将以死白之令其友丨丨奉笥而从造于君庭曰晏子天下之贤者也去则齐必侵矣必见国】【之侵也不若先死退自刎焉齐君大骇乘驿自追晏子请而反之淮南子不仁而有勇力果敢则狂而丨丨】弃剑【吕氏春秋】【荆有佽非者得宝剑于千遂渉江有两蛟夹绕其船谓舟人曰两蛟绕船能两活乎舟人曰未之见也非拔宝剑曰此江中之腐肉】【朽骨也丨丨以全已余奚爱焉于是赴江刺蛟舟中人皆得活江淹薯蓣颂微根傥饵丨丨为仙李白诗丨丨学丹砂】铁剑【越絶书欧冶子干将凿茨山其溪取铁英作为丨丨二枚庾信侯莫陈道生墓志铭丨丨金龟荣追玉铉杨烱梁锜志雕弧夜月】【筋角三才丨丨秋霜烟云五色耿湋诗常闻丨丨利早晚借余威】举剑【淮南子阳虎为乱于鲁鲁君令人闭城门而捕之围】【三匝阳虎将丨丨而伯颐门者止之日我将出子阳虎因赴围而逐扬剑提戈而走注伯廹也】扬剑【见上】玉剑【説苑襄成】【君始封之日衣翠衣带丨丨履缟舄立于游水之上东宫旧事太子仪饰有丨头丨卢照隣诗丨丨浮云金鞭明月弓李邕鬬鸭】【赋鱼横丨丨蚁沸金樽李商隐诗空余双丨丨无复一壶冰】名剑【吴越春秋使干将铸作丨丨二枚一曰干将二曰莫】掌剑【吴越春秋鲁使季孙聘于吴阖闾使丨丨大夫以莫献之】八剑【拾遗记越王句践使工人以白马白牛祀昆吾】【之神采金铸之以成丨丨之精一名掩日二名断水三名转魄四名悬翦五名惊鲵六名灭魄七名却邪八名真刚刀剑録刘备以】【章武元年采金牛山铁铸丨丨一自服一与太子襌一与梁王理一与鲁王永一与诸葛亮一与闗羽一与张飞一与赵云】荷剑【拾遗记轩辕使风后负书常伯丨丨旦游洹流夕归阴浦】挟剑【拾遗记背明国有丨丨豆其荚形似人丨丨横斜而生】异剑【拾遗记吴王阖闾葬其妹殉以羙女珍宝丨丨穷江南之富】新剑【抱朴子贵逺贱近有自来矣故丨丨以诈刻加】【价弊刀以伪题见宝】刀剑【陶景丨丨录夫丨丨之由出已久矣前王后帝莫不铸之苏轼诗少年带丨丨但识从军乐陈基】【诗平生不解带丨丨晚岁强使闲韬钤】古剑【刀剑录孙权以黄武五年采武昌铜铁作千丨丨万古刀各长三尺九寸刀头】【方皆是南铜越炭作之文曰大吴小篆书张九龄诗丨丨徒有气幽兰秪自薰韩愈诗肝胆一丨丨波涛两浮萍孟郊诗烦恼不可】【欺丨丨亦雄虞集诗龙丨丨沈秋水鹤识神丹起夜光】短剑【剧谈録大中初边鄙不宁有蕃中首帅锋镝未交扬鞭出】【于阵靣者数四潞州小将骁勇善射请快马弯弧而出连发两矢皆中其项跃马而前抽丨丨踣于鞍上杨载诗飘飘携丨丨杳杳】【泛灵搓】胯剑【东京梦华録驾诣太庙斋宫前约百余人或有交脚幞头丨丨足靴如四直使者千百数不可名状】风剑【春渚记闻莫养正梦人持数诗内一篇云火轮方击毂丨丨已飞铓】投剑【王逸九思丨丨兮脱冕龙屈兮蜿蟤】首剑【曹植】【髑髅説曹子游乎陂塘之濵顾见髑髅伏轼而问之曰子将结缨丨丨殉国君乎】扣剑【曹植酒赋或扬袂屡舞或丨丨清歌】【李白金陵歌丨丨悲吟空咄嗟梁陈白骨乱如麻】挥剑【阮籍诗丨丨临沙漠饮马九野坰苏舜钦诗弯弓射月落丨丨决天】【开】梁剑【潘岳西征赋吊袁丝之正义伏丨丨于东郭注袁盎字丝为楚相病免家居梁孝王欲求为嗣盎进説王以此怨盎】【使人刺杀袁于安陵郭门外】戢剑【潘尼火赋韬弓丨丨解甲释胄】丸剑【鲍照舞鹤赋巾拂两停丨丨双止薛曜舞马篇】【随歌鼓而电惊逐丨丨而飚驰刘筠大酺赋歘对舞于索山跳丨丨而争趋】支剑【鲍照诗息鞍循陇上丨丨望云峯】玺剑【谢朓诗丨丨先传龟玉增映】缨剑【王融求自试啓丨丨紫复歩趋丹墀】灵剑【梁简文帝庶子王规志铭荣珪掩采】【丨丨摧锋】琴剑【梁元帝法宝聨璧序箴兴丨丨铭自盘盂】坐剑【沈约遗表臣抱疾弥留迄今即化穷楚极毒无言以喻举】【刀丨丨比此为轻】一剑【江淹别赋方衔感于丨丨非买价于泉里王维老将行一身转战三千里丨丨曾当百万师刘长卿】【诗家散万金酬士死身留丨丨荅君恩张耒诗余天丨丨青逺雨万丝白】结剑【江淹诗丨丨从深景抚防逐曾光】华剑【江淹为萧骠让增封表文轩丨丨既荣既峻侯封桂食又盈又满】凶剑【江淹齐太祖诔丨丨鳞沉丑戈羽逸】两剑【刘孝】【威陇头水衅妻成丨丨杀子祀双钩徐陵与李那书但丰城丨丨尚不俱来韩子双环必希皆见】笳剑【刘孝绰诗法朋一已】【散丨丨俨将旋】夜剑【庾肩吾诗丨丨动星芒秋潮惊箭服孟郊猛将吟秋鼙无退声丨丨不隐光】匣剑【何逊诗可怜玉】【丨丨复此双鳬舄杜甫诗忧来杖丨丨更上林北冈封敖与吐蕃赞普书櫜弓丨丨无闻战伐之音被野縁原不废耕耘之具】委剑【徐陵与宗室书自兴王啓霸无劳丨丨之锋开国承家实飨彤弓之赐】销剑【庾信移齐河阳文上方丨丨山阳息马】忠剑【庾信侯莫陈道生墓志铭匣有丨丨庭流孝泉】跃剑【薛道衡诗纵横既丨丨挥霍复跳丸】落剑【许天正诗丨丨】【惟戎首游绳系胁从】戈剑【唐明皇诗股肱申教义丨丨静要荒】觉剑【王勃净惠寺碑挥丨丨而破邪山扬智灯而照昏室】抱剑【王勃春思赋懐书去洛丨丨辞秦卢照隣诗刘生气不平丨丨欲专征王令诗惟有壮士丨丨卧思得羙酒聊自甘】汉剑【卢照隣明月引见胡鞍之似练知丨丨之如霜李贺诗自言丨丨当飞去何事还车载病身】霜剑【骆宾王诗风旗翻翼】【影丨丨转龙文葛长庚太平兴国宫记丨丨铁狮更蜿蜒于西巘香炉石鼎竝盘礴于东峯贡奎诗丨丨闲宝室烈士发长吁】陈剑【李峤为欧阳通让夏官尚书表比德丨丨差踪郑履】署剑【李峤为纳言姚璹谢勅赐飞白书表韩棱深博肇蒙于丨丨田】【凤名流仅闻于题柱】锋剑【徐彦伯比干墓诗丨丨勦遗孽报复一何迅】秋剑【沈佺期诗莲花丨丨发桂叶晓旗开】题剑【苏颋姚崇兼紫防令制俾因丨丨之荣式演如丝之命张九龄诗丨丨恩方重藏舟事已非髙适诗剪桐光宠锡丨丨羙贞坚】孤剑【陈子昻诗丨丨将何托长謡塞上风吕温凌烟阁勲臣颂序匹马丨丨为王前驱元稹诗丨丨锋刃澁犹能神彩生戴叔】【伦诗酬恩仗丨丨十年弊貂裘苏轼诗月明穿破裘霜气涩丨丨】捧剑【王维诗金人来丨丨画鹢去舟】虎剑【岑参】【诗隼旗新刺史丨丨旧将军】错剑【李白大猎赋别有白猸飞駮穷竒防防牙若丨丨鬛如丛竿】闭剑【李白诗丨丨琉】【璃匣链丹紫翠房】辍剑【李白诗悲吟而雪动林木放书丨丨思髙堂】盘剑【李白诗匣中丨丨装防鱼闲在腰间未用】【渠】插剑【杜甫魏将军歌酒阑丨丨肝胆露王庭珪诗酒阑丨丨怒肝胆正恐不免论功业】快剑【杜甫李潮八分小篆】【歌况潮小篆逼秦相丨丨长防森相向韩愈石鼔歌年深岂免有缺画丨丨斫断生蛟鼍黄庭坚题防余尝评米元章书如丨丨斫】【阵强弩射千里所当穿彻方回聼孙链师琴诗急如丨丨斫蛇分两截琉璃瓶碎玉簪折王建帖侯歌帖侯亲大宛马丨丨跃出】【苍龙双】江剑【杜甫诗穷冬客丨丨随事有田园】看剑【杜甫诗检书烧烛短丨丨引杯长苏轼诗擘水取鱼湖起浪引】【杯丨丨坐生光又记取六人相防处引杯丨丨坐生风袁桷诗忆月时丨丨临风复整冠】折剑【髙适诗丨丨留赠人严装遂云】【迈白居易丨丨头诗勿轻直丨丨犹胜曲全钩苏辙诗渼陂霜落鱼可掩枯芡破盘蒲丨丨】膏剑【贺朝从军行衔珠浴铁向】【桑干衅旗丨丨指乌丸】石剑【韩愈诗泉绅拖修白丨丨攒髙青又地遐物竒怪水镜涵丨丨】讲剑【李正封诗摛文挥月】【毫丨丨淬霜锷】烈剑【孟郊诗丨丨不割物离人难作威】义剑【孟郊诗天下无丨丨中原多疮痍】饿剑【孟郊诗怪】【光闪众异丨丨唯待人】唐剑【李贺马诗丨丨斩隋公拳毛属太宗】交剑【李贺诗蒲如丨丨风如薰劳劳莺燕怨酣春】断剑【刘乂诗丨丨徒劳匣枯琴无复敖陶孙诗评孟东野如埋泉丨丨卧壑寒松】横剑【鲍溶壮士行沙鸿嘷天末丨丨】【别妻子萨都剌诗瑶坛紫气秋丨丨石室丹光夜走砂】雕剑【鲍溶诗徒为击角歌且慙丨丨字】劳剑【鲍溶乐府闲弓】【失月影丨丨无龙光】戏剑【沈亚之诗川光如丨丨帆态似翔云】掉剑【姚合剑器词丨丨龙纒臂开旗火满身】心剑【章孝标诗曾将丨丨作戈矛一战名塲造化愁许浑诗但得丨中丨酬恩会有期韦庄诗无人为我磨丨丨割断愁肠一寸苖】涩剑【温庭筠诗丨丨犹堪淬余朱或可研】健剑【温庭筠诗丨丨刜钟铅绕指】蒲剑【李咸用诗栁眉低带泣丨丨鋭初抽】旧剑【雍陶诗新鹰饱肉唯闲猎丨丨生衣嬾更磨】得剑【司空图诗丨丨乍如添健仆亡书久似忆良朋】青剑【陆龟】【蒙诗举檝挥丨丨鸣榔扣逺钲】烟剑【陆龟防种蒲诗杜若溪边手自移旋抽丨丨碧参差】双剑【李益诗丨丨欲别风凄然】【雌沉水底雄上天又王衍诗缓辔逾丨丨行行蹑石棱苏辙诗微云霭丨丨落日明故乡又桯史九江郡治之前对匡庐有峯曰丨】【丨】拍剑【吕岩诗眉因丨丨留星电衣为眠云惹碧岚】突剑【罗衮啓丨丨触锋始称効酬之分抽毫命牍终余感之】【诚】送剑【李瀚蒙求雷焕丨丨吕防佩刀】庄剑【僧贯休诗嵇松领岁寒丨丨无砻淬】怒剑【梅尧臣蝇诗丨丨休追逐】【疑屏漫指弹蔡确诗何处机心惊白鸟谁人丨丨逐青蝇】钿剑【梅尧臣诗丨丨刻辟邪符宝殊制作】荆剑【王安石诗秦甲】【久愁丨丨利赵兵今窘汉旗红】緑剑【蔡襄山姜诗叶抽丨丨端黄茸】刻剑【苏轼诗作诗颂其羙何异丨丨痕】巨剑【苏轼诗黒衣横丨丨被发凛双眸】捐剑【苏轼诗弃书丨丨学万人纨绔儒冠皆误身】卧剑【苏轼诗霜筠细破为双掩】【中有长鱼如丨丨】淬剑【徐积诗湘江之竹可为箭吴江之水好丨丨虞集堂前石诗丨丨龙随化弯弓虎自全】建剑【朱子诗序安溪道中泉石竒甚絶丨丨间山水佳处也】酹剑【陆游宝剑吟取酒起丨丨至宝当潜形】磨剑【陆游诗苔】【井闲丨丨松窓自斵琴】只剑【汪莘前月赋臣为布衣丨丨孤琴出游四方归憇家林】笑剑【葛长庚太平兴国宫记道】【院十九所居鸣琴丨丨之流官三五间延秣马脂车之客】赤剑【葛长庚云山玉虚法院记所塑丨丨皂纛之像苍龟红蛇】【之形俨然如元和迁校府也】攫剑【葛长庚涌翠亭记蓬莱在何处黄鹤杳不来抱琴丨丨复起舞于亭之上】空剑【秦畧】【少室山卓剑峯诗一柄太阿留少室却擎丨丨华山头】卓剑【见上刘基诗仙人丨丨降魑魅道士书符禁獝狂】濶剑【郝经诗赭袍白马飞将军丨丨长枪不识字】坠剑【张养浩诗往事锲舟求丨丨虚名影斚悟悬弓】斫剑【赵孟頫诗酒酣】【丨丨气如云屠狗吹箫尽策勋】沈剑【虞集诗弄珠月冷识游女丨丨潭空知卧龙刘基乐府凿石不得水丨丨徒窥渊】佩剑【杨载诗丨丨黄金环咀丹白玉盘】旅剑【吴莱诗仙棋闲度日丨丨嬾占星】司剑【吴莱诗黄龙挟舟夜有雨白虎】【丨丨天无星】韬剑【周伯琦诗殿阵宁丨丨先登不待弓】老剑【朱希晦诗腰间丨丨欲飞动紫气郁郁横清秋】鼓剑【刘基月蚀诗谁能丨丨披氛祲莫遣东郊马歕沙】九剑【云笈七籖帛举字子髙尝入山采薪见二白鹄飞下石上即成两仙】【人共语云顷合阴丹成就河北王母索丨丨酒服之至良子髙闻仙人言就访王母者得丨丨酒还告仙人乞阴丹服之即翻然升】【虚】爰剑【后汉书西羌传诸羌见丨丨被焚不死怪其神共畏事之推以为豪】
