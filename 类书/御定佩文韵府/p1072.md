<!-- { "loadSidebar": true } -->
　　皁缯袍【后汉书舆服志宗庙以下祠祀皆冠长冠丨丨丨单衣】白绢袍【宋书礼志五时朝服加给丨丨丨单衣一】【领】军人袍【南史侯景传景又啓求锦万疋爲丨丨丨巾领军朱异议以御府锦署止充领赏不容以供边用请送青布以】【给之】紫罗袍【北齐书杨愔传愔自尚公主后衣丨丨丨金镂大带遇李庶颇以爲耻谓曰我此衣服俱是内裁既见子将不】【能无媿】蜀缬袍【唐书韦绶传德宗时爲翰林学士帝尝幸其院韦妃从会绶方寝学士郑絪欲驰告之帝不许时大寒以】【妃丨丨丨覆而去】花茸袍【宋史真宗纪祥符元年八月癸丑御朝觐坛之寿昌殿受羣臣朝贺甲寅次太平驿赐从官辟】【寒丸丨丨丨】销金袍【宋史仪卫志奉龙脑合二人衣绯丨丨丨东京梦华录公主出降亦设仪仗行幕歩障水路宫嫔数】【十皆真珠钗挿吊朶玲珑簇罗头面红罗丨丨丨帔乘马双控双搭青盖前导又汪元量湖州歌奏授虎符三百面内家更赐织金】【袍又袁桷诗广寒殿冷芙蓉秋簇金雕袍香不留】金线袍【金史赫舍哩志宁传李世辅悉兵出战志宁使夹谷清臣张师】【忠追及世辅斩首四千余上以御服丨丨丨玉吐鹘賔铁佩刀就军中赐之】青鸾袍【元史乐志中书吏部凖太常博士议】【定行下所司制造丨丨丨一百三十二】云龙袍【元史舆服志金吾大将军领大黄龙负图旂二执者二人夹者八人服锦】【防五色絁巾五色絁生色丨丨丨】盘龙袍【元史苏格传苏格奏事朝至朝入奏夕至夕入奏文宗尝出金丨丨丨赐之又】【陈孚八月朝回诗风清双雉扇天近五龙袍又何景明驾入诗九天灯烛里齐拜衮龙袍】云鹤袍【四王遗事惠帝与成都王】【自邺迁洛阳既至赐中□卢志丨丨绫丨一领】绛碧袍【搜神后记巴丘陈济作州吏其妇秦独在家常有一丈夫仪容端正】【着丨丨丨来从之如是数年邻人观其所至輙有虹现】紫絁袍【集异记狄梁公与张昌宗双陆赌昌宗所衣集翠裘则天】【曰卿以何物爲对梁公指所衣丨丨丨曰臣以此敌则天笑曰爲不等矣梁公曰臣此袍乃大臣朝见奏对之衣昌宗所衣乃嬖幸】【宠遇之服对臣之袍臣犹怏怏】凤尾袍【清异录丨丨丨者相国桑维翰时未仕緼衣也谓其褴缕穿结类乎凤尾】金兽袍【刘义恭啓赐臣丨丨丨珍制巧饰】草如袍【白居易诗秋霜似鬓年空长春丨丨丨位尚卑又温庭筠啓膏沐之余则】【飞蓬作鬓银黄之末则青草爲袍】麒麟袍【白居易诗今日洛桥还醉别金杯翻汚丨丨丨又寄献北都留守裴令公诗通】【天白犀带照地紫麟袍】烂椹袍【白居易诗玉柱剥葱手金章丨丨丨】厚絮袍【白居易暝寒诗缩水浓和酒加绵丨】【丨丨】郁金袍【许浑诗闻説光皇醉碧桃日华浮动丨丨丨贡师泰诗中使传宣卷珠箔日华偏照丨丨丨】紫兰袍【苏舜钦诗丨丨之丨出禁府声华一日千门通】故人袍【王安石绿石砚诗还与丨丨丨色似论心于此亦同坚】苏合袍【梅尧臣诗晓入蓬池道寒侵丨丨丨】茶色袍【梅尧臣送良玉上人诗来衣丨丨丨归变椹色服】白袍【司马】【光诗矮制乌纱帽寛裁丨丨丨】寒侵袍【范成大小峩眉诗龙钟绕围喜折屐龟手拂拭丨丨丨】春满袍【张养浩诗】【负暄坐晴檐煦煦丨丨丨】青鼠袍【张翥蜕庵集予京居廿稔始置屋灵椿坊衰老畏寒始置丨丨丨且久乏马始作一车出】【入皆赋诗自识】御寒袍【张翥诗明发先宜覔貂鼠唤人来作丨丨丨】长襦袍【戴表元南山下行中有一人称甲族】【蔽膝尚着丨丨丨又幅巾大带丨丨丨韦箧锦囊鲜防毫】别驾袍【贡师泰诗荐书旧最司征考宫锦新裁丨丨丨】翠云袍【纳新诗一曲霓裳才舞罢天香浮动丨丨丨】侍宴袍【传若金诗贡金半铸分封印赐锦多裁丨丨丨】鹔鹴袍【王世贞侠客诗金张贵人里辟易丨丨丨】鸭色袍【吴寛钟馗元夜出游图诗终南进士状酕醄虎鞾乌弁丨丨丨】云罗袍【云笈七籖白元君服丹玉之锦丨丨重丨白光内朱流景参天】
　　对语【豹舄　贝带　白袷　菜甲　掣扇　僧衲　侧帽　献纻麟袍　珠袍　青袍　葱袍　夺袍　道袍　方袍　赠袍】【雕玉佩　青丝履　王生袜　鹿皮帽　桃似绶　香擕袖郁金袍　白纻袍　范叔袍　凤尾袍　草如袍　墨染袍】
　　摘句【庭草映恩袍　风流白纻袍　花气欲侵袍鸾廻曳锦袍　金章照紫袍　诗夺锦宫袍瑞光先映赭黄袍　玉阑干外换宫袍　庭前芳草绿于袍琼楼风度郁轮袍　侍宴承恩得锦袍　犀带金鱼束紫袍】
　　挠【呼毛切搅也又效韵】
　　韵藻增肤挠【孟子不丨丨不目逃】曲挠【战国防邹忌爲齐相田忌爲将不相悦公孙闬谓邹忌曰公何不爲王谋】【伐魏胜则是君之谋也君可以有功战不胜田忌不进战而不死丨丨而诛邹忌以爲然乃説王使田忌伐魏】逗挠【汉书韩安】【国传于是下恢廷尉廷尉当恢丨丨当斩按恢王恢也】不挠【汉书刘向传君子独处守正丨丨众枉勉彊以从王事则反见】【憎毒谗愬故其诗曰密勿从事不敢告劳北史隋帝纪大业三年诏曰强毅正直执宪丨丨学业优敏文才美秀竝爲廊庙之用】【实乃瑚琏之才唐书李华传华迁监察御史宰相杨国忠支娅所在横猾华出使劾按丨丨州县肃然抱朴子风虽疾而枝丨丨身】【虽困而操不改】私挠【汉书田蚡传蚡爲丞相召客饮坐其兄盖侯北乡自坐东乡以爲汉相尊不可以兄故丨丨由此滋骄】烦挠【晋书武帝纪诏曰二千石多贪浊丨丨百姓其勅刺史二千石紏其秽浊举其公清有司议其黜陟淮南子求货者争难】【得以爲宝诋文者处丨丨以爲慧】无挠【晋书何无忌传无忌所乘小舰被飘东岸贼乘风以大舰逼之无忌躬督战贼众云】【集登舰者数十人无忌辞色丨丨】危挠【唐书陆贽传屈指计归张颐待饲师一挫伤则乘其丨丨布路东溃】攘挠【唐书】【郑珣瑜传珣瑜爲相时王叔文起州吏爲翰林学士盐銕副使内交奄人丨丨政机】侵挠【宋史范纯祐传仲淹帅环庆议城马】【铺砦逼夏境夏惧扼其冲丨丨其役】阿挠【宋史颜师鲁传师鲁爲监察御史遇事尽言无所丨丨】邪挠【吕氏春秋上服】【性命之情则理义之士至矣法则之用植矣枉僻丨丨之人退矣】鱼挠【淮南子使叶落者风摇之使水浊者丨丨之】廻挠【人物志抗厉之人不能丨丨】风挠【湘山野录沃焦山时或丨丨飘击忽有石落海岸得之滴水磨色染物则昼显而夜】【晦韩愈送孟东野序草木之无声丨丨之鸣黄庚诗庭前有髙树丨丨无停枝】指挠【宋名臣言行录刘子羽论禁卫曰昔周瑜】【拒魏而吴王提重兵以爲后援钟防伐蜀而文帝帅师十万屯长安二王岂不知丨丨目顾端拱仰成哉盖尾大不掉末大必折其】【所防者深也】振挠【韩愈上张仆射书乘之有道歩骤折中少必无疾老必后衰及以之驰毬于塲荡摇其心腑丨丨其骨筋】【气不及出入走不及廻旋远者三四年近者一二年无全马矣】恇挠【陆龟防野庙碑平居无事指爲贤良一旦有大夫之忧当】【报国之日则丨丨脆怯颠顿窜踣】外挠【陆龟防蟹赋内躁丨丨兮冠带之狙】大挠【世本黄帝使丨丨作甲子】精骑挠【五代史义儿传梁晋战胡柳晋军败庄宗惧欲收兵还临濮李嗣昭曰梁军已胜旦暮思归吾欲收军使彼休息整】【而复出何以当之宜以丨丨丨之因其劳乏可以胜也庄宗然之】相杂挠【逸雅烦繁也物繁则丨丨丨也】
　　蒿【呼毛切蓬丨】
　　韵藻野蒿【诗呦呦鹿鸣食丨之丨陈深诗空余故宫苑寒雀飞丨丨温庭筠诗石路荒凉接丨丨西风吹马利如刀许浑】
　　【雒阳诗禾黍离离见丨丨昔人城此岂知劳】莪蒿【诗蓼蓼者莪匪丨伊丨司马光诗蓼蓼难分丨与丨又尔雅莪萝注今丨】【丨也】焄蒿【礼记其气发扬于上爲昭明丨丨凄怆此百物之精也神之着也注丨谓香臭也丨谓气烝出貌也】蓬蒿【礼记】【孟春行秋令猋风暴雨总至藜莠丨丨竝兴左传子产对曰昔我先君桓公与啇人皆出自周庸次比耦以艾杀此地斩之丨丨藜】【藿而共处之汉书郊祀志今凤凰麒麟不至嘉禾不生而丨丨藜莠茂鸱枭羣翔而欲封禅无乃不可乎三辅决录张仲蔚平陵人】【也与同郡景卿俱隐身不仕所居丨丨没人李白诗仰天大笑出门去吾軰岂是丨丨人杜甫诗老夫不出长丨丨稚子无忧走风】【雨钱起诗应念郎潜守贫病常悲休沐对丨丨又应怜蒋生径秋露满丨丨耿湋诗肯念万年芳树里随风一叶在丨丨柳宗元诗】【廻眸晃别羣玉独赴异域穿丨丨白居易诗凤鸾上寥廓燕雀止丨丨苏轼诗爲我买田临汝水逝将归去诛丨丨又数畆丨丨】【古县隂晓窓晴快夜堂深】防蒿【尔雅注丨丨一名萝蒿一名角蒿本草丨丨生高冈宿根先于百草】萝蒿【见上曾巩福州】【上执政书长育天下之材使之成就则如丨丨之在大陵无有不遂】角蒿【见上本草丨丨茎叶如青蒿开淡红紫花花罢结子】【微弯】黄蒿【汉书五行志成帝建始四年长安城南有鼠衔丨丨柏叶上民冡柏及榆树上爲巢陶翰诗君看章华台处处生丨】【丨曹邺诗白菌缘屋生丨丨拥篱倒】邪蒿【北齐书邢峙传峙迁国子助教以经入授皇太子防宰进太子食有菜曰丨丨峙命】【去之曰此菜有不正之名非殿下所宜食显祖闻而嘉之】剡蒿【唐书张廵传廵欲射子琦莫能辨因丨丨爲矢中者喜谓廵矢】【尽走白子琦乃得其状使霁云射一发中左目又李元谅传德宗出奉天时兵兴仓卒里罽爲铠丨丨爲矢】簪蒿【汉记杜伯】【山寄居隗嚣地不降志辱身至丨丨席草不食其粟任昉刘先生夫人墓铭实佐君子丨丨杖藜】目空蒿【王安石诗忧时自悔丨丨丨】
