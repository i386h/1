<!-- { "loadSidebar": true } -->
　　増大领【诗四牡项领笺四牡者人君所乗驾今但养丨其丨不肯为用喻大臣自恣王不能使也】绡领【仪礼姆纚笄宵】【衣在其右注宵读为诗素衣朱绡之绡鲁诗以绡为绮属也姆亦衣以丨为丨因以为名】东领【仪礼陈服于房中西牖下】【丨丨北上】交领【尔雅衣眦谓之襟疏襟谓丨丨也晋书五行志元康末妇人出两裆加乎丨丨之上此内出外也】黼领【尔雅丨丨谓之襮疏绣刺丨文以褗丨隋书礼仪志襔冕服三章正三品已下从五品已上助祭则用之自王公以下服章皆绣为】【之祭服冕皆簪导青纩充耳衣纁裳白纱内单丨丨】褗领【见上】衣领【尔雅衣裗谓之防疏裗一名防刺绣黼文于丨】【丨名襮衣之縁餙名纯礼记深衣云衣纯以缋衣纯以青之是也】縁领【汉书贾谊传帝之身自衣皁绨而冨民墙屋被文绣】【天子之后以丨其丨庶人嬖妾縁其履此臣所谓舛也】服领【汉书东南夷传文帝元年赐佗书曰得王之地不足以为大得】【王之财不足以为冨丨丨以南王自治之】监领【后汉书邓训传永平中理滹沱石臼河从都虑至羊肠仓欲令通漕太原吏人】【苦役连年无成建初三年拜训谒者使丨丨其事】晓领【后汉书冯衍传轫吾车于箕阳兮秣吾马于颍浒闻至言而丨丨兮】【还吾返乎故宇】纲领【魏志陈矫传陈本立位郡守九卿所在撡丨丨举大体能使羣下自尽有统御之才晋书刑法志刑名所】【以经畧罪法之轻重正加减之等差明众篇之多义补其章条之不足较举上下丨丨又应詹传詹疏曰今遐迩皆想宏畧而寂】【然未副宜早振丨丨肃起羣望张九龄处分十道朝集使勅岂烦缕说但振丨丨云笈七籖神风无丨丨】统领【蜀志杜微传亮】【与微书云猥以空虚丨丨贵州德薄任重惨惨忧虑宋史髙宗纪绍兴五年伪齐兵寇固始县丨丨叶旺拒战却之杜佑仆射议今】【尚书令丨丨众务提举纲目仆射贰之诚为崇重】典领【晋书律歴志王莽辅政博征通知钟律者考其音义使羲和刘歆丨】【丨调奏】隐领【晋书舆服志皇后谒庙其服皁上皁下亲蚕则青上缥下皆深衣制丨丨袖縁以条】卷领【晋书舆服志乗】【云效驾丨丨垂衣淮南子古者有鍪而丨丨以王天下者矣魏都赋追亘丨丨与结绳王勃乾元殿颂皇圗不恃圣人追丨丨之风】【神器无私才子奉褰裳之运范镇大报天赋援结绳造契之具迹丨丨垂衣之躅】积领【晋书五行志孙林后衣服之制上长】【下短又丨丨五六而裳居一二干寳曰上饶奢下俭逼上有余下不足之妖也】一领【晋书卢志传帝赐卢志衣一袭鹤绫袍丨】【丨又苻坚载记初慕容冲有于苻坚王猛切谏乃出冲至是进逼长安坚遣使送锦袍丨丨遗冲称诏曰朕于卿恩分如何而于】【一朝忽为此变曹植上先帝赐铠表先帝赐臣铠黑光明光各丨丨两当铠丨丨今代升平兵革无事乞悉以付铠曹自理】綋领【晋书殷浩传禇裒荐浩征为武将军扬州刺史浩上疏陈让并致牋于简文帝简文荅之曰今丨丨不振晋纲不纲愿蹈东海】【复可得耶】振领【晋书刘颂传政务多端世事之未尽理者难徧以疏举丨丨总纲要在三条宋史职官志咸平四年杨亿疏曰】【令之行风敎之出自上及下由近及逺譬如身之使臂臂之使指提纲而众目张丨丨而羣毛理】千领【宋书明帝纪三年九】【月以皇后六宫以下杂衣丨丨金千枚颁赐北征将士】头领【宋书文穆王皇后传宋世诸主莫不严妬太宗疾之江湛孙斆】【当尚世祖女上乃使人为斆作表让婚曰姆妳敢恃耆旧推赞妬忌尼媪自倡多知务检口舌其间又有应答问询卜筮师母乃至】【残余饮食诘辨与谁衣被故敝必责丨丨】持领【隋书百官志顷虽求才未臻妙简可革用士流每尽时彦庶同丨丨秉此羣目】【于是五都令史视奉朝请】领【隋书礼仪志按汉官云平帝元始五年令公卿列侯冠三梁二千石两梁千石以下一梁明尊】【卑之等也其朝服亦名具服绛纱单衣白纱内单丨丨裾襈袖革带金钩防假带而绶依其品裒求志赋精销委以鲐防兮丨丨】【忽以白颠】青领【隋书礼仪志爵弁缨无旒从九品已上助祭则服之其制服簪导衣纁裳无章白绢内单丨丨褾襈裾革】【带大带洛阳伽蓝记子才罚惰赏勤专心劝诱丨丨之士竞懐雅术洙泗之风兹焉复盛】曲领【隋书礼仪志皇太子逺游三梁】【冠加金附蝉九首施朱翠黒介帻缨翠缕犀簪导绛纱袌白纱内单皁领褾襈裾白假带方心丨丨宋史舆服志三品以上服五】【品以上服朱七品以上服緑九品以上服青其制丨丨大袖方言蔽膝江淮之间谓之袆或谓之袚魏宋南楚之间谓之大巾西南】【属汉谓之丨丨】皁领【见上】咽领【唐书李翰传张巡死节传廵功状表上之曰巡退军睢阳扼东南丨丨自春讫冬大战数】【十小战数百以弱制强出竒无穷杀馘凶丑凡十余万贼不敢越睢阳取江淮江淮以完巡之力也】酋领【宋史赵思忠传嘉祐】【中河州刺史王韶经畧熙河遣僧智圆往说之啖以厚利因随以兵前后杀其老弱数千得腹心丨丨十余人】别领【金史景宣】【帝纪天辅五年诸军取中京帝丨丨哈扎尔明安受金牌】颈领【庄子相击于前上斩丨丨下决肺肝此庶人之剑无异于鬭鸡】正领【淮南子为学者蔽于论而尊其所闻相与危坐而称之丨丨而诵之此见是非之分不明梁简文帝七召临池丨丨拂镜】【看花观堵墙以飒沓倾城国以諠哗】窍领【淮南子神农皇帝剖判大宗丨丨天地】括领【淮南子三苗髽首羌人丨丨中】【国冠笄越人劗鬋其于服一也】契领【说苑白公胜将为难乃告子兰子子兰子曰我事子而与子杀君是助子之不义也畏患】【而去子是遁子于难也故不与子杀君以成吾义丨丨于庭以遂吾行】悬领【文心雕龙雅颂未闻汉魏莫用丨丨似如可辩】【课文了不成义】猿领【续前定録武后髙祖名居常少时游洛下人谓为猴郎以居常頥下有若丨丨也】紫领【彦周诗话】【元撰作树萱録载有人入夫差墓中见白居易张籍李贺杜牧诸人赋诗老杜亦来赋诗纪其前四句云丨丨寛袍漉酒巾江头萧】【散作闲人秋风有意吹芦叶落日无情下水濵】实领【深雪偶谈坡公本不以诗专门使非上下汉魏晋唐出入苏李曹刘陶谢】【李杜潜窥沉翫丨丨悬悟能自信其折衷如是的乎】翠领【周宻南渡典仪册后散付亲属宅眷库支有细色疋段丨丨】画领【南渡典仪册后库支有刺绣领丨丨】二领【魏武帝与太尉杨文先书谨赠足下锦裘丨丨八节角桃杖一枝】素领【曹植洛神赋纡丨丨清扬】坐领【陈琳为绍檄豫州文丨丨三台专制朝政】提领【潘尼荅傅咸诗忽荷畧纽握纲】【丨丨】衫领【梁简文帝采桑诗忌跌行丨丨熨斗成褫襵段成式柔卿觧籍戏呈飞卿诗郁金种得花茸细添入春丨丨里香】着领【庾肩吾咏美人看画诗安等疎宻丨丨倶周正】牛领【苏颋垅上记乌重葬先世掘得石碑有云丨丨冈前红】【箫垅下葬用丙日手板相亚重依而用之顾况杜秀才画立走水牛歌江村小好夸骋脚踏牛头上丨丨】率领【张说舞马】【辞万玉朝宗凤扆千金丨丨龙媒】觧领【李白赠宣州灵源寺仲公诗观心同水月丨丨得明珠】乱领【杜甫荆南兵马】【使太常赵公大食寳刀歌魑魅魍魉徒为尔妖腰丨丨敢欣喜】督领【杜甫诗丨丨不无人提携颇在纲】专领【白居易授】【李绛平章事制及贰地官丨丨财赋未逾周月亦有成缋】间领【白居易吴郡诗石记韦应物为苏州牧房孺为杭州牧吴中目】【为诗酒仙时予年十四五以幼贱不得与于防尤觉其才调髙而位尊及今自中书舍人丨丨二州去年脱杭印今年佩苏印韦房】【诗酒兼有之矣岂始念及此哉】花领【韩翃羽林骑诗红蹄乱踏春残雪丨丨频嘶上苑风】布领【韩偓雨诗饷妇寥翘丨丨】【塞牧童拥肿蓑衣湿】管领【胡曽赠薛涛诗扫眉才子知多少丨丨春风总不如段成式不赴光风亭夜饮赠周为宪诗屏开屈】【膝见吴娃蛮蜡同心四照花姹女不愁难丨丨斩新铅里得黄芽沈明臣江上诗丨丨乾坤闲日月杖藜髙过小乌巾】新领【曹唐小游仙诗闻君丨丨八霞司此别相逢是几时】身领【薛能影灯夜诗谁见将军心似海四更丨丨万人游】捧领【罗】【上钱尚父诗玉函瑶检下台司记得当年丨丨时】满领【刘兼对镜诗秋霜丨丨难消释莫读离骚失意书】虫领【李建】【勲栁花寄人诗破户粘丨丨髙楼拂酒旗】襟领【吴筠天柱山天柱观记忽岩势却倚丨丨环揜而清宫辟焉】雪领【苏轼】【咏地炉诗衰镊残敧丨丨壮心降尽倒风旌】濶领【苏轼别黄州诗长腰尚载撑肠米丨丨先裁葢瘿衣】两领【黄肃仙人】【篇道逢古时人緑鬓被丨丨】失领【王廷陈咏懐诗挥刃丧其柄振衣丨其丨】蒲领【辽史圣宗纪丁亥以北院宣徽使丨】【丨为南征都统】
　　三百领【晋书桓石防传苻坚寇淮南诏遣石防力战之俘获万人马数百匹具装铠丨丨丨】亲贤领【杜甫送王砅使】【南海诗番禺丨丨丨筹运神功操】东风领【陆龟置酒行洞庭波色惜不得丨丨丨入黄金罇】山长领【赵时中游】【龙门山记有东西中三书院其遗址在焉皆名儒硕士授受生徒至百人置丨丨以丨之】
　　千五百领【李隲徐襄州碑又敎其军积纸为战衣丨丨丨丨矢不能陷】
　　境【居影切界也按左氏境字皆作竟释文音境】
　　韵藻边竟【礼记孟冬之月慎管籥固封疆备丨丨左传子西曰吾闻胜也信而勇不为不利舍诸丨丨使卫藩焉史记文】【帝纪帝曰汉与匈奴结为兄弟毋使害丨丨魏志武帝纪遂定丨丨抚和戎狄又济传天下未宁要湏良臣以镇丨丨宋史焦继】【勲传推恩信设方畧招诱诸郡酋长相率奉玉帛牛酒乞盟丨丨以安荘子丨丨有人焉其名为窃荀子爪牙之士施则仇讐不作】【丨丨之臣处则彊陲不丧韩非子甚者率兵以聚丨丨而制敛于内钟防移蜀檄劳动我丨丨侵扰我氐羌宋衟与吕安抚书令兄】【少保制置出自戎行驰驱丨丨守御奔援时立武功其报効酬勲亦已至矣】四竟【左传慎其丨丨结其四援又诸侯尊守在】【四邻诸侯卑守在丨丨又境同孟子鸡鸣狗吠相闻而达乎丨丨史记韩世家陈珍曰王听臣为之警丨丨之内起师言救韩韩必】【德王褚遂良谏亲征髙丽疏臣闻有国家者譬诸其身两京等于腹心丨丨方乎手足】越竟【左传公防伯姬于洮非事也】【诸侯非民事不举卿非君命不丨丨又孔子曰赵宣子古之良大夫也为法受恶惜也丨丨乃免又境同北史刘璠传左迁同和郡】【守洮阳洪和二郡羌常丨丨诣璠讼理】二竟【左传楚子囊伐郑子驷曰牺牲玉帛待于丨丨以待彊者而庇民焉不亦可乎】
