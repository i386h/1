<!-- { "loadSidebar": true } -->
　　增接待【易天徳不可为首疏九是天之德也天德刚徤当以柔和丨丨于下不可更懐尊刚为物之首故云天德不可为首】【也晋书胡奋传奋少好武事宣帝之伐辽东也以白衣侍从左右甚见丨丨】需待【易需须也疏是丨丨之义故云需须也】宜待【易象曰往蹇来誉丨丨也疏既往则遇蹇宜止以待时也】裕待【书敬敷五教在寛传寛丨以丨之也】有待【礼记】【爱其死以丨丨也养其身以有为也五代史楚世家马殷初兵力尚寡与杨行宻成汭刘龚等为敌国殷患之问策于其将高郁郁】【曰今宜内奉朝廷以求封爵而外夸邻敌然后退修兵农畜力而丨丨尔闗尹子天非自天有为天者地非自地有为地者譬如屋】【宇舟车待人而成彼不自成知彼丨丨知此无待上不见天下不见地内不见我外不见人庄子景曰火与日吾屯也阴与夜吾代】【也彼吾所以丨丨耶而况乎以丨丨者乎注屯聚也代代去也彼指形也吾影也言形为景之所待而形之动又有所待也世説郗】【嘉賔钦崇释道安饷米千斛修书累纸意寄殷勤道安荅云损米愈觉丨丨之为烦王筠诗超然故无着逍遥新丨丨杨炯浑天】【赋列子何方兮御风而丨丨师门何术兮验火而登仙杜甫后游诗江山如丨丨花柳更无私欧阳修泷冈阡表惟我皇考崇公卜】【吉于泷冈之六十年小子修始克表于其阡非敢缓也葢丨丨也】姑待【左传多行不义必自毙子丨丨之宋史曹彬传彬克】【李煜还献俘上谓曰本授卿使相然刘继元未下丨少丨之】客待【公羊传宋公注宋称公者殷后也王者封二王后地方百】【里爵称公丨丨之而不臣也】尊待【公羊传诸侯皆有汤沐之邑注汤沐邑所以丨丨诸侯而共其费也】立待【孟子七八】【月之间雨集沟浍皆盈其涸也可丨而丨也淮南子夫水势胜火章华之台烧以升勺沃而救之虽涸井而竭池无奈之何举壶榼】【盆盎以灌之其灭可丨而丨也何景明省中公防诗总戎太监争邀呼御史中丞丨相丨】留待【史记平凖书以稽市物注韦昭】【云稽丨丨也五代史冯道传道服除复召为翰林学士行至汴州遇赵在礼作乱明宗自魏拥兵还犯京师孔循劝道少丨以丨道】【曰吾奉诏赴阙岂可自留乃疾趋至京师陈师道从寇生求茶库诗乞与此翁元不称他年丨丨大苏书】善待【史记苏秦】【传燕立昭王而苏代苏厉遂不敢入燕皆终归齐齐丨丨之又汲黯传黯为人性倨少礼面折不能容人之过合己者丨丨之不合】【己者不能忍见五代史唐家人传太祖正室刘氏性贤不妬忌尝为太祖言曹氏相当生贵子宜丨丨之而曹氏由是谦退因相得】【甚欢】敬待【后汉书杜林传隗嚣素闻林志节深相丨丨以为持书平又杜根传根逃窜为宜城山中酒家保积十五年酒家知】【其贤厚丨丨之】遇待【后汉书蔡邕傅董卓为司空勅州郡举邕诣府卓重邕才学厚相丨丨】礼待【魏志刘邵传注陈留】【苏林字孝友博通古今字指建安中为五官将文学甚见丨丨晋书李憙传景帝辅政命憙为大将军从事中郎憙到引见谓憙曰】【昔先公辟君而君不应今孤命君而君至何也对曰先君以丨见丨憙得以礼进退明公以法见绳憙畏法而至帝甚重之説苑齐】【景公登射晏子修丨而丨洞冥记李充冯翊人也自言三百歳荷草畚五岳真形图而至帝丨丨之号图先生高士传段干木】【晋人也魏文侯以客丨丨之出过其庐而轼挥尘后录苏叔党以党禁屛居颍昌有泗州李元秀者歳一过之宣和末向伯恭出为】【淮漕自京师枉道以访叔党留连请委叔党道李之义风而属其左顾之伯恭入境首令访问加丨以丨】见待【吴书顾谭初践】【官府上疏陈事权辍食称善丨丨甚隆】宠待【晋书徐邈传邈处西省前后十年每被顾问有献替多所匡益甚见丨丨魏】【书文成皇后冯氏传后性严明假有丨丨亦无所纵唐书薛放传穆宗为太子拜侍读及即位参赞机命进工部尚书集贤学士丨】【丨尤至五代史周知裕传知裕降唐庄宗尤丨丨之】停待【晋书愍懐太子传有一小婢持封箱来云诏使写此文书催促云陛】【下丨丨】静待【晋书张华传少子韪以中台星坼劝华逊位华不从曰天道逺不如丨以丨之宋史王旦传张师徳两诣旦】【门不得见及议知制诰旦曰可惜张师德敏中问之旦曰累于上前言师德名家子有士行不意两及吾门荣进素定但当丨以丨】【之耳】賔待【南史骆文牙传陈文帝避地临安文牙母覩帝仪表知非常人丨丨甚厚及帝为吴兴太守引文牙为将帅】器待【魏书张谠传谠性开通笃于抚恤毕众敬等皆敬重之高允之徒亦相丨丨】信待【唐书浑瑊传瑊天性忠谨功高而志】【益下世方之金日防故帝终始丨丨】慰待【唐书崔从传党项互市羊马先遗帅守从独不取而厚丨丨之羌不敢盗境】奬待【唐书卓行传司空图咸通末擢进士礼部侍郎王凝特所丨丨曾巩与刘沆龙图启谓其有诗书之勤则曲加于丨丨谓其有】【衣食之累则特甚于矜怜】退待【五代史周德威传梁军至于柏乡赵人告急庄宗自将出赞皇防徳威于石桥进距柏乡五里】【营于野河北德威退而告于庄宗曰梁兵甚鋭未可与争宜少丨以丨之】勉待【五代史何瓒传初孟知祥在北京为马步军都】【虞候而瓒留守太原知祥以军礼事瓒瓒常绳以法知祥初不乐及瓒为司马犹丨丨之甚厚知祥反罢瓒司马置之私第】优待【宋史王嗣宗传少力学自奋游京师以文谒王祐颇见丨丨开宝八年登进士甲科】厚待【宋史王拱辰传拱辰拜三司使】【聘契丹见其主混同江设宴垂钓每得鱼必酌拱辰酒谓其相曰此南朝少年状元也入翰林十五年故吾丨丨之】奉待【西京】【杂记平津自以布衣为宰相乃开东阁营客馆以招天下之士而躬身菲薄所得俸禄以丨丨之】倚待【本草丨丨草出桂州】【如安山谷叶圆高二三尺浸酒服逐病极速故名丨丨】径待【离骚路修逺以多艰兮腾众车使丨丨九章左雨师使丨丨兮】【右雷公而为卫】资待【陶潜劝农诗智巧既萌丨丨靡因谁其赡之实赖哲人】坐待【何逊诗卧思清露浥丨丨高星灿周】【贺赠李主簿诗案迟吟丨丨宅近歩行归】花待【唐明皇雀防谷诗草依阳谷变丨丨北岩春刘庭芝诗林间鸟鸣唤户外丨相】【丨李嘉祐送吉校书归楚州诗旧浦菱丨丨闲门柳絮飞薛能于公花园诗若使明年丨可丨应须恼破事花心僧宗泐奉和镏彦】【基诗溪山入春明丨鸟亦相丨】术待【王勃游山庙序常学仙经博涉道记知轩冕可以理隔鸾鳯可以丨丨】欣待【张説】【诗望尘逺见迎拂馆来丨丨】久待【岑参送张直公拜省诗北堂应丨丨乡梦促征期】欢待【张祐诗笑歌情不尽丨丨】【礼无违】恩待【韩愈进淮西碑表顾贪丨丨趋以就事丛杂乖戾律吕失次曾巩进太祖本纪状智不足以窥测高逺文不足】【以推阐精微使先帝成功盛德晦昧不彰不能满足陛下仁孝继述之心仰丨丨无以自赎】空待【柳宗元诗悠悠故池水丨】【丨灌园人】荐待【张籍祭退之诗丨丨皆寒羸但取其才良】终待【元稹小松诗唯余入琴韵丨丨舜张】二待【太虚】【南岳真人歌有无得运丨丨亦相葢南极紫元夫人歌东賔防高唱丨丨奚足争案有待无待为丨丨】渴待【刘迎芦菔诗昌】【谷呕时须文园丨尝丨】对待【张宪诗万古晨昏常丨丨两丸日月自双飞】延待【许谦延月楼诗主人欲擅四时秋夜】【夜掀帘为丨丨】期待【王祎章生归括苍诗眎余犹弟兄往往过丨丨】
