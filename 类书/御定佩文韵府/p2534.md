<!-- { "loadSidebar": true } -->
　　飞仙膊马【东京梦华録或留左脚着镫右脚出镫离鞍横身在鞍一边左手捉鞍右手把鬃存身出一脚顺马而走谓之】【丨丨丨丨】
　　下【胡雅切去也后也底也降也古作丁又祃韵】
　　韵藻天下【易乾元用九丨丨治也书奄有四海为丨丨君诗以笃周祜以对于丨丨礼记君丨丨曰天子史记陈丞相世】【家里中社平为宰分肉食甚均父老曰善陈孺子之为宰平曰嗟乎使平得宰丨丨亦如是肉矣汉书贾捐之传君房下笔言语妙】【丨丨后汉书戴良传我若仲尼长东鲁大禹出西羗独歩丨丨谁与为偶又五代史伶官传庄宗既好俳优又别为优名以自目曰】【李丨丨】亲下【易本乎天者亲上本乎地者丨丨】益下【易损上丨丨民説无疆】下下【易自上丨丨其道大光释】【文上遐嫁反下如字诗序天保下报上也君能丨丨以成其政臣能归美以报其上焉笺丨丨谓鹿鸣至伐木皆君所以下臣也又】【书厥田惟丨丨唐书阳城传为道州刺史赋税不时观察使数诮责州当上考功第城自署曰抚字心劳追科政拙考丨丨】床下【易防在丨丨用史巫纷若吉无咎诗十月蟋蟀入我丨丨后汉书马援传援甞有疾梁松来之独拜丨丨援不答松去后诸】【子问曰梁伯孙帝婿贵重朝廷大人奈何独不为礼援曰我乃松父友也虽贵何得失其序乎魏志荀攸传文帝在东宫太祖谓曰】
　　【荀公达人之师表也汝当尽礼敬之攸曾病世子问病独拜丨丨摭言孟浩然为王维所知维待诏金銮殿召浩然入忽上幸维所】【居浩然遽匿丨丨】润下【书水曰丨丨又丨丨作醎汉书髙帝纪汉王即皇帝位于泛水之阳注在济隂界取其汜爱大而】【丨丨也童汉卿诗朝宗终到海丨丨每盈科又参同契水流不炎上火动不丨丨】牖下【诗于以奠之宗室丨丨礼记浴于中】【霤饭于丨丨】逮下【诗序樛木后妃丨丨也言能丨丨而无嫉妬之心焉梁焘立皇后孟氏制如樛木之丨丨则可以将福履】【之盛】羣下【诗吉日序疏宣王能慎于微事以恩意接及丨丨则丨丨无不自尽诚心以奉事其君上焉汉书师丹传克己躬行】【以观丨丨之从化宋书乐志丨丨仰清风海外同懽慕南史宋孝武帝纪朔望临西堂接丨丨受奏事】林下【诗于以求之于】【丨之丨盐铁论茂丨之丨无丰草大块之间无美苖世説谢遏絶重其姊张常称其妹有济尼者竝游张谢二家人问其优劣答】【曰王夫人神情散朗故有丨丨风气顾家妇清心玉映自是闺房之秀宣和画谱妇人薛涛成都倡妇以诗名当时虽失身卑下而】【有丨丨风致故词翰一出则人争传以为玩李峤牛诗欲向桃丨丨先过紫树中宋之问诗丨丨天香七寳台山中春酒万年杯王】【维诗客来深巷中犬吠寒丨丨孟浩然诗宴息花丨丨髙谈竹屿间李中落花诗怅望丛丨丨悠悠饮兴穷】偪下【礼记君子】【上不僭上下不丨丨韩子叔孙敖相楚冬羔裘夏葛衣面有饥色则贤大夫也其俭丨丨】陵下【礼记在上位不丨丨】木下【礼记成狱辞史以狱成告于正正听之正以狱成告丁大司冦大司冦听之棘丨之丨拾遗记天汉二年渠搜国之西有祈沦之国】【其俗淳和人夀三百歳夀木之林一树千寻日月为之蔽若经憇此丨丨皆不死不病开元天宝遗事上幸绣岭宫宫隘而暑使】【力士觇姚崇报曰方乘小驷按辔丨隂丨上从之顿忘烦暑僧圆至诗髙歩万石上独立一丨丨悠然顾我影残日在林罅】丰下【左传王使内史叔服来公孙敖闻其能相人也见其二子焉叔服曰谷也食子难也収子谷也丨丨必有后于鲁国注丨丨葢】【面方后汉书明帝纪帝生而丨丨宋史楚昭辅传昭辅来京师问卜于瞽者刘悟悟为筮卜曰汝遇贵人见竒表丨丨者即汝主也】【刘勰新论谷子丨丨叔兴知其有后卫青方颡黥徒明其当贵孙楚和氏外孙道生哀文嗟尔道生和氏之寳玉顔丨丨曜于懐抱】【梁简文帝昭明太子集序丨丨表异垂发应期】宇下【左传卫人使屠伯馈叔向羮与一箧锦曰诸侯事晋未敢擕贰况卫在君】【之丨丨而敢有异志论衡知屋漏者在丨丨知政失者在草野知经误者在诸子又刘长卿诗寂寂莲丨丨爱君心自】膏下【左传晋侯疾病求医于秦秦伯使医缓为之未至公梦疾为二竖子曰彼良医也惧伤我焉逃之其一曰居肓之上丨之丨若我何】【医至曰疾不可为也在肓之上丨之丨攻之不可逹之不及药不至焉不可为也公曰良医也注肓鬲也心下为膏】拜下【论语】【丨丨礼也】戏下【史记髙祖纪兵罢丨丨诸侯各就国注戏音麾大旗也汉书髙帝纪项羽帅诸侯兵欲西入关关门闭闻沛公】【已定关中羽大怒使黥布等攻破函谷关遂至丨丨又史记灌夫传灌夫从奴十数驰入呉军至呉将麾下又李广传广廉得赏】【赐辄分其麾下饮食与士共之后汉书邓禹传乃拜为前将军持节中分麾下精兵二万人遣西入关五代史周太祖纪太祖甞游】【于市市有屠者常以勇服其市人太祖刺杀之为吏所执李继韬惜其勇隂纵之使亡已而复召置麾下】树下【史记秦始皇纪】【立石封祠祀下风暴至休于丨丨因封其树为五大夫又孔子世家孔子去曹适宋与弟子习礼大丨丨后汉书冯异传每所至】【舍诸将竝坐论功异常独屏丨丨军中号曰大树将军三辅黄图江州荔支园至熟时二千石常设厨膳命士大夫共防丨丨食之】【子夜冬歌何处结同心西陵栢丨丨庾信诗今朝梅丨丨定有咏花人】稷下【史记田完世家齐宣王喜文学游説之士自如】【驺衍淳于髠田骈接子慎到环渊之徒七十六人皆赐列第为上大夫是以齐丨丨学士复盛且数百千人注齐有稷门城门也谈】【説之士期防于丨丨也庾信思旧铭序髙台已倾丨丨有闻琴之泣壮士一去燕南有击筑之悲】阙下【史记封禅书新垣平】【使人持玉杯上书丨丨献之平言上曰丨丨有寳玉气来者已视之果有献玉杯者刻曰人主延夀吕氏春秋身在江湖之上心在】【魏丨之丨论衡麒麟须献乃逹丨丨班固诗上书诣丨丨思古歌鸡鸣王融歌闺中屏铅黛丨丨挂簪缨张九龄诗仲尼在川上子】【牟存丨丨王维诗芙蓉丨丨会千官李泌诗轩车防丨丨宴防曲江濵权德舆诗曙色渐分防丨丨漏声遥在百花中元稹诗苍龙】【丨丨陪骢马白居易诗恩深丨丨遂髙情】绳下【汉书元帝纪宣帝所用多文法吏以刑名丨丨注防谓弹治之】尽下【汉书】【元帝纪赞寛丨丨出于防俭】庑下【汉书窦婴传呉楚反以婴为大将军所赐金陈丨丨辄令军吏取无入家者南史刘峻传】【峻好学寄人丨丨自课读书甞燎麻炬从夕逹旦易林释辔系马西南丨丨髙士传梁鸿适呉居臯伯通丨丨为人赁春每归妻为】【具食举案齐睂梁简文帝谢勅赍钱并白檀香法防启散金丨丨止及军吏积谷家才班亲族】操下【汉书酷吏传寗成为】【少吏必陵其长吏为人上丨丨急如束湿唐书王晙传晙气貌伟特时谓为熊虎相感慕节义有古人风其丨丨肃壹吏人畏爱】走下【汉书董仲舒传夫万民之从利也如水之丨丨不以教化隄防之不能止也】跨下【汉书韩信传淮隂少年众辱信】【曰能死刺我不能出丨丨于是信熟视俛出丨丨注丨丨两股之间也晋书刘乔传至人之道用行舍藏丨丨之辱犹且俯就又傅】【咸叩头虫赋仲尼唯诺于阳虎所以解纷而免尤韩信非为懦儿出胯下而不羞】髙下【后汉书何进传主簿陈琳曰今将军】【龙骧虎歩丨丨在心刘禹锡栁子厚集序八音与政通而文章与时丨丨】名下【后汉书黄琼传盛丨之丨其实难副陈书姚察】【传沛国刘臻访汉书余事十余条察并为剖析皆有经据臻谓所亲曰丨丨定无虚士韩翃诗孺子亦知丨丨士乐人争唱卷中诗】【杜甫诗但看古来盛丨丨终日坎其身李颀诗夫子大丨丨家无钟石储】短下【蜀志先主传注备还谓左右曰孙车长】【上丨丨其难为下吾不可以再见之呉志孙权传注献帝春秋曰张辽问呉降人向有紫髯将军长上丨丨便马善射是谁降人曰】【是孙防稽】摄下【北史魏宣武帝纪论垂拱无为边徼稽服而寛以丨丨曹植表谋能移生威能丨丨】李下【唐书李乂传乂】【与宋璟等同典事请谒不行时人语曰丨丨无蹊径搜神记贾偶字文合得病而亡司命阅簿遣之至郭外树下宿见一年少女】【独行曰某三河人父见为弋阳令时被召来今却得还遇日暮惧获田丨丨之讥望君之容必是贤者是以停留依慿左右古乐】【府田不纳履丨丨不整冠徐陵启拾金樵路髙士所羞整冠丨丨君子斯慎】附下【宋史髙宗纪侍御史曹筠以丨丨罔上罢】【説苑丨丨而罔上者死附上而罔下者刑此所以劝善而黜恶也】防下【见上】足下【老子千里之行始于丨丨又管子富】【上而丨丨此圣王之至事也又李陵荅苏武书子卿丨丨勤宣令德】畜下【庄子古之明大道者愚知处宜贵贱履位仁贤不肖】【袭情必分其能必由其名以此事上以此丨丨以此治物以此脩身知谋不用必归其天此之谓太平治之至也慎子人君者大上】【也兼丨丨者也】趋下【闗尹子贤人趋上而不见下众人丨丨而不见上】持下【家语温恭慎德使人慕之执雌丨丨人莫】【逾之】容下【説苑齐宣王谓尹文曰人君之事何如尹文对曰人君之事无为而能丨丨】阁下【因话録古者三公开阁郡】【守比古诸侯亦有阁故皆称丨丨李白诗谁能书丨丨白首太经】若下【邹阳酒赋其品则沙洛渌酃程乡丨丨白居易诗】【两瓶丨丨新开得一曲霓裳初教成苏轼诗伹有樽中丨丨何须墓上征西】篱下【张融自序丈夫当删诗书制礼乐何至因】【循寄人丨丨崔兴宗青雀诗不应长在藩丨丨他日凌云谁见心白居易诗寅年丨丨多逢虎张籍诗蛙声丨落丨李商白菊诗】【素色不同丨丨繁花疑自月中生】月下【王勃诗林塘花丨丨别是一家春王维诗家住水东西浣纱明丨丨杜荀鹤诗道人】【星丨丨相次礼茅君】
　　牛口下【史记商君传赵良曰五羖大夫荆之鄙人也自粥于秦客被褐食牛期年缪公知之举之丨丨之丨而加之百姓之】【上秦国莫敢望焉又晋书王祥传继母朱氏不慈数谮之由是失爱于父每使扫除牛下祥愈恭谨】螭头下【唐书郑朗传朗】【开成中擢起居郎文宗与宰相议政适见朗执笔丨丨丨谓曰向所论事亦记之乎朕将观之朗曰臣执笔所书者史也故事天子】【不观史唐六典唐文宗左右省起居赍纸砚及笔于丨丨丨记言记事】风斯下【庄子风之积也不厚则其大翼也无力】【故九万里则丨丨在丨矣黄庭坚题绛法帖王防稽初学书于卫夫人中年遂妙絶古今今人见卫夫人遗墨疑右军不当北面不】【知九万里则丨丨在丨耳】黄尘下【古乐府防跋丨丨丨然后别雌雄又髙适诗乍可狂歌草泽中宁堪作吏风尘下刘长卿】【诗运筹风尘下能使天地开】絶壁下【杜甫诗不知何王殿遗构丨丨丨】
