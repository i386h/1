<!-- { "loadSidebar": true } -->
　　闗内侯【战国策公孙衍为窦屡谓魏王曰王不若与窦屡丨丨丨而令之赵注侯于闗内耳此时未为爵史记春申君传上】【书说秦昭王曰臣为王虑莫若善楚秦楚合而为一以临韩韩必为丨丨之丨又汉书百官表爵十九丨丨丨后汉书刘圣公传长】【安语曰灶下养中郎将烂羊胃都尉烂羊头丨丨丨】东陵侯【史记萧相国世家召平者故秦丨丨丨秦破为布衣贫种】【于长安城东羙故世俗谓之东陵庾信诗昔日丨丨丨惟见园在李白诗靑门种人旧日丨丨丨】万户侯【史记】【李广传文帝谓广曰惜乎子不遇时如令子当髙帝时丨丨丨岂足道哉南史王镇恶传镇恶年十三寓食黾池人李方家方善遇】【之谓方曰若遭遇英主要取丨丨丨当厚相报孔绍安诗若使三边定当封丨丨丨王昌龄诗寳刀留赠长相忆当取戈船丨丨丨】【岑参诗看君五斗米不谢丨丨丨李白与韩荆州书生不愿封丨丨丨但愿一识韩荆州司空曙诗岂作书生老当封丨丨丨杜牧】【诗何人得似张公子千首诗轻丨丨丨李商隠衮师诗当为丨丨丨勿守一经帙温庭筠诗绣毂千门金鞍丨丨丨】博望侯【史记张骞传以校尉从大将军击匈奴知水草处封丨丨丨注取其能广博瞻望江总诗传闻丨丨丨苦辛提汉节虞世南诗】【寻源丨丨丨结客逺相求韩翃诗逺属平津閤前驱丨丨丨郑惟忠古石赋丨丨丨周游天下厯徧山川寻长河于异域得美石而】【献焉】羮颉侯【汉书楚元王传初髙祖微时与宾客过其丘嫂食嫂厌叔与客来阳为羮尽轑釡已而视釡中有羮由是怨嫂】【七年十月封其子为丨丨丨又陈孚诗莫笑千金酬漂毋汉家更有颉羮侯】十八侯【汉书功臣表作丨丨丨之位次注谓】【萧何曹参张敖周勃樊哙郦商奚涓夏侯婴灌婴传寛靳歙王陵陈武王吸薛欧周昌丁复虫达也】松兹侯【汉书王子侯表】【丨丨戴丨霸六安共王子又文房四谱燕人易光字处晦封为松滋侯】万里侯【后汉书班超传燕颔虎头飞而食丨丨】【丨相也刘孝威乐府若恡千金重谁为丨丨丨庾信诗不言班定逺应为丨丨丨王勃春思赋都防新封丨丨丨将军稍定三邉地】【张説诗知君丨丨丨立功在异域李白诗贾三年谪班超丨丨丨徐夤诗明朝侧侍金门诏肻羡班超丨丨丨】监河侯【庄子庄周贷粟于丨丨丨曰我将得邑金将贷子苏轼诗作书贷粟丨丨丨又陶景水仙赋竒于河侯之府出寳于骊龙之川】白版侯【朝野佥蛓武后时封侯者众铸印不供至有丨丨丨者焉】即墨侯【文房四谱石虚中字居黙南越人拜丨丨】【丨与宣城毛元锐燕人易光华隂楮知白同出处】好畤侯【文房四谱华隂楮知白字守亦曰丨丨丨】管城侯【文房四谱宣城毛元锐字文锋封为丨丨丨朱德润笺诗莫问杀青千古事漆书应譲丨丨丨】醉乡侯【苏轼诗诗无定】【律君应将丨有真丨我可丨】刘渴侯【北史节义传丨丨丨不知何许人也禀性刚烈太和中为徐州后军以力死战众寡】【不敌遂禽目大骂终不降屈为贼所杀】
