<!-- { "loadSidebar": true } -->
　　马头娘【原化传拾遗蚕女当髙辛时其父为邻所掠惟所乗马在母因誓曰有得父还者以女嫁之马惊跃振迅而去数日】【父乗马归自此马嘶鸣不肯饮龁父问其故母以誓白之父怒射杀马曝皮于庭女行过其侧马皮蹶然而起卷女飞去栖于桑树】【之上女化为蚕食桑叶吐丝成茧衣被人间宫观塑女子之像披马皮谓之丨丨丨以祈蚕桑焉】雪衣娘【明皇杂録开元】【中岭南献白鹦鹉养之宫中颇聪慧洞晓人言上及贵妃皆呼丨丨丨戏于殿槛有鹰搏之而毙遂于苑中呼为鹦鹉冢杨维桢】【诗金埒近青海骏锦笼初教丨丨丨】谣娘【教坊记北齐有人嗜饮酗酒每醉辄殴其妻妻衔悲诉于邻里时人弄之】【丈人着妇人衣徐歩入场行歌每一叠人齐声和之云谣和来丨丨丨苦和来以其且歩且歌故谓之踏谣又罗虬比红儿诗】【楼上娇歌袅夜霜近来休数踏歌娘】御史娘【桂苑丛谈国乐妇人冇永新妇丨丨丨柳青娘皆一时之妙也刘禹锡诗天下】【能歌丨丨丨花前月底奉君王】黄四娘【杜甫诗丨丨丨家花满蹊千朶万朶压枝低苏轼诗主人白髪青裙袂子美诗中丨】【丨丨】杜韦娘【韦应物杜司空席上赠妓诗髙髻云鬟宫様妆春风一曲丨丨丨又马祖常诗乐部韦娘舞垂】公孙大娘【明皇杂録时有丨丨丨丨者善舞剑能为邻里曲及裴军满堂势西河剑器浑脱遗妍妙皆冠絶于时僧懐】【素见之草书遂长盖壮其顿挫势也名画记开元中裴旻善舞剑呉道观旻舞毕挥毫益进时又有丨丨丨丨亦善舞西河剑器】【浑脱张旭见之因为之草书杜甫歌行述其事】籧篨三娘【幽怪録丨丨丨丨工唱阿鹊盐】増冯娘【北史后妃传丨丨者子昂妹也初为魏任城王妃适尒朱世隆神武纳之生浮阳公主李娘者廷实从妹也初为魏】【城阳王妃又王娘生永安王浚穆娘生阳平王淹】李娘【见上又温庭筠诗丨丨十六青丝髪画带防花为君结】王娘【见上】穆娘【见上】游娘【北史赵郡王琛传琛子叡小名须抜幼孤聪慧夙成特为神武所爱养于宫中令丨丨母之恩异诸】【子】伯娘【旧唐书列女传奉天县窦氏二女丨丨仲娘虽长于村野而幼有志操永泰中草贼数千人入村落行剽劫二女姊】【年十九妹年十六藏于崖窟间贼徒曵之出行临深谷丨丨曰吾岂受贼汚辱乃投于谷贼方惊骇仲娘又投于谷谷深数百尺姊】【寻卒仲娘脚折面破血流被体气絶良久而苏贼义之而去京兆尹第五琦感其贞烈奏之诏旌表门闾】仲娘【见上】斋娘【唐书礼乐志中宗时享南郊国子祭酒祝钦明言皇后当助祭太常博士唐绍钦绪以为不可左仆射韦巨源独以钦明説为】【是于是以皇后为亚献补大臣李峤等女为丨丨以执笾豆焉】虫娘【唐书公主传夀安公主曹野那姬所生孕九月而肓帝恶】【之诏衣羽人服代宗以广平王入谒帝字呼主曰丨丨汝后可与名王在灵州请封下嫁苏发】珠娘【述异记越俗以珠为上寳】【生女谓之丨丨生男谓之珠儿又元好问后芳华怨塞门憔悴人不知枉为丨丨怨金谷】鹿娘【述异记贞山在毘陵郡梁时有】【村人韩文秀见一鹿产一女子遂养之及长与凡女有异遂为女冠梁武帝为别立一观号曰丨丨】贞娘【呉地志虎丘山】【有丨丨墓呉国之佳丽也行客才子多题诗墓上贞一作真白居易真娘墓诗真娘墓虎丘道不识真娘镜中面惟见贞娘墓头草】【罗虬比红儿诗好写妖娆与教看便应休更话真娘】荆娘【北梦言丨十三丨者侠女也归于进士赵中行其友人李正郎有】【爱妓妓之父母夺与诸殷李怅怅不已偶话于丨丨荆娘亦愤惋谓李曰此小事我能为郎仇之旦请过江于润州北固山待我】【至期荆氏以囊盛妓兼致妓之父母首归于李后与赵同入浙中不知所止】师娘【酉阳杂俎唐明皇夀安公主小字虫娘上】【呼为丨丨又为鸦女又辍耕録女巫曰丨丨都下及江南谓男觋亦曰丨丨】眉娘【杜阳杂编唐永贞时南海贡竒女卢丨丨】【眉如线且长故有是名至元和中宪宗嘉其聪慧而又竒巧赐金凤环以束其腕丨丨不愿在禁中遂度为道士放归南海后人见】【往往乗紫云游于海上】苏娘【小志苏紫防爱谢眈靡由得亲遣侍儿假眈恒着小衫昼则私服于内夜则拥之而寝耽知】【之以诗曰丨丨一别梦魂稀来借青衫慰渴饥若使闲情重作赋也应愿作谢郎衣】楚娘【小志丨丨名妓也江都王宠】【之寝玳瑁之牀悬翡翠之帐马祖常诗呉娃丨丨侍团扇象舆凤辇明珠络】润娘【北里志楚儿字丨丨素为三曲之尤而辩】【慧往往冇诗句可称】牙娘【北里志丨丨居曲中亦流軰翘举者赵为山毎因宴席偏眷丨丨谓之郡君亲姻以告其内子他日】【为山自外归内子谓曰今日顔色甚悦畅定因是见郡君也】孟娘【清异録秣陵丨丨山土正白色曰白墡土】窅娘【道山】【新闻李后主宫嫔丨丨纎丽善舞后主作金莲髙六尺莲中作品色瑞云令丨丨以帛绕脚令纎小屈上作新月状素韈舞云中回】【旋有凌云之态唐镐诗曰莲中花更好云里月长新因丨丨作也】采娘【桂苑丛谈郑代肃宗时为润州刺史嫂张氏女名丨】【丨七夕夜陈香筵祈于织女是夕梦云舆羽盖蔽空驻车命丨丨曰我织女祈何福曰愿乞巧耳乃遗一金针长寸余缀于上令】【三日不语汝当竒巧经二日以告其母母异而视之则空矣其针迹犹在】妊娘【侍儿小名録唐进士段何赁居卧病有四】【人负金碧而从二青衣一云髻一半髻皆絶色説喻再三何终不应乃以红笺题诗一篇置何楼上而去其诗云乐广清羸经几年】【丨丨相托不论钱轻盈妙质归何处惆怅碧楼红玉钿书迹柔媚亦无姓名末惟书一我字何自此疾日退】邠娘【容斋题跋】【唐开元天寳之盛见于传纪歌诗多矣而张祜所咏尤多皆他人诗所未尝及者如大酺乐邠王小管李摹笛宁哥来丨丨羯鼓退】【宫人耍娘歌香囊子等诗皆可补开天遗事之乐府也张祜宫词新教丨丨羯鼓成大酺初日最先呈】越娘【杂剧段数丨丨】【道人欢又张翥诗賸买十千燕市酒闲听二八丨丨歌】养娘【杂剧段数防丨丨又义丨丨延夀乐】雁娘【采兰杂志膏神】【曰丨丨】老娘【辍耕録世谓穏婆曰丨丨】夫娘【辍耕録苖人谓妻曰丨丨南人谓妇人之无行者亦曰丨丨】花娘【辍耕録娼妇曰丨丨逹旦又谓草娘李贺申胡子觱篥歌序歌成左右合噪相唱朔客大喜擎觞起立命丨丨出幕徘徊拜客诗丨】【丨篸绥妥休睡芙蓉屏】爷娘【无名氏木兰歌不闻丨丨唤女声但闻黄河流水鸣溅溅杜甫兵车行丨丨妻子走相送尘埃】【不见咸阳桥白居易诗儿别丨丨夫别妻】曹娘【宋之问河阳诗丨丨娇态尽春树不堪过】贾娘【杨巨源诗香传丨丨手粉】【离何郎靣】侍娘【王建新嫁娘诗锦帐两边横遮掩丨丨行赵嘏赠王先生诗羽衣使者峭于鹤鸟爪丨丨飘若花】红娘【元稹诗丨丨留醉打觥使及醒差自注舞引丨丨抛打曲名又王之涣惆怅诗钟动丨丨唤归去背人匀泪拾金钿又本草樗鸡生】【川谷樗木上翅羽外青内红而身不黒头不赤今在樗木上者人呼为丨丨子头翅皆赤韩琦诗行困老樗隂下坐儿童争喜拾丨】胆娘【元稹诗谢傅堂前音乐和狗儿吹笛丨丨歌】谢娘【白居易诗青娥小丨丨白发老崔郎罗虬比红儿诗丨丨】
　　【休谩逞风姿未必娉婷胜柳枝】蛮娘【李贺诗丨丨吟弄满寒空】娇娘【李贺唐儿歌东家丨丨求对值浓笑书空作唐字眼】【太心雄知所以莫忘作歌人姓李】小娘【李贺洛姝真珠诗真珠丨丨下青廓洛苑香风飞绰绰元好问续丨丨歌唱得丨丨】【相见曲不解离乡去国情又太平婚嫁不离乡楚楚儿郎小丨丨】卫娘【李贺诗漏催水咽玉蟾蜍丨丨发薄不胜梳罗隠诗】【蜀国暖回浮峡浪丨丨清转遏云歌】玉娘【李啇隠诗思子台边风自急丨丨湖上月应沉】鸦娘【温庭筠焼歌仰面伸复嚏】【丨丨咒丰】迎娘【郑嵎津阳门诗丨丨歌喉玉窱蛮儿舞带金葳防自注丨丨蛮儿乃梨园弟子之名闻者】桃娘【唐庾诗何时返栖息谁为问丨丨】巴娘【陆游诗剩题新恨付丨丨王庭筠诗忆昔乌蛮絶塞亭丨丨歌罢月三更】孙娘【元好问杏花诗画眉卢女娇无奈龋齿丨丨笑不成】班娘【马祖常诗南风恰住西风起莫道丨丨有怨词陈基诗学得丨丨淡】【画眉】溪娘【王恽种玉亭诗烟中髣髴丨丨语波面轻盈越女魂】
　　刘三娘【南史刘孝绰传孝绰三妹一适琅琊王叔英一适呉郡张嵊一适东海徐悱并有才学悱妻文尤清拔所谓丨丨丨】【者也】雪面娘【国史补八百哥丨丨丨窣地娇衔蝉奴皆魏王继笈马名也】聂隠娘【甘泉謡丨丨丨者贞元中魏博】【大聂锋之女也方十有尼乞食于锋舍见隠娘悦之乃云问押衙乞取此女锋大怒叱尼尼曰任押衙铁柜中盛亦须偷去矣】【后夜果失隠娘所在五年尼谓曰剑术已成可归家遂送还忽值磨镜少年嫁之元和间隠娘夫妻之许节度使刘悟留左右刘自】【许入觐隠娘不愿从焉后渐不知所之】何二娘【广异记广州有丨丨丨者素不修仙术忽一日飞去上罗浮山寺为寺众】【采山果充斋罗浮山北是循州去南海四百里循州山寺有杨梅树何氏采其实及斋而返后循州寺僧至説云某月日有仙女来】【采杨梅騐之果是何氏所采之日也由此逺近知其得仙】紫云娘【妆楼记鲁敢遇仙女曰尝见丨丨丨诵君佳句】谈容娘【教坊记踏謡娘今则或呼为丨丨丨常非月有咏丨丨丨诗】如意娘【乐苑丨丨丨商调曲唐则天皇后所作也】夜度娘【古今乐录丨丨丨倚歌也辞云夜来冒霜雪晨去履风波虽得叙微情奈侬身苦何】丁六娘【乐府诗集丨丨丨十】【索四首乐苑曰十索羽调曲也】十八娘【荔枝谱丨丨丨荔枝色深红而细长时人以少女比之俚传闽王王氏有女第十八】【好噉此品因而得名周必大诗白莲近忆三千女丹荔遥招丨丨丨】络丝娘【尔雅翼莎鸡以六月振羽作声连夜札札不止】【其声如纺丝之声故一名梭鸡一名络纬今俗人谓之丨丨丨周必大诗照坐虽无骈火实絮尊幸有丨丨丨】舞媚娘【海録】【碎事丨丨丨古乐府也又有五媚娘歌庾信丨丨丨歌云朝来戸前照镜含笑盈盈自看眉心浓黛直防额角轻黄细安又乐苑丨】【丨丨大丨丨丨并羽调曲也唐髙宗永徽末天下歌丨丨丨未几立武后按陈后主已冇此歌则永徽所歌盖旧曲云舞亦作武罗】【虬比红儿诗谁能更把闲心事比并当时武媚娘】玉巵娘【诚斋杂记有书生遇神女见胡僧指之曰此西王母第三女丨】【丨丨也】看麦娘【野菜谱丨丨丨随麦生陇上因名春米可熟食】乐世娘【贺朝赠酒店胡妃诗上客无劳散听歌丨】【丨丨】新嫁娘【王建有丨丨丨诗】濯锦娘【徐凝蛮入西川后诗纷纷塞外乌蛮种驱尽江头丨丨丨】薄媚娘【章孝标贻美人诗诸侯帐下惯新妆皆怯刘家丨丨丨】纤腰娘【杜牧大行奔觥槌鼓助声势眼底不顾丨丨丨】当垆娘【杜牧诗旗亭雪中过敢问丨丨丨】竹枝娘【谢伯初诗下国难留金马客新诗传与丨丨丨】窈窕娘【陈与】【义冬至诗东家丨丨丨融蜡幻梅枝廼贤诗织锦秦川丨丨丨新翻花様学宫坊】青苎娘【杨维桢过沙湖诗唱歌卖鱼赤】【老打鼓踏车丨丨丨】
