<!-- { "loadSidebar": true } -->

　　御定佩文韵府巻六十三之六
<子部,类书类,御定佩文韵府>
　　钦定四库全书
　　御定佩文韵府巻六十三之七目録
　　去声　　四寘韵七
　　赐　字

　　钦定四库全书
　　御定佩文韵府卷六十三之七
　　去声　　四寘韵七
　　赐【斯义切与也惠也又姓】
　　韵藻天赐【书说筑传岩之野惟肖疏皇甫谧云髙宗梦丨丨贤人胥靡之衣防之而来悟而使百工写其形求诸天下】【果见筑者胥靡衣褐帯索执役于岩之野左传晋公子过卫乞食于野人野人与之块公子怒欲鞭之子犯曰丨丨也稽首受而】【载之王羲之与吏部谢万书坐而免遂其宿心其为庆幸岂非丨丨刘辟如水投石赋焕发英藻呈龙章与鳯姿敬宣嘉猷谓】【岳生而丨丨崔枢诗布帛忻丨丨生涯作主恩苏轼白鹤山居诗一勺亦丨丨曲肱有余欢又唐书髙祖纪熙生丨丨为幢主】君赐【礼记有庆非丨丨不贺又丨丨稽首据掌致诸地论语丨丨食必正席先尝之丨丨腥必熟而荐之丨丨生必畜之说苑陈桓】【子曰晏子衣麋鹿之裘栈轸之车而驾驽马以朝是隐丨之丨也晏子曰臣以丨之丨臣父之党无不乗车者母之党无不足于衣】【食者妻之党无冻馁者如此为隐丨之丨乎彰丨之丨乎张九龄诗定省荣丨丨来归是昼游欧阳修谢赐香药表抚躬增惕拜丨】【丨以为荣周必大诗丨丨如天不可量】拜赐【礼记君赐车马乗以丨丨衣服服以丨丨仪礼乡饮酒礼明日賔服乡服以丨】【丨主人如賔服以拜辱又乡射礼明日賔朝服以丨丨于门外左传阳处父释左骖以公命赠孟明孟明稽首曰若从君惠而免之】【三年将丨君丨又秦孟明视帅师伐晋战于彭衙秦师败绩晋人谓秦丨丨之师陆龟蒙江湖散人歌官家未议活苍生丨丨江湖】【散人号杨万里诗节物催人敎老去壶觞丨丨喜先倾】赏赐【周礼小宗伯掌衣服车旗宫室之丨丨国语管子曰劝之以丨】【丨纠之以刑罚史记孝武帝纪丨丨长老收恤孤独以育羣生又梁孝王世家孝王窦太后少子也爱之丨丨不可胜道又平准书】
　　【天子北至朔方东到太山廵海上并北边以归所过丨丨用帛百余万匹金钱以巨万计又李牧传边士日得丨丨而不用皆愿一】【战汉书文帝纪张武等受赂金钱觉更加丨丨以媿其心又李广传广歴七郡太守前后四十余年得丨丨輙分其戏下又霍光传】【丨丨前后黄金七千斤钱六千万后汉书皇后纪论光武置美人宫人采女三等竝无爵秩歳时丨丨充给而已唐书礼乐志太宗】【生于庆善宫贞观六年幸之宴从臣丨丨闾里管子诛罚当其罪丨丨当其功淮南子喜不以丨丨怒不以罪诛韩诗外传司城子】【罕谓宋君曰爵禄丨丨举人之所好也君自行之曹植鼙舞歌丨丨累千亿百官并富昌】野赐【左传伯州犂曰君辱贶寡大夫】【围谓围将使丰氏抚有而室围布几筵告于庄共之庙而来若丨丨之是委君贶于草莽也】饫赐【左传声子曰将赏为之加】【膳加膳则丨丨此以知其劝赏也宋史礼志淳化四年以南郊礼成大宴含光殿李昌龄言广宴之设以均丨丨而有位之士鲜克】【致恭当纠其不恪白居易谢赐曲江宴状臣等各以凡材同叅密职幸遇休明之日多承丨丨之恩】尊者赐【孟子丨丨丨之曰其所取之者义乎不义乎而后受之】圣人赐【说苑楚渔者献鱼孔子孔子曰务施而不】【腐余财者圣人也今受丨丨之丨可无祭乎】端木赐【史记仲尼弟子传丨丨丨卫人字子贡利口巧辞孔子尝黜其辩好】【废举与时转货赀喜扬人之美不能匿人之过】
