<!-- { "loadSidebar": true } -->
　　増树渠【周礼夏官掌固掌修城郭沟池丨丨之固注渠上有树也】沟渠【礼记车驱而驺至于大门君抚仆之手而顾命】【车右就车门闾丨丨必步家语良吏居之三月而丨丨脩十月而津梁成説苑九卿者不失四时通于丨丨修隄防树五谷甘石星】【经天泉十星在鳖东一曰大海主灌溉丨丨之事也】义渠【史记秦纪惠文君立十一年县丨丨韩诗外传太公使南宫适至丨】【丨得骇鸡犀班彪北征赋登赤湏之长坂入丨丨之旧城】溉渠【史记韩郑国来间秦以作注丨丨】煇渠【史记卫青传校】【尉仆多有功封为丨丨侯】河渠【史记自序惟禹浚川九州攸寕爰及宣防决渎通沟作丨丨书第七唐书百官志丨丨署令一】【人丞一人掌丨丨陂池堤堰鱼醢之事凡沟渠开塞渔捕时禁皆颛之】二渠【汉书沟洫志禹以为河所从来者髙水湍悍难】【以行平地廼酾丨丨以引其河注其一出贝丘西南折者也其一则漯川也注酾分也史记作厮又杨侃皇畿赋天设丨丨曰蔡曰】【汴】井渠【汉书沟洫志严熊言临晋民愿穿洛以溉重泉以东故恶地诚即得水可令亩十石于是为发卒穿渠自征引洛水】【至商顔下岸善崩乃凿井深者四十余丈往往为井井下相通行水水隤以絶商顔东至山领十余里间丨丨之生自此始】湋渠【汉书沟洫志关中灵轵成国丨丨引诸川穿渠溉田】穿渠【汉书沟洫志郑当时言异时关东漕粟从渭上度六月罢而渭】【水道九百余里时有难处引渭丨丨起长安旁南山下至河三百余里径易漕度可令三月罢庾信诗丨丨移水碓烧棘起山田】王渠【汉书哀帝为董贤治大第开门向北阙引丨丨灌园池注丨丨官渠也犹今御沟水经注故渠东出城分为二渠即丨丨】【也】官渠【见上又白居易诗丨丨禁流水】鲁渠【汉书地理志陈留丨丨水首受狼汤渠东至阳夏入涡渠】涡渠【见上】濮渠【汉书地理志陈留郡封邱丨丨水首受泲东北至都关入羊里水】沛渠【汉书地理志鲁国蕃县南梁水西至胡陵】【入丨丨】员渠【汉书西域传焉耆国王治丨丨城去长安七千三百里】右渠【汉书武帝元封三年夏朝鲜斩其王丨丨】【降师古注丨丨朝鲜王名】支渠【后汉书安帝纪元初二年修理西门豹所分漳水为丨丨以溉民田宋史河渠志泄其余水分】【为丨丨】阳渠【后汉书张纯上言穿丨丨引洛水为漕百姓得其利注丨丨在洛阳城南水经注城之西南有丨丨周公制之】直渠【后汉书沟洫志成帝初清河都尉冯逡言地节时郭昌穿丨丨后三嵗河水更从故第二曲间可六里复南合今其水势】【复邪直贝丘宜复穿渠东行又张衡赋下有丨丨上有平岸】汴渠【后汉书明帝纪永平十二年遣将作谒者王吴修丨丨注】【即茛荡渠也陆机赋启石门而东萦沿丨丨其如梅尧臣诗闻歌丨丨劳漫缀丨丨诗】方渠【后汉书鲍昱为汝南太守郡多】【陂池嵗嵗决壊乃作丨丨石洫水常饶足溉田倍多王融郡县名诗曾山陵翠阪丨丨缅清流沈约诗髙阙连朱雉丨丨渐游殿】私渠【后汉书梁讽说北单于单于喜即将人众与讽俱还到丨丨海班固窦车骑北征颂电激丨丨星流霰落】宕渠【魏志】【张郃别督诸军降巴东巴西二郡徙其民于汉中进军丨丨晋书隠逸传谯秀避难丨丨乡里宗族依之者以百数扬雄蜀本纪秦】【襄王时丨丨郡献长人蜀都赋外负铜梁于丨丨内函要害于膏腴】开渠【魏志牵招传广武井水咸苦招凖望地势因山陵之】【宜凿原丨丨注水城内民赖其益江赋因岐成渚触涧丨丨范云诗丨丨纳秋水】凿渠【魏志辽西单于彊公将征之丨丨自】【呼沲入水又从泃河口凿入潞河名泉川渠以通海范成大诗月宫移种新栽桂江水朝宗旧丨丨】发渠【吴志诏诸郡县】【治城郭起谯楼穿堑丨丨以备盗贼】漳渠【晋书束晳传晳上议曰两周争东西之流史记惜丨丨之浸明地利之重也魏都赋】【石杠飞梁出控丨丨注魏武帝堰漳水在邺西二十八里名曰丨丨堰】沙渠【晋书地理志建平郡有丨丨县】新渠【晋书】【食货志修丨丨富夀渠游陂渠三渠溉田千五百顷又金史大名府清年县有丨丨金堤苏轼诗丨丨之水其来舒舒】蛮渠【北史魏杨大眼为荆州刺史缚藁为人衣以青布而射之召诸丨丨指示之曰卿等作贼吾正如此相杀也李商隠射鱼曲思劳弩】【箭磨青石绣额丨丨三虎力】沮渠【北史北凉传羗有左丨丨官逊之先为此职即以官为氏法苑珠林从东女国西域山】【谷行八百里至斫句迦国即是丨丨处也袁桷诗磅礴坤舆总帝图手提文印化丨丨】灵渠【唐书地理志桂州理定西十里】【有丨丨引离水故秦史禄所凿】秦渠【唐书崔礼传迁河阳节度使治河内丨丨溉田千顷嵗收八百斛】浚渠【唐书张志】【和传县令使丨丨执畚无忤色王褒僮约凿井丨丨缚落鉏园】枝渠【宋史天文志复壶之脇为丨丨以为水节】酾渠【宋史】【河渠志凿山丨丨循九河既导之迹】鸿渠【宋史河渠志汴渠首受旃然水谓之丨丨】峎渠【元史世祖十六年五月改云南】【宝山丨丨二县为州】落渠【管子内为丨丨之写因大川而注焉注谓都内更为丨水之丨注于大川】流渠【管子水激而丨】【丨】蔓渠【山海经丨丨之山下多竹箭伊水出焉】梁渠【山海经丨丨出歴石之山如狸而白首虎爪】黄渠【拾遗】【记乐浪之东背明国有丨丨草映日如火其坚韧若金食者焚身不热】宛渠【拾遗记始皇时有丨丨之民乗螺舟而至】荡渠【水经注隂沟出阳武之丨丨】贯渠【本草经丨丨即贯众】道渠【通典职方郎中掌地图城隍镇戍烽防人路程逺】【近归化丨丨】汉渠【陕西通志丨丨一名汉延渠在寕夏城东南自硖口之东凿引河流绕城自东而北袤二百五十里】唐渠【陕西通志丨丨一名唐来渠自汉渠之西凿引河流绕城自西而北余波皆复入于河袤四百里】勤渠【王逸九思忧心】【悄兮志丨丨陆游寄酬曽学士诗中间勉以仕语意极丨丨】防渠【魏文帝诗丨丨相灌溉】修渠【挚虞槐赋上拂华宇】【下临丨丨】浊渠【借田赋清洛丨丨引流激水】交渠【潘岳西征赋丨丨引漕激湍生风乃有昆明池乎其中宋文帝诗丨】【丨纷绮错列植发华英】川渠【傅休奕酒赋饮者杯无算瓯醴成丨丨】盈渠【曹毗咏冬诗寒氷丨丨结素霜竟榈凝】飞渠【潘尼赋潜流旁注丨丨脉散芙蓉映渚灵芝蔽岸】隂渠【天台山赋醴泉涌溜于丨丨注山北之渠】金渠【鲍照】【芙蓉赋被碧塘之周流绕丨丨之屈曲王勃采莲赋泛玉潭之弥漫绕丨丨之隈隩僧贯休诗丨丨玉砂五色水】中渠【傅亮】【芙蓉赋伊匠之有瞻悦嘉卉于丨丨】荒渠【沈约诗丨丨集野鴈安用昆明池卢纶诗菊花梨叶满丨丨】春渠【刘孝】【绰诗皇心睠乐饮帐殿临丨丨严维诗栁塘熏昼日花水溢丨丨苏轼诗西湖小雨晴滟滟丨丨长】镂渠【徐陵诗白马号龙驹】【雕鞍名丨丨】壊渠【庾信诗小村治涩路低田补丨丨】绿渠【张九龄诗修篁媚丨丨苏轼诗丨丨浸麻水白板烧松烟】巨渠【杜甫诗丨丨决太古】冰渠【卢纶诗麦垅润丨丨】废渠【王建诗雨水洗荒竹溪沙填丨丨】异渠【孟郊诗我】【愿分众泉清浊各丨丨】同渠【于鹄诗浇薤亦丨丨项斯留别张郎中诗子城西并宅御水北丨丨】禁渠【白居易诗伊】【入丨丨】御渠【杜牧诗故国池塘倚丨丨】宫渠【杨亿诗荒澌戞戞鸣丨丨】鸣渠【欧阳修晋祠诗丨丨夹路何潺潺苏】【轼诗昨夜雨丨丨晓来云袭月】暗渠【梅尧臣诗古寺入深树野泉鸣丨丨】填渠【苏轼诗后夜龙作雨天明雪丨丨又风花】【欲丨丨】莎渠【刘筠诗枳落丨丨急雨虫】竹渠【黄庭坚诗夜泉鸣丨丨】溜渠【黄庭坚诗丨丨故溅溅】隋渠【晁补之诗杨栁青青欲哺乌一春风雨暗丨丨】雍渠【史记孔子世家灵公与夫人同车宦者丨丨参乗】漕直渠【史记河渠书郑当时凿丨丨丨自长安至华隂】汾河渠【汉书食货志穿丨丨丨以溉田】六辅渠【汉书】【沟洫志儿寛为左内史奏请穿凿丨丨丨以益溉郑国傍髙卬之田师古注在郑国渠之里今尚谓之辅渠亦曰六渠】灵轵渠【汉书地理志右扶风盩厔县有丨丨丨武帝穿也括地志丨丨丨一名笼渠】蒙笼渠【见上】成国渠【汉书地理】【志右扶风郿县丨丨丨首受渭东北至上林入蒙笼渠晋书食货志青龙元年开丨丨丨自陈仓至槐里筑临晋陂引汧洛溉舄卤】【之地三千余顷】狼汤渠【汉书地理志河南郡荥阳卞水冯池皆在西南有丨丨丨首受泲东南至陈入颍注狼音浪汤音宕】【又水经河水又东过荥阳茛荡渠出焉】千金渠【汉书地理志张掖郡觻得有丨丨丨西至乐涫入泽中羗谷水出羗中东】【北至居延入海又语林晋文王欲修九龙堰阮步兵举都水使者陈协掘地得古承水铜龙七枚堰遂成水歴堨东注谓之丨丨丨】太白渠【汉书地理志常山郡蒲吾有铁山丨丨丨首受緜曼水东南至下曲阳入斯洨】鲖阳渠【后汉书何敞传敞迁】【汝南太守修理丨丨旧丨百姓赖其利】修旧渠【后汉书安帝纪元初二年诏三辅河内河东上党赵国太原各丨理丨丨】【通利水道以溉公私田畴】浚义渠【后汉书注丨丨丨南经东流为鸿沟东经阳武县为官渡】睢阳渠【魏志建安七年】【正月至浚仪治丨丨丨】淮阳渠【晋书食货志魏修广丨丨百尺二丨上引河流下通淮颍】百尺渠【见上】温润渠【北史卢贲歴懐州刺史决沁水入温县名曰丨丨丨人赖其利】天河渠【魏书慕容熙传熙起逍遥宫甘露殿凿丨丨丨】【引水入宫】万金渠【魏书地形志邺县天平中决漳水为丨丨丨】永济渠【隋书大业四年开丨丨丨引沁水南逹于】【河北通涿郡】广通渠【隋书食货志开皇四年诏宇文恺率水工凿引渭水自大兴城东至潼关三百里名丨丨丨】利人渠【隋书卢贲传开皇中决沁水东注名丨丨丨以溉舄卤元和郡国志陕县北丨丨丨开皇六年苏成引槖水西北入城百】【姓赖其利故名南丨丨丨】通济渠【隋书大定四年开丨丨丨自渭逹河以通运漕唐书刘晏传至河隂巩洛见宇文恺梁公】【堰厮河为丨丨丨尽得其利害】陵阳渠【唐书食货志建中初宰相杨炎请置屯田于丰州发关辅民凿丨丨丨以増溉】光禄渠【唐书李聴传为灵州大都督府长史境内有丨丨丨废塞嵗久聴复开决旧渠溉田千余顷】薛公渠【唐书薛胄】【传开皇中为兖州刺史先是沂水泛滥大泽中胄遂积石堰之决令西注陂泽尽为良田百姓赖之号为丨丨丨】右史渠【唐书温造传造为殿中御史以起居舍人宣慰镇州出为朗州刺史开复乡渠百里民获其利号曰丨丨丨】甘泉渠【唐书】【地理志太原府文水南流入汾水东北五十里有丨丨丨二十五里有荡沙渠二十里有灵长渠千亩渠俱引文谷水溉田数千顷】【开元二年戴谦所凿】荡沙渠【见上】灵长渠【见上】千亩渠【见上】窦公渠【唐书地理志青州北海长安中】【令窦琰于故营邱城东北穿渠引白浪水以溉田谓之丨丨丨】玉梁渠【唐书地理志蔡州新息西北五十里有隋故丨丨丨】金凤渠【唐书地理志相州邺县南五里有丨丨丨引天平渠下流溉田】天平渠【见上】无棣渠【唐书薛大鼎传】【髙宗时为沧州刺史丨丨丨久废塞大鼎濬治属之海商贾流行民歌曰新沟道舟楫利属沧海鱼盐至昔徒行今骋驷美哉薛公】【徳滂被】菊花渠【唐书地理志相州临漳南有丨丨丨】翟王渠【唐书赵珝传按邓艾故迹决丨丨丨溉稻以利农】营田渠【唐书吐蕃传八年冦灵州防水口塞丨丨丨发河东振武兵合神防军击之】伊娄渠【唐书齐澣传润州北】【渠步河尾纡滙六十里舟多败澣徙漕路由京口埭治丨丨丨以逹扬子嵗无覆舟患】金水渠【宋史河渠志祥符二年命】【供备库使谢徳权决丨丨河为丨自天波门竝皇城至乾元门歴天街东转缭太庙皆甃以礲甓植之芳木累石为梁间作方井复】【东引由城下水窦入于濠亰师便之】中兴渠【元史世祖至元三年浚西夏丨丨汉延唐来等丨】安山渠【元史世祖】【二十六年开丨丨丨成诏赐名会通河】昆明渠【三辅黄图汉圆丘在丨丨故丨南水经注渭水东合丨丨故丨曽巩寄孙】【之翰诗更能议论恣倾倒万里一泻丨丨丨】张良渠【水经注汉中安阳县水北有七女池池东冇明月池状如偃月皆相】【通注谓之丨丨丨盖良所开也】车箱渠【水经注刘靖碑曰靖以嘉平二年立遏于水道髙梁河造戾陵遏开丨丨丨】五龙渠【水经注千金堨旧堰谷水魏时更修而开沟渠五所谓之丨丨丨】白马渠【水经注滹沱河又东有丨丨丨出焉】石犀渠【水经注李氷作石犀五头以厌水精穿丨丨丨于南江】代龙渠【水经注晋太始七年二堨壊谷水南注更】【筑丨丨丨】蒲吾渠【古今注永平十年作常山呼沱河丨丨丨通漕船也】流香渠【拾遗记灵帝时西域献茵墀香煑以】【为汤宫人以之浴浣使以余汁入渠名曰丨丨丨】流绿渠【述异记沧州久视山下出澄緑水其泉濶一百步亦谓丨丨丨】御史渠【郭子仪家传公请开丰寕军丨丨丨溉田二千顷】泛春渠【云仙杂记唐汝阳王璡取云夣石甃丨丨丨以】【蓄酒作金银龟鱼浮沉其中为酌酒具】日照渠【汉灵帝招商歌凉风起兮丨丨丨】樊遏渠【古乐府题觧金奏肆】【夏丨丨丨肆夏一名樊昭夏一名遏纳夏一名渠】化为渠【陆机诗停隂结不觧通衢丨丨丨】郑白渠【潘岳西征】【赋浸决丨丨之丨谢灵运行田诗虽非丨丨丨毎嵗望东京】今何渠【丁督防歌帆樯如芒柽督防丨丨丨】不关渠【杜甫诗治生且耕凿只有丨丨丨朱子诗槐花黄尽丨丨丨陆游诗人间富贵丨丨丨】芙蓉渠【李涉诗绮幙香风翡翠车】【清明独傍丨丨丨】白玉渠【王建诗御池水色春来好处处分流丨丨丨】昆仑渠【韩愈诗君乃丨丨丨籍乃陇头】【泷】白石渠【白居易诗平甃丨丨丨净扫青苔院】叶满渠【温庭筠诗雨后苔侵井霜来丨丨丨】水绕渠【刘宰】【诗竹外云埋屋花边丨丨丨】清水渠【虞集诗晨游南山陲暮濯丨丨丨】层氷渠【袁桷诗赤脚独立丨丨丨】燕尾渠【刘永之诗砌长龙须草林开丨丨丨】浣花渠【袁宏道诗门对仙童浇药地巷通毛女丨丨丨】淳于陵渠【汉书律厯志武帝使丨丨丨丨复覆太初厯晦朔望皆最密陵渠奏状遂用邓平厯】对语【玉甃　芝坞　火井　黄浦　盘谷　夏屋　编埒　莞尔金渠　竹渠　氷渠　白渠　曲渠　春渠　决渠　轩渠】【万嵗坞　丹砂井　羊肠坂　召伯埭　桃叶渡　涛拍岸千金渠　白玉渠　龙首渠　贾侯渠　菊花渠　□鸣渠】
