<!-- { "loadSidebar": true } -->
　　对语【龙跃　降集　水宿　逺举　甘露沛　鹍南徙　联拳宿凤翔　来翔　烟翔　髙翔　庆云翔　鴈北翔　比翼翔】摘句【恩从海表翔　天濶任囘翔　云浮玉座九龙翔扶揺万里翔　防防燕翔　紫檀烟绕鹤翔】
　　良【吕张切贤也善也首也长也又姓】
　　韵藻明良【书元首丨哉股肱丨哉庶事康哉唐书房杜传赞君臣丨丨志叶议从相资以成固千载之遇萧曹之勋不足】【进焉宋史艺文志李虚已丨丨集五百卷张雨聮句丨丨歌基猗那奏鼓始】忠良【书大小之臣咸懐丨丨左传初鲍国去鲍】【氏而来为施孝叔臣施氏卜宰匡句须吉匡句须以譲鲍施孝叔曰子实吉对曰能与丨丨吉孰大焉后汉书和帝纪诏曰思得】【丨丨之士以辅朕之不逮宋书乐志元首敷化百寮股肱并丨丨唐书魏徴传徴见帝曰愿陛下俾臣为良臣毋俾臣为忠臣帝】【曰丨丨异乎曰良臣稷契咎陶也忠臣龙逢比干也此其异也帝曰善宋史鞠咏传大安殿柱生芝草召群臣就观咏言愿陛下以】
　　【援进丨丨为寳以丰积仓廪为天瑞草木之妖何足尚哉窦臮述书赋蔚先丨丨自我名扬注褚贲字蔚先渊之子栁宗元贺徳】【音表崇教谕之方丨丨是举】遂良【书显忠丨丨又唐书褚丨丨传丨丨字登善愽渉文史工楷太宗令侍书帝方愽购王】【羲之故帖天下争献然莫能质眞伪丨丨独论所出无舛冒者苏轼诗须尽白成何事一帖空存老丨丨】元良【书一人丨】【丨礼记一有丨丨万以贞宋史真宗纪天禧二年作丨丨箴赐皇太子梁简文帝上昭明集表明月西流幼有文章之敏羽籥东】【序长备丨丨之徳陆倕为豫章王庆太子出宫表臣闻周固夲支实资明两汉啓磐石必系丨丨萧圆肃太子箴姬周长乆实系丨】【丨李百药赞道赋遇天道行而两仪泰喜丨丨盛而万贞郭元振诗太子擅丨丨宫臣命伟长】任良【书八曰师传简师所】【丨必丨士卒必练左传楚子使然丹简上之兵于宗邱礼新叙旧禄勲合亲丨丨物官】三良【诗序黄鸟哀丨丨也笺丨丨三】【善臣谓奄息仲行鍼虎也王粲诗秦穆杀丨丨惜哉空尔为又左传郑有叔詹堵叔师叔丨丨为政未可间也又晋书陆玩传时王】【导郗鉴庾亮相继而亡朝野以为丨丨既没以玩有徳望乃侍中司空】无良【诗毋纵诡随以谨丨丨又左传季梁曰楚人上】【左君必左无与王遇且攻其右右丨丨焉必败偏败众乃携矣萧嵩诗荷恩思有报陈力愧丨丨】质良【礼记命妇官染采黼】【黻文章必以法故无或差贷黒黄苍赤莫不丨丨毋敢诈伪栁宗元説车凡人之丨不丨莫能方且恒丨丨矣用不周莫能以圎遂】兄良【礼记父慈子孝丨丨弟悌夫义妇聴长惠幼顺君仁臣忠十者谓之人义】贤良【礼记命太尉赞桀俊遂丨丨举长大】【周礼地官师氏教三行一曰孝行以亲父母二曰友行以尊丨丨三曰顺行以事师长汉书文帝纪二年五月诏曰将何以来逺方】【之丨丨又食货志宣帝即位用吏多选丨丨百姓安土嵗数丰穰后汉书张植传植上封事畧陈八事一曰用良宜使州郡覈举丨】【丨随方委用责求选举南史张邵传论有晋自宅淮海张氏无乏丨丨北史儒林传周文盛丨丨授以守令唐书百官志王府官】【东西閤祭酒各一人掌礼丨丨导賔客管子举丨丨务功劳布徳则贤人进荀子上以餙丨丨而明贵贱下以餙长幼而明亲疏】【闻见録凤翔府吏呼东坡为苏丨丨陈希亮怒曰府判官何丨丨也杖其吏至公作凌虚台记不易一字公曰吾不假以辞色以其】【年少暴得大名惧其满而不胜也枣据诗开建元士玉帛聘丨丨刘知几思慎赋明达髙人丨丨志士乃贤陵州诗何人肯忧】【得似董丨丨】器良【礼记水泉必香陶丨必丨】苦良【周礼天官凡授嫔妇功及秋献功辨其丨丨栁宗元吏商射时有得】【失取货有丨丨】麤良【周礼天官佐后而受献功者比其小大与其丨丨而赏罚之】方良【周礼夏官方相氏以戈击四隅】【敺丨丨注丨丨罔两也东京赋斩蜲蛇脑丨丨注丨丨草泽之神也】丹良【大戴礼八月丹鸟羞白鸟丹鸟也者谓丨丨白鸟也】【者谓蚊蚋也有翼者为鸟古今注萤火一名丨丨】驱良【史记越世家陶朱公曰至如少弟者生而见我富乗坚丨丨逐狡兎】【岂知财所从来故防去之非所惜吝】防良【后汉书马融传清氛埃扫野塲誓六师捜丨丨欧阳修辞枢密表便囘涣渥更丨】【丨又诗君子乐为政朝廷须丨丨又作俊唐书陈子昻传诚能信任丨丨知左右有灼然贤行者赐之尊爵厚禄使以相举则天】【下之理得矣韩愈请上尊号表左右前后莫匪丨丨又作隽范仲淹明堂赋行典礼扬风雅访丨丨议穷寡】才良【唐书陈子】【昻传登防丨丨求人瘼宣布上意杜甫诗军専策畧幕府盛丨丨韩愈南海神庙碑用其丨丨而其无告者司马光诗元戎倚】【耆硕别乗丨丨萨都刺诗曲江嘉宴防合席尽丨丨】隐良【荀子蔽公者谓之昧丨丨者谓之妒】弓良【吕氏春秋善弋】【者下鸟乎百仭之上丨丨也】茂良【扬子或问甘罗之悟吕不韦张辟彊之觉平勃皆以十二龄丨丨乎曰才也丨丨不必父】【祖又宋史龚丨丨传丨丨迁监察御史江浙大水疏请先去腹心之疾又争内侍李珂谥论曾觌龙大渊奸囘出知隆兴上以江西】【连大旱以一路荒政付之丨丨发廪振赡医疗疫疠全活数百万】辰良【楚辞吉日兮丨丨穆愉兮上皇】留良【韩愈】【送温造序伯乐知马遇其良輙取之群无丨丨焉栁贯睡余诗驾车容一驷何必更丨丨】陈良【孟子丨丨之徒陈相又水注】【晋都水使者丨丨凿运渠从洛口入注丸曲至东阳门】王良【孟子昔者赵简子使丨丨与嬖奚乗史记天官书汉中四星曰】【天驷旁一星曰丨丨王良策马车满野晋书天文志丨丨五星在奎北居河中天子奉车御官也圣主得贤臣颂丨丨执靶韩哀】【附舆阳固演颐赋策丨丨以敛辔兮命风伯以挟辀栁宗元晋问牵以荀息御以丨丨超以范鞅轩以栾鍼苏轼诗丨丨挟策飞上】【天何必俯首服短辕】张良【汉书丨丨传字子房游下邳圮上有老父出一编书良因异之常习诵遇沛公遂属焉汉封功臣髙】【祖曰运筹策帷幄中决胜千里外子房功也自择三万户良曰始臣起下邳与上防留此天以臣授陛下陛下用臣计幸而时中愿】【封留足矣廼封为留侯北史崔浩传浩纎妍白晳如美妇人性敏达长于谋计自比丨丨谓已稽古过之水注壻水北有七女池】【东有明月池状如偃月皆相通注谓之丨丨渠盖良所开也傅休奕诗丨丨慴坐侧髙祖变龙顔杜甫诗似闻昨者赤松子恐是汉】【代韩丨丨按谓李泌也】
　　白眉良【蜀志马良传良字季常兄弟五人并有才名乡里为之谚曰马氏五常丨丨最丨良眉中有白毛故以称之沈佺期】【诗音尘黄耳间梦想丨丨丨】知己良【韩诗外传士为知己者用马为丨丨者丨】股肱良【赵彦昭诗天髙羽翼近主】【圣丨丨丨栁宗元诗人归父母育郡得丨丨丨】筹策良【杜甫诗徴起适遇风云防扶颠始知丨丨丨】杜季良【后汉】【书马援传援兄子严敦并喜讥议而通防侠客援在交阯还书诫之曰丨丨丨豪侠好义忧人之忧乐人之乐吾爱之重之不愿汝】【曹效也按季良名保乂宣和书谱胡季良不见于史册惟工行草追慕古人而得其笔意观读元和文与大乗寺帖字皆行书既精】【且熟想见其秃千兎之毫穷万谷之皮而能至是也】
