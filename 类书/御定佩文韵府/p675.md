<!-- { "loadSidebar": true } -->
　　增法元【易君子体仁足以长人疏仁则善也谓行仁徳丨天之丨德也袁桷贺千秋牋体仁丨丨师古合道】改元【春秋】【隐公元年疏天子之封诸侯也割其土壤分之臣民使之专为己有故诸侯于其封内各得丨丨又定公元年春王疏汉魏以来虽】【于秋冬丨丨史于春夏即以元年冠之是有因于古也中说丨丨立号非古也】奉元【公羊传元年注王者当继天丨丨飬成万】【物后汉书黄琼传琼上疏曰陛下遵稽古之鸿业体防肃以应天顺时丨丨怀柔百神】鲁元【史记项羽纪楚使人追之沛取】【汉王家家皆亡汉王道逄得孝恵丨丨乃载行楚骑追汉王汉王急推堕孝惠丨丨车下又北史卢丨丨传丨丨寛和有雅度明元】【时选为通直郎以忠谨给侍东宫太武亲爱之即位以为中书侍郎宠待弥渥而丨丨益加谨肃帝愈亲待之】太元【史记封禅】【书天子亲至泰山以冬至日祠上帝明堂其赞飨曰天增授皇帝丨丨神策周而复始张衡灵宪天体于阳故圎以动地体于阴故】【平以静动以行施静以合化堙郁搆精时育庶类所谓丨丨葢乃道之实也又晋孝武帝年号陶潜桃花源记晋丨丨中武陵人缘】【溪行忽逄桃花林又抱朴子丨丨之山芝万株苏轼和读山海经诗芝生丨丨黄精出长谷又黄庭内景经髪神苍华字丨丨】【又宋本贺正旦表泰元神防天开六甲之瑞北斗帝车星值三朝之旦】建元【史记孝武帝纪有司言元宜以天瑞命不宜以】【一二数一元曰丨丨二元以长星曰元光三元以郊得一角兽曰元狩云旧唐书厯志汉兴作者师法丨丨虽同徴钟律之文共演】【蓍龟之说而丨丨或异积蔀相悬淮南子天维丨丨常以寅始起右徙一嵗而移十二嵗而大周天终而复始李之绍贺圣节表寳】【暦丨丨协重华之嘉运瑶光贯月开上圣之贞符又晋康帝齐髙帝年号】含元【史记天官书注文耀钩曰中宫大帝其精北极】【星丨丨出气流精生一也后汉书郅恽传天地重其人惜其物故运机衡垂日月丨丨包一甄陶品类陆机列仙赋尔乃呼翕九阳】【抱一丨丨王勃乾元殿颂兼山配极照鸾阙于霞标洊水丨丨湛骊宫于雾壑刘允济天赋混成发粹大道丨丨兴于物祖首自胚】【浑云笈七籖紫烟郁生丨丨守精又李华有丨丨殿赋崔立之望丨丨殿炉烟诗千官贺长至万国拜丨丨】复元【汉书律歴】【志参天九两地十是为防数参天数二十五两地数三十是为朔望之防以防数乘之则周于朔旦冬至是为防月九防而丨丨注】【谓四千六百一十七嵗之月数也所谓元月】上元【汉书儿寛传寛从东封泰山还登眀堂上寿曰将建大元本瑞登告岱宗】【发祉闿门以景至癸亥宗祀日宣重光丨丨甲子肃邕永享又律歴志注太初丨丨甲子夜半朔旦冬至时七曜皆防聚斗牵牛】【分度夜尽如合璧连珠旧唐书歴志髙祖受隋禅傅仁均言戊寅嵗时正得丨丨之首宜定新暦以符禅代王勃乾元殿颂序丨丨】【开箓寳龟定皇邑之模下武崇基飞龙锡帝台之构张说封禅坛颂天正丨丨法驾徐进又旧唐书髙宗纪上制乐章有丨丨之曲】【诏有司诸大祠享奏之又勅新造丨丨舞圆丘方泽享太庙用之又唐书地理志升州江宁郡丨丨县元稹诗翻风驾浪泊何处直】【指杭州由丨丨杜牧送杜顗诗若去丨丨怀古处谢安坟下与沉吟又唐肃宗年号又拾遗记成王即政四年旃涂国献鳯雏育扵】【灵禽之苑饮以琼浆饴以云实二物皆出丨丨仙方汉武内传王母乃遣侍女郭密香与丨丨夫人相问帝因问王母不审丨丨何】【真也王母曰是三天丨丨之官统领十万玉女名箓者也王绩游北山赋乃有丨丨仙骨大清神手走电奔雷耘空莳朽王勃七夕】【赋丨丨锦书传寳字王母琼箱荐金约李白诗西海宴王母北宫邀丨丨李商隐海上谣云孙帖帖卧秋烟丨丨细字如蚕眠又七】【脩类藁元宵放灯起唐开元间谓天官好乐地官好人水官好灯丨丨乃三官下降之日故从十四至十六夜放灯后增至五夜苏】【轼人日诗典衣剩买河源米屈指新篘作丨丨又冷湿雪梅花在留得新春作丨丨苏辙扈从观灯诗忽记丨丨銮辂出起听前】【殿晓钟声陆游诗餠饵连春日歌呼近丨丨】宣元【汉书张安世传安世子孙相继自丨丨以来为侍中中常侍诸曹骑列】【校尉者凡十余人】羣元【汉书儿寛传司马相如有遗书言封泰山上问寛寛对曰陛下躬发圣徳统楫丨丨宗祀天地荐礼】【百神师古注辑楫与集三字竝同】永元【后汉书和帝纪论自中兴以后逮于丨丨虽颇有弛张而俱存不扰按丨丨和帝年】【号】汉元【后汉书律歴志太初歴不能下通于今新歴不能上得丨丨一家歴法必在三百年之间】立元【后汉书律歴志】【建歴之本必先丨丨又当汉髙皇帝受命四十有五嵗丨丨正朔谓之汉歴又上两元而月食五星之元竝发端焉歴数之生也旧】【唐书天文志创歴丨丨湏知黄道进退】新元【后汉书律歴志及用四分以来考之行度宻于太初是又丨丨效于今者也陆】【防诗谁家老子痴顽甚看取丨丨十一回】七元【后汉书律歴志日月五纬各有终原而丨丨生焉又吴筠神仙可学论噏二曜】【之华景登丨丨之灵纲黄庭内景经丨丨之子主调气注丨丨七窍之元气也紫微夫人诗左把玉华葢飞景蹑丨丨】人元【后汉书陈宠传十一月天以为正周以为春十二月地以为正殷以为春十三月人以为正夏以为春三防成著以通三统周以天】【元殷以地元夏以丨丨】孝元【后汉书杨终传终上书曰丨丨弃珠崖之郡光武絶西域之国不以鳞介易我衣裳又法书要】【录丨丨风流君理放任亦后来之所习按丨丨谓梁元帝君理谓沈君理】阐元【晋书纪瞻传瞻举秀才陆机策之瞻对曰今大】【晋丨丨圣功日跻承顺天时九有一贯】神元【北史魏帝纪圣武皇帝讳诘汾甞田于山泽歘见辎軿自天而下既至见羙妇】【人自称天女受命相偶旦日请还期年周时复防于此及朞帝至先田处果见天女以所生男授帝曰此君之子也当世为帝王语】【讫而去即始祖丨丨皇帝也又水经注巨灵者偏得丨丨之道能造山川出河所谓巨灵赑屭首冠灵山者也】歩元【北史魏宗】【室传孝文引见王公侍臣于茅茨堂谓李冲曰此东曰丨丨庑西曰游凯庑卿等当无愧于元凯】三元【隋书音乐志百福四】【象初万寿丨丨始旧唐书音乐志丨丨告命四极骏奔十六国春秋从上元人皇起至中元穷于下元天地一变尽丨丨而止顔师】【古正日临朝诗七政璿衡始丨丨寳歴新陈子昂诗太极生天地丨丨更废兴王勃夫子庙碑星辰荡越丨丨之轨躅可寻雷雨沸】【腾六气之经纶有序沈佺期则天门赦改年诗六甲迎黄气丨丨降紫泥王昌龄诗土德丨丨正尧心一国同卢亘贺正旦表瑶图】【星拱礼盛丨丨璇宇天开懽同九有又参同契含精飬神通德丨丨集仙录张道陵隐龙虎山修丨丨黙朝之道吴筠神仙可学论】【集帝乙于绛阙列丨丨于紫房李羣玉谪仙吟丨丨麟鳯推髙座六甲风雷閟小壶司空图诗阿母亲敎学歩虚丨丨长遣下蓬壶】【又小学绀珠丨丨孙何汉公王曾孝先杨寘审贤冯京当世李东阳夀少保商先生七十诗自古年华稀七袠本朝科甲重丨丨】楚元【旧唐书礼仪志葢以始王于凉遂列为祖类长沙于后汉之代等丨丨于宋高之朝悉无尊祀之名足为宪章之验】起元【旧唐书傅仁均传昔洛下闳以汉武太初元年嵗在丁丑创歴丨丨元在丁丑困学纪闻周正建子葢贞下丨丨之义】兴元【旧唐书郑瀚传出为山南西道节度观察使检校户部尚书丨丨尹余庆之鎭丨丨创立儒宫开设学馆至瀚之来复继前羙】【按瀚余庆子汪元量丨丨府诗秋风吹我入丨丨下马荒邮倚竹门】蔀元【唐书歴志平朔定朔旧有二家三大三小为定朔望】【一大一小为平朔望日月行有迟速相及谓之合防晦朔无定由时消息若定大小皆在朔者合防虽定而丨丨纪首三端竝失】元【唐书髙宗纪干封二年如亳州祠老子追号太上丨丨皇帝储光羲昭圣观诗双楼夹一殿玉女侍丨丨李岑诗皇纲归】【有道帝系祖丨丨常衮谢进橙赐茶表尊丨丨于上宫本枝既盛降馨香于嘉木果实自珍】眞元【宋史礼志政和三年以二】【月十五日太上混元皇帝降圣日为丨丨节又苏辙诗病根欲去丨丨在中夜梦游何有乡】状元【宋史吕大忠传马涓以进】【士举首入幕府自称丨丨大忠谓曰丨丨云者及第未除官之称也既为判官则不可尘史宋神宗廷试进士焚香祀曰愿得忠孝】【丨丨及唱名乃郑獬也江隣防杂志莱公性自矜恶南人轻巧萧贯当丨丨莱公进曰南方下国不宜冠多士遂用蔡齐出院顾同】【列曰又与中原夺得一丨丨又杨维桢诗老娥本是南州女私喜南人擢殿元】大元【元史世祖纪至元八年诏曰可建国号曰】【丨丨葢取易经乾元之义又春秋繁露春秋丨丨故谨于正名】作元【易林子鉏执麟春秋丨丨】国元【春秋繁露君人者丨】【之丨发言动作万物之枢机】记元【论衡长生州郡髙大者也同姓之伯贤舎而誉他族之孟未为得也长生说文辞之伯丈】【人之所共宗独纪录之春秋丨丨于鲁之义也刘筠大酺赋昭景贶于丨丨之号还淳风于建德之乡又陆游迎赦诗纪元故事极】【用九圣政尽羙方登三】统元【论衡千五百三十九为一丨四千六百一十七歳为一丨歳犹丨丨也歳有神丨丨复有神乎】【孙拯赠陆士龙诗于赫皇吴应天丨丨】原元【潜夫论夫欲歴三正之絶迹臻帝皇之极功者必先丨丨而本本兴道而致和】治元【道德指归论有为乱之首也无为丨之丨也】损元【道德指归论损为益首益为丨丨】事元【道德指归论无】【为之为为之始也无事之事丨之丨也】福元【道德指归论絶祸之首起丨之丨】未元【道德指归论翔于丨丨集于】【妙】守元【道德指归论不为所欲不求所便常与事反独丨其丨】司元【通典龙朔二年改度支尚书为丨丨太常伯】觉元【酉阳杂俎脑神曰丨丨】朝元【陆游南唐书升元元年改齐明门为丨丨门又雍录丨丨阁在骊山天寳七载元】【皇帝见于丨丨阁改名降圣阁白居易遇天寳乐叟歌是时天下太平久年年十月坐丨丨李商隐华清宫诗丨丨阁防羽衣新首】【按昭阳第一人苏轼骊山诗我上丨丨春半老满地落花无人扫又丨丨阁上酒醒时卧聼风鸾鸣鐡鳯又罗邺嵗仗诗玉帛丨丨】【万国来鸡人晓唱五门开周伯琦诗众星拱北乾坤大万国丨丨日月明又王建诗太平天子丨丨日五色云车驾六龙姚鹄诗羽】【客丨丨昼掩扉】固元【修眞录昆仑以东三千里有五色山东曰廉迟南曰垂台西曰鉴木北曰丨丨中曰中秀东青南赤西白】【北黑中黄】关元【桓谭仙赋呼则出故翕则纳新夭矫经引积气丨丨黄庭经上有黄庭下有丨丨】本元【张衡灵宪昔在】【先王将歩天路用之灵轨寻绪丨丨苏轼诗此生念念随泡影莫认家山作丨丨】凯元【阮籍诗重华登庸帝命丨丨】谷元【何承天社颂社实阴祗稷惟丨丨】树元【沈约立太子诏丨丨立嫡有邦所先守器传统于斯为重】离元【元万顷太】【子纳妃公主出降诗丨丨应春夕帝子降秋期】颢元【崔融贺甘露表丨丨之气下浃于人轩辕之精不爱其寳石岑海不掦波】【赋气蒸混于丨丨潮动襄乎山陆袁陟宿简寂观诗四顾羣动寂防心归丨丨】正元【杜审言诗欲向丨丨歌万夀暂留欢赏寄】【春前】探元【李颀诗泄云岂知限至道莫丨丨李白诗独见游物初丨丨识化先】创元【李白眀堂赋伊唐皇之革天丨丨也】【我髙祖乃仗大顺赫然电发以首之】孕元【栁识茅山白鹤庙记道之真仙丨丨育化宁有意于云鹤】赞元【韩愈许国公碑】【册司徒兼中书令丨丨体经不治细防天子敬之元绛陈升之同平章事制经武斗枢之庭则王灵震叠丨丨鼎之府则邦治】【协宁】老元【白居易诗每被丨丨偷格律苦教短李伏歌行】尊元【无名氏黄云捧日赋自东徂西异众星之拱极陈力就列】【同万品之丨丨姚燧漏刻钟铭灵台设簴巍以丨丨】姓元【张嵩云中古城赋魏家羙人闻丨丨新声巧妙今古传】五元【周存新复乐悬赋防丨丨以气应考八能而术全】初元【宋祁贺赦表政颁大号崇冠丨丨蘓辙郊祀庆成诗盛礼弥三祀丨】【丨正七年又范成大桂林中秋赋上瀛洲而瀑饮兮当作噩之丨丨】臞元【赵元寄裕之诗闲陪老秀春行脚闷欠丨丨夜对牀】灵元【黄庭内景经脾长一尺掩太仓中部老君治眀堂厥字丨丨名混康治人百病消谷粮云笈七籖朱山再开奉近丨丨】白元【黄庭内景经喘息呼吸体不快急存丨丨和六气注丨丨君主肺宫也】九元【黄庭内景经七曜丨丨冠生门注七】【曜配人之七窍丨丨配人之九窍】胞元【云笈七籖丨丨结长命恶根应化消】霄元【云笈七籖冯感歘生气贯丨丨】结元【云笈七籖金精凝化丨丨七灵】髙元【云笈七籖丨丨紫阙中有五神】保元【云笈七籖丨丨日月天地常存】地元【云笈七籖上游九天下飞丨丨】飞元【云笈七籖青灵始老君纪开光元年于弥梵罗台霄絶寥丘丨丨云根之都沧霞九云之】【墟元始锡安室华林青灵始老帝君号】子元【左传郑丨丨请为左拒以当蔡人卫人为右拒以当陈人又楚令尹丨丨又汉】【书朱博传博字丨丨苏轼诗奋髯忽逄朱丨丨又晋书景帝纪讳师字丨丨又旧唐书祖孝孙传开皇中得陈乐官蔡丨丨于普明】【等因置清商署时牛为太常卿引孝孙为协律郎与丨丨普明叅定雅乐又述异记魏时河间王丨丨家雨中有小儿八九枚堕】【于庭前长六七寸许自言家在河东南为风所飘而至于君庭与之言甚有所知如史传所述又列仙传清泠眞人裴君与道人眞】【丨丨为友皎然顾渚行清泠真人待丨丨贮此芳香思何极又李商隐祭韩氏姑文丨丨罕见冀缺如賔绿衣有感翟茀仍新又云】【笈七籖肺神名为方长宜字丨丨】邓元【韩诗外传陈灵公杀泄冶丨丨去陈以族从】王元【后汉书光武帝纪九年春】【正月隗嚣病死其将丨丨周宗立嚣子纯为王庾信答赵王啓渑池置阵解邓禹之围函谷开关削丨丨之印】房元【后汉书侯】【霸传霸笃志好学师事九江太守丨丨治谷梁春秋为元都】叔元【后汉书桓焉传焉字丨丨又朱浮传浮字丨丨又栾巴传】【巴字丨丨】陈元【后汉书丨丨字长孙父钦习左氏春秋事贾防元少传父业为之训诂锐精覃思至不与乡里通建武初元与】【桓谭杜林郑兴俱为学者所宗】士元【蜀志厐统传统字丨丨鲁肃遗先主书曰厐丨丨非百里才也使处治中别驾之任始当】【展其骥足耳杨烱杨去盈志铭四方取则孔宣父之践中都百里非才厐丨丨之登别驾李商隐文诸葛均有因依之状厐丨丨多】【鉴裁之恩冯延登诗不叹丨丨淹骥足但忧仲叔累猪肝又北史髙允传李熙字丨丨雁门人也髙允徴士颂曰丨丨先觉介焉不】【惑蹈方履正好是防墨又儒林传论信都刘丨丨河间刘光伯防萃出类学通南北博极古今后生鑚仰】延元【晋书孝友传王】【延字丨丨】程元【中说子在绛丨丨者因薛収而来子与之言六经元退谓収曰夫子载造彜伦一匡皇极微夫子吾其失道左】【见矣】了元【苏轼诗注佛印禅师名丨丨住持金山东坡留玉带镇山门丨丨报以衲裙】
