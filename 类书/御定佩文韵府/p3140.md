<!-- { "loadSidebar": true } -->
　　琅玕树【尔雅西北之美者有昆仑虚之璆琳琅玕焉按山海经昆仑山有丨丨丨续仙传谢卿遇神仙见丹柯碧叶微风】【时叩五音相节云此丨丨丨也朱子茉莉诗玉蕋丨丨丨天香知见薰又列子无底之谷中有五山其上禽兽皆纯缟珠玕之树皆】【丛生华实皆有滋味食之皆不老所居人皆仙圣种】大夫树【史记封禅书始皇上太山立树下风雨暴至休于树下因封其】【树为五大夫宋之问药园宴沙将军诗风高丨丨丨露下将军药】温室【汉书孔光光周密谨慎未尝有过沐日归休】【兄弟妻子燕语终不及朝省政事或问丨丨省中丨光黙不应更答以他语其不泄如此唐书杨师道传为侍中性周愼谨密尝曰】【吾少窥汉史至孔光不言丨丨之丨每钦余风刘禹锡送李仆射赴鎭诗诏下初辞丨丨丨梦中先到景阳楼白居易诗惯看丨丨】【丨饱识浴堂花皮日休诗形影欲归丨丨丨梦魂犹傍越溪莲又王僧孺文自绸缪轩陛十有余载温树靡答露事不酬崔嘏授萧】【翰林学士制指温树而不言付虚襟而无隐王諲南至云物赋凤凰下于都铜雀栖于温树苏颋侍宴桃花圜诗遂同温树不言】【归白居易诗温树四时芳武元衡诗应怜宣室召温树不同攀】凤巢树【汉书扬雄传丨凰丨其丨黄龙游其沼淮南子四海】【之内一心同归故景星见祥风至黄龙下丨丨列丨麟止郊野又唐太宗临层台赋换卑宫于穴处改巢树于茅茨贾岛诗云藏巢】【树鹤风触啭枝莺】瑚树【晋书石崇传崇与贵戚王恺争豪武帝每助恺尝以丨丨丨赐之高二尺许恺以示崇崇以铁】【如意击之应手而碎命左右悉取丨丨丨有高三四尺者六七株如恺比者甚众恺恍然自失南史波斯国传国中有优昙花鲜华】【可爱出龙驹马咸地生丨丨丨树长一二尺说林河伯宴伯禹于河上献丨丨丨五十株述异记丨丨生海底一丨数十枝枝间无】【叶大者高五六尺酉阳杂俎积翠池中有丨丨丨高一丈二尺本三柯上有四百六十二条王勃春思赋武子新布金钱埓季伦欲】【偿丨丨丨杜甫诗诗巻长留天地间钓竿欲拂丨丨丨元稹诗潜褰翡翠帏瞥见丨丨丨马定国诗移将海底丨丨丨乞与人家也】【不栽虞集竹影诗水晶帘里丨丨丨云母屏间翡翠翎杨维桢诗网得丨丨丨移栽玛瑙盆】菩提树【南史槃槃国传梁中】【大通六年八月复遣使送舍利及画塔图并丨丨丨叶詹糖等香唐书天竺国传贞观十五年摩伽陀献火珠郁金丨丨丨酉阳杂】【俎丨丨丨出摩伽陀国在摩菩提寺盖释迦如来成道时树一名思惟茎干黄白枝叶青翠经冬不凋至佛入灭日变色凋落过】【已还生至此日国王人民大作佛事叶而归以为瑞也树高四百尺已下有银塔周廻绕之净住子应以相好防利者所以现成】【正觉坐丨丨丨梁简文帝有丨丨丨颂王维青龙寺诗序竹林果园中秀丨丨之丨皮日休诗饭僧台上丨丨丨法华经我于伽耶】【城丨丨丨下坐得成最胜觉转无上法轮华严经丨丨丨金刚为身琉璃为干摩尼为珠传灯录神秀偈曰身是丨丨丨心如明镜】【台六祖惠能曰丨丨本无丨明镜亦非台法苑珠林丨丨丨下思惟坐八十万众天魔来】金鸡树【唐书礼仪志登封坛南有】【槲树大赦日置金鸡其杪卢藏用折滞论丨丨丨上方为楚国之殃高毕枕中适搆淮南之祸】鹊巢树【唐书刑法志开元二】【十五年刑部断狱天下死罪惟有五十八人大理少卿徐峤上言大理狱院相传杀气太盛鸟鹊不栖至是有丨丨其丨于是百僚】【上表呈贺又白帖张九龄母卒白雀巢树】三珠树【唐书文艺传王勃兄弟皆成进士初勔勮勃皆着才名故杜易简称丨丨】【丨其后助劼又以文显山海经丨丨丨在厌火北生赤水上其为树如柏叶皆为珠郭璞丨丨丨赞三珠所生素水之际翘叶柏竦】【美壮若彗陶潜诗粲粲丨丨丨寄生赤水阴呉均诗安得昆仑山偃蹇丨丨丨卢思道后园宴诗秋夕风动丨丨丨春朝露湿九芝】【田张九龄诗侧见双翠鸟巢在丨丨丨李白诗苍苍丨丨丨冥目焉能攀陈陶飞龙引沆瀣楼头紫凤歌丨丨丨下青牛饭司空图】【诗鹤羣长扰丨丨丨不借闲人一只骑姚文奂诗鹤飞琼圃丨丨丨鼇戴昆仑小朶峯又集异记珠树规连玉泉矩卢照隣益州】【至眞观黎君碑银台中天而孤出珠树匝地而丛生李白送贺监诗借问欲栖珠树鹤何年却向帝城飞张仲素赋荡荡五云冒芝】【田而不散翩翩三岛拂珠树以相随陈陶闲居诗碧云梦后山风起珠树诗成海月高黄滔寄同年崔学士诗谁知珠树悬天上终】【赖银河接世间李商隐诗碧瓦衔珠树红云结绮寮泰不华陪幸西湖诗珠树三花放鸾旗五色翔傅若金小孤山诗海风忽起】【珠树山月遥生绿玉屏】不老树【山海经员丘山有丨丨丨食之乃寿有赤水饮之不老】反魂树【十洲记聚窟洲】【有大树花发香闻数百里死者在地闻香即活谓之丨丨丨】扶桑树【古今注丨丨丨高数千丈在日出处杨万里云龙歌】【磨鎌更斫丨丨丨捣皮作纸裁烟雾】合欢树【古今注丨丨丨似梧桐枝叶繁互相交结每风来輙身相觧了不相牵缀树之】【阶庭使人不忿嵇康种之舍前吴均诗金墉城西丨丨丨垂条照彩拂鳯栖】丹青树【西京杂记终南山有树百尺无枝上】【结丛条车盖叶一青一赤望之如锦绣长安谓之丨丨丨白居易诗每看阙下丨丨丨不忘天边锦绣林】相思树【捜神记韩】【冯妻为宋康王所夺冯自杀妻亦投台下死后冢上生交梓树屈体相就根交于下号曰丨丨丨呉都赋楠榴之木丨丨之丨注丨】【丨大丨也实如瑚歴年不变东冶有之梁元帝鸳鸯赋魂上丨丨之丨文生新市之机王勃春思赋游丝生合欢枝落花自绕】【丨丨丨李白诗起折丨丨丨归赠知寸心王建诗庭中并种丨丨丨夜夜还栖双凤凰李商隐诗丨丨丨上合欢枝紫凤青鸾并羽】【仪陆龟蒙诗不知兰棹到何山应倚丨丨丨边泊黄损鹧鸪诗莫向丨丨丨下啼】娑罗树【酉阳杂俎天宝初安西道进娑】【罗枝状言臣所管四鎭有拔汗那最为密近木有丨丨丨特为奇絶不庇凡草不止恶禽耸干无慙于松栝成阴不媿于桃李如得】【托根长乐擢颖建章布叶垂阴隣月中之丹桂连枝接影对天上之白榆王头陀寺碑拂衣双树注言如来拂衣于丨丨丨间李】【邕普光王寺碑植丨丨丨表莲花台宛然坐而不言歘尔感而皆应郭翼娑罗室诗丨丨丨下幽人室山气因之与秋碧】烽火树【酉阳杂俎瑚树赵佗所献又号丨丨丨至夜光景如欲然王逢宫中行乐词天低丨丨丨日动蔓金苔】阎扶树【酉阳】【杂俎释氏书言须弥山南面有丨丨丨月过树影入月中扶一作浮法苑珠林是时太子欲求寂静忽见一处有阎浮树翁郁扶苏】【遣发左右令散至树下结跏趺坐一切树影悉移惟阎浮树防独覆太子】上林树【全唐诗话李义府八岁举神童文皇在上】【林有捕得乌者义府进诗曰丨丨如许丨不借一枝栖上曰朕以全树借汝】将军树【梁昭明太子啓夜月流辉鹊绕丨丨】【之丨信啓都尉青旗即时春色丨丨大丨已复花开又麟趾殿校书诗月落丨丨丨风惊御史乌骆賔王荡子从军赋严风凛凛】【丨丨丨苦雾苍苍太史河杜甫诗更识丨丨丨悲风日暮多王昌龄诗惟投定远笔未坐丨丨丨赵嘏诗寻花偶坐丨丨丨饮水方】【重刺史天】空中树【刘峻碑丨丨生丨岂曰难思又王筠诗空树含绿滋遥嶂凝翠霭又元稹诗惟有空心树妖狐藏媚人】三花树【杨炯少姨庙碑余基隐嶙仍知万岁之亭古木摧残尚变丨丨之丨李白诗相思为折丨丨丨刘迎诗梦魂欲拂丨】【丨丨活计聊随一叶舟云笈七签天关星主天地机运围九百里亦皆瑠璃水晶中有丨丨之丨五色之实】邓公树【张九】【龄诗不识丨丨丨犹传阴后名】莫琼树【古今注魏文帝宫人絶所爱者有丨丨丨始制蝉髩挈之缥缈如蝉翼故曰蝉髩江】【总诗后宫惟觉丨丨丨絶世复有宋容华】
　　王蠋系树【史记燕人入齐闻丨丨在昼令军人环昼谓蠋曰齐人高子之义吾将封子万家蠋曰忠臣不事二君列女不】【更二夫遂丨头于丨絶腰而死】卒风振树【北史魏王早善风角与客清晨立于门内遇有丨丨丨丨早曰有千里外急使】【日中至如期果至时太武围凉州未拔故许彦荐之】月中桂【酉阳杂俎丨丨有丨丨高五百丈下有一人常斫之树随】【合其人姓吴名刚西河人学仙有过谪其伐树梁元帝诗丨丨含丨丨流影自徘徊元禛诗丨丨分丨丨天上识菖蒲李商隐上杨】【相公啓丨丨丨丨远媿于幽人日暮柴车莫进于傲吏杜荀鹤诗想得丨丨仙丨丨各从生日长新枝又楚辞嘉南州之炎徳兮丽】【桂树之冬荣司马相如长门赋桂树交而相纷兮芳酷烈之訚訚东方朔七谏登峦山而远望兮好桂树之冬荣淮南王招隐诗桂】【树丛生兮小山幽谢朓诗幽山有桂树岁暮方参差沈约诗山中有桂树岁暮可言归吴均诗济水有清源桂树多芳根王褒诗桂】【树思公子芳草惜王孙李白诗相思在何处桂树青云端刘长卿诗杏花谁是主桂树独留君韩愈诗依前使兎操杵臼玉阶桂树】【闲婆娑刘禹锡诗桂树新枝色更青白居易诗庐山多桂树湓浦多修竹李商隐诗桂树一枝当白日芸香三代继清风又雍陶诗】【天晴远见月中树风便细听烟际钟】
