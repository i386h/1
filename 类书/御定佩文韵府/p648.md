<!-- { "loadSidebar": true } -->
　　增召云【易畧倒丨丨者龙命吕者律陶景请雨词呵风丨丨肤寸而合云笈七签招驱万灵封山丨丨又管辂别传龙有】【潜飞之化虎有文明之变招云召风何足为疑】缯云【易通卦验立秋浊隂云出如赤缯】鸖云【易通卦验春分正阳云出】【轸如白鸖谢朓文丨丨旦起又卢纶诗説剑风生座抽琴丨绕丨】大云【京房易飞候视四方常有丨丨五色具而不雨其下】【贤人隐黄庭坚诗丨丨在九丘】小云【诗荟兮蔚兮笺荟蔚之丨丨不能为大雨】升云【诗南山朝隮传隮丨丨也】露云【诗白华疏有云则无露无云乃有露言露亦有云者丨丨气防不映日月不得如雨之云耳非无云也若露浓雾合则清旦为昬亦】【是丨之丨也】出云【礼记天降时雨山川丨丨梁书元帝纪嵩岳既峻山川丨丨大国有蕃申甫惟翰旧唐书田仁防传转郢】【州刺史属时旱仁防自曝祈祷竟获甘泽其年大熟百姓歌曰父母育我田使君精诚为人上天闻田中致雨山丨丨梁武帝逰钟】【山大爱敬寺诗丨丨去连绵落英分绮色又何逊诗早鴈丨丨归故燕辞檐别又新月诗破镜丨丨明王勃逰山庙寺序玉房跨霄】【而悬居琼台丨丨而髙峙李华含元殿赋石鲛拕首扵堂庑状丨丨而撑鬐司马逸客雅琴篇亭亭峄阳树落落千万寻独抱丨丨】【节孤生不作林李商隐诗丨丨清梵想歌筵】缙云【左传注丨丨黄帝时官名又唐书地理志处州丨丨郡本括州永嘉郡天】【寳元年更郡名丨丨县有丨丨山】兴云【公羊传河海润千里注河海丨丨雨及千里顔氏家训诗云有渰萋萋丨丨祁祁毛】【传云渰隂云貌萋萋云行貌祁祁徐貌也案渰已是隂云何劳复云丨丨祁祁耶云当为雨俗写误尔倦逰录久旱令坊巷以瓮贮】【水揷栁枝泛蜥蜴小儿呼曰蜥蜴蜥蜴丨丨吐雾防雨滂沱放汝归去东都赋赫然发愤应若丨丨李尤辟雍赋丨丨动雷飞屑风】【雨】御云【春秋孔演图文命之候龙丨丨张正见诗龙媒蹑影驶玉辇丨丨轻王勃梓州福防寺碑樷楹列电髙栋丨丨】藏云【春秋元命苞山者气之包含所以含精丨丨故触石而出晁氏客语雅州防山常隂雨谓之漏天产茶极佳味如建品纯】【夫有诗云漏天常泄雨防顶半丨丨王僧孺春日寄乡友诗戏鱼两相顾逰鸟半丨丨卢照邻病梨赋西海夸父之林南海蚩尤之】【树莫不摩霄拂日丨丨吐雾马戴送狄参军赴杭州诗海门山叠翠湖岸郡丨丨】作云【孟子天油然丨丨沛然下雨】承云【竹书纪年颛顼作丨丨之舞吕氏春秋帝颛顼令飞龙作乐効八风之音命之曰丨丨淮南子有虞氏其乐咸池丨丨九韶屈】【原逺逰张咸池奏丨丨兮二女御九韶歌何逊侍宴乐逰苑诗羽觞懽湛露佾舞奏丨丨庾信马射赋洞庭既张丨丨乃奏】捎云【汉书天文志去之五六十里见丨丨精白者其将悍其士怯孙氏瑞应图丨丨瑞云也人君徳至则出若树木梢梢然也江赋】【骊虬摎其址丨丨冠其防何逊诗拱树丨丨宻又呉都赋丨丨无以逾嶰谷弗能连李善注丨丨山名出竹刘孝先诗竹生荒野外】【丨丨耸百寻】陈云【汉书天文志丨丨如立垣杼云类杼柚云抟而端鋭杓云如绳者居前竟天其半半天蜺云者类鬬旗故】【鋭钩云句曲亦作阵湘中记衡山遥望如丨丨卫夫人笔阵图一如千里丨丨隐隐然其实有形何逊诗丨丨横塞起赤日下城圆】【崔湜诗丨丨不散鱼龙水】杼云【见上】杓云【见上】蜺云【见上】钩云【见上】籋云【汉书礼乐志郊祀歌太一况天】【马下霑赤汗沫流赭志俶傥精权奇丨浮丨晻上驰注籋音蹑谢庄舞马赋蕴丨丨之鋭景戢追电之逸足党懐英诗天马驹海鹤】【子气骨初成便超异丨丨冲霄従此始】致云【汉书王褒传虎啸而冽风龙兴而丨丨】黑云【后汉书杜笃传大汉开基】【髙祖有勲斩白蛇屯丨丨薛逢古镜歌金膏洗拭鉎澁尽丨丨吐出新蟾蜍】开云【王隐晋书乐广为尚书令卫瓘见而竒之】【命诸子造焉曰每见此人莹然若丨丨雾覩青天顔延之诗侧听风薄木仰视月丨丨】寻云【晋书羊祜传髙山丨丨霓深谷】【肆无景谢朓诗丨丨陟累榭随山望菌阁皮日休访寂上人诗何处丨丨暂废禅】华云【晋书挚虞传丨丨依霏而翼衡兮日】【月晃而映盖】东云【宋书袁豹传遡诚南凯延首丨丨卢照隣歌登封第一丨丨干吕南风入弦】沈云【宋书文九王传】【鹳鸣臯垤则防隂吐雨腾蛇耸跃而丨丨鬰谢灵运撰征赋冐丨丨之晻蔼迎素雪之纷霏呉均诗丨丨隐乔木细雨灭层峦杜】【甫秋兴诗波漂菰米丨丨黒】雕云【南齐书祥瑞志流火赤雀实纪周祚丨丨素灵发祥汉氏王融诗丨丨度绮钱陈昌言正】【时令赋金风半肃丨丨乍敛】重云【南史梁武帝纪聼览余闲即于丨丨殿及同泰寺讲説名僧硕学四部听众常万余人又】【束晳华黍诗黮黮丨丨辑辑和风】抟云【梁书谢几卿传嘉防难常丨丨易逺言念如昨忽焉素秋王安石和眉山雪诗丨丨】【忽散篵为屑翦水如分缀作花】咸云【陈书髙祖纪功成治定乐奏丨丨安上治民礼兼文质元史礼乐志轩昊以来俱有丨丨】【之号茎英章韶以象徳夏濩武勺以表功】埃云【陈书髙祖纪丨丨晚霁星象夜张】烂云【旧唐书乐志丨丨普洽律风无】【外】岱云【旧唐书裴寛传除太原尹明皇赋诗饯之曰徳比丨丨布心如晋水清李峤咏石诗声应天池雨影触丨宗丨】需云【宋史地理志集英殿宴殿也殿后有丨丨殿唐明皇乐逰园宴诗选日岩廊暇丨丨宴乐初李峤代孔祯上献食表臣闻式宴】【为欢易着丨丨之象晞阳展敬诗有湛露之歌宋祁勾合曲玉色凝温盛庆仪扵瑞日葵心委照同华宴扵丨丨】旋云【宋史】【乐志歘兮廻飚窅兮丨丨】丹云【宋史乐志丨丨之爵金龙之杓挹扵尊罍道曰清酌辨命论荆昭徳音丨丨不卷周宣祈雨珪】【璧斯罄】嘘云【宋史乐志丨丨吸气承祀日光韩愈杂説龙丨气成丨王安石望九华山诗丨丨吐雾雨生育靡不渐】来云【宋史册寳乐章慈顔有喜祚我圣君珠宫含饴坐阅丨丨又洞记建元二年帝起腾光台以望四逺扵台上撞碧玉之钟挂】【悬黎之磬吹霜条之箎唱丨丨依日之曲辨命论宋公一言法星三徙殷帝自翦千里丨丨】栖云【宋史聂冠卿传冠卿弟世】【卿监盐豊仓掘地得古砖有书字半漫灭其可辨者云公先世饵霞丨丨髙尚不仕累世扵江滨张乔赠猿诗挂月丨丨向椘林】【取来全是为清音】行云【宋史苏轼传尝自谓作文如丨丨流水初无定质但常行扵所当行止扵所不可不止何逊晓发诗】【水底见丨丨天边看逺树白居易诗北轩凉吹开疎竹卧看青天丨白丨苏轼试茶诗仙山灵雨湿丨丨洗遍香肌粉未匀】破云【宋史张愈传岭月丨丨秋霖洒竹清意何穷真心自得】占云【宋史髙丽传习箕子之遗风抚朱蒙之旧俗而能丨丨候】【海奉防充庭梁元帝职贡图序梯山航海交臂屈膝丨丨望日重译至焉】鼇云【金史厯志浑仪一曰六合仪二曰三辰仪置六】【合仪内三曰四防仪置三辰仪内又置丨丨扵六合仪下元史天文志简仪之制四方为趺北极云架柱二下为丨丨植扵干艮二】【隅】绘云【元史礼乐志革部抟拊二制如鼓而小中实以糠外髹以朱丨以绿丨系以青绒绦两手用之或抟或拊以节登歌】【之乐】委云【管子云平而雨不宻无丨丨则速止注委如委佩之委】静云【管子蔼然若夏之丨丨乃及人之体】决云【荘子上丨浮丨下絶地纪此天子之剑也李白诗飞剑丨浮丨诸侯尽西来韩愈诗丨丨中断开青天】族云【荘子云不待族】【而雨鲍照诗丨丨飞泉室谢朓诗怆怆绪风兴邪邪丨丨布又赤帝歌丨丨蓊鬰温风扇】盛云【韩非子夫有丨丨醲雾之势而】【不能乘逰者螾螘之材薄也】海云【淮南子汤祷桑林而四丨之丨凑千里之雨至杜甫诗碧知湖外草红见丨东丨李贺天】【上謡东指羲和能走马丨丨初生石城下马戴送青州薛评事诗岳雪明日观丨丨冐营丘】周云【淮南子譬若丨丨之茏苁】【辽巢彭濞而为雨】繁云【论衡初出为云丨丨为翳张协诗翳翳结丨丨森森散雨足张説武门侍射诗序丨丨覆城大雪】【飞苑】能云【本草丹砂伏火化为黄银能重能轻能神丨丨】吹云【易林雨师驾驷风伯丨丨秦楚争强施不得行名画记古】【人画云未为臻妙若能沾湿绡素防缀轻粉縦口吹之谓之丨丨此得天理虽曰妙觧不见笔踪曹植丨丨赞天地变化是生神物】【丨丨吐润浮气蓊鬰阮卓风诗丨丨旅鴈断临谷晓松吟李华径山大师碑序圆月照海髙深尽明惠风丨丨宇宙皆静杜牧并州】【道中诗戍楼春带雪边角暮丨丨】离云【急就篇锦绣缦防丨丨爵注丨丨言为云气离合之状也爵孔爵也顾云题武宾客】【嵩山旧隐诗序轻鸥出浦明月丨丨才拜宸堦旋登甲观贾岛夕思诗洞庭风落木天姥月丨丨马戴再过崔邵阳居诗丨丨空石】【穴芳草偃郊扉】多云【博物志土山丨丨铁山多石岑参招北客文花叶再荣秋冬如春暮夜多雨朝旦丨丨】挥云【拾遗】【记有青雀防玉杓以授王子晋子晋取而食之乃有云起雪飞子晋以衣袖丨丨则云雪自止】岏云【拾遗记始皇起云明台穷】【四方之珍木东得丨丨之梓】油云【西京杂记雨云曰丨丨陆机诗丨丨翳髙岑刘孝绰侍宴诗丽景花上鲜丨丨叶里盛】瑞云【洞记东海大明之墟有釡山出丨丨应王者之符节卢纶诗时见金鞭举空中指丨丨彭伉诗自使来賔国西瞻仰丨】【丨】微云【世説司马太傅斋中夜坐扵时天月明净都无纎翳太傅叹以为佳谢景重在坐荅曰意谓乃不如丨丨防缀太傅】【戏曰卿居心不净乃复强欲滓秽太清耶徐陵闗山月月出栁城东丨丨掩复通孟浩然诗丨丨淡河汉疎雨滴梧桐】截云【水经注大翮小翮山髙峦丨丨层陵断雾双阜共秀竞举羣峯之上】腾云【水经注燕王仙台有三峯甚为崇峻丨丨冠峯髙霞】【翼岭张协诗丨丨似涌烟宻雨如散丝梁简文帝杖锡铭排空雾转丨丨鳯跃】锦云【水经注昆仑山有墉城金台玉楼相似如】【一渊精之阙光碧之堂琼华之室紫翠丹房丨丨烛日】梯云【宣室志唐太和中周生有道术能丨丨取月又郑谷少华甘露】【寺诗饮涧鹿喧双水上楼僧踏一丨丨】走云【司空图诗品行神如空行气如虹巫峡千寻丨丨连风又白居易诗无妨按辔】【行乘月何必逃杯丨似丨】化云【化书水火相勃所以丨丨也汤盎投井所以化雹也饮水雨日所以化虹霓也传休奕鼓吹曲】【徳参两仪丨丨敷】糟云【清异录释监与天台山居颂汤玉入瓯丨丨上筯谓汤饼莹滑糟姜岐秀耳】齐云【呉郡图经】【续记白乐天扵西楼命宴丨丨楼晚望皆有篇什西楼者今之观风楼也丨丨楼者葢今之飞阁也萨都剌逰金山诗佛阁丨丨浮】【海屿客防过寺带风烟】卧云【唐诗纪事李频方干弟子也登第后干寄诗曰弟子已攀桂先生犹丨丨王季友诗闻我草堂】【有丨丨元好问诗何时丨丨身团茒遂疎懒】怡云【玉涧杂书陶通明谓岭上白云只可自怡吾山朱氏子作小阁于石桥之】【下与西山相面景物极幽逺一日往过之朱求阁名因谈通明本末遂以丨丨名之】卷云【梦华录驾宿太庙奉神主出室乘玉】【辂冠通天冠又谓之丨丨冠宋之问春逰宴韦曲荘序霁景含日晚霞五采而丹靑韶望丨丨春臯一色而凝黛又始安秋日诗丨】【丨山碎石水磷磷】留云【二老堂诗话朱希真鹧鸪天曽批给露支风勅累奏丨丨借月章】收云【髙氏骚畧月澄】【午兮丨丨嚼鲜芳兮予酒朝列宿兮将举炯其北兮惟斗】幽云【王褒九懐观丨丨兮陈浮贾岛诗寻寺入丨丨孔武仲诗便约】【丨丨老旧林】载云【王褒九懐乘虹骖蜺兮丨丨变化】积云【王褒甘泉颂却而望之鬰乎似丨丨就而察之防乎若泰】【山】望云【班彪王命论吕氏丨丨而知所处陶潜诗丨丨惭髙鸟临水愧防鱼李徳林王命论甘露自天醴泉出地神禽异兽】【珍木竒草丨丨观海应化归风皮日休诗将开丹灶那防鹤欲算棊图却丨丨张方平乞致仕表精骛紫宸犹结丨丨之恋迹还白】【社终懐乐圣之心又王仲旉南都赋联观光与丨丨指中天之巍阙注观光丨丨二亭名】翠云【冯衍显志赋驷素蚪而驰骋兮】【乘丨丨而相佯陆机百年歌轩冕婀娜丨丨中陆云大将军宴防诗晖峻朗丨丨崇蔼又王维诗尚衣方进丨丨裘独孤授西域】【献吉光裘赋飒然舜风丨丨之光可夺笼夫尧日青鳯之焕徒増又杜牧山石榴诗一朶佳人玉钗上只疑烧却丨丨鬟】烟云【西都赋红尘四合丨丨相连吕温鉴止水赋下倒星汉上披丨丨】轶云【西都赋神明鬰其特起遂偃蹇而上跻丨丨雨扵太】【半虹霓廻带于棼楣】渊云【西都赋其隂则冠以九陪以甘泉乃有灵宫起乎其中秦汉之所极观丨丨之所颂叹注王子丨】【为甘泉颂扬子丨奏甘泉赋也西征赋长卿丨丨之文子长政骏之史别赋虽丨丨之墨妙严华之笔精】歊云【班固宝鼎诗宝】【鼎见兮色氛氲吐金景兮丨浮丨注歊气上出貌张余庆祀后土赋鼎气丨丨神光烛地】映云【张衡南都赋朱帷连纲曜野丨】【丨杜甫诗方丈浑连水天台总丨丨姜公辅白云照春海赋海丨丨而自春云照海而生白】冒云【马融东廵颂萧香肆升青】【烟丨丨又白居易诗漠漠丨防丨】缘云【鲁灵光殿赋飞陛掲孽丨丨上征贾至诗长途上丨丨杜甫诗丨丨清切歌声上陆】【防诗小时凭酒剩狂顚摘宿丨丨欲上天】建云【蔡邕九疑山碑触石肤合兴播丨丨】翳云【七啓落丨丨之翔鸟援九渊之】【灵龟】造云【曹植诗修坂丨丨日我马以黄】翔云【曹植幽思赋望丨丨之悠悠羌朝霁而夕隂李白秋夜送梦赞还都】【序林风吹霜散下秋草海雁嘶月孤鹤丨丨杜甫王兵马使二角鹰诗荆南芮公得将军亦如角鹰下丨丨沈亚之诗川光如戏剑】【防态似丨丨】随云【景福殿赋绵蛮湛防丨丨融泄杜甫诗丨丨拜东皇】干云【景福殿赋飞阁丨丨浮阶乘虚骆宾王啓】【琼雕岳立表秀丨丨】播云【琴赋蒸灵液以丨丨据神渊而吐溜】纎云【传休奕杂诗丨丨时髣髴渥露沾我衣】逥云【传休奕客难振笔若天文运思若丨丨庾信祀圜丘歌严承乃睠瞻仰丨丨李颀晚归东园诗丨丨覆隂谷返景照霜梨钱起晚次】【宿预舘诗丨丨随去雁寒露滴鸣蛩又贾岛诗泉聒栖松鹤风除丨月丨】泽云【休奕天郊飨神歌神之坐同欢娯丨丨翔化】【风舒苏轼文余见顔鲁公书墨迹如未干纸亦新健首两句云朝披梦丨丨笠钓青茫茫此语非太白不能道也】頽云【休】【奕西都赋脩袂连娟长裾缤纷起若翔电降若丨丨王勃诗丨丨萧索见层空亦作隤范成大诗丨丨暧前驱】崇云【陆机猛虎】【行丨丨临岸骇鸣条随风吟】因云【陆机演连珠丨丨洒润则芬泽易流乘风载响则音徽自逺】隂云【陆机苦寒行丨】【丨兴岩侧悲风鸣树端庾肩吾喜雨诗湿风含酒气丨丨助麦寒韩愈贺雨表中使才出扵九门丨丨已垂于四野】仿云【陆云】【与兄平原书君苗文天才中少尔然自复能作文云惟见其登台赋及诗颂作愁霖赋极佳颇丨丨】阶云【陆云张二侯颂留侯】【再见丨丨自渊又孟浩然诗竹闭牕里日雨随丨下丨】昌云【陆云大将军出祖王羊二公诗丨丨垂天凯风熙顔梁简文帝】【圃园讲颂皇仪就日帝道丨丨】连云【秋兴赋髙阁丨丨阳景罕曜庾肩吾诗栈阁自丨丨李白诗丨丨升甲宅赵可雪诗】【太平有象麦丨丨】泄云【蜀都赋穷岫丨丨日月恒翳杜甫诗丨丨行清晓又丨丨无定姿亦作渫谢朓防敬亭山诗丨丨已】【漫漫夕雨亦凄凄】屯云【魏都赋墱流十二同源异口蓄为丨丨泄为行雨何逊守风赋愤风急惊岸丨丨仍触石杜甫诗丨】【丨对古城】荡云【海赋瀖泋濩渭丨丨沃日】崩云【海赋丨丨泄雨浤浤汨汨注言波浪飞洒似云之崩封希顔六艺赋万仭】【丨丨千岩落石】揷云【海赋巨鳞丨丨防鬛防天】夹云【湛方生风赋猛势将奋丨丨结隂洪气鬰拂殷雷发音】遇云【陶潜归鸟诗丨丨颉颃相鸣而归】余云【陶潜述酒诗素砾皛修渚南岳无丨丨张乔江上逢许棠诗半江流晓月独岛伴丨】【丨】西云【陶潜诗依依旧椘渺渺丨丨又杜甫诗畏人江北草旅食瀼丨丨】无云【陶潜拟古诗日莫天丨丨春风扇防】【和张九龄奉和圣制喜雨诗太清丨丨羲和顿辔阎朝隐晴虹赋碧嶂丨丨清江息浪曲折异体低昻殊状李华望瀑泉赋曙丨丨】【兮川无波泛余舟兮空碧】去云【陶潜诗飘飘西来风悠悠东丨丨又白居易诗徘徊丨佳丨】生云【雪赋扵是河海丨丨】【朔漠飞沙杜甫小山诗望中疑在野幽处欲丨丨】流云【谢庄侍宴蒜山诗龙旌拂纡景鳯葢起丨丨顔延之直东宫荅郑尚】【书诗丨丨蔼青阙皓月鉴丹宫裴子野上朝值雪诗集霰渝丹黻丨丨飘绣柱韦应物同徳寺雨诗乔木生夏凉丨丨吐华月栁宗】【元披沙拣金赋皎如珠吐疑剖蚌之乍分粲若星繁似丨丨之初卷李贺天上謡天河夜转杓囬星银浦丨丨学水声林应亮春夜】【有懐诗节序若丨丨阳和应东陆】呉云【谢荘従驾诗中权临椘路前茅望丨丨韩愈诗践此秦山雪家彼丨洲丨苏轼柏家】【渡诗欲因新月望丨丨遥看北斗挂南岳】登云【顔延之归鸿诗皦洁丨丨侣连绵千里飞】瞻云【谢灵运山居赋南北两居】【水通陆阻观风丨丨方知厥所李邕日赋披云覩日兮目则明就日丨丨兮心若惊】霏云【谢惠连曲水诗丨丨兴翠岭芳飇起】【华薄鲍照园葵赋晨露夕隂丨丨四委沉雷逺震飞雨轻洒王延诗丨丨承永夜皓烛骛离轩梁昭明太子东斋听讲诗丨丨出翠】【岭凉风起青苹】间云【湛茂之歴山草堂应教诗离离揷天树磊磊丨丨石】长云【芜城赋崪若断岸矗似丨丨杜甫诗暝传】【戍鼓丨丨间】聚云【鲍照诗丨丨屯髙岸】夕云【鲍照还都道中诗鳞鳞丨丨起猎猎晚风遒萧子良侍皇太子释奠宴诗】【霜轻流日风送丨丨释惠崇送孙荆州诗画鹢浮秋浪金铙响丨丨】严云【鲍照诗丨丨乱山起】后云【鲍照诗意逐丨丨结】仪云【王俭九日侍宴诗就日齐晖丨丨等望】滞云【谢朓逰敬亭山诗丨丨已漫漫夕雨亦凄凄】祥云【谢朓齐雩】【祭歌涷雨飞丨丨靡庾信周兖州刺史宇文公碑丨丨入境行雨随轩吕温谢逰宴表在宗载考夜饮承湛露之恩求友相鸣时宴】【奉丨丨之庆杜牧诗丨丨辉映汉宫紫春光绣画秦川明】凉云【谢朓七夕赋朱光既夕丨丨始浮张説诗丨丨生竹树李贺诗】【雨过飞丨丨】业云【王融净行颂丨丨结影慧日潜晖】髙云【王融诗腾芳清汉里响梵丨丨中李商隐闻歌诗敛笑凝】【眸意欲歌丨丨不动碧嵯峨】谷云【王融采菱曲腾声翻叶静发响丨丨浮韦荘鄠杜旧居诗却到山阳事事非丨丨溪鸟尚】【犹依】通云【张融海赋有卉有木为灌为丛路糅杂结叶相笼丨丨交拂连韵共风卢纶诗阳峯髙对寺隂井下丨丨】扬云【张融海赋喷洒哕噫流雨而丨丨】深云【张融海赋长风动路丨丨暗道之所经焉孟贯懐果上人诗别来无逺信多恐】【在丨丨】突云【孔稚珪褚伯玉碑飞浪丨丨奔湍急箭】就云【梁简文帝南郊颂丨丨握暦望日临民】宝云【梁简】【文帝菩提树颂序彷佛丨丨仪形等觉苏轼雪中西湖诗丨丨楼阁閙千门林静初无一鸟喧】盘云【梁简文帝马宝颂镂锡焕】【鸾鏕回丨丨转堞尘开李端山行诗丨丨双鹤下隔水一蝉鸣温庭筠张静婉采莲曲兰膏坠髪红玉春燕钗拖颈抛丨丨苏轼夜】【直秘阁诗瓦弄寒辉鸳卧月楼生晴霭鳯丨丨】金云【梁简文帝圃园讲颂日映丨丨风揺银草王渭表三元告庆万国朝宗】【荣命与璧月相辉厚泽与丨丨并润】区云【梁简文帝大法颂序建职树司丨丨祥火】浓云【梁简文帝饯王修诗回池泻飞】【栋丨丨垂画堂】共云【梁简文帝登城北望诗一水斜开峯双城遥丨丨庾信麦积崖佛龛铭异岭丨丨同峯别雨】图云【梁简文帝昭明太子集序率由至道之要以为生民之则固已事彰朱草理感丨丨庾肩吾诗连阁翻如画丨丨更似真李峤咏绫】【诗落花遥写雾飞鹤近丨丨】枝云【梁简文帝廻文诗丨丨间石峯脉水浸山岸】起云【梁元帝陶景碑飞流界道似】【天汉之横波触石丨丨若竒峰之出岫张九龄龙池圣徳颂序阳春播泽触类皆滋泰山丨丨无逺不徧杜甫诗隐豹深愁雨潜龙】【故丨丨】画云【梁元帝车名诗绕砌萦流水边梁图丨丨江淹丽色赋馆图明月室丨浮丨】慧云【梁昭明太子诗因兹】【阐丨丨欲使心尘伏陆罩诗丨丨方靡靡】旰云【梁昭明太子诗丨丨缘宇隂晚景乘轩入】代云【恨赋陇雁少飞丨丨寡色】上云【江淹为建平王上明帝表庆动至元则昌衢敦序教孚丨丨则紫防交泰刘允济明堂赋荅后土之嘉祥蔼丨丨之殊祉】【李端诗月魄正出海雁行斜丨丨】写云【江淹空青赋丨丨图气学灵状仙】炎云【江淹四时赋丨丨峯起芳树未移泽】【兰生陂朱荷出池权徳舆送安南裴都防诗戈船航涨海旌斾卷丨丨】闽云【江淹逰黄蘗山诗长望竟何极丨丨连越山】旻云【江淹秋夕纳凉诗萧条晚秋景丨丨承景斜】涵云【江淹金荆颂金荆嘉树丨丨宅仙亦作含王观乐诗従风绕】【金梁丨丨映珠网】汉云【江淹孙诜志铭才基魏粲学参丨丨】迁云【江淹孙夐志铭体兼丨丨学备儒史】泛云【陶】【景云上之仙风赋浮虚入景登空丨丨】度云【沈约秋夜诗曀曀萤入雾离离雁丨丨庾信奉和赵王途中诗丨丨还翊阵回】【风即送师又杜甫诗野流行地日江入丨山丨】时云【沈约梁甫吟丨丨霭空逺渊水结清深李华髙宗康颂油油丨丨雨厥百】【谷】晓云【范云送沈记室诗桂水澄夜氛桂山清丨丨薛道衡鳯林寺诗洞开朝雾敛石湿丨丨浓钱起送集贤崔八叔括图】【书诗丨丨随客散寒树出闗踈又张祜金山诗僧归夜船月龙出丨堂丨】征云【刘孝绰侍宴离亭诗掩袂晀丨丨衔杯惜余景】巫云【刘孝威诗丨丨雒月乍相望】秋云【栁恽诗亭臯木叶下陇首丨丨飞】薄云【何逊诗丨丨岩际出初月波中】【上】笼云【呉均山中杂诗山中自有宅桂树丨青丨又赠王桂阳诗未见丨丨心谁知负霜】蓄云【王筠草堂寺约法师】【碑丨丨泄雨霜映房栊】断云【朱超咏石诗对影疑双阙孤生若丨丨杜甫诗低空有丨丨韩偓诗细水浮花归别涧丨丨含】【雨入孤村米芾诗丨丨一片洞庭防又张贲诗反照縦横水斜空丨续丨】旦云【何思澄南苑诗洛浦疑回雪巫山似丨丨李峤】【咏井诗蜀都宵映火杞国丨生丨】従云【裴子野咏雪诗丨丨合且散因风卷复斜】临云【庾肩吾诗入汉飞延阁丨丨出】【建章】侵云【庾肩吾夏禹庙诗丨丨似天阙照水类河宫李商隐诗石梁髙泻月樵路细丨丨】眸云【江总优填像铭丨丨】【齿雪月貌金容】霜云【江总置酒髙殿上乐府丨丨动玉叶冻水疎金箭】概云【顾野王虎丘山序髙不丨丨深无藏影卑】【非培塿浅异棘林】衔云【庾信杨栁歌丨丨酒杯赤玛瑙照日食樏紫琉璃】堋云【庾信马射赋丨丨五色的晕重圆】横云【庾信谢滕王集序啓防才葢代逸气丨丨钱起题郎士元半日村别业诗丨丨岭外千重树流水声中一两家卢纶诗薄】【溜浸青石丨丨架碧林韩愈南山诗丨丨时平凝防防露数岫】迎云【庾信叚永碑兵防满月战避丨丨长松都尉细栁将军】直云【庾信宇文公碑铭丨丨横塞长星渡河】平云【庾信歩陆逞碑直河穿赵丨丨临代】官云【庾信拓拔俭碑铭匡】【赞丨丨谋猷纪鳯来鹄圣政纪颂古师官鸟昔圣丨丨】足云【庾信司马裔碑铭谷寒无日山空丨丨皇甫冉送李録事赴铙】【州诗积水长天随逺客孤舟极浦丨寒丨】綘云【庾信歩虚词北阙临水南宫生丨丨卢照隣赠李荣道士诗圆洞开丹鼎方】【坛聚丨丨】阳云【萧慤冬至诗暮风吹竹起丨丨覆石来】火云【卢思道纳凉赋丨丨赫而四举李商隐诗一条雪浪吼巫】【峡千里丨丨烧益州许浑诗丨丨初起荔枝红】凝云【薛道衡出塞诗丨丨迷代郡流水冻桑干刘蜕下清江词带隐虹兮衣丨】【丨披薜荔兮扈江萝云笈七籖结气丨丨因机化现】罩云【唐太宗咏雨诗丨丨飘远岫喷雨泛长沙】挂云【唐文宗祭北岳】【文絶壁干寻孤峯万仭桂华侵月松萝丨丨】悬云【王勃福防寺碑青骊蹀躞终喷玉而丨丨素鹤徘徊且街珠而犯露】浦云【王勃滕王阁诗画栋朝飞南丨丨珠帘暮卷西山雨孟贯秋江送客诗丨丨沉雁影山月照猿嘷】唐云【王勃乾元殿颂】【序丨丨秘族潜开白水之徴代景回轮光践丹丘之运】峰云【王勃净恵寺碑铭涧流百道丨丨五色谷暗藤斜山髙树逼张】【説宴薛王山池序春将怅别爱落花之洒途夏如欣防玩丨丨之映沼】歌云【卢照隣中和乐歌丨丨佐汉捧日匡尧天工人】【代邈邈昭昭元綘乐语舞羽虞廷乐丨丨沛水童】神云【卢照隣巫山髙诗莫辨啼猿树徒看丨女丨张説和丽妃铭椘宫选】【美纳良袂扵丨丨汉掖求才进团扇于明月温庭筠诗湘君宝马上丨丨】韬云【骆宾王上廉察使啓源控玉轮激神涛而涵地】【基疏金阙架飞岊以丨丨浩虗舟盆池赋丨丨分白璧之色映竹写图荷之状】尧云【骆宾王啓従龙润础霈甘泽扵丨丨李峤】【表庇丨丨之光彩浴舜海之波澜王禹偁诗共祝丨丨百万年】疎云【骆宾王赋得春云处处生诗暂日祥光举丨丨瑞叶轻】呌云【陈子昻诗孤狖啼寒月哀鸿丨断丨姚鹄诗丨丨寒角动城楼】裁云【李义府诗丨丨作舞衣杜牧诗粉毫唯画月琼】【尺只丨丨】丛云【李善上文选注表娲簧之后掞丨丨之奥词李峤诗山类丨丨起汪华明堂赋远而望之若扶桑吐日生髙冈】【近而察之若丨丨转葢陵昊苍】霁云【沈佺期巫山髙诗丨丨无处所台馆晓苍苍又唐书忠义传南丨丨少防贱为人操舟睢】【阳始被围募万死一生者无敢应俄有喑呜而来者乃丨丨也丨丨善骑射见贼百歩内乃发无不应毙】江云【宋之问度】【大庾岭诗山雨初含霁丨丨欲变霞栁宗元岭外诗海雾连南极丨丨暗北津梅尧臣金山寺诗老僧忘嵗月石上看丨丨苏轼定】【惠院月夜诗丨丨有态清自媚竹露无声浩如泻又徐凝诗寒空五老雪斜月九丨丨】鹏云【李峤大云寺碑内则香殿崛起】【若朱鸟舒翼冠南海之丨丨】溽云【苏颋居大明宫徳音律应长嬴时方大暑丨丨屡起温风且至】汤云【张説鳯翔汤泉】【诗丨丨出水殿暖气入山营】乡云【孙逖诗南溟接潮水北斗近丨丨】戍云【王丘诗丨丨开晋岭】震云【储光羲逰】【昆明池诗丨丨灵鼍鼓照水蛟龙旂】雷云【岑参赠张尚书诗顷嵗遇丨丨精诚感神祈乔潭曲江望太乙纳归云赋岂瓌宝之】【攸产葢丨丨之自出韦荘又集序夺造化而丨丨涌起役鬼神而风雨奔驰】冷云【岑参诗江楼暗寒雨山郭丨秋丨左鄯诗】【叠叠山腰系丨丨】烧云【岑参诗水烟晴吐月山火夜丨丨】郊云【岑参诗丨丨拂画楼】仙云【贾至诗一片丨丨入】【帝乡杜牧诗日晴空乐下丨丨】水云【王昌龄诗山长不见秋城色日暮蒹葭空丨丨温庭筠诗不见丨丨应有梦偶逢鸥鹭便】【成家】湖云【常建西山诗渚日逺隂映丨丨尚明霁钱起送李秀才逰荆椘诗上潮吞海日归雁出丨丨】残云【孟浩然诗】【洛川方罢雪嵩嶂有丨丨姚合诗沟水隔丨丨】竒云【李白望皖公山诗竒峯出丨丨秀木含秀气】峡云【杜甫送叚功曺】【诗丨丨笼树小湖水落船明】宫云【杜甫晚出左掖诗楼雪融城湿丨丨去殿低王安石上已闻苑中乐声诗御水曲随花影】【转丨丨低绕乐声留杨万里文徳殿听麻诗霜前一雁度丨丨】闗云【杜甫诗丨丨常带雨】栈云【杜甫诗丨丨防干峻】看云【杜甫诗忆弟丨丨白日眠又去声章孝标诗几为典衣留逺客半来欹枕丨闲丨】热云【杜甫诗丨丨初集黒】入云【杜甫诗锦城丝管日纷纷半入江风半丨丨】抱云【杜甫诗山木丨丨稠梅尧臣诗竹色蒸青石丨丨】霾云【杜甫诗髙】【峯寒上日叠岭宿丨丨】指云【王季友赠顾髙士瓘诗问家唯丨丨爱气常言酒】还云【独孤及马退山茅亭记手挥丝】【桐目送丨丨西山爽气在我襟袖】攀云【张南容诗丨丨无丑士苏舜钦诗丨丨半日到轩楹】河云【卢纶七夕诗月露浩】【方下丨丨凝不流】散云【卢纶诗渥洼龙种丨丨时】曙云【郎士元送麴司直诗曙雪苍苍兼丨丨朔风燕雁不堪闻许浑】【早发庐陵诗风卷丨丨飘角逺雨昬寒浪挂防迟赵嘏书斋雪后诗树暖髙鸟来闲丨丨出】构云【韦应物荘严精舎逰集诗】【架虹施广防丨丨眺八区韩愈城南联句割锦不酬价丨丨有髙营】倚云【李益登天坛夜见海诗霓旌綘节丨彤丨李贺送小】【季之庐山诗长船丨丨泊石镜秋凉夜髙蟾诗天上碧桃和露种日边红杏丨丨栽秦韬玉采茶歌丨丨便酌泉声煮兽炭旋然蚌】【珠吐】防云【李濯广达楼赋明堂丨丨可以防祖考之配土圭测景可以验盈缩之符】秦云【武元衡送韦侍御赴东都诗河】【闗连巩树嵩岳接丨丨乔潭裴将军剑舞赋干伎度武万人髙歌丨丨动色渭水跃波马戴荅光州王使君诗信来谁上郡椘岫入】【丨丨仲子陵洞庭献新橘赋背椘塞以西走望丨丨而北征司空图诗丨丨楚雨暗相和】缀云【林藻青云干吕诗丨丨初度影】【捧日已成文孙何文箴缝烟丨丨图山画水】擘云【李庾西都赋先导丨丨后车奋雷逓以严声不生防埃孔平仲呈范清老】【诗丨丨青山秀经雨野水浑厐铸诗巨灵擘山如丨丨莲华万仭留掌防亦作劈令狐楚进射雁歌表一声丨丨双翼坠地】趋云【李庾西都赋千官就日万品丨丨】嵩云【孟郊诗开门洛北岸时鎻丨阳丨李商隐诗丨丨秦树久离居】贮云【孟郊】【诗开亭拟丨丨凿石先得泉栁宗元杨尚书寄郴笔诗截玉铦锥作妙形丨丨含雾到南溟】曲云【孟郊赠陆中丞诗鹏飞簸】【丨丨鹗怒生直风】回云【孟郊登华严寺楼诗楼根揷丨丨殿翼翔危空】索云【孟郊诗倩鹤附书信丨丨作衣裘】策云【孟郊赠城郭道士诗松枝休丨丨药囊翻贮钱云笈七籖丨丨飞行上升帝晨】骑云【韩愈诗乃呼大灵龟丨丨钦天门】掘云【韩愈城南联句丨丨破嵽采月漉坳】兼云【韩愈春雪诗丨丨封洞口助月照天涯】喷云【韩愈谒衡岳诗】【丨丨泄雾藏半腹虽有絶顶谁能穷】然云【韩愈逰青龙寺诗丨丨烧树大实骈金乌下啄頳虬卵】跃云【吕温叚褒公賛】【拥剑驾气腾风丨丨】眠云【刘禹锡试茶歌欲知花乳清泠味须是丨丨跂石人陆龟防诗茒峯曾醮斗笠泽久丨丨徐铉诗当】【时惟拟共丨丨】奔云【栁宗元万石亭记涣若丨丨错若置碁李商隐画松诗又如惊螭走黙与丨丨逢】穿云【栁宗元晋】【问林立峯崒丨丨蔽日涣然自挠复就行别李中访龙光智谦上人诗忽起寻师兴丨丨不觉劳苏轼防白水山诗曵杖不知岩谷】【深丨丨但觉衣裘重】铄云【栁宗元晋问天气尽白日规为小丨丨破霄跕坠飞鸟】翻云【栁宗元法华寺石门精舎诗映】【日雁联轩丨丨波泱漭】结云【王履贞太学壁经赋饰素壁而照月搆丹梁而丨丨】喜云【欧阳詹徳胜序腾欢心扬丨丨】【欣欣熙熙休气中积】涌云【李翺祭韩侍郎文开合怪骇驱涛丨丨】辨云【崔羣南至郊坛书云物赋宗伯司礼保章丨丨】戞云【白居易庐山草堂记夹涧有古松老杉大仅十尺围髙不知几许脩柯丨丨低枝拂潭符载植松谕是木有丨丨之姿有】【搆厦之材】牵云【李贺洛姝真珠诗玉喉窱排空光丨丨曵雪留陆郎】银云【李贺秦王饮酒诗丨丨栉栉瑶殿明宫门】【掌事报一更】驱云【李贺诗暖雾丨丨扑天地】拏云【李贺诗少年心事当丨丨】追云【杨敬之华山赋序快然欲丨丨】【将浴乎天河】林云【栁喜日浴咸池赋红光下射疑萍实之欲沉赤气上浮讶丨丨之不息】湘云【张籍诗丨丨初起江】【沉沉周贺诗竹杖带丨丨】巴云【王建诗丨丨欲雨熏石热】沍云【舒元舆序白开门偶立见丨丨駮尽太虚真气如帐碧玉】【有月一轮其大如盘】挟云【盛均真龙对丨丨则十雨时濡衘照则三光逓舒】糅云【独孤霖书宣州叠嶂楼独峯丨丨双】【波屹风】扫云【李徳裕上尊号玉册文扬清风而丨丨鼓迅雷以破山权徳舆逰栖霞寺诗岩花防寒溜石登丨春丨】踏云【姺合诗转壑惊飞鸟穿山丨乱丨李商隐诗麒麟丨丨天马狞亦作蹹陆防诗山寺丨丨频独往邻家穿竹自相过】背云【贾岛秋暮诗值鹤因临水迎僧忽丨丨杜牧诗不为寻山试筋力岂能寒上丨丨楼】峤云【贾岛就可公宿诗静语终灯熖余生】【许丨丨】顽云【李沇秋霖诗划断丨丨看晴碧苏轼有美堂暴雨诗逰人脚底一声雷满座丨丨拨不开】娇云【杜牧茶山】【下作丨丨光占岫健水鸣分溪苏舜钦初晴逰沧浪亭诗夜雨连明春水生丨丨浓防弄春晴】縆云【杜牧赠张歌人诗孤直丨】【丨定光明滴水圆】弱云【杜牧诗丨丨狼籍不禁风】闲云【杜牧诗醉乡无迹似丨丨温庭筠诗丨丨无定貌】奥云【李商隐啓抱徽音于故器虽赏逐时迁窃余润于丨丨亦情由类至】雪云【李商隐诗百里隂云覆雪泥行人只在丨丨西】钿云【李商隐诗丨丨蟠蟠牙比鱼】痴云【李商隐诗娇郎丨若丨抱日西帘晓陆防诗丨丨不散常遮塔】兰云【温庭筠诗】【绿丝耸堕丨丨起】问云【温庭筠诗丨丨徴椘女疑粉试何郎】堕云【温庭筠诗丨丨孙夀有余香】商云【喻鳬诗春】【风乘汉棹雪路入丨丨】吟云【方干聼新蝉诗兰栖朝咽露树隐暝丨丨】冻云【方干冬日诗丨丨愁暮色寒日澹斜晖韩】【偓冬至诗四野便应枯草绿九重先觉丨丨开冦凖书河上亭壁诗暮天寥落丨丨垂一望危亭欲下迟萨都剌题范阳驿诗丨丨】【欲雪风吹散望出西山一半青】陪云【薛逢诗髙斋既许丨丨宿晚稻何妨为客舂】隔云【项斯聼夜泉诗梦罢更开戸寒】【泉声丨丨】绮云【赵嘏诗丨丨初堕亭亭月】湿云【崔橹诗丨丨如梦雨如尘】沙云【马戴诗丨丨气尽黄陆龟诗溪籁】【自吟朱鹭曲丨丨还作白鸥媒】没云【李郢赠羽林王将军诗雕丨夜丨知御苑马随仙仗识天香】细云【曺唐逰仙诗树】【入天台石路新丨丨和雨动无尘】岸云【童翰卿昆明池织女石诗丨丨连鬓湿沙月对睂生】涨云【陆龟防送羊振文归】【觐诗郢路渐寒飘雪逺湘波初暖丨丨迟】过云【陆龟防四明山诗序山中有云不絶者二十里民皆家云之南北每相従谓之】【丨丨】延云【李咸用诗竹扉难掩月岩树易丨丨】窣云【秦韬玉咏桧诗丨丨容干痩轮囷】暖云【罗隐寄渭北徐従事】【诗丨丨慵堕栁垂条骢马徐郎过渭桥虞谦春晓曲丨丨含雨浮碧空香雾如烟湿瑶草杨荣琼岛春云诗山岛依防近紫清春光】【淡荡丨丨生】郢云【张贲诗有恨书燕鴈无聊赋丨丨】好云【罗隐诗芳草有情皆碍马丨丨无处不遮楼张耒将至海】【州明山诗望望孤城沧海边丨丨深处是人烟】姓云【释皎然题云明府道室诗许令如今道丨丨曾经西岳事桐君】供云【夏侯嘉正洞庭赋防宫离离为之腾风苍梧崇崇为之丨丨】推云【宋祁贺参政侍郎啓揭日当午物无斜隂丨丨崇朝泽有】【余润】逗云【范仲淹瀑布诗丨丨千仭急】旓云【范镇大报天赋上摩星以丨丨下藻野而缛川】染云【王安石诗丨丨】【为栁叶】蒸云【赵抃诗坠果秋三径丨丨晚一轩】搀云【苏轼佛日山诗千株玉槊丨丨立一穗珠旒落镜寒】经云【苏轼鸣泉诗鸣泉鸣泉丨丨而潺湲】乌云【苏轼岐亭道上见梅花诗行当更向钗头见病起丨丨正作堆】啸云【苏轼峡山】【寺诗忽忆丨丨侣赋诗留玉环】号云【苏轼诗无复丨丨声空余舞杯手】坏云【孔武仲诗丨丨如山压齐垒】脱云【陈师道诗一夜风澎浪中宵月丨丨陆防题旅舎壁诗地广风号木天髙日丨丨杨万里过湖骆坑诗雾皆成防无非雨日出多时】【未丨丨】冲云【陈造题赵秀才壁诗连朝策马丨丨去尽是亭中望处山】萦云【刘子翚闻筝诗丨丨暂徘徊】栋云【范成大万景楼诗龙弯归路绕乌尤丨丨帘雨邀人留】稻云【范成大田舎诗乐哉今歳事天末丨丨黄】烘云【陆防初冬】【杂咏防风蹙水靴文浪薄日丨丨卵色天】寄云【陆防幽事诗隐士丨丨従地肺逰僧问路上天台】郇云【綦叔厚贺林宰】【啓都骑鼎来即遂披扵乐雾双鱼宠及乃预拜于丨丨】説云【刘克荘北山诗字瘦偏题石诗寒半丨丨】贴云【刘彧诗栖】【鸦不动寒偎树过雁无声冷丨丨】歩云【郦权七夕诗丨丨榆送影拂月桂交柯】宿云【元好问诗丨丨澹野川】嫩云【刘因晨起书事诗丨丨生碧藓得句声琅琅】泖云【倪瓒诗丨丨汀树晚离离饮罢人归野渡迟】鞭云【叶颙祈雨】【诗丨丨驾雨随天风下与世人为年丰】芝云【袁逺幽懐诗丨丨流山屏岩雨洗林阁】午云【呉维岳题清池书屋诗仄】【径余春蕋南落丨丨】巢云【王越小金山诗一水尽头僧钓月万松深处鹤丨丨】裹云【祝允明寳梦诗外星河五鼓】【天香凝纸帐丨丨眠】身云【华严经或见诸菩萨入变化三昧各于其身一一毛孔出于一切变化丨丨皆见出一切众生丨丨】【又欲以正法教化众生先布丨丨弥复法界随其乐育为现不同】迷云【楞严经惟愿如来宣流大慈开我丨丨】妙云【楞严经慈隂丨丨覆涅槃海名法云地】四云【起世经世间有丨种丨一白二黑三赤四黄此丨丨中若白者多有地界若黑】【者多有水界赤者多有火界黄者多有风界】擎云【法苑珠林跨山蹋海把日丨丨天上求餐海中酿酒】九云【云笈七籖】【太霞之中有彭彭之室结白气以造构合丨丨而立宇】宋云【传灯录后魏孝明帝太和十九年达摩于禹门千圣寺端坐而】【化起墖于定林寺后二年丨丨奉使西域回遇师于葱岭手携只履翩翩独逝问师何徃曰西天去云归具奏其事帝令啓视惟一】【革履存焉温庭筠重逰圭峯禅师精庐诗故山弟子空囬首葱岭还应见丨丨】范云【南史丨丨字彦龙六嵗读毛诗日诵九纸】【性机警有识属文下笔辄成初梁武与云俱在竟陵王西邸情好欢甚永明末梁武卜居郊外云亦筑室相依遂参讃谋谟毘佐大】【业以佐命功封霄城县侯迁尚书右仆射卒礼官请諡曰宣勅赐諡曰文李端诗望月逢浩缘江送丨丨李商隐诗定知何逊缘】【联句每到城东忆丨丨】
