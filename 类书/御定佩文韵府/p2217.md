<!-- { "loadSidebar": true } -->
　　邸【都礼切舎也又姓】
　　韵藻皇邸【周礼掌次掌王次之法以待张事王大旅上帝则张氊案设丨丨疏设丨丨者邸谓以版为屏风又以鳯皇羽】【饰之此谓王坐所置也】圭邸【周礼典瑞掌玉瑞玉噐之蔵四丨有丨以祀天旅上帝两丨有丨以祀地旅四望注郑司农云】【于中央为璧圭着其四面一玉俱成尔雅曰邸夲也圭夲着于璧故四丨有丨圭末四出故也或说四丨有丨有四角也邸读为抵】【欺之抵丁礼反宋史礼志大礼格皇地祗玉用黄琮神州地祗五岳以两丨有丨今请二者并施于皇地祗求神以黄琮荐献以两】【丨有丨神州惟用丨丨余不用】郡邸【汉书宣帝纪丙吉为廷尉监治巫蛊于丨丨又百官表大鸿胪属官有丨丨长丞初置丨】【国丨属少府中属中尉后属大鸿胪注师古曰主诸丨之丨在京师者也北史栁俭传俭拜化太守入朝郡国毕集帝谓苏威牛】
　　【曰其中清名天下第一者为谁威等以俭对帝赐俭帛二百匹令天下朝集使送至丨丨以旌异焉封敖授史宪忠泾原节度使】【制擢自丨丨陟于斋坛杜牧谢周相公啓虽买臣怀绂丨丨萧育召拜扶风较于荣忝无以为逾又后汉书何进传蹇硕欲诛进进】【从外入硕司马潘隐与进早迎而目之进惊驰从儳道归营引兵入屯百丨丨陆机洛阳记百丨丨在洛阳中东城下部广里】守邸【汉书朱买臣传买臣拜会稽太守衣故衣怀其印绶歩归郡邸直上计时会稽吏方相与羣饮不视买臣买臣入室中丨】【丨与共食食且饱少见其绶丨丨怪之前引其绶视其印会稽太守章也丨丨惊出语上计椽吏皆醉大呼曰妄诞耳丨丨曰试来】【视之其故人素轻买臣者入视之还走疾呼曰实然有顷长安廐吏乘驷马车来迎买臣遂乘传去】鲁邸【汉书申公传武帝使】【使束帛加璧安车以蒲裹轮驾驷迎申公以为大中大夫舎丨丨】西邸【后汉书灵帝纪光和元年初开丨丨卖官自闗内侯】【虎贲羽林入钱各有差南史梁武帝纪竟陵王子良开丨丨招文学帝与沈约谢朓王融萧琛范云任昉陆倕等并游焉号曰八友】【杨维桢宫词丨丨阿环方病齿金笼分赐雪衣娘】朱邸【唐书音乐志懿范隆丹掖殊荣辟丨丨又穆宗敬宗诸子传论或】【降舆丨丨对食琼筵怡怡申肺腑之情穆穆尽棣华之义玉海郡国朝宿之舎在京者谓之邸丨丨邸有朱戸也谢朓辞隋王子隆】【牋青江可望归艎于春渚丨丨方开效心于秋实栁庄诗广陌通丨丨大路起青楼宋之问奉敇宴梁王宅诗共惜丨丨欢无】【辞洛城暮李白诗鼓钟出丨丨金翠照丹墀】客邸【宋史黄榦传徃见清江刘清之清之竒之因命受业朱熹既至而熹他出】【榦因留丨丨卧起一榻不解衣者二月而熹始归士元寒食客中诗丨丨又寒食故乡天一隅王冕秋山图诗触景感动丨丨愁】【便欲卜筑山之幽】
　　平津邸【陆厥诗出入丨丨丨一见孟尝尊王维诗诏刋延客书髙议丨丨丨储光羲诗出入丨丨丨自言娇且艶林光朝诗】【逢迎要问丨丨丨凖拟来呼垤泽门按汉书公孙传封丞相为平津侯】
