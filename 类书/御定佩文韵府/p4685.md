<!-- { "loadSidebar": true } -->

　　御定佩文韵府卷九十九之四
<子部,类书类,御定佩文韵府>
　　钦定四库全书
　　御定佩文韵府卷九十九之五
　　入声　　十药韵五
　　约　脚　雀　幕

　　钦定四库全书
　　御定佩文韵府卷九十九之五
　　入声　　　　十药韵五
　　约【于略切丨束又俭也少也又姓又啸韵】
　　韵藻俭约【易贲于丘园束帛戋戋疏此则普论为国之道不论华侈而贵丨丨也汉书龚遂传遂为渤海太守见齐俗奢】【侈好末伎不田作廼躬率以丨丨劝民务农桑后汉书孔奋传奋事母孝虽为丨丨奉养极求珍膳南史刘秀之传孝武除秀之西】【戎校尉梁南秦二州刺史加都督汉川饥馑秀之躬自丨丨魏书郭皇后传后性丨丨不好音乐常慕汉明徳马后之为人淮南子】【君人之道处静以修身丨丨以率下】司约【周礼秋官丨丨掌国及万民之约剂又丨丨下士二人注约言语之约束】处约【论语不仁者不可以久丨丨韩非子为人臣者事公子侧室以音声子女收大臣廷吏以辞言丨丨世注郭泰字林宗年二】【十衣不盖形而丨丨味道不改其乐蔡邕李子材碑丨丨不戚闻不欣沈约诗丨丨志不渝接广情无忤】以约【论语丨丨】【失之者鲜矣】守约【孟子丨丨而施博者善道也吴志钦传钦字公奕九江夀春人也权尝入其堂内母疎帐缥被妻妾布】【裙权叹其在贵丨丨法言多闻则丨之以丨多见则守之以卓寡闻则无约也寡见则无卓也张衡大司农鲍徳诔丨丨勤学克劳】【其形潘岳杨仲武诔虽舅氏隆盛而贫丨丨心安陋巷体服菲薄余甚竒之鹪鹩赋静丨丨而不矜动因循而简易韩愈上宰相】【书居穷丨丨亦时有感怨怼竒怪之辞以求知于天下亦不悖于教化】倍约【史记秦始皇纪秦初并天下令丞相御史曰异】【日韩王纳地效玺请为藩臣已而丨丨与赵魏合从畔秦故兴兵诛之又平津侯传公孙尝与公卿约议至上前皆丨其丨以顺】【上防又郦生传郦食其齐王曰项王有丨丨之名杀义帝之负于人之功无所记于人之罪无所忘汉书髙祖纪汉王斋戒设坛】
　　【场拜信为大将军问以计防信对曰项羽丨丨而王君王于南郑不如决防东向因陈羽可图三秦易并之计汉王大倍又作背】【公羊传杀喜注献公归至国丨丨杀喜史记管晏传桓公欲丨曹沫之丨管仲因而信之诸侯由是归齐新序韩信曰项王丨】【义帝丨而以亲爱王诸侯不平背又同偝智伯从韩魏之兵以攻赵絺疵谓智伯曰韩魏之君必反明日智伯谓韩魏之君曰】【疵言君之反也韩魏之君曰二家虽愚必不弃美利而偝约为难不可成之事疵必为赵君且使君疑于二主之心而解于攻赵】【也】如约【史记项羽纪项王使人致命懐王懐王曰丨丨宋史徽宗纪宣和四年十一月金人遣李靖等来许山前六州五年】【春正月戊午来议所许六州代租钱三月己未遣卢益报聘皆丨其丨】困约【史记晋世家賛晋文公古所谓眀君也亡居外】【十九年至丨丨及即位而行赏尚忘介子推况骄主乎韩愈咏雪诗巧借奢豪便専絶丨丨灾】居约【史记张耳陈余传賛张耳】【陈余始丨丨时相然信以死岂顾问哉及据国争权卒相灭亡何乡者相慕用之诚后相倍之戾也岂非以利哉春秋繁露志敬而】【节具则君子予之知礼志和而音雅则君子予之知乐志哀而丨丨则君子予之知防人物志雄悍之人可与渉难难与丨丨】畏约【史记荆轲传秦逐太子丹荆轲之客皆亡髙渐离变姓名为人庸保匿作于宋子闻其家堂上客击筑曰彼有善有不善从者】【以告其主曰彼庸乃知音窃言是非家大人召使前击筑一座称善髙渐离念久隠丨丨无穷时乃退出其装匣中筑与其善衣更】【容貌而前举坐客皆惊下与抗礼以为上客】文约【史记屈原传屈平之作离骚盖自怨生也其丨丨其辞微其志洁其行亷】【汉书河间献王传武帝时献王来朝献雅乐对三雍宫及诏防所问三十余事其对推道术而言得事之中丨丨指明唐书房乔传】【居幕府军符府檄或驻马即办丨丨理尽孔稚珪上新定法律表律书精细丨丨例广】隠约【史记太史公自序夫诗书丨丨】【者欲遂其志之思也后汉书赵典传典少笃行丨丨博学经书弟子自逺方至又矫慎隠遯山谷勤处丨丨庄子夫丰狐文豹栖】【于山林伏于岩穴静也夜行昼居戒也虽饥渇丨丨犹且胥疏于江湖之上而求食焉定也然且不免于罔罗机辟之患是何罪之】【有哉其皮为之灾也典论西伯幽而演周易旦显而制礼不以丨丨而弗务不以康乐而加思顔延之陶徴士诔丨丨就闲迁延辞】【聘何逊诗帝城犹丨丨家园无处所韩愈闵已赋昔顔氏之庶几乎在丨丨而平寛苏轼诗望道虽未济丨丨见津涘】隂约【管子国之机臣丨丨闭谋以相待也韩非子知伯丨丨韩魏将以伐赵】即约【申鉴盘庚迁殷革奢丨丨化而裁之与时消息】立约【人物志辨博之人可以泛序难与丨丨】萎约【宋玉九辩离芳蔼之方壮兮余丨丨而悲愁注丨丨犹委弃也】丰约【文赋若夫丨丨之裁俯仰之形因宜适便曲有微情韩愈与卫中行书日月有所入比之前时丨丨百倍】轻约【韩愈原毁】【古之君子其责已也重以周其待人也丨以丨】沈约【南史丨丨传约字休文十三遭家难笃志好学昼夜不释卷遂博通羣籍】【时东宫多士约特被亲遇居处俭素立宅东田瞩望郊阜尝为郊居赋以序其事后加特进迁中军将军丹阳尹侍中韩翃诗中丞】【违丨丨才子送丘迟温庭筠上杜舎人启岂知丨丨扇中犹题拙句孙宾车上欲引凡姿李商隠诗丨丨怜何逊延年毁谢庄】胶漆约【韩非子尧无丨丨之丨于当世而道行舜无置锥之地于后世而徳结】刳羊约【苑齐攻鲁鲁使栁下恵】【于齐齐侯曰鲁君惧乎恵曰不惧君先人封于鲁君之先君封于齐相与出周南门丨丨而丨曰自后子孙敢有相攻者令其罪若】【此刳羊矣臣之君固以刳羊不惧矣】
