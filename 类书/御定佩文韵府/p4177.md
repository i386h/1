<!-- { "loadSidebar": true } -->
　　屋【诗彻我丨丨田卒污莱礼记萧合黍稷臭阳达于丨丨周礼秋官赤叐氏掌除丨丨左传叔孙所馆者虽一日必葺其丨丨去】【之如始至南史冯道根传道根虽贵显而性俭约所居宅不修丨丨无器服侍卫唐书陈子昻传陛下布徳泽下诏书不得其人则】【委弃有司挂丨丨耳列子卫端木叔者丨丨台榭园囿池沼饮食车服声乐嫔御拟齐楚之君焉刘桢射鸢诗流血洒丨丨飞毛从】【风旋白居易湓浦竹诗剖劈青琅玕家家葢丨丨】夏屋【诗于我乎丨丨渠渠笺屋具也言君始于我厚设礼食大具以食我】【其意勤勤然又礼记孔子之防子夏曰昔者夫子言之曰吾见封之若堂者矣见若坊者矣见若覆丨丨者矣见若斧者矣史记六】【国表襄子元年未除服登丨丨诱代王以金斗杀代王封伯鲁子周为代成君法言震风凌雨然后知丨丨之为帡幪也虐政虐世】【然后知圣人之为郛郭也屈原大招丨丨广大沙堂秀只李尤七欵丨丨渠渠嵯峨合连前临都街后据流川刘桢答太子书丨丨】【初成而大匠先立其下刘峻辨命论瑶台丨丨不能悦其神黄庭坚洪州分宁县藏书阁铭今诵圣言皆有丨丨】有屋【诗佌】【佌彼丨丨防防方有谷】乌屋【诗瞻丨爰止于谁之丨】葺屋【周礼冬官匠人丨丨三分瓦屋四分注以蔀覆屋曰葺三】【分四分谓各分其修以其一为峻也脊髙檐低则溜水易泻】茅屋【左传取郜大鼎于宋臧哀伯諌曰君人者昭令徳以示子】【孙是以清庙丨丨大路越席大羮不致粢食不凿昭其俭也汉书艺文志墨家者流葢出于清庙之守丨丨采椽是以贵俭晋书罗】【含传含转州别驾以舍諠扰于城西池小洲上立丨丨伐木为材织苇为蓆而居宋书裴松之传松之在禁省十余年俸给悉与】【亲戚无宅借官地二亩起丨丨间妻子恒苦饥寒南史臧焘传宋武帝受命拜太常虽外戚贵显而弥自冲约丨丨蔬飱不改其】【旧辍耕録余家天台万山中丨丨可以芘风雨石田可以具饘粥王维答张五弟诗终南有丨丨前对终南山杜甫示侄佐诗自闻】【丨丨趣只想竹林眠白居易诗官舍黄丨丨人家苦竹篱朱子诗中有无事人鸣泉绕丨丨杨万里过平望诗麦苗染不就丨丨画】【来真】抽屋【左传楚公子弃疾如晋过郑禁刍牧不丨丨不强匄注不毁裂所舍之屋晋书庾衮传张等肆掠衮率同族保于】【禹山之曰无暴隣无丨丨无樵采人所植】华屋【战国防苏秦见説赵王于丨丨之下抵掌而谈赵王大説封为武安君受】【相印史记滑稽传楚庄王之时有所爱马衣以文绣置之丨丨之下唐书东夷传流国人夏居丨丨冬窟室地生五谷耕不知用】【牛以鐡齿耙土世説司马徳操曰昔伯成耦耕不慕诸侯之荣原宪桑枢不易有官之宅何冇坐则丨丨行则肥马侍女数十然后】【为竒唐国史补刘忠州晏居取便安不慕丨丨王逸九思鹘雕游兮丨丨鵕防栖兮柴蔟曹植诗生存丨丨处零落归山丘谢朓出】【下舘诗零落既难留何用存丨丨李白感主人归燕寄内诗岂不恋丨丨终然谢珠杜甫咏懐诗哀筝伤老大丨丨艳神仙梅尧】【臣寄致仕李国博诗青蒲翠竹围丨丨白酒黄鸡命里人苏轼四时诗象床素手熨寒衣烁烁风灯动丨丨朱子山北纪行诗深寻】【雨林间清波贯丨丨】黄屋【史记项羽纪项王急围荥阳汉将纪信曰请为王诳楚王可以问出于是纪信乗丨丨车傅左纛曰】【汉王降注天子车以黄缯为葢里故曰丨丨车后汉书王充王符仲长统传论元圣御世则天同极损益异运文朴逓行及至戴丨】【丨服絺衣丰薄不齐而致化则一郭璞南郊赋列五幡子一元兮靡日月乎丨丨谢灵运诗玉玺戒诚信丨丨示崇髙薛道衡老氏】【碑在青蒲之上常若乗奔处丨丨之下无忘夕惕王维送韦大夫东京留守诗苍生讵有物丨丨如乔林杜甫诗上古葛天民不贻】【丨丨忧白居易送东都留守令狐尚书赴任诗翠华丨丨未东廵碧洛青嵩付大臣欧阳修啼乌诗花开祗惯迎丨丨鸟语初惊见】【外人朱子秋日斋居诗赤子亦何辜丨丨劳深忧】垣屋【汉书萧何传何买田宅必居穷辟处为家不治丨丨曰令后世贤师】【吾俭不贤毋为家所夺唐书李建传建与兄逊皆举进士后虽通显未尝置丨丨以清俭称】白屋【汉书萧望之传望之説霍】【光曰天下之士争愿自效今士见者先露索挟持恐非周公躬吐握之礼致丨丨之意注丨丨贱人所居也后汉书耿恭传恭击匃】【奴食尽单于遣使招恭曰若降者当封为丨丨王妻以妻子恭诱其使上城手击杀之三国志曹真传真蹈履忠节佐命二祖内不】【恃亲戚之宠外不骄丨丨之士尸子瑶台九累而尧丨丨水经注索劢将兵千人至楼兰屯田起丨丨潘朂册魏公九锡文鲜卑丁】【零重译而至单于丨丨请吏帅职此又君之功也白居易庐山草堂记余从幼迨老若丨丨若朱门凡所止虽一日二日覆篑土】【为台聚拳石为山环斗水为池杜甫行次古城店泛江诗丨丨花开里孤城麦秀邉贾岛雪晴晚望诗樵人归丨丨寒日下危峯范】【成大长安闸诗黄沙古岸转丨丨飞檐】比屋【汉书王莽传尧舜之世丨丨可封蜀忘郤正传正居内职与宦人黄皓丨丨周】【旋经三十年既不为皓所爱亦不为皓所憎晋书李克传泽洽雨濡化流风散丨丨同尘而人防僭乱蜀都赋丨丨连甍千庑万室】【孙楚反金人铭尧悬谏鼓舜立谤木听风采謡惟日不足道润羣生化隆丨丨徐陵与北齐宗室书其外族忠孝丨丨连甍信义勇】【于干戈诗书甘于酒醴杜甫南池诗芰荷入异县秔稲入丨丨严维诗为乆无事丨丨自熙熙范成大寒亭诗一川丰年意丨丨】【閙鸡犬】起屋【汉书郊祀志拍梁灾勇之廼曰粤俗有火灾复丨丨必以大用胜服之于是作建章宫晋书虞溥传时祭酒求】【更丨丨行礼溥曰君子行礼无常处也故孔子射于矍相之圃而行礼于大树之下况今学庭庠序髙堂显敞乎】草屋【魏志】【髙柔传注髙慎字孝甫歴二县令东莱太守老病归家丨丨蓬户瓮缶无储北史髙允传帝幸允第唯丨丨数间防中盐菜而已齐】【民要术团面当日使讫不得隔宿屋用丨丨勿用瓦屋地湏净扫不得秽恶防通记八月二十五日梦至大衡山见一丨丨甚髙大】【絶有甘泉杂生众华范监云此是游仙之庐因共入坐屋下谈神仙事陶潜诗方宅十余亩丨丨八九间王维送友人归山歌悦石】【上兮流泉与松间兮丨丨杜甫诗鹤下云汀近鸡栖丨丨同黄镇成诗三椽丨丨长松下应有先生抱膝吟】帽屋【晋书舆服】【志江左时野人已着丨但顶员耳后乃髙其丨云陆游诗微霜结裘茸落叶拂丨丨】无屋【晋书舆服志童子帽丨丨者示不成】【人也又南史张融传融为中书郎曰臣陆处丨丨舟居无水武帝问其从兄绪绪曰融未有居止权牵小船岸上住帝大笑白虎通】【社丨丨何达天地气故郊特牲曰大社必受霜露风雨以达天　地之气黄庭坚诗它时丨丨可藏身且作五里公超雾陆游诗正】【使居丨丨犹胜突不黔】架屋【书天文志危三星主天府天市丨丨余同虚占宋史张愈传疏石通迳依林丨丨麋鹿同羣】【昼游夜息异苑鲁国中牟县蒙山上有寺废乆民欲丨丨者辄大蛇数十丈出来惊人故莫得安焉续画品毛陵恵逺子便速有余】【真巧不足若比其父则床上叠床方之厥兄则屋下丨丨叶梦得诗丨丨八九间茅檐敢辞低杨万里华堂秀才着六经解诗屋壁】【丨丨更屋上后千万年作何样孙蕡次归州诗市防丨丨依岩峦妇女提罂汲江水】升屋【南史江泌传泌少贫夜读书随月光】【光斜则握巻丨丨睡极堕地则更登】蒲屋【唐书杨于陵传为岭南节度使咨访得失教民陶瓦易丨丨以絶火患徐陵玉台新】【咏序周王璧台之上汉帝丨丨之中】茨屋【唐书宋璟传广州人以竹茅丨丨多火璟为刺史教之陶瓦筑堵列邸肆又东夷传】【髙丽居依山谷以草丨丨惟王宫官府佛庐以瓦陆游书壁诗稲草髙丨丨防枢窄作门】破屋【宋史刘愚传愚妻徐氏不愿为】【富人妻归愚居丨丨中一事机杼韩愈寄卢仝诗玉川先生洛城里丨丨数间而已矣孟郊秋懐诗秋至老更贫丨丨无门扉司空】【圗诗暑湿深山两荒居丨丨灯苏轼纸帐诗锦衾速巻持还客丨丨那愁仰见天陆游寄子虚诗贫家似丨丨随事且撑持唐庚诗】【还家久近书难写丨丨隂晴榻屡移吴儆诗丨丨防蓬根春荠老墙址刘基题陆放翁卖花叟诗丨丨含星席作门湿萤生灶花满】【园】漏屋【荀子虽在穷闾丨丨人莫不遗之道诚巧也梅尭臣荅遗石器诗我家固宜之瓦椀居丨丨陆游懐旧诗湏臾风雨】【至终夕苦丨丨范成大夜雨诗丨丨疎疎滴空檐细细斟倪瓒苦雨行南隣老翁卧不起丨丨湿薪愁杀人】神屋【水经注魏】【土地记云代城有马头山赵襄子既害代王迎姊姊代王夫人磨笄自刺而死民怜之为立丨丨于山侧因名为磨笄山戴表元陪】【阮使君游玉几诗丨丨昼飞青防磹灵潭隂赤蜿蜒又南越志丨丨甲也】接屋【淮南子髙台层榭丨丨连阁非不丽也然】【民无握穴挟庐所以托身者明主弗乐也扬雄逐贫赋居非近隣丨丨连家韩愈桃源图诗架岩凿谷开宫室丨丨连墙千万日】濶屋【淮南子广厦丨丨连闼通房人之所安也鸟入之而忧】持屋【淮南子柱不可以摘齿筐不可以丨丨注筐小簪也】【又十围之木丨千钧之丨五寸之键制开阖之门岂其材之巨小足哉所居要也】牛屋【世説褚公迁太尉记室参军投钱塘】【亭住时吴兴沈县令送客出亭吏驱公移丨丨下沈问丨丨下是何物人禇曰河南褚李野逺近久承公名令大遽便于丨丨下修】【刺诣公鞭挞亭吏陆游诗稍从丨丨后却过鹤巢东】金屋【汉武故事帝为胶东王年数嵗长公主指问曰儿欲得妇否曰欲得】【指女阿娇好否笑曰若得阿娇当作丨丨贮之庾信春赋出丽华之丨丨下飞燕之兰宫骆賔王诗桂殿嵚崟对玉楼椒房窈窕连】【丨丨崔颢卢女曲栁垂丨丨暖花覆玉楼香李白诗汉帝宠阿娇贮之黄丨丨白居易长恨歌丨丨妆成娇侍夜玉楼宴罢醉和春】【于鹄送宫人入道归山诗自伤白发辞丨丨许着黄冠向玉峯李商诗黄丨堪作丨何不作重楼秦观春日诗丨丨旧题烦乙子】【蜜脾新采赖蜂臣杜本玉泉诗灿烂丨为丨玲珑玉作王逢诗总谓羽林无猛士不缘丨丨有佳人】矮屋【天寳遗事张彖】【为华隂簿为守令所抑叹曰若立身丨丨之下使人擡头不得弃官而去杨万里午登多稼亭诗丨丨炎天不可居髙亭爽气亦】【元无张端对雨诗雨多檐溜响潺潺丨丨深窓面面闗桷诗丨丨参差倚平芜黯澹看】曲屋【大招丨丨歩櫩宜扰畜只】云屋【班媫妤自悼赋仰视兮丨丨双涕兮横流曹植七唘闲宫显厰丨丨晧旴顔延之碧芙蓉颂擢丽沧池飞映丨丨谢朓临海公】【主铭率礼衡门降情丨丨仕昉王文宪集序检镜所归人伦以表丨丨天构匠者何工庾信终南山义谷铭序青牛文梓白鹤贞松】【运以工崇斯丨丨朱子空同赋丨丨掩而弗扄兮璧带耿而夜光】四屋【张协诗青苔依空墙蜘蛛网丨丨王融咏秋胡妻诗】【三星亦虚映丨丨惨多愁梁简文帝荅湘东王书髙卧六安每思扁鹊之问静然丨丨念絶修都之香李白长门怨桂殿长愁不记】【春黄金丨丨起秋尘韦应物诗一旦入闺门丨丨满尘埃】海屋【卢照隣诗丨丨银为栋云车电作鞭】列屋【韩愈送李愿归】【盘谷序飘轻裾曵长袖粉白黛緑者丨丨而闲居苏轼寄蕲簟与蒲传正诗公家丨丨闲蛾眉珠不动花隂移吴儆题郑集之醉】【梦斋诗富贵得志士丨丨罗螓首】雪屋【郑谷郊园诗烟蓑春钓静丨丨夜棋深韦应物诗罢磬风枝动悬灯丨丨明梅尧臣】【西余精舍诗遥看松竹深丨丨藏山衲黄庭坚寄南阳谢外舅诗丨丨煑茶药晴檐张画圗方岳诗九经幸自澜翻熟但守青灯丨】【丨寒朱子诗风檐丨丨澹无情巧作寒窓静夜声张宪诗湖风忽来浪如山银城丨丨相飞翻】寓屋【汪藻为郑固道作丨丨记】鱼鳞屋【屈原九歌丨丨丨兮龙堂紫贝阙兮朱宫注言河伯所居倪瓒诗汀前露冷丨丨丨里烟轻蝉翅纱】帻如屋【独断古帻无巾王莽头秃乃始施巾故语曰莽头秃丨丨丨】
