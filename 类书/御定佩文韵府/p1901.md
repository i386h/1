<!-- { "loadSidebar": true } -->
　　孔【康董切丨穴也又空也甚也又姓】
　　韵藻一孔【礼记反古之道注谓晓丨丨之人不知今王之新政可从疏孔穴所出事有多涂今唯晓丨丨之人不知余孔】【通达唯知守此一处也尔雅大篪谓之沂注篪以竹为之长尺四寸围三寸丨丨上出寸三分名翘横吹之淮南子万物之总皆阅】【丨丨百事之根皆出一门盐铁论通丨丨晓一理而不知权衡以所不睹不信人若蝉之不知雪释名小山别大山曰甗甗甑也甑】【丨丨者甗形孤出处似之也述异记过国献能言一头盛以青玉匣匣中豁丨丨以通气净住子若平治道去刺得佛丨丨】【一毛相】学孔【孟子乃所愿则丨丨子也】九孔【尔雅子嬎疏古今注云有丨丨天寳遗事宫女七夕执丨丨针五色】【线向月穿之先过者为得巧白居易诗剪削干芦插寒竹丨丨漏声五音足陈与义诗丨丨穿针可得过冰映日吐寒波又本草】【石决明一名丨丨螺】鼻孔【后汉书马援传援善别名马注援铜马相法曰水火欲分眀水火在丨两丨间也上唇欲急而方口】【中欲红而有光此马千里山海经一臂国在三身国北一臂一目一丨丨僧徳洪跂范上人僧寳传八十一人闲丨丨那卢穿在一】【毫端】腹孔【晋书佛图澄传澄丨旁有一丨常以絮塞之毎夜读书则防絮孔中出光照于一室】周孔【晋书江逌传仰味羲】【农俯寻丨丨又凉武昭王传览诸亮训励应璩奏谏寻其终始丨丨之教尽在其中矣钟嵘诗品陈思之于文章也譬人伦之有】【丨丨鳞羽之有龙鳯音乐之有琴瑟女工之有黼黻文中子卓哉丨丨之道神之所为乎归田赋弹五之妙指咏丨丨之图书蔡】【邕释诲槃旋乎丨丨之庭宇揖儒墨而与为友孙绰喻道论丨丨即佛佛即丨丨盖外内名之耳梁武帝诗少时学丨丨弱冠穷六】
　　【经杜甫诗凄其望吕不复梦丨丨皮日休诗仰咏尧舜言俯遵丨丨辙苏轼诗先生丨丨出弟子渊骞寝】带孔【梁书沈约】【传约与徐勉素善以书陈情曰后差不及前差后剧必甚前剧百日旬革丨常应移丨以手握臂率计月小半分欧阳修诗平居】【革丨频移丨谁问无憀沈隠侯】移孔【见上】眼孔【唐书安禄山传帝为禄山起第京师以中人督役戒曰善为部署禄山丨】【丨大毋令笑我本事诗则天命张元一赋菶字诗以嘲武懿宗曰褁头极草草掠鬓不菶菶未见桃花靣皮先作杏子丨丨以懿宗】【短陋也海録碎事太祖尝与赵普议事不合普以桑维翰爱钱上曰茍用其长当防其短措大丨丨小赐与十万贯则塞破屋子矣】七孔【列子是我丨丨四支之所觉抱朴子七明九光芝皆石也生临水之髙山石崖之间状如盘椀有茎带连缀之有丨丨者】【名七明九孔者名九光常以秋分伺得之捣服尽一觔则得千嵗玉篇丨丨筩也】百孔【韩愈与孟尚书书汉氏以来羣儒区】【区修补丨丨千疮随乱随失】毛孔【卢仝诗平生不平事尽向丨丨散维摩经佛以四大海水入一丨丨法苑珠林诸善神】【欲令人种不防絶故拥防是人以好滋味令入丨丨】
　　増銎孔【诗二矛重乔笺乔矛矜近上及室题所以县毛羽疏矜谓矛柄也室谓矛之丨丨题识也】六孔【诗左手执籥传】【籥丨丨尔雅大埙谓之注埙烧土为之大如鹅子锐上平底形如秤锤丨丨小者如鸡子又大管谓之簥注管长尺围寸并漆之】【有底贾氏以为如箎丨丨新语龙叔谓文挚曰吾有疾子能已乎挚曰子心丨丨流通一孔不达今以圣智为疾者非吾浅术所能】【已也傅縡赋五音是备丨丨既设】隙孔【诗塞向墐户疏使室无丨丨寒气不入】作孔【尔雅蠰齧桑疏蠰一名齧桑喜】【齧桑丨丨入其中因名云】开孔【尔雅袕谓之褮注衣丨丨也广博物志髙齐初沙门实公向白鹿山迷失道见一寺额曰】【灵芝寺实入牀上坐久之忽闻栋间有声仰视见丨丨如井大比丘前后从孔飞下至五六十人王筠乐府襻带虽安不忍丨丨】【裁穿犹未达】虫孔【尔雅樝棃日鑚之疏有虫故一一鑚看其丨丨也元稹啄木鸟诗遍啄邓林求一虫丨丨未穿长觜透】三孔【汉书司马相如传管籥之音注籥丨丨以竹为之后汉书舆服志金鍐方釳插翟尾注方釳铁也在马騣后后有丨丨插】【翟尾其中风俗通籥乐器竹管丨丨以和众声也又宋史孔文仲传文仲与弟武仲平仲皆以文声起江西时号丨丨周必大诗丨】【丨三刘嵗月賖后来儒术君家】小孔【汉书赵广汉传教吏为缿筩得校书注缿若今盛钱藏缾为丨丨可入而不可出用】【受书令投于其中也后汉书东平王苍传帝赐苍书曰遗宛马一匹血从前髆上丨丨中出】竹孔【汉书律歴志取竹之解谷】【生其窍厚均者断两节间而吹之注丨丨与肉厚薄等也】城孔【汉书李广利传遣水工徙其城下水空以穴其城注空孔也既】【徙其水不令于城下流而因其旧引水入丨之丨攻而穴之】肉孔【汉书食货志钱圜函方注外圜而丨丨方也】宛孔【汉书货殖传丨丨氏用铁冶为业大鼓铸规陂田连逰诸侯因通商贾之利有游闲公子之名又蜀卓丨丨齐之刁闲公擅山川】【铜铁鱼盐市井之入运其筹防上争王者之利下锢齐民之业】诸孔【后汉书章帝纪元和二年三月祠孔子于阙里及七十二】【弟子赐褒成侯及丨丨男女帛】八孔【后汉书明帝纪帝自御埙篪和之注篪以竹为之长尺四寸有丨丨】墨孔【后汉书郅】【恽传汉厯久长孔为赤制注言孔子作纬着厯运之期为汉家之制汉火徳尚赤故曰赤制即春秋感精符云丨丨为赤制是也】宫孔【晋书律厯志黄钟之注作黄钟之求丨丨以姑洗及黄钟律从首下度之尽二律之长而为孔则得之宫声者】【也以林钟之律从丨丨下度之尽律作孔则得征声也】商孔【晋书律厯志商生羽太蔟生南吕也注以南吕律从丨丨下度】【之尽律为孔则得羽声也】徴孔【晋书律厯志徴生商林钟生太簇注以太簇从丨丨上度之尽律以为孔则得商之声也】羽孔【晋书律厯志羽生角南吕生姑洗也注以姑洗律从丨丨上行度之尽律而为孔则得角声也】墙孔【晋书乐广传先是河】【南官舎多妖怪前尹皆不敢处正寝广居之不疑顾见丨有丨使人掘墙得狸而杀之其怪亦絶】伊孔【晋书前燕阳裕传时】【鲜卑单于段眷雅好人物虚心延谓友人成泮曰仲尼喜佛肸之召伊尹亦称何事非君何使非民圣贤尚如此况吾曹乎泮】【曰卿追踪丨丨抑亦知几其神也】栅孔【晋书姚苌载记苌命其当城于营处一丨丨中莳一根以旌战功】针孔【魏书宣武灵皇后胡氏传太后幸西林园法流堂命侍臣射不能者罚之又自射丨丨中之大恱傅咸小语赋邂逅有急相切逼窜】【于丨丨以自匿】方孔【旧唐书宪宗纪灵武李栾奏黄河岸塌处得古钱三千三百其形小丨丨三足】凿孔【唐书五行志神】【龙以后民谣曰山南鸟鹊窠山北金骆驼防柯不丨丨斧子不施柯】钱孔【五代史前蜀世家王建子元膺多材艺能射丨中丨】穿孔【宋史拂菻国传其国铸金银为钱无丨丨靣凿弥勒佛背为王名白居易樱桃诗如珠未丨丨似火不烧人】桑孔【宋史李韶传韶入见曰今兵财止有此旦旦而理之不过椎剥州县朘削里闾就使韩白复生丨丨继出能为陛下强兵理财何】【补治乱安危之刘克庄诗向舒自是堪王佐丨丨安知富大农】利孔【孔丛子诸侯好利则大夫鄙大夫鄙则士贪士贪则】【庶人盗是开丨丨而为民罪梯也】异孔【春秋繁露丨丨而同归殊施而均徳】迄孔【法言降周丨丨成于王道】圆孔【华阳国志江州有明月峡峡首南峯石壁有丨丨形如明月因以为名】壁孔【搜神记平原厐金自说其乃祖非罪系狱时有】【蝼蝈行其左右谓曰尔有神当活我因投食与之食尽复来形稍大月形如豚蝼蝈夜掘丨为丨以出厐氏常祠蝼蝈焉广博物】【志蚕最巧作茧徃徃遇物成形有寡女私傍丨丨中视隣家蚕离箔明日茧多之】疵孔【抱朴子遂诬周而丨丨谓傲放为邈】【世矣】树孔【异苑熊无穴或居大丨丨中东土呼熊为子路以物击云子路可起于是便下不呼则不动也】峄孔【水经】【注峄山髙秀独出积石相临殆无土壌石间孔穴相通徃徃如间屋俗谓之丨丨】细孔【广志鳆无鳞有殻一靣附石丨丨离】【离或七或九】尧孔【路史丨丨之教立之如登天浮屠之人攘之如燎毛养生论圣人穷理尽性宜享遐期而丨丨上获百年】【下者七十岂复疎于导养乎孙绰老子赞道一丨丨迹又灵竒】舜孔【路史兵者先王之所以威不轨而昭文徳也爼豆之中有】【军之容干戚之内有兵之备有军之容是故莱人不得以兵劫有兵之备是故苗民不敢以势抗今顾曰丨丨未学岂书生所知哉】冲孔【风赋勃欝烦丨丨袭门】蚁孔【陈忠疏臣闻轻者重之端小者大之源故隄溃丨丨气泄鍼芒孔融诗河溃丨丨端】【山壊由猿穴傅休奕口铭丨丨溃河溜穴倾山】上孔【长赋剡其丨丨通洞之】四孔【长赋易京君眀识音律故本丨丨】【加以一君眀所加孔后出是谓商声五音毕注京房字君眀修易故曰易京房本丨丨房加一孔于下为商声故谓五音毕】心孔【杜甫诗崖里小儿丨丨开貌得山僧及童子杜荀鹤赠张员外诗唤物舌头犹未稳诵诗丨丨迥然开唐庚诗蒙要师资丨】【丨为关键】万孔【杜甫枯枏诗巨围雷霆坼丨丨虫蚁萃孙觌诗蚁穿丨丨萃蛛挂千丝扰刘基诗晚俗蒸骨毛蹭蹬张丨丨】演孔【韩愈诗樊子坐賔署丨丨刮老佛】石孔【白居易诗阶前丨丨在欲雨生白烟】藕孔【白居易诗橘包从自结丨】【丨是谁锼法苑珠林阿修罗与天帝释战败藏丨根丨中又如丨根丨比于太虚亦如蚊子比金翅鸟其味苦恼多少如是】姬孔【唐彦谦诗圣域探丨丨皇风乐禹汤王禹偁诗篇章取李杜讲贯本丨丨】翼孔【韩维诗效陶有新篇丨丨着髙识】鸾孔【朱松诗矫矫丨丨依蒿藜】穴孔【富珠哩翀刘侯民爱铭豢吏蠧法丨丨棼出】藏孔【无上秘要服此五石寳填五藏】【五藏常生华一藏中輙有一石以守丨丨藏孔之上皆生五色华也】枭孔【杂寳藏经昔有乌枭共相怨憎乌得其便衔牧人火】【用烧丨丨众枭一时于孔焚灭】宰孔【左传会于葵丘王使丨丨赐齐侯胙曰天子有事于文武使孔赐伯舅胙又齐侯盟诸侯】【于葵丘丨丨先归】
　　冢旁孔【史记田横传卒二千人以王者礼葬田横既葬二客穿其丨丨丨皆自刭下从之】青天孔【韩愈画月诗玉】【椀不磨着泥土丨丨丨出白石补】酬孔【李商隠诗神物丨丨丨仙才鹤姓丁按会稽先贤传孔愉尝至吴兴县余干亭】【见人笼于路愉求买放之于溪中行至水反顾愉封此亭侯铸印首廻屈有似昔之顾愉悟乃取而佩焉】
　　总【作孔切聚束也皆也合也中也】
