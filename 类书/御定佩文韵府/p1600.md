<!-- { "loadSidebar": true } -->
　　増缥绫【魏志杨阜传尝见明帝着防被丨丨半裦袖阜问曰此于礼何法服也帝黙然不荅自是不法服不以见阜苏轼诗】【醉中倒着紫绮裘下有半臂出丨丨】鹤绫【王隐晋书惠帝自邺还洛阳赐中书监卢志丨丨袍一领刘孝威谢赉锦被启虽复】【帝赐丨丨客赠鸳绮髙悬丽藻逺谢鲜明杨亿君可思赋毫残鸡管香消丨丨】白绫【北史尉古真传古真族元孙聿字成兴性】【耿介明帝时为武卫军时领军元叉执百寮莫不加敬聿独长揖不拜出为凉州刺史凉州绯色天下之最叉送丨丨二千匹】【令染聿拒不受唐书地理志凉州武威郡土贡丨丨通典尚书郎入直官供丨丨被或以锦緤为之】防绫【旧唐书舆服志武德】【中禁士庶不得以赤黄为衣服勅三品以上大科丨丨及罗其色紫五品以上小科丨丨及罗其色朱六品以上服丝布杂小绫】小绫【见上宋史食货志东京货务入中平罗丨丨各万疋以供服用及时赐与】异绫【旧唐书裴胄传代宗命胄】【为京南节度时诸道节度观察使竞剥下厚敛制竒锦丨丨以进奉为名胄常赋之外一无横敛】服绫【唐书车服志袍袄之】【制三品以上丨丨以鹘衔瑞草雁衔绶带及双孔雀四品五品丨丨以地黄交枝六品以下丨丨小窠无文及隔织独织】细绫【唐书地理志定州博陵郡土贡丨丨瑞绫又车服志螣蛇袴褶之制五品以上丨丨及罗爲之六品以下小绫为之通典汉少府属】【官有东织西织后更名织室北齐中尚方领泾州雍州丝局定州丨丨局丞梁简文帝启传诏饶僧明奉宣敕防垂赉丨丨大文画】【柳蝉山扇二柄】瑞绫【见上】绯绫【唐书地理志苏州吴郡土贡八蚕丝丨丨洛阳伽蓝记临淮王彧性爱林泉又重賔客荆】【州秀才张裴尝为五言有清拔之句彧以蛟龙锦赐之亦有得绯防丨丨者惟河东裴子明为诗不工罚酒一石】缭绫【唐书】【李德传敬宗诏索盘绦丨丨千疋李德奏言天鹅天马盘绦掬豹文彩怪丽惟乗舆当御今广用千疋臣所未谕白居易丨丨】【诗丨丨缭绫何所似不似罗绡与纨绮自注越中所织贞元中入贡韩偓诗小序余作探使以丨丨手帛子贺因而有诗解】【丨丨小字封探花筵上映春丛又诗四体着人娇欲泣自家揉损砑丨丨】百绫【唐书韩思复传永淳中家益窭饥京兆杜瑾】【以丨丨饷思复思复方并日而食而绫完封不】借绫【五代史王峻传请丨左藏库丨万疋太祖勉从之】紫绫【宋史】【仪卫志王公麾以丨丨袋又进贤车中设朱漆床香案丨丨案衣又兵志咸平初秦州极邉止置千人分番守戍仲冬赐指挥使至】【副都头丨丨绵袍十以下皁绫袍】皁绫【见上宋史舆服志按衣服令五旒冕衣裳无章丨丨绶铜装剑佩四品以下为献官】【则服之】大绫【宋史舆服志京官殿直以下皆赐紫丨丨又职官志官告之制凡文武官绫五种分十二等色背销金花绫】【二等白背五色绫二等丨丨四等中绫二等小绫二等辍耕録宋御府所藏书画青紫丨丨为褾文锦为带玉及水晶】【檀香为轴】黄绫【金史百官志为簿列百司官名有所更代则以小丨丨书更代之期及所以去就之故而制其铨拟之要领焉】绀绫【汉武帝内传西王母侍女年可十六服丨丨之袿容眸流眄神姿清】胡绫【魏畧大秦国有金缕杂色绫其国利】【得中国丝素解以为丨丨梁简文帝谢敕赉魏国献锦等启丨丨织大秦之草戎布纺元菟之花】绛绫【晋咸康起居注诏临】【邑王使主范柳所贡物多丨丨是其所珍可筹量增赐】朱绫【唐六典凡大驾行幸设三部帐幕皆乌氊为表丨丨为覆】宫绫【歴代名画记窦师纶字希言初为秦王府谘议叅军封陵阳公勅兼益州大行台检校修造凡创瑞锦丨丨章彩竒丽蜀人至】【今谓之陵阳公样】梀绫【埤雅杉谓之锦丨谓之丨言杉木之文如锦丨木之文如丨也】罗绫【玉海河北则丨丨防纱鳯】【翮苇席以为贵刘孝标望海诗云锦耀石屿丨丨文水色】曵绫【傅毅七激列觞酌醴妖靡侍侧被华文丨丨縠】缯绫【鲁灵】【光殿赋鬱隆崛以嶒崱丨丨而龙鳞注丨丨不平貌】绮绫【庾肩吾有谢武陵王赉白丨丨启刘基赠玉壶歌蹴霞踏雾】【碎丨丨天津阁道轥輷輘】剪绫【刘孝绰诗临妆罢铅黛含泪丨丨纨谢翺诗宫花丨丨连院号覆取翻看成一道】新绫【庾信春赋艳锦安天鹿丨丨织鳯皇】褐绫【白居易三适诗丨丨袍厚暖卧盖行坐披】輭绫【白居易暁眠诗丨丨腰褥薄绵】【被凉冷秋天稳暖身】防绫【张渭表新衣二称虹电间出丨丨五色鸾鹤互飞】越绫【罗隐诗蜀锦漫夸声自贵丨丨虚説】【价初髙】砑绫【周彦词丨丨小字夜来封方千里词相思写丨丨】诰绫【谢翺诗歌残求书好事人异代倘传丨丨帖】双丝绫【唐书地理志徐州彭城郡土贡丨丨丨绢绵防布】方纹绫【唐书地理志滑州灵昌郡土贡丨丨丨纱绢】交梭绫【唐书地理志明州余姚郡土贡吴绫丨丨丨又车服志六品以上服丝布丨丨双紃丨】白编绫【唐书地理】【志杭州余杭郡土贡丨丨丨绯绫又越州土贡丨丨交梭十様花纹等丨】镜花绫【唐书地理志兖州鲁郡土贡丨丨丨双距】【绫绢】鸟眼绫【唐书地理志湖州贡御服丨丨丨】两窠绫【唐书地理志定州博陵郡土贡丨丨丨独窠绫二包绫熟】【线绫又蔡州土贡四窠云花龟甲等绫】独窠绫【见上唐书地理志扬州土贡蕃客袍锦被锦半臂锦丨丨丨】熟线绫【见上又蔡防扇诗滉白新牋卷线绫】鸂鶒绫【唐书地理志蔡州贡丨丨丨】鱼口绫【唐书地理志润州土】【贡丨丨綉叶花纹等丨】官端绫【唐书韦坚传毎舟署某郡以所产陈于上若广陵则丨丨丨防稽则吴绫吴郡方纹绫】青毛绫【唐书西域传东女以女为君王号賔就服丨丨丨裙被青袍袖委于地冬羔裘饰以文锦为小鬟髻耳垂珰足曵】【履也】耀光绫【隋遗録吴绛仙善画长蛾眉帝毎倚帘视之移时不去顾内谒者云古人言秀色可餐如绛仙真可】【疗饥矣时越溪进丨丨丨帝独赐司花女洎绛仙他姬莫预也陈鸣寉宫词越溪初进丨丨丨裁作衣裳妾不胜】柿蔕绫【白帖蛇皮竹枝丨丨皆今时丨名镏泰诗壶虚晴滴莲花漏衣薄寒生丨丨丨】竹枝绫【见上】蒲桃绫【施肩吾诗夜裁】【鸳鸯绮朝织丨丨丨】浅碧绫【叚成式诗厌裁鱼子深红缬泥覔蜻蜓丨丨丨】云雁绫【周彦词冬衣新染逺山青双】【丝丨丨丨】半臂绫【镏泰诗落日寒生丨丨丨张和诗谁送熏香丨丨丨】
　　蔆【力膺切芰也通作菱】
　　韵藻畜蔆【汉书龚遂传遂为渤海太守劝民务农桑益丨果实丨芡】采蔆【南史刘苞传诏咏天泉池荷及丨丨调苞】【下笔即成西京杂记太液池中有丨丨舟刘勰新论伏腊合欢必歌丨丨古今乐録梁天监十一年冬武帝改西曲制江南弄七曲】【五曰丨丨曲七命渊客唱淮南之曲榜人奏丨丨之歌谢灵运诗丨丨调易急江南歌不缓梁武帝丨丨曲金翠揺首红顔兴桂棹】【容与歌丨丨庾信咏画屏风诗上桥还倚望遥看丨丨船刘长卿诗月下扣船声烟中丨丨唱元稹诗蹑看秧稻船和丨丨】食蔆【吕氏春秋杜厉叔事莒公不见知居海上夏丨丨冬食橡栗】紫菱【拾遗记昭帝穿淋池广千步中植分枝荷亦有】【倒生菱茎如乱丝一花千叶根浮水上实沉泥中名丨丨食之不老江淹采菱曲丨丨亦可采试以缓愁年钱珝诗落帆唯待月一】【钓丨丨湾张籍春堤诗野塘防防飞头緑蒲丨丨盖碧流温庭筠兰塘诗露凝荷卷珠净圆丨丨刺短浮根纒】翻鸡蔆【格物总论元都观水中菱如飞鸡名丨丨丨】
　　増铁菱【隋书礼仪志炀帝造六合殿千人帐载以枪车毎车上张幕幕下张平一弩傅矢五人更守两车之门施车軨马枪】【皆外其辕以为外围次内布丨丨次内施蛰鞬】茭菱【宋史河渠志下湖数十里间丨丨谷米所获不赀】芡菱【宋史礼志】【秋季月荐果以丨以丨】种菱【宋史苏轼传知杭州募民丨丨湖中葑不复生其利以备修湖】莲菱【淮南子盖丨】【丨以食鱼鼈鸿鹄鹔鷞稻粱饶余】荷菱【风俗通殿堂象东井形刻丨丨荷菱水物也所以厌火】緑菱【蜀都赋其沃瀛】【则有攅丛蒲丨丨红莲萧頴士泛舟蓬池序红蕖照灼丨丨揺李商隐诗阊门日下吴歌逺陂路丨丨香满满】缥菱【江淹】
　　【莲华赋着丨丨兮出波擥缃莲兮映渚】赉菱【庾肩吾有谢丨丨启】密菱【庾信诗丨丨障浴鸟髙荷没钓船】早菱【庾信夏日诗丨丨生软角初莲开细房】澁菱【庾信诗丨丨迎拥楫平荷直葢船】花菱【骆賔王咏镜诗写月无芳桂照】【日有丨丨】碧菱【王泠然清泠池赋鳬嚼红藻龟翻丨丨】垂菱【万齐融三日緑潭篇丨丨布藻如妆镜丽日晴天相照映】鱼菱【元结诗家就丨丨穷老江湖边】摘菱【钱起诗丨丨频贳酒待月未扃扉】挽菱【李贺月漉漉篇丨丨隔歌】【袖緑刺银泥】吐菱【张少博石砚赋皎如之色比藏氷之玉壶焕然之文状丨丨之石镜】穿菱【赵蕃溜穿石赋清光乱洒】【初熠熠以丨丨素彩频垂毎荧荧而透锦】湖菱【李羣玉东湖诗重期浮小楫来摘半丨丨陆游归云门诗甑炊饱雨丨丨紫篾】【络迎霜野柿红】煮菱【皮日休诗罢钓时丨丨停缲或焙茗】背菱【梅尭臣咏古镜诗丨丨尖尚在鼻兽角防讹】乌菱【苏轼诗丨丨白芡不论钱乱系青菰裹緑盘苏辙诗野沼涨清泉丨丨不值钱】新菱【杨万里月下果饮诗早藕凝松雪丨丨剥】【酽红】老菱【杨万里有食丨丨有感诗】租菱【方囘过长安市诗算橘丨丨小市哗堰头桥尾约千家】秋菱【髙启射鸭】【词丨丨叶烂烟雨晴鸭羣未下媒先鸣】
　　浮根菱【洞防记旦露池西有灵池方四百步有连钱荇丨丨丨连钱荇荇如钱文丨丨丨根出水上叶沉波下实细薄皮甘】【香叶半青半黄霜降弥羙因名青氷菱也】青氷菱【见上】郢城菱【酉阳杂俎成式曽于荆州有僧遗一斗丨丨丨】折腰菱【酉阳杂俎武陵记言三角曰芰两角曰菱今苏州丨丨丨多两角钱起诗喜来邀客伴分与丨丨丨又杨万里诗厚赛柳】【神销底物长腰云子濶腰菱】壁上菱【庾信镜赋临水则池中月出照日则丨丨丨生】波飐菱【白居易诗镜动丨丨】【丨】一池菱【周贺送耿山人归南湖诗南行随越僧旧业丨丨丨】镜少菱【韦荘诗土蚀无鳯尘生丨丨丨】对语【看竹　翠荇　煨芋　红稻　千橘　长颈瓠　风吹絮采菱　乌菱　煮菱　碧菱　半湖菱　濶腰菱　波飐菱】















　　御定佩文韵府卷二十五之一
<子部,类书类,御定佩文韵府>
　　钦定四库全书
　　御定佩文韵府卷二十五之二目録
　　下平声　　十蒸韵二
　　氷　膺　鹰　应　譍　蝇　绳　渑　乘　塍　升升　胜










　　御定佩文韵府卷二十五之二
　　钦定四库全书
　　御定佩文韵府卷二十五之二
　　下平声　　　　十蒸韵二
　　冰【笔陵切水冻也又鱼陵切】
