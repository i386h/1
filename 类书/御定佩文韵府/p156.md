<!-- { "loadSidebar": true } -->
　　驽马先之【战国防骐骥之衰也丨丨丨丨孟贲之倦也女子胜之】折捶笞之【后汉书邓禹传帝征禹还勅曰】【赤眉无谷自当来东吾丨丨丨丨非诸将忧也无得复妄进兵】呕喻受之【王褒圣主得贤臣颂是以丨丨丨丨开寛裕之】【路以延天下之英俊也】胡母辅之【晋书丨丨丨丨字彦国王澄尝与人书曰彦国吐佳言如锯木屑霏霏不絶诚为后】【来领袖也】
　　对语【皇矣　日者　筦尔　门者　天赐也　讴歌者　谁云者圣之　月之　哂之　室之　民归之　咏叹之　歩念之】摘句【笔法夺羲之　烟波忽间之　挂席春风任所之游子暮何之　名山从所之　山斗于今説退之掷地金声信有之　山隂残雪夜何之　举杯长揖晋羲之胸中丘壑实过之　不用黄金铸牧之　东风时复一中之】
　　芝【止而切説文神草古瑞命记王者慈仁则丨草生】
　　韵藻金芝【汉书宣帝纪神爵元年诏丨丨九茎产于函徳殿铜池中抱朴子丨丨生于金石之中以秋取治食令人身有】【光夀万岁】芝【春秋运斗枢揺光得陵出丨丨朱子诗归来应念尘中客寄与丨丨手自封】茹芝【易林丨丨饵黄饮食】【玉瑛杜甫诗吾爱汉初老时清独丨丨】五芝【神农经山川云雨五行四时隂阳昼夜之精生丨色神丨皆为圣王休祥冯衍】【显志赋食丨丨之茂英孙绰游天台山赋丨丨含秀而晨敷郭璞诗登岳采丨丨王融诗丨丨多秀色】肉芝【抱朴子行山中】【见小人乗车马长七八寸者丨丨也生取服即仙神仙传萧静之掘地得一物类人手润泽而白烹而食之逾月齿髪再生一道士】【云此丨丨也又寰宇记兴元府固县斗山凡五穴穴中有千岁虾蟆名为丨丨得而食之夀千嵗】华芝【抱朴子丨丨赤葢白】【茎上有两叶三实服之长生李商隐诗自有仙才自不知十年长梦采丨丨又甘泉赋于是乗舆乃登夫凤凰兮而翳丨丨】玉芝【十洲记钟山在北海生丨丨及神草四十余种张衡赋羞丨丨以疗饥陆游诗种药髙僧寄丨丨】神芝【路史黄帝陞鸿】【堤受丨丨施黄葢缪袭赞青龙元年丨丨产于长平之习阳其色丹紫其质光曜】土芝【本草丨丨芋也蓣也】紫芝【四皓】【采芝歌漠漠高山深谷逶迤晔晔丨丨可以疗饥颜之推诗登山摘丨丨杜甫洗兵马隐士休歌丨丨曲词人解撰河清颂李商隐】【诗忆向天阶问丨丨又唐书房琯曰见丨丨眉宇令人名利之心都尽按元徳秀字丨丨又玉海丨丨隋宫名】灵芝【班固丨丨】【歌因露寝兮产丨丨象三徳兮应瑞图延夀命兮光此都续古今注丨丨一名夀潜一名希夷防要肃宗上元二年延英殿御座梁】【上生玉芝一茎三花亲制玉丨丨诗曰玉殿肃肃丨丨煌煌重英发秀连叶分房孟浩然诗焚香宿华顶裛露采丨丨释皎然诗春】
　　【游乱踏五丨丨又初学记东汉有丨丨池又玉海后魏有丨丨台】采芝【张衡赋留瀛洲而丨丨朱子诗去去同丨丨高轩坐】【延伫】三芝【沈约诗淹留访五药顾歩伫丨丨又嵇含甘赋世云丨丨处一焉】祥芝【李义府诗仙阶溢秬黍灵检燿】【丨丨】青芝【韩愈文赤箭丨丨】内芝【黄庭经五藏之液为丨丨】隐芝【真诰得丨丨服之可天仙太微清左夫人诗】【丨丨秀鳯丘逡廵瑶林畔】
　　九茎芝【汉书武帝纪甘泉宫内中产芝九茎连叶作芝房之歌】青云芝【抱朴子丨丨丨生于名山之隂青葢三重】【上有云气覆之食之令人夀能乗云通天见鬼神】商山芝【杜甫诗知名未足称局促丨丨丨贾至诗悠哉千里心欲采丨】【丨丨】薇与芝【洪希文食草具作赤苋赤如脂苦荬甘如饴盘登恶草具味等丨丨丨】
　　増咀芝【汉书司马相如传呼吸沆瀣兮餐朝霞丨噍丨英兮叽琼华李之仪题韩偓香奁集序丨五色之灵丨香生九窍咽】【三危之瑞露美动七情】水芝【北史周文帝于清徽殿前造二欹器其一为二荷相去盈尺中有莲下垂器上以水注荷则出】【于莲而盈乎器为鳬雁蟾以餙之谓之丨丨欹器按古今注芙蓉一名荷花一名丨丨】兰芝【礼斗威仪乗金而王其政平则】【丨丨常生灵光殿赋丨丨阿那于东西又古乐府丨丨慙阿母儿实无罪过按丨丨焦仲卿妻也钱惟演诗小姑堂上忆丨丨】芸芝【拾遗记晋芳蔬园中有异菜名曰芸薇一名丨丨】苍芝【拾遗记岱舆山有七色芝其色青光辉耀谓之丨丨】众芝【十洲记生洲在东海接蓬莱十七万里上有仙家数万天气安和多仙草丨丨真诰仙官明大洞真经者为仙卿服金丹者为大夫】【服丨丨者为御史】雷芝【古今注芙蕖一名丨丨】黑芝【抱朴子丨丨生于山之隂大谷中食之令人身轻齿坚与天地】【无极】山芝【抱朴子丨丨韩众所食延年夀通神明沈炯诗木兰露渐落丨丨风屡翻】火芝【抱朴子丨丨以夏采之叶上赤】【下茎青赤松子服之常在西王母前随风上下徃来东西】锄芝【抱朴子蔡诞入山不堪其苦而还诳其家人曰吾为地仙位卑】【为老君牧龙因与羣仙博戏输一五色班龙缘此被谪昆仑山下耘丨丨草吴莱诗丨丨黧受谪抱璞刖闻啼】月芝【抱朴子丨】【丨生于名山之隂昆仑之山大谷源泉金石之中梁元帝赋丨丨抽而晓落灯花开而夜燃】凤芝【杜阳编元和五年内给事】【张惟则自新罗使廻于海上遇数公子授一金龟印其篆曰丨丨龙木受命无疆惟则逹京师具以事进是月寝殿前连理树上生】【灵芝二株宛如龙凤】挺芝【玉海徳连木理仁丨丨草】赤芝【玉海建炎二年宻州献丨丨辅臣进呈上曰朕以丰年为瑞其】【还之本草图经丨丨一名丹芝食之延年】丹芝【注见上】原芝【桯史连岁芝生太宫百执事每进颂诗张孝祥时在馆独】【献文曰丨丨上得之喜即擢为南宫郎】郓芝【辍畊录侯宁极药谱改天麻曰丨丨】黄芝【事文类聚韩思复迁滁州刺史】【有丨丨五生州署民为刻石颂其祥又采兰杂志李白有马名丨丨】云芝【西京赋浮鹢首翳丨丨注画芝草及云气以为船覆】【餙也又擢丨丨之朱柯】犍芝【张衡赋左青雕以丨丨兮右素威以司钲注芝小葢也犍竪也】翫芝【曹植诗踟蹰丨灵丨】【徙倚弄华芳庾肩吾诗踟蹰丨丨草淹留攀桂丛】英芝【曹植迷迭香赋芳暮秋之幽兰兮丽昆仑之丨丨】竒芝【阮籍】【大人先生传含丨丨嚼甘华噏浮雾飡霄霞】菌芝【嵇康养生论蒸以丨丨润以醴泉桞宗元与萧翰林俛书虽朽枿腐败不】【能生植犹足蒸出丨丨以为瑞物苏轼诗空虚岂敢酬琼玉枯朽犹能出丨丨】揽芝【古乐府仙人骑白鹿髪短耳何长导我上】【太华丨丨获赤幢】泽芝【鲍照莲赋标高名于丨丨】仙芝【鲍照飞白书势铭丨丨烦弱既匪足双虫虎碎又安能匹君】【子品之是最神笔又唐书天宝六载高丨丨讨小勃律掳其王杜甫有高都防骢马行谓丨丨也】地芝【萧统诗雷声芳树长】【月出丨丨生】铜芝【梁简文帝对烛赋丨丨抱带复纒柯】珥芝【梁简文帝啓丨丨景玉嗤徃代之为珍】檐芝【梁简】【文帝九日诗丨丨逐月啓帷风依夜清】暮芝【沈约侍宴乐游苑诗丨丨始绿年桂初丹】荧芝【陶景诗丨丨可烛夜张】【雨诗寸草丨丨小丹葩瑞带防】餐芝【陶景解官表臣闻尧风冲天颍阳振饮河之谈汉徳括地商隂峻丨丨之气李康成诗】【朝丨县圃昆仑丨孙蕡四皓图诗只合丨丨老万山】九芝【刘孝仪谢鹅鸭啓出丨丨之池去千金之沼上官仪劝封禅表防觡】【呈班驯扰于君囿丨丨献彩烛耀于帝池卢思道诗春朝露湿丨丨田】木芝【江淹诗傲睨摘丨丨】绛芝【上元夫人诗玉】【胎来丨丨九色纷相拏】夜芝【桐柏山真人诗丨丨披华峰咀嚼充长饥】贺芝【崔融丨丨草表晋都宫阁何必灵芝之台】【洛邑山川居然宻芝之地又桞宗元有丨嘉禾及丨草表】瑞芝【杜甫诗丨丨产庙柱好鸟鸣岩扃】楚芝【李商隐诗丨丨】【应徧紫邓橘未全黄】煎芝【王贞白诗丨丨古鼎焦】艾芝【韩偓诗阡陌悬云壤栏畦隔丨丨】白芝【皮日休诗衣巾】【紫华冷食次丨丨寒】石芝【苏轼丨丨诗序夜梦游何人家开堂西门有小园古井井上皆苍石石上生紫藤如龙蛇枝叶如赤】【箭主人言此丨丨也余率尔折食一枝众皆惊笑其味如鸡苏而甘明日作诗】烹芝【陆游诗丨丨束涧薪】雪芝【方岳山墅】【诗杯隽明冰片崖寒孕丨丨】遁芝【黄庭内景经隐龙丨丨云琅英可以充饥使万灵】六芝【养生经上药养命五石练】【形丨丨延年】曲芝【云笈七籖太防天帝君纪采纳上契条畅纯和吐纳防津遂降灵生之胎哺兼洪泉丨丨行年二七金容】【内发玉华外映】含芝【云笈七籖青要帝君纪仍有九龙翼君侧七色琼鳯廕君身神麟丨丨以哺】幽芝【云笈七籖许迈】【传吾方栖神空岫廕形深林采汧谷之丨丨掇丹草以成真矣】芳芝【云笈七籖晖吐兰丨丨流盈】张芝【王愔文志芝少】【持髙操公车有道征不至号张有道尤好草书学崔杜之法韦仲将谓之草圣】邓芝【蜀志芝字伯苖司徒禹之后所在清严有】【治绩为大将军二十年赏罚明断善防卒伍不治私产家无余财】鲁芝【晋书芝字世英清忠履正羊祜为车骑将军以位让】【之其为人所重如是】
