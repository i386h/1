<!-- { "loadSidebar": true } -->
　　韵藻渭浊【诗泾以丨丨湜湜其沚苏辙次韵子瞻见寄诗衮衮河丨丨皎皎江汉清曹伯启泾阳述懐诗泾清丨丨源何】【异物换星移志未酬】清浊【左传晏子曰先王之济五味和五声也以平其心成其政也声亦如味一气二体三四物五声六】【律七音八风九歌以相成也丨丨小大短长疾徐哀乐刚柔迟速髙下出入周疏以相济也后汉书郦炎传灵帝时州郡辟命皆不】【就有志气作诗二篇曰贤愚岂常禀性在丨丨南史蔡兴宗传孝武践祚累迁尚书吏部侍郎时尚书何偃疾患上谓兴宗曰卿】
　　【详练丨丨今以选事相付便可开门当之无所让也又何逊传逊弱冠举秀才南乡范云见其对防大相称赏曰顷观文人质则过】【儒丽则伤俗其能含丨丨中古今见之何生矣京房易传天地丨丨隂薄阳消管辂别传鲍子春为列人令有明思才理与辂相见】【辂为论爻象之防说变化之义若规圆矩方无不相合子春曰吾少好谭易又喜分蓍可谓盲者欲视黒白聋者欲聼丨丨苦而无】【功也听君语后自视愦愦扬雄甘泉赋隂阳丨丨穆羽相和兮唐太宗诗丨丨必能澄鸿纎幸无弃云笈七籖老君曰夫道一丨一】【丨一动一静清静为本浊动为未】水浊【孟子沧浪之丨丨兮可以濯我足杜甫诗在山泉水清出山泉丨丨白居易策林刑】【烦犹丨丨水浊则鱼噞政寛犹防决防决则鱼逝】世浊【后汉书桓鸾传少立操行以丨丨州郡多非其人耻不肯仕吕氏春】【秋土弊则草木不长水烦则鱼鼈不大丨丨则礼烦而乐淫楚辞举丨皆丨而吾独清众人皆醉而我独醒沈约诗清心矫丨丨俭】【政捄民侈吴筠伯夷叔齐咏丨丨不可处氷凊首阳岑】激浊【晋书武帝纪扬清丨丨举善弹违唐书王珪传帝谓珪曰卿标】【鉴通悟为朕言龄等材且自谓孰与诸子贤对曰孜孜奉国知无不为臣不如龄兼资文武出入相臣不如靖敷奏详明出】【纳惟允臣不如彦博济繁治剧众务必举臣不如胄以諌诤为心耻君不及尧舜臣不如徴至丨丨扬清疾恶好善臣于数子有一】【日之长帝称善人物志狷介之人砭清丨丨不戒其道之隘狭云笈七籖气之在人亮清而为严气丨丨而为咶声】号浊【北史】【明亮传宣武授亮勇武军亮曰臣本官常侍是第三清今授勇武其丨至丨因请改授平逺军帝曰运筹用武然后逺人始平】【卿但用武平之何患不得平逺乎】浑浊【老子旷兮其若谷丨兮其若丨注与众合同不自尊张蕴古大寳箴勿丨浑而丨勿】【皎皎而清勿汶汶而闇勿察察而明】溷浊【白虎通教者所以追补败政靡弊丨丨谓之治也人物志普博周给在覆裕失在】【丨丨楚辞世丨丨而不分兮好蔽美而嫉妬司马相如大人赋时若暧暧丨丨兮】垢浊【白虎通北方其臰朽者何北方水万】【物所幽藏也又水者受丨丨故臰腐朽也又渎者浊也中国丨丨发源东注海其功着大故称渎也风俗通江河淮济为四渎渎者】【通也所以通中国丨丨民陵居殖五谷也说苑四渎何以视诸侯能荡涤丨丨焉能通百川于海焉阮籍元文赋甽浍不畅丨丨实】【臻周光镐黄河赋云雨以之荡丨丨借之涤除】五浊【武帝内传上元夫人谓帝曰丨丨之人躭酒荣利嗜味淫色固其常】【也谢灵运庐山慧逺决师诔令声续振丨丨暂隆梁简文帝造寺疏四纒惑恼去善源而无涤丨丨重蠒非慧刃而安挥独孤及题】【思禅寺上方诗下视三界狭但闻丨丨腥范成大橘园诗热脑散丨丨岂止沉疴瘳法苑珠林丨丨交横四山常逼又所谓丨丨者】【一曰命浊二曰众生浊三曰烦恼浊四曰见浊五曰劫浊云笈七籖丨丨以清八景以明】纷浊【王粲登楼赋遭丨丨而迁逝兮】【漫逾纪以迄今传咸鳯赋维尘之丨丨兮患俗网之易婴柳宗元诗晨登蒹葭岸霜景霁丨丨】泥浊【古乐府独漉独漉水】【深丨丨】
　　淆不浊【后汉书黄宪传宪字叔度郭林宗曰叔度汪汪若千顷波澄之不清丨之丨丨不可量也又孙绰兰亭后序古文以】【水喻性有防哉非以淳之则清淆之则浊耶】心源浊【苏轼再游径山诗灵水先除眼界花新诗为洗丨丨丨】黄钟浊【苏轼诗词歌白苎清琴弄丨丨丨】
