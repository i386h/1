<!-- { "loadSidebar": true } -->
　　韵藻増称后【诗序关雎后妃之徳也疏天子之妃惟丨丨耳妃则上下通名故以妃配后而言之】王后【诗序何彼】【秾矣美王姬也虽则王姬亦下嫁于诸侯车服不系其夫下丨丨一等犹执妇道以成肃雝之徳也礼记丨丨袆衣夫人揄狄史记】【田敬仲世家湣王之子法章变姓名为莒太史敫家庸敫女奇法章状貌常窃衣食之而与私通焉莒人共立法章是为襄王立太】【史氏女为丨丨是为君丨丨晋书后妃传序爰自夐古是曰元妃降及中年乃称丨丨王褒九怀聼丨丨兮吹竽注宓妃作乐百虫】【至也张华诗萧史登凤音丨丨吹鸣竽】荘后【礼记毋以嬖御人疾丨丨毋以嬖御士疾荘士大夫卿士注丨丨适夫人斋荘】【得礼者】诏后【周礼女史掌王后之礼职掌内治之贰以丨丨治内政逆内宫书内令】佐后【周礼内宰凡建国丨丨立】【市设其次置其叙正其肆陈其货贿出其度量淳制祭之以阴礼】赞后【周礼内宰赞九嫔之礼事注助九嫔丨丨之事】并后【左传内宠丨丨乱之本也又丨丨匹嫡两政耦国乱之本也宋书后妃传论太祖之倾惑潘妪谋及妇人大明之沦溺殷姬丨】【丨匹嫡】求后【左传灵王丨丨于齐齐侯许昏王使阴里结之注阴里周大夫结成也】聘后【国语史伯曰先王丨丨于】【异姓求材于有方】请后【战国防司马喜报中山王曰赵王不好道徳而好声色臣闻其乃欲请所谓阴姬者中山王曰为之】【奈何司马喜曰王立为后以絶赵王之意世无丨丨者虽欲得之邻国不与也中山王遂立以为后】太后【战国防赵丨丨新用】【事秦急攻之求救于齐齐曰必以长安君为质兵乃出丨丨不肯汉书外戚传序汉兴因秦之称号帝母称皇丨丨祖母称太皇丨】【丨】吕后【史记髙祖纪吕公者好相人见高祖状貌因重敬之曰相人多矣无如季相臣有息女愿为季箕帚妾吕公女乃丨】【丨也】髙后【史记吕太后纪赞孝惠皇帝丨丨之时黎民得离战国之苦君臣俱欲休息乎无为汉书礼仪志建武中迁吕太后】
　　【于园上薄太后尊号曰丨皇丨当配地郊高庙】皇后【史记孝文帝纪有司请立丨丨薄太后曰诸侯皆同姓立太子母为丨丨】【姓窦氏后汉书后妃纪序光武中兴六宫称号惟丨丨贵人后汉书李云传丨丨天下母徳配坤灵汉官仪丨丨称椒房取其实蔓】【延盈升以椒涂室取温暖袪恶气也汉旧仪丨丨太后各食三十县曰汤沐邑】立后【史记文帝纪上为丨丨赐天下鳏寡孤独】【布帛米肉各有数后汉书皇后纪序王者丨丨以备内职】妃后【汉书匡衡传圣王必慎丨丨之际别嫡长之位杜甫诗六宫师】【柔顺法则化丨丨】许后【汉书外戚传初丨丨起微贱登至尊日浅从官车服甚节俭五日一朝皇太后于长乐宫亲奉案上】【食以妇道共养及霍后立亦修丨丨故事而皇太后亲霍后之姊子故常敬而礼之】陈后【汉书外戚传孝武丨皇丨元光五年】【退居长门宫司马相如长门赋序丨皇丨得幸颇妬别居长门宫闻相如工为文奉黄金百斤为文君取酒相如为文以悟主上皇】【后复得幸唐彦谦诗寒烟丨丨长门闭夜雨隋家旧苑空】赵后【汉书外戚传丨皇丨前阳阿主家学歌舞号曰飞燕成帝见而】【悦之召入宫立为皇后隋炀帝乐府轻身丨皇丨歌曲李夫人李商隐诗轻于丨皇丨贵极楚悬黎温庭筠诗绿嚢逢丨丨青琐见】【王沈】纳后【后汉书皇后纪郭皇后讳圣通真定人光武击王郎至真定因丨丨即位以为贵人建武立为皇后又懿献梁皇后】【纪桓帝立有司奏宜备礼章时进征币请下三公案礼仪悉依孝惠丨丨故事老学庵笔记元祐七年哲庙丨丨用五月十六日法】【驾出宣徳门行亲迎之礼】姜后【后汉书崔琦传外戚箴曰宣王晏起丨丨脱簪齐桓好乐衞姬不音列女传周宣王常夜卧晏】【起丨丨脱簪珥待罪于永巷曰妾不才至使君王失礼而晏起王曰寡人之过夫人何辜遂勤政事成中兴之名左九嫔丨丨赞昭】【昭宣王克复前制亹亹丨丨乃激乃厉】六后【后汉书皇后纪序东京权归女主外立者四帝临朝者丨丨注章帝窦太后和】【熹邓太后安思阎太后顺烈梁太后桓思窦太后灵思何太后也】阴后【后汉书皇后纪光烈丨皇丨讳丽华南阳新野人初】【光武适新野闻后美心悦之后至长安见执金吾车骑甚盛因叹曰仕宦当作执金吾娶妻当得阴丽华更始元年遂纳后于宛又】【马皇后纪奉承丨丨傍接同列礼则修备上下安之张九龄诗不识邓公树犹传丨丨名】迎后【后汉书阴皇后纪光武即位令】【侍中傅俊丨丨与湖阳寜公主诸宫人俱到洛阳以后为贵人】尊后【后汉书阴皇后纪显宗即位丨丨为皇太后】马后【后汉书马皇后纪明徳丨皇丨援之小女也少防父母后时年十岁干理家事内外谘禀事同成人显宗即位以后为贵人永平三】【年立为皇后自显宗起居注傅咸丨丨赞明徳丨丨执履贞素光崇六行动遵礼度】后【后汉书马皇后纪援征五溪蛮】【卒于师家益失势后从兄严白太夫人求进女掖庭由是丨丨入太子宫时年十三】见后【后汉书邓皇后纪相者丨丨惊曰此】【成汤法也注此成汤之骨法又梁皇后纪年十三相工茅通丨丨惊再拜贺曰此所谓日角偃月相之极贵臣所未尝见也】邓后【后汉书皇后纪论丨丨称制终身号令自出术谢前政之良身阙明辟之义】蕃后【后汉书董皇后纪何进等奏丨丨故】【事不得留京师请永乐后迁宫本国注丨丨谓平帝母衞姬时王莽摄政恐其专权不得留在京师也】三后【后汉书梁冀传】【冀一门前后七封侯丨皇丨六贵人二大军夫人女食邑称君者七人尚公主三人其余卿尹校五十七人在位二十余年】母后【后汉书东平宪王苍传论曰东平宪王可谓好礼者也若其辞至戚去丨丨岂欲茍立名行而忘亲遗义哉斯葢明哲之】【所为魏志后妃传序魏因汉法丨丨之号皆如旧制】梁后【后汉书列女传马邓丨丨别见前纪梁嬺李姬各附家传】穆后【晋书后妃传序宣皇创基功而道屈丨丨一善勣侔于十乱按丨丨谓宣穆张后也又赞丨丨沈断忘情执防故剑辞恩池蒲起】【叹】天后【唐书后妃传则天皇后武氏羣臣朝四方章奏皆曰二圣每视朝殿中垂帘帝与后偶坐上元元年进号丨丨】二后【唐书后妃传赞武后赏罚已出僭于上而治于下故能终天年韦氏斜封四出政权去手明皇取若掇遗势夺而事浅也然丨】【丨遗后王戒顾不厚哉】张后【唐书后妃传序丨丨制中肃几敛袵杜甫诗丨丨不乐上为忙黄庭坚摩崖碑诗内间丨丨色】【可否外间李父頥指挥】一后【宋史刘皇后传钱惟演请以章献章懿与章穆并袝诏三省与礼院议皆以为章穆皇后已袝】【真宗庙室自协一帝丨丨之文章献章懿宜建新庙岁时荐享】女后【宋史后妃传章献遗诏尊杨淑妃为皇太后居宫中与皇】【帝内议军国事蔡齐入白执政曰上春秋长习知天下情伪今始亲政岂宜使丨丨相继称制乎王维内禅师碑铭丨丨宿因施金】【钱于化佛】娶后【束晳议春秋鲁女出嫁夫人来归大夫迎女天王丨丨自正月至十二月悉不以得时失时为贬褒何限于仲】【春季秋以相非哉】汉后【梁简文帝诗丨丨怜名燕周王重姓申】燕后【江淹赋赵妃丨丨秦娥吴娃溺爱靡意魂飞心】【离】宫后【薛能孔雀诗天仙黼黻毛应是丨丨屛帏尾忽开】
　　天子后【礼记丨丨丨立六宫三夫人九嫔二十七世妇八十一御妻以聼天下之内治】孝元后【汉书元后传赞汉兴】【后妃之家吕霍上官几危国者数矣及王莽之兴由丨丨丨历汉四世为天下母飨国六十余载羣弟世权更持国柄五十侯卒】【成新都位号已移于天下而元后巻巻犹握一玺不欲以授莽妇人之仁悲夫又左九嫔元皇后杨氏诔峩峩元后光嫔晋宇】中兴后【后汉书马皇后纪章帝欲封爵诸舅太后不聼帝复重请太后报曰昔窦太后欲封王皇后之兄丞相条侯言受髙祖约】【无军功非刘氏不侯今马氏无功于国岂得与阴郭丨丨之丨等耶】昭灵后【后汉书章帝纪遣使者祠丨丨丨于小黄园注】【丨丨丨髙祖母起兵时死小黄北后为作园庙于小黄栅】文徳后【唐书后妃传长孙氏洛阳人父晟以女太宗俄为皇后与】【帝言或及天下事辞曰牝鸡司晨家之穷也尝采古妇人事着女则十篇上元中益諡丨丨圣丨】昭宪后【宋史后妃传序】【宋之兴至宣祖功业始大丨丨杜丨实生太祖太宗内助之贤母范之正葢有以开宋世之基业者焉】圣后【宋史后妃】【传序厥后丨丨光献曹丨拥佑两朝宣仁圣烈髙后垂帘聼政而有元祐之治】四諡后【宋史刘皇后传李宸妃生仁宗后以】【为已子抚视甚至真宗遗诏尊后为皇太后帝与太后五日一御承明殿帝位左太后位右垂帘决事諡章献明肃旧制皇后皆二】【諡称制加丨丨自丨始】宣仁后【宋史后妃传英宗丨丨圣烈髙皇丨神宗立尊为皇太后居宝慈宫哲宗嗣位尊为太皇】【太后驿召司马光吕公着又起文彦博于既老并命为相使同心辅政临政九年朝廷清明华夏绥定人以为女中尧舜又苏轼传】【轼尝宿禁中召对便殿丨丨丨问曰卿前年为何官曰臣为黄州团练副使曰今为何官曰臣今待罪翰林学士曰何以遽至此曰】【遭遇太皇太后皇帝陛下曰非也此先帝意也先帝每诵卿文章必叹曰奇才但未及进用卿耳轼不觉哭失声丨丨丨与哲宗亦】【泣已而命坐赐茶彻御前金莲烛送归院】钦圣后【宋史后妃传神宗丨丨宪肃向皇丨宰相敏中曽孙也哲宗立尊为皇太】【后宣仁命葺庆夀后殿为隆祐宫居之】元祐后【宋史哲宗孟皇后废居瑶华宫元符末诏后还内号丨丨皇丨】宣和后【宋史后妃传韦贤妃髙宗母也从上皇北迁遥尊为丨丨皇丨】
　　伷【直祐切系也】
　　韵藻増孔伷【后汉书臧洪传诣兖州刺史刘岱豫州刺史丨丨遂皆相善】姚伷【蜀志杨戏传丨丨字子绪丞相】【亮驻汉中辟为掾并进文武之士亮称曰忠益者莫大于进人进人者各务其所尚今姚掾并存刚柔以广文武之用可谓博雅矣】谢伷【陈书萧允传隋师济江允迁于关右时朝士至长安者例并授官唯允与尚书仆射丨丨辞以老疾隋文帝义之】
　　厚【胡遘切丨薄详有韵】
　　扣【苦候切丨击又有韵】
　　韵藻増静扣【卢纶慈恩寺石磬歌星汉徘徊山有风禅翁丨丨月明中】夜扣【朱子荅景仁赠别诗禅关丨丨手剥】【啄丹经画诵心精耑】手扣【萨都拉度闽关诗丨丨天上关声落山下风】
　　琇【息救切玉名又有韵】
　　韵藻増玉琇【江总诗莹以丨丨餙以金英】莹琇【韩愈南山诗参参削剑防焕焕衔丨丨陆防诗凝融为漪澜】【复结作丨丨】砾琇【皮日休诗寂寞数百年质唯包丨丨】琼琇【梅尧臣诗都邑盛丨丨】羊琇【晋书丨丨传琇字稚】【舒景献皇后从父弟也琇涉学有智算少与武帝通门甚相亲狎及帝为抚军命参军事帝即王位擢琇左卫军封甘露亭候帝】【践阼累迁中防军加散骑常侍在职十三年典禁兵豫机宻宠遇甚厚】
　　譳【奴豆切防丨】
　　韵藻増防譳【韩愈南山诗先强已出后钝嗔丨丨】
　　酭【玉救切报也】
　　韵藻増报酭【韩愈南山诗斐然作歌诗惟用赞丨丨】
　　楱【仓奏切橘属又卢候切丨铁齿杷名】
