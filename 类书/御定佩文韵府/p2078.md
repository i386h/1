<!-- { "loadSidebar": true } -->
　　籹【尼吕切粔丨】
　　韵藻防籹【壶中赘録重九作丨丨蜜饵皆以糖和米麫为之】粔籹【宋玉楚辞丨丨蜜饵有餦餭些注餦餭饧也以】【蜜和米麫熬煎作丨丨捣黍作饵又有美饧众味甘具也杜甫诗丨丨作人情李羣玉九日诗黄花罗丨丨绛实簇茱萸皮日休苦】【雨诗一钱买丨丨数里走童仆杨万里道傍槿篱诗抽心丨丨轻拖糁近蒂燕脂酽抺腮】

　　御定佩文韵府卷三十六之二
<子部,类书类,御定佩文韵府>
　　钦定四库全书
　　御定佩文韵府卷三十六之三目録
　　上声　　　六语韵三
　　许　拒　距　炬　怇　虡　钜　秬　苣　所　楚础　阻　俎　沮

　　钦定四库全书
　　御定佩文韵府卷三十六之三
　　上声　　　　六语韵三
　　许【虡吕切丨可也与也听也亦州名本为丨国又姓】
　　韵藻来许【诗昭兹丨丨绳其祖武传许进也疏礼法既许而后进】心许【史记吴世家季札之初使北过徐君徐君】【好季札劒口弗敢言季札心知之为使上国未献还至徐徐君已死于是乃解其寳劒系之徐君树而去从者曰徐君已死尚谁】【予乎季子曰不然始吾丨已丨之岂以死倍吾心哉谢灵运佛影铭序罄竭薄劣以诺丨丨又诗延州协丨丨楚老惜兰芳梁元帝】【采莲赋于是妖童媛女荡舟丨丨】身许【史记刺客传聂政曰老母在政丨未敢以丨人也源乾曜送张尚书廵边诗奉国知】【命轻忘家以丨丨杜甫诗丨丨麒麟画年衰鹓鹭羣】巢许【吴志虞翻传颍川有丨丨之逸轨吴有太伯之三让晋书王羲之传】【刘惔为丹阳尹许询尝就惔宿牀帷新丽饮食丰甘询曰若此保全殊胜东山惔曰卿若知吉凶由人吾安得保此羲之在坐曰令】【丨丨遇稷契当无此言二人竝有媿色蔡邕郭有道碑将蹈鸿崖之遐迹绍丨丨之絶轨曹植诗丨丨蔑四海商贾争一钱杜甫诗】【丨丨山林志防龙廊庙珍白居易诗丨丨终身隐萧曹到老忙贾岛诗潄流今已矣丨丨岂尧臣陆游雪中寻梅诗正是花中丨丨】【辈人间富贵不闗渠】何许【晋书山简传山公出丨丨徃至髙阳池谢朓诗良辰竟丨丨夙昔梦佳期李白诗丨丨最闗人鸟啼】【白门柳苏轼诗中原北望在丨丨但见落日低黄埃厐铸诗诗翁痩马之丨丨忍冻吟诗太清苦】燕许【唐书苏颋传颋自景】【龙后与张说以文章显称望略等故时号丨丨大手笔】神许【唐书郑潜曜传母疾刺血为书请诸神丐以身代火书而丨丨】【二字独不化翌日愈】如许【宋史杨万里传吾头颅丨丨报国无路惟有孤愤列仙传曹操欲杀左慈慈化入羊羣操曰不复相】
　　【杀试君术耳忽一老羝人立言曰遽丨丨即就往赴之羣羊百皆人立曰遽丨丨莫知所取苏轼诗明朝门外泥一尺始悟三更】【雨丨丨范成大诗儒枯木形受用侈丨丨杨万里诗把酒春丨丨论诗夜未央】聂许【庄子洛诵之孙闻之瞻明瞻明闻之】【丨丨注瞻明审视也丨丨目聂而心许也】几许【古诗河汉清且浅相去复丨丨谢朓诗余曲讵丨丨髙驾且踟蹰何逊诗休沐】【乃幽栖别离未丨丨韩愈诗柳巷还飞絮春余丨丨时又桃源图诗当时万事皆眼见不知丨丨犹流传梅尧臣诗人生占丨丨百】【岁犹比晨苏轼看潮诗欲识潮头髙丨丨越山浑在浪花中】相许【崔国辅诗独有镜中人由来自丨丨储光羲诗河间旧丨】【丨车日逢迎欧阳修荅圣俞诗风期一丨丨意气曽推让】
　　色不许【史记商君传公叔痤召鞅曰王问可以为相者我言若王丨丨丨我】
