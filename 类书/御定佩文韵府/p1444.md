<!-- { "loadSidebar": true } -->
　　太宰卿【周礼天官冢宰治官之属丨丨丨一人注变冢言大进退异名也】司徒卿【周礼地官司徒敎官之属大丨】【丨丨一人】宗伯卿【周礼春官宗伯礼官之属大丨丨丨一人】司马卿【周礼夏官司马政官之属大丨丨丨一人】司寇卿【周礼秋官司宼刑官之属大丨丨丨一人】贵戚卿【孟子有丨丨之丨有异姓之卿】异姓卿【见上】皇后卿【晋书职官志大长秋丨丨丨也有后则置】贱可卿【南史陆慧晓传未尝卿士大夫或问其故慧晓曰贵人不可卿而丨】【者乃丨丨人生何容立轻重于怀抱】卫尉卿【隋书百官志丨丨丨位视侍中掌宫门屯兵卿每月丞每旬行宫徼纠察不法】【唐书百官志丨丨寺丨一人从三品少卿二人从四品上掌器械文物】太常卿【北史李元忠传累迁丨丨丨后自中书令】【复求为丨丨丨以其有音乐而多美酒故唐书百官志丨丨寺丨一人正三品少卿二人正四品上掌礼乐郊庙社稷之事五代史】【唐六臣传论初唐天祐三年梁王欲以嬖吏张廷范为丨丨丨唐宰相裴枢以谓丨丨丨唐常以清流为之廷范乃梁客将不可梁】【王由此大怒】光禄卿【唐书百官志丨丨寺丨一人从三品少卿二人从四品上掌酒醴羞膳之政又李密传密入闗迎劳】【相望密大喜谓其徒曰岂不以台司处我及至拜丨丨丨因朝会进食谓王伯当曰往在洛口尝欲以崔君贤为光禄不意身自为】【此】鸿胪卿【唐书百官志丨丨寺丨一人从三品少卿二人从四品上掌賔客及凶仪之事诸蕃朝贺进贡使入朝所献之】【物先上其数于鸿胪凡客还鸿胪籍衣赍赐物多少以报主客给过所蕃客奏事具至日月及所奏之宜方别为状月一奏为簿以】【副藏鸿胪】顔杲卿【唐书忠义传丨丨丨字昕与真卿同五世祖假常山太守安禄山反杲卿及长史袁履谦定谋图贼时眞】【卿在平原遣甥卢逖至常山约起兵断赋北道杲卿大喜以为兵犄角可挫贼西锋传檄河北兄弟兵大振禄山至陜闻兵兴大惧】【使史思明率平卢兵度河急攻城兵少杲卿昼夜战井竭粮矢尽六日而防与履谦同执贼脇使降不应至洛阳杲卿瞠目骂禄山】【不胜忿缚之天津桥柱节解以肉噉之詈不絶贼钩断其舌含糊而絶】顔眞卿【唐书丨丨丨传眞卿字清臣博学工辞章】【事亲孝举进士又擢制科为平原太守安禄山反河朔尽陷独平原城守使司兵参军李平驰奏明皇始闻乱叹曰河北二十四郡】【无一忠臣及平至帝大喜谓左右曰朕不识眞卿何如人所为乃若此是时十七郡同日自归推眞卿为盟主兵三十万絶燕赵】【至凤翔谒帝授宪部尚书迁御史大夫李辅国迁上皇西宫眞卿率百官问起居辅国恶之贬蓬州长史代宗立迁尚书右丞封鲁】【郡公元载衔之贬峡州别驾载诛杨绾荐之擢刑部尚书改吏部杨炎当国以不容卢益不喜李希烈陷汝州乃建言眞卿】【四方所信若往谕之可不劳师而定希烈拘眞卿守以甲士会其党谋袭希烈奉眞卿为帅遂缢杀之眞卿立朝正色刚而有礼非】【公言道不萌于心天下不以姓名称而独曰鲁公善正草书笔力遒婉世宝传之】
