<!-- { "loadSidebar": true } -->
　　增干肉【易噬丨丨得黄金礼记丨丨不齿决疏丨丨脯属也坚靭不可齿决断之故须用手擘而食之又欲丨丨则捶而食】【之汉书王莽传一歳四廵道路万里春秋尊非丨丨之所能堪】腊肉【易噬丨丨遇毒小吝旡咎南史宋明帝纪帝以蜜溃】【鱁鮧一食数升噉丨丨常至二百脔法言始皇虎挒而防磔噬士犹丨丨也】濡肉【礼记丨丨齿决疏濡湿也湿软不可用手】【擘故用齿断决而食之又欲丨丨则释而煎之以醢】白肉【礼记鲁庄公及宋人战于乘丘马惊败绩圉人浴马有流矢在丨丨】【晋书王纳传纳问桓温曰公致醉可饮几酒食肉多少温曰年大来饮三升便醉丨丨不过十脔南史萧颖胄传颖胄素能饮酒噉】【丨丨脍至三斗杜甫画马赞雪垂丨丨风蹙兰筋】祭肉【礼记防不剥奠也与丨丨也与疏剥犹倮露也言防奠脯醢可得倮】【露不倮露奠者为有丨丨也与是语辞谷梁传脤者何也俎实也丨丨也】柔肉【礼记孰出之去其皽丨其丨注柔为升和也】牛肉【礼记渍取丨丨必新杀者薄切之必絶其理刘向新序赵简子使使者聘孔子于鲁以胖丨丨迎于河上谓船人曰孔子】【即上船中河必流而杀之孔子至使者致命进胖丨之丨孔子仰天而叹曰美哉水乎洋洋乎使丘不济此水者命也夫遂回车而】【还】牢肉【礼记夕深衣祭丨丨注祭丨丨异于始杀也】酒肉【礼记丨丨之赐弗再拜汉书髙帝纪三老与县令丞尉以】【事相敎复勿繇戌以十月赐丨丨后汉书冯异传自伯升之败光武不敢显其悲戚毎独居輙不御丨丨枕席有涕泣处北史齐文】【宣纪天保八年八月诏丘郊禘祫时祭皆市取少牢不得刲割有司监视必令丰备农社先蚕丨丨而已王粲从军诗陈赏越丘山】【丨丨逾川坻杜甫上白帝城诗后人将丨丨虚殿日尘埃】朌肉【仪礼丨丨及廋车注朌犹赋也廋廋人也车巾车也二人掌视】【车马之官赋及之明辨也此祭讫归胙在下】去肉【左传公膳日双鸡饔人窃更之以鹜御者知之则丨其丨而以其洎馈】乞肉【左传邾庄公与夷射姑饮酒私出阍丨丨焉夺之杖以之】当肉【战国防晚食以丨丨安歩以当车无罪以当贵】【朱子晚蔬园诗小摘登盘先饷客晩炊丨丨更宜人】啄肉【战国防苏代为燕谓赵恵王曰臣过易水蚌方出曝而鹬丨其丨蚌】【合而箝其喙元稹大觜乌诗向言池上鹭丨丨寝其皮谢翺花卿冡行庙鸦丨丨枝上啼緜州柘黄魂正飞】委肉【战国策樊】【将军亾秦之燕太子客之太傅鞠武谏曰夫秦王之而积怨于燕足为寒心又况闻樊将军之在乎是谓丨丨当饿虎之蹊祸必】【不振矣后汉书公孙述传诏谕述曰往年诏书比下开示恩信勿以来歙岑彭受害自疑今以时自诣则家族完全若迷惑不喻丨】【丨虎口痛哉奈何】县肉【史记殷纪纣大最乐戏于沙丘以酒为池丨丨为林注最一作聚黄庭坚季大耕大猎字説以道耕】【而囷无积粟以徳猎而庭无丨丨故用扬子云耕道而得道猎徳而得徳者为之字】加肉【史记越世家越王句践反国乃苦身】【焦思置胆于坐坐卧即仰胆饮食亦尝胆也曰女防防稽之耻耶身自耕作夫人自织食不丨丨衣不重采王僧孺与何炯书丨丨】【朽胔布叶枯株辍薪止火得不销烂】重肉【史记晏婴传婴以节俭力行重于齐既相齐食不丨丨妾不衣帛北史杨愔传愔字】【遵彦季父暐宅内有茂竹遂为愔于林边别葺一室常铜盘具盛馔以饭之因以督厉诸子曰汝軰但如遵彦谨慎自得竹林别室】【铜盘丨丨之食仲长统昌言君子居位为士民之长固宜丨丨累帛朱轮四马】视肉【史记李斯传斯欲西入秦辞于荀卿曰今】【秦王欲吞天下称帝而治此布衣驰骛之时而游説者之秋也处卑贱之位而计不为者此禽鹿丨丨人靣而能彊行者耳山海经】【狄山有丨丨郭注聚肉形如牛肝有两目也食之垂尽寻复更生如故南华逸篇人而不学谓之丨丨学而不行谓之撮囊沈约佛】【记序斯实兼济之方舟大悲之广路虽复智昏丨丨形穷尺棰縁动必应又况进于此者乎张翥诗男儿不封侯百年同丨丨】聚肉【见上晋书张昌传山都县吏丘沉易姓名为刘尼称汉后于石岩中作宫殿又于岩上织竹为鸟形衣以五采丨丨于其傍众】【鸟羣集诈云鳯凰降异司马休遣文武千余人迎家人逹南郡值风泊船上岸伐薪见丨丨有数百斤乃割取还以镬煑之汤欲】【皆变成数千虾蟇郭璞视肉赞丨丨有眼而无肠胃】嗛肉【史记大宛传元朔六年汉击走单于于幕北是后天子数问骞】【骞曰臣居匈奴中闻乌孙王号昆莫昆莫之父匈奴西边小国也匃奴攻杀其父而昆莫生弃于野乌丨丨蜚其上狼往乳之单于】【怪以为神而収长之梅尧臣发长芦江口诗野祝撃鼓降神语老鸦丨丨上飞嗛与衔同笑林甲买肉过入都厠挂肉着外乙偷】【之未得去甲出觅肉因诈使口丨丨云挂着门外何得不失若如我丨丨着口岂有失理苏轼诗无人可诉乌丨丨忆弟难慿犬寄】【书】给肉【汉书淮南王长传制曰食长丨丨日五斤酒二斗令故美人才人得幸者十人从居陆游杂録时西域献狮子畜于】【御日丨羊丨十五斤尝率同列往观或叹曰彼兽也丨丨乃尔吾軰忝预郎曹日不过数斤人翻不及兽乎石曰君何不知分邪】【彼乃中狮子吾曹员外郎耳安可比邪】生肉【汉书东方朔传丨丨为脍干肉为脯魏志公孙度传襄平北市丨丨长围各数】【尺有头目口喙无手足而动揺晋书刑法志大晋中兴遵复古典至义畅于三代之际遗风播乎百世之后丨丨枯骨惠侔造化五】【代史附録契丹之东女真善射常作鹿鸣呼鹿而射之食其丨丨淮南子今夫地黄主属骨而甘草主丨丨之药也以其属骨责其】【丨丨以其丨丨论其属骨是犹王孙绰之欲倍偏枯之药而欲以生殊死之人亦可谓失论矣扬子黄心在腹白骨丨丨孚徳不复】霍肉【汉书鲍宣传奴从賔客酒丨丨注视酒如浆视肉如霍也霍豆叶也贫人茹之】皮肉【汉书西域传障长吏使】【卒猎兽以丨丨为利卒苦而防火乏淮南子雌雄相接阴阳相薄羽者为雏毛者为驹犊柔者为丨丨坚者为齿角人弗怪也宅】【经宅以形为身体以泉水为血脉以地土为丨丨以草木为毛发以舎屋为衣服以门户为冠带若得如斯是事俨雅乃为上吉】雨肉【后汉书桓帝纪建和三年七月防县雨肉注肉似羊肺或大如手晋书五行志建兴元年十二月河东地震丨丨】被肉【后汉书赵壹传收之于斗极还之于司命使干皮复含血枯骨复丨丨】兼肉【后汉书刘虞传虞虽为上公天性节约敝】【衣防履食无丨丨南史齐陈皇后传髙帝家业本贫为建康令时明帝等冬月犹无缣纩而奉膳甚厚后每撤去丨丨曰于我过足】【矣】噉肉【后汉书祢衡传或问荀文若赵稚长云何衡曰文若可借靣吊防稚长可使监厨请客注衡见荀仪容但有貌赵有】【腹大健丨丨也南史宋衡阳王义季传队主续丰母老家贫无以充养遂不食肉义季哀其志给丰母月米二斛钱一千并制丰丨】【丨噉一作防宋史方技传贺兰栖真不知何许人为道士自言百歳善服气不惮寒暑往往不食或时纵酒游市间能丨丨至数】【斤】抵肉【后汉书吴充传大将军邓隲尝置酒请充賔客满堂充乃为陈海内居怀道之士颇有不合隲欲絶其説以肉啖】【之充丨丨于地曰説士犹甘于肉遂出径去】恶肉【魏志华佗传注有人病腹中半切痛佗使饮药令卧破腹就视脾半腐坏】【以刀断之刮去丨丨以膏傅疮饮之以药百日平复列子齐景公游于牛山北临其国城而流涕曰美哉国乎郁郁芊芊若何去此】【国而死乎史孔梁丘据皆从而泣曰臣赖君之赐蔬食丨丨可得而食驽马棱车可得而乘也且犹不欲死而况吾君乎】戒肉【魏志管辂传辂尝至郭恩家有飞鸠来在梁头鸣甚悲辂曰当有老公从东方来擕豚一头酒一壶主人虽喜当有小故明日果有】【客如所占恩使客节酒丨丨慎火而射鸡作食箭从间激中数嵗女子手流血惊怖】犊肉【魏志管辂传注辂与倪清河既】【刻雨期倪犹未信于是留辂若夜雨者当为啖二百斤丨丨若不雨当住十日到鼓一中风云并兴大雨河倾】龙肉【晋书张华】【传陆机饷华鲊华发器便曰此丨丨也众未之信华曰试以苦酒濯之既而五色光起机还问鲊主果云园中茅积下得一白鱼质】【状殊常故以相献】余肉【晋书郭舒传郷人盗食舒牛事觉来谢舒曰卿饥所以食牛耳丨丨可共啖之世以服其量桞宗】【元岭南节度使飨军堂记霍去病良将军也丨丨而士有饥色犹克称能以垂到今刘言史社日诗今年社日分丨丨不值陈平又】【不均】埋肉【晋书周访传郷人盗访牛于冡间杀之访得之密丨其丨不使人知】脚肉【晋书索紞传功曹张邈当奉使诣州】【夜梦狼啖一脚紞曰丨丨被啖为却字果不行】煑肉【晋书王尼传尼止有一子无居宅惟畜露车有牛一头每行輙使御之暮】【则共宿车上荆土饥尼不得食乃杀牛坏车丨丨噉之既尽父子俱饿死】冻肉【晋书肃慎氏传坐则箕踞以足挟肉而啖】【之得丨丨坐其上令暖】屠肉【南史齐东昏侯纪又开渠立埭躬自引船埭上设店坐而丨丨百姓歌曰阅武堂种杨桞至尊】【丨丨潘妃沽酒又王敬则传为吴兴太守从市过见丨丨枅叹曰是我小时在此所作也梁武帝凡百箴伊尹负鼎太公丨丨】驴肉【南史陈后主纪隋文帝问监者叔寳所嗜对曰嗜丨丨问饮酒多少对曰与其子弟日饮一石】与肉【南史檀珪传檀珪求】【禄不得与王僧虔书曰饥彪能吓人遽丨丨饿驎不噬谁为落毛】狗肉【南史周山图传义郷县长风庙神姓邓先经为县令】【死遂发灵山图启乞加神位辅国将军上答曰足丨丨便了事何用阶级为】恕肉【南史卞彬传苇席蓬缨之间蚤虱猥流】【痒渭无时丨丨探揣擭撮日不替手】刻肉【南史孙法宗法宗父随孙防入海尸骸不收法宗入海寻求闻世间论是至】【亲以血骨当悉渍浸乃操刀防海见枯骸则丨丨灌血如此十余年臂胫无完皮血脉枯竭终不能逢】争肉【北史长孙晟传】【有二雕飞而丨丨晟一发双贯唐书苏世长传为王世充太子太保洛阳平始归帝诮世长谢曰古帝王受命以比逐鹿一人得禽】【万夫敛手岂有鹿后忿同猎者问丨丨罪耶独孤及招北客文巨麋如牛修角如劔饿虎丨丨吼怒阚阚】进肉【北史虞世】【基传世基以母忧去职哀毁骨立有诏起令视事拜见之日哀其羸瘠诏令丨丨世基食輙悲哽不能下筯】开肉【北史长孙】【冀归传冀归子子彦少常坠马折臂肘上骨起寸余乃命丨丨锯骨流血数升言戏自若】还肉【北史于仲文传垂泣辜之恩降】【云雨之施则寒灰更然枯骨丨丨】掷肉【北史崔彭传达头可汗闻彭善射请一与相见彭至可汗因丨丨于野以集飞防遣】【其善射者射之多不中彭连发数矢皆应而落突厥莫不叹服】侵肉【北史王罴传客与罴食客削皮丨丨稍厚罴意】【嫌之及皮落地乃引手就地取而食之客有愧色】体肉【唐书苏颋传羽毛不入服用丨丨不登郊庙则王者不射也】宰肉【唐书邓处讷传陬溪人周岳与雷满狎因猎丨丨不平而鬬欲杀满不克及满据郎州岳悉众趋衡州处讷结雷满为援攻岳】【斩之僧恵洪诗丨丨社阴岂无天下志】刮肉【唐书田布传魏军骄惮格战防大雪师寒粮乏军中谤曰他日用兵团粒米尽】【仰朝廷今六州丨丨与镇冀角死生虽尚书瘠已肥国魏人何罪】肌肉【唐书武攸绪传攸绪恬淡寡欲市田颍阳使家奴杂】【作自混于民晚年丨丨销眚瞳有紫光画能见星文子以耳听者学在皮肤以心听者学在丨丨以神听者学在骨髓曹植鹞雀赋】【鹞欲取雀雀自言雀微贱身体些小丨丨瘠瘦所得葢少君欲相噉实不足饱阮瑀乐府亲母舎我殁后母憎孤儿饥寒无衣食举】【动鞭棰施骨消丨丨尽体若枯皮孔平仲诗灰尘雕须眉铜臭蚀丨丨】湩肉【唐书回纥传回纥入朝诏祖饮尚书省中渠领】【请于回纥突厥部治大涂号参天至尊道世为唐臣乃诏碛南鸊鹈泉之阳置过邮六十八所具羣马丨丨待使客歳内貂皮为赋】品肉【唐书突厥传颉利子叠罗支有至性既舎京师诸妇得品供罗支预焉其母最后至不得给罗支不敢尝丨丨帝闻厚赐】【之遂给母肉】鸡肉【五代史椘世家马殷子希声尝闻梁太祖好食鸡慕之乃日烹五十鸡以供膳葬马殷上潢希声不入泣】【顿食丨丨数器而起】烧肉【宋史赵普传太祖数微行一日大雪向夜过普家普惶惧迎拜帝曰已约晋王矣已而太宗至设重】【裀地坐堂中炽炭丨丨普妻行酒帝以嫂呼之因与普计下太原】买肉【宋史党进传进尝受诏廵京师闾里间有畜禽兽者】【见必取而纵之骂曰丨丨不将供父母反以饲禽兽乎淮南子酤酒而酸丨丨而臭然酤酒丨丨不离屠沽之家故求物必于近之】【者以诈应诈以谲应谲女孝经皇甫士安叔母有言曰孟母三徙以敎成人丨丨以教存信居不卜隣令汝鲁钝之甚诗云敎诲尔】【子式谷似之】设肉【宋史田景咸传景咸性鄙吝务聚敛毎使命至惟丨丨一器賔主共食】胙肉【金史礼志皇帝入大】【次初终献礼毕司徒侍中太祝各升自邜陛太祝持胙俎进减天地配位前丨丨加于俎皆取前脚第二节刘寄社日僧舎风雨诗】【孺子从渠分丨丨南翁无处听巴词】五肉【管子脾生膈肺生骨肾生脑肝生革心生肉丨丨已具而后发为九窍扬雄蜀都赋】【丨丨七菜朦猒腥臊】馈肉【管子年七十已上一子无征三月有丨丨八十已上二子无征月有丨丨馈与餽同黄庭坚诗平生】【饮酒不尽味五鼎丨丨如嚼蜡】后肉【管子凡置彼食鸟兽鱼鼈必先菜羮先菜丨丨食之次也】羊肉【荘子丨丨不慕蚁蚁】【慕丨丨羊肉羶也老学庵笔记建炎以来尚苏氏文章学者翕然从之而蜀士尤盛亦有语曰苏文熟吃丨丨苏文生吃菜羮挥麈】【后録富郑公晚居西都尝防客于第中邵康节与焉因食丨丨郑公顾康节云煮羊惟堂中为胜尧夫所未知也康节云野人岂识】【堂食之味伹林下蔬笋则常吃耳郑公赧然曰弼失言汪元量湖州歌金盘堆起胡丨丨乐指三千响碧空】烂肉【韩非子朽】【骨丨丨施于土地流于川谷不避蹈水火使天下从而效之是天下徧死而愿夭也三秦记丽山西北有温泉祭则得入不祭则丨】【人丨】血肉【韩非子夫沐者有弃发除者伤丨丨为人见其难因释其业是无术之事也化书太上者虚无之神也天地者阴阳】【之神也人虫者丨丨之神也苏舜钦迁居诗况我有丨丨又生名利区】嗜肉【吕氏春秋丨丨者非腐防之谓也嗜酒者非败】【酒之谓也化书虎狼不过于丨丨蛟龙不过于嗜血而人无所不嗜所以不足则鬬不与则叛】赤肉【淮南子丨丨县则乌鹊集】【鹰鸷集则众鸟散扬子离如娄如丨丨鸱枭厉测曰离娄丨丨食不臧也刘轲再上崔相公书兵无衬甲之服以丨丨冒流矢者骈】【门皆是统率者虽章连十上帝阍九重留中莫闻于濆録戍卒言丨丨痛金疮他人成卫霍】象肉【淮南子丨丨之味不知于】【口鬼神之貌不着于目捕景之説不形于心暇日记象皮骨齿皆输内香药库其肉斤卖肉理叚叚不相属味各不同旧説丨丨千】【味其然邪】丑肉【淮南子以洁白为污辱譬犹沐浴而抒溷薫燧而负彘治疽不泽善恶丨丨而并割之农夫不察苖莠而并耘】【之岂不虚哉】烹肉【淮南子屠牛而丨其丨或以为酸或以为甘煎熬燎炙齐和万方其本一牛之体张耒招潘郎饮诗念此】【径须沽酒饮买鱼丨丨懃妻儿】黍肉【淮南子无郷之社易为丨丨无国之稷易为求福】操肉【易林持刀丨丨对酒不食】失肉【易林盗张氏馈见敌丨丨】黄肉【扬子唫于体丨丨毁测曰唫于体骨肉伤也】肉【方言膊晒晞暴也东齐及】【秦之西鄙言相僇为膊燕之外郊朝鲜洌水之间凡丨丨发人之私披牛羊之五藏谓之膊】炙肉【东观汉记窦固羗人爱之】【丨丨未熟人人长跪前割之血流指间进之于固固輙为啗不秽贱之】燕肉【博物志烧丨丨而致龙物相感志龙畏铁爱】【玉及空青而嗜烧丨丨故食丨丨之人不可渡江海皮日休诗仙市鹿胎如锦嫩阴宫丨丨似酥肥】鸭肉【异元嘉中章安有】【人噉丨丨乃成瘕病胸满靣赤不得饮食医令服秫米沈须防烦闷吐一鸭雏身喙翅皆已成就惟左脚故啜昔所食肉病遂差】近肉【防通记传范帅语云前故相告食肉事遂不能断耶曰早至师间师赐食谓是甘果不以为欺又奉今防敢复丨丨】笋肉【齐民要术食经曰淡竹笋法取丨丨五六寸者按盐中一宿出盐令尽煮糜一斗分五升与一升盐相和糜须令冷内竹笋】【醎糜中一日拭之内淡糜中五日可食也】破肉【酉阳杂俎释僧祗律湼槃印者比丘作梵王法丨丨以孔雀胆铜青等画身作】【字及鸟兽形名为印黔幻影传唐王在荆州百姓张士政善治伤折有军人损胫求张治之张饮以酒药丨丨取碎骨一片大如】【两指涂膏封之数日如旧杜甫山寺诗歳晏风丨丨林寒可回】息肉【酉阳杂俎东市百姓王布有女年十四五艶丽聪悟】【鼻两孔各垂丨丨如皂荚子其根细如麻綖长寸许触之痛入心髓或有梵僧乞食问知女疾取药吹其鼻中少顷摘去之出少黄】【水梵僧不受施唯乞此塞肉珍重而去复有一少年马叩门曰适有梵僧到无布具述僧事其人曰上帝失乐神二人近知藏于】【君女鼻中奉命来取不意此僧先取之当谴矣布方作礼举手而失】塞肉【见上】本肉【北戸録广之属城循州雷州皆】【产黒象牙小而红土人捕之争食其鼻云肥脆偏堪为炙愚按象有十二肉陈藏器云惟鼻是其丨丨诸即杂肉】圆肉【録异】【记赵鷰奴合州石镜人也眉目耳鼻口一一皆具其自项以下其身如断瓠亦有肩夹两手各长数寸无肘臂腕掌于丨丨上各生】【六指才寸余爪甲亦具】猪肉【归田録张仆射齐贤体质丰大饮食过人尤嗜肥丨丨每食数斤苏轼诗五日一见花丨丨十】【日一遇黄鸡粥】羮肉【虚谷闲抄蔡元长喜食鹑一夕梦鹑致词曰食君廪中粟作君丨中丨一羮数百命下筯犹未足丨丨何】【足论死生犹转毂劝君宜勿食祸福相倚伏】多肉【埤雅状如便靣眼在背上口在腹下其血碧雌常负雄而行雄者丨丨】【失雌常不能独活渔者拾之必得其双梦溪笔谈闽中荔枝核有小如丁香者丨丨而甘杜甫胡马行始知神龙别有种不比俗马】【空丨丨苏轼韩干牧马图诗先生曹霸弟子韩廐马丨丨尻睢圆黄庭坚题徐浩碑唐自欧虞后能偹八法者独徐防稽与顔太师】【耳然防稽丨丨太师多骨而此书尤姿媚可爱】好肉【歴代名画记王蒙自云我嗜酒丨丨善画但人有饮食羙酒精绢我何不】【往也特善清言为时所重】逐宾【古弹歌断竹续竹飞土丨丨】蒸肉【天问冯珧利决封豨是射何献丨丨之膏而后帝不】【若】择肉【上林赋丨丨而后发先中而命处东京赋嬴氏搏翼丨丨西邑按搏音附谓着翼也韩愈猛虎行丨丨于熊豹肯视】【兎与貍韩偓访同年虞部李郎中诗未入庆霄君丨丨畏逢华毂我吹虀元好问诗食禾有百螣丨丨非一虎】腐肉【枚乘上吴】【王书譬犹蝇蚋之附羣牛丨丨之齿利劔锋接必无事矣吴均食移君有厨中丨丨而仆不厌糟糠君有鴈鹜之食而余不得一尝】【刘基以野狸饷石末公诗乌鸦殉丨丨喷墨身受淹】筑肉【王褒僮约丨丨臛羊脍鱼炰鳖】积肉【扬雄逐贫赋流酒为池丨】【丨为崤卢照隣秋霖赋流酒为海丨丨为峦】挈肉【桓寛罢盐铁议今闾巷无故烹杀相聚野外负粟而往丨丨而归】枣肉【蔡邕上孝子状孝子程未年十四祖父叔病没号泣悲哀喘息才属舅偃哀其羸劣嚼丨丨以哺之未见食嘘唏不能吞咽】朽肉【魏文帝营寿陵诏为棺椁足以朽骨衣衾足以丨丨而已】市肉【曹植乐府丨丨取肥酤酒取醇交觞接杯以致慇懃】搏肉【王粲羽猎赋鹰犬竞逐奕奕霏霏下韝穷緤丨丨噬肥】纯肉【梁武帝论书纯骨无媚丨丨无力】称肉【梁武】【帝申饬选人表郷举里选不师古始丨丨度骨遗之管库】天肉【梁简文帝六根忏文虽复丨丨异根法慧殊羙故因见前境随】【事起恶】禁肉【沈约究竟悲论及晩説大典宣妙训丨丨之防载现于言黜缯之义断可知矣】炮肉【沈约究竟慈悲】【论桑野渔川事虽非已丨丨裂缯咸受其分】蚕肉【沈约究竟慈悲论斯理一悟行迷克反断丨丨之因固蔬枲之业然则舎】【生之几于免矣】饱肉【杜甫送髙书记诗饥鹰未丨丨侧翅随人飞桞宗元观八骏图説今夫人圆首横目食谷而丨丨絺】【而清裘而燠一也】大肉【韩愈赠刘师服诗羡君齿牙牢且洁丨丨硬饼如刀截陆游咸虀诗刘伶病酲相如渴长鱼丨丨何】【由荐】弱肉【韩愈送浮屠文畅师序丨之丨强之食刘基秦女休行有生不幸遭乱世丨丨强食官无诛】载肉【桞宗元送】【薛存义序河东薛存义将行桞子丨丨于俎崇酒于觞追而送之江浒饮食之】义肉【孟郊鬭鸡聨句英心甘鬭死丨丨耻庖宰】【王令赠别晏太祝诗壮心羞摧藏丨丨喜菹歜】脂肉【白居易八骏图诗背如龙兮颈如象骨竦筋髙丨丨壮】格肉【李贺】【感调千金不了馔丨丨称盘臊】刲肉【李贺长平箭头歌访古氿澜收断镞折锋赤璺曾丨丨】肉【来鹄圣政纪颂序自】【永徽之后宰执不正窥伺是忌鍼棘前后阻越对狼噬虎食持膏丨丨】嚵肉【来鹄圣政纪颂徳室五帝道奥三皇如何翊臣】【丨丨嗜觜距磨快楅衡物长】新肉【王禹偁乌啄疮驴诗老乌昨日忽下来啄破旧疮取丨丨】伐肉【梅尧臣青龙海上观】【潮诗推鳞丨丨走千艘骨节専车无大及】刺肉【苏轼赠眼医王彦若诗而我初不知刺眼如丨丨】燔肉【苏轼防猎诗燎】【毛丨丨不暇割饮啖直欲追羲娲】储肉【苏轼诗老桧作花真强项冻鸢丨丨巧谋身】残肉【苏轼食笋诗饱食有丨丨】【饥食无余菜】少肉【苏轼诗要知僧长饥正坐山丨丨又书林逋诗后诗如东野不言寒书似西台差丨丨】彘肉【苏轼】【送笋芍药与公择诗我家拙厨膳丨丨芼芜菁】胜肉【黄庭坚乞苦笋诗南国苦笋味丨丨箨龙称寃莫采録秦观以鱼蟹寄子】【瞻诗后春莼茁滑于酥先社姜芽味丨丨杨万里晨炊泉水塘诗笋便落林犹丨丨蕨才出土更烧油方岳春盘诗霜鞭行茁软于】【酥雪生钉肥丨丨】举肉【黄庭坚赠俞清老书余又以病屏酒不丨丨多年清老相过持蔬饭茗饮道旧终日尔】补肉【陈师道诗青钱随赐费追呼昔日剜疮今丨丨】刴肉【刘子翚夜过王勉仲家诗花瓷汤水欲生香竹外庖厨闻丨丨】肤肉【范浚狂泉诗施鍼灼炷艾丨丨无全平】决肉【陆游诗揺齿复牢堪丨丨枯颅再茁已胜簪】迸肉【叶适医工叹挟风上】【行闗膈失丨丨麋皮并为一】熊肉【汪元量湖州歌杏浆新沃烧丨丨更进鹌鹑野雉鸡】透肉【元好问芳华怨白玉搔头】【緑云发玫瑰靣脂丨丨滑】防肉【元好问和党承防雪诗大雅久不作闻韶信丨丨】裂肉【吴师道杀虎行后车传送如献】【俘当轩丨丨空须臾】喂肉【方囘估客乐养犬丨丨睡氊毯马廐驴槽亦丹雘】虎肉【陈旅题胡氏杀虎图诗夫骨已断不】【可续泣与孤儿餐丨丨】拳肉【髙启题画鹰诗安能饱丨丨侧翅随年少】析肉【传灯録问那咤太子析骨还父丨丨还母】【如何是那咤本来身师放下手中杖子】
