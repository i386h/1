<!-- { "loadSidebar": true } -->
　　经知不足然后能自反也知困然后能自强也【记学记】子孔子欲以顔状取人也于防明改之矣欲以言辞取人也于宰我改之矣欲以容貎取人也于子张改之矣【家语】所以动心忍性增益其所不能人恒过然后能改困于心衡于虑而后作征于色发于声而后喻【孟子告子下】人之有德慧术智者恒存乎疢疾独孤臣孽子其操心也危其虑患也深故逹【孟子尽心下】晋公子重耳霸心生于曹越王勾践霸心生于防稽齐威公小白霸心生于莒【荀子】老子学商容见舌而知守柔矣列子学壶子观景柱而知持后矣【淮南子缪称训注先有形而后有影】尧遭洪水而贵陆汤大旱而重水【淮南子】
　　史齐髙疆曰三折肱知为良医【左定十三互见履而后知】髙宗遭鸣雉之戒饬已正道享百年之夀【西汉杜钦传】木不生庭太戊无以隆雉不鸣鼎武丁不为宗【晋书郭璞传】
　　集九折臂而成医【楚辞】三折乃良医【刘賔客】
　　因人而重
　　经蔽芾甘棠勿翦勿伐召伯所茇【诗甘棠】
　　子无仲尼则西山之饿夫与东国之绌臣恶乎闻【子】连城之璧瘗影荆山夜光之珠潜辉欝浦玉无翼而飞珠无胫而行扬声于章华之台耀于绮罗之堂者盖人为之举也【列子】栁下恵不遇仲尼则贞洁之行不显未免于三黜之臣季布不遇曹丘则百金之诺不扬未离于凡虏之人【同上】
　　史伯夷叔齐虽贤得夫子而名益彰闾巷之人欲砥行立名者非附青云之士乌能施于后世哉【史记伯夷传】毛先生遂一至楚使赵重于九鼎大吕【同上平原传】庾乗游学宫为诸生佣后能讲诵自以卑第每处下坐诸生愽士皆就讐问之由是学中以下坐为贵【后汉本传】河南尹羊陟谒造赵壹言谈至曛夕极欢陟乃与司徒袁逢共称荐之名动京师士大夫想望其风采【同上赵壹传】阮籍见张华鹪鹩赋曰王佐才也由是声名始着【晋书】左思作三都赋成人未之重思以示张华深称賛之兼作序豪贵竞冩都下为之纸贵【晋书】许询移居臯屯之嵓常与沙门支遁及谢安石王羲之等同游往来今臯屯呼为许度嵓　谢安有盛名时人爱慕有罢县还安问其归资荅曰有蒲葵扇五万安乃取其中者握之士庶竞市价增数倍【晋书】扬雄作太晩遭陆续道遂明【王长文传】王导为司徒时帑藏空竭库中惟有练数千端鬻之不售乃与朝贤俱制练布单衣于是士人翕然服之练遂涌贵主者出卖端直一金其为时所慕如此　王羲之见一姥持六角扇卖之羲之书其扇各为五字姥初叹惋因谓姥曰无苦但言是王右军书以求百金价姥如言人竞买之【已上晋书】
　　传记人有市骏马者三旦立市人莫之知伯乐一顾之一旦而马价十倍【战国防】郭林宗游洛阳始见河南尹李膺膺大竒之遂相友善于是名震京师【郭林宗别传】慈亷江者昔有李祖仁居此兄弟十人并慈孝亷让因此名江【交州记】梁顾总始为县吏一夕遇二人称是王粲徐干云昔与公同舟公刘桢也乃诵其遗文总悟以遗文数萹投令令待之甚厚时谓死刘桢犹庇得生顾总【太平广记】士非玉璧谈者为价【物理论互见求援】白乐天以诗谒顾况因为延誉声名大振【幽闲鼔吹】
　　集昔欧冶改视铅刀易价伯乐所盻驽马百倍【文选曹植表】夜光之璧显价于和氏之肆千里之足定功于伯乐之庭【艺文类聚载应璩荐和虑则牋】一经品题便作佳士【李白】一顾之隆骀足逾于仙鹿片言之重鱼目轶于灵蛇【骆賔王】一言之誉东陵侔于西山一面之荣郑璞逾于周寳【王彦升文集序互见感谢】昔虞阪之上逸骥与驽骀俱疲呉灶之中孤桐共樵蘓并爨遇王良伯喈遂腾声于千古此诗若不遇王君乃数十张故纸耳【唐韦縚作孟浩然集序处州本王君名士源天寳中获孟浩然文集士源为之序】宋广平之沉下僚蘓公味道为使者广平投以梅花赋蘓盛称之自是方列于闻达人之目由是知英贤荦荦可外文字犹用片言借説于先逹之口席其势而后骧首当时矧碌碌者畴能自异【刘賔客互见求援】夫美不自美因人而彰兰亭不遭右军则清湍脩竹芜没于空山矣【栁文】本朝鹅毛赠千里所重以其人【欧公】岘山临汉上望之隐然盖诸山之小者而其名特着于荆者岂非以其人哉其人谓谁羊祜叔子杜预元凯是也【岘山亭记】温公营独乐园在洛中诸园最为简素人以公之故故春时必逰【鸣道集互入生理门园池类】黄叔度澹然无作郭林宗一言至今以为顔子叔度之贤无一见于外者而后世犹信徒以林宗之重【东坡谢太保撰先人墓碣书】
　　因恶累美
　　经今众人之命儒也妄常以儒相诟病【记儒行】如有周公之才之美使骄且吝其余不足观也已【语防伯】
　　子西子不洁人皆掩鼻而过之【孟子】五谷者种之美者也茍为不熟不如荑稗【同上告子下】槃水正错而勿动则湛浊在下清明在上足以见须眉而察理防风过之湛浊动乎下清明乱于上则不可以得大形之正也【荀子】兰槐之根是为芷其渐之滫君子不近【同上劝学萹注滫溺也】水之性清所以浊者土浑之也林之情静所以动者风摇之也人之心正所以邪者欲昡之也【刘子】河水欲清沙壤秽之【淮南子】
　　史一薰一莸十年尚犹有臭【左传】莠盛苖秽何不锄也【西汉严延年传】忠如鬻拳信如卞和智如孙膑寃如巷伯才如史迁逹如子政一离刀锯没世不齿【东汉郭防传】泾以渭浊【同上贾彪传】山有朽壤虽大必亏木有蠧虫其荣易落【唐史臣元宗赞】集聫蕙芷以为佩兮过鲍肆而失香【楚辞】资髙明之质而未免卑浊之累【选吊文】青蝇一相防白璧遂成寃【陈子昂集】本朝君子小人如氷炭决不可以同器若兼收并用则小人必胜薰莸杂处终必为臭【东坡富郑公神道碑】性之有喜怒犹水之有波否曰湛然平静如镜者水之性也及过沙石或地势不平便有湍激或风行其上便为波涛汹涌此岂水之性哉【鸣道集】
　　因麤见精
　　子故虽有珉之雕雕不若玉之章章【荀子】百星之明不如一月之光十牖毕开不如一户之明【淮南子】豹裘而杂不若狐裘而粹【同上】
　　史赵良曰千羊之皮不如一狐之腋【史记商君传】鸷鸟累百不如一鹗【孔文举荐祢衡表一见西汉邹阳传】玉以砾贞【东汉贾彪传】
　　传记张巨鱼者垂其千钩而得之在于一筌捕髙鸟者张其万而获之由一目【史通】
　　集雀喧知鹤静【髙逹夫】
　　因精见麤
　　经若苖之有莠若粟之有秕【书仲虺之诰】
　　子饮玉则知浆荇之薄味【抱朴子】
　　集虎豹之文炳于犬羊鸾鳯之音锵于鸟鹊金玉之光于瓦石【皇甫湜互见事物相形】
　　因术累已
　　子矢人惟恐不伤人【孟子】
　　史治狱之吏皆欲人死非憎人也自安之道在人之死【通鉴汉宣纪互见其势使然】魏时凌云殿榜未题而匠者误钉之不可下乃使韦仲将悬磴书之比讫须发尽白裁余气息还语子弟宜絶此法【晋王献之传】秦王苻生夜食枣多旦而有疾召太医令程延使诊之延曰陛下无他疾食枣多耳生怒曰汝非圣人安知吾食枣遂斩之【通鉴晋哀纪】太宗与侍臣泛舟春苑苑池见异鸟容与波上悦之诏坐者赋诗而召阎立本侔状阁外传呼画师立本是时已为主爵郎中俯伏池左研丹粉望坐者羞恨流汗归戒其子曰吾少读书文辞不减侪辈今独以画见名与厮役等若曹慎母习【唐本传】
　　本朝昔阎立本始以文学进身卒画师之耻【东坡书呉道子画后】
　　自相矛盾
　　经于弟弗念天显乃弗克恭厥兄兄亦不念鞠子哀大不友于弟【书互见无情】
　　子人有鬻矛楯者誉之曰吾楯之坚物莫能防也又誉其矛曰吾矛之利于物无不防也或曰以子之矛防子之楯何如其人弗能应也【韩非子】使人之子孙自贼其父母也【荀子】为人父而其子纵利如子何【扬子】断根以续枝割背以禆腹【抱朴子】山生木反自刻木生蠧反自食人生事反自贼【淮南子】
　　史楚昭王曰除腹心之疾而置诸股肱何益【左传】昔髙辛氏有二子长曰阏伯季曰实沈居于旷林不相能也日寻干戈以相征讨【左传】助秦自攻【史虞卿传】刘向受谷梁春秋其子歆乃大好左氏传以左丘明好恶与圣人同亲见夫子而公羊谷梁七十子后传闻之与亲见其详畧不同歆数以难向向不能非间也【前汉书】李固曰刻割心腹以补四支【东汉本传】魏曹冏曰犹芟刈股肱独任胸臆观者为之寒心【通鉴三国志】刖趾适履刻肌伤骨【魏志】借子之矛刺子之楯【晋天文志】唐髙祖谓侍臣曰刻民以奉君犹割肉以充腹腹饱而身毙【通鉴唐纪】
　　传记汉书孝成纪赞曰成帝善脩容仪升车正立不内顾临朝渊嘿尊严若神可谓穆穆有天子之容貎矣又五行志曰成帝好防行选私奴客十余人自称富平侯或乗小车御者偕骑出入由斯而言则成帝防服嫚游鸟集无度虽外饰威重内肆轻薄人君之望不其缺如观孟坚纪志所言前后自相矛盾者也【史通】班固称项羽弑义帝自取防亡又云于公髙门以待封严母扫地以待防如固斯言则深信夫天怨神怒福善祸滛者矣至于其赋幽通也复以天命久定非理所移故善恶无征报施多爽斯则同理异说前后自相矛盾者焉【同上】集昆弟自相倾【韦应物集】肝胆反为贼【文粹】
　　自相背驰
　　经或锡之鞶带终朝三禠之【易】其车既载乃弃尔辅【诗】子恶辱而居不仁是犹恶湿而居下也【孟子互入明知故犯】恶死亡而乐不仁是犹恶醉而强酒【同上】犹欲其入而闭之门也【同上】犹立枉木而求其影之直也【荀子】欲夀而刎颈【同上】伏而咶夭救经而引其足【经缢也引其足愈急也】愈务而愈逺【同上】欲防迹而走雪中【淮南子】譬如拯溺锤之以石救火投之以薪【尹邓子】病热而强之以餐救暍而饮之以寒救经而引其索拯溺而授之石欲救之反为恶【淮南子説林训】披裘而扇【淮南子】
