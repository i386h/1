<!-- { "loadSidebar": true } -->
　　经克勤无怠以垂宪乃后【书】夫鼎有铭铭者自名也自名以称其先祖之美而明着之后世者也【礼记】百世以俟圣人而不惑【中庸】
　　子圣人百世之师也【孟子】宪立言以贻后人　仲尼有云我欲托之空言不如载之行事之深切着眀也【孟序】死有万世之名【列子】书之竹帛琢之盘盂传以遗后世子孙【尹邓子】托竹素者为世寳也【抱朴子】
　　史铭其功烈以示子孙【左襄十九互入功业】臧文仲既没其言立【左襄二十四】孔子布衣传十余世学者宗之【史记孔子世家】燕齐之祀与周并传子继弟及厯代不堕【西汉功臣表】虽经千载遗风余烈尚犹不絶【前礼乐志】功名于竹帛【东汉邓禹传】魏文帝与王朗书曰人生有七尺之形死为一棺之土唯立德名可以不朽其次莫如着篇籍【魏书】播畱后之声【晋书礼志】遗风余烈【晋书谢灵运传】王彦章曰豹死畱皮人死畱名【五代史】集文采遗将来兮　金相玉质百嵗无匹名防极永不刋灭者也【楚辞】文章不朽之盛事【选典论】姬公之籍孔父之书与日月倶【文选序】厯世弥光【选张平子东京赋】流千载之英声【杨修答临淄侯牋】惟令德为不朽兮身既没而名存【曹大家东征赋】悠悠百世后英名擅八区　遗烈光篇籍【左思咏史】铭功景钟书名竹帛【杨德祖赋】舄奕乎千载【班固典引】辞义典雅足传于后此子为不朽矣【魏文帝】世弥积而功宣身逾逺而名昭【选碑】不假良史之辞不托飞驰之势而声名自传于后【魏文帝纪】芳烈奋于百世令闻显于无穷【郭有道碑互入闻望】风流五百年　丰功利生人天地同朽灭【李白】雄笔映千古盛事垂不朽　丈夫垂名记万年【杜诗】君之好修兮企
　　千载其相望　唯有令名日髙日逺【皇甫湜】自古死者非一夫子至今有耿光　所言必传世行后　至今照人耳目赫赫若前日事　子之自着表表愈伟【韩愈文】如日不灭如海不竭【唐吕温传岩铭】绵越千祀至今血食【栁汉原庙铭】足以垂世立教　传之子孙以贻后代【孔颖逹书序】着在国史垂为羙谈【刘賔客集】名垂不灭能光万祀【李习之】穹壤可弊唯名不息金石垂之以慰防极【吕和叔】身没声名在多应万古传【贾岛诗】激清一时流誉千古　不随世磨灭【唐文粹】垂示百代　佳句乆传芳　吟咏流千古　懿文茂绩斯谓不朽【白乐天】死而不朽反贵于生【武侯碑】刻工姓名于其器以察其信【记月令注】
　　传记其人已亡杳成空寂其事如在皎如星汉　朝廷之士山林之客皆图不朽之事书名竹帛【史通】
　　本朝惟有善者能有后而托于文字者可以无穷虽死而不朽愈远而弥存　凡物有形终必有弊自古圣贤之传者非皆托于物固能无穷也乃知为善之坚坚于金石　死而不朽万世之传　我欲贵子文刻以金石聨金可烁而销玉可碎非坚不若书以纸六经皆纸传【欧公集】
　　流弊
　　经夫豢豕爲酒非以爲祸也而讼狱益繁则酒之流生祸也　夏道尊命其民之敝蠢而愚乔而野朴而不文殷人尊神其民之敝荡而不静胜而无耻周人尊礼其民之敝利而巧文而不慙贼而蔽　诗之失愚书之失诬春秋之失乱【礼记】
　　子孟子曰伯夷隘栁下惠不恭隘与不恭君子不由也【孟子】
　　史作法于凉其弊犹贪作法于贪将若何【左传昭四互见作俑】太史公曰夏之政忠忠之敝小人以野商以敬敬之敝小人以鬼周以文文之敝小人以僿【史髙帝纪】荆轲见秦王取图奏之图穷而匕首见因把秦王之防逐秦王环柱而走羣臣皆愕秦法羣臣侍殿上者无得持尺寸之兵诸郎执兵皆陈殿下非有诏召不得上方急时不及召下兵以故轲逐秦王引匕首掷秦王不中【史记本传】夫置兵所以止乱也及其弊也适足以为乱又其甚也至困天下以养乱【唐书兵志】
　　本朝太宗平河东立和籴法时米斗十钱草束八钱民乐与官为市其后物贵而和籴不解遂为河东世世患荘老之后其祸为申韩【东坡集】韩魏公尝谓大臣以李
　　固杜乔为本其弊犹恐为胡广赵戒以胡赵自处弊可知也【遗事】
　　惯习
　　经习与性成　世禄之家鲜克由礼　位不期骄禄不期侈【书】
　　子居移气养移体【孟子】婴儿生无名师而能言与能言者处也【荘子】越人安越楚人安楚【荀子】蓼虫在蓼则生在芥则死非蓼仁而芥恶本不可失【文子】九疑之南陆事寡而水事众于是民人被发文身以像麟防短绻不绔以便渉防短袂攘卷以便刺舟因之也鴈门之北狄不谷食贱长贵壮俗尚气力人不弛弓马不解勒便之也【淮南子训道篇】史譬如田猎射御贯则能获禽【左襄二十五年】少而习焉其心安焉不见异物而迁焉【国语齐】习贯如自然【西汉贾谊传】吴地以船为家以鱼为食【五行志】胡越之人生而同声嗜欲不异及其长而成俗累数译而不能相通行有虽死而不相为者则教习然也习与智长故切而不媿化与心成故中道若性【贾谊传】秦使赵髙傅胡亥而教之狱所习者者非斩劓人则夷人之三族也胡亥今日即位而眀日射人忠谏者谓之诽谤深计者谓之妖言其视杀人若刈草菅然岂惟胡亥之性恶哉彼其所以道之者非其理故也【通鉴汉文纪】
　　传记戎人生乎戎而戎言楚人生乎楚而楚言不知其故也今使戎人长乎楚楚人长乎戎则楚人戎言戎人楚言矣【吕氏春秋】
　　集蓼虫不知徙乎葵菜【楚辞】蓼虫忘辛【左太冲魏都赋】蓼虫避葵堇习苦良可哀【鲍昭放歌行】食辛能避蓼【元微之】鲍肆不知其臭翫其所以先入【张平子东京赋】生长太平日不知太平欢【韦应物】
　　本朝寖乆之俗益薄恶而可嗟习惯为常遂安恬而不怪【欧文】冰蚕不知寒火防不知暑【东坡】醉中不以鼻饮梦中不以趾捉天机之所合不彊而自记也【东坡书李伯时山荘图后】尝食刍豢者难以食菜尝衣锦者难以衣布为其大者不屑为其小者此天下之通患也【东坡集】食蘗不知苦【山谷诗】凡人之情于忧乐之事初遇之则其心变焉次遇之则其心微变三遇之则其心如常矣【元城语录】
　　诱进
　　经衡门诱僖公也【诗序】夫子循循然善诱人　互乡难与言童子见门人惑子曰与其进也　譬如平地虽覆一篑进吾往也【论语】
　　集单门后进必加善诱【选集序】讲评孜孜以磨诸生使皆诱义忘归【韩文】开以昏蒙示以阶渐甘或可和白或可染【李义山集】
　　传记香饵之下必有悬鱼重赏之下必有死夫【七略】
　　润饰
　　经贲者饰也物相合则须饰以脩外也【易】若作室家既勤垣墉惟其涂塈茨若作梓材既勤朴斵惟其涂丹雘【书】东里子产润色之【论语】
　　嫌疑
　　经男女非有行媒不相知名【礼记互见避嫌类】事两君者不容【荀子】
　　史父子之间人所难言也【前汉车千秋传】杨忠曰两姑之间难为妇【通鉴陈纪】
　　施报
　　经投我以木报之以琼琚匪报也永以为好也　投我以桃报之以李　无言不讐无德不报【诗】其次务施报礼尚往来往而不来非礼也来而不往亦非礼也【礼记】子出乎尔者反乎尔者也　爱人者人恒爱之敬人者人恒敬之【孟子互见影响相应】以富贵而下人何人不尊以富贵而爱人何人不亲【家语互入影响相应】昔予为禾耕而卤莽之则其实亦卤莽而报予耘而灭裂之则其实亦灭裂而报予【荘子】有隂德者必有阳报有隠行者必有昭名【淮南子】有而不施穷无与也【荀子】
　　史富辰曰报者倦矣施者未厌【左传僖二十四】李陵素与士大夫絶甘分少能得人之死力【西汉司马迁传】盖寛饶为卫司马躬案士卒庐室视其饮食居处有疾病者身自抚循临问加致医药遇之甚有恩及岁终交代卫卒数千人叩头请愿复更畱一年以报寛饶厚德【西汉本传】陈蕃出为豫章太守性方峻不接賔客徴为尚书令送者不出郭门【后汉书】掩人者人亦掩之陵人者人亦陵之【魏王昶传】
　　传记豫让曰范中行众人遇我我以众人报之智伯国士遇我我以国士报之【战国防】
　　集恨无隋侯珠以酬荆文璧【选卢子谅诗】人微惠重答施何阶【陈子昂】明珠青玉不足报赠子相好无时衰【韩诗】拔人于死者必舍生而报恩荣人于辱者必居节而雪耻【张説之举人表】
　　本朝人情贵往还不报生祸根【东坡】被以卵翼之恩收其鹰犬之效【苏子由】
　　付托
　　经可以托六尺之孤【论语】
　　子有托其妻子于其友而之楚逰者【孟子】
　　史初晋献公使荀息傅奚齐公疾召之曰以是藐诸孤辱在大夫息曰臣竭其股肱之力不济则以死继之【左僖九年】穆嬴日抱太子以嗁于朝顿首于宣子曰先君奉此子也而属诸子曰此子才也吾受子之赐不才吾唯子之怨今君虽终言犹在耳【左文七年】子胥使齐托其子于鲍氏【史记越世家】楼防有故人吕公无子归护托身护与吕公妻及吕姬同食护妻子颇厌吕公护闻之流涕责子曰吕公以穷老付托于我义所当奉遂养吕公终身【汉书互入髙谊】薛宣字赣君为不其丞琅琊太守赵贡见宣悦其能还至府舎令妻相见戒曰赣君至丞相我子亦中丞相史【西汉本传】丙吉闻史良姊有母贞君及兄恭乃载皇曾孙以付之【通鉴汉宣帝纪】傅燮谓其子曰主簿杨防吾之程婴【东汉本传】初李固既策罢知不免祸乃遣三子基兹燮皆归乡里时燮年十三姊文姬为同郡赵伯英妻见二兄归具知事本黙然独悲曰李氏灭矣宻与二兄谋豫藏匿燮托言还京师有顷难作州郡收基兹皆死狱中文姬乃告父门生王成曰今委君以六尺之孤李氏存灭其在君矣成乃将燮乗江东下入徐州界变姓名为酒家佣而成卖卜于市各为异人隂相往来积十余年【通鉴汉桓纪】晋谢琨尚晋陵公主琨死诏公主与谢氏絶婚公主悉以琨家事委琨从子微防为之经理生业一钱尺布有文簿九年而髙祖即位公主降号东乡君听还谢氏之门室宇仓廪不异平日田畴垦辟有加于旧【通鉴晋太祖】太后与刘仁轨书曰昔汉以关中之事委萧何今托公亦犹是矣仁轨上防辞以衰老不堪居守因陈吕后祸败之事以规戒太后【通鉴唐武后】王敦之举兵也刘隗劝帝尽除诸王司空呼周顗曰伯仁以百口累卿【晋书本传】嵇康临刑谓子曰山公在汝不孤【晋书】髙孝基见杜如晦谓曰君必任栋梁以子孙托之【通鉴】李勣疾谓弟弼曰我见房龄杜如晦髙季辅皆辛苦立门户亦望贻后悉为不肖子败之我子孙今以付汝可谨察有不厉言行交非类者急榜杀以闻勿令后人笑吾犹吾笑房杜也【唐书本传】太宗谓太子曰无忌遂良在国家之事汝无忧矣【唐书】勣之功见于黎阳故太宗拳拳以托孤【唐书李勣赞】王勮苏味道未知名裴行俭谓之曰仆有弱息愿以为托【通鉴】传记甘茂逢苏代曰茂之妻子在秦愿君以余光振之代许诺【春秋后语】晋大夫伯宗妻曰子之性不可易国家危可立待伯宗乃得毕羊而友之及栾不忌之难三郤害伯宗简赞之毕羊乃送州犁于荆遂得免焉【列女传】集徧告诸友以寄厥子不鄙谓余亦托以死【韩作栁祭文】昌黎先生以疾免书喻湜曰死能全我躬所以不随世磨灭者惟子以为嘱【韩愈墓志】
