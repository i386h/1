<!-- { "loadSidebar": true } -->
　　庵宇
　　子子贡反筑室于场【孟子】
　　史冢舎【西汉何竝传师古曰守冢之舎也】依林作室【后汉公沙穆传】蒋宗字元卿遭父忧而吊者盈门后母疾之不与席不得止旧庐于侧作小庵【汉书】孝友王和子者其父爲防秋卒战死女子庐于坟所【旧唐书列女传】
　　集衣冠弓剑之地霜露感思之心尤借谨良以颛守奉【杜牧之】
　　道场追荐
　　传记等防真如同超正觉【西京记】所愿托影莲台游神净域【狄梁公家传】
　　集莲花之国金池玉霤崇此香縁生彼秾秀【陈子昻集】本朝荐龙施之净供助宿植于神游【临川集】虽圣灵之无碍对越在天从世法之有爲皈依于佛　丧期有数方叹于壑舟法海无邉聊资于岸栰【东坡集】愿假佛乗之妙少资净土之因【栾城集】旁招净众归诚甘露之门仰仗灵游取证法云之地【诗话总】
　　挽章
　　史公防吴子伐齐将战公孙夏命其徒歌虞殡【左传送葬歌曲示必死】
　　传记田横死门人作蒿里薤露之歌【崔豹古今注】汉高时田横死吏不敢哭但随柩叙哀后代相承以爲挽歌【通典】汉武时李延年分歌爲二薤露送王公贵人蒿里送大夫士庶【事物纪原】思苦爲诗身到此氷魂雪魄已难招直教桂子落坟上生得一枝寃始消【摭言载刘得仁出入塲屋无成而终僧孺挽诗】薤挽寄哀音【谯周法训】挽歌者丧家之乐执绋者相和之声挽歌词有薤露蒿里二章出田横门人辞曰薤上朝露何易晞明朝更复落人死一去何时归二章曰蒿里谁家地聚敛精魂无贤愚鬼伯一何相催促人命不得少踟蹰【干寳捜神记】
　　集岱云寡色　白日西匿　浮云无光【江文通恨别赋】生爲百夫雄死爲壮士规【王仲宣咏史诗】朝发髙堂上暮宿黄泉下白日沉深渊悬车息驷马造化虽神明安得复存我【魏缪袭挽歌词】长夜何冥冥一往不复还【曹子建三良诗】重壤永幽隔【潘安仁悼亡】举声泪已洒长叹不成章【同上】荣华与歌笑万里尽成空【北齐魏祖孝防】锵楚挽于槐风喝邉箫于松雾【谢希逸宋贵妃诔】饮饯觞莫举出宿归无期帷袵旷遗影栋宇与子辞送子长夜台呼子子不闻泣子子不知【陆士衡挽诗】旷宵何辽廓天暮安可晨昔居四民宅今托万鬼邻魂舆寂无响偹物象平生人徃有返嵗我行无归年昔为七尺体今成灰与尘金玉昔所佩鸿毛今不振【陆机挽词】行行去城邑遥遥首丘园息镳竟平隧税驾到岩根【顔延之挽词】薤露歌连哭泉扉夜作晨【拟集】景移林改色风去水余波【刘孝绰诗】金兰徒有契玉树已埋尘　杳杳泉中夜悠悠代上春幽明长隔此歌笑爲何人【并陈子昻集】九泉如可作千载与谁归【骆賔王】一旦先朝菌千秋掩夜台　草露当春泣松风向夕哀　返照寒无影穷泉冻不流　百龄嗟倐忽一旦附山阿华表迎千嵗幽扄送百年　薤露返成歌惟余松栢陇朝夕起寒烟【骆賔王集】佳城无白日賔阁有青苔　万事皆身外平生尚目前　无由接神圣挥涕问青松【张说】忽叹登龙者翻将吊鹤同琴诗犹可托剑履亦成空【张九龄文集】寒影催年急哀歌助挽迟　竟罢生刍赠空留画扇题旧室容衣奠新茔拱树栽【张九龄集】酒瓮凝余桂书籖冷旧芸　空余双玉剑无复一壶氷【李义山集】魂伤山寂然　路衢惟见哭城市不闻歌　里巷犹呜咽　草堂自此无顔色【杜诗】古琴蔵虚匣长剑挂空壁　王公希代寳弃世一何早　王家碧瑶树一树忽先摧未成霖雨用先天济川材　遗迹翳九原芳名动千古　愁容变海色【李太白集】河汉重泉夜梧桐半树春【韩文】戚戚故交泪幽幽长夜泉【孟东野】大夜不复晓古松长闭门琴弦緑水絶诗句青山存【孟东野集】名虽千古在身乃一时休【姚少监】兰无香气鹤无声【王建集】衡岳新摧天柱峰士林憔悴泣相逢祗令文字传青简不使功名上景钟　鹓鸿念旧行【栁集】英竒一谢世视听亦爲尘珠沉百泉闇月死羣象閟【孟东野】多才非福禄薄命是聪明不得人间夀还留身后名【白侍郎】贵人沦落路人哀【刘賔客】琴倚旧牕尘漠漠剑横新塜草离离生寄一壶酒死留千卷书【许用晦文】碧空人已去沧海凤难寻【张承吉诗】玉井已干龙不起【罗隠集】
　　本朝精魄已埋没文章岂能磨夀命虽不长所得固已多蒿里无春色春风笳鼓咽松栢助萧萧　空嗟埋玉树赍志永沉沉　名终埋不得骨且朽何妨　天象奎星暗辞林玉树凋　泉台一闭夜蒿里不知春　诸老谁能先贾谊君王犹未识相如【欧公集】美徳惊埋玉瓌材痛壊梁　丰城寳剑忽飞去玉匣灵踪自此无　薤露有歌凄晓月绛纱无主蔽寒烟【老泉集】有生常寂寞所得自风骚【王临川文集】传呼犹在耳防哭已填门　音容无处所彷佛寄丹青　抚几遗容在瞻图实貎非　衣冠余故物杯案若平生　琴樽已寂寞笔砚尚光辉　萧条昨日事彷佛古人风旧宅秋生箘新阡寒转蓬厌代人间世收神天上游铭旌萧飒九秋风薤露悲歌落月中惠寄舆人诵悲传挽者歌　空复文章在流传世上
　　名　前旌一幅粉书铭行路知君亦涕零　灵輀悲去路象服俨虚容【临川集】沈约多清痩文园仍病痟共疑天上召更欲水邉招金马人相吊长沙物易妖秋风吹越树归旐自飘飘【欧公集】死者若可作今人谁与归【临川实山集作诗】一日凤鸟去千秋梁木摧烟留衰草恨风送暮林哀与昔未死无増亏【东坡集】昔爲芳草顔今爲荒草根薤
　　歌一以去蒿闭不复开【孟东野】一代英豪气晓散白杨风满山无主任春风　四府旧闻多故吏几人垂泪拜
　　碑前　相逢相识尽如梦如云如雨今不知尽倾东海也须干【刘賔客集】龙门原上土埋骨不埋名　送葬万人皆惨澹反虞驷马亦悲鸣　墓门已闭笳箫去惟有夫人哭不休苍苍露草咸阳垅此是千秋第一秋　文章卓荦生无敌风骨英灵殁有神哭送咸阳北原上可能随例作灰尘　白日冷无光黄河冻不流　去水絶无波相知成白首此别间黄泉　悲鸣驷马顾失涕万人
　　挥　不但时人惜祗应吾道穷　豪杰人谁在文章扫地无　竟无宣室召徒有茂陵求　封侯竟疎阔编简爲谁筹【杜诗】箧中亦有旧书札纸穿字蠧成灰尘　日惨不光云愁无色　异口同哀声【白侍郎】独继先贤传谁刋有道碑泉壤成终古云山若在时秋风邻笛发寒日寝门悲自此辞张邵何由见戴逵独闻山吏部流涕访孤儿　人间无处更相逢　白云去不返遗堞空崔嵬驭风仙路逺　人间惊早露天上失朝云逝水年无限佳城日易曛箫声将薤曲哀断不堪闻　堕泪万家人文字日生尘　古今俱有此脩短竟谁分樽酒空犹在弦琴岂重闻【刘长卿】故衣犹架上残药尚头邉　可怜荒垅穷泉骨曽有惊天动地文【白侍郎】池水犹含墨风云已落秋【孟浩然】黄壤不知新雨露粉书空换旧铭旌【杜牧之】硕人多沦谢乔木自森罗【张九龄集】悲风吹雨湿铭旌剑逐惊波玉委尘　遗风丽清韵箫散九原松【温飞卿】轫识怨兮亦缓驷知愁兮亦鸣　天地爲怨草木爲愁【唐文粹】握珠不返泉匣玉不归山【韦应物】夜泉愁哽咽秋日惨无光【武伯仓诗集】耆老如今几人在爲君无憾爲时悲佳城一闭无穷事南望题诗泪洒牋　云骈忽已归仙府乔木依然拥旧庐　华堂不见人痩马空恋草　白云不解笑青松有余哀　骨朽姓名芳　意长日月短【东坡集】毁誉盖棺了于今名实尊【山谷诗】有声当彻天有泪当彻泉　早弃人间事直从地下游丘原无起日江汉有东流　勲庸流琬琰形像付丹青　若无天下议美恶并成空身去风流在　更觉知音少还修地下文　地要黄金骨天成白玉楼　哀挽诸儒竞丰碑故吏繁素车纷雨泣丹旐与风翻几地留遗爱他年作九原涕流耆旧尽不独爲乡园　丝布千人从松楸十里行　精爽回长夜衣冠出广庭不应埋直气防见吐长虹　良贵官何与长年死不亡【后山诗】梁壊吾安仰人亡道固臞　堂堂万夫表直作闭佳城　功名身后无瑕防孝友生知不琢磨【山谷诗】人间梦断黄粱熟天上楼成白玉新落落声尘随逝水滔滔论著出名山凄凉四海门人泪想对秋风爲一澘【僧参寥子诗】
　　卒哭
　　经周卒哭而祔　卒哭曰成事是日也以吉祭易丧祭明日祔于祖父　卒哭而讳生事毕而鬼事始已既卒哭宰夫执木铎以命于宫曰舎故而讳新【记】
　　小祥
　　经练而慨然【以其忧悼在心也】期而小祥练冠　小祥者主人练祭　既练居垩室不与人居【垩所居之室之饰也】练练衣黄里縓縁【小祥练冠练中衣以黄爲内縓爲饰也黄之色异于纁縓纁之类明外除也】练不羣立不旅行【爲其茍语则忘乎哀也】期而练　练冠縓縁要绖不除男子除乎首妇人除乎带练而食菜果　练而吊　殷练而祔【记】
　　子鲁大夫练而杖子贡问孔子曰练而杖礼欤子曰非礼也【家语】鲁大夫练而牀孔子曰非礼也【荀子】
　　本朝练衣必煅炼大功之布以爲衣故有言功衰功衰上之衣也以丧久变轻也【老泉】
　　大祥
　　经丧礼既祥祭而缟冠素纰【诗饰素冠】鲁人有朝祥而暮歌者夫子曰又多乎哉逾月则其善也　有子盖既祥而丝履组缨【讥其太早也】顔渊之丧馈祥肉孔子弹琴而后食之【以散哀也】孔子既祥五日弹琴而不成声十日而成笙歌祥而缟　又期而大祥　祥而廓然【忧悼在心之貎也】祥之
　　日鼓素琴告民有终也以节制者也　祥而食肉　既祥黝垩　祥而外无哭者【记】
　　集甫及嵗期奄过大祥礼制云终追号永逺悲裂肝心奠筵将彻帏帐一收此生之间岂有见日未死之际
　　应无忘期仰天一号心骨破碎犹冀万一闻吾此言【传】虽送终之有已岂孝思之敢忘【白帖】
　　本朝丧纪有终哀懐靡极度新宫而馆御诹吉日以徂迁【临川集】
　　禫
　　经衣黄裳则是禫祭冠矣黄裳者未大吉也既祭乃服禫服　禫而从御　孟献子禫悬而不乐比御而不入夫子曰献子加于人一等矣是月禫徙月乐【言禫明是月可以用乐】禫而牀　禫而饮醴酒　禫而内无哭者乐作矣故也　禫而纎无所不佩【纎采缨也记】
　　集孝无终始丧有祥禫　禫祭名与大祥间一月自丧至此凡二十七月禫之言澹澹然平安之意也【白帖】本朝追号罔极实抱终身之忧祥禫有期盖迫先王之礼【东坡集】
　　除服
　　经吉祭而复寝　三年之丧二十五月而毕若驷之过隙　丧不过三年　免丧之外行于道路见似目瞿闻名心瞿吊死而问疾顔色戚容必有以异于人也　子贡既除丧而见孔子予之琴和之而不和弹之而不成声作而曰哀未忘也先王制礼而弗敢过也子张既除丧而见予之琴和之而和弹之而成声作而曰先王制礼不敢不至焉　三年之丧二十五月而毕哀痛未尽思慕未忘然而服以是断之者岂不以送死有期复生有节也哉【记】去丧无所不佩【论语】
　　史服除思慕终身如丧【南史郭世通传】谢曜卒弟防服虽除犹不噉鱼肉沙门释慧琳尝与之食见其犹蔬素谓曰檀越素既多疾即吉犹未复膳若以无益伤生岂所望于得理防曰衣冠之变礼不可逾在心之哀实未能已【南史宋谢防传】
