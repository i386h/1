<!-- { "loadSidebar": true } -->
　　集情纯洁而罔薉兮姿盛质而无愆　金相玉质【并楚辞】天姿玉裕【应玚建章台诗】江汉炳灵【文选】清如玉壶氷【鲍明逺白头吟】河目文公侯之相【刘孝标辨命论】金昭玉粹【颜延年曲水诗】风标秀举清晖映世【齐故安陆碑】天骨踈朗墙宇高巍【文选三国名臣赞】姿状岳立靡然属目【陈子昻】风情踈朗霜明月湛之姿气骨端严雪白氷清之洁【骆宾王】秋水为神玉为骨　眉宇真天人　魏侯骨耸精神华岳峯尖见秋隼　炯如一段清水出万壑置在迎风寒露之玉壶　符彩高无敌玉府标孤映【并杜诗】皎皎鸾凤姿飘飘神仙气　符彩照沧溟精辉陵白虹　裴公有仙标防俗数千丈【并李太白】爱其风骨粹美无可拣【韩文】见王【马燧也】于北亭犹高山深林龙虎变化不测杰魁人也退见少傅翠竹碧梧鸾鹄停峙幼子娟好静秀瑶环瑜珥兰茁其芽【并韩文】人之异在乎风神之清浊不在于倒置眉目反易冠带也【裴度寄李朝书】观者识承平王孙故态　分明氷玉容【并栁集】珠生照乘光氷莹环坐热　星辰让光彩【并元稹集】若霜鸿清唳松雪孤映【李义山】石骨无浊肉　飘飘鹤骨仙【并孟东野】神仙余气色列宿炳辉光【刘叉文】秀气独禀【皇甫湜祭栁宗元文】眸子了然炯炯清立望之真白圭振鹭也【皇甫湜】风仪秀伟神气深厚即之如镜望之如春【杜牧之】眉宇俨图画神秀谢朝辉【同上】清润潘郎玉不如【唐杨巨源】生而美姿河目海口【王维集】玉山迥立琼树无对【刘长卿】明眸白晳玉润珠辉美秀备于仪容风流发于言笑【王建集】英盼横溢神锋秀发【孙可之丈】野鹤无俗质【唐文粹】孟浩然骨貌清淑风神散朗【唐杨士源孟浩然诗序】本朝气刚而毅望之可畏色粹而仁近之可亲【欧公集】紫芝眉宇倾一坐笑语但闻鸡舌香　韩侯氷玉人不可尘土杂【并临川集】风采铄云烟　氷壶贮秋水【并东坡诗】
　　丑恶
　　经六极五曰恶【书】乃见狂且【诗】
　　子厉之人夜半而生子遽取火而视之汲汲然惟恐其似已也【庄】
　　史贾大夫恶娶妻而美三年不言不笑【左】今子少不飏【注顔貌不显左】田蚡为人貌侵【短小也西汉本传】蔡义为丞相短小无须眉貌似老妪行歩俛偻两吏扶夹乃能行【西汉本传】张孟阳丑每出人恶之掷瓦砾盈车孙秀形陋短小奴仆之下者也【并晋书】欧阳询貌甚侵陋【唐书本传】卢貌陋而色如蓝人皆鬼视之【旧唐书本传】
　　传记刘伯伦形小貌丑【书林本传云容貌甚陋】
　　文雅
　　经好古博雅君子【书序】
　　子君子安雅　雅文辨惠之君子　知之曰知之不知曰不知内不自以诬外不自以欺以是尊贤畏法而不敢怠傲是雅儒者也【并荀】
　　史大雅卓尔不羣河间献王近之矣【前汉河间献王赞】儒雅则公孙董仲舒【西汉】经书文雅足以谋王体防国论【西汉薛宣传】刘恺辞气高雅【后汉】山简性温雅有父风【晋书】雅有逺韵【晋书庾凯传】谢安文雅过于王【晋书】张九龄文雅为帝知【唐书本传】
　　集文雅涉风骚【杜诗】霜松贞雅节月桂朗冲襟【骆宾王】笑语和风骚雍容事文墨【皇甫湜】
　　本朝文采风流诸谢上【陈后山诗】
　　鄙俗
　　经鄙夫可与事君也与哉其未得之也患得之既得之患失之茍患失之无所不至矣【语】
　　子有俗人者有俗儒者【荀】
　　史家累万金门下不见一贤者【史记孟尝君传】俗吏之所务在于刀笔筐箧【西汉贾谊传】俗儒不逹时宜【西汉宣纪】
　　集抗尘容而走俗状【文选】
　　善
　　经君子遏恶善【易】彰人之善美人之功【记】
　　子不没纤芥之善不掩萤爝之光【刘】
　　史子贡喜人之美【史记本传】曹丘生谓季布曰仆将捉足下之名于梁楚间【汉书】丙吉为丞相于官属掾吏务掩恶善【西汉本传】祢衡称刘表之美盈口【汉献纪】房龄曰余人不足惜至于杜如晦王佐之才大王欲经营四方非如晦不可世民惊曰微公言几失之【唐高祖】礼部侍郎崔郾试进士公卿咸祖道武陵后至谓郾曰君方为天子求奇才敢献所益出袖中书搢笏为郾读之乃杜牧所赋阿房宫武陵曰请以第一人处之郾谢已得其人至第五郾未得武陵曰不尔宜以赋见还【新唐书吴武陵传】
　　集东野吃吃说足下不离口【韩文】栁惟深充江东路判官出巡其有非常之政裕于人者必举其课绩又以文采殷勤歌咏之俾其风謡颂声闻于他部达于京师而后已【栁丈栁浑行状】
　　本朝唐杨敬之赠项斯诗曰几度见诗诗尽好及观标格过于诗平生不解藏人善到处相逢说项斯【南部新书钱易撰】
　　劝善
　　史子文无后何以劝善　叔向社稷之臣也犹将十世宥之以劝能者【并左】
　　蔽贤
　　经臧文仲其窃位者与知栁下惠之贤而不与立也【语】子言无实不祥不祥之实蔽贤者当之【孟】
　　史夫十室之邑必有忠信三人并行厥有我师今或阖郡至不荐一人是积行之君子壅于上闻也蔽贤蒙显戮古之道也【汉武纪】何以知朝廷之衰人人自贤不务于通人故世陵夷【西汉李寻传通人谓荐逹贤才也】杜宻曰刘胜知善不荐自同寒蝉【东汉书】唐彬当世英彦见彬莫不钦恱称之于文帝帝问孔颢颢忌其能良久不答陈骞曰彬为人胜骞甚逺帝辟彬为属他日谓孔颢曰近见唐彬卿受蔽贤之责矣【晋书】
　　集好蔽贤而嫉妬【楚辞】知善不言与嚚瘖同【栁文序】
　　嫉妬
　　经人之有技冐疾以恶之人之彦圣而违之俾不达【书】子愚者好专事而妬贤能抑有功而济有罪　士有妬友则贤交不亲君有妬臣则贤人不至　小人不能则嫉妬怨诽以倾覆人　害良曰贼　隐良者谓之嫉【并荀】日月欲明浮云蔽之藂兰欲茂秋风败之【文中子】
　　史屈原入则与王图议国事以出号令出则接遇賔客应对诸侯王甚厚之上官大夫与之同列争宠而害其能王使屈原为宪令属草藁未定上官大夫见而欲夺之不与因谗之　蔺相如为上卿在廉颇之右颇曰我为赵将有攻城野战之大功相如徒以口舌为劳而居上且素贱人吾羞不忍为之下宣言曰我见必辱之韩非使秦王未之信用李斯姚贾害毁之王以为然下吏治非李斯使人遗非药自杀【并史记本传】妬贤嫉能有功者害之贤者疑之【史记汉高纪】天子议以贾生为公卿绛灌冯敬之属尽害之乃短贾生曰洛阳之人年少初学专欲擅权纷乱诸事于是天子防之不用其议【史记本传】翟方进举明经迁议郎时宿儒有胡常与方进同经名誉出方进下乃心害其能论议不右方进【西汉本传】公孙为人意忌【史记本传】女无美恶入宫见妬士无贤不肖入朝见嫉【西汉邹阳传】初孙膑与厐涓俱学兵法涓自以能不及膑乃以法断其两足而黥之欲使终身废弃【周纪】有妬之心【西汉五行志】王式为博士诸大夫博士共持酒肉劳式皆注意高仰之博士江公世为鲁诗宗心嫉式谓歌吹诸生曰歌骊驹式曰闻之于师客歌骊驹主人歌客无庸归今日诸生为主人日尚早未可也江公曰经何以言之式曰出曲礼江公曰何拘曲也式耻之阳醉逿墬【古地字】式客罢让诸生曰我本不欲来诸生彊劝我竟为竖子所辱【西汉王式传】董仲舒言道徳见妬于公孙李广奋节于匈奴见排于卫青【东汉冯衍传】唐彬当世英彦见彬莫不钦恱称之于文帝文帝问孔颢颢忌其能良久不答陈骞曰彬为人胜骞逺甚帝辟彬为属他日谓孔颢曰近见唐彬卿受蔽贤之责矣【晋书】燕封裕曰已无骨鲠嫉人有之【晋纪】外似柔谨内实忌克【梁高祖】孔頴达老师宿儒耻出其下隂遣客刺之【隋书本传】李林甫为相凡才望功业出己右及为上所厚势位将逼己者必百计去之尤忌文学之士或阳与之善啗以甘言而隂陷之世谓李林甫口有蜜腹有劒【唐书】
　　传记马融筭浑天不合召郑令一筭便决及归融心忌焉亦疑有追者乃坐桥下在水上据屣融果欲追之左右曰亦疑下土下水上据木此必死矣遂罢追【语林】天寳初帝顾林甫曰严挺之安在其材可用林甫退召其弟损之与道旧谆复欵曲且许美官因曰天子视绛州【挺之也】厚要当以事自解归得见上且大用因绐挺之使称疾愿就医京师林甫已得奏即言挺之春秋高有疾幸闲官得就养【唐书严挺之传】卢居相忌能妬善小不附者必致之于死恶颜真卿之直言令奉使李希烈竟殁于贼【唐书本传】
　　集世溷浊而嫉妬　众佥谐以妬贤孤圣特而易伤【并楚辞】人恶俊异俗疵文雅　斵善害能丑正恶直肆其噤害则皆妬之徒也　妨功害能之臣尽为万户侯【并选文】静思屈原沈逺忆贾谊贬椒兰争妬忌绛灌共谗谄妬肠务生敌　忌者畏人修事修而谤兴徳高而毁来【并韩集】来时畏有他人上截断龙胡斩鹏翼【元稹集】权臣妬逸才心如斗筲窄【文粹】
　　谗谮
　　经诬善之人其辞游【易】谗说殄行　起信险肤　协比谗言【并书】萋兮斐兮成是贝锦彼谮人者亦已大甚哆兮侈兮成是南箕【笺云箕星舌广】彼谮人者谁适与谋　缉缉翩翩谋欲谮人捷捷幡幡谋欲谮言　取彼谮人投畀豺虎豺虎不食投畀有北有北不受投畀有昊　营营青蝇止于樊岂弟君子无信谗言【注蝇之为虫汚白使黒汚黒使白喻佞人变乱善恶也】营营青蝇止于棘谗人防极交乱四国　盗言孔甘乱是用餤　无罪无辜谗口嚣嚣【并诗】浸润之谮肤受之愬【语】
　　子伤良曰谗【荀】摇唇鼔舌擅生是非【庄】墨子所以悲丝杨朱所以泣岐路以其变为青黄迥为左右也　点素为缁【并刘】谗妬之人必好闻人恶恶闻人善　谗邪之蔽善人也犹朝日洞明雾甚则不见天沙石至净流浊则不见地虽有明净之质而不发明雾水蔽之也【并刘宾客】昔直不疑未尝有兄而谗者谓之盗嫂第五伦三娶孤女而世人云笞妇翁此听虚而责响悖情倒理罔之甚也【刘伤谗】
