<!-- { "loadSidebar": true } -->
　　传记韩卢天下之疾犬东郭逡天下之狡兎卢逐逡环山者三兎极于前犬废于后犬兎各死【战国防】卞庄子方刺虎卞竪子曰両虎方食牛牛甘必争争必鬬鬬则大者伤小者死从伤而刺之一举必有获两虎之名有顷两虎果鬭大者伤小者死【春秋后语】蘓代曰臣过易水见小蜯方出爆而鹬啄其肉蚌合而箝其啄鹬曰今日不雨明日不雨必有死蚌蚌亦曰今日不出明日不出必见死鹬两不相舍渔父得而并擒之【战国策】
　　各行其志
　　经君子之道或出或处或黙或语【易】道并行而不相悖【记中庸互入殊涂同归】子曰道不同不相为谋【语】防子去之箕子为之奴比干谏而死【语】
　　史伍员与申包胥友其亡也谓包胥曰我必覆楚国包胥曰勉之子能复之我必能兴之【左传定公】子罕曰我以不贪为寳尔以玉为寳若以与我皆防寳也不若人有其寳【左襄十五年分量不同】楚伍尚谓其弟员曰尔适呉我将归死我能死尔能报【左传昭公】张竦曰人各有性长短自裁子欲为我亦不能吾而效子亦败矣【西汉陈遵传互入各有所长】萧望之以射策为郎署小苑东门王仲翁传呼甚宠顾谓望之曰不肯录录反抱闗为望之曰各从其志【同上萧望之传】王阳为益州刺史行部至卭郲九折坂叹曰奉先人遗体奈何数乗此险后以病去及尊为刺史至其坂问吏曰此非王阳所畏道耶吏对曰是尊叱其驭曰驱之王阳为孝子王尊为忠臣【王尊传】武尽善矣终全孤竹之洁【后汉逸民传】袁觊说蔡兴宗曰舅今宜出居陜西觊在襄沔若有事可以共立桓文之功兴宗曰女欲在外求全我欲居中免祸各行其志不亦善乎【通鉴宋明纪】沈庆之死子侍中文叔欲亡谓其弟中书郎文季曰我能死尔能报遂饮庆之之药而死文季操刀驰马而去【同上宋太祖】马枢曰贵爵禄者以巢由为桎梏爱山林者以伊吕为管库求名实则刍芥柱下之言翫清虚则糠粃席上之説【陈书本传】或与世同尘随波澜而俱逝或违时矫俗望江湖而独往【北史隠逸序】
　　集乐于用则豫章贵厚其生则社栎贤【刘賔客】百兽与鳯凰同于箫韶中知各极其懽心耳又何暇自审其形容之不类哉【元防之集】太公战牧野伯夷饿首阳同时号贤圣进退不相妨【白乐天集】君知天地中寛窄雕鹗鸾鳯各自飞双鳯栖梧鱼在藻飞沉随分各逍遥【同上】
　　本朝鹏鷃逍遥各自知【临川集】
　　各有所长
　　经防逹于乐而不逹于礼【记仲尼燕居】德行顔渊闵子骞冉伯牛仲弓言语宰我子贡政事冉有季路文学子游子夏【语先进】孟公绰为赵魏老则优不可以为滕薛大夫【语宪问又入分量不同】臧武仲之智公绰之不欲卞庄子之勇冉求之艺【语】
　　子骅骝骐骥一日而驰千里捕鼠不如狸狌【庄子】相髙下视硗肥序五种君子不如农人相美恶辨贵贱君子不如贾人设防矩陈防墨便备用君子不如工人【荀儒效】日不知夜月不知昼日月为明而非能兼也【淮南子】奚仲不能为逢造父不能为伯乐【同上】
　　史禆谌能谋于野则获谋于邑则否【左襄三十一】孔子曰良农能稼而不能为穑良工能功而不能为顺【史孔子世家】宋义谓项羽曰被坚执锐义不如公坐运筹策公不如义【通鉴秦王世纪】范蠡曰四封之内百姓之事蠡不如种也四封之外敌国之制立断之事种亦不如蠡也【国语】黄霸材长于治民及为丞相风采不及邴魏功名损于治郡【东汉黄霸传】张竦谓陈遵曰人各有性长短自裁子欲为我亦不能吾而效子亦败矣【同上陈遵传】薛宣起佐史登宰相为世吏师及居大位以苛察失名器诚有极也【西汉本传】陈平曰于今靣折庭争臣不如君全社稷定刘氏后君亦不如臣【同上陈平传】曾子长于孝然实鲁钝文学不若游夏政事不若冉季今欲使一人兼之茍有可观内必有阙【通鉴汉顺纪】诸葛亮治戎为长竒谋为短理民之干优于将畧【蜀志本传】吕义为政简而不繁号为清能然居大官名声损于郡县【同上】临郡则垂称处朝则被损【同上陈夀评】孙策谓弟权曰举江东之众决机于两阵之间与天下争衡卿不如我举贤任能各尽其心以保江东我不如卿【呉志本传】摰虞太叔广并为列卿每至公座广谈虞不能对虞笔广不能答乐广善清言而不长于笔将逊尹请潘岳为表时人咸云若广不假岳之笔岳不取广之防无以成斯美【晋书】谢鲲曰端委庙堂使百僚准则鲲不如亮【庾亮】一丘一壑自谓过之【晋书】褚防以干用称为县吏事有不合令欲鞭之防曰物各有所施榱桷之材不合以为藩落【晋书互见大才小用】古人有云耕当问奴织当问婢此言各有所能也【隋书】史思明曰李光弼长于凭城今出在野此成擒矣【通鉴】诸葛亮明于治国而为相云长张飞勇冠三军而为将【同上汉献纪】
　　传记曹沫之奋三尺之剑一军不能当使曹沫释其三尺之剑而操铫鎒与农夫居垅畆之中则不若农夫【战国策】猿狝猴错木据水则不若鱼鳖历险乗危则骐骥不如狸狐【同上】顾劭与厐士元曰吾与足下孰愈曰陶冶世俗与时浮沉吾不如子论王霸之余策览倚伏之要害吾似有一日之长劭亦安其言【世説】
　　集琴待嵇中散杯思阮歩军【元防之集】子长在笔予长在论【刘实客】亷颇解武文无説谢聎能文武不通【杜荀鹤集】天之生物为用罕兼性有所长必有所短才有所合亦有所睽曲成则器物不遗求备则触类皆弃是以巧梓顺轮桷之用故枉直无废材良驭适险易之宜故驽骥无失性【陆宣公文互见随材器使】
　　本朝倕工于为弓而不能射奚仲工于为车而不能御【欧公作梅圣喻集叙】物有所不可则亦有所宜警夜偷者不以马司昼漏者不以鸡【山谷文】
　　各为其主
　　史蒯通曰跖之犬吠尧非其主也【史记】晋防栾氏执政使栾氏之臣勿行栾氏之臣辛俞行使执而献公曰国有大令何故犯之对曰自臣之祖以无大援于晋国世栾氏于今三世矣臣故不敢不行【国语】滕公曰季布何罪臣各为其主用职耳项氏臣岂可尽诛耶【通鉴汉髙祖纪】臣各为其主耳【同上】跖之狗吠尧尧非不仁狗固吠非其主当是时臣惟独知韩信非知陛下也【同上汉髙纪】桀之犬可使吠尧跖之客可使刺由【西汉邹阳书】闗公杀顔良拜书辞曹操而犇刘备左右欲追之操曰彼各为其主勿追也【通鉴汉献纪】什翼犍尝讨西部获射者邵臣欲脔割之什翼犍曰彼各为其主鬬耳何罪遂释之【同上晋海西公纪】羣士陈力各为其主【三国魏明帝纪】
　　传记魏勃曰跖之犬吠尧非贵跖而贱尧狗自吠非其主也【春秋后语】








　　记纂渊海卷五十八
<子部,类书类,记纂渊海>
　　钦定四库全书
　　记纂渊海卷五十九　　　宋　潘自牧　撰论议部
　　事难定论
　　子仁义道徳常安术也然而未必不危也污漫突盗常危术也然而未必不安也【荀荣辱】谓夏必长而麦枯冬必凋而竹栢茂又盛阳宜暑而夏未必无凉日也极隂宜寒而冬未必无暂温也【抱朴子】水主纯冷而有温谷之汤泉火体宜炽而有萧丘之寒焰重类应沈而南海有浮石之山轻物当浮而防柯有沈羽之流【同上】
　　史晋司马侯曰或多难以固其国启其疆土或无难以防其国失其守宇齐有仲孙之难而获桓公至今赖之晋有里丕之难而获文公是以为盟主卫邢无难敌亦防之【左昭四年】孔子曰使仁者而必信安有伯夷叔齐使智者而必行安有王子比干【孔子世家】智者千虑必有一失愚者千虑必有一得【西汉韩信传】马或奔踶而致千里士或有负俗之累而立功名【汉武帝纪】韩明宗曰茍有竒才虽屠钓奴虏之贱亦可用之茍非其人虽三后之胄自坠扵皂矣【后魏书】夫吉凶之扵人犹影响也为善者得吉常多其不幸而罹扵凶者有矣为恶者未始不及扵凶其幸而免者亦时有焉【新唐书】集盛衰无常惟受所丁【东都赋】不见公与相起身自犂锄不见三公后寒饥出无驴【韩集】
　　事有定分
　　经死生有命富贵在天【语顔渊】
　　子分定故也【孟子】楚王后车千乗非知也君子啜菽饮水非愚也【荀天道】兎走于街百人追之贪人具存人莫之非者矣得兎为定分也积兎满市过不能顾非不欲兎也分定之后虽鄙不争【慎子互入事同体异】
　　史庶人之富者或累巨万而贫者或不厌糟糠【史平准书】布帛寻常庸人不释铄金百镒盗跖不抟非庸人之心重寻常之利深而盗跖之欲浅也【史李斯传】窦姬入侍太后出宫人赐诸侯窦姬在行中姬家在清河欲如赵请其主遣宦者使置我赵籍中宦者忘之误置代籍中至代王独幸生两男及文帝立姬立为皇后长男为太子【史外戚世家】汉文使善相者相邓通相曰当贫饿死上曰能富通者在我何说贫于是赐通蜀道铜山得自铸钱景帝立有告通徼外铸钱案没入之竟不得一钱寄死人家【西汉佞幸传】班彪曰饥馑流饥寒道路所愿不过一金然终转死沟壑何则贫穷亦有命也【通鉴】万人逐兎一人获之贪者悉止分定故也【东汉袁绍传】
　　集浮生有定分饥饱岂可逃【杜工部】高马达官厌酒肉此辈杼轴茅茨空【同上】中人爱富贵高士慕神仙神仙须有兼富贵亦在天【白乐天】或有终老者沈贱如泥沙或有始壮者飘忽如风花【同上】所赋有厚薄不可移者命　鹏鷃高低事皆定　茍无金骨相不列丹台名【同上】顔回箪瓢才自给肥脓不到口年不登三十张苍幸爱浩无际妾媵填后房竟寿百余岁【白乐天互入分量不同事难诘问】万户侯须骨上来【刘賔客】贵人自贵贫自贫【元防之集】蓬累江湖坎中歳衣不袭突不黔彼乗坚驱良灭没扵康庄者复何人哉繇是而言可以言命【权载之】譬之求珠扵海而径寸先得则余皆决然罢去知竒寳之有归也【柳文】髙流之为徐州刺史河决水绕城破一古墓得铭曰死后三百年背底生流泉赖逢高流之迁吾上髙原流之为造棺椁改之【朝野佥载】
　　事难诘问
　　经伯牛有疾子问之曰亡之命矣夫斯人也而有斯疾也斯人也而有斯疾也【语雍也】
　　子冉耕【字伯牛】以徳行著名而有恶疾子曰命矣夫【家语】彭祖之智不出尧舜之上而寿八百顔渊之才不出众人之下而寿十八仲尼之徳不出诸侯之下而困于陈蔡殷纣之行不出三仁之上而居君位季札无爵扵吴田恒専有齐国夷齐饿扵首阳季氏冨扵展禽【列子】兎丝无根而生蛇无足而行鱼无耳而听蝉无口而鸣【淮南子】夫顔回季路子夏冉伯牛孔子之通学也然顔渊殀死季路葅扵卫子夏失明冉伯牛为厉【同上精神训】
　　史伯夷叔齐积仁累行如此而饿死回也屡空而卒早殀盗跖暴戾恣睢横行天下竟以夀终【史记伯夷传】伯竒孝而弃于亲子胥忠而诛于君【西汉诸葛丰传】长平坑卒未必尽犯三刑南阳贵人岂必俱当六合【通鉴唐纪】康澄上防曰雊雉升鼎而桑谷生朝不能止殷宗之盛神马长嘶而玉告兆不能延晋祚之长【同上后唐明宗纪】
　　传记天以至明为不可蔽乎日何为而食地以至安为不可危乎地何为而动【说苑】
