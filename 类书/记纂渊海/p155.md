<!-- { "loadSidebar": true } -->
　　本朝陈尧叟为枢密尧咨为节度使父秦公尚无恙每宾客至其家尧叟及伯季侍立左右坐客不安求去公曰此儿子辈耳天下以陈氏世家为荣【神道碑】汉诸袁之父子四世继出五公唐诸温之弟子同时并列三省【东坡集】家声奕奕盖并凉【东坡诗】南齐栁元伯之子五人皆领郡号五马【史元之见程厚东坡寒食诗注】君家兄弟真连璧门十朱轮家万石　灵运子孙俱得鳯慈明兄弟孰非龙【坡诗】族大徽音逺【栾城集】
　　阀阅子弟
　　经【阙】
　　子【阙】
　　史太史公曰平原君翩翩浊世之佳公子也【史记】世家子弟【如淳曰世世有禄秩家也】宛孔氏有防闲公子之名【西汉食货志师古曰言其举动性行有以似之也】李徳裕曰朝廷显官须公卿子弟为之何者少习其业目熟朝廷之事台阁之仪不教而自成寒士纵有出人之材固不能闲习也则子弟未易可轻【唐选举志】越公儿郎故有家风【隋书杨洪传】
　　传记王谢家子弟奕奕皆有一种风气【隋僧智果评书】
　　集王孙公子不镂自雕非鸾则鳯【魏王问表】观者尚识承平王孙故态【栁文】贞房太尉家子孙也【韩墓碑】
　　本朝兰砌传芳鲤庭禀训【临川集】东山子弟家风在【欧公诗】闺庭兰玉照乡闾【东坡集】
　　白屋
　　子傅説举于版筑之间胶鬲举于鱼盐之中管夷吾举于士孙叔敖举于海百里奚举于市【孟子】
　　史甘茂起下蔡闾阎显名诸侯【本传】陈涉非王公大人名族之后【主父偃传】陈涉瓮牖绳枢之子非有陶朱猗顿之富【项籍传】诸儒生多窭人子【汉书】卜式拔扵刍牧羊擢于贾竖卫青奋扵奴仆日防出于降虏【西汉公孙传】千秋无阀阅【田千秋传】黄宪世贫贱父为牛医【本传】康成无绂冕之绪【后汉】沈约曰太公起屠钓为周师傅説去版筑为殷相胡广累世农夫致位公相黄宪牛医之子名重京师【通鉴】萧曹樊灌皆起闾阎布衣至今推仰以为英贤岂在世禄乎【通鉴】牛仙客初为县小吏开元二十四年为尚书　马周一介草茅言天下事若素宦于朝【唐书本传】陈汤吕蒙马隆孟观悉出贫贱而勲伐甚髙不闻其家世将帅也【唐魏元忠封事】唐宗谓张九龄曰卿嫌仙客寒防如卿有何阀阅【通鉴】传记进士多贫士【秦中嵗时记】
　　集仲蔚孤绪元卿末裔【任昉表】不见公与相起身自犂锄【韩诗】
　　本朝起扵闾巷大其家室【临川】
　　有种
　　经【阙】
　　子虎豹未成文而已有食牛之气鸿鹄之鷇羽翼未合而已有四海之心【尹子】
　　史李广世世受射【本传】将门必有将相门必有相【孟尝君传】朱虚侯章曰臣将种也【通鉴吕后纪】诸葛恪少有名孙权见其父瑾曰蓝田生玉真不虚也【本传】王猛之孙镇恶善论军国大事或荐镇恶扵刘裕与语説之曰吾闻将门有将镇恶信然【晋鉴】谢荘七嵗能属文宋文帝曰蓝田生玉【南史本传】达奚震骁勇走及奔马周文曰非此父不生此子【北史】传记慧种生圣痴种生狂桂实生桂桐实生桐【越絶书】本朝鳯雏骥子生有种毛骨往往传诸郎观君崛郁负竒表便合劒佩趍明光【东坡集】汗血固应生有种【坡诗】
　　无种
　　经有教无类　犂牛之子骍且角【论语】
　　子以瞽叟为父而有舜以纣为兄之子且以为君而有微子啓王子比干【孟子】　明月之珠出扵蠬【一作蜯蜄】周之简圭生扵防石大蔡神出扵沟壑【淮南子】
　　史陈涉曰王侯将相宁有种乎【史记】虞世南子昶无才术歴将作少匠工部侍郎主工作许敬宗曰防儿儿作相世南男作匠文武岂有种耶【新唐书来济传】陈汤吕蒙马隆孟观悉出贫贱而勲伐甚髙不闻其家世将帅也【唐魏元忠封事】集天其福人不在旧族雄之才非出孔氏芝草无根醴泉无源【虞翻书】灵珠产无种彩云出无根亦如彼姝子生此遐陋村【白诗】
　　克绍
　　经子克家　裕父之蛊　干父之蛊【易】笃前人成烈公刘克笃前烈　无忝祖考　汝克绍乃显祖【书】召公是似　维其有之是以似之　缵戎祖考【诗】国人穪愿然曰幸哉有子如此所谓孝也已　良冶之子必学为裘良弓之子必学为箕【礼】
　　子譬之若山木枝叶必类本【荀】
　　史洪宣祖业　无废先君之功　世济其美不陨其名谓知徐吾赵朝韩固魏戊余子之不失职能守业者
　　也【左】赵括能读其父书传【史记】田叔为鲁相卒鲁人以百金祠少子仁不受曰无以百金伤父名【史记田叔传】董仲舒子及孙皆以学至大官【儒林传】灵帝谓杨震孙竒曰卿强项真杨震子孙【后汉】鲍永子昱拜司光武曰吾欲令天下知忠臣子复为司【后汉】夏侯霸曰荣立家门【通鉴】山简性温雅有父风【晋书】刘孝绰七嵗能属文父绘齐时掌诏诰孝绰年十四绘常使代草之【南史宋书】世祖甞问王俭当今谁能作五言诗对曰谢朏得父之膏腴【齐书】越公儿郎故有家风【隋书】小家畜产百万之子孙尚耻愧失其先业　李广有孙陵为侍中善骑射爱人下士帝以为有广之风为骑都尉【通鉴】隋贺若弼父敦仕周为金州总管临刑呼弼曰吾将平江南此心不果汝当成吾志后弼与韩擒虎同平陈【隋书】马璘读马援传至丈夫当死边野慨然曰使吾祖勲业坠地下乎卒为中兴名将【新唐书】柳玭有父风【唐书本传】陈余庆方稚有祖风　欧阳通询之子母徐氏教以父书昼夜无倦遂亚扵询【唐书】謩之论议挺挺有祖风烈【魏徴传】宋之问父令文富文辞且工书有力絶人世称三絶既之问以文章起其弟之悌以蹻勇闻之逊精草世谓皆得父一絶　赵道兴迁左武侯明闲宿卫太宗曰卿父为隋武侯有当官之誉卿今克传弓冶可谓不坠家声　柳公绰之子仲郢有父风牛僧孺曰非积习名教何以致此　李晟克京师市不改肆愬平蔡亦如之功名之竒近世所未有【唐书】
　　集各绍堂构能负析薪【陈琳檄】箕裘之业载隆燕翼之谋不陨【陈子昻】家声器宇存　家声肯坠地利器当秋毫【杜诗】籍籍名家孙【杜诗】烜赫旧家声　克家何妙年　嶷然大贤后复见透骨清【杜诗】益求发闻【去声】俾家声不頺【刘宾客集】公胚胎光前生长食息不离典训之内目濡耳染不学以能　太师之平汴州年老益髙挈持维纲耡削荒类纳之太和而已其囊箧细碎无所遗漏繄公之功　见少傅翠竹碧梧鸾鹄停峙能守其业者也幼子姢姢静秀瑶环瑜珥兰茁其芽称其家儿也【韩文】懿哉能世其家【刘宾客】袭弓裘而禀诗礼以水木之有本源　服名教乃保家之子【白乐天】生扵清谈克肖素风　清风素范克肖家声【杜牧之】绍复丕绩不坠厥祀【柳汉铭】杨公莫讶清无业家有骊珠不复贫【元微之】身虽不贵有后斯荣唯公之嗣实大家声【李习之】韦方继相荀爽复齐名【张九龄】赵孟慕成季之勲复能霸晋亚夫绍绛侯之武亦克擒吴【唐淮西碑】本朝克家传众子【栾城集】承家从昔如君少【陈后山】诸郎有父风【山谷】
　　能盖前愆
　　经蔡仲克庸祗徳周公以为卿士叔卒乃命诸王邦之蔡王若曰惟尔率徳改行克谨厥猷尔尚盖前人之愆惟忠惟孝【书】
　　史沈劲充之子也劲以其父死扵逆乱志欲立功以雪旧耻燕人逼洛阳陈祐留劲以五百人守洛阳劲喜曰吾欲致命今得之矣耻父之恶致死以涤之变防逆之族为忠义之门【通鉴】卢元辅【杞之子】简洁贞方人不以父之丑行为累人人归美【旧唐书】
　　不克绍
　　经女虽湛乐从弗念厥绍　于嗟乎不承权舆【诗】子孙弗率　不徳罔大坠厥宗　忝厥祖　子弗祗服厥父事大伤厥考心　厥父母勤劳稼穑厥子乃不知稼穑之艰难【书】遏佚前人光【絶失也】若考作室既底法厥子乃弗肯堂矧肯搆厥父菑厥子乃弗肯播矧肯获　荒坠厥绪覆宗絶祀【书】
　　史其父析薪其子弗克负荷【左】行莫丑扵辱先　李陵生降隤【音頽】其家声【并史记】时汉成帝无嗣政由王氏刘向遂上封事极諌王氏与刘氏不并立如下有泰山之安则上有累卵之危向卒子歆王莽举为侍中莽持政留歆为右曹建平元年改名秀及莽簒位歆为国师【西汉本传】为人后嗣守人功业如此岂不负哉【通鉴】祖约逖之弟也逖卒代逖为西平将军豫州刺史王敦举兵约归衞京师自以名辈不后郄卞久望开府及所表请多不见许遂懐怨望及苏峻举兵遂推崇约约闻大喜峻克京都以约为侍中后奔石勒而死【晋书本传】房杜平生勤苦仅能立门户遭不肖子荡覆无余【通鉴】李勣疾谓弟弼曰我见房龄杜如晦髙季辅皆辛苦立门户亦望贻后悉为不肖子败之【新唐书】狄仁杰为魏州刺史有惠政百姓为之立生祠后其子景晖为魏州司功曹参军贪暴人患之遂毁其像焉【唐鉴】房龄之子遗爱尚唐太宗女遗爱骄恣谋黜其兄遗直夺其封爵永徽中诬告遗直无礼扵已髙宗令长孙无忌鞫其事因得公主与遗爱谋反之状遗爱伏诛　杜如晦子构袭爵慈州刺史坐弟荷谋逆徙于岭表【唐书】
　　传记韩昶退之子也性闇劣为集贤校理史传有金根车昶以误悉改根为银字【尚书故实】不肖子弟有三变第一变为蝗虫谓鬻庄而食第二变为蠧鱼谓鬻书而食第三变为大虫谓卖奴婢而食三食之辈何代无之【北梦琐言】集门绪不昌【任彦升书】咨汝之胄出门户何巍巍不修其操行贱薄似汝稀何不忝厥祖腼然不知归【韩文】
　　陵替
　　经遭家不造【诗】
　　史栾郤胥原狐续庆伯降在皂　叔向曰肸之宗十一族惟羊舌氏在而已【左】魏徴孙稠贫甚以故第贷钱扵人　帝停叔玉婚而仆所为碑顾其家衰矣【唐魏徴传】集门衰祚薄【陈情表】承先人之后者在孙惟汝在子惟吾韩氏两世惟此而已【韩文】
　　自家丑
　　经其父攘羊而子证之【语】
　　史栾盈曰陪臣书能输力扵王室其子黡不能保任其父之劳　宋华耦曰君之先臣督得罪扵宋殇公名在诸侯之防【左】
　　贻后
　　经贻厥孙谋以燕翼子【诗】垂裕后昆【书】克昌厥后【诗】迈迹自身克勤无怠以垂宪乃后　身其康强子孙其逢吉【书】
　　子不为子孙留财【列子】
