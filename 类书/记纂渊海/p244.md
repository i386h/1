<!-- { "loadSidebar": true } -->
　　经东隣杀牛不如西隣之禴祭实受其福【易既济】樽酒簋贰用缶纳约自牖终无咎【坎卦注明信显著不存外饰虽复一樽之酒二簋之食瓦缶之器纳此至约自进于牗乃可以羞之于王公荐之于宗庙】茅之为物薄而用可重也【易系辞】黍稷非馨明德惟馨【书君陈】泂酌彼行潦挹彼注兹可以餴饎【诗】子贡欲去告朔之饩羊子曰赐也尔爱其羊我爱其礼【语】祭服敝则焚之祭器敝则埋之【记曲礼上】夫礼之初始诸饮食其燔黍捭豚污尊而抔饮蒉桴而土鼓犹若可以致其敬于鬼神【礼运】君子不以菲废礼【坊记】子鲁有俭啬者瓦鬲煑食食之自谓其美盛之土硎之器以进孔子孔子爱之欢然而悦如受太牢之馈子路曰瓦甂陋器也煑食薄膳也夫子何喜之子曰吾非为馔具之厚以其食厚而我思焉【家语】宋国有田夫常衣缊黂仅以过冬暨东作自曝于日顾谓其妻曰负日之暄人莫知者以献吾君【列子】
　　史茍有明信涧溪沼沚之毛苹蘩蕰藻之菜筐筥锜釡之器潢污行潦之水可荐于鬼神可羞于王公【左隠三年】行潦之苹藻季兰尸之敬也【左襄二十八年】
　　本朝鹅毛赠千里所重以其人【欧公集】
　　假物为用
　　经譬如中夜有求于幽室之中非烛何见【记仲尼燕尼】子假舆马者非利足也而致千里假舟楫者非能水也而絶江河善假于物也【荀子】造父者天下之善御也无舆马则无所见其能羿者天下之善射也无弓矢则无所见其巧【儒効】弓矢不调则羿不能中六马不和则造父不能以致逺【议兵】必将假物以为用者也【荀子】行海者坐而致越有舟也行陆者立而至秦有车也【慎子】
　　传记鸿毛之囊可以渡江【淮南五华术】
　　以物制物
　　经惟木从绳则正【书説命】伐柯如之何匪斧不克【诗齐南山】析薪如之何匪斧不克【同上】衡之于轻重也绳墨之于曲直也规矩之于方圆也【记经解】
　　子木受绳则直金就砺则利【荀子】火炎上而受制于水水趋下而得志于火【文中子】
　　史度长短者不失毫厘量多少者不失圭撮权轻重者不失黍絫【西汉律歴志】衡者所以平万物权者所以权万物也【同上】攻玉以石洗金以盐濯锦以卤浣布以灰【王符传】良工须利器巧匠待绳墨【晋阮种传】
　　物产有地
　　经橘逾淮而北为枳貉逾汶则死【周礼考工记】燕之角荆之干妢胡之笴呉粤之金锡郑之刀宋之斤鲁之削呉粤之剑【同上】
　　子探明珠不于合浦之渊不得骊龙之夜光也攻美玉不于荆山之岫不得连城之尺璧也【抱朴子祛惑论】
　　史屈产之乗垂棘之璧【左僖元年】深山大泽实生龙蛇【昭十四】地之硗者虽有善种不能生焉江臯河濒虽有恶种无不猥大【前汉贾山传】
　　传记采明珠求之于蚌或割百蚌不得一珠不可舍蚌求之于鱼【长沙耆旧传】
　　集渡江之橘逾汶之貉反时易性安能长【元稹集】黄流玉瓒之寳产于深山清庙厦屋之材秀于中林【李义山文】如昆丘囿积玉相照景山邓林凡木不殖【同上】
　　本朝要覔明珠须巨海欲求良玉必昆山【邵尧夫】
　　物各有宜
　　经宗庙之器可用也而不可便其利也【记郊特牲】
　　子夏日不炀非爱火也冬日不盥非爱水也为不适于身不便于体也【管子】天雄乌喙药之凶毒也良医以活人侏儒瞽师人之困惫者也人主以备乐【淮南子厌甫缪称训面面】在颊则好在颡则丑綉以为裳则宜以为冠则讥【同上説林训】蓬不可以持屋　拄不可以刺齿　广堂厦屋连闼通房人之所安也鸟入之而忧髙山险阻深林丛薄虎豹之所乐也人入之而畏川谷通原积水重泉鼋鼍之所便也人入之而死咸池承云九韶六英人之所乐也鸟兽闻之而惊深谿峭岸峻木寻枝猨狖之所乐也人上之而栗【齐俗训】马不可以服重牛不可以追速鈆不可以为弩铁不可以为舟木不可以为釡各有之于其所适施之于其所宜　譬如斤椎凿之各有所施也　予拯溺者金玉不若得寻文之绳【以上淮南子】水行莫如用舟陆行莫如用车以舟之可行于水也而求推之于陆则没世不行寻文【庄子】梁丽可以冲城而不可以窒穴言殊器也骐骥骅骝一日而驰千里捕鼠则不如狸狌言殊技也鸱鸺夜撮蚉察毫末昼出瞑目而不见丘山言殊性也【同上】故救饿者以员寸之珠不如与之橡芋贻溺者以方尺之玉不如与之短绠各在其所急也【列子】百代之传寳以之弹鸟则曾不如泥丸之劲也棠谿之剑天下之铦也用之获穂曾不如钩鎌之功也【列子】
　　史孙思邈曰胆欲大而心欲小智欲圆而行欲方【旧唐书】
　　传记珠弹不如泥丸各有所用也【前东方朔传】尺有所短寸有所长骅骝骐騄天下之俊马也使之与狸鼬试于釜灶之上其疾未必能过狸鼬也黄鹄白鹤一举千里使之与燕服翼试于堂庑之下庐室之间其便未必能过燕服翼也【刘向新序】和氏之璧价重千金然以之间纷曾不如瓦砖隋侯之珠国之寳也然用之弹鹊曾不如泥丸骐骥騄耳倚衡负轭而趋一日千里此至疾也然使捕鼠曾不如狸干将镆鎁拂钟之铮试物不知此至利也然以之补履曾不如锥【説苑】
　　集鼎也不足使柱车马也不可使守闾佩玉长裾不利走趋【韩文】
　　物莫两大【附势不两立】
　　子两尧不能相王【管子】凡物不并盛隂阳是也【韩非子】两贵之不能相事【荀子】近君威损逺君则势盛　一渊不两蛟一栖不两雄一则定两则争【淮南子】日月不并出狐不二雄神龙不匹猛兽不羣鸷鸟不双【説林训】月望日夺其光隂不可以乗阳也日出星不见不能与之争光也【淮南子】
　　史都城过百雉国之害也【左隠元】越之不为沼呉其泯矣【哀十一】崔之薄庆之厚也【襄二十七】松栢之下其草不殖【襄二十九年】邻之厚君之薄也【僖十二】内宠并后外宠贰政嬖子配适大都偶国乱之本也【闵二】物莫能两大陈衰此其昌乎【庄二十二】师服曰国家之立也本大而末小是以能固故天子建国诸侯立家卿置侧室大夫有贰宗士有子弟庶人工商各有分亲皆有等差是以民服事其上而下无觊觎【左桓公二年】蘓秦説楚王曰楚强则秦弱秦强则楚弱其势不两立【通鉴】两雄不俱立【史郦生传】赵奢曰如两虎鬬于穴中将勇者胜【史同上】蔺相如曰如两虎共鬬势不俱生【史同上】谗邪进则众贤退羣枉盛则正士消【通鉴汉元纪】死者复生生者不愧吾欲全吾言安得全吾身【通鉴周纪】是时外戚赀千万者少故少府水衡见钱多也【西汉王嘉传时水衡钱二十五万石少府钱十八万石】事势不两大王氏与刘氏亦且不并立如下有泰山之安则上有累卵之危【刘向传】戴盆望天事不两施【通鉴汉章纪】虞舜先除四凶然后用十六相明恶人不去则善人无由进也【同上汉灵纪】若客有泰山之安则主有累卵之危【同上汉献纪】势疑则隙生力侔则乱起【东汉马武传】天下之势犹持衡此首重则彼尾轻矣【唐李石传】正必去邪邪必害正【唐李德裕传】
　　传记天地至贵精不两明【注天精为日地精为月孝经援神契】意不并鋭事不两隆盛于彼者必衰于此长于左者必短于右喜夜卧者不能早起也【説苑】四时不并盛五行不俱驰隂阳更唱气有盛衰【呉越春秋】
　　集日不双丽世无两帝【选魏都赋】燕秦不两立【栁传】
　　本朝昔师丹之説行则董宏坐其罪董宏之论胜则师丹废于家【吕诲论欧阳脩第一状】
　　两不相下
　　子彼亦一是非此亦一是非【庄子齐物论】
　　史君子称其功以加小人小人伐其技以凭君子【左传互见骄矜】季郈之鸡季氏介其鸡郈氏为之金距【左昭二十五】秦之羣臣曰请以赵十五城为秦王夀蔺相如亦曰请以秦之咸阳为赵王夀【史同上】韩安国坐枉法狱吏田甲辱之安国曰死灰不复然乎甲曰燃则溺之【西汉同上】犹连鸡之不能俱止于栖也【战国防】臧洪复陈琳书曰子谓余身死而名防仆亦笑子生而无闻【通鉴汉献纪】单子春谓管辂曰吾欲自与卿旗鼓相当于是论难锋起而辂荅对之皆有余【魏志互见谈辩】董卓按剑叱袁绍曰防子敢然天下之事岂不在我我欲为之谁敢不从尔谓董卓刀为不利乎绍勃然曰天下健者岂惟董公引佩刀揖径出【通鉴】刘琨祖逖并有英气每相谓曰若四海鼎沸豪杰并起吾与足下当相避于中原【晋书祖逖传】石勒谓李阳曰孤昔日厌卿老拳卿亦饱孤毒手【晋书】梅陶钟雅数説事祖纳辄困之因曰君汝頴之士利如锥我幽冀之士钝如槌持我钝槌捶君利锥皆当摧矣陶雅并称有神锥不可捶纳曰假有神锥亦有神槌【晋书祖纳传互见滑稽敏于应对门】孙绰性通率好讥调常与习凿齿俱行绰在前頋谓凿齿曰沙之汰之瓦石在后凿齿曰簸之扬之糠粃在前【同上孙绰传】释道安髙才与习凿齿相见道安曰弥天释道安凿齿曰四海习凿齿【同上】钟防闻嵇康名而造之康不为之礼防将去康曰何所闻而来何所见而去防曰闻所闻而来见所见而去【晋世祖通鉴】卢循遗刘裕益智粽裕报以续命汤【同上晋安记】陆云与荀隠未相识尝防张华坐华曰今日相遇可勿为常谈云因□手曰云间陆士龙隠曰日下荀鸣鹤【同上】沈昭畧性狂见王约曰汝是王约也何以肥而痴王约曰汝是沈昭畧也何乃痩而狂【宋书】南牙北司互相矛盾【通鉴唐懿宗纪】韩熙载奔呉宻告其友汝隂进士李糓糓送至正阳痛饮而别熙载谓糓曰呉若用吾为相当长驱以定中原糓笑曰中原若用吾为相取呉如探囊中物耳【同上唐明宗纪】
　　传记殷浩语孙安国曰卿莫作强口马我当穿卿鼻孙曰卿不见决鼻牛人当穿卿颊【世説】各自弹射互相疮痍【史通】
　　集持棊相下莫敢先动犹楚汉之兵相距巩索也【韦应物论势】下之人负其能不肯謟其上上之人负其位不肯顾其下故髙才多戚戚之容盛位无赫赫之光【韩文】文人相轻自昔而然【魏文典论】
　　本朝宋袁淑文冠当时见谢庄鹦鹉赋曰江东无我卿当独秀我若无卿亦一时之杰也【续世説】王文公见东坡醉白堂记曰乃是韩白优劣论东坡闻之曰不若介甫处州学记乃学校防耳【西清诗话】
　　两不相入
　　经道不同不相为谋【语】
　　子顔回曰薰莸不同器而藏尧桀不共国而治【家语致思】奔蜂不能化藿蠋越鸡不能伏鹄卵【庄子庚桑楚】大声不入于里耳【同上天地】黄钟大吕不从烦奏之舞【列子】或曰孔子读而仪秦行曰甚矣鳯鸣而鸷翰也【扬渊骞】金钩玉饵虽珍而不能制九渊之沈鳞显宠丰禄虽贵而不能致无欲之人【抱朴子】盘旋揖逊非御冦之容擐甲缨胄非廊庙之饰【同上】轩车不可以适越冠冕不可以之胡【文中子】
