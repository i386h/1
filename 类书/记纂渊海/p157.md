<!-- { "loadSidebar": true } -->
　　子孟子周流忧世思济斯民　经营八纮之内心勦形瘵何勤如焉【孟序】有安社稷臣者以安社稷为悦也　思天下之民有不被尧舜之泽者若已推而纳之沟中忧以天下【孟子】　今世之仁人蒿目而忧世之患【荘子】周行天下上説下教虽天下不取强聒而不舎【荘子】杨子见路逵而哭为其可以南可以北墨子见练丝而泣为其可以黄可以黒　神农憔悴尧痩臞舜霉黒禹胼胝由此观之则圣人之忧劳亦甚矣【淮南子】目若营四海【文中子】史楚子囊死遗言谓子庚必城郢君子谓子囊忠将死不忘卫社稷　嫠不恤其纬而忧宗周之陨【左】忧国如饥渴【鲍宣传】孔席不暖墨突不黔【西汉】陈蕃曰当今之世三空田野空朝廷空仓库空【后汉】刘寛任重责大忧心如醉【本传】陈蕃曰鄙谚言盗不过五女门以女贫家也今后宫之女岂不贫国乎【续汉书】王坦之卒临终与谢安桓冲书惟以国家为忧言不及私【晋鉴】昔腰腹过于十围今之瘦削裁二尺余旧带犹存非为妄説救物故也【梁鉴】吴汉病笃车驾亲临问所欲言对曰臣愚无所知识惟愿陛下慎无赦而已【汉鉴】房龄留守京师疾笃语诸子曰今天下无事惟东征未已乃上表谏上谓公卿曰彼病笃如此尚能忧我国家　温彦博薨上谓侍臣曰彦博以忧国之故精神耗竭　上将发兵讨新罗侍中张文瓘卧疾在家自舆入见谏上乃止　晋州男子郇模以麻编发持竹筐苇席哭于东市人问其故对曰愿献三十字一字为一事若言无所取请以席裹尸贮筐中弃扵野其言团者请罢诸州团练使也监者请罢诸道监军使也【唐鉴】
　　传记家国愔愔如日将暮【潘佑表】
　　集生逢尧舜君不忍便永诀当今廊庙具搆厦岂云缺葵藿倾太阳物性固莫夺　贤有不黔突圣有不暖席安得壮士挽天河浄洗甲兵长不用　几时髙议排
　　金门各使苍生有环堵　安得大厦千万间尽庇天下寒士皆欢顔【杜诗】自古圣人贤士皆非有心求于闻用也悯其时之不平人之不义得其道不敢独善其身而必以兼济天下也孜孜矻矻死而后已故禹过家门不入孔席不暇暖而墨突不得黔彼二圣一贤者岂不知自安佚之为乐哉诚畏天命而悲人穷也【韩文】岂无成都酒忧国只细倾【杜工部集】前古之兴亡未尝不经于心【韩文】疾与忧积【栁文】惟歌生民病愿得天子知未得天子知甘受时人嗤药良气味苦瑟淡音声稀但自髙声歌庶几天听卑　但伤民疾痛不识时忌讳　安得万里裘盖褁周四垠穏暖皆如我天下无寒人　一夫不获若纳之于隍　我若未忘世虽闲心亦忙世若未忘我虽退身难藏【白乐天】遂我一身逸不如万物安【元稹集】以生人为心【唐文粹】负其道以环轸于诸侯【皇甫湜】志士白髪早【孟东野】夫仲尼之悲不在麟也墨翟之泣不在丝也且阮籍纵车于途途穷辄恸岂始虑不至耶盖假事讽时致意于此耳【沈顔登华防】心为四海悬【袁阳源】
　　本朝貌先年老因忧国事与心违始乞身【欧公】白发忧民虽种种丹心许国尚桓桓【欧公】进不知富贵之为乐退不忘天下以为心【欧公】中原未得平安报醉里眉攅万国愁【介甫诗】吕献可病卧洛阳犹旦夕愤叹以天下事为忧过于在位任其责者【吕诲墓志】士当先天下之忧而忧后天下之乐而乐也【范文正公】
　　要君
　　经臧武仲以防求为后扵鲁虽曰不要君吾不信也【论语】子曰事君三违而不出境则利禄也人虽不曰要吾弗信也【礼记】
　　史建章宫有物出状似麋诏东方朔视之朔曰愿赐美酒麋肉饮飱臣乃言诏曰可已飱又曰某所有公田鱼池蒲苇数顷愿以赐臣臣乃言诏曰可于是朔乃言【史】姚崇知帝鋭于治乃先设十事以坚帝意即阳不谢帝怪之崇因疏奏臣愿以十事闻陛下度不可行臣敢辞帝曰朕能行之崇乃谢翌日同中书门下三品【唐书】
　　爱亲【附奉亲】
　　经靡瞻匪父靡依匪母【诗】肇牵车牛逺服贾用孝养厥父母【书】亲有疾饮药子先尝之　啜菽饮水尽其欢斯之谓孝　下气怡声问所欲而敬进之柔色以温之滫髓以滑之腴膏以膏之　防甘柔滑【礼记】
　　子子路曰昔者由也事二亲之时常食藜藿之羮为亲负米百里之外　齐聘曽子为卿曰吾不忍逺亲而为人役【家语】以孝敬易以孝爱难　曽子曰吾及亲仕三釜而心乐后仕三千钟而不洎吾愁【愁一本作悲荘子】
　　史孝如曽参义不离其亲一宿于外【苏秦传】颖考叔曰小人有母皆尝小人之食矣未尝君之羮请以遗之【左传】旦夕得甘毳以养亲而供养备【聂政传】李密曰为人子者愿为人兄不愿为人弟兄者事亲之日长弟者事亲之日短【蜀志】视省席褥燥湿数奉甘毳食物【丙吉传】黄香九嵗失母思慕号泣事父竭力致养冬无被袴而尽滋味暑扇床枕寒则以身温席【后汉】郄超党桓氏【温】不令其父愔知之将亡出一箱书付门生曰本欲焚之恐尊公以伤愍为弊我亡后若大损眠食可呈此箱不尔便烧之愔后果哀悼成疾门生呈之则悉与温往反密计愔于是大怒曰小子死恨晩矣更不复哭【晋书本传】潘岳退居于洛之涘防雨新晴六合清朗太夫人乃御板舆升轻轩昆弟班白儿童稚齿称万夀以献觞咸一惧而一喜夀觞举慈顔和浮杯乐饮丝竹骈罗顿足起舞抗音髙歌人生安乐孰知其他【晋书】浩父病笃乃剪爪截髪夜在庭中仰祷斗极为父请命求以身代叩头流血嵗余不息家人罕有知者【崔传】承顺顔色【唐书】
　　传记子春孝道义感神明方驾曽闵连踪丁郭【史通】老莱子楚人养亲极甘脆年七十父母犹存莱子服斑斓之衣为婴儿戏于亲前【髙士传】
　　集凡侍父母得如曽参可以无讥也【韩文】忘身展孝【白乐天】眷恋庭帏心不遑安　馨尔夕膳洁尔晨飱【文选】白华増勤防衣是慕朝盥夕膳候色承顔防防斋栗烝烝不匮有若楚老莱子之为婴儿也【陈子昻】承欢膝下驭潘舆于家园【骆宾王】
　　慢亲
　　经子弗祗服厥父事　侮厥父母【书】
　　子好货财私妻子不顾父母之养【孟子】妻子具而爱衰于亲【荀子】
　　史借父耰锄虑有徳色母取箕箒立而谇语【西汉】
　　本朝譬如人子得过于父母惟有恭顺静思引咎自责庶几可解今乃诘责奴婢恣行棰楚以此事亲未有见赦于父母者【东坡集】
　　教子
　　经教诲尔子式谷似之【诗】
　　子君子之于子爱之而勿面使之而勿貌导之以道而勿彊【荀】人有教其子曰尔行矣慎无为善曰不为善将为不善耶应之曰善且犹弗为况不善乎此全其大器者也【淮南子】
　　史狐突曰子之能仕父教之忠古之制也防名委质贰乃辟也父教子贰何以事君　石碏曰臣闻爱子教之以义方弗纳于邪骄奢淫佚所自邪也【左】汉孝武曰生子当置之齐鲁礼义之邦【史记】樊宏戒子曰富贵盈溢未有能终者吾非不喜荣势也保身全已岂不乐哉【后汉】郑以书戒子益恩曰入此嵗来已七十矣宿素衰落仍有失误按之礼典便合传家今我告尔以老归尔以事将闲居以安性覃思以精业自非拜国君之命问族亲之忧展敬坟墓观省野物胡尝扶杖出门乎家事大小汝一承之家今差多于昔勤力务时无恤饥寒菲饮食薄衣服节夫二者尚可令吾寡悔【悔一作恨】若忽忘不识亦已焉哉【东汉传】范滂谓其子曰吾欲使汝为恶恶不可为使汝为善则我不为恶【通鉴】
　　传记王昶名其兄子曰黙曰沈名其子曰浑曰深为书戒之曰吾以四者为名欲使汝曹顾名思义不敢违越夫物速成则疾亡晩就则善终朝华之草夕而零落松栢之茂隆冬不衰夫能屈以为伸让以为得弱以为强鲜不遂矣【通鉴魏明】魏文帝诫子曰父母于子虽肝肠腐烂为其掩蔽不欲乡党士友闻其罪过然行之不改人自知之【见太平御览】马援戒兄子曰吾欲汝曹闻人过失如闻父母之名耳可得闻口不可得言也好议论人长短妄是非政法此吾所大恶也宁死不愿闻子孙有此行也龙伯髙敦厚周慎口无择言谦约节俭亷公有威吾爱之重之愿汝曹效之杜季良豪侠好义忧人之忧乐人之乐清浊无所失父丧致客数郡毕至吾爱之重之不愿汝曹效也效伯髙不得犹为谨敕之士所谓刻鹄不成尚类鹜者也效季良不得陷为天下轻薄子所谓画虎不成反类狗者也【马援传】邓禹内行淳备有子十三人各使守一艺脩整闺门教养子孙皆可以为后世法【汉鉴】窦融曰臣有子朝夕教导以经艺不令观天文见防记诚欲令恭肃畏事恂恂守道不愿其有才能【汉鉴】王昶戒子曰未有千名要利不厌而能保世持家永全福禄者也【魏本传】王昶明帝时为威将军尝为书诫其子及其兄子曰吾与时人从事虽出处不同然各有取颍川郭伯益好尚通达敏而有知其为人洪旷不足轻贵有余得其人重之如山不得其人忽之如草吾以是亲之昵之不愿儿子为之北海徐伟长不沽髙名不求茍得澹然自守惟道是务其有所是非则托古人以见意当时无所褒贬吾钦之重之愿儿子师之东平刘公干博学才髙识逺有大志然性行不均少所拘忌得失足以相补吾爱之重之不愿儿子慕之乐安任昭先淳粹履道内敏外恕推逊恭谦处不避洿而义勇在朝忘身为国吾友之善之愿儿子遵之【魏三国志】刘殷有七子五子各授一经一子授太史公一子授汉书一门之内七叶俱兴北州之学殷门为盛【晋书】顔延之尝早诣竣见宾客盈门竣尚未起延之怒曰汝出粪土之中升云霞之上遽骄傲如此其能久乎【通鉴】蔡王智积帝之弟子也有五男止教读论语孝经不令交通宾客或问其故智积曰卿非知我者其意恐诸子有才能致祸也【隋鉴】朱仁轨尝诲子弟终身逊路不枉百步终身逊畔不失一段【唐书】上谓侍臣曰朕自立太子遇物则诲之见其饭则曰汝知稼穑之艰难则常有斯饭矣见其乗马则曰汝知其劳逸不竭力则常得乗之矣见其乗舟则曰水所以载舟亦所以覆舟民犹舟也见其息于木下则曰木从绳则正后从谏则圣【唐鉴】傅奕临终戒其子曰无得学佛书时年八十五【唐鉴】栁玭尝戒其子曰凡门第髙可畏不可恃也立身行已一事有失则得罪重于他人死无以见先人于地下门髙则骄心易生族盛则为人所嫉懿行实才人未信之少有疵累众皆指之【唐书本传】房龄尝恐诸子骄侈席势凌人乃集古今家诫为屏风曰留意于此足以保躬矣【唐书房龄传】栁氏自公绰以来世以孝弟礼法为士大夫所宗玭尝戒子弟曰凡门地髙可畏不可恃也【唐鉴】髙洋太妃曰汝父如龙兄如虎【通鉴】李存审出于寒防常戒诸子曰尔父少提一劒去乡里四十年间位极将相其间出万死获一生者非一破骨出镞凡百余因授以所出镞命藏之曰尔曹生于膏粱当知尔父起家如此也【唐鉴】
　　传记今世小人知读论语孝经尚为人师虽千载冠冕不晓书记者莫不耕田养马若能保数百卷书千载终不为小人也谚曰积财千万无过读书【北齐】郑奕尝以文选教其子其兄曰何不教他读孝经论语免他学沈谢嘲风咏月汚人行止【外史】
　　集辛勤三十年始有此屋庐此物岂无华于我自有余【韩退之诗】凡人不能教其子者非欲陷其罪恶但重扵呵怒伤其顔色不忍楚挞其肌肤耳当以疾病为喻安得不用汤药针艾救之哉【顔氏家训】
