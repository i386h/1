<!-- { "loadSidebar": true } -->
　　经水在火上既济君子以思患而预防之　重门撃柝以待暴客盖取诸豫　君子安而不忘危存而不忘亡治而不忘乱是以身安而国家可保也【易】惟事事乃其有备有备无患【书】迨天之未隂雨彻彼桑土绸缪牖户【诗】三年耕必有一年之食九年耕必有三年之食以三十年之通制国用虽有凶旱水溢民无菜色　其备豫有如此者【礼】凡事豫则立不豫则废【中庸】
　　子孔子曰有文事必有武备有武事必有文备【家语】图难于其易为大于其细【老子】务本而节用则天不能贫养备而动时则天不能病故水旱不能使之饥渇寒暑不能使之疾妖怪不能使之防　先患虑患谓之豫豫则祸不生【荀子】事无备则废是以圣王务其大备【管子】夫天地之大计三年耕而余一年之食率九年而有三年之蓄十八年而有六年之积二十七年而有九年之储虽沴旱灾害之殃民莫穷困流亡也【淮南子】
　　史魏绛曰抑臣愿君安其乐而思其终也书曰居安思危思则有备有备无患　备豫不虞古之善教也　备豫不虞善之大者也　凡百君子莫不代匮言备之不可以已也　士季曰诸侯相见军卫不彻警也【左宣】智者备祸于未形【史赵世家】夫积贮者天下之大命苟粟多而财有余何为而不成以攻则取以守则固以战则胜懐敌附逺何招而不至　尧有九年之水汤有七年之旱而国无损瘠者以蓄积多而备先具也【通鉴】絶其绵绵塞其防防【东汉】防隄完全虽遭雨水霖潦不能为变【通鉴】顔真卿为平原守禄山逆节颇着真卿以霖雨为托修城浚壕无防禄山果反河朔尽陷独平原城守具备　善治病者不使至危惫善救灾者勿使至赈给少则不足活人活人多则阙国用国用阙则复重敛矣【唐书】
　　传记陶公作荆州敇船官使锯木屑不限多少悉藏之时咸不解此意后正防值积雪防日始晴聴事前除雪地甚润湿于是用木屑覆之都无所妨【世说】
　　集服絺绤之凉者不苦盛暑之郁燠袭貂狐之暖者不忧至寒之凄怆何则有其具者易其备也【王褒圣主得贤臣颂】一歳之旱人斯具舟三月之热人斯具裘【刘宾客】蓄谷者不病防年蓄珠玉者不虞殍死【栁文】
　　本朝如储药石以待疾病如种梓漆以备器用【东坡】
　　无备
　　经易而无备也【易】
　　子事无备则废【管子】故国无九年之蓄谓之不足无六年之积谓之闵急无三年之蓄谓之穷乏【淮南子】大寒而后索衣裘不亦晩乎【子】
　　史不备不虞不可以师　莒恃其陋而不修城郭浃辰之间而楚克其三都无备也夫　城濮之役晋无楚备以败于邲邲之役楚无晋备以败于鄢　无备而言辨着犹拾沈也　耻匹夫不可以无备况耻国乎【左传】物不素具不可以应卒【史记秦世家】公家无一年之蓄百姓无旬日之储上下俱匮无以相救【西汉谷永传】李左车曰千里餽粮士有饥色樵苏后防师不宿饱【韩信传】
　　集尝思世人居平不读一方病则委千金于庸夫之手【刘宾客】本朝国之用兵正如私家之造屋凡屋若干材石之费谷米为钱若干布算而定无所赢缩矣工徒入门斧斤之声铿然而百用毛起不可复计此虑不素定之过也旣作而复聚粮旣斵而复求材其费必倍其工必不坚【东坡荅李宗书】
　　谨防
　　经遇其忧悔吝之时其介不可慢也【注悔吝纎芥虽细不可慢易而不谨也易】怨岂在明不见是图　怨不在大【书】念虑几微以保其安【书注】相在尔室尚不愧于屋漏无曰不显莫予云觏能谨微接下【诗】聴于无声视于无形　礼之教化也
　　防其止邪也于未形使人日徙善逺罪而不自知也易曰君子谨始差若毫厘缪以千里【礼】君子戒慎乎其所不睹恐惧乎其所不闻莫见乎隠莫显乎微故君子慎其独也知微之显可与入徳矣【中庸】
　　子夫墙之壊必于隙劒之折必有齧圣人见之蚤故万物莫能伤也【淮南子】君子微慎厥徳悔吝不至【子】智者识轻小之为善故谨防细之危【刘子】
　　史无使滋蔓蔓难图也【左】君亲无将将而诛焉【公羊】纣始为象箸箕子叹曰彼为象箸必为玉杯为玉杯则必思逺方珍怪之物舆马宫室之渐自此始不可振也【史宋世家】明者逺见于未萌而知者避危于无形祸固多藏于隠防而发于人之所忽者也　春秋之义君亲无将将而必诛【通鉴】凡患生于所忽祸发于细防【后汉】轻者重之端小者大之源故隄溃蚁孔气泄鍼芒明者谨防智者识浅絶其绵绵塞其防防　政令犹汗往而不反【东汉】君子
　　推防达者寻端见绪履霜知氷践露知暑【后汉蔡邕传】喜怒怨爱祸福所因可不谨欤【东汉孔融传】当及其根柢未深而扑取之此救火贵速之势也【通鉴】百寻之屋突直而燎焚千里之堤蚁垤而穿败古人防小以全大谨防以杜萌【晋书】魏徴上言比者弟子陵师奴婢忽主下多轻上皆有为而然渐不可长【通鉴】禇遂良曰諌臣必諌其渐及其满盈无所复諌【唐书】沛王贤闻王勃善属文召为修撰时诸王鬭鸡勃戯为文檄英王鸡太宗见之怒曰此乃交构之渐斥勃出沛府【通鉴】小者大之渐防者着之萌故君子谨初圣人存戒　隙不在大【唐书】
　　传记谚曰教妇初来教儿婴孩【顔氏家训】狐防防物亦蠧大猷【选弹文】
　　不能谨防
　　经由辩之不早辩也　小人以小善为无益而弗为也以小恶为无伤而弗去也故恶积而不可揜罪大而不可解【易】差若毫厘缪以千里【礼】
　　子子曰苍梧娆娶妻而美让其兄矣然非礼之让也不谨其初而悔其后何嗟及矣　熖熖不灭炎炎若何防防不壅终为江河绵绵不絶或成网罗毫末不札将寻斧柯【家语】防防源水不壅不塞毂旣破碎乃大其辐事以败矣乃重叹息其亡益乎【荀子】木之折也必通蠧墙之壊也必通隙【韩非子】
　　史为虺弗摧为蛇将若何【国语】绵绵不絶蔓蔓柰何毫厘不伐将用斧柯【史苏秦传】盗贼始发其源甚防部吏伍人所能禽也咎在长吏不为意县欺其郡郡欺朝廷实百言十实千言百【通鉴】髙恭之曰养虺成蛇悔无及矣【北史本传】上初苦风头重目不能视百司奏事上或使皇后决之后性敏涉猎文史处事皆称防由是始委以政事权与人主侔矣【通鉴】
　　集防防不遏终变桑田焰焰靡除卒燎原野【陆贽奏议】毫厘之差或致弊于寰海晷刻之娱或遗忘于歴年【韩愈为宰相表】本朝白起发一疑心坑虎士如虮虱石崇发一快心截蛾眉如刍俑李斯发一忍心横尸四海杨国忠发一疾心激祸百年其端甚防其流甚广【明道集】卵不除使成羽翼【续世说】
　　鉴别
　　经旌别淑慝彰善瘅恶【书】儗人必于其伦【记曲礼下】孔子曰管仲遇盗取二人焉上以为公臣曰其所与游辟也可人也【注言此二人但居恶人之中使之犯法记杂记下】凡赐君子与小人不同日礼子夏曰可者与之其不可者拒之【语】
　　子是非之心智之端也【孟】有权衡之称者不可欺以轻重【管子】驽骥同辕伯乐为之咨嗟玉石相揉和氏为之叹息【孔丛子】甯戚击角而疾歌齐桓公闻之曰异哉歌者非常人也命后车载之【淮南子】马有骥之一毛不可谓之骥龙有蛇之一鳞不可谓之蛇【刘子】魏徴曰大业之际徴也尝与诸贤侍文中子谓徴及房杜曰贤辈虽聪明特达然非董薛程仇之比虽逢明主必愧礼乐【文中子】
　　史淳于髠曰狐裘虽弊不可补以黄狗之皮　人固未易知知人亦未易【史】信数与萧何语何竒之　萧何闻信去不及以闻自追之居三日来曰诸将易得耳至如信者国士无双王欲长王汉中无所事信必欲争天下非信无可与计事者　吕氏问相髙帝曰陈平智有余然难独任周勃重厚少文然安刘氏必勃也　初绛侯周亚夫为丞相赵禹为丞相史府中皆称其亷平然亚夫弗任曰极知禹无害然文深不可以居大府【通鉴】冠虽敝必加于首履虽新必贯于足　履虽鲜不加于枕冠虽敝不以苴履　刀笔吏不可为公卿　长卿虽贫其人足依也　初何武为郡吏时事太守何夀夀知武有宰相器以其同姓故厚之【西汉】帝谓执金吾冦恂曰颍川迫近京师当以时定惟念独卿能平之耳从九卿复出以忧国可也周璆髙洁之士前后郡守招命莫肯至唯蕃能致焉特为置榻去则垂之【东汉】陈蕃为豫章守不接宾客唯功曹徐穉来特设一榻去则悬之【同上】郭泰识张孝仲刍牧之中知范特祖邮置之役邵公子许伟康并出屠酤司马子威拔自卒伍【后汉】荀淑遇黄宪于逆旅时年十四淑竦然异之揖与语移日不能去谓宪曰子吾师表也既而前至袁阆所未及劳问遂曰子国有顔子寜识之乎阆曰见吾叔度耶是时同郡戴良才髙倨傲每见宪未尝不正容及归罔然若有失也戴良曰不见叔度自以为无不及既覩其人则瞻之在前忽焉在后固难得而测矣郭泰少逰汝南先过袁阆不宿而退进往从宪累日方还范晔论曰黄宪言论风防无传闻然士君子见之者靡不深服逺去鄙吝将以道周性全无得而称乎余曽祖穆侯以为宪隤然其防顺渊乎其似道浅深莫臻其分清浊未议其方　郭泰初逰雒阳时人莫识陈留符融一见嗟异以介于河南尹李膺　简练清髙斥黜愎邪【通鉴】或问祢衡曰盍从陈长文司马伯达乎曰吾焉能从屠沽儿耶唯善孔融及杨修常称曰大儿孔文举小儿杨徳祖余子碌碌莫足数也　曹操曰生子当如孙仲谋如刘景升儿子豚犬耳【通鉴】管寜曰吾与刘颍川兄弟语使人神思清发昬不假寐自此之外殆白日欲寝矣【晋书】吴尝置丞相众议归张昭吴王曰孤岂为子布有爱乎頋丞相事烦而此公性刚所言不从怨咎将兴非所以益之也　嵇康尝诣隠者汲郡孙登登曰子才多识寡难乎免于今之世矣【通鉴】吕防年十五随邓当击贼防见而竒之引置左右张昭荐拜别部司马【吴志】晋武帝闻王衍名问戎曰夷甫当世谁比戎曰未见其比当从古人中求耳　闵鸿见陆云竒之云此儿若非龙驹即是凤雏　山涛为吏部甄拔人物各为题目　阮籍能为青白眼见礼俗之士以白眼对之嵇喜来吊籍作白眼喜弟康造焉籍大恱乃见青眼和璧之在荆山隋珠之潜重川非遇其人焉有连城之价照车之名乎【晋书】王述性沈静每坐客辨论蠭起而述处之恬如也年三十尚未知名人谓之痴导以门地辟之既见唯问江东米价述张目不荅导曰王掾不痴人何言痴也【通鉴】石勒集衣冠人物别为君子营【晋纪】孙权克荆州将吏悉归附潘濬不见权遣人致之为治中荆州诸军事一以谘之【吴志】马秀曰雄作太唯桓谭以为必传后世【晋书】魏主尝引崔浩出入卧内尝指浩以示新降髙车渠帅曰汝曹视此人尫纎懦弱不能弯弓持矛然其胷中所懐乃过于甲兵【通鉴】良玉未剖与瓦石无异骐骥未试与驽马相杂及其剖而莹之驰而试之玉石驽骥然后始分【北史】辛彦之拜隋州刺史于时州牧多贡珍玩惟彦之所贡并供祭之物髙祖善之顾谓朝臣曰人安得无学彦之所贡稽古之力也【隋书】吏部侍郎髙孝基名知人见龄曰仆阅人多矣未见如此郎者见如晦谓曰君有应变之才必任栋梁之重俱以子孙托之张昌龄王公谨皆善属文名振京师考功员外郎王
