<!-- { "loadSidebar": true } -->
　　经女正位乎内男正位乎外父父子子兄兄弟弟夫夫妇妇而家道正　九三家人嗃嗃悔厉吉妇子嘻嘻终吝象曰家人嗃嗃未失也妇子嘻嘻失家节也【易】诸父兄弟备言燕私　妻子好合如鼓瑟琴兄弟旣翕和乐且湛冝尔室家乐尔妻孥　令妻寿母【诗】父母在闺门之内戏而不叹　父子笃兄弟睦夫妇和家道之肥也闺门之内有礼故三族和【礼记】
　　子父诏其子兄教其弟【庄】
　　史姑慈妇聴夫和妻柔礼也【左】父慈子孝夫信妻贞家之福也【蔡泽传】石奋子孙为小吏来谒必朝服见之子孙在侧虽宴必冠【本传】张敞曰闺门之内夫妇之私有过于画眉者【本传】邓训于闺门兄弟莫不敬惮诸子进见未尝赐席接以温色【东汉】闺门雍穆【三国志】司马防诸子虽冠成人不命曰进不敢进不命曰坐不敢坐不指有所问不敢言父子之间肃如也【魏志】仇香妻子事之若严君妻子有过免冠自责妻子庭谢思过香冠妻子乃敢升堂【通鉴】卢度世闺门之内和而有礼虽世有屯夷家有贫富百口怡怡丰俭同之【宋纪】代宗曰不痴不聋不作阿家翁儿女子闺房之言何足聴也【唐纪】何曽闺门整肃与妻相见正衣冠相待如賔己南面妻北面再拜上酒一岁不过再三　庾亮动由礼节闺门之内不肃而成【晋书】杨遁一家之内男女百口缌服同爨庭无间言魏世以来惟有卢杨乌兄弟及播【遁之祖】昆季当世莫逮焉【北史】元暐三世不异居家人怡怡如也【唐书】愽陵崔倕缌麻三世同爨贞元以来言家法者以倕为首生六子一登宰辅五任大僚其昆仲自始仕至贵达亦同居光徳里一宅宣宗闻之叹曰崔邠家门孝友可为士族师矣【崔邠传】
　　传记父子不和其世破亡兄弟不和不能久同夫妇不和家至大凶【说苑】
　　集凡人家中门事外人不可周知【李翺】子严父诏妇顺夫指【韩文】
　　宠嬖
　　经緑兮丝兮女所治兮【诗】
　　子郑公穆孙后庭比房数十皆择稚齿婑媠者以盈之【列子】
　　史齐侯好内多内宠内嬖如夫人者六人【左】纣爱妲己妲己之言是従　秦囚孟尝君使人抵秦幸姬求解献狐白裘幸姬为言昭王释孟尝君　楚怀王聴郑袖之言释去张仪　为平阳主讴　宠之颛房燕【史记】石崇有婢曰緑珠孙秀使人求之不得秀怒劝赵王伦诛崇崇谓緑珠曰我为尔得罪緑珠泣曰当效死于君前因自投于楼下而死【晋书】更衣入侍　乔知之有美妾曰碧玉知之为之不眠【唐纪】梁故将刘鄩侍儿王氏有美色号花见羞【五代史】
　　传记张天锡疾美人阎姬薛姬皆自杀二姬国色并有殊宠天锡每谓之曰汝二人将何以报我我死之后岂可更为人妻皆曰尊君不讳妾请效死于前洒扫于地下无他志【崔鸿春秋】桓温尚明帝女南康公主温平蜀以李势妹为妾甚有宠尝着别室后主闻与数十婢防刃袭之值李梳头髪垂地姿貎端丽乃徐下地结髪敛手向主曰国破家亡无心至此今日若能见杀虽死之日犹生之年神色闲正辞气凄惋主扵是掷刃前抱之曰我见汝亦怜何况老奴遂善遇之【世说】石季伦有爱婢曰翔风妙年别五声能观金色翔风年三十妙年者疾之崇乃退翔风为房老【拾遗记】宁王有乐妓宠姐美色善歌客莫见李太白曰王何吝此女示于众乃设七寳花障召宠姐歌扵障后白曰虽不许见而闻其声亦幸矣【天寳遗事】石季伦所爱婢数十人季伦尝屑沈水香如尘末布象床上所爱者践之无迹则赐珍珠百琲若有迹者即节其饮食令体轻故闺中相戏曰尔非细骨轻躯那得百琲珍珠【王子年拾遗记】唐申王每冬月苦寒冷宫女宻围而坐谓之妓围【天寳拾遗】元载纳薛瑶英为姬以金丝帐却尘褥处之以红绡衣衣之【古今诗话】元载宠姬薛瑶英能诗书善歌舞仙姿玉质肌香体轻虽旋波夷光飞燕緑珠不能过也【合检】李太尉为亡姬谢秋娘撰望江南【乐府杂録】张建封节制武宁纳舞妓盻盻燕子楼白乐天经徐与诗曰醉娇无气力风袅牡丹花公薨盻盻不他适多以诗代问答有诗三百首燕子楼集乃和白诗云自守空楼敛恨眉形同春后牡丹枝舍人不防人深意讶道泉台不去随　泰娘韦尚书家主讴者　又张好好以善歌为沈述师著作以双鬟纳之【丽情集】韩退之二妾一曰绛桃一曰柳枝皆能歌舞柳枝后逾垣走専宠绛桃矣【语林】潘杭嬖于美妾解愁姓赵母梦海棠花蕋而生【外史梼杌】
　　集如姬寝卧内【中山王妾】侍者蛊媚巾防鲜明【选南郊赋】秀色燃红黛娇香发绮罗钟前鸾对舞琴里鳯传歌妬宠倾心意衔思柰老何【张说之文】别馆觉来云雨梦后门归去蕙兰丛【李义山】樱桃樊素口杨柳小蛮腰　金钗十二行　春従春逰夜専夜【白居易】宴専席寝専房【陈洪传】荐枕青娥艶【刘长卿】后宫佳丽三千人三千宠爱在一身【白乐天】侍婢艶倾城【杜诗】此婢娇娆恼杀人凝脂为肤翡翠裙【卢仝】曲眉丰颊清声而便体秀外而恵中飘轻裾翳长袖粉白黛緑者列屋而闲居妬宠而负恃争姸而取怜【韩文】虢国夫人承主恩平明走马入宫门却嫌脂粉汚顔色淡扫蛾眉朝至尊【杜诗】侍女低鬟落翠花【杜牧之】嫔嫱左右如花红【杜】本朝敛色避新姬　爱君小鬟新买得如手未触新开花【欧公集】列星闲蛾眉【坡诗】妾薄命【主家十二楼一身当三千古来妾薄命事主不尽年起舞为主寿相送南阳阡忍着主衣裳为人作春妍有声当彻天有疾当彻泉死者恐无知妾身长自怜叶落风不起山空花自红捐世不待老恵妾无其终一死尚可忍百嵗何当穷天地岂不寛妾身自不容死者如有知投身自相従向来歌舞地夜雨鸣寒蛩后山】
　　婢妾
　　经嘒彼小星三五在东肃肃宵征夙夜在公寔命不同嘒彼小星维参与昴肃肃宵征抱衾与裯寔命不犹【诗】悼公之母【哀公之妾也】死哀公为之齐衰有若曰为妾齐衰礼与公曰吾得已乎哉鲁人以妻我妻不在妾御莫敢当夕　士妾有子而为之缌无子则已　买妾不知其姓则卜之【礼记】
　　子臧获【奴婢也方言谓荆淮海岱之间骂奴曰臧骂婢曰获燕齐亡奴谓之臧亡婢谓之获或曰取货谓之臧答得谓之获皆谓奴婢阙】
　　史泉丘人有女奔僖子僖子使助防氏之簉【注防氏之女为僖子副妾故纳泉丘之女以副助之】若以妾为夫人则固无其礼也【左】苏秦曰闻客有逺为吏而其妻私扵人者其夫将来其私者忧之妻曰吾已作药酒待之矣夫至妻使妾举药酒进之妾欲言酒之有药则恐其逐主母也欲勿言则恐其杀主父也扵是佯僵而弃酒主父怒笞之妾一僵覆酒则上存主父下安主母【史】充下陈【李斯书】愿为箕箒妾张苍妾百数尝孕者不复幸【西汉】妾不敢以燕媠见【楚夫人传】为傅婢所毒【王吉传师古曰凡言傅婢者谓傅相其衣服袵席之事】贱婢不可以为主　帝赐张志和奴婢各一志和配以为夫妇号渔童樵青【新唐书】
　　集岂惟炊爨之劳抑亦巾箱之宠【白帖】越婢脂肉滑【元稹集】女使护衣【李义山文】一婢赤脚老无齿【韩文】
　　传记郑家奴婢读书一婢不称防使人拽着泥中须臾一婢来问曰胡为乎泥中答曰薄言往愬逢彼之怒周浚过汝南李氏有女络秀因求为妾【世说】汉尚书郎
　　入直给女侍使二人皆选端正妖丽执香炉护衣服【通典】桓妾当产畏风应须帐桓曰不须作帐可以到夫人故帐与之【类说】潞州节度使薛嵩有妾曰红线嵩遣掌笺表号内记室【侍儿小名録】
　　本朝小婢立我前赤脚两髻丫【欧公】真是青裙两髻丫常呼赤脚婢雨中撷园蔬　自遣赤脚沽村酿【坡】
　　仆従
　　经我仆痡矣　仆夫况瘁　徒御不惊【诗】趋走给召呼【周礼】
　　子子贡曰冉雍使其陈如借【家语】
　　史秦伯送卫于晋三千人寔纪纲之仆　使训羣驺知礼　皂舆台　马有圉牛有牧以待百事　负覊絏以従扞牧圉【左】　厮役扈养【公羊传析薪为厮炊烹为养】髙渐离为人庸保匿作　吕不韦家僮万人【师古曰婢妾之总称也】张耳陈余其厮役莫非天下英杰　人之奴得无笞骂足矣奴虏使之　桀黠奴人之所患也唯刁间收取使之【刁能蓄豪奴】爱幸监奴【师古曰奴之监知家务者也】苍头庐儿　苍头【汉史】诸史有长史乃帐下吏【魏志】祖逖有胡奴曰王安逖甚爱之及约之诛安叹曰岂可使祖士稚无后乎乃往就市观刑逖庶子道重始十嵗安窃取以归匿之变服为沙门【通鉴】卢怀谨死家无余蓄惟一老苍头请自鬻以办防事萧颖士有奴事颖士十余年笞楚严惨或劝其去曰
　　非不能爱其才也　帝赐张志和奴婢各一志和配以为夫妇号渔童樵青【唐纪】
　　传记晏子曰臣非厨养之臣【说苑】咸阳郭氏一苍头曰捧剑每遭鞭捶一日忽题诗曰青鸟衔葡萄飞上金井栏美人恐惊去不敢卷帘看其主遂稍容之【范据】
　　集太史公牛马走【司马迁书】鹰犬之才牙爪可任【陈琳檄】内无应门五尺之童【李令伯表】扫除之【晋书】一奴长须不裹头【韩】地上虮虱臣【卢仝】趋厮走养【皮日休记】
　　本朝更烦赤脚长须老【东坡】
　　外氏
　　经为外祖父母何以小功也以尊加也【礼】母之考为外王父母之妣为外王母【尔雅】
　　史王符无外家【东汉】荀朂依舅氏十余岁能属文従外祖魏太傅钟繇曰此儿当及其曽祖　魏舒少为舅氏氏所养营宅相者云当出贵甥魏舒尚幼自言曰当为外氏成此宅相【晋书】梁王筠清洁好学沈约见以为似外祖袁粲谓张稷曰王郎非惟额类袁公风韵都欲相似【南史】温造曰臣外五世祖李靖【唐本传】杨于陵生子名嗣复韩滉抚其顶曰名与位皆逾其父杨氏之庆也【嗣复传滉其外祖也】
　　集段公威徳当流庆于外孙【白傅集】魏舒少孤长扵氏周翼无托养在郤家【白帖】扶牀小女君先识应此防防似外翁　于仆为外诸翁【元防之】外氏之世徳存乎古史乎人言　沐外族之休光【栁文】郤公不易胜莫着外家欺【王建集】
　　本朝外氏清贫【类要】外家英俊场【后山诗】
　　母党
　　经従母之夫舅之妻二夫人相为服君子未之言也或曰同爨缌【礼记】
　　史初叔向欲娶扵申公巫臣氏其母欲娶其党叔向曰吾母多而庻鲜吾惩舅氏矣【左传言母多妾媵而庶子鲜少嫌母氏性不旷云】韦縚奏丧服舅丝麻三月従母外祖父母皆小功五月外祖至尊同扵従母之服姨舅一等服则轻重有殊堂姨舅亲即未疎恩絶不相为服舅母则承外族不如同爨之礼窃以古意犹有所未畅者也请加外祖父母为大功九月姨舅皆小功五月堂舅堂姨舅母并加至祖免　韦述议曰母党比扵本族不可同贯明矣　敕姨舅亲既服小功舅母不得全降宜服缌麻堂姨舅冝服袒免【唐纪】
　　外孙
　　经女子之子为外孙【尔雅】
