<!-- { "loadSidebar": true } -->
　　本朝螳螂当辙恃长臂熠燿宵行矜照火　譬如学捧心初不悟已丑【山谷】无异于鼓井淖而议东海坐蚊睫而笑九万之图南也【江民表心説互见妄议】
　　自叹
　　经我入自外室人交徧讁我已焉哉天实为之谓之何哉　知我者谓我心忧不知我者谓我何求【互见感叹】我生之初尚无为我生之后逢此百罹　忧心悄悄愠于羣小觏闵既多受侮不少　自贻伊慼　父母生我胡宁忍予　知我如此不如无生　天之生我我辰安在悠悠苍天曷其有极【诗】
　　子知我者其惟春秋乎罪我者其惟春秋乎【孟子】忘乎故吾【庄子】
　　史举世皆浊而我独清举世皆醉而我独醒是以见放【史屈原传】孔子既不得用于卫至河闻窦鸣犊舜华之死也临河而叹曰美哉水洋洋乎丘之不济此命也夫【史孔子世家】刘备曰平常身不离鞍髀肉皆消今不复骑髀里肉生日月如流老将至矣而功业不建是以悲耳【通鉴汉献纪】犬马之诚不能动人人之诚不能通天【通鉴汉明纪】管辂叹曰天与我以才不与我年夀【魏志】王羲之曰宇宙虽广自容何所【通鉴晋纪】尾长翼短不能飞　四海虽广宁有容足之地【通鉴晋成纪】嵇康将刑顾视日影索琴弹之曰广陵散于今絶矣【晋书本传】陆机临受诛叹曰华亭鹤唳岂可闻乎【晋书本传】自伤年纪摧頽功名不立【通鉴梁髙祖】魏元忠曰我薄命譬如坠驴足絓于镫为所曳矣【通鉴唐武后纪】天地为笼去将安所【唐武后赞】
　　传记孔子过谷中见兰独茂叹曰兰当为王者香今乃独茂与草为伍乃止车援琴鼓之自伤不逢时托辞于香兰云【琴操】
　　集青春背我堂堂去白髪欺人故故生【唐诗】长吟永欷【楚辞】五荐不入朝一麾乃出守【南史顔延之诗】罕有知音者空劳流水声【江总诗】牵世婴时网【陆士衡与士龙】荣与壮俱去贱与老相寻【张季鹰杂诗】万族各有托孤云独无依【陶渊明诗】年行已长所懐万端时有所虑至通夜不瞑志意何时复类昔日已成老翁但未白头耳【魏文帝吴质书】风云落人后嵗月度人前【齐顔延之】班匠不我顾牙旷不我録焉得成琴瑟何由妙曲【选司马绍赠山涛互入不遇及怨望】万事已黄髪残生随白鸥　圣朝无弃物老病已成翁多少残生事飘零似转蓬　顾惟蝼蚁辈但自求其穴胡为慕大鲸辄拟偃溟渤以兹悟生理独耻事干谒　乗黄已去矣凡马徒区区　勲业频看镜行藏独倚楼　识字用心苦　白头趍幕府穷途愧知已暮齿借前筹　白首壮心违　失学从儿懒长贫任妇愁　吾徒日飘泊世事各艰难　苦被微官缚低头愧野人　穷途反遭俗眼白　纨绔不饿死儒冠多误身　残杯与冷炙到处潜悲辛　长卿多病乆子夏索居贫　形容劳宇宙　奔走空皮骨　一生襟抱向谁开　昭代将垂白途穷乃叫阍　尚为诸侯客独屈州县中　致身伤短翮骧首顾疲驽　本卖文为活翻令室倒悬【杜诗】进不能矫翰龙云退不能栖神豹雾　昔年离别还同塞北之鳬今日归来即似辽东之鹤　生涯无嵗月岐路有风尘　万里烟波举目有江山之恨百龄心事劳生无晷刻之懽　画地终难入书空自不安　进不能言社稷之务立事嚢中退不能扫丞相之门买名天下风尘摧白首嵗月损红顔【骆賔王集】世家黄叶散乡路白云重【皇甫湜】如何同枝叶各自有枯荣壮夫或未达十歩九太行　秋蓬已种种所为觉无
　　成【李太白集】吾自今年来苍苍者或化而为白矣动摇者或脱而落矣毛血日益衰志气日益防防何不从汝而死也死而有知其防何离其无知悲不防时而不悲者无穷期矣汝之子始一嵗吾之子始五嵗少而强者不可保如此孩提者又可兾其成立耶　太学四年朝虀暮盐　汨东西与南北恒十年以不居辱饱食其有数况防名于荐书时所好之为贤庸有谓余之非愚　时命虽乖心转壮技能虚富家逾窘　今者无端读书史智慧总是劳精神画蛇着足无处用两鬓雪白趍埃尘身将老寂寥志欲少闲暇　名声荷朋友援引乏姻娅疾添儿女恋老丧丈夫勇　少年真可喜老大百无
　　益　自叹虞翻骨相屯　头童齿豁竟死何禆　进寸退尺卒无所成　学成而道益穷年老而身益困　利居众后责在人先　切自悲辛生天下无事时承先人之遗业不识干戈耒耜攻守耕获之勤读书着文自七嵗至今凡二十二年其行已不敢愧于其道其闲居思念前古当今之故亦仅志其一二大者焉选举于有司与百千人偕进偕退曾不得防名于荐书齿下士于朝以仰望天子之光明今是鸟也惟以羽毛之异非有道徳智谋承顾问赞教化者乃反采擢荐进光耀如此可以人而不如鸟乎【韩文】虽家置一喙以自称道诟益甚矣【互见暗投】少时陈力希公侯许国不复为身谋风波一跌逝万里吐心瓦觧空缧囚　雄雌蓄形于木杪兮短狐伺景于深渊仰矜危而俯栗兮弭日夜之拳拳【栁文】满镜悲华髪空山寄此身白云家自有黄卷业长贫　劒寒空有气松老欲无心　白首衔寃欲问天　惟有贫将病能令亲爱疎　白日岂知心　同官嵗嵗先辞满惟有青山伴老身　穷分安藜藿衰容称薜萝　叹逝翻悲有此身　独醒空取笑直道不容身得罪风霜苦全生天地仁青山数行泪沧海一穷鳞牢落机心尽惟应鸥鸟亲　生涯已逐沧浪老　斗间谁与看寃气盆下无由见太阳　不才成拥肿失计似邯郸　只縁六翮不自致长似孤云无所依　白屋渐看秋草没青云莫道故　多　嵗月蹉跎飞不进羽毛憔悴何人问绕树空随乌鹊羣巢林只有鹪鹩愿　落落惟心在【刘长卿】虽云意气在岂免顔色低　无成心力尽未老形骸残尘土满青袍　官曹冷似氷谁肯来同宿　身方逐萍梗年欲近桑榆　时遭人指防数被鬼揶揄　朝逰九城陌肥马轻车笑杀人暮宿五侯门残茶冷酒愁杀人拙诗在壁无人爱鸟污苔侵文字残　迢逓麒麟阁图功未有期区区尽素志焉用写真为　朽株枯竹有何荣　青衫未觧白髪已多　始得名于文章终得罪于文章　委心泥滓絶望烟霄　局身地逺仰首天髙流年惝恍不饶我　秋冷先知是瘦人　亦知合被才名折二十年来折太多　镜里老来无避处樽前愁至有销时　还似今朝歌酒席白头翁入少年塲　徒劳州县不致青云　仆乗嚢辎日削月脧　一照旧圗画无复昔仪刑　勿言一茎少满头从此始　谁知濩落心先纳萧条气　莫言三十是年少百嵗三分已一分良时风景长虚度壮气心情已暗消　三旬卧废莺
　　花月一半春消风雨天　长庆老郎惟我在　年光东流水生计南枝鸟【白侍郎】顽钝如锤命如纸　近来时世欺前辈好染髭须学后生　媿无鸳鹭姿短翮空飞还谁当假羽毛云路相追攀【韦应物】人生不如意十乃居八九【唐李衞公平泉记】青云满眼应骄我【杜牧之】毎行经旧处欲想似前身　铜壶漏水何时歇如此相摧即老翁　何事独伤懐少年曾得意　编蒲曾苦思垂竹媿无名【刘賔客】君登青云去余望青山归【互见趍向不同】常恐填沟壑何由振羽仪　世途皆自媚流俗寡相知　当路谁相假知音世所稀　虚掷此芳辰　不才明主弃多病故人踈【孟浩然】平生心力尽于文　半雨半风三月内多愁多病百年中【杜荀鹤集】似玉兮将沉如金兮永没　鬓行为霜清泪泣成血【皮日休集】鸳鸿得路争先翥松桂凌寒独后凋归去朝端如有问玉门闗外老班超【武伯苍】邻富鸡长徃家贫客渐稀【姚少监】拜迎官长心欲碎鞭挞黎庶令人悲一卧东山三十春岂知书劒老风尘　壮心瞻落景心事感流萍【髙适】道直去官早家贫为客多　一身仍白髪万虑止丹心　性拙难超世心孤易感恩　竹马儿犹小荆钗妇惯贫　世途行处见人事病来踈【许浑】长贫惟要健渐老不禁愁【张文昌】文字不得力桑麻难救贫【方雄飞】相看恋簮组不觉老风尘【钱起】涸鱼乆失风波势枯草曾霑雨露恩【唐文粹】出门即有碍谁谓天地寛　譬如浸檗泉流苦日已长　生前为造化剰物殁后与灰土俱委此岂不为辜负日月之光景耶【孟东野】只言圣代谋身易争奈贫儒得路难　平生四方志此夜五湖心　心寒已分灰无焰【罗隠】共君前后俱从事羞见功名与别人【元防之集】动触樊笼倦闲消肉食难【吕和叔】
　　本朝但应花枝日愈好惟有我老年年衰　衰鬓镊残欹雪岭壮心降尽倒风旌【欧公集】新花与故吾已矣　筋骸徽纒束腑肺鼎铛煎　一巢无地拙于鸠　青天白日春常好緑鬓朱顔老自悲　轾轩已任人前后掲厉安知世浅深　今吾即故吾　老来容易得新年　明明汉月空相识　天偶人觭　识尽风波恶生涯亦可哀　心腹非故时更觉日月驶【临川集驶疏吏切从史疾貎】无钱乞与韩知客名纸生毛不为通【古今诗话】积忧熏心惊齿髪之先变抱恨刻骨伤皮肉之仅存　风流耆旧消磨尽只有青山对病翁　可怜老骥真老矣无人更秣天山禾天穷无所逃　年年嵗嵗何穷已花似去年人老矣闻道鸳鸿满台阁网罗应不到沙鸥　信我人厄非
　　天穷　我生无田食破砚迩来砚枯磨不出　寒聴不知春　沟中枯木应笑人鑚灼不然谁似我　俯仰随人如桔橰　平生五千卷一字不救饥　园中草木春无数只有黄杨厄闰年　生涯到处似樯乌　此身自防天休问白髪年来渐不公　身行万里半天下僧卧一庵初白头　多才乆被天公怪阙食惟应防妇知万事早知皆有命十年浪走宁非痴　狂谋谬筭百不遂惟有霜鬓来如期　人生识字忧患始　心如死灰不复温　逺宦不知官爵好思归苦觉嵗年长　冷官无事屋庐深【东坡】心事数茎白髪生涯一片青山【百斛明珠】人生不愿才才士困奔走　壮心付与东流水　才短如蚕只自纒　一官来徃似秋燕薄俸包裹如春蚕　此身长似伏辕马何日还为纵壑鱼　一被簮裳裹长遭罗网牵　丹心变为灰　老人无力年年懒世事如花种种新【栾城集】身如病鹤翅翎短心似乱丝头绪多【山谷诗】
　　叙述部
　　自荐
　　子今大冶铸金金踊跃曰我且必为镆鎁【荘子】
　　史毛遂曰使遂早得处嚢中则頴脱而出非特其末见而已【史平原君传】东方朔上书曰臣朔少失父母长养兄嫂年十三学书三冬文史足用十五学击剑十六学诗书诵二十二万言十九学孙吴兵法战阵之具钲鼓之教亦诵二十二万言臣朔年二十二长九尺三寸目若悬珠齿若编贝勇若孟贲捷若庆忌防若鲍叔信若尾生若此可以为天子大臣矣【前汉东方朔传】犹泥之在钧惟甄者之所为犹金之在镕唯冶者之所铸【董仲舒传】先零反赵充国年七十余上问谁可将充国曰亡逾于老臣【本传】搦朽摩钝鈆刀皆能一断【班固叙传】仆虽罢驽亦尝侧闻长者遗风耳【司马迁传】青骹繁霜絷于笼中何以教其搏东郭于韝下也白猨豹藏于槛何以知其接垂条于千仞也和璧之在荆山隋珠之潜重川非遇其人焉有连城
