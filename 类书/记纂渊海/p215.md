<!-- { "loadSidebar": true } -->
　　师旦知贡举黜之举朝莫晓其故及奏第上怪无二人名诘之师旦对曰二人虽有辞华然其体轻薄终不成令器若置之髙第恐后进效之王剧苏味道皆未知名裴行俭一见谓之曰二君后当相次掌铨衡仆有弱息愿以为托【通鉴】苏子颋弱冠敏悟马载曰古称一日千里苏生是已　独孤信见孙思邈曰器大难为用耳狄仁杰曰君正吾药笼中物不可一日无也　雕鹗鹰鹯岂众禽之偶【唐书】宋璟奏括州员外司马李邕仪州司马郑勉并有才畧文词但性多异端好是非改变若全引进则必至咎悔若长弃捐则才用可惜　吉温为新曹丞薛嶷荐温才上召见顾嶷曰是一不良人朕不用也【通鉴】李华善属文与萧颖士善为古战场文熏汚之如故书置于佛书之间与颖士因阅佛书得之华谓之曰此文如何颖士曰可矣华曰当代秉笔者谁及于此颖士曰君稍精思便至矣华愕然【唐书】
　　传记王濬仲裴叔则于总角时诣钟士季客问二童子是谁钟曰裴楷清通王戎简要三十年此二贤当为吏部尚书【世说】王右军妻郄夫人谓二弟曰王家见二谢安石倾筐倒度见汝辈来平平耳【世说】鸱枭不鸣未为瑞鸟猛虎虽伏岂齐仁兽【续世说】鉴悬日月【文心雕龙】众人之唯唯不如周舎之谔谔【韩诗外传】栁琮所拔进皆世所称乡里为之语曰得黄金一钩不如栁伯骞所识【耆旧传】
　　集蔡邕避难江南宿于柯亭馆以竹为椽仰而盻之曰此良竹也取为笛竒声独絶【蔡邕长笛赋序】骐骥长鸣伯乐昭其能卢狗悲号韩国知其才　慈父不能爱无益之子仁君不能蓄无用之臣【文选】抜吕防于戎行识潘濬于系虏【陆机辨亡论】行间识吕防　楚材择梓汉苑归骅骝休传鹿是马莫信鵩为鹗　似君须向古人求【杜诗】龙劒昔未发泥沙相晦蔵向非张茂先孰辨牛斗光【权载之文】虚懐泛爱而泾渭不杂【唐文粹】春秋三传束髙阁独抱遗经究终始　伯乐之廐多良马卞和之匮多美玉　夫牛角之歌辞鄙而义拙堂下之言不书于传记齐桓举以相国叔向携手以上然则非言之难为聴而识之者难遇也　伯乐一过冀北之野而马羣遂空夫冀北马多于天下伯乐虽善知马安能空其羣耶解之者曰吾所谓空非无马也无良马也伯乐知马遇其良辄取之羣无留良焉茍无留其良虽谓无马不为虚语矣【韩文】仁麟智龙为瑞之长未若君子瑞乎人伦　如么孤韵瞥入人耳非大乐之音【刘子】勿轻直折劒犹胜曲全钩　众嫌我独赏　信厚勤恪宜于爪牙肘腋间居之　不可遗他天下眼却轻野鹤重家鸡【白乐天】眉白众情髙　欲知花好处偏在最深丛【元稹】松栢可比节操不可比文章【皇甫湜】紫色闰位不可谓正【孙可之文】贾餗为礼部朝士以进士干贾公不获有强毁嘲者贾公曰我秪以杜某顗敌数百辈足矣【杜牧之集】
　　本朝桓识髙柔于弱冠异王基于幼童【类要】譬之象犀珠玉虽无补于饥寒要不可使在泥中【东坡文】只应天眼识天人【东坡诗】竒寳横道骥服箱谁其识者有欧阳过目先空冀北羣【陈后山】
　　品藻
　　经子曰由也千乗之国可使治其赋也求也千室之邑百乗之家可使为之宰也赤也束带立于朝可使与宾客言也　徳行顔渊闵子骞冉伯牛仲弓言语宰我子贡政事冉有季路文学子游子夏【语】
　　子费惠公曰吾于子思则师之矣吾于顔般则友之矣王顺长息则事我者也　乐正子二之中四之下也【孟】晏子功用之臣也不如子产子产惠人也不如管仲管仲之为人力功不力义力知不力仁野人也不可以为天子大夫【荀子】蜀人有仲元者不屈其意不累其身不恵不夷可否之间也【扬子】
　　史鄷舒问于贾季曰赵衰赵盾孰贤对曰赵衰冬日之日也赵盾夏日之日也【左】左氏艳而富其失也诬谷梁清而婉其失也短公羊辨而裁其失也俗【范甯谷梁传序】猎追杀兽者狗也而发踪指示兽处者人也今诸君徒走得兽耳功狗也至如萧何发踪指示功人也【西汉萧何传】今虽亡曹参等百数何缺于汉　汉廷大臣独汲黯好直諌守节死义难惑以非至如说丞相等如发振落耳　京兆尹张敞方畧耳目不及广汉【通鉴】卓茂行已在于清浊之间【东汉】郭林宗曰奉髙【袁阆字】之器譬诸泛滥虽清而易挹叔度汪汪若千顷波澄之不清淆之不浊不可量也【东汉黄宪传】郑泰谒董卓曰明公出自西州少为将帅闲习军事袁本初公卿子弟生处京师张孟卓东平长者坐不闚堂孔公绪清谈髙论嘘枯吹生并无军旅之才临锋决敌非公之俦也　厐徳公常谓孔明为卧龙士元为凤雏徳操为氷【一作水】鉴【通鉴】靖少与从弟邵俱知名有人品臧否之称【蜀志】许邵与兄靖俱有髙名好共覈论乡党人物每月辄更其品题故汝南俗有月旦评　曹操微时常卑辞厚礼求为已目许邵曰君治世之臣乱世之奸雄【东汉本传】孙权与陆逊论周瑜鲁肃及吕曰公瑾雄烈胆畧兼人遂破孟徳开拓荆州邈焉寡俦子明少时孤谓不辞剧易果敢有胆而已及身长大学问开益筹畧竒至可以次于公瑾但言议英发不及之耳图取闗侯胜于子敬【通鉴】孙礼卢毓始入军府崔琰曰孙疏亮亢烈刚简断卢清警明理百链不消皆公才也后咸至鼎辅【三志】国魏太子使胡综作宾客目曰英才卓越超逾伦匹则诸葛恪精识时机达幽究防则顾谭凝辨究达言释结则谢景究学甄防防夏同科则范慎羊道私驳综曰元逊才而疏子嘿精而狠叔发辩而浮孝敬深而陿　袁子论曰或云少府杨阜见人主失道直诋其非而播其恶可谓直士未为忠臣也故司空陈羣则不然谈论终日未尝言人主之非书数十上外人不知君子谓羣于是乎长者矣　敦笃至行则大中大夫韩暨亮直清方则司校尉崔林贞固纯粹则太常常林【通鉴】庾敳见和峤而叹曰峤森森如千丈松虽磥砢多节目施之大厦有栋梁之用　王澄王王济并有盛名皆出卫玠下世云王家三子不如卫家一儿　或谓王戎曰昨于稠人中始见嵇绍昂昂然若野鹤之在鸡羣戎曰君复未见其父耳　裴楷有知人之鉴尝曰夏侯萧肃如入宗庙中但见礼乐器钟防如观武库森森但见矛防在前山涛若登山临水幽然深逺　王衍口中雌黄朝野翕然　王戎有人伦鉴识尝目山涛如璞玉浑金人皆钦其寳莫知名其器王衍神姿髙彻如瑶林琼树自然是风尘表物　周顗等并列贵位尝冬至置酒其母举觞赐三子嵩曰伯仁志大而才短名重而识闇好乗人之弊非自全之道嵩性抗直亦不容于世唯阿奴碌碌当在阿母下耳阿奴嵩弟谟小字也　桓彛曰季野有皮里春秋言其外无臧否而内有所褒贬也【晋书】魏主嗣曰裕才何如慕容垂对曰胜之垂籍父兄之资修复旧业国人归之若夜虫之就火少加倚仗易以立功刘裕奋起寒防不阶尺土讨防桓兴复晋室北禽慕容超南枭卢循所向无前非其才之过人安能如是乎　魏崔浩谓髙允丰才博学一代佳士所乏者矫矫风节【通鉴】孔奂曰江揔有潘陆之华而无园绮之英【陈书】太子问于贺若弼曰杨素韩擒虎史万歳皆称良将其优劣何如弼曰杨素猛将非谋将韩擒虎鬭将非镇将史万歳骑将非大将　上曰长孙无忌善避嫌疑应物敏速决断事理古人不过而揔兵攻战非其所长髙士廉涉猎古人心术眀达临难不改节当官无朋党所乏者骨鲠规諌耳唐俭言辞辩捷善和解人事朕三十年遂无言及于献替杨师道性行纯和自无愆违而情实怯懦缓急不可得力岑文本性质敦厚文章华赡而持论恒据经逺自当不负于物刘洎性最坚贞有利益然其意尚然诺私于朋友马周见事敏速性甚贞正论量人物直道而言朕比任使多能称意褚遂良学问稍长性亦坚正每冩忠诚亲附于朕譬如飞鸟依人人自怜之【通鉴】
　　传记严仲弼九臯之鸣鹤空谷之白驹顔彦先八音之琴瑟五色之龙章张威伯嵗寒之茂松幽夜之逸光陆士衡士龙鸿鹄之裴囘悬鼓之待捶　庾道季云亷颇蔺相如虽千载尚凛凛恒有生气曹蜍李志虽见在厌厌如九泉下人王大将军称王夷甫处众人之中如珠玉在瓦石之间【世说】
　　集傅毅之于班固伯仲之间耳【魏文帝典论】弹射臧否　雌黄出其唇吻朱紫由其月旦【文选】天下以君侯为文章之司命人物之权衡一经品题便作佳士【李白上韩荆州书】舌端月旦皮里春秋【段成式文】当是时见王于北亭犹髙山深林龙虎变化不测杰魁人也退见少传翠竹碧梧鸾鹄停峙能守其业者也防子姢好静秀瑶环瑜珥兰茁其芽称其家儿也【韩文】
　　本朝处士于重能阅人观于琮谓路若曰于侍郎风仪秀整礼貌谦挹如百斛重器所贮尚空其半安使不益其禄位哉【续世说】齐何防常称陆慧晓如照镜遇形触物无不朗然王思逺常如懐氷暑月亦有霜寒【一作气】









　　记纂渊海卷五十二
<子部,类书类,记纂渊海>
　　钦定四库全书
　　记纂渊海卷五十三　　　宋　潘自牧　撰识见部
　　知人
　　经知人则哲【书】晋人谓文子知人【记】樊迟问知子曰知人【语】
　　子知莫难于知人【家语】知贤之谓明【荀子】君子不可欺以人吾洒然异之【庄子】听之于未闻察之于未形而鉴其神智识其才能可谓识人若功成事遂然后知之者何异耳闻雷霆而称为聪目见日月而谓之明乎【刘子】
　　史子桑之忠也其知人也能举善也　孔子闻卫乱曰柴也其来由也死矣【左】鲍叔进管仲以身下之天下不多管仲之贤而多鲍叔能知人也【史本传】上问丙吉谁可自代曰杜延年于定国陈万年后居位皆称职上称为知人【西汉本传】第五伦举人多至二千石世以为知人【后汉】呉季英祐有知人之明【东汉本传】司马徽清雅有知人之鉴厐德公尝谓德操【司马徽也】为氷鉴【通鉴】泰性明知人训士类天下咸称许郭之鉴　荀淑遇黄宪于逆旅时年十四淑竦然异之揖与语移日不能去谓曰吾之师表也【东汉】司马徽曰厐士元非百里之才使处治中别驾之任当展其骥足　诸葛亮曰蒋琬社稷之器非百里之才也【蜀志】周弼见裴頠叹曰若武库五兵纵横一时之杰　王戎有人伦见识　王导少有风鉴识量清逺年十四髙士张公见而竒之谓其从兄敦曰此儿容貌志气宰相之器也　谢安弱冠诣王蒙清言既去蒙曰此子亹亹逼人　时太尉郄鉴使门生求女婿于王导令就东厢徧观子弟门生归谓鉴曰王氏诸少并佳然闻信至咸自矜持惟一人在东床坦腹食独若不闻鉴曰此正佳婿也访之乃羲之也　王羲之年十二周顗异之时重牛心炙坐客未噉顗先割噉羲之羲之由是知名【晋书】仁杰所荐进若张柬之桓彦范敬晖姚崇等皆为中兴名臣【唐书】则天问狄仁杰思得竒才用之仁杰曰荆州长史张柬之其人虽老真宰相才也【续世説】李邕文名天下卢藏用曰邕如干将莫邪难与争锋但虞伤缺耳　独孤信见孙思邈曰器大难为用耳　席豫拔寒逺士多至台阁当时推知人　王起典贡举贡举皆知名者人服其鉴　贾餗三典贡举多得名卿宰相【唐书】
　　集明月山涛鉴【杜诗】夫牛角之歌辞鄙而义拙堂下之言不书于传记齐桓举以相国叔向携手以上然则非言之难为听而识之者难遇也【韩文】
