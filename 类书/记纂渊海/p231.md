<!-- { "loadSidebar": true } -->
　　史郑弃其师【春秋】申子卑卑施之于名实韩子引防墨切事情明是非其极惨礉【胡革切】少恩皆原于道徳之意【韩非传论】王恢行千金丞相蚡蚡不敢言上而言于太后曰王恢首为马邑事今不成而诛恢是为匈奴报仇也上曰首为马邑事者恢不诛恢无以谢天下　是时小旱上令官求雨卜式言曰县官当食租衣税而已今羊令吏坐市列肆贩物求利烹羊天乃雨【并汉武纪】时以浮虚相扇儒雅日替范谓其源始于王弼何晏二人之罪深于桀纣【范传】桓温过淮泗践北境与诸寮属登平乗楼眺瞩中原慨然曰遂使神州陆沈百年丘墟王夷甫诸人不得不任其责【晋书】武后见骆賔王檄曰宰相之过也安有如此才而使之流落不偶乎【唐纪】陆贽上疏以为陛下有股肱之臣有耳目之任有諌诤之列有备卫之司见危不能竭其诚临难不能效其死臣所谓致今日之患羣臣之罪者岂徒言欤谓祸福由人不言盛衰有命人事理而天命降乱者未之有也人事乱而天命降康者亦未之有也【唐徳宗】譬如操兵以刃人天下不委罪于兵而委罪于所操之主蓄毒以殃物天下不归咎于蛊而归咎于所蓄之家【裴延龄传】
　　传记以徴为羽非弦之罪也以甘为苦非味之罪也【説苑】集教盗穴墙发柜多得金玉已复不与同挈得不为盗乎【杜牧之集】
　　本朝百链之刚日脍千牛匣而不用非我之羞　民劳吏宜羞【并坡集诗】
　　发纵指示
　　经昭然若发蒙矣【记】
　　子孔子见老子曰丘之于道也其犹醯鸡与微夫子之发吾覆也吾不知天地之大全也【庄】
　　史师之耳目在吾旗鼔【左】猎追杀兽者狗也而发縦指示兽处者人也【汉萧何传】
　　同功共事
　　经同力王室　胥及逸勤【并书】
　　史譬如捕鹿晋人角之诸戎掎之【左】笙磬同音惟房与杜【旧唐书】唐髙祖与李宻书曰所望在左提右挈戮力同心执子婴于咸阳殪商辛于牧野【隋恭纪】
　　坐以制胜
　　经帝乃诞敷文徳舞干羽于两阶七旬有苗格【书】子不出樽爼之间折冲千里之外【家语】圜居而方正则若盘石然触之者角摧　拱揖指麾强暴之国莫不趋使【并荀子】真儒无敌于天下【子】
　　史吴伐鲁鲁微虎欲宵攻王舎私属徒七百人三踊于幕庭吴子闻之一夕三迁【左】夹谷之防孔子相焉两君就坛两相相揖齐人鼓噪而起欲以执鲁君孔子歴阶而上不尽一等而视归乎齐侯曰两君合好夷狄之民何为来焉命司马止之齐侯逡巡谢曰寡人之过也罢命齐人使优施舞于鲁君之幕下孔子曰笑君者罪当死司马行法焉首足异门而出齐人来归郓讙隂之田者葢为此也【谷梁传】秦欲伐魏闻干木在魏终不敢发兵【史记】诸侯以公子贤多客不能加兵谋魏【史魏世家】项王愿与汉王挑战汉王曰吾能鬬智不能鬬力【史记】运筹帷幄之中决胜千里之外【髙帝纪】心有所懐威动千里【西汉通传】六国常以十倍之地百万之军仰闗而攻秦秦人开闗延敌九国之师逡巡而不敢进秦无亡矢遗镞之费而天下已困矣【项籍传】不降阶序而运天下【诸侯王表】楚有子玉得臣文公为之侧席而坐赵有廉颇马服彊秦不敢窥兵井陉近汉郅都魏尚匈奴不敢南向沙汉【汉陈汤传】贤人立朝折冲厌难胜于亡形【辛庆忌传】郦食其凭轼而下齐七十余城【前汉】王商有威重长八尺余身体鸿大容貌甚过絶人河平四年单于来朝引见白虎殿丞相商坐未央庭中单于前谒商起离席与言单于仰视商貌大畏之迁延却退天子闻而叹曰此真汉相矣【王商传】匈奴素闻郅都节为引兵去竟都死不近鴈门【郅都传】魏军次于兴势假费袆节率众往御之光禄大夫来敏至袆话别求共围棊于时羽檄交驰人马擐甲严驾已讫袆与敏留意对戏色无厌倦敏曰向聊观试君耳君信可人必能办贼者也祎至敌遂退【费祎传】刘琨在晋阳甞为羣骑所围数重琨乃乘月登楼清啸中夜奏金笳向晩复吹之贼弃围而走【晋刘琨传】祖逖为镇西将军石勒不敢窥兵河南使成臯县修逖母墓【晋书祖逖传】以计伐战一以当万【晋书杜预传】颉利可汗进至渭水便桥之北遣其腹心执失思力入见以观虚实上囚思力于门下省上出武门与髙士防房龄等六骑径诣渭水上与颉利隔水而语责负约突厥大惊皆下马罗拜俄而颉利来请和　突厥寇并州京师戒严世民乃帅骑驰诣敌陈告之曰国家与可汗和亲何为负约深入我地我秦王也可汗能鬭独出与我鬭若以众来直以此百骑相当耳【并唐髙祖纪】段秀实为泾原节度使三四年间吐蕃不敢犯塞【唐书】淮南大将王韶欲自为留后令将士推已知军事且欲大掠韩滉遣使谓之曰汝敢为乱吾即日全军渡江诛汝矣韶等惧而止上闻之喜谓李泌曰滉不惟安江东又能安淮南真大臣之器卿可谓知人【唐徳宗】宪宗曰吾倚度足破三贼矣【裴度传】李勣治并州唐太宗曰我用勣守并突厥不敢南贤于长城逺矣【唐书本传】汲黯在朝淮南寝谋干木处魏诸侯息兵一士止百万之师一贤制千里之难【裴度传】
　　传记甲兵不出于军而敌国胜冲橹不施于军而边城降【战国策】千丈之城拔之樽爼之间百尺之冲折之衽席之上【同上】虞有宫之竒晋献公为之终夜不寝楚有子玉得臣文公为之侧席而坐逺乎贤者之厌难折冲也【说苑】羊祜专修徳信以懐吴人陆抗告边戍曰彼专为徳我专为暴是不战而自服也【晋阳秋】兵不血刃坐以制胜【崔鸿十六国春秋】
　　集宫竒在虞晋不加戎季梁犹在强楚挫谋【文选陈孔璋】信陵佩魏印秦兵不敢出【文选卢谌诗】吾晞段干木偃息藩魏君吾慕鲁仲连谈笑却秦军【左太冲】三晋之强屈于齐堂之爼千乗之势弱于阳门之哭【陆士衡】折冲樽爼间制胜在两楹【张景阳诗】孝文之得魏尚敌不足忧太祖之得郭嘉知成吾事【骆賔王】东山谢安石谈笑静胡沙【李太白】以山河为寳者万夫不能当以道徳为藩者四远为之守【白乐天】本朝垂绅正笏不动声色而措天下于泰山之安【昼锦堂记】
　　坐以致人
　　经匪我求童防童防求我【易】闇者谘明明者不谘于闇【易疏】子曰徳不孤必有隣【语】
　　子医门多疾　肉不慕蚁蚁慕肉【并庄】良医之门多病人櫽括之侧多枉木　川渊深而鱼鳖归之山林茂而禽兽归之　树成防而众鸟息醯酸而蚋聚【并荀】山臯非为鸟植林林茂而鸟自栖之江湖非为鱼凿潭潭深而鱼自归之【刘子】
　　史郭解入闗闗中贤豪知闻其声争交驩解【史记】陈平家贫以席为门然门外多长者车辙【西汉】班彪家有赐书好古之士自逺方至父党子云以下莫不造门【班固叙传】桃李不言下自成蹊【李广赞】役物以为养任智而不恃力此其所以为贵也【汉刑法志】天下学士靡然向风【公孙传】仲尼修礼兴学于洙泗之间四方俊髦靡然向风【晋戴邈传】
　　传记砥砺之旁多顽钝【说苑】贾逵口诵经文以教人赠遗者盈积或云逵非力耕舌耕也【王子年拾遗记】王勃能文请者甚众金帛盈积人谓心织而衣笔耕而食【张着翰林盛事】集蓬居穷巷轩冕结辙【陈子昻】一时皆慕与之交诸公要人争欲令出我门下【韩愈】衡镜髙悬文武矫首【张说之】不鞭而来无胫而至争竒骋怪为公眼中之物【唐文粹】
　　本朝此人如精金美玉不即人而人即之　譬如止水之在槃岂复劳心而鉴物【并东坡】
　　与人为地
　　子为渊敺鱼者獭也为丛敺爵者鹯也为汤武敺民者桀与纣也【孟】将为胠箧探囊发匮之盗而为守备则必摄缄縢扄鐍然巨盗至则负匮揭箧担囊而趋惟恐缄縢扄鐍之不固也【庄】郑人有薪于野者遇骇鹿御而击之毙之恐人见之也遽而藏诸隍中覆之以蕉不胜其喜俄而遗其所藏之处遂以为梦焉顺途而咏其事傍人有闻者用其言而取之既归告其室人曰向薪者梦得鹿而不知其处吾今得之【列周穆王】六国蚩蚩为嬴弱姬【杨重黎】魏田父得玉径尺以告隣人隣人诈之曰此怪石也蓄之非利其家田父犹豫以归置于庑下其玉明照一室大怖遽弃之于逺野隣人取之以献魏王魏王召玉工相之曰此无价魏王赐献玉者千金食上大夫禄【尹文】桀纣是汤武之梯秦项是大汉之阶也四逆不兴则三顺不胜也【列】屠者藿羮车者步行陶人用缺盆匠人处狭庐【淮南子】
　　史忌将士以资敌国此伍子胥所以鞭荆平之墓也【季布传】诸将偶语雍齿先封【张良传】秦张诽谤之网以为汉敺除【汉成帝】谢琨女夫殷叡好樗蒲夺其妻妹及伯母两姑之分以还戏债或讥之曰谢氏累世财产充殷君一朝戏债【晋太祖】常以三分劳筋苦骨之人奉七分待衣坐食之辈【唐宪宗】隋贮洛口仓而李宻因之积布帛东都而王世充据之【马周传】
　　传记齐欲伐魏淳于髠曰韩卢天下之疾犬东郭逡天下之狡兔卢逐逡环山者三腾山者五兔及于前犬吠于后犬兔各死田父见而擅其功【战国防】
　　集董卓称乱徒借羣雄之手王莽偷安卒成光武之业【梁任孝恭檄魏文】假手于嬴以混诸侯凴力于项以离闗东【栁汉原庙铭】莫养瘦马驹莫养小妓女后事在目前不信君看取马肥快行去妓长罢歌舞三年五嵗间已闻换一主借问新旧主谁乐谁辛苦【白侍郎】賔客欢娱童仆饱始知官职为他人【白集】歌舞教成心力尽一朝身去不相随【白侍郎】匠刀者不必自用割匠弓者不必自用射【唐文粹】战士风霜苦将军雨露新【杜荀鹤】燕赵之收藏韩魏之经营齐楚之精英防世防年剽掠其人倚叠如山一旦不能有输来其间【杜牧之】苏代曰臣过水见小蚌方出暴而鹬啄其肉蚌合而挟其喙鹬曰今日不雨明日不雨必见蚌脯蚌亦曰今日不出明日不出必见死鹬两不相舍渔父得而并擒之【春秋后语】
　　本朝借寇兵而资盗粮【东坡】有小丈夫者得一金椟而藏诸家拒户而守之呜呼是求不失富也非求富也大盗至刼而取之又乌知其果不失也【老苏】
　　坐享人利
　　经维鹊有巢维鸠居之【诗】
　　子未甞稼穑粟满仓未甞蚕桑丝满囊【淮南子】
　　史略其武夫以为己腹心股肱爪牙　如梓皮革自楚往也虽楚有材晋实用之【并左】郑国曰臣为韩延数年之命然渠成亦秦万世之利也【通鉴】韩卢东郭自困于前而为田父之获者也【汉袁谭传】蜀杨颙曰今有人使奴执耕稼婢典炊爨鸡主司晨犬主吠盗牛负重载马涉逺路私业无旷所求皆足雍容髙枕饮食而已【三国志传】唐髙祖曰徐观蚌鹬之势以收渔人之功【隋恭帝纪】李宻因洛口之食王世充据东都布帛【唐书马周传】鹬蚌相持我乗其敝【梁髙祖】传记两虎相鬬驽犬受其毙【战国策】
　　本朝力生于所激而不自为力故不劳形生于所遇而不自为形故不穷【东坡】秦收郑渠成晋得楚材多【山谷】
　　殊涂同归
