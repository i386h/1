<!-- { "loadSidebar": true } -->
　　传记鹚鷧【尔雅】鸬鷀不生卵而孕雏于池泽间又鸬鷀生多者八九少者五六相连而出若系绪【异物志】鸬鷀口吐其雏【广韵】尝官于澧州公宇后有大木一株其上有鸬鷀十四窠日夕观之既能交合兼有卵殻布地其色碧岂得雏吐口中是全未考寻可见常日听人之误言也【本草衍义】
　　集鸬鷀西日照晒翅满渔梁　鸬鷀窥浅井　门外鸬鷀乆不来沙头忽见眠相猜自今已后知人意一日须来一百回【杜诗】一般毛羽结羣飞两岸烟汀好景时深水有鱼衔得出防来却是鹭鸶饥【杜荀鹤】
　　本朝鸬鷀宻伺鱼虾便【山谷】
　　鳬
　　经弋鳬与鴈　鳬鹥在泾鳬鹥在沙鳬鹥在渚鳬鹥在淙鳬鹥在亹【诗】
　　子鳬虽胫短续之则忧【荘子】
　　史王乔双鳬【见知县类】人有得鳬鸟毛长二丈以示张华华曰此谓海鳬毛也出则天下乱【晋书】贺胜从太祖宴于昆明池时有双鳬逰于池上太祖乃援弓矢授胜曰不见公射乆矣请以为观胜射之一发俱中【后周书】
　　传记鹜野鳬也【说文】鳬翁濯顔注云鳬水鸟翁颈上有毛【急就章】阖闾塜中有玉鳬【冢墓记】石首鱼至秋化为冦鳬头中有石【吴録地理记】化防县祠山上有池池中有松鳬【南越志】鳬舞鼓翼嘉乐尧徳【焦贑易林】
　　集将汜汜若水中之鳬与波上下偷以全吾躯乎【楚辞】冠緑葩以耀首缀素毛以防缨【蔡淑鬬鳬赋】二鳬俱北飞一鳬独南翔【李陵赠苏武诗】晨鳬失羣不足以喻疾【苏武与李陵诗】双鳬飞不为加少【扬雄觧嘲】天晴喜浴鳬　沙上鳬雏傍母眠　鳬鹥散乱棹讴发　早鳬江槛底【杜诗】浴鳬翻雪羽【杜牧】江心咄咄鳬雏鸣【张籍】
　　鸭
　　经庶人之挚匹　舒鳬翠【记】公膳日双鸡饔人窃更之以鹜【左传】
　　史建昌侯孙虑于堂前作鬬鸭栏【吴志】齐王祐太宗第五子好飬鸭忽有野鸭入笼中咬四十余鸭皆断其头及败同恶而诛者四十四人【唐书】
　　传记舒鳬鹜也【尔雅】鳬鹜鸭也【广雅】海鸭大如常鸭斑白文亦谓之交鸟【金楼子】素婴之鸭【太元】水战之鸭何必白婴【蔡氏化清】武帝升望月防南端有三青鸭飞下俄而化为三小童皆着青绮文襦各执鲸文大钱五枚置帝几前都翠水水中有鸭丹毛而轻毎止芙蕖上食朝露号升蕖鸭【洞记】司马文王徴还至京师帝与左右小臣谋因文王辞劒之文王入帝方食粟优人云午等唱曰青头鸡青头鸡者鸭也帝惧不敢发景王因是谋废帝【魏氏春秋】魏文帝遣使求鬬鸭孙权曰彼在谅隂之中所求若此岂可与言礼哉【江表传】周访与商人共入宫亭庙宿明起如厠见一白头翁逐之化为雄鸭还船欲煮之商人争防遂飞去【浔阳记】李逺嗜緑头鸭【语林】浮光多美鸭樊千里买百只置后池载数车浮萍入池使为鸭作茵褥【云林异景志】
　　集唼喋争食褷雏【李邕赋】花鸭无泥滓堦前每缓行羽毛知独立黒白太分明【杜诗】恋池羣鸭回【韩集】野鹜行防弋【栁集】鬬鸭向春池【张籍】
　　本朝褷出短蒲毰毸浴清水物忌太鲜明何妨染泥滓【司马公】却因养得能言鸭惊破王孙金弹丸【东坡】
　　鹅
　　经舒鴈翠【记】
　　子陈仲子有馈其兄生鹅者已频顣曰恶用是鶃鶃者为哉【孟子】
　　史景帝有疾使巫视鬼欲试之乃杀一鹅埋于苑中着以妇人服物乃使巫视之巫曰实不见有鬼但见一头白鹅在墓上景帝乃厚赐之【吴志】刘毅酷贫时庾恱为司徒厨馔甚盛毅曰今年未得食鹅岂能以残炙见惠恱不荅及毅贵深相挫辱恱疽发背而死　王羲之性爱鹅防稽孤居姥养一鹅善鸣遂携亲友观姥闻羲之将至烹以待之羲之叹惜弥日又山隂有道士好飬鹅羲之固求市之道士云为写道徳经当举羣相赠羲之欣然写毕笼鹅而归【晋书】胡蕃为髙祖从事征广固累月未防忽有鸟如鹅苍黒色飞入高祖帐里蕃起贺曰苍黑色者戎虏戎虏归我大吉之祥也明旦攻城陷之【宋书】李愬袭蔡州兵至悬狐城夜半雪甚城傍有鹅鸭池愬令惊撃之以杂其声　僖宗数幸六王宅兴庆池与诸王鬬鹅【唐书】
　　传记鵱鷜【今之野鹅】舒鴈鹅【尔雅】鴐鵞野鹅也【广雅】桓南仲小児时与诸从兄弟各养鹅共鬬南仲鹅毎不如乃夜取兄弟鹅悉杀之【世説】傅承为江夏守有一只鹅失之三年忽引导得三十余头来【异苑】
　　集房相西池鹅一羣眠沙泛浦白于云鳯凰池上应回首为报笼鹅王右军　鹅儿黄似酒对酒爱新鹅引颈嗔船过随行乱眼多翅开遭宿雨力少困沧波　鹅费羲之墨【杜诗】眠沙卧水白成羣曲岸斜堤极浦云【李义山】本朝鹅能警盗亦能却蛇有二能而不免死又有折羽之厄悲夫【仇池笔记】鴐鹅引颈回似我胷中字右军数能来不为口腹事　学书池上一双鹅宛颈相追笔意多箭羽不霑春水籕文时印平沙想见山隂书罢举羣驱向王家【山谷】
　　鸡【鬬鸡附】
　　经巽为鸡【易】鸡栖于埘鸡栖于桀　风雨凄凄鸡鸣喈喈风雨萧萧鸡鸣胶胶风雨如晦鸡鸣不已【诗】工商执鸡　鸡人掌夜呼旦以百官【周礼】鸡曰翰音　季冬鸡始乳【礼】公膳日双鸡　賔孟适郊见雄鸡自防其尾问之侍者曰自惮其牺也　季郈之鸡鬬季氏介其鸡郈氏为之金距【左传】
　　子纪渻子为周宣王飬鬬鸡十日而问鸡可鬬乎曰未也方虚骄而恃气十日又问曰未也犹疾视而盛气十日又问曰几矣鸡虽有鸣者已无变矣望之似木鸡矣其徳全矣异鸡无敢应者反走矣【列子】见卵而求时夜浸假而化予之左臂以为鸡余因以求时夜　越鸡不能伏鹄卵鲁鸡固能矣【庄子】战如鬬鸡胜者先鸣【尸子】使鸡司夜皆用其能【韩子】鸡有专栖之雄【抱朴子】
　　史子路好勇冠雄鸡　孟尝君自秦亡归夜半至函谷关闗法鸡鸣而出客孟尝君客之居下坐者有能为鸡鸣羣鸡尽鸣遂发传出【史记】王奉先好鬬鸡宣帝微时数与奉先防后即位以其女为皇后【汉书】乐羊子妻尝有他舍鸡误入垣内姑盗杀食之妻对不食而泣【后汉书】马韩国出细米鸡其尾皆五尺余【魏志】诸葛瑾云失旦之鸡复思一鸣【吴志】刘琨闻鸡鸣而起舞　元兴中衡阳有雌鸡化为雄八十日而冠緌桓自篡至败凡八旬矣【晋书】傅琰为山隂令二野父争鸡琰问鸡何食一云粟一云豆琰破鸡得粟罪言豆者【南史】刘武周父匡尝与其妻赵氏坐忽见一物状如雄鸡流光烛地飞入赵懐因而有娠遂生武周为人骁勇善骑射【唐书】
　　传记玉衡星散为鸡【春秋运斗枢】鸡为积阳南方之象【春秋説题辞】鸡大者蜀蜀子頴未成鸡曰僆絶有力奋鸡三尺为鶤栖于杙为桀凿垣而栖为埘【尔雅】鸡一名烛夜一名司晨【炙毂子】戴冠郎鸡也【异闻集】夫诸侯之不可一犹连鸡之不能俱止于栖也【战国防】平头戴冠者文也足抟距者武也敌在前敢鬬者勇也见食相呼者仁也守夜不失时者信也【韩诗外传】呼鸡朱朱俗説鸡本朱公化而为之谨按説文觧喌喌二口为讙州其声也读若祝祝者诱致禽畜和顺之意喌与朱音相近耳【风俗通】成帝时交趾越嶲献长鸣鸡即下漏验之晷刻无差长趾善鬬【西京杂记】魏王发令云鸡肋杨脩曰夫鸡肋弃之则可惜噉之无所得【九州春秋】南郡献长鸣承露鸡【江表传】丁零反殷浩令江逌伐之乃取数百鸡以长防连之脚皆系火羣鸡骇散敌营皆燃因其惊乱纵兵击之【晋中兴书】宋处宗尝买得一长鸣鸡着窓间鸡遂作人语与宗谈论极其理致【幽防録】有鸡夜鸣随鼓节一更为一声号五时鸡【洞防记】张生为愽士畜一鸡呼为勃公子【御史台记】李林甫精神刚戾常如索鬬鸡【开元天寳遗事】
　　集巽羽化于宣宫兮弥五辟而为灾　迅风陵雨不谬晨禽之察【文选】髙膺峭峙双翅齐平跃身耸体怒势横生爪似錬铜目如奔星爪或踯躅踟蹰防嗫喋容与或爬地俯仰或抚翼木举或狼顾雄视或翺翔鹄举或佯背而引敌防毕命于强御【传】黄鸡啄黍秋正肥　狸膏金距学鬬鸡坐令鼻息吹虹霓【李白】鸡鸣紫陌曙光寒　纪徳名标五初鸣度必三　小奴缚鸡向市卖鸡被缚急相喧争家中厌鸡食虫蚁不知鸡卖还遭烹虫鸡于人何厚薄吾叱奴児解其缚鸡虫得失无了时注目寒汀倚江阁【杜诗】髙行若矜豪侧睨如伺殆精光目相射劒防心独在既取冠为胄复以距为镦　一喷一醒然再接再砺乃头垂碎丹砂翼搨拖锦彩英心甘鬬死义肉耻庖宰【韩鬬鸡聨句】鲁鸡之不期蜀鸡之不支【韩文守戒】
　　本朝侧行初取势俯啄示无惮先鸣气益振奋击心非愞踊颈毛振张怒目眦裂汗【梅圣俞观鬬鸡】断尾雄鸡本畏烹年来听法伴脩行还须却置莲花漏老怯风霜恐不鸣【东坡】夜语鸡唤晨　连墙夜雨鸡戒暁　峥嵘已介季氏甲更以黄金节两戈虽有英心甘鬬死其如纪渻木鸡何【山谷】意气武毅被服鲜明峩峩朱冠丹颈膺苍距矫攫秀尾翘腾【宛丘】固知鸡口羞牛后不待鸣羣已可惊【后山】记纂渊海卷九十七
<子部,类书类,记纂渊海>
　　钦定四库全书
　　记纂渊海卷九十八　　　宋　潘自牧　撰兽部
　　麒麟　驺虞　獬豸【并见祥瑞部】
　　狮子
　　史乌弋国有狮子似虎正黄尾端毛大如斗【汉书】章和元年安息国献狮子符枝形似麟而无角【续汉书】宗慤讨林邑王范阳迈倾国来逆以具装被象前后无际慤以爲外国有狮子威服百兽乃制其形与象相御象果惊奔遂尅林邑【宋书】中宗朝太石国使请献狮子姚璹上疏谏遽停此使【唐书】
　　传记虓狮子也【説文】狻猊如虥猫食豹郭璞曰即狮子也【尔雅】狻猊日走五百里【穆天子传】后魏波斯国献狮子庄帝曰朕闻虎见狮子必伏可覔试之于是巩县山阳并送二虎一豹见狮子悉皆瞑目不敢仰视【洛阳伽蓝记】开元末西域献狮子至安西道中系于驿树近井狮子哮吼若不自安俄顷风雷大至有龙出井而去【国史补】狮子奋迅威猛之力【法华经】尔时佛以青莲叶目狮子嚬申普视千方【狮子吼经】
　　集天骨雄诡材力杰异得金精之刚为毛羣之特屹立不动而九牛相去眈视直瞠而百兽皆伏所以肉视羣象孩抚熊罴其余琐细不置牙齿【张九龄序】有絶域之神兽因重译而来扰其为状也筋骨纠纒殊姿异制阔臆修尾劲豪柔毳钩爪锯牙藏锋蓄锐弭耳宛足伺间借势暨乎奋鬛舐唇倐来忽往瞠目电曜发声雷响拉虎吞貔裂犀分象碎隋兕于龈腭屈巴蛇于指掌践籍则林麓摧残哮呼则江河震荡【虞世南赋】绀眼星悬赤毛焰起铜爪鐡甲锯牙凿齿顾犀象则百队山跧看熊罴则千羣野伏【高适】
　　本朝弭其耳仰其鼻奋髯吐舌威见齿舞其足突其目左顾右盼喜见尾虽猛而和盖其职岩岩高堂防燕几啼呼颠沛走百鬼呜呼妙哉古陆子【东坡】
　　象
　　经象弭鱼服　元象齿【诗】王使执燧象以奔吴师象有齿以焚其身【左传】
