<!-- { "loadSidebar": true } -->
　　史南吕者言阳气之旅入藏也【史律书】南吕长四寸七分八征【同上】南任也言阳气旅助夷则任成万物也位于酉在八月【前律厯志】南者任也谓时物皆秀有懐任之象也【晋志】传记南吕賛阳秀也注云荣而不实曰秀南任也隂任阳事助成万物【国语】八月物皆含秀懐吐之象隂任阳功助阳成功也【通典注】
　　姑洗
　　经大司乐奏姑洗以祀四望【周礼】太师阳声姑洗注云姑洗辰之气也三月建焉【同上】季春律中姑洗注云姑洗者南吕之所生也长七寸九分寸之一【记】
　　子姑洗者陈去而新来也【淮南子】
　　史姑洗者言万物洗生【史律书】姑洗长六寸七分羽【同上】姑洗洁也言阳气洗物姑洁之也位于辰在三月【前律厯志】姑枯也洗濯也谓物生新洁洗除其枯改柯易叶也【晋志】传记姑洗所以修洁百物考神纳賔也注云姑洁也洗濯也考合也言百物修洁故用之飨宴可以合神纳賔也【国语】
　　应钟
　　经大司乐歌应钟以祭地示【周礼】太师隂声应钟注云应钟亥之气也十月建焉【同上】孟冬律中应钟注云应钟者姑洗之所生也长四寸二十七分寸之二十【记】
　　子应钟者应其钟也【淮南子】
　　史应钟者阳气之应不用事也【史律书】应钟长四寸二分三分二羽【同上】应钟言隂气应无射该藏万物而杂阳阂种也位于亥在十月【前律厯志】应者和也谓嵗功皆应和阳功收而聚之也【晋志】
　　传记应钟均利器用俾应复也【国语】
　　防賔
　　经大司乐奏防賔以祭山川【周礼】太师阳声防賔注云防賔午之气也五月建焉【同上】仲夏律中防賔注云防賔者应钟之所生也长六寸八十一分寸之二十六【并记】子师文鼓琴及冬而扣徴以激防賔阳光炽烈坚氷立散【列】防賔者安而服之也【淮南子】
　　史防賔者言隂气防少故曰防痿阳不用事故曰賔【史律书】防賔长五寸六分三分一【同上】防继也賔导也言阳始导隂气使继养物也位于午在五月【前律厯志】防葳防垂下貎也賔敬也谓时阳气下降隂气始起相賔敬也【晋志】传记防賔所以安靖神人献酬交酢也【国语】皇甫直得方响蕤賔铁【详见黄钟类】
　　大吕
　　经大司乐歌大吕以祀天神【周礼】太师隂声大吕注云大吕丑之气也十二月建焉【同上】季冬律中大吕注云大吕者防賔之所生也长八寸二百四十三分寸之百四【记月令按防賔三分损一下生大吕实长四寸二百四十三分寸之五十二月令注葢大吕之倍数也】子大吕者旅旅而去也【淮南子】
　　史大吕长七寸五分三分一【史律书】吕旅也言隂大旅助黄钟宣气而牙物也位于丑在十二月【前律厯志】吕助也谓阳气方生隂气助也【晋志】大吕者皇后之位【北史】
　　传记大吕助宣物也【国语】
　　夷则
　　经大司乐奏夷则以享先妣【周礼】太师阳声夷则注云夷则申之气也七月建焉【同上】孟秋律中夷则注云夷则者大吕之所生也长五寸七百二十九分寸之四百五十一【记】
　　子夷则者易其则也【淮南子】
　　史夷则言隂气之贼万物也【史律书】夷则长五寸四分三分二商【同上】则法也言阳气正法度而使隂气夷当伤之物也位于申在七月【前律厯志】夷平也谓万物将成平均皆有法则也【晋志】
　　传记夷则者所以咏歌九则平民无贰也注云言万物既成可法则也故可咏歌九功之则使民无疑贰也【国语】七月万物将成平均结实皆有法则故谓之夷则一云夷者伤之义言秋之时万物始被刑法而伤其性故以为名【通典注】
　　夹钟
　　经大司乐歌夹钟以享先祖【周礼】太师隂声夹钟注云夹钟夘之气也二月建焉【同上】仲春律中夹钟注云夹钟者夷则之所生长七寸二千一百八十七分寸之千七十五【记按夷则参分损一下生夹钟实长三寸二千一百八十七分寸之一千六百三十一月令注盖夹钟之倍数也】
　　子师文鼓琴及秋而叩角弦以激夹钟温风徐回草木发荣【列】夹钟者种始荚也【淮南子】
　　史夹钟者言隂阳相夹厠也【史律书】夹钟长六寸一分三分一【同上】夹钟言隂夹助太簇宣四方之气而出种物也位于夘在二月【前律厯志】夹佐也谓时物尚未尽出隂徳佐阳而出物也【晋志】
　　传记夹钟出四隙之细也注云出四时之间气微细者四时之气皆始于春故夹钟出四时之气也【国语】夹者孚甲也言万物孚夹钟类分也【白虎通】
　　无射
　　经大司乐奏无射以享先祖【周礼】太师阳声无射注云无射戍之气也九月建焉【同上】季秋律中无射注云无射者夹钟之所生长四寸六千五百六十一分寸之六千五百二十四【记】天王【景王】将铸无射伶州鸠曰王其以心疾死乎夫乐天子之职也夫音乐之舆也而钟音之器也天子省风以作乐器以钟之舆以行之小者不窕大者不槬则和于物物和则嘉成故和声入于耳而藏于心心亿则乐窕则不咸槬则不容心是以感感实生疾今钟槬矣王心弗堪其能久乎【左传】
　　子无射者入无厌也【淮南子】
　　史无射者隂气盛用事阳气无余也【史律书】无射长四寸四分三分一【同上】射厌也言阳气防物而使隂气毕剥落之终而复始亡厌射也位于戍在九月【前律厯志】射者出也言时阳气上升万物收藏无复出也【晋志】
　　传记无射所以宣布哲人之令徳示民轨仪也注云九月干上九也阳气上升收藏万物无得见者可徧布前哲之令徳示民导法【国语】射终也言万物随阳而复又随阳而起无有终极故以为名【通典】
　　中吕
　　经大司乐歌小吕以享先妣注云小吕一名中吕【周礼】太师隂声小吕注云中吕已之气也四月建焉【同上】孟夏律中中吕注云中吕者无射之所生长六寸万九千六百八十三分寸之万二千九百七十四【记月令愚按无射三分损一下生中吕实长三寸万九千六百八十三分寸之六千四百八十七月令注葢中吕之倍数也】
　　子中吕者中充大也【淮南子】
　　史中吕者言万物尽旅而西行也【史律书】中吕长五寸九分三分二徴【同上】中吕言微隂始起未成著于其中旅助姑洗宣气齐物也位于已在四月【前律厯志】阳下生隂隂上生阳终于中吕十二律毕矣【同上】吕助也谓阳气盛长隂助成功也【晋志】
　　传记中吕宣中气也【国语】
　　度量【律度量衡附】
　　经同律度量衡【书舜典】内宰凡建国出其度量淳制【周礼】质人同其度量　合方氏一其度量　大行人十有一嵗同度量【并同上】仲春日夜分则同度量【记】周公颁度量而天下大服【明堂位】立权度量【大传】宫室得其度量鼎得其象【仲尼燕居】正度量夷民者也【左传】谨权量审法度【论语】
　　子法制度量王者典宪也【管】仲春令闗市同度量仲秋一度量【淮南子】法者天下之度量也【同上】
　　史同律度量衡所以齐逺近立民信也【前律厯志】审度嘉量以临兆民　凡律度量衡用铜者名自名也所以同天下而齐风俗也【并同上】度量所以禁暴止邪也【汉景帝诏】律度量衡公私不同所宜一之【北史王登奏】律度量衡相用为表里使得律者可以制度量衡因度量衡亦可以制律也【唐礼乐志】太史卿以二法权物量度权衡也【百官志】
　　传记先王之铸钟也律度量衡于是乎生【国语】
　　集齐律度量衡使天下咸得其用人曰明我者舜也齐我者舜也资我者舜也【韩集】
　　本朝皇祐中阮逸胡瑗累黍定尺始欲合其量也然竟于权不合【程迥三器图説】上党之黍其色至乌其形圎重用为度量决不徒然止以时有水旱之差地有肥瘠之异取黍大小必得其中故伊川先生曰欲度量权衡之得其正必自律起以律管定尺盖凖乎天地也秬黍积数在先王时惟此适与度量合故可用也今或不然形有长短所以起度也受有多寡所以生量也物有轻重所以用权也是器也皆凖之上党羊头山之秬黍焉以之测幽隐之情以之达精微之理推三光之运则不失其度通八音之变则可召其和以辨上下则有品以分隆杀则有节【并同上】
　　度
　　经典瑞璧羡以起度【周礼】玉人璧羡度尺好三寸以为度【同上】司空执度度地【记】用器兵革不中度不粥于市【同上】子度然后知长短【孟】
　　史禹声为律身为度【史本纪】度者分寸丈尺引也所以度夫长短也本起黄钟之长以子谷秬黍中者一黍之广度之九十分黄钟之长一为一分十分为寸十寸为尺十尺为丈十丈为引而五度审矣其法用铜髙一寸广二寸长一丈而分寸丈尺存焉用竹为引髙一分广六分长十丈其方法矩髙广之数隂阳之象也分者自三微而成著可分别也寸者忖也尺者蒦也丈者张也引者信也夫度者别于分忖于寸蒦于尺张于丈信于引引者信天下也【前律厯志】体有长短检之以度则不失毫厘【隋志】
　　本朝自唐昭宗时雅乐亡散至后周时王朴重定尺度太祖朝又诏和岘以景表尺重加磨治稍令声下昨縁景祐二年燕肃始乞修正乐器其时只得王朴律准又与王朴所定律尺律管参騐音韵而燕肃只据律准与钟磬见声按定髙下即是太常旧乐比王朴时已自不同况和岘减定后又经景徳中李宗谔一次修饰至燕肃凡经三度磨鑢然俱不先立尺度律准所以后来无处根正法度音律【宋景文公议乐状】周尺也者先儒考其制脗合者不一至宋景文公得隋大业中尺十五等【一周尺二晋田父玉尺三梁表尺四汉官尺五魏尺六殷后尺七后魏前尺八中尺九后尺十东后魏尺十一蔡邕铜龠尺十二宋氏尺十三隋常水尺十四杂尺十五梁朝俗间尺】独以周尺为之本以考诸尺韩忠献嘉祐累黍二其一亦与周尺合苟以是定尺又以是参定权量如挈裘而振其领其顺者不可胜数也【程迥三器圗义】
　　量
　　经防氏为量深尺内方尺而圎其外其实一鬴【六斗四升】其臋一寸其实一豆其耳三寸其实一升重一钧其声中黄律之宫槩而不税其铭曰时文思索允臻其极嘉量既成以观四国永启厥后兹器惟则【周礼】齐旧四量豆区釡钟四升为豆各自其四以登于釡釡十则钟陈氏三量皆登一焉钟乃大矣以家量贷而以公量收之【左传】子为之斗斛以量之则并与斗斛而窃之【荘】
　　史量者龠合升斗斛也所以量多少也本起于黄钟之龠用度数审其容以子谷秬黍中者千有二百实其龠以井水准其槩十龠为合十合为升十升为斗十斗为斛而五量嘉矣其法用铜方尺而圎其外旁有庣焉其上为斛其下为斗左耳为升右耳为合龠其状似爵以縻爵禄上三下二参天两地圜而函方左一右二隂阳之象也其圜象规其重一钧备气物之数合万有一千五百二十声中黄钟始于黄钟而反覆焉君制器之象也龠者黄钟律之实也跃微动气而生物也合者合龠之量也升者登合之量也斗者聚升之量也斛者角斗平多少之量也夫量者跃于龠合于合登于升聚于斗角于斛也【前律厯志】量有轻重平以权衡物有多少受以量【后律厯志】物有多少受之以量则不失圭撮【隋志】
　　传记黄帝设五量【家语】
