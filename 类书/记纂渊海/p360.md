<!-- { "loadSidebar": true } -->
　　子心若悬于天地之间　去人滋久思人滋深【庄子】六国时张敏与高惠二人为友每相思不能得见敏便于梦中徃寻但行至半道即迷不知路遂囘如此者三【韩非子】史引领北望日月以兾　无日忘之闵闵焉如农夫之望嵗【左】心揺揺如悬旌而无所终薄【战国防】今吾每饭意末尝不在钜鹿也【通鉴汉纪】隔阔相思发于寤寐【东汉臧洪传】刘惔夜在简文座愀然叹曰清风朗月无度【晋书】镜与人俱去镜归人不归无复嫦娥影空余明月辉【世说】范蠡既去越越王乃使良工铸金象范蠡置之坐侧【吴越书春秋】集夜烱烱而不寐魂营营而至曙　望孟夏之短夜何晦明其若嵗惟郢路之逺兮魂一夕而九逝【楚辞】望风懐想【答苏武】别如俯仰脱若三秋【选】神徃同逝感形留悲参商【陆云诗】每一念来忽若有遗【文选】云中辨江树天际识归舟【文选】搔首访行人引领兾良觌【谢灵运诗】离居几何时鑚燧勿改火【选诗】顾望脰悬【文选】视阴数箭【周让书】岐路分襟易风云促膝难　风月虚心形留神住山川在目室迩人逺【骆宾王】故人不可见汉水日东流【王维集】愿作阳台一片云相思无昼夜东泛似长川　相思相见知何日此时
　　此夜难为情　千里若在眼万里若在心相思千万里一书値千金天涯有度鸟莫絶瑶华音【李太白集】相思望斗牛【孟浩然】渭北春天树江东日暮云何时一樽酒重与细论文【杜诗】山岳移可尽江海不可絶离恨若虚空年年思不彻　朝朝宁不食日日愿见君一日不得见愁膓坐氤氲如何逺相失各作万里云　万一楼头望还应望我愁　殷懃眼前水千里到河阳　安得故人生羽翼飞来相伴醉如泥【元防之】思君秋夜长一夜魂九升思君春日迟一日肠九回　自从花顔去秋水无芙蓉蛾眉别久心知否两处春光同日尽　居人思客客思家风波不见三年面书信难传万里肠　逺地官长亲故少些些谈笑与谁同　游山弄水防书卷防月寻花把酒杯　六事尽思君作伴几时归到洛阳来【白侍郎】悠悠我之思扰扰风中纛　居闲处独时徃日来于懐也　与足下别久矣以余心之思足下知足下悬悬于余也【韩文】岭树重遮千里目江流曲似九囘肠【柳诗】感时江海思【刘宾客】料得孟光今日语不咏春尽不归来【元微之】久别思欵顔承欢懐接袂【刘文】南望空垂泪天边鴈一行【许用晦】徃款良未遂来觌旷无音　离心与潮信每日到浔阳【刘长卿】相思烟水外唯有心不隔　潮归人不归　时复一延首忆君如眼前　从此日相思空令减衣俳佪正伫想髣髴如蹔觌心目徒自亲风波尚相隔【刘长卿】君意如鸿高的的我心悬斾正揺揺【杜牧之】旧国日边逺故人江上稀【张承文】相思巫山渚怅望云阳台【林上人】昔时初种庭前树树已胜巢人未归【方雄飞文】
　　本朝虽大旱望云执热思濯未喻其急也【东坡集】归舟天末常囘首从此频书慰断肠　寸步不徃来千里常梦思【山谷】三嵗公门不屡过作牋诗复问如何及兹去去翻为恨向使常常肯为多　百书不如一见面【后山】
　　期约
　　经秋以为期　昬以为期　五日为期六日不詹　期逝不至【诗】
　　史魏文侯与羣臣飮酒乐而天雨命驾将适野左右曰今日饮酒乐天又雨君将安之文侯曰吾与虞人期猎虽乐岂可无一防期哉【通鉴】范式与张元伯为友二人春别京师以暮秋为期元伯以九月十五日杀鸡以待母曰相去千里汝何信之也言未卒而至【后汉】
　　懐乡
　　经我徂东山滔滔不归我来自东零雨其蒙【诗】　式微式微胡不归　岂不懐归畏此简书【诗】子在陈曰归与【语】狐死正丘首【记】子去鲁曰迟迟吾行去父母国之道也【孟子】去国数日见其所知而喜去国旬日见所常见于国中者喜及期年也见似人者而喜矣去人滋久思人滋深【庄子】鸟飞反乡依其所生【文子】鸟飞反乡兎徙归窟狐死首丘【淮南子】
　　史椘钟仪囚于晋与之琴操南音【左】越人庄舄仕楚在病楚王曰舄越之鄙人必思于越使人徃听之果为越吟【史】项王欲东归曰富贵不归故乡如衣綉夜行【汉书】游子悲故乡万岁后吾魂魄犹乐思沛【汉书高纪】愿为黄鹄兮归故乡【前汉西域传】班超久在絶域年老思土上疏曰臣不敢望酒泉郡但愿生入玉门关【东汉本传】飞鸟过故乡犹踯躅徘徊【唐书】
　　记太上皇不乐关中思慕乡里高祖徙丰丘为新丰县【三辅旧事】陆机夏在洛忽思东头竹蓧之饮语刘宝曰吾思乡转深矣【语林】
　　集狐死必首丘兮夫人孰能不反其眞情【念旧君也】　过故乡而一顾兮泣歔欷而沾零　归骸旧邦莫谁语者【楚辞】游子悲其故乡心怆恨兮伤懐【班超北征赋】咏南音以顾懐【选】荆南非我乡何为久留滞【七哀】贻此越乡忧【还都道中】营魄懐兹土【赠从兄】虽信美而非吾土兮曽何足以少留　昔尼父之在陈有归与之叹音钟仪幽而楚奏庄舄显而越吟人情同于懐土岂穷达之异心【王粲】孤兽思故薮离鸟恋旧林　愿假归鸿翼翻飞泝江汜　感念桑梓域髣髴眼中人【陆士衡】丘去鲁而过汉季过沛而涕零【潘安仁】岂伊不懐归于枌榆【选】流波恋旧浦行云思故乡【张景阳】谁能久京洛缁尘染素衣【谢晖】人情懐旧乡客鸟思故林【王正良诗】故乡篱下菊今日为谁开【江揔】永懐恋故园　王鲔懐河岫晨风思北林　刷羽同揺漾一举还故乡徒懐越鸟志眷恋湘南枝　情知望故乡谁能鬂不变恋本难为思【文选诗】愿言还故乡畏此简书忌乡梦随
　　魂断青山白日非旧国之春秋翠斚清樽是他乡之杯酒【骆宾王】马上逢寒食途中属暮春可怜江浦望不见洛桥人【宋之问诗】岭外逢寒食他乡不见春洛阳新甲子何日是清明【沈佺期诗】长安如梦里何日是归期【李太白】不见乡书传鴈足【王维集】吴越数千里梦今夕见形骸非我亲衾枕即乡县心逐书邮去离魂今夕梦尤绕旧林飞【张九龄】月是故乡明　成都万事好岂若归吾庐　安得如鸟有羽趐托身白云还故乡　青紫虽被体不如早还乡　梦乡归未得不用楚词招归心折大刀【杜诗】眉间黄痩见归期如何连晓语祗是说家乡【韩文】乡禽何事亦来此令我心忆桑梓间　海畔尖山似劒铓秋来处处割愁肠若为化得身千亿散上峯头望故乡【柳诗】万里望枌榆之乡【刘】如何春来梦合眼在乡社　故乡贫亦安【白】乡思急于【白傅集】春来爱有归乡梦一半犹疑梦里行迢递旅魂归去逺【元微之】乡心正欲絶何处捣寒衣　望家千里【刘长卿】宾馆有鱼为客久乡书无鴈到家迟　关河万树秋风急望见乡山不到家　向夜欲归心万里故园松月更苍苍　孤梦家山逺独眠秋夜长【许用晦】春风一夜吹乡梦梦逐春风到洛阳【武伯苍】何日得乡信每日筭归程【王建集】一夕九起嗟梦短不到家【孟郊】故园春归未有涯小栏高槛别人家五更惆怅囘孤枕犹自残灯照落花【司空圗】乡思楚云间【钱起文】凭君莫射南来鴈恐有家书寄逺人【杜牧之】巫峡啼猿数行泪衡阳归鴈几封书【高达夫】青山无限好犹道不如归【唐诗】人言落日是天涯不到家乡已恨賖囘首碧山相隠映碧山更被暮云遮【李靓】
　　本朝旅病愔愔如困酒乡愁脉脉似连环【临川】三年无日不思归梦里还家旋觉非　万里家山一梦中　人贪归路好乐莫乐于还故乡【东坡】恒年暮桑梓归念寄鸿鹄【栾城集】归鴈南飞尽无因寄此情【山谷】深知报消息不忍问如何　久客登楼日中年懐旧心　初闻北人语意作故乡声　望乡仍爱岁【后山】未有一夜梦不归千里家
　　别离
　　经瞻望弗及泣涕如雨　遵大路兮掺执子之手兮【诗】子子高游赵有邹文李节者与相友善及将还鲁文节送行三宿临别流涕交頥子高抗手而已谓其徒曰始吾谓二子丈夫耳乃今知其妇人也人岂鹿豕也哉而常羣聚乎【孔丛子】
　　史马为立踟蹰车为不转辙观者皆歔欷行路亦呜咽【范蔚宗后汉列女传】王猛将行造慕容垂饮酒从容谓垂曰今当逺别何以赠我使我覩物思人【通鉴晋海西公下】谢安尝谓王羲之曰中年伤于哀乐与亲友别辄作数日思羲之曰年在桑榆自然至此当借丝竹常恐儿辈觉损其欢乐之趣【晋王羲之】
　　集悲莫悲兮生别离【楚辞】离家日趣逺衣日趣缓心思不能言膓中车轮转【古乐府】游子叹黍离处者叹式微别如俯仰脱若三秋【曹子建】送君南浦伤如之何　黯然销魂者唯别而已知离梦之踯躅意别魂之飞扬分手而衔涕　攀桃李兮不忍别　惟世间兮重别　驱征马而不顾　意夺神骇心折骨惊【江文通赋】离别肠应断相思骨合销【陈后主侍儿碧玉】行舟有限嗟此防之难留别日无期叹分岐之易逺【陈子昻集】云离雨散奔驰于宇宙之间宋逺燕遥泣别于关山之际【陈子昻集】云雨俄别风懐异乡流水不穷浮云自远霑襟此别把何时　黯然销魂岂非生离之恨　故人樽酒淹离涕泪交頥嗟别路之难驻惜离樽之易倾【骆宾王】数年同笔砚兹日间衾禂【孟浩然】送别彊为欢　轫识怨兮方缓驷知愁兮复鸣【李太白】断肠声里唱阳关【李商隠】丈夫非无泪不洒离别间仗劒对樽酒耻为游子顔蝮蛇一螫手壮士疾解腕所志在功名离别何足叹【陆】生别古所嗟发声为尔吞【杜诗】朔鴈传书絶湘筠染泪多人世死前唯有别【李义山】别肠车轮转一日一万周离思如春水泮泮不可收【韩文】万里尚能来逺道一程那忍便分头逺征不必戍长城出门便不知生死【元微之】丈夫虽鲠介逺别多苦顔　别离何从生乃在亲爱中　从此一分手缅想吴与秦【韦应物集】但令此身健不作多时别【白传集】风烟里数少云雨别情多【刘宾客】黄叶一离一别青山暮暮朝朝明日行人已逺空余泪逐归潮　想到邮亭愁驻马不堪西望见风尘离心日逺如流水囘首长川共落晖　离别寒江上潺湲若有情离心与流水万里共朝昬独过浔阳去潮归人不归　手折衰扬悲老别故人零落已无多　江海逢君少东南别处长独行风嫋嫋相去水茫茫【刘长卿】少年轻防复轻离老大关心緫是悲【李嘉祐】别家三日几般心【杜荀鹤】离歌渐怨如留客归梦初惊似到家【许用晦文】离情两飘断不异风中丝【张文昌】万里故人去一行新鴈来【张承吉文】楚岸柳何穷别愁纷若絮【杜牧之】逺风南浦万重波未似生离别恨多【杜牧之】愿得双车轮一夜生四角　别长多欝纡岂能肥肌肤始知相结宻不及相结踈踈别恨应少宻离恨难袪【唐文粹】预愁更漏促离别在明朝【唐人诗】
　　本朝羣鹭方盛集离鸿独高翔
　　行役
　　经我马瘏矣我仆痡矣　言秣其马言秣其驹　载脂载牵　还车言迈　行迈靡靡中心揺揺　昔我徃矣杨柳依依今我来思雨雪霏霏　行道迟迟载渴载饥忧心悄悄仆夫况瘁檀车幝幝【尺善切】四牡痯痯【古缓切】
　　山川悠逺维其劳矣　星言夙驾　或不已于行【诗】道途不争险易之利【记】
　　子百舍重趼而不敢息　车马有行色【庄子】
