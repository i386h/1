<!-- { "loadSidebar": true } -->
　　史陈辕涛涂谓郑申侯曰师出于陈郑之间国必甚病若出于东方观兵于东夷循海而归可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮扉屦可也齐侯説执辕涛涂【左僖四年】公孙外寛内深诸常与有隙者虽阳与善隂报其祸杀主父偃徙董仲舒于胶西皆之力也【史记本传】睢真倾危之士哉【通鉴周纪】太史公曰张仪行事甚于苏秦要之此两人真倾危之士哉【史记】贪饕险诐不闲义礼【前汉书礼乐志】隂贼感概【师古曰隂贼懐害之意也】其隂贼着于心本发于睚眦【西汉郭解】天下以郦寄为卖友【西汉本传】公孙甞与公卿约议至上前皆背其约以顺上防【通鉴汉武】郑朋隂欲附萧望之上疏言史髙遣客为奸利及言许史子弟罪过章视周堪堪令朋待诏金马门后朋行倾邪望之絶不与通朋与李宫俱待诏堪独白宫为黄门郎朋怨恨更求入许史推所言许史事曰皆周堪刘更生教我我闗东人何以知此于是侍中许章白见朋朋出言曰我见言前将军小过五大罪一中书令在旁知我言状望之问恭石显恭显恐望之自讼即挟朋告望之等谋欲罢车骑将军疏退许史状　谷永前后所上四十余事略相反覆【西汉】石显为人巧慧习事能探得人主防指内深贼持诡辩以中伤人忤恨睚眦辄被以危法【通鉴汉元】动静可识而沈阻难徴深厚之性诡于情貌【东汉郭太传】乘人之危非仁也【东汉盖勲传】蜀李严用性深刻乡里曰难可狎李鳞甲【江表传又蜀志陈震传载诸葛亮与董允书曰陈孝起与吾説李正方腹中有鳞甲乡党以为不可近】刘为帝所亲重帝将伐蜀朝臣内外皆曰不可入与帝议则曰可伐出与朝臣言则曰不可【通鉴魏明纪】晋刘毅曰一人之身旬日异状　刘袭曰事之不可者莫大于反将军往年反王兖州近日反司马郎君今复反桓公一人三反何以自立【通鉴晋纪】李义深心胷险峭时人语曰剑防森森李义深【北史】李义府貌柔恭与人言嘻怡防笑而隂贼褊忌凡忤意者皆中伤之时号义府笑中刀【唐奸臣传】李义府柔而害物人谓之人猫【唐书本传】封伦资险佞内挟数刺人主意隂导而阳合之人莫能探其膺肺【唐书封伦传】郑愔初附来俊臣俊臣诛附张易之易之诛附韦氏韦氏败又附谯王重福竟坐族诛李林甫城府深密人莫窥其际好以甘言啗人而隂
　　中伤之不露辞色凡为上所厚者始则亲结之及势位稍逼辄以计去之虽老奸巨猾无能逃其术者　李林甫为相凡才望功业出己右及为上所厚势位将逼己者必百计去之尤忌文学之士或阳与之善啗以甘言而隂陷之　李适之性疎率林甫甞谓适之曰华山有金矿采之可以富国主上未之知也他日适之因奏事言之上以问林甫对曰臣乆知之但华山陛下本命王气所在凿之非宜故不敢言上以林甫为爱已薄适之虑事不熟谓曰自今奏事宜先与林甫议之无得轻脱适之由是束手矣【通鉴唐宗互入謟谀】贽【陆】与璟【赵】约至帝前极论延龄【裴】帝怒形于色璟黙而不言【唐书徳宗】
　　集溪谷不能喻其险鬼神无以究其变【絶交论】恶鸟不鸣【文选】面从背违意与口戾言如饴蜜心如螫厉【晋仲长敖覈性赋】法吏多少年磨淬出角圭将举汝愆尤以为己阶梯【韩退之诗】赋性专相醢【韩集】防牙穿屋虺毒吹人【李卫公朋党论】人中有兽心　一人千万心【孟郊】方寸地九折阪【仲长敖覈性赋】深心藏陷穽巧言织网罗　李义府背笑欣欣笑中有刀潜杀人隂阳神变皆可测不测人间笑是嗔【白侍郎】枭心獍貌何人觉　烁铁不在火割肌不在刀险心露山岳流语翻波涛　肺肝増巧曲噂沓言柔舌【杜牧之】弗声弗鸣潜此毒螫【陆蝎赋】初即许之以死殉体面俱柔终乃背之而饱飞身名已遂【唐文粹】
　　务实
　　经不作无益害有益功乃成【书】耻名之浮于行也【礼记】非知之艰行之惟艰【书】欲行之浮于名也　脩身践言有其言而无其行君子耻之　丧礼与其哀不足而礼有余也不若礼不足而哀有余也祭礼与其敬不足而礼有余也不若礼不足而敬有余也　君子与其有诺责也宁有已怨【礼记已谓不许也言诺而不与其怨大于不许】子曰素隠行怪后世有述焉吾弗为之矣【记中庸】君子耻服其服而无其容耻有其容而无其辞耻有其辞而无其徳耻有其徳而无其行　君子不以口誉人则民作忠　君子寡言而行以成其言【礼记】恭俭惟徳无载尔伪【书】古者言之不出耻躬之不逮也　礼与其奢也宁俭丧与其易也宁戚　奢则不孙俭则固与其不孙也宁固　君子耻其言而过其行　子曰知之为知之不知为不知是知也【论语】
　　子恭俭岂可以声音笑貌为哉　声闻过情君子耻之【孟子下互入有名无实】良剑期乎利不期乎莫邪【墨子】君子行不贵茍难説不贵茍察名不贵茍传唯其当之为贵　闻之而不见虽博必谬见之而不知虽识必妄【荀子】庖丁解牛适俗所须朱泙屠龙无所用巧茍乖世务虽有妙术归于无用【刘子】
　　史娄敬曰臣衣帛衣帛见衣褐衣褐见终不敢易衣【本传】子曰我欲载之空言不如见之于行事之深切着明也【史记自序】使其中有可欲者虽锢南山犹有隙使其中无可欲者虽无石椁又何戚焉【通鉴汉文纪】申公曰为治者不在多言顾力行何如耳【通鉴汉武纪】将相皆旧功臣少文多质万石君无文学而恭谨无与比　万石君家不言而
　　躬行　是时吏治皆以惨刻相尚独内史倪寛择用仁厚士推情与下不求声名【通鉴汉文】上雅不喜聴音乐手不持珠玉　羣臣上言宜封禅泰山诏曰即位三十年百姓怨气满腹吾谁欺欺天乎曽谓泰山不如林放乎何事污七十二代之编録若郡县遣吏上夀盛称虚美必髠令屯田　任性而行不自雕饰【通鉴汉光武】章奏过称虚誉尚书皆宜抑而不省示不为谄子嗤也【通鉴汉明帝】蒋琬为政以安民为本不以脩饰为先【蜀志】魏明帝谓卢毓曰选举莫取有名如画地作饼不可啗也【魏志】武威王利鹿孤欲称帝鍮勿仑曰虚名无实徒作为世之质的将安用之【互入徒劳无补】晋魏舒不为皎厉之事年四十郡举上计宗党以舒无学业令不就可以为髙舒曰若试而不中其负在我安可虚窃不就之髙以为己荣【通鉴晋纪】魏舒为事必先行而后言【晋书本传】王述毎受职不为虚让其所辞必于不受及为尚书令子坦之白述故事当让述曰汝谓我不堪耶坦之曰非也但克让自美事耳述曰既谓堪之何为复让人言汝胜我定不及也【通鉴晋海西公纪】岂须邑至里诣饰其游声哉【通鉴晋武纪】秦孝王俊薨王府寮佐请立碑上曰欲求名一卷史书足矣何用碑为若子孙不能保家徒与人作镇石耳【隋书】瓦器蚌盘殽核充事而已【通鉴陈髙祖】隋主不喜辞华诏天下公私文翰并宜实録泗州刺史司马幼之文表华艳付所司治罪【通鉴陈后主】杨玚在官清白吏请立石纪徳玚曰事益于人书名史氏足矣若碑颂者徒遗后人作镇石耳【唐书本传】元徳秀质厚少饰缘【唐书卓行传互见重厚】文武官请封禅上曰卿辈皆以封禅为帝王盛事朕意不然若天下乂安家给人足虽不封禅庸何伤乎昔秦始皇封禅汉文不封禅后世岂以文帝之贤不及始皇耶【通鉴唐太宗】广州吏民为宋璟立遗爱碑璟上言臣在州无他异迹今以臣光宠成彼谄谀欲革此风望自臣始于是他州皆不敢立【通鉴】李徳裕曰臣祖家不置文选盖恶其不根艺实【唐志】
　　集名不可以虚作【楚辞】不为饰让【文选让郡公表】无使名过实【崔子座铭】在室如賔宁慙屋漏不贪为宝每畏人知【江总作欧阳頠墓志】不懐宝以害贾不饰表以招累静守约以不矜动因循以简易任自然以为姿无诱慕于当世【张华鹪鹩赋】以智谋而进者有时而衰以朴厚而知者无迹而固【刘賔客】虽有数斗玉不如一盘粟【李太白集】大农之家不待珠玑然后为富【杜牧之】淫文艳韵无一字焉【白侍郎】唯凭野老口不立政事碑【杜荀鹤互见政事】至宝不雕琢【韩集互入不待矫揉】多花常早落桃李不如松【唐诗】
　　本朝诗文皆有为而作精悍确苦言必中当世之过凿凿乎如五谷必可以疗饥防防乎如药石必可以伐病【东坡鳬绎先生集序】苍然涧下松不愿世雕刻【苏子由集】
　　尚朴
　　经大礼必简　乔而野朴而不文　大羮不和贵其质也大圭不琢美其质也　污尊而抔饮蒉桴而土鼓器用陶匏　至敬无文父党无容此以素为贵也　至贵不飨味而贵气臭也【礼记】先进于礼乐野人也如用之则吾从先进【论语】
　　子吾将镇之以无名之朴【老子】
　　史崔洪手不执珠玉【晋书本传】斵雕为朴【汉书】
　　饰伪
　　经静言庸违象恭滔天【书言共工自为谋起事而违背之貌象恭敬而心傲狠】作伪心劳日拙【书】行伪而坚言伪而辨【礼记】小人闲居为不善无所不至见君子而后厌然揜其不善而着其善【大学互入有忌惮】色取仁而行违居之不疑【论语】
　　子居之似忠信行之似廉防众皆説之自以为是而不可与入尧舜之道故曰徳之贼【孟子】利心无足而佯无欲者也行伪险秽而强髙言谨慤者也【荀子】欲售伪者必假真　有人则作之无人则辍之之谓伪【子】
　　史郑伯有既死使太史命伯石为卿辞太史退则请命焉【请太史更命已】复命之又辞如是三乃受策入拜子产是以恶其为人也【左襄三十】此饰説也【史虞卿传】公孙习文法吏事縁饰以儒术【西汉传】符氏卒羣臣皆含辛以为泪【通鉴晋安纪】晋王广弥自矫饰上与后甞幸其第广悉屏匿美姬于别室唯留老丑者衣以缦防给事左右屏帐改用缣素故絶乐器之弦不令拂去尘埃上见之以为不好声色还宫以语侍臣意甚喜【通鉴隋高祖】韦执谊初为叔文所引用深附之既得位欲掩其迹且迫于公议故时时为异同【通鉴唐顺宗】
　　传记饰貌者不情【大戴礼文王篇】齐贺曰公孙内服貂蝉外衣麻枲内厨五鼎外饍一殽于是朝廷疑其矫【西京杂记】集诵六艺以饰奸【潘安仁赋】色厉内荏行僻心坚　卑辞作伪【陈子昻集】今之脂其貌蜡其言以求贾【栁文】溷防虚求防【元微之集】茍作伪而心拙必代斵而手伤【白乐天】
　　本朝鞠躬便僻不足为恭长号流涕不足为哀弊衣粝食不足为俭　饮食之初以为味也适口斯善矣世人取果饵而刻镂之朱緑之以为盘案之玩岂非以目食者乎【涑水迂书】夫面垢不忘洗衣垢不忘澣此人之至情也今也不然衣臣虏之衣食犬彘之食囚首丧面而谈诗书此岂其情也哉【老苏辩奸论】
　　沽名矫激
　　经违道干誉【书】欲防其身而乱大伦【论语】
　　子段干木逾垣而辟之泄栁闭门而不纳是皆已甚【互入已甚】陈仲子以兄之禄为不义之禄而不食也以兄之室为不义之室而不居也【孟子】买名声于天下【庄子互入好名】奸人盗名于晻【暗同】世故曰盗名不如盗货田仲史防不如盗也【荀子】
