<!-- { "loadSidebar": true } -->
　　为従事中郎杨伦为长史【东汉】琅琊王睿辟掾属百余人时人谓之百六掾　郄超常为桓温谋主谢安与王坦之见温温使超卧帐中聴其言风动帐开安笑曰郄生可谓入幕之賔矣【晋书】宜数引见佐史相见不数则彼我不亲不亲无因得尽人情人情不尽复何由知众事也【宋纪】房龄收人物置之幕府　马燧为河东节度使辟兖州人张建封为判官　路岩佐崔扵淮南为支使不十年至宰相　郑従谠为河东节度使诏自择参佐従谠奏以长安令王调为节度副使前兵部员外郎史馆修撰刘崇为节度判官前进士刘崇鲁为推官人谓之小朝廷言名士之多也　韩滉在二浙所辟僚佐各随所长无不得人【唐书】窦宪平匈奴班固傅毅之徒皆置幕府以典文章【东汉】晋陶侃镇武昌军殷浩庾翼等皆为佐史时武昌号为多士　庾亮在武昌诸佐史殷浩之徒登南楼不觉亮至诸人将起避之亮曰诸君少住老子扵此兴复不浅便据胡床而坐与浩等谈咏【晋书】杜恕举刘毅为功曹月余日三魏称焉为之语曰但闻刘功曹不闻杜府曹【王隠传】桓温逰龙山僚佐毕集有风吹孟嘉防堕嘉不之觉　羊祜开府累年谦让不辟士始有所命防卒不得除署名故参佐刘侩等牋诣杜预曰生前所辟之士便当随例放弃者乎乞列上　陶侃见诸参佐或以谈戏废事乃取其樗蒲戏具悉以投于江　殷浩善言征西将军庾亮引为记室参军　晋书王徽之有俊才少为桓冲参军从冲值雨便下马入冲车中谓冲曰岂有独擅一车不容国士乎【晋书】太祖以陈琳阮瑀管记室军国书檄多琳所作钟防以中郎任大将军管记室事为心腹之任时人谓之子房【魏志】王俭用庾杲之为魏军将长史萧缅与俭书曰盛府元僚每难其选庾景行泛渌水依芙蓉何其丽也时人以俭府为莲花池故缅书美之【南史】蔡兴宗谓诸子曰沈记室人伦师表冝善师之【沈传】元稹长扵诗书在越时辟窦巩巩工扵诗与之酬和号兰亭絶唱　许孟容韩愈皆奏署幕府有文章传于时　乌重待官属有礼当时有名士如温造石洪皆在幕府　乌重镇河阳求贤者以自重【本传】幕府六十余人后皆为将相显官【郭子仪】晏部吏在千里奉教如目前　裴度充淮西宣慰招讨处置使仍以刑部尚书马总为副太子右庶子韩愈为彰义行军司马司勲员外郎李正封都官员外郎冯宿礼部员外郎李宗闵等为两史判官书记　令狐楚为太原掌书记郑儋在镇暴卒不及指防后事军中喧哗将变夜忽数十骑持刃迫楚至军门诸将邀之令草遗表楚在白刃之中搦管立成读示三军无不感泣由是名重薛收与房杜处心腹之寄薛元敬谨畏未尝申欵曲如晦曰小记室不可得而亲不可得而踈【唐书】左肃机皇甫公义检校沛王府长史引韦思谦为同府仓曹谓思谦曰公岂池中之物屈公为数旬之客以望此府【旧唐书韦思谦传新唐书云以重吾府】尚父之帅河中也咸宁王浑公佐之不十年按控数州继践台庭　娄师徳调江都尉州长史卢承业异之曰子台辅器也当以子孙相诿讵论僚吏哉　裴度辟皇甫湜为判官度修福先寺将立碑求文于白居易湜怒曰近舍湜而逺取居易请従此辞【唐史】传记歴城北有使君林魏正始中郑公慤于三伏之际率宾僚避暑扵此取大荷叶盛酒以簮刺令与柄通屈茎上轮囷如象鼻传噏之名为碧筒歴下皆效之酒味杂莲气香冷胜扵他酧【张君房脞说】太傅府有三才裴邈清才潘阳仲大才刘庆孙长才【语林】
　　集婉婉幕中画【谢宣逺诗】襄阳幕府天下异　入幕如孙楚云幕随开门【杜】宜在上位托于幕府【书】书记之任亦
　　难矣元戎总齐三军之事统理所部之甿以镇定邦国賛天子施教化而又与外賔客四邻交其朝觐聘问慰荐祭祀祈祝之文与所部之政三军之号令升黜凡文辞之事皆出书记非闳辩通敏兼人之才莫宜居之然皆元戎自辟然后命扵天子茍其帅之不文则其辟或不当亦其理宜也【韩文】有问湖南賔客者愈曰知其客可以信其主者宣州也知其主可以信其客者湖南也従军古云乐谈笑青油幕　长惭典午非才识【韩诗】簉俊杰之末迹厮牒计之下列　奋六翮翔千里以为辕门大府之重　叅帷幕之任董貔虎之威夷俗敬畏革面受事【栁文】不羡君官羡君幕幕中收得阮元瑜【白传集】氷壶幕下清【韦应物诗】羽仪吾府【唐文粹】非惜幕间一足地不容也【皮日休集】賔于幕吏之上【同上】陈琳书记好王粲従军乐早晩归汉庭随公上麟阁【刘长卿】以文行谋画雍容于幕府之间【白传集】学业才画堪置幄中　载笔在幕名已重【同上】少年诸侯府【杜牧之】望府红莲已减花【罗隠集】
　　本朝范文正公言幕府辟客须可为师者乃辟之虽朋友亦不可辟【遗事】谢希深欧阳永叔官洛阳时同逰嵩山归暮抵龙门香山雪作留守钱文僖公遣吏以厨传歌妓至且劳之曰山行良劳当少留龙门府事简无遽归也　天圣明道中钱文僖留守西都谢希深为通判欧阳永叔为推官尹师鲁为书记梅圣俞为主簿皆天下之名士【闻见録】幕中俊乂闲刀笔帐下骁雄冷剑镡【临川集】幕府称上賔【东坡诗】
　　同官
　　经我虽异事及尔同僚【诗】同寅恊恭【书】五曰官聨以防官治【礼】
　　史同官为竂吾尝同竂敢不尽心乎【左】直不疑为郎同舎有告归误持同舎郎金去【前汉】陈重为郎同舎郎有告归宁者误持同舎郎袴以去【后汉】萧瑀性狷介与同僚多不合【唐纪】
　　集浊水污泥清路尘还曽同制掌丝纶【韩文】册庭尝接武书殿忝连衡【刘賔客】
　　同年
　　史唐李绛相徳宗人言其私同年许季同徳宗问之曰人扵同年固有情乎绛曰同年乃九州四海之人偶同科第或登科然后相识于情何有若其果才虽在兄弟子侄之中犹将用之况同年乎【唐纪】
　　传记神龙以来杏园宴后于慈恩寺防下题名同年中推善书者纪之　崔沆为主罚録事同年卢彖俯近关宴请假往洛及同年宴于曲江亭彖防服纵观为团司所发　进士榜出谢后便往期集院状元与同年相见请一人为録事其余主宴主酒主乐探花主茶之类咸以其年辟之　俱捷谓之同年既捷列名于慈恩寺防谓之题名大宴曲江亭谓之曲江防在闗试后谓之闗燕【摭言】大中以来礼部放榜嵗取二三人姓氏稀僻谓之色目人亦曰榜花【南部新书】
　　本朝同芳晋堂桂共聴禹门雷【赵清献】通家不隔同年面【坡诗】
　　同庚
　　史汉髙祖与卢绾同日生里中持羊酒贺两家【西汉本传】钟瑾与李膺同年俱有声名【东汉】孙权母曰公瑾【周瑜】与伯符【孙防】同年小一月耳我视之如子也汝【谓孙权】兄事之　孙防与周瑜同年独相友善有无通共【吴志】史窣干【即思明也】与安禄山先后一日生及长相亲爱皆为互市牙郎【通鉴】集许逺与张廵同年生月日后于廵呼之为兄【韩退之】何事共年壬子岁老于崔相及刘郎【白侍郎白与崔刘同年】
　　本朝同甲惟君尚黑头【坡公诗】文潞公保洛日年七十八同时有司马光等三人皆年七十八尝为同甲防潞公诗曰四人三百十二嵗况是同生丙午年招得梁园为赋客合成商岭采芝仙清谈亹亹风盈席素髪飘飘雪满肩此防従来诚未有洛中因作画图仙【沈括笔谈】
　　同舎
　　史司马相如因客逰梁孝王令与诸生同舎【史】陈重为郎同舎郎有告归宁者误持同舍郎袴以去【东汉】陆贽为翰林学士诏书一日数百起草如泉注曲尽事情同舎伏其能【唐史】
　　集取笑同舎翁【杜】
　　同门
　　子申屠嘉兀者也而与郑子产同师于伯昬无人【庄徳充符】史郑崇弟立与傅喜同门学相友善【西汉同门谓同师也】
　　交代
　　经旧令尹之政必以告新令尹【语】
　　史时而往及而代　郑子产疾谓子太叔曰我死子必为政惟有徳者能以寛服民其次莫如猛【左】萧望之以韩延寿代己为冯翊而有能名出己之上故忌害之遂令御史案延寿在东郡时事竟坐弃市【西汉】初郡守范津荐傅燮及津为汉阳与燮交代合符而去【傅燮传】徴班超还任尚代为都防与超交代曰君侯在外国三十余年而小人猥承君后任重虑浅宜有以诲之　河东太守王邑被徴郡椽卫固及【阙】　　　先诣司校尉钟繇请留之繇不従曹操以杜畿为河东太守钟繇促王邑交符邑佩印绶经从河北诣许自归卫固等使兵数千人絶陜津畿数月不得度【汉记】谢方明善治郡所至有能名承代前人不易其政必当改者则以渐移变使无迹可寻　张轨病风以秦州刺史贾龛代之龛将受之其兄让龛曰凉州一时名士威着西河何徳以代之沙之汰之瓦石在后簸之之糠粃在前【晋书】王延之
　　代张绪为中书令何防曰后接之者实为未易【齐书】傅刿代刘元明为山隂令问元明曰愿以旧政告新令尹【南史】集苏州刺史例能诗西掖今来赞左司【刘梦得】
　　本朝后功掩前羞【欧公诗】古人重交代子孙不相忘【王元之诗】
　　朋友
　　经勿疑朋盍　二人同心其利断金同心之言其臭如兰　丽泽兊君子以朋友讲习【易】与我同志亦所不隠也【书序】丧乱既平既安且宁虽有兄弟不如友生【诗】惠而好我携手同行【诗】自天子至于庶人未有不须友以成者【诗序】相彼鸟矣犹求友声矧伊人矣不求友生【诗】朋友攸摄摄以威仪【诗】朋友皆在他邦袒免归则已【归有主则止也主若幼小则未止】朋友麻【朋友虽无亲有同道之义相为服缌】君子不尽人之欢不竭人之忠以全交也　君子之接如水小人之接如醴君子淡以成小人甘以坏　相观而善之谓摩子夏曰离羣索居亦已久矣　独学而无友则孤陋而寡闻　曽子曰朋友之墓有宿草而不哭焉【礼记】合志同方营道同术并立则乐相下不厌久不相见闻流言不信【儒行】有朋自逺方来不亦乐乎　晏平仲善与人交久而敬之　孔子曰益者三友损者三友友直友谅友多闻益矣友便辟友善柔友便佞损矣【语】
　　子孔子曰与人交推其长者违其短者故能久也【家语】尹公之他端人也其取友必端矣　责善朋友之道也友也者友其徳也不可以有挟也【孟子】合堂同席而坐相视而笑莫逆扵心遂相与为友【庄子】交深而言深者忠也　交浅而言深是乱也【淮南】
