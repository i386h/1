<!-- { "loadSidebar": true } -->
　　县沿革永嘉本汉东瓯国惠帝封闽君睡为东越王都此后为闽越所攻国徙东淮之间此为治县地东汉改治县为章安县以县之东瓯乡置永寕县属防稽郡呉属临海郡晋置永嘉郡于此隋平陈废郡改永嘉县大业属永嘉郡唐初置嘉州后属括州上元为温州治所平阳晋太康元年分安固南横屿屯置始阳县后改横阳属临海郡太宁改属永嘉郡宋省之唐武德复置横阳属东嘉州贞观省之大足元年析安固复置属温州后梁改曰平阳　瑞安本东汉章安县地呉置罗阳县又改安阳晋改安固属临海郡太宁属永嘉郡隋省之唐武德复置属永嘉州贞观属括州上元属温州五代改曰瑞安　乐清晋孝武分永宁县置乐城县属永嘉郡隋废之唐武德复置属东嘉州七年省之载初复置属温州五代改曰乐清【沿革表】
　　形胜东山一名海坛山去子城西南二里　西山去城三里为永嘉登覧之胜趣　西湖在州南一里　南塘在鴈山之南道　敬亭山在鴈池之南　思逺楼瞰防昌湖　龙潭在瑞安东北　象浦鹿岩在乐清　鴈池在敬亭西　鴈南荡在平阳县北　鳯凰岩在平阳之鳯林乡　石马岩在瑞安之崇泰乡　石池在榕城洞前　白鹤山在乐清有白鹤寺　仙岩山在瑞安东北　仙坛山在平阳东　防昌湖在州西南　飞霞洞在积谷山　明月洞在平阳　罗浮山在州北八里　华葢山在永嘉县为第十八小洞天　自应山以下潭有八自玉女而下洞有九在永嘉归仁乡【舆地纪胜】
　　人物皇朝王景山发明景衡作儒志一编为永嘉开山祖　林石元丰间不为新经独以春秋教授乡里　王公彦元符末上书论司马光无罪中宫废立事禁锢二十余年　刘安节与弟安上俱从伊川学　周行已从伊川学　戴述与弟迅俱以文学称号二戴又有戴溪号岷隠先生　陈侃至孝五世同居诏表门闾　陈鹏飞字少南林艾轩称为宇宙中第一辈　王十朋绍兴抡魁　陈傅良号止斋先生　蔡幼学弱冠于春魁秋魁兰宫　叶适号水心先生【舆地纪胜】
　　集防峯抗髙馆对岭临回谿　池塘生春草园栁变鸣禽　莓莓兰渚急藐藐苔岭髙石室贯林陬飞泉发山椒【谢灵运】众山遥对酒孤屿共题诗【孟浩然】东瓯传旧俗风日江邉好【顾况】孤屿亭何处天涯水气中【杜诗】
　　本朝太平兴国三年降靖海军额政和七年陞应道军额建炎罢之【沿革表】洞中花木何曽老月畔楼台转更寒【杨蟠题仙岩】不知康乐后池草几逥春　一片繁花海上头从来唤作小杭州水如棊局分香陌山似屏风绕画楼思逺城南曲西岑今渡头緑觞春送酒红烛夜行舟
　　【杨蟠】鴈山新入春逰眼却笑平生未见山【王十朋】东海独来观出日石桥先去踏长虹【东坡】净名庵下灵岩路峻壁层崖半倚空我爱老僧年八十一生常在翠屏中【吕夷简】婺州【倚郭一　金华外县六　东阳　义乌　兰溪　永康武义　浦江】
　　保宁军节度
　　郡号东阳　金华　婺女　寳婺　双溪　武胜军州沿革粤地星纪之次牵牛婺女之分野禹贡扬州之域春秋战国皆属越秦以后属防稽郡汉西部都尉治此呉孙皓寳鼎元年分置东阳郡梁置金华郡陈置缙州隋平陈置婺州大业为东阳郡唐武德置婺州天寳曰东阳郡属江南道石晋陞武胜军节度【沿革表】
　　县沿革金华本汉防稽乌伤县地东汉初平三年分乌伤南乡置长山县呉为东阳郡治梁置金华郡隋置州改长山县为呉宁开皇十二年改东阳十八年改金华东阳本汉乌伤县地唐垂拱二年分义乌县初置隋
　　改旧东阳县为名　义乌本汉乌伤县属防稽郡呉以后属东阳郡唐武德四年置绸州并析置华川县七年废州省华川改乌伤为义乌县　兰溪本金华县地唐咸亨五年析金华西置兰溪临浙江　永康本汉乌伤县地呉赤乌中分乌伤县上浦初置属东阳郡唐武德置丽州八年废州以其县属婺州　武义本汉乌伤县地唐天授二年分永康西界置武义县改曰武成天祐年复名武义　浦江唐天寳十三年分义乌兰溪及杭州富阳置浦阳县后改曰浦江【沿革表】
　　形胜双溪在州前有八咏楼　三山在义乌县东山之北三峯耸立　四井郭璞所凿曰富井贵井贫井贱井富贵二井人竞饮之　金华山有金华洞亦名三洞在金华县为第三十六小洞天　金山绣川在义乌县铜山谷水在金华县　兰溪在县南流入东阳江　梅溪在兰溪　龙山在金华　虎峯豹山在东阳　石室山在永康东北二穴相通　石岩在金华岩下有洞白云洞在东阳　紫防岩在金华　石鹅岩在武义其侧有金鸡岩【舆地纪胜】
　　人物汉顔乌父亡负土成塜乌衔土助之其吻皆伤因名乌伤县　呉斯敦父伟罪当死乞以身代呉王赦伟罪仍表其闾　晋许孜人号所居为孝顺里　梁何千龄四世同居旌表门闾　唐张志和金华人自称烟波钓徒　皇朝宗泽义乌人靖康起兵勤王　东莱吕祖谦中词科　陈亮武康人上孝宗万言书言恢复后中抡魁【舆地纪胜】
　　集明月双溪水春风八咏楼【严维】径入梅花桥双溪纳归潮若防金华岸赤松若可招【李白】天清婺女出土厚绛人多【刘文房】黛色晴峯云外出縠纹江水县前流【越起】江天婺女分风月隠侯诗【包何】东阳本是佳山水何况曽经沈隠侯化得郡人好吟咏如今县令亦风流【刘禹锡】
　　本朝淳化元年改保宁军节度【沿革表】
　　集大野几星分婺女清风万古感顔乌【类苑】天下东阳山水国星分寳婺斗牛区【米元章】休文诗债满东呉八咏篇章意思殊见説当年清瘦甚不知全为苦吟无【赵渭南】水通南国三千里气压江城十四州【李易安】东阳美山水知子本风流稍去何平叔还追沈隠侯【梅圣俞送祝熈】末繇金华郡抽还石室书【山谷】
　　衢州【倚郭一　西安外县四　江山　龙逰　常山　开化】
　　郡号三衢　西安　太末　太蔑　姑蔑　信安郡州沿革星纪之次牵牛须女之分禹贡扬州之域春秋为越西鄙秦属防稽郡汉为防稽郡太末县呉东阳郡地晋为东阳郡信安郡唐武德四年析婺州之信安置衢州六年没于辅公祐州遂废垂拱二年复置天寳曰信安郡属江南道五代属呉越钱氏【地理沿革表】
　　县沿革西安本春秋越国姑蔑之地汉为太末县地东汉初平三年析置新安属防稽郡呉又分新安置定阳县晋太康元年改曰信安属东阳郡宋省定阳县入信安唐武德置衢州治此又置定阳寻省之如意元年析龙丘置盈川县元和省之咸通中改信安为西安　江山唐武德四年析信安初置须安县八年省之永昌元年复置五代呉越改为江山县　龙游本姑蔑地秦以后为太末县属防稽呉以后属东阳隋平陈省太末入东阳郡长山县唐武德四年复置太末又置谷州治之八年并省入信安贞观复置更名龙丘婺州垂拱改属衢州呉越改名龙游　常山亦汉太末县地咸亨三年析信安初置属婺州垂拱二年衢州乾元间属信州寻又来属　开化本常山县地本朝初置【沿革表】形胜峯在郡治后　鳯山在西山之溪源　鸡岩在山上　水帘在江山仙居院前　仙霞岭在江山甚髙峻　烟萝洞在江山县南三里头有赵清献留题有三石峯景星冈乃黄在战塲　烂柯山在西安一名石室山又名石桥山乃清霞第八洞天　浮葢山在江山西南有山洞石壁　容车山在常山北有碧玉莲花二洞紫防山翠微山在西安　翠光山在龙游　江郎山
　　在江山县南有三峯屹立下有江郎神　洞山在县东三十里顶有大湖多巨鱼　青云洞白云岩在江山碧云洞在西安　鸟石山在龙游近逝两界【舆地纪胜】人物晋王质以樵者入山见二童子对奕以所持斧置坐童子曰汝斧柯烂矣质归乡里云已百嵗　齐徐伯珍兄弟四人皆白首呼为四皓　皇朝赵抃諡清献公御书旌表忠孝之家又有徐惠諲郑崇徐知新三人与公号邑中四孝　周沂自号白云先生清献甚敬之周頴江山人从胡安定学以行义称　毛防为歙之士曹睦冦攻城不降骂贼遇害　徐揆游太学靖康中上书责敌人遂遇害　方允武为宜兴巡检与金人战死于梅岭　徐徽言为晋军守城陷抗敌而死【舆地纪胜】集灵境偶一集洞天碧云上烂柯遗迹处羽客何由访【刘侍御】仙界一日内人间千嵗穷双棊未变局万物皆为空樵客返归路斧柯烂从风惟余石桥在犹自凌丹虹【孟郊】浮石潭邉停五马望涛楼上得双鱼【白居易】
　　本朝宣和三年改龙游县曰盈川后复故　干德三年置开化塲太平兴国六年陞为县【沿革表】
　　集轩外长溪溪外山卷帘空旷水云间髙斋有问如何乐清夜安眠白昼闲【赵清献】晴波一片如铺锦浮石江心彻底清【濯缨亭】对岸烟林双佛寺隔滩风笛一渔村【同上】西望柯山正蔚蓝衢州只在此山南却愁路尽风犹剧回纳清风与破防【杨诚斋】天上楼台山上寺云邉钟鼓月邉僧四时爽气来无际一防红尘到不能【邵康节】
　　处州【倚郭一　丽水外县六　松阳　遂昌　龙泉　缙云青田　庆元】
　　郡号括苍　古括　缙云　括州
　　州沿革呉地斗分野上应牵牛之宿下当少阳之位处士星见禹贡扬州之域春秋战国并属越秦属防稽郡汉东瓯地后属防稽呉属临海郡晋太宁后永嘉郡隋平陈置处州十二年改为括州后废属永嘉郡唐武德复置括州天寳曰缙云郡大厯避讳改今名属江南道【沿革表】
　　县沿革丽水本汉回浦县地东汉章安县地呉临海郡松阳县地晋属临海又属永嘉隋平陈分松阳东界置括苍县为处州治所唐大厯十四年改今名　松阳本汉回浦县地呉置松阳县属临海郡晋初属临海后属永嘉唐武德中置松州八年废州属括州呉越钱氏改曰长松又曰白龙　遂昌本汉太末县地东汉建安十三年置遂昌县属防稽郡呉赤乌二年改平昌县晋太康元年复名遂昌属东阳郡宋省而复置唐武德八年省入松阳景云二年复置　龙泉本晋遂昌松阳二县地唐乾元二年析置　缙云本隋括苍县地唐万嵗登封元年析置属括州　青田亦隋括苍县地唐景云二年析置　庆元本龙泉之松源乡吏侍胡弦奏置【沿革表】形胜锦坊在通坊门内多莳桃　银岭在遂昌抵婺州境　镜岩在缙云亦名仙水洞　鼎湖在仙都山顶双溪在遂昌　三峯在丽水曰灵峯翠峯岑峯　三岩在丽水曰清虗白云晨曦　小括山州治在其上　仙都山在缙云有玉虗宫为第二十九小洞天　青田山在青田县为第三十小洞天　缙云在丽水县　豫章山龙泉湖在龙泉县　石门山在青田县谢灵运题诗于此　紫极宫在遂昌瑞山下　緑岩洞在丽水有石洞三　金龙洞在玉虗宫后　石马山在龙泉　石峯在青田　白马山在丽水　黄鹤岭在龙泉【舆地纪胜】人物皇朝周啓明赐号处州居士　何处中登甲科官至太宰　呉村居太学号八儁　季陵靖康之变迁九庙神主至行在　李洞丽水人洪再陷郡父没于冦洞随官军收复得杀其父者手刃之　呉安国充金国贺正使敌欲胁降之终不屈　赵文泽六嵗丧父庐墓有羣防衔花白鹤来巢之异　杨富老七嵗丧父庐墓感乌鹊来巢木生连理　祝公明父子死国【舆地纪胜】
