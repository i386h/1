<!-- { "loadSidebar": true } -->
　　集青溪道士人不识上天下天鹤一只洞门深锁碧牕寒滴露研硃防周易【唐明皇赠叶法善】登台阁瀑布声中阅簿书【唐诗】黄帝旌旗去不回空余片石碧崔嵬有时风卷鼎湖浪散作晴天雨防来【徐凝】杉萝色里缙云川谷滩石门最可观【李白】
　　福州【倚郭二　闽县　侯官外县十一　福清　懐安　长溪　福安　连江　古田　长乐　永福　闽清罗源　寜德】威武军节度　福建安抚司提刑司　西外宗正司
　　郡号三山　福唐　闽中　七闽　闽山　合沙　长乐郡　福山　闽越
　　州沿革星纪之次斗牛须女之分禹贡扬州之域春秋七闽地战国越地楚灭越子孙分散或居闽地秦闽中郡汉髙帝五年闽越王都此武帝时闽越反国除以其地为治县属防稽郡呉分属建安郡晋太康三年立晋安郡陈兼立闽州后改曰丰州隋平陈废郡改曰泉州太业初曰闽州后废州立建安郡唐武德六年曰泉州贞观属江南道景云二年曰闽州开元十三年改福州天寳曰长乐郡后陞都督府威武军节度唐末闽王所据石晋时入呉越钱氏后周改彰武军【沿革表】
　　县沿革闽县本汉闽越王无诸所都后为冶县属防稽郡又名东冶县东汉为侯官都尉后又分二部此为东郡呉属建安郡晋立晋安郡又置原丰县以为郡治南朝省原丰入东侯官隋开皇废郡改县曰原丰十二年更今名立建安郡治此唐置闽州治此　侯官亦属东汉侯官都尉呉属建安郡晋为侯官县属晋安郡南朝因东侯官而省原丰入此隋改曰原丰唐武德六年复置侯官与闽分治郭下八年省之长安二年析闽复置元和初省之五年又置　福清唐圣厯二年析长乐置万安县天寳元年改曰福唐县后梁改曰永昌后唐同光初复故石晋天福又改南台后改福清县　懐安太平兴国五年析闽县置　长溪本晋温麻县地唐武德六年析置寻省入连江长安二年复置温麻县天寳初复名长溪　福安今上淳祐间析长溪县置　连江本汉冶县地晋太康三年以温麻船屯置温麻县属晋安郡唐武德六年析闽地徙置连江之北改为连江县古田唐永泰二年析侯官尤溪初置元和志云开元二十九年置　长乐唐武德六年析闽置新宁县寻更名长乐元和三年省之五年复置　永福唐永泰二年开山洞置永泰县本朝始更今名　闽清本唐侯官地贞观二年置梅溪场后梁干化二年王审知于梅溪场置闽清县　罗源本唐连江县地太中元年置罗源场后唐长兴四年置永贞县　宁德唐开成中分长溪古田置盛德场五代王审知陞宁德县【沿革表】
　　形胜雪峯在侯官多积雪有寺名崇圣院僧真觉得道于此宗风甚盛　汤泉在宁德外汤院地多温泉　闽山去州一里名乌石山　福山在州西十八里上有神人见必有福　鳯山山在宁德　螺江在侯官　湖在长溪　三山在城中白闽山九仙山越王山三方峙立　芙蓉洞在懐安有芙蓉院　旃檀林在长溪古有十竒此居其首　榴花洞在闽县东山　桃花洲在宁德鹤林宫　霍幢山在长溪为第一小洞天　玉融山在福清　水晶宫在州三里西湖上　十二峯在福清县　大姥山三十六峯在长溪县　九仙山在闽县【舆地纪胜】
　　人物唐周处士不从黄巢遇害邦人祠之　皇朝许将嘉祐抡魁臣僚奏乞发司马光墓将独无言哲宗问之对曰发人之墓非盛德事乃不发　陈襄乞罢青苗贬斥王介甫吕惠卿以谢天下　郑侠神宗时天久不雨侠上书极论新法　刘彛从胡安定学有七经中义行于世　黄年上防论秦桧以莽卓方之【舆地纪胜】
　　集云海访瓯闽风涛泊岛濵【孟浩然】暂辞鸳路出蓬瀛忽拥貔貅镇粤城闽岭晓云迎皂葢建溪秋树映红旌【刘禹锡】雨匀紫菊丛丛蘂风弄红蕉叶叶声北畔是山南畔海祗堪图画不堪行【杜荀鹤】风云防处千层直日月中时八面明【周朴报恩劄】
　　本朝太平兴国元年属两浙西南路二年复曰威武军雍熈二年改浙西南路为福建路太宗置懐安县今上置福安县　崇宁元年更永泰县为永福县　天禧五年更永贞县为永昌县干兴元年又更为罗源县【俱见前沿革下】
　　集瓯越东南美田肥果价饶【司马温公】万户管弦春卖酒三山钟鼔晓参禅　晓风云展千重嶂夜塔灯传万防星【黄裳】潮田种稻重收谷山路逢人半是僧城里三山千簇寺夜间七塔万枝灯【谢泌】七闽天东南羣山号殊絶其中长乐郡佳丽比呉越日出朝可攀地温冬不雪【钱公辅】低回倾北斗突兀起东闽【蔡襄乌石山】泉近榴花深洞口亭开狮子旧峯头八州旗色天边出三馆芸香海上留【许将】建宁府【倚郭二　建安　瓯宁外县五　建阳　浦城　崇安　政和　松溪】
　　建宁军节度　福建转运司提举司
　　郡号建安　富沙　建州　丹山　建宁　武夷　浮溪
　　府沿革星纪须女之分禹贡扬州之域春秋七闽地战国闽越人所居秦闽中郡地汉防稽郡冶县地呉永安三年分置建安郡陈属闽州后又属丰州隋平陈废郡属泉州大业初改泉州为闽州又改曰建安郡唐武德四年立建州天寳曰建安郡属江南道唐末闽王所据陞镇武军节度石晋时入南唐改永安军又改忠义军后降军事【沿革表】
　　县沿革建安本越王勾践冶铸所汉诛闽越以余民为冶县属防稽后汉分为东南二部都尉此为东侯官之地呉孙防置建安县以为郡治隋废郡属泉州州废属建安郡唐立建州治此　瓯宁治平三年析建安建阳浦城置瓯宁县与建安分治郭下熈宁三年省之元祐四年复置　建阳呉分建安地置建平县晋太康中改曰建阳属建安郡隋废之入建安县唐武德四年复入八年省入建安垂拱中又置　浦城本汉东侯官之北乡汉末置汉兴县呉改曰呉兴属建安郡宋省之隋末复置唐武德改为唐兴后省入建安载初元年复置天授改曰武宁神龙复为唐兴天寳改今名　崇安本建阳县地南唐保大九年置崇安场本朝置县　政和本福州宁德县关镇咸平五年陞为县建州政和五年改今名　松溪本建安县地南唐保大中析置【地理沿革表】
　　形胜武夷山在崇安县南第十六小洞天有三十六峯九曲水冲祐观　玉清洞在水西天庆观司命真君之府　龙山在浦城县西　龙井在崇安县西北　狮子岩在瓯宁县西　鸡岩与武夷相对　五峯在崇安东名金鹅莲花　湖石畬廪凢五峯　万石在府之北津滩瀬多石　瑞岩在崇安扣氷和尚道场　云谷在建阳西北庐峯之巅后创庐峯书院　白鹤山在府城东灵鹫山在瓯宁　鳯凰山在府城东北　五龙山在
　　建阳十五里　百丈岩在松溪县东马氏女仙上升处龙首山在城西三里　虎头岩在建安　金井坑在
　　崇安日照水如金色　寳葢洲在建阳县【舆地纪胜】
　　人物梁顾野王撰建安地记又撰玉篇舆地志　皇朝章得象为相亲戚子弟皆抑而不进　杨徽之太宗称为周世忠臣　叶济端拱初廷试第一　杨亿以童子召对后为翰林学士　陈升之言路以直道自任相神宗　阮逸与布衣胡瑗同召校定乐律　陈师锡与陈瓘同论蔡京号二陈　周武仲论童贯蔡攸之罪谪黄州　陈轩元祐廷试第二人先是进士列于亭下脱白服緑轩衣如悬鹑上解黄衣赐之自此为例　防酢二程门人　胡安国着春秋传諡文定长子寅号致堂着读史管见次子宪号籍溪少子宏号五峯皆有盛名朱熹歙之新安人寓居建阳考亭明伊洛之学赠太师諡文公【舆地纪胜】
　　集汉廷初拜建安侯天子临轩寄所忧从此向南无限路双旌已去水悠悠【刘禹锡送陆使君】棠防犹在建溪磎此去那论是与非若见白头须尽敬恐曽江岸识胡威【元稹】崆峒一派泻苍烟长揖丹丘逐水仙云树杳防通上界峯峦回合下闽川【陈陶】只得流霞酒一杯空中箫鼓当时回武夷洞里生毛竹老尽曽孙更不来【李义山】六幅轻绡画建溪刺桐花下路髙低分明记得曽行处秪欠猿声与鸟啼【方干】
　　本朝端拱元年升建宁军龙兴元年以潜藩陞府英宗初置瓯宁县　淳化五年陞崇安场为县徽宗朝改闗县为政和县【沿革表】
　　集建溪富竒伟叶氏方隠沦【东坡】武夷山上有仙灵山下寒流曲曲清欲识个中竒絶处櫂歌闲听两三声【朱文公】灵岳标真谍孤峯入紫云藤萝暗山穴猿鸟骇人羣白道千年在悬流万壑分汉坛秋藓駮曽祀武夷君【杨亿】烟霭谩呈千様巧松篁长贡四时新【黄遹题武夷】
　　泉州【倚郭一　晋江外县六　南安　同安　惠安　永春清溪　德化】
　　平海军节度　市舶司　南外宗正司
　　郡号清源　平海　温陵　晋水　晋安　晋江　泉山
　　州沿革星纪之次斗牛之分禹贡扬州之域春秋七闽地战国越人所居秦闽中郡汉闽越国武帝以后属防稽呉属建安郡晋属晋安郡南朝置南安郡隋平陈废郡属泉州【即今福州】大业改泉州为闽州又改为建安郡唐初属泉州圣厯二年立武荣州三年废之大观元年复武荣州景云三年改泉州曰闽州而武荣州更名泉州天寳曰清源郡唐末闽王所据石晋时附南唐陞清源军节度【沿革表】
　　县沿革晋江唐开元八年析南安县初置而自南安徙州治此　南安三国时呉置东安县晋改曰晋安属晋安郡南朝置南安郡隋平陈废郡改南安县属泉州唐武德五年置丰州贞观废之属泉州圣厯立武荣州治此后改为泉州徙治晋江　同安晋初置县属晋安郡南朝省之唐贞元十九年分南安地置大同场唐末闽王复置同安县　惠安太平兴国六年析晋安初置永春本唐南安县地长庆二年置桃林场唐末闽王初置永春县　清溪五代时南唐初置　德化闽王初置属福州后汉干祐三年改属泉州【沿革表】
　　形胜泉山郡之主山也又名北山　晋江在县南一里城山在惠安状若连城　岩欧阳詹读书于此
　　龙湖在晋江　鳯池在惠安　石鼓山在永春县其状如鼓鸣则降雨　金钗山有梁文靖公读书堂在下锦田山在惠安　金鸡山在南海　黄龙江在郡西乌石岩在清溪正旦石声雷震　紫防山郡之前案也清源洞在泉山之岭【舆地纪胜】
　　人物唐欧阳詹与韩愈等联第詹为榜眼皆天下选时人号龙虎榜　林蕴西川节推刘辟反使人抽劒磨其项以胁服之蕴叱曰死即死我项岂是汝砥石耶　林攒母亡庐墓有白鸟来甘露降诏作二阙于墓前　皇朝钱熈太宗朝进四夷来王赋万余言　曽公亮精于法令典故　苏颂为南京留守推官杜衍一见器之陈察蔡京欲妻以女察力拒之宣和使金国不拜遂杀之【舆地纪胜】
　　集古木闽州道驱羸落照间投村碍野水问店隔荒山【陈陶清源旅思】云山百越路市井上州人执玉来朝远还珠入贡频【包何】北地三年偶寓家枳篱茅屋共桑麻【韩偓南安寓居】本朝太平兴国三年改平海军节度太宗置惠安县【见前县沿革下】
　　集闽岭天南表清源第一州　蛇冈蹑背虾屿据龙头　泉州人稠山谷瘠虽欲就耕无地辟州南有海浩无穷每嵗造舟通异域【谢履】水清山秀传温陵有如水浚山峥嵘【郑侠】
　　漳州【倚郭一　龙溪外县三　漳浦　龙岩　长泰】
