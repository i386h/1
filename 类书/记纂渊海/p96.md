<!-- { "loadSidebar": true } -->
　　集传道东柯谷深崖数十家对门藤盖瓦映竹水穿沙【杜甫题东柯谷】亭亭鳯凰台北对西康州西伯今寂寞鳯台亦悠悠【题鳯凰台】徘徊虎穴上面势龙头　停骑龙潭云囘首虎崖石【并题虎穴】彩鳯舒双翼宛然半岩间【哥舒翰题鳯凰山】万古仇池穴潜通小有天【杜甫题仇池山】
　　本朝髙倚青防揖酒星小崖谁作醉仙形从来天地为衾枕应笑人间有独醒【鲁伯能题醉仙台】对面好峯横翠幕绕城垂桞拂清涟【李师中题裴公湖】玉井响侵狮子洞【防师雄题鹿玉山】万丈潭邉万丈山山根一窦落飞泉玉绳自我题岩石留作人间美事传【喻陟题玉绳泉】势将玉绳齐位据金野窄【游师雄】渭州【倚郭一　平凉外县四　潘原　安化　崇信　华亭】
　　郡号陇西
　　郡沿革天文井鬼分野禹贡雍州之域春秋为朝那故地秦属北地郡汉析置安定郡治髙平晋徙治临泾后魏于潘原县置武州属太平郡后周属原州隋治安定县又析置平凉郡唐初置原州元和中以原州平凉县置行渭州后防于吐蕃中和间复置本朝为泾原路【沿革】县沿革平凉本汉朝那泾阳二县地东汉省泾阳入朝那晋因之后魏废为长城县地后周复置朝那县隋改平凉县潘原本汉隂盘县地唐天寳初置潘原县五代周以武州省入本朝属渭州安化本春秋战国义渠戎国秦为北地郡地汉为郁郅县东汉晋俱废后魏后周皆为镇隋置合水县唐改河州县天寳初改安化县又改顺化县本朝复为安化崇信本唐李元谅所筑城屯军名崇信本朝初始置崇信县属鳯翔府淳化初改属仪州后州废以县属渭州华亭本秦陇西郡地后魏始筑城置镇隋置华亭县唐省入陇州汧渭县五代唐时以废县属义州后周复置华亭县本朝废州以县属渭州【同上】
　　形胜天坛山在州北　崆峒山在州西上有问道宫黄帝问道于广成子即此　笄头山在崆峒山西　望家山　断万山　五马山俱在崇信县西　王母山　义山　齐山　晶然山　飞鳯山俱在华亭县境　广成子洞弹筝峡在州西风吹流水如弹筝声　武村水防底水　胭脂水俱在华亭县西　岩泉在崆峒山下琉璃泉在崆峒山上【舆地纪胜】
　　人物汉皇甫规郡人为中郎将讨平先零诸种后自以耻不与党上防士论重之　皇甫嵩规兄子少有文武志以破黄巾功拜太尉三国皇甫谧嵩曾孙综典籍时号为晏先生晋皇甫重州人性沉果有才用为司空张华所知仕至新平太守皇朝郭执中华亭人累官枢宻承防言事切直不阿后以功累迁新安郡王【同上】集凉州四邉沙浩浩汉家无人开旧道【王仲初】万户楼台临渭水五陵花桞满秦川　双双擕弹来金市两两鸣鞭上渭桥【并崔颢】鬬鸡过渭水走马向闗东【卢升之】晨过弹筝峡马足凌兢行双壁隠灵曜莫能知晦明【储光羲】河流空积石山路绕崆峒君恩如可报龙劒有雌雄【同上】本朝政和七年陞为节度旧置泾原路经畧安抚使统仪州等四州熈宁五年废仪州元祐元年增置西安州崇宁三年又以熈河路舍州来属大观三年又増置懐徳军【沿革表】崆峒一何髙崛起乾坤辟峻极倚杳防峥嵘亘今昔【防师雄崆峒诗】笄头旧传名闗塞曾控扼【同上】复闻广成子不为外虑役至今洞犹存峭壁宛遗迹【同上】西岩水澄洳洳縁罅隙【游师雄】
　　泾州【倚郭一　保定外县三　灵台　良原　长武】
　　郡号安定
　　郡沿革天文井鬼分野禹贡雍州之域秦属北地郡汉晋皆属安定郡后魏始置泾州取泾水为名隋大业初改安定郡安定县唐复为泾州改县为保定县天寳初改州为安定郡后复为泾州本朝改彰化军【地理沿革表】县沿革保定本汉安定县东汉省后魏置泾州县唐改保定县本朝因之灵台古宻须之国汉为北地即鹑觚县地隋析置灵台县取文王作灵台之意后省入鹑觚唐复置本朝仍旧良原隋置属安定郡唐本朝俱属泾州长武本乌氏国地本朝范仲淹奏差宋良等部领番汉军马往泾州长武寨把隘即此【同上】
　　形胜笔峰山在州南树林隂宻　回中山在州西上有王母宫汉武帝求神仙于此　苍山在灵台县东南林木苍翠　保岩山在灵台县东南三十里山势峭抜回旋百折　共池在州北诗侵阮徂共即此　翠屏山在平凉县南一里上有石如珠一名珠峰【舆地纪胜】
　　人物汉梁统州人性刚毅精法制更始召拜酒泉太守封陵乡侯南北朝邓彦海安定人性真洁博览羣书长于易武定中擢为尚书唐牛仙客灵台县人初为县小吏后以功迁洮州司马累迁工部尚书　牛僧孺灵台人性鲠直不阿初为监察御史后累官文舘大学士皇朝刘惟辅州人以同州观察使为熈河副总管后死节赠昭化节度使号忠烈【同上】
　　集雪下阳闗路人稀陇戌头白草三冬色黄云万里秋【耿湋过泾州】九光飞鞅志何遥千载灵踪隔綘霄汉殿杳沉青鸟信昆丘谁听白云謡【崔立题王母宫诗】林峦尚锁空台舘城邑全非旧市朝【同上】遮虏黄云断烧羌白草空朔野长城闭河源旧路通【戎昱泾州观元戎出师】
　　本朝太平兴国元年改彰化军节度咸平四年陞长武寨为长武县五年省为砦属保定县大观三年复以砦为县【沿革表】最髙翠屏山举手星可摘珠石信团圞羣峯森劔防【防师雄题翠屏山】相传雷雨收片片归云白【题青龙洞】此去陟参云危栈愈踧踖防景亦可喜周顾忘倦罢【同上】
　　原州【倚郭一　临泾外县一　彭阳】
　　郡号平凉
　　郡沿革天文井鬼分野禹贡雍州之域本秦北地郡地汉为安定郡之髙平县东汉永初间废后魏置髙平镇后为太平郡兼置原州隋初废郡州如故大业间废州为髙平郡唐初为原州后改平凉郡乾元初复原州本朝置镇戎军【地理沿革表】
　　县沿革临泾本汉县晋安定郡治此唐属泾州本朝属原州彭阳本汉旧县属安定郡后魏属原州隋废唐置义丰县本朝复曰彭阳【同上】
　　形胜潜夫山在州北东汉王符隠此　玉山在州东山多白石隂雨之夜明艳如玉　雉头山在州西状如雉头　金佛峡在州东上有金妆佛　和戎原在临泾县南　蒲水在州北　三水在州东北水流三防归一川　萧闗在州西北汉文帝时匈奴入萧闗即此　石桥在州玉山之下有巨石横亘名仙人石桥俗呼为仙人着碁台【舆地纪胜】
　　人物三国胡奋临泾人从司马懿伐辽东以功封夏阳子累迁散骑常侍南北朝胡国珍临泾人少好学雅尚清俭太和中袭父爵为武始侯后封安定郡公　席阐文临泾人幼孤贫渉猎书史仕南齐为雍州刺史有能名冬至悉放狱中囚依期而至后封湘西侯皇朝胡顺之州人举进士尝上书宰相乞太后还政仁宗嘉其忠迁尚书范仲淹爱其才【同上】
　　集夫戌萧闗妾在吴西风吹妾妾忧夫一行书信千行泪寒到君邉衣到无【唐人诗】出得萧闗北儒衣不称身【张象文过萧关】旋闻受降日歌舞入萧闗【朱延清】
　　本朝太平兴国初改义丰为彭阳至道三年自寕州来隶【沿革表】来观金佛峡如入玉门闗【王素】石桥跨两岫野叟尝逺蹠旁有枰碁处云是神仙奕【防师雄野石桥】
　　熈州【倚郭一　狄道】
　　郡号临洮
　　郡沿革天文井鬼分野禹贡雍州之域春秋战国西羌所居秦置陇西郡汉因之晋析置狄道郡刘宋置武始郡后魏置临洮郡后周废隋复置后改金城郡唐天寳初置临川寳应初陷于吐蕃号武胜军本朝为镇洮军寻改熈州【地理沿革表】
　　县沿革狄道本汉置县为陇西郡治晋属狄道郡后魏至隋县不改唐析置临川县属兰州又别置安乐县后废本朝始置狄道县【同上】
　　形胜岳麓山在州东　西平山在州西　寳鼎山在州西　卧龙山　抹邦山　碧井山　幞头山　莲花山常家山　黎紫山　马寒山　黒石山　西倾山
　　崆峒山俱在州境　麝香坡在州西南　洮河　东崆河　三岔河　抺邦河　打壁河　结河　邦金川玉润泉　石井泉　三岔关　打壁峪闗　八角关十八盘关　分水岭闗　摩云岭闗俱在州境　夀亭侯庙在州东　长城在州北　鸣鹤城　三足城俱在州界吐蕃所筑【舆地纪胜】
　　人物汉辛庆忌狄道人举茂才为郎中迁车骑将军其父武贤为酒泉太守人皆以为虎臣朝廷重之晋辛勉狄道人慱学有清操为侍中洛阳陷时刘聪欲以为光禄大夫固辞又赐酒米不受　辛恭靖狄道人为河南太守姚兴冦城固守百余日后城陥厉色不屈安帝嘉奬请为咨议叅军　辛谧狄道人为散骑常侍长安陷刘聦拜官不受后不食而卒　李舍狄道人举孝防官至都督南北朝辛渊狄道人为骁骑将军以义烈见称兄弟祖孙相继皆雅有义声唐李袭誉狄道人通敏有识度皇朝王渊州人善骑射破诸羌有功又轻财好义累加少保谥防愍　髙子孺狄道人知兰州金人陥兰州骂冦不屈而死【详见兰州名宦】
　　集玉闗西路出临洮风卷邉尘入马毛寺寺院中无竹栁家家壁上有弓刀惟怜战士垂金甲未许逰人着白袍深巷独吟秋色里平原一望戍楼髙【王维望熈州诗】莽莽万重山孤城山谷间无风云出塞不夜月临闗【杜甫题熈州】马蹄穿欲尽貂裘故转寒层氷横九折积石凌七盘【卢杲之题分水岭】
　　本朝熈寕五年收复武胜军改为熈州初置熈州路安抚使统五州后谓兰州改为兰防元祐改熈河兰防路为熈河兰岷路元符复故防州既割属泾原又改为熈河兰廓路宣和又改熈河湟廓路又改湟州为乐州又改为熈河兰乐路寻复改为熈河兰廓路【沿革表】秦王筑城何太愚天实亡秦非北胡一朝祸起萧墙内渭水咸阳不复都【王翰古长城吟】帝家将军勇无敌谋如转圜心匪席精城动天天不格凿空借筹皆硕画【刘贡父熈州行】岂知洮河宜种稻此去凉州皆白麦女桑被野水泉甘吴儿力耕秦妇织　熈州欢娱军事息天王圣明丞相直【并同上】
　　河州【倚郭一　宁河】
　　郡号安乡
　　郡沿革天文井鬼分野禹贡雍州之域秦属陇西郡汉为大夏枹罕二县地属陇西金城二郡晋属晋兴郡符秦始置河州隋改为枹罕郡唐复为河州天寳初改为安昌郡本朝复为河州安乡郡【地理沿革表】
　　县沿革宁河本寕河寨本朝崇寕中陞为县【同上】
　　形胜积石山在河西北二十里禹贡导河积石至于龙门即此　雪山在州西南一百五十里四时有雪山之石如骨露　鳯凰山在州东形如鳯凰古号河州为鳯林郡者因此　黄河上渡在积石路【舆地纪胜】
　　人物南北朝念贤河州人少有大志嗜学魏永熈间官至都督秦河二州刺史进爵安定郡公【同上】
　　本朝熙寜六年收复安乡为河州熈寕八年置枹罕县九年省崇寕四年陞寕河砦为县【沿革表】华夷分壤处雪岭白嵯峨万古消难尽三秋积又多寒光欺夏日素彩烁天河自笑经过客相防鬓易皤【并防师雄题雪山】
　　巩州【倚郭一　陇西外县一　寕逺】
　　郡号陇西　天水　汉阳
