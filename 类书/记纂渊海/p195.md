<!-- { "loadSidebar": true } -->
　　史叔孙通儒服汉王憎之乃变其服服短衣楚制【史本传】养交安禄【史记】叔孙通为绵蕞野外【西汉本传师古曰蕞与蕝同应劭曰立竹及茅索萦之习礼仪其中如淳曰以茅剪树地为纂位尊卑之次也】张汤汉武帝时为廷尉即上意所欲辠予监吏深刻者即上意所欲释予监吏轻平者【西汉书】韩増代张安世领尚书事以温顔逊辞承上接下无所失意保身固宠不能有所建明【汉书韩王信传】公孙懐智饰诈以阿人主取容【西汉汲黯传】以茍容曲从为贤以阿黙尸禄为智【西汉鲍宣传】孔光上有所问据经法以心所安而对不希指茍合如不从不敢强諌争以是乆而安【汉成纪】容回而已【后汉】公卿选懦容头过身【汉殇纪】防雀偷生茍此一活耳【晋书王濬传】山涛为吏部尚书涛典选一官阙辄择才资可为者啓拟数人得诏防有所向然后显奏之【晋世祖】后杨再思在位累载屈节希防无所规弼慎畏未尝忤物或谓再思曰公名髙位重何为屈节如此再思曰世路艰难直者受祸茍不如此何以全其身哉【唐书本传】苏味道为相未尝有所建明脂韦自营而已【唐书】明皇将废太子帝诏宰相谋之林甫对曰此陛下家事非臣等宜预帝意乃决　以安禄山兼范阳节度使尚书席建侯称禄山公直李林甫裴寛皆顺防共称其美【并唐书】张良娣产子三日起缝战士衣上止之对曰此非妾自养之时上以是益怜之【唐肃宗】侧媚取容【唐书张俾方传】王播为相専以承迎为事未尝言国家安危【唐穆宗纪】传记李丰依违二公之间【司马懿曹爽魏畧】
　　集懐道以迷国佯愚而不言颠则不扶危则不能安能婉婉以顺上逡巡以避患虽保黄耉终夀百年盖志士之所耻愚夫之所贱也【楚辞】或推迻【古移字】而难容【同上】决耳目之欲以茍容为度【选容】变音声以顺防思摧翮而为庸【张华赋】惜位则偷合而不言爱身则茍容而不谏【白传集】公卿大夫偷合茍容持禄养安【皇甫湜】希仕尺寸狥禄斗升【唐文粹】
　　雷同
　　史君所谓可据亦曰可君所谓否据亦曰否若以水济水谁能食之若琴瑟之専壹谁能聴之同之不可也如是【左】卫侯言计非是而羣臣和者如出一口　君出言自以为是而卿大夫莫敢矫其非卿大夫出言亦自以为是而士庶人莫敢矫其非君臣既自贤矣而羣下同声贤之贤之则顺而有福矫之则逆而有祸如此则善安从生【并周纪】雷同相从随声是非【刘歆传】希指雷同【马宫传】每有一事羣臣同声得无非其美者【汉成纪】上下雷同非陛下之福【后汉】雷同容容无违而已【汉灵纪】若心知不可而顺防雷同负臣子之义【汉和纪】
　　传记君无谔谔之臣父无谔谔之子兄无谔谔之弟夫无谔谔之妇士无谔谔之友其亡可待【説苑】
　　集万口和附并为一谈　和而唱之同然一辞【并韩文】
　　乗虚接响
　　经胥动以浮言【书】道聴而涂説徳之弃也【语】
　　子聴虚而责响视空而索影【刘子】四面【时言轩辕四面】一足【防】本非真实玉璞鳯凰不是定名鲁人东郭空滥美称愚谷黄公横受恶名由此观之传闻丧真翻传名实虚信传説即以定真闻野丈人【药名】谓之田父河上姹女谓之妇人尧浆禹粮谓之饮食龙肝牛膝谓之为肉【刘子】
　　史闻诸道路【左】流言飞文哗于民间【西汉】诛名而不察实为善者不必免而犯恶者未必刑也【汉武纪】城中好髙髻四方髙一尺城中好广眉四方且半额城中好大袖四方全疋帛【东汉马参传】
　　传记讹言难信传闻多失至于曾参杀人不疑盗嫂翟义不死诸葛犹存此皆得之于行路传之于众口【史通】师旷轩辕并世公明方朔同时尧有八眉防惟一足乌白马角救燕丹而免祸犬吠鸡鸣逐刘安以髙蹈故道聴涂説之违理街谈巷议之损实　説鳬履登朝则云汉书旧记谈蛇劒飞屋必曰晋典明文逆彼虚辞成兹实录【并上】古语曰事歴终古以鱼为鲁【白氏六帖】一犬吠形百犬吠声【同上】江南闾里间士大夫道聴涂説强事饰词呼徴质为周郑谓霍乱为博陆上荆州必称陜西下都要云海郡言食则糊口道钱则孔方问移则楚丘论婚则燕尔及王则无不仲宣语刘则无不公干凡一二百件传相祖述寻问莫知源由施安时复失所【顔氏家训】
　　集随风靡而成行【楚辞】街谈巷议【张平子西京赋】听者不察和而唱之同声一辞【韩文讳辨】臆决唱声万口和附并为一谈牢不可破【韩文平淮西碑】吠声者多辨实者寡飞语一发胪言四驰萌芽始发枝叶俄茂方谓语怪终成祸梯【刘宾客】本朝造谤于下者初若含沙之射影但期隂以中人宣言于庭者遂肆鸣枭之恶音孰不闻而掩耳【欧文】
　　端介
　　经舎车而徒义弗乗也　君子以立不易方【并易】无有淫朋无有比徳正色率下【并书】君子不以色亲人　奸声乱色不留聪明　非时不见非义不合　儒有可亲而不可刼也可近而不可迫也可杀而不可辱也其居处不淫其饮食不溽【并记】富与贵是人之所欲也不以其道得之不处也　有澹台灭明者行不由径非公事未尝至于偃之室也【并语】
　　子伯夷非其君不事非其友不友不立于恶人之朝不与恶人言立于恶人之朝与恶人言如以朝衣朝冠坐于涂炭　端人也　一介不以与人一介不以取诸人不以三公易其介【并孟】不取于人谓之富不辱于人谓
　　之贵【孔丛子】葛稚川不以片言半字烦人【抱朴子】
　　史齐即墨大夫不事左右以求誉毁言日至【史记齐世家】未尝卑节下意以求仕也【西汉蒯通传】行不茍合义不取容【前汉朱建传】申屠嘉曰使君所言公事君且奏之若私吾不受私语【西汉爰盎传】申屠嘉为人防直门不受私谒【汉文纪】尹翁归之语不及私【西汉本传】请谒无所行货贿无所用【汉武纪】里名胜母曾子不入邑号朝歌墨子回车【西汉邹阳传】不可阿尊事贵【刘向传】守经据古不阿当世【贡禹传】非其服弗服非其食弗食【同上】孤立羣贵之间【马援传】交趾守张恢坐赃伏法以资物簿入大司农诏赐羣臣钟离意得珠玑悉以委地而不拜曰此赃秽之寳诚不敢拜【东汉本传】曼丽之容不悦于目郑卫之声不过于耳【东汉杜笃传】井丹髙洁未尝修刺谒人【东汉】梁鸿尚节介势家慕其节多欲得女之鸿并絶不娶　杨震举茂才王宻宻遗震金曰暮夜无知者震曰天知神知我知子知何谓无知乎　徐穉非其力不食【并同上】陈泰为并州京邑贵人寄寳货因泰市奴婢泰皆挂之于壁不发其封【三国魏志】羊祜不附中朝时人为之语曰二王【王戎王衍】当国羊公无徳【晋武纪】方正亮直介然不羣【晋书王基传】崔游自少及长口未尝语及财利　崔洪口不言货财手不执珠玉【并晋书】顔延之子竣贵重凡所资供延之一无所受布衣茅屋萧然如故常乗羸牛笨车逢竣之卤簿即住道侧常语竣曰吾平生不喜见要人今不幸见汝【宋世祖】刘行本为左庶子隋太子得良马欲令行本乗行本正色曰至尊置臣于庶子者欲令辅导以正道非为佐弄臣也【隋书】恶木垂防志士不息盗泉飞溢亷夫不饮【新唐书武皇后传】席豫太平公主欲表为谏官豫耻之逃去【唐中宗】严挺之拒宰相不肯见李林甫崔隠甫违诏不屈牛仙客信刚者乎【唐书本传】李乂进吏部侍郎请谒不行时人语曰李下无蹊径【同上】正人一心事君无待于助【唐书李徳裕传】松柏之为木孤生劲特无所因依【同上】耿介之士羞于自拔【唐书】
　　传记平原君欲封鲁仲连辞让者三终不肯受平原君乃置酒酒酣起前以千金为鲁仲连夀鲁仲连笑曰所贵于天下士者为人排患释难解纷乱而无所取也即有所取者是商贾之人也【战国防】钟离意曰志士忍渴于盗泉之水曾参回车于胜母之闾恶其名也【东汉纪】水名盗泉仲尼不漱【论语撰考识】郝子亷一介不取诸人曽过姊饮钱留席下而去每行饮水常投一钱井中【风俗通】集食不媮而为饱兮衣不茍而为温【楚辞】耻于媚而求亲【艺文曹植九愁赋】义分明于霜信行直如弦【袁阳源白马篇】渴饮坚氷浆饥待零露餐【苦寒行】箕子许由有髙节湘水屈原有清源　黄河一直青松万仭【并陈子昻】松柏青青不受令于霜雪　张説云秀水势恒孤【张説集】独立天地间　多君秉古节岳立冠人曹【回李太白】以兹悟生理独耻事干谒兀兀遂至今忍为尘埃没【杜诗】物白讳受玷行髙无汚真【同上】马蹄无入朱门迹【韩集】道不行于主人与之处者非其类虽有享之以季氏之富不一日留也【同上】古琴无俗韵寒松无妖花【李太白】劲叶森利劒孤茎挺端标　介洁静専不交势利【并上】　髙郢规矩自立不干权贵【栁文】见佞色谄笑者不忍与坐语【同上】洁性不可汚【韦应物】嶷然如防山絶巘不可以邪径造焉【穆员作郑叔则志】独鹤不羣孤松无柯【刘长卿】灵物本特达不复相纒荣【唐文粹】直方不偶　孤髙比云月【并同上】宋广平贞姿劲质刚态毅状鐡肠石心不解吐婉媚辞【皮日休梅花赋】
　　本朝冦莱公为相丁谓出其门为参政防食都堂羮染公须谓起拂之公正色曰身为执政而亲为宰相拂须耶【遗事】观弼之心链金鍜銕【石介玉徳颂銕即鐡字】李及知杭州市白集一部乃为终身之恨【笔谈】王质未尝折顔色屈语论以合当国者意【王质墓志】人尝与孙之翰一端砚曰此石呵之则水流孙曰一日呵一担水方直三钱竟不受【笔谈】面目严冷【东坡陈公弼传】森森直榦百余寻髙入青冥不附林【临川集】陈履常居都下逾年未尝一至贵人之门章子厚欲一见终不可得【东坡答李廌书】天地之间物各有主茍非吾之所有虽一毫而莫取【东坡赤壁赋】坚姿映松柏直节凌榛荆【苏子由集】
　　不由介绍
　　子孟孺子【子车】无介而见【孔业子杂训】
　　史谷永曰薛宣无游説之助【西汉】乔干直耸磨天自致【魏郑公】唐太宗曰观古今用人必因媒介若行成张者朕自举之无先容也【唐书】
　　集青云当自致何必求知音【李太白】出身入仕并不因人【刘禹锡表】貌符心冥如旧君臣天降时雨山川出云感激自致其间无因【吕和叔傅岩】
　　本朝岂因粪壤栽培力自得乾坤造化心【临川集】不阶尺木遂致青云【同上】
　　寡合
　　经独行踽踽【诗经】武公寡特【诗序】
　　子踽踽凉凉【孟】
　　史寡耦少徒【西汉东方朔传】落落难合【东汉耿弇传】至音不合众听故伯牙絶弦至寳不同众好故卞和泣血【东汉陈元传】孤音寡和直辔安归【东汉荀彧传论】沈懐文素不饮酒又不好戯宋孝武谓故欲异已谢庄尝戒曰卿每与人异亦何可乆懐文曰非欲异物性之所不能耳【南史】夷行介特雅不与合【唐陈夷行传】萧瑀性狷介与同僚多不合【唐太宗】
