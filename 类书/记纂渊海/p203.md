<!-- { "loadSidebar": true } -->
　　助天其助凶人乎　春秋书齐豹曰盗三叛人名以惩不义　不令之臣天下之所恶也　去疾莫如尽【以上并左传】君子恶恶疾其始【谷梁五】子贡不能匿人之过【史记】肥义曰奸臣在朝国之残也防臣在中主之蠧也【史赵世家】舜有四放之罚而孔子有两观之诛【汉刘向传】面折不能容人之过【汉武纪】灌夫颍川人宗族豪横颍川謡曰颍水浊灌氏族【西汉本传】里名胜母曽子不入邑号朝歌墨子囘车【西汉邹阳传注曽子至孝以胜母之名不顺故不入纣作朝歌之音不时也】朱云欲以上方斩马劒断佞臣头【西汉本传】车如鸡栖马如狗疾恶如风朱伯厚【东汉朱震传】越楚之竹不足以书其恶【东汉隗嚣传】张纲分行州郡埋其车轮于雒阳都亭曰豺狼当道安问狐狸【东汉本传】清心忌恶范滂张俭【东汉党锢序】王允刚棱疾恶【东汉本传】范滂曰臣之所举自非叨秽奸暴深为害民岂以污简札哉【汉桓纪】农夫去草嘉谷必茂忠臣除奸王道以清【同上】李膺复拜司校尉时小黄门张让弟朔为野王令贪残无道畏膺威严逃还京师匿于兄家合柱中膺知其状率吏卒破柱取朔付洛阳狱受辞毕即杀之【汉纪】宗资以范滂为功曹滂尤刚劲疾恶如讐【汉桓纪】太原太守刘瓆南阳太守成瑨志除奸邪其所诛剪皆合人望【汉灵纪】阳球见帝曰臣无清高之行横鹰犬之任前虽诛王甫段颎葢狐狸小丑未足宣示天下愿假臣一月必令豺狼防枭各服其辜【同上】荀公逹之去恶不去不止【荀攸】祖逖牙门童建杀新蔡内史童宻降于后赵勒断之曰逃吏吾之深仇将军之恶犹吾恶也逖深徳之【通鉴】晋傅每有奏劾或值日暮捧白简整簪带竦踊不寐坐而待旦于是贵游慑伏台阁生风【晋书传】疾恶如仇【同上】葅筋醢骨抽舌探肝【南史侯景传】罄南山之竹书罪无穷决东海之波流恶难尽【隋恭纪】恶木垂防志士不息盗泉飞溢廉夫不饮【唐后妃传】王义方乞诛奸臣于白日【唐书】天后时酷吏放归草泽终身不齿【唐宗】熊执易疏论裴延龄相以示归登登动色曰愿窜吾名雷霆之下君难独处【唐归登传】防上言裴延龄妄诞小人用之交骇物听【唐徳宗】徳宗欲遂相裴延龄城显语曰延龄为相吾当取白麻壊之【唐书阳城传】元稹倚宦官知制诰武元衡厌鄙之食蝇集其上元衡挥以扇曰适从何处来遽集于此【唐书武元衡传】
　　传记水名盗泉仲尼不漱【语撰考防】耳闻所恶不如无闻目见所恶不如无见【吕氏春秋】卢奂累任大郡凡治奸恶既断罪又以所犯刻石竪其门时谓记恶碑【王元祐开元天寳遗事】钟离意曰孔子忍渴于盗泉之水曾参囘车于胜母之闾恶其名也【东汉纪】
　　集要领不足以膏萧斧名字不足以污简墨【陈琳檄】鹰虎视肃清违慢【傅咸中丞箴】刚肠疾恶【山巨源絶交书】简上霜飞笔端风起【崔彖御史箴】董卓称乱徒借羣雄之手王莽偷安卒成光武之业故市耀脐灯府传饮器【梁任孝恭檄文】量不以容非【文选王文宪集序】渴不饮盗泉水热不息恶木隂【猛虎行】疾恶懐刚肠【杜诗】人其人火其书庐其居【韩原道】守正为心疾邪不惧【栁文】鲁司冦三日之间戮正卯于两观之下汉司一旬之内取张朔于合柱之中【李义山文】闻恶若已讐【栁文】暴虐得于天生憸悍着于心中扺冐刑宪纵盗胷臆法所恶者尔皆为之白昼九衢指憎万手【杜牧之】肤革既平虽疥癣而必去豺狼已毙在狐鼠而宜除【栁文】
　　本朝常情共恶人将不食其余【欧公集】世之小人书字虽工而其神情终有睢盱侧媚之态不知人情随想而见如韩子所谓窃斧者乎抑真尔也然至使人见其书而犹憎之则其人可知矣【东坡书唐六家书后】聊借旧史诛奸强虽无尺棰当寸刃口吻排击含风霜【并东坡诗】有刀难割公闾腹无木可枭元海头【邵尧夫诗】
　　惩恶
　　经怙终贼刑　降霍叔于庶人三年不齿　三细不宥【并书】
　　史裴豹也着于丹书【左】悬头槀街【西汉陈汤传】
　　集声其恶于天下也【栁文辩侵伐论】
　　党恶
　　经为天下逋逃主萃渊薮【书】教猱升木【诗】
　　子是辅桀也【孟】
　　史助桀为虐【西汉张良传】日夜纵臾【西汉衡山王传】假贼兵为虎翼者也【西汉贾谊传】养稂莠者伤禾稼惠奸宄者残良民【后汉王符传】见非不举闻恶不察【汉殇纪】是为虎傅翼也【通鉴三国魏史】传记籍贼兵而赍盗食者也【战国防】
　　本朝苏舜钦监奏院因十月赛神防馆中同列御史刘元瑜弹击下狱坐监主自盗削籍同坐者皆坐斥刘谓时相贾昌朝曰与公一网打尽【张师正倦游録】
　　同恶
　　经莫赤匪狐莫黑匪乌【注君臣相承为恶如一诗】卫君无道夫人无徳【诗序】相觌以货相赂以利【记】
　　史同恶相求如市贾焉【左】凶徳参防【西汉灌夫等赞】招呼元恶以自营卫专为羣逆主萃渊薮【东汉孔融传】
　　传记豹则虎之弟鹰则鹞之兄【古乐府】
　　掩恶
　　史为贤者讳也【谷梁】孔子曰臣子不可以言君亲之恶为讳者礼也【史巫马期传】大臣有坐不廉者不曰不廉曰簠簋不饬坐污秽淫乱者不曰污秽曰帷簿不修坐罢软不胜任者不谓罢软曰下官不职【西汉贾谊传】张安世为光禄勲郎有醉小便殿上主事白行法安世曰何以知其不翻水浆耶如何以小过成罪郎淫官婢婢兄自言安世曰奴诬污衣冠其隐人过失皆类此【西汉本传】丙吉为丞相于官属掾吏务掩过善【同上】戴圣九江守行治多不法何武为刺史廉得其罪圣惧自免后为博士毁武于朝廷武闻之终不其恶【西汉何武传】
　　传记忠臣令诽在己誉在上宋君夺民时以为台而民非之无忠臣以掩葢之也子罕执朴为司空民非子罕而善其君桓公宫中七市女闾七百国人非之管仲为三归之台以掩桓公之非【战国防】
　　恶
　　子言人之不善当如后患何【孟】
　　史欲摘觖以我恶【西汉孙寳传觖谓挑发之也】讦幽昧之过【西汉赵后传】
　　集好蔽美而称恶【楚辞】
　　不迁怒
　　经罚弗及嗣【书】颜囘不迁怒【语】
　　子罪人不孥【孟】
　　史敌怨不在后嗣忠之道也【左】
　　集不迁怒以临下【文选书】
　　迁怒
　　史大旱公欲焚巫尩　当其时不能治也后之人何罪室于怒市于色【并左】司徒期作乱攻卫侯出适城鉏曰
　　期则为此令茍有怨于夫人者报之【夫人期姊】期聘于越公攻而夺之币期告王王命取之公怒杀期之甥之为太子者【注忿期而及其姊为夫人者遂及夫人子左】信袭破齐歴下军遂至临淄齐王以郦生为卖已乃烹之【汉高纪】赵王伦怒解系曰我于水中见蟹尚恶之况此人兄弟轻我耶此而可忍孰不可忍遂害之【晋书】苻坚闻桓温废立谓羣臣曰温前败灞上后败枋头不能思愆自贬方便更废君以自説谚曰怒其室而作色于其市其温之谓矣【晋简文纪】李振屡举进士竟不中第故深疾缙绅之士言于全忠曰此辈常自谓清流宜投之黄河使为浊流【唐昭宗】
　　传记太公曰不爱人者尽其胥余【胥余里落之壁也尚书大传大战篇】迁怒所至毁及高曾【史通】憎其人者恶其余胥【説苑立则篇】晋新安王遵曰我闻人姓木边便欲杀之况诸桓乎【晋中兴书】本朝怒移水中蟹【坡诗】

　　记纂渊海卷五十
<子部,类书类,记纂渊海>
　　钦定四库全书
　　记纂渊海卷五十一　　　宋　潘自牧　撰识见部
　　委顺
　　经乐天知命故不忧　遯世无闷不见是而无闷乐则行之忧则违之【并易】得之自是不得自是以听天命　君子居易以俟命　上不怨天下不尤人【并记】用之则行舍之则藏　道之将行也与命也道之将废也与命也【并语】子遗佚而不怨阨穷而不悯　君子不怨天不尤人行止非人所能也吾之不遇鲁侯天也【并孟】当死不惧在穷而戚知命也【列子知命】知其不可奈何而安之若命唯有徳者能之　子贡曰古之得道者穷亦乐通亦乐所乐非穷通也　适来夫子时也适去夫子顺也安时而处顺哀乐不能入也　孔子曰我讳穷久矣而不免命也求通久矣而不得时也【并庄子】乐天知命吾何忧穷理尽性吾何疑【文中子】
　　史知命不忧　乗流则逝得坎则止【并汉贾谊传】君子得时则大行不得时则龙蛇遇不遇命也【雄传】黄宪隤然其处顺【东汉本传】郭璞遇颜含欲为之筮含曰自有性命无劳蓍人禀命有定分非智力所移唯应恭已守道而闇者不逹妄意侥幸徒亏雅道无关得丧乃以其意命弟子愿着定命论以释之【宋世祖】李嗣源曰吾心不负天地祸福之来无所可避皆委之于命耳【唐明宗】
　　传记知命之士见利不动临死不怨【刘向新序】
　　集委命顺理与物无患【张华鹩赋】鹪齐万物兮超自得委性命兮任去留【嵇康琴赋】归老任乾坤【杜诗】进取果由命不由趋险难【元稹集】贫贱非不恶道在何足避富贵非不爱时来当自致　寘懐齐宠辱委顺随行止　时邪命邪吾其无奈彼何委邪顺邪彼亦无奈吾何夫两无可奈何然后能防至顺而合大和　客问乐天忧病否乐天知命更无忧【并白侍郎集】悠悠天地间委顺无不乐【张九龄集】日有粝食岁有粗衣饥寒获同骨肉相保此亦熙熙委顺之外益自安也【白傅集】何去何从罢防之臧否自开自落任天地之荣枯【唐文粹】
　　本朝齿髪付天公缺壊不可修【坡诗】
　　待时
　　经君子藏器于身待时而动　尺蠖之屈以求信也龙蛇之蛰以存身也【并易】有美玉于斯韫椟而藏诸求善价而沽诸子曰沽之哉沽之哉我待价者也【语】
　　子虽有镃基不如待时【孟】
　　史姑务修徳以待时乎　譬如农夫是穮是蓘虽有饥馑必有丰年【并左】戢鳞潜翼思属风云【晋宣帝纪】王猛敛翼待时候风云而后动【王猛传】陆法和曰凡人取果宜待熟时不撩自落【梁世祖】元魏于谨曰州郡之职昔人所鄙台鼎之位须待时来【北史本传】
　　集贵贱贫富不可求兮正身履道以俟时【曹大家东征赋】虽无豹姿且隐南山雾【谢朓诗】仲尼旅人文王明夷茍非其时圣贤低眉【李太白】天马长鸣待驾驭【杜诗】未展从东骏空戢图南翼【骆宾王】勉哉耘其业以待岁晩收　填窓塞户慎勿出暄风暖景明年日【并韩诗】低囘且向笼间宿奋迅终须天外飞【白乐天】潜龙须待一声雷【杜牧之】六翮未因风【武伯苍】龙蟠泥中未有云不能生彼升天翼【张文昌】夭矫太空鳞曾为小泉蛰【孟东野】夫豫章珠玑镆鎁毛嫱终不虑隐柜挠【柜一作樻挠一作烧】帷之为患而臃肿砾石铅钝宿瘤之排蔽但发有疾徐耳【权徳舆】蛰龙三冬卧老鹤万里心【唐文粹】冬去氷须泮春来草自生【冯道】
　　本朝徘徊且垂翼防有秋风时【欧公集】龙不冬跃萤能夜飞君子小人各有其时【邵尧夫】
　　不知命
　　经不知命无以为君子也【语】
　　子怨夭折者不知命者也　怨贫穷者不知时者也【并列子】
　　史屈原至江滨懐石自投汨罗以死【史记本传】
　　知足
