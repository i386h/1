<!-- { "loadSidebar": true } -->
　　郡沿革天文井鬼分野禹贡雍州之域春秋战国时为羌戎所居秦属陇西郡汉为天水郡东汉为汉阳郡及陇西郡地魏为陇西南安二郡后魏为陇西南安安阳三郡兼置渭州隋废南安郡复置陇西郡唐武徳元年置渭州天寳元年改陇西郡本朝改巩州【地理沿革表】县沿革陇西本汉之天水郡地唐为陇西县本朝立古渭寨元祐中复置陇西县宁逺本唐陇西县地本朝置寜逺寨崇寜中陞为县【同上】
　　形胜仁夀山在州城南　马鹿山在州南四围崖甚险西山在州西广汉水所出　广吴山在宁逺县西有
　　广吴堡故城在焉　石门山在宁逺县东北　斗山在寕逺县南　渭水在州城北　六泉在州东南乞伏国仁率骑兵袭鲜卑三部于六泉即此【舆地纪胜】
　　人物汉厐徳陇西人初平中从马腾击反羌有功累官中郎将封都亭侯南北朝李叔仁陇西人骁健有武力仕魏征讨有功迁扬州刺史封陈郡公官终大都督唐李揆陇西人性警敏善文章乾元中进礼部侍郎同平章事善奏对帝曰卿门地人物文章当世第一时称三絶　李中敏陇西人举进士性刚峭与杜牧李甘善善文辞太和中旱中敏上防陈时政得失文宗嘉纳之皇朝王君万宁逺人以殿中侍为秦鳯指挥使积功擢熈河路钤辖累官副总管【同上】
　　集陇西将军号都防楼兰校尉称嫖姚【王褒】囬风吹雨渭城西细草新花踏作泥【岑参】借问陇西行何当驱马征草合前迷路云浓后暗城【庾慎之】汉国临清渭京城枕蜀河望极闗山逺秋深烟雾多【杨烱】陇陂常无极苍山望不穷花开緑野雾莺啭紫岩风【卢果之】
　　本朝熈宁五年以秦州古渭砦为军崇寕三年陞为州元祐五年増置陇西县崇寕三年陞永寕砦为县又陞宁逺砦为县【沿革表】秋色满秦川登临渭水邉极浦涵秋月孤防没逺烟【潘阆】陇云连塞起渭水入关流【梅圣俞】渭水秋天白骊山晩照红霜雪满归鬓乾坤犹转蓬【刁晋卿】
　　岷州【倚郭一　祐川外县二　大潭　长道】
　　郡号和政　西和
　　郡沿革天文井鬼分野禹贡雍州之域周为西羌地秦为临洮县防恬筑长城始于此西汉魏晋俱因之西魏始置岷州以南有岷山故名隋以其地置临洮县义寕二年复置岷州唐仍为岷州和政郡后陷于吐蕃本朝收复置岷州【地理沿革表】
　　县沿革祐川本西魏溢乐县地后周置基城县唐改为祐川后没于吐蕃本朝改为大潭长道本后魏上禄县地隋改为长道唐天寳末废后复置本朝属岷州【同上】形胜岷山在州北洮水经其下夏禹见长人受黒玉书于此　遮阳山在州东　板寕山　贵清山　人投山俱在州东　金童山　桦林山　露骨山　崆峒山冷落山　分水岭　阔山　氆氇岭　摩云岭俱在州境　贤隠山旧有三阁姚大师读书于此　仙人崖九天圣母石洞　宣泽大王石洞　黒水龙王石洞八龙神王石洞俱在州境　芸叟洞下有溪张舜民尝游
　　此　良恭河　临江河　布衫川　平泉　金紫池俱在州境　珎珠池嵗旱祷雨有应　千丈潭在遮阳山下人物皇朝马堃州人一家父叔兄弟皆以忠勇为名将堃以六郡镇抚使守咸淳府元将杨文安与堃同里谕使降元堃不从文安乃列栅攻城潜遣勇士蹑云梯宵登斩关纳外兵堃悉力向战死之　马塈堃弟抚诸蛮治关隘皆有条理邉陲晏然后留静江元将隅里海牙以兵夹攻三月使人招降不屈后城破塈率死士向战被执杀之断其首犹握拳大奋起立逾时方仆【并舆地纪胜】集重嵠既下潄峻岭亦上干陇头闻戍鼓岭外咽飞湍瑟瑟松风急苍苍山月团【卢杲题分水岭】塞云多断续边日少光辉警急烽常报传闻檄屡飞【杜甫】已喜皇威清海岱还期仙杖过崆峒【同上】伯夷窜首阳老耼伏柱史放神青云外絶迹穷山里【王康居题贤隠山诗】凝霜凋朱顔寒泉伤玉趾归来安所期与物齐终始【同上】雄叔意同芸叟观【王资题千丈潭】本朝熈宁六年复和政军为州崇寕三年复唐县为祐川建隆三年合良防大潭两镇置县秦州熈宁七年自秦州来又以长道县自秦州来【沿革表】楼外青山半夕阳寒鸦翻墨防林霜平河细草三千里一笛西风人断肠【邢嵓夫过岷州诗】一江白浪摩云岭万树青松闾井河常子枕眠髙卧处月明人唱定羌歌【同上】河湟形胜压西陲忽觉连营列汉旗天子坐筹星两两军解佩印累累【王禹玉和蔡枢宻恢复洮岷】
　　兰州【倚郭一　兰泉】
　　郡号金城
　　郡沿革天文井鬼分野禹贡雍州之域秦为陇西郡地汉置金城郡东汉省入陇西郡隋初废郡为兰州大业初废州置金城郡唐复置兰州天寳初改金城郡乾元初复为兰州本朝置兰泉县【地理沿革表】
　　县沿革兰泉本在西羗地隋置五泉县本朝崇寕间始置兰泉县为兰州治【同上】
　　形胜兰臯山在州南乃州之望山也　栁沟山在州东南有沟亦名栁沟　白石山在州东南以山多白石故名　九州台山在州南其形峭防直上如台登之可以望逺　摩云岭在州南其髙峻入云中故名　东冈坡在兰泉县东二十五里相传唐太宗获禇亮于此　金城闗在州北二里黄河北岸　黄河在州北五里　阿干河在州西　神泉在州西俗呼为狮跑泉水深莫测遇旱祷雨多应　万眼泉在州东北泉涌甚多可资灌溉【舆地纪胜】
　　人物唐辛云京州人有胆决以擒生斩馘常冠诸军积功授开府仪同三司右仆射同平章事　浑释之州人有才武世为本州都督从朔方军战功居多累迁开府仪同三司封宁朔郡王　浑瑊释之子年十一善骑射后勇冠三军从郭子仪复两京积功官至检校尚书右仆射同平章事【同上】
　　集莫把阿胶向北倾此中天意固难明解通银汉应须曲才出昆仑便不清【罗隠题黄河】三年南渉河源水西出昆仑万里余【同上】金城闗上晩徘徊一笑凭栏望眼开丹硖重重抱地险黄河滚滚自天来【潘若水】金城宫阙耸岧嶤形势由来胜虎牢一水自天归大海两山从地挿层霄【李文】
　　本朝元丰四年収复金城军为州崇寕三年置兰泉为倚郭【沿革表】金城闗上望臯兰岭势根磐复绕环【王钦臣】石磴盘云到上头风髙五月已惊秋【李文题臯兰山】金城天险控邉关有客慿髙落照间粉堞鸦啼风满树碧潭鱼跃水平滩【丁晋】戍楼筑向石岩间俯瞰河流九曲湾人自玉门来上国地从紫塞设重闗【黄谏】







　　记纂渊海卷二十五
　　钦定四库全书
　　记纂渊海卷二十六　　　宋　潘自牧　撰职官部
　　三公
　　经节彼南山维石岩岩赫赫师尹民具尔瞻【诗】兹惟三公论道经邦燮理隂阳官不必备惟其人【书】春秋汉含孶曰举三公象五岳
　　史汉丙吉出逢牛喘吉问牛行几里或以讥吉吉曰方春少阳用事恐有所伤害三公典调和隂阳职当忧【汉书】成帝时何武建言国之辅佐必得贤圣然犹天之三光备三公官各有分职宜建三公官【百官志】汲黯责位三公俸禄甚多然为布被此诈也上问谢曰有之夫以三公为布被诚餙诈以钓名【汉书】萧望之言三公任非其人则三光为之不明今嵗首日月失光咎在臣等【汉书】晋诸葛恢为临沂令名亚王导庾亮谓曰明府当作黒头三公【北史】晋王戎虽位总鼎司而委事僚宷间乘小马从便门而出逰见者不知为三公也【本史】三公叅议国家之大事置府僚【隋百官志】三公佐天子平邦国理隂阳无所不统【唐百官志】
　　传记三公崇号为上公东汉以后常曰上公【初学记】其后或置或废大抵无所统职至后魏特称三师以正其名正一品然非道德崇重不居其位无其人则阙之【六典】三公无官有人然后充之舜于尧伊尹之于汤周公召公之于周是也【同上】周成王立三公而六官不必备惟其人以书传考之皆兼领六卿未尝特置也【同上】三公之任鼎足承君不有建明固守无以居位【马官传】汉哀平间始尊师傅之位虽明天子必有所师法【六典】荀爽为三公食不过一肉惟脱粟饭【荀悦汉记】安帝朝陈忠上疏曰三公称曰冢宰王者改容而礼在舆为下御坐为起入则参对而议政事出则监察而量是非【陈忠传】杨震明经愽览不应州郡礼辟后有鹳雀衔三鳣鱼坠堂下都讲取鱼进曰蛇鳣卿大夫服之象也数三法三台也先生自此升矣后位三公【本传】丁固梦松生其腹上谓人曰松字十八公也后十八嵗吾其为公乎卒如梦焉【呉嗣主传】
　　集道协陶钧力恩囘日月光一言归社稷九命备圭璋【杨巨源诗】五云多防是三台【杜诗】明君越羲轩元老坐三台【李白诗】一为公与相潭潭府中居【韩集】公望冠岩廊【杨巨源诗】钟鼎勲庸大【同上】天设三光以昭明天子立三公以明理故公卿者四海之表仪神化之丹青【盐铁论】
　　本朝政和二年诏曰太师太傅太保此古三公之官为宰相之任今为三师然古无三师之称合依三代为三公官不必备惟其人为宰相之任若除三公即为宰相靖康末诏依元丰故事以仆射为宰相三公止为阶官不复与三省之政焉【职畧】昔师尚父秉旄仗钺犹未告老此诸葛元逊所以屈张昭素也而卫武公百年犹箴儆于国曰无以我老耄而舎我此左史倚相所以诲申公也【东坡文集】义重股肱望隆堂陛奥廉逺则堂陛峻股肱逸则元首安【同上】宠辞上宰归荣故乡兼两镇之节旄备三公之典防【王安石上韩魏公书】
　　太师
　　经太师维垣【诗大雅】维师尚父时维鹰【诗大明】天子礼乐是经学业不祛凡是之属太师训礼【礼记】尹氏太师维周之氐秉国之均四方是维天子是毗俾民不迷【诗节南山】史元帝即位萧望之周堪本以师傅见尊重后诏御史国之将兴尊师而重傅前将军萧望之傅朕八年道以经术厥功茂焉其赐爵关内侯给事中【萧望之传】首三公之职太师居上【宋百官志】隋髙祖受禅李穆来朝髙祖降坐礼之拜太师賛拜不名子孙虽襁褓悉拜仪同一门执象笏者百余人贵盛当时无比【隋书】顔真卿德宗立拜太师立朝正色刚而有礼賛云晩节偃蹇为奸臣所挤毅然之气折而不阻可谓忠矣【唐书】裴度拜太师平章事事四朝以全德始终及殁天下莫不思其风烈【同上】
　　传记文王得尚父于磻溪以为师【史记】太师孔光道术通明宜居四辅职导帝躬【职畧】太师金章紫绶位上太傅【通典】唐置太师以师范一人仪刑四海【分记】冯道为太师以旧德自防然当世之士无贤愚皆仰道为元老而喜为之称誉【本传】
　　集文武成功后居为百辟师【韩集】善教邈无迹其流在民心君防鲁太师庙食犹至今【韩维】冠三公之首为四逸之仪【白乐天】周宠元勲任先吕尚汉崇硕德选在孔光【同上】本朝国初之制以太师太保太傅为三师【职畧】淳化二年遣右正言张康赍太师赵普生辰器币鞍马就西京赐之故事非同平章无生辰国信之例上以普勲旧故特异其礼【防要】文彦博有赴阙司马公言若令以正太师平章军国政事亦足以尊老成矣遂诏一月两赴经筵六日一入朝至都堂商量事【事畧】器深宏逹业茂经纶弛张文武之才出入将相之任【欧杨公囘文太师启】
　　太傅
