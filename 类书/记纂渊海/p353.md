<!-- { "loadSidebar": true } -->
　　经言若螽斯不妬忌则子孙众多也【诗螽斯序】夫人无妬忌之行恵及贱妾进御于君【诗小星序】卫庄公惑于嬖妾使骄上僣庄姜贤而不荅【诗硕人序】
　　史晋赵姬以叔隗为内子而已下之【左僖二十四年】梁商女为贵人常特被引御从容辞于帝曰夫阳以博施为徳隂以不専为义螽斯则福之所由兴也愿陛下思云雨之均泽识贯鱼之次序使小妾得免罪谤之累【东汉梁皇后传】传记宋鲍苏之妻不妬宋公表其闾曰女宗【列女传】集恩其它姬子杂已子造次莫能辨无忮忌之行无犯迕之气【桞崔铭】
　　本朝闻子有贤妇华堂咏螽斯曷不倒嚢槖卖劒买蛾眉【东坡】
　　妬忌
　　经有嫡不以其媵备数【诗小序】以色曰妬以行曰忌【诗小星注】史叔向曰吾母多而庶鲜【注言其父多妾媵而庶子鲜少嫌母氏性不旷】好女入室恶女如讐【史记】妇人之所以事夫者色也而妬者其情也【战国策】楚王爱新人夫人郑褏谓新人曰王恶子鼻见王必掩又谓王曰恶王之臭也王令劓之【同上】冯衍妻任氏悍忌不得蓄媵妾儿女常自操井臼【东汉】司冯方女避乱扬州袁术见而悦之遂纳焉甚爱幸诸妇害其宠语之曰将军贵人有志节当时涕泣忧愁必长见于钦重冯氏从之后诸妇因共绞杀系之厠术诚以为不得志而死　厐宠妻弃前子于井中【后汉互见残忍】贾充妻郭隗疑充眡乳母笞杀之其子思乳母不食他乳遂死及生小子亦然充遂絶嗣【晋书】荀朂曰贵妃年少妬者妇人常情长自当差【通鉴晋恵纪】王导为丞相妻曹氏性妬导甚惮之乃宻营别馆以处众妾曹氏知而将徃焉导恐妾被辱遽命驾【晋书】干寳父有所宠侍婢母甚妬忌及父亡母生埋婢于墓中寳兄弟年少不之审也【晋书】
　　传记房儒复妻崔氏性忌左右婢不得浓妆髙髻【酉阳杂爼】蜀先主以玉人置甘后侧玩之后亦妬玉人【拾遗记】谢太傅刘夫人不令太傅有别房宠公既深好声色颇欲立妓妾兄子及外甥防达其防乃共諌刘夫人称闗雎螽斯有不妬忌之徳夫人知讽已乃问谁撰此诗荅曰周公夫人曰周公是男子乃相为耳若使周姥撰诗当无此句【妬记】张防欲娶妾其妻曰子试诵白头吟当聴之防慙而止【合检】
　　集众女嫉蛾眉【楚辞】入门见嫉蛾眉不肯让人掩袂攻谗狐媚偏能惑主【骆賔王集】有西施之美容兮谗妬入以自伐【楚辞】君王虽爱蛾眉好无柰宫中妬杀人【李白】争知司马夫人妬花到庭前便不开【白侍郎】屏风周昉画纎腰嵗久丹青色半销斜倚玉窓鸾发女拂尘犹自妬娇娆【杜牧之】毁拆维鹊巢不行鸤鸠仁【卢仝集】
　　本朝延平呉氏姊妹六人皆妬悍时号六虎其中五虎尤甚平生手杀婢十余人凡三适人皆不终夜分常闻堂庑间喧呼声同室皆惧五虎怒曰狂鬼敢尔邪辟戸移榻中庭持刀独寝彻旦寂然人谓五虎之威鬼犹畏之【陈正闵撰遯斋闲览】
　　顺从
　　经妇无所専于家事【诗斯干注】妇将有事大小必请于舅姑【记内则】妇顺备而后内和理内和理而后家可长久也【出昬义】妇顺者顺于舅姑和于室人而后当于夫【出昬义室人谓女姒女叔诸妇也】男帅女女从男妇人从人者也幼从父兄嫁从夫夫死从子【记郊特牲】姆教婉娩听从【记内则】
　　子女顺男子之教无専制之义而有三从之道【家语】无违夫子以顺为正者妾妇之道也【孟子】夫有礼则柔从听侍【荀子君道篇】
　　史妇人从人者也不専行必有从也【谷梁传】
　　记妇人以顺从为务故妇事夫有五平旦纚笄而朝则有君臣之严沃盥馈食则有父子之敬报反而行则有兄弟之道必期必诚则有朋友之信寝席之交然后有夫妇之义【列女传】
　　集妇顺夫指【韩文】
　　专擅
　　经牝鸡无晨牝鸡之晨惟家之索【书牧誓】彼童而角【诗抑注童羊之无角者也而角自用也童羊譬王后也而角者喻与政事有所害也】懿厥哲妇为枭为鸱【诗瞻仰互见】妇有长舌惟厉之阶【诗瞻仰】
　　子子曰妇人预事而汉道危乎【文中子述史篇注吕氏梁后】
　　史既云哲妇亦惟家之索矣【后汉安帝賛】蜺堕鸡化皆妇人干政之所致【东汉蔡邕传】牝鸡司晨家之穷也【唐书】
　　传记以妻制夫阳屈于隂【风俗通】
　　集隂幽坤从维徳之常出为辨强乃匪妇能【韩文】
　　治家
　　经唯酒食是议【诗斯干注妇人之事唯议酒食】妇无公事休其蚕织【诗】
　　史哲妇人隆家之道【东汉列女传】王凝之妻谢道韫居家不言而治【晋书】
　　记崔枢夫人治家整肃容仪端丽不许羣婢作时世妆【因话録】
　　【本朝】闺门寂然不闻人声【续世説】
　　艳丽
　　经手如柔荑肤如凝脂领如蝤蛴齿如瓠犀螓首蛾眉巧笑倩兮美目盼兮【诗硕人】彼姝者子【诗东方之日】扬且之晳也【诗君子偕老扬眉上晳白晳】顔如舜华【诗有女同车】有美一人清扬婉兮【诗野有蔓草清扬眉目之间】鬒发如云不屑髢也　邦之媛也【诗君子偕老】
　　子柔心而弱骨【列子汤问】肌肤若氷雪绰约若处子【庄子逍遥逰】蔡之幼女卫之稚质【淮南子修务训】
　　史宋华父督见孔父之妻于路曰美而艳【左成元年】骊姫者国色也【公羊传五何休注云其色一国之选】妩媚纎弱便姗嫳屑【行歩安详】皓齿灿烂宜笑的皪长眉连姢防睇绵藐【西汉司马相如传】赵飞燕体轻能掌上舞　絶殊离俗妖冶闲都靓妆刻餙【同上】回眸百镒一笑千金【东汉崔骃传】
　　传记文君眉色不加黛如望逺山脸际常若芙蓉肌肤如脂【西京杂记】虢国夫人不施妆粉自有美艳常素面朝天子【杨妃外传】
　　集朱唇皓齿丰肉微骨嫮目宜笑蛾眉曼只容则秀雅穉朱顔只　滂心绰态小腰秀颈　粉白黛黒施芳泽只靥辅奇牙宜笑嘕只体便姢只既含睇兮又宜笑只姱容脩态【并出楚辞】顾盼遗光采长笑气若兰【曹植美女诗】毛
　　嫱鄣袂不足程式西施掩面比之无色【选神女赋】卫后兴于鬒发飞燕宠于轻体　防眺流睇蛾眉连卷　脩袖缭绕罗袜蹑蹀【并出张平子西京赋】卫发光鉴赵体轻丽【潘安仁西征赋】东都妙姬南国丽人蕙心纨质玉貌绛唇【鲍照赋】绰约闲靡【陆士衡论文】秾不短纎不长　貌丰盈以庄姝苞温润之玉顔眉聫姢似蛾扬朱唇的其若丹　动雾縠以徐歩兮拂墀声之望余帷而延视若流波之将澜陈嘉辞而云对兮吐芬芳其若兰【并出宋玉神女赋】体貌闲丽　体美容冶不待餙妆　含喜防笑窃视流眄　臣东家之子増之一分则太长减之一分则太短着粉则太白施朱则太赤眉如翠羽肌如白雪腰如束素齿如含贝嫣然一笑惑阳城迷下蔡【并宋玉好色赋】髣髴兮若轻云之蔽月飘飖兮若流风之回雪逺而望之皎若太阳升朝霞迫而察之灼若芙蕖出緑波秾纎适中脩短合度肩若削成腰如约素延颈秀项皓质呈露芳泽无加铅华弗御云髻峩峩脩眉聫娟丹唇外朗皓齿内鲜明眸善睐靥辅承权瓌姿艶逸仪静体闲柔情绰态媚于语言奇服旷世骨象应图竦轻躯以鹤立若将飞而未翔凌波防步罗袜生尘转盼流精光润玉顔含辞未吐气若幽兰华容婀娜令我忘餐【曹子建洛神赋】明艳侔朝日　倾城谁不顾【并出顔延年秋胡诗】流盼发姿媚言笑吐芬芳【出阮嗣宗咏懐诗】雅歩擢纎腰巧笑发皓齿【陆士衡赠妇】攘袖见素手皓腕约金环容华耀朝日谁不希令顔【美女篇】娥娥红粉妆纎纎出素手【选古诗】弄姿帷房之里从容顾盼绰有余裕【赵景真书】展如之华实邦之媛【宋贵妃诔】姿色端丽【后汉】丘絪緼瑶台降芳髙唐渫雨巫山欝云诞发兰仪　望月方娥瞻星比婺【并谢庄宣贵妃诔】南国有佳人容华若桃李【子建诗】详而观之夺人目睛须臾之间美貌横生冶乎如花温乎如莹　目流睇而横波【并出选神女赋】氷华玉仪仙藻灵艶【江淹赋】都冶妩媚【蔡邕赋】嬛绵好眉目【鲍昭诗】回裙转佩百媚生【玉台后咏】楚歌呉女娇不成似能未能最有情谢公正要东山妓携手林泉处处行　青黛画眉红锦靴道字不正娇唱歌【对酒】云想衣裳花想容春风拂槛露华浓若非羣玉山头见防向瑶台月下逢　眉目艶星月　乃知汉地多姝丽世间无花可比方　美人欲醉朱顔酡若无云间月谁可比光辉【并出李白集】眉目艶青蛾【刘义】动
　　衣香满路移歩袜生尘水下看妆影眉头画月新寄言曹子建个是洛川神　横波笑脸艶出浦之轻莲映渚蛾眉丽穿波之半月【并出骆賔王】虢国夫人承主恩平明上马入宫门却嫌脂粉污顔色淡扫蛾眉朝至尊　三月三日天气新长安水邉多丽人态浓意逺淑且真肌理细腻骨肉匀　秋思抛云髻腰肢賸寳衣【杜诗】幼有玉色发于秾华若彩云朝升防月宵映艶色惊荷花　西门秦氏女秀色如琼花【李白】顔如玉不着人家俗衣服　娉婷似不任罗绮　忽疑天上落不似人间有　看即曲中留不住云飘雨过向阳防　秀色似堪餐秾华如可掬嫩似花房脆似琼【并出白傅集】红妆逼坐花枝暖【元稹集】春
　　娇满眼睡红消掠削云鬟旋妆束【同上】道子虽来画得无【元防之集】皓腕肥来银钏窄　婵娟两鬓秋蝉翼宛转双蛾逺山色　回眸一笑百媚生六宫粉黛无顔色　雪肤花貌叅差似醉娇娆禁不得风嫋牡丹花　雨中神女月中仙【并出白侍郎】舞筵须择腰轻女仙棹难胜骨重人【白傅集】京江水清滑生女白如脂其间杜秋者不劳朱粉施【牡牧之】体轻似骨无　妱嫩氷后水轻盈烟际林　容华本南国妆掠学西京【并出刘賔客】翠茁鳯生尾丹叶莲含跗玉质随月满艶态逐春舒綘唇渐轻巧云歩转虗徐露冷侵红粉春隂扑翠钿　春嫩不禁寒　娉娉袅
　　袅十三余荳蔲梢头二月初春风十里扬州路卷上珠帘总不如　金钗横处緑云堕玉筯凝时红粉和【并出牡牧之注玉筯泪也】谁言琼树朝朝见不及莲花歩歩来　新妆对镜真无比防笑时时出瓠犀【并出李义山文】南国浣纱伴盈盈天下姝　丽如三五月可望难亲近【并出髙逹夫】长眉入鬓何连姢肌肤白玉秀且鲜【卢仝文】舞雪佳人玉一团【罗隠集】醉红不自力狂艶如索扶【孟东野】鬓轻全作影嚬浅未成眉【温飞卿】爱水看妆坐羞人映花立【王维集】皓齿初含雪柔枝欲断风【张承吉】晚妆留拜月春睡更生香【司空表圣】防黛方初月缝裙学石榴　脸媚夺朝霞娥眉淡初扫【并出乐府】红粉艶青娥【刘义】蕙心持静殊态横逸宛若回雪之流风霍若初霞之映日【沈云卿文】千金笑里面一搦掌中腰　体弱不胜珠翠繁　自矜妖艶色不顾丹青人【并出文粹】曲眉丰頬清声而便体秀外而恵中飘轻裾翳长袖粉白黛緑者列屋而闲居【韩文】体弱力防若不任罗绮光彩焕发转动照人【陈鸿长恨歌传】王昭君以图当行及辞光彩射人悚动左右人间绰约不妆氷雪顔【韦应物】
