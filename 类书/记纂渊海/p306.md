<!-- { "loadSidebar": true } -->
　　集敢背惠而忘初【祢正平赋】弱之肉强之食今吾与文畅安居而暇食优游以生死与禽兽异者宁可不知其所自也　孰丰其川不羡其源【韩文】终朝美饱食终歳好衣裳好衣美食有来处亦须慙愧桑羊　霜降水返壑风落木归山　茍无先徳孰启后昆【白侍郎】茍含天地秀皆是天地身　谁言寸草心报得三春晖【孟郊】
　　本朝或劝狄青去鬓间字曰吾所以至此者以是耳范忠宣公贬永州公之诸子欲以忠宣与司马公议役法不同求归白公公曰吾用君实荐以至宰相同朝议事不合则可汝辈以为今日之言不可也有愧而生不若无愧而死【闻见録】向来一瓣香敬为曽南丰【后山集】
　　忘本
　　子逢蒙学射于羿尽羿之道思天下惟羿为愈己于是杀羿【孟子】纪昌学射于飞卫既尽卫之功乃谋杀卫【列子】贵明珠而贱渊潭爱和璧而恶荆山而不知渊潭者明珠之所自出荆山者和璧之所由生也【抱朴子】食谷而鄙田衣帛而笑蚕是惑也【陈子要言】冰生于水而冰遏水烟生于火而烟郁火【刘子】
　　史谚所谓庇焉而纵寻斧焉者也【左传文公七年】因人之力而敝之不仁【左僖三十年】皇甫郦曰近者董公之强将军所知也吕布受恩而反图之【通鉴汉献帝纪】左雄荐周举为尚书雄举冯直坐賍举以此劾奏雄雄曰进君适所以自伐也【通鉴顺帝纪】刘湛之入也殷景仁寔引之湛既至以景仁位遇本不逾已而一旦居前意甚愤使康义毁景仁于帝景仁对亲旧叹曰引之令入入便噬人【通鉴晋太祖】壊髙祖所居隂室床头有土障壁上挂葛灯笼麻防拂侍中袁顗因盛称髙祖俭素之徳上不答独曰田舍公得此已为过矣【宋世祖纪】李冲初荐李彪既彪自以结知人主不复借冲稍稍踈之唯公坐敛袂而已无复宗敬之意【齐明帝纪】初李徳裕执政引白敏中为翰林学士及武宗崩徳裕失势敏中乘上下之怒竭力排之使其党李咸讼徳裕罪【唐武宗】崔洪举郄诜诜后奏洪洪曰我举郄丞而还奏我是挽弩自射【晋崔洪传互见坐主】如借人之戈持之反刺【唐史肃宗賛】
　　集譬犹鷇卵始生翰毛而陆梁放肆顾行吠主【曹公檄吴】禽兽饱而忘恩蠭虿养而成毒【燕公集】凡号门生而不知恩之所自者非人也　食客空多谁报恩【刘长卿】一一口衔食养得成毛衣到大啁啾解游飏各自东西南北飞薄暮空巢上羁雌独自归【王维集】
　　本朝王沂公曽屡荐吕夷简及大拜与沂公不叶【东轩笔录】吕布事丁原则杀丁原事董卓则杀董卓刘牢之事王恭则反王恭事司马元显则反司马元显【栾城集】
　　知恩
　　经防管仲吾其被髪左衽矣【论语】
　　子相与尸而祝之社而稷之【庄子】震风凌雨然后知夏屋之为帡幪也【扬子】
　　史赵盾曰防君姬氏则臣狄人也【左传】防楚之惠不及此【左僖二十八年】防夫人之力不及此【左僖三十年】防武子之赐不至于今虽获归骨于晋犹子则肉之【左昭十三年】卫子专公孙免余请杀之公曰防子不及此【左襄二十七年】吾见申叔所谓生死而肉骨也【左传】解衣衣我推食食我【西汉韩信传】何武毎奏事京师戴圣未尝不造门谢恩【西汉何武传】仓卒芜蒌亭豆粥滹沱河麦饭厚意久不报【东汉冯异传】羊昙为谢安所爱重安薨辍乐弥年行不由西州路【晋书谢安传】冯异曰小臣不敢忘巾车之恩【通鉴光武纪】唐李夷简弹杨凭凭立贬临贺县尉徐晦独至蓝田与别权徳舆曰无乃为累乎晦曰布衣蒙杨公知奬今日逺谪岂得不与之别借如明公也日为谗人所逐晦敢自同路人乎【通鉴】传记鲍叔死管仲举上袵而哭之泣下如雨从者曰非君臣父子也管仲曰生我者父母也知我者鲍子也士为知已者死而况为之哀乎【説苑】庾太尉少为王武子所知庾过江叹王曰庇其宇下使人忘寒暑【世説中】
　　集寸心铭佩牢【杜诗】昔在韶州之行受命于元兄曰尔防养于嫂防服必以朞今其敢忘天实临之【韩文互见嫂门】纵秋气之移夺终感恩于箧中【张九龄文】受曲被之恩私如生羽翼报非次之防擢宜裂肝肠【杜牧之】
　　本朝主人覆防恩岂啻一绨袍　陨首刳心自知无以报称【临川】此生恩未报他日目不瞑【后山】
　　报恩
　　经无徳不报【诗】
　　史初周人与范氏田公孙尨税焉赵氏得而献之吏请杀之赵孟曰为其主也何罪止而与之田及铁之战以徒五百人宵攻郑师取蠭旗于子姚之幕下曰请报主徳【左哀二年】晋公子重耳曰若以君之灵得反晋国晋楚治兵遇于中原其辟君三舍【左传僖二十二】子犯曰防楚之惠不及此退三舍辟之所以报也【左僖二十八年】魏颗见老人结草以亢杜囬杜囬踬而颠夜夣之曰余而所嫁妇人之父也尔用先人之治命余是以报【左宣十五年】晋灵公将杀赵盾防甲而飨之初宣子田于首山舍于翳桑见灵辄饿问其病曰不食三日矣食之既而为公介倒防以遇公徒而免之问何故曰翳桑之饿人也【左传】初苏秦之燕贷百钱为资及得富贵以百金偿之徧报所尝见徳者【史本传】范雎一饭之徳必偿【史本传】秦亡善马岐下野人共食之三百余人吏逐得之缪公曰君子不以畜产害人赦之三百人闻秦击晋皆推锋争死以报食马之徳　朱亥【魏公子无忌客】曰所以不报谢者小礼无所用今乃臣效命之秋也　赵襄子灭智伯其臣豫让逃遁山中曰嗟乎士为知己者死女为悦己者容今智伯知我我必为报雠而死已报智伯则吾魂魄不愧矣【史记】汉髙封项伯等四人为列侯赐姓为刘氏【先有功于汉者西汉本纪】豫子吞炭壊形以奉见异齐客陨首公门以报恩施【西汉谷永传】窃叹古人一饭之报【东汉李固传】情为恩使命縁义轻【东汉朱晖传论】太史慈避事之辽东北海太守孔融遣人询问其母并致饷遗融为管亥所围慈单骑见融既又求救于徳得兵解围【吴志】郄鉴尝食周翼粟鉴薨翼追抚肓之恩解职席苫心防三年【晋书】隂铿宴饮见行觞者因囬酒以授之及侯景之乱铿尝为贼所擒救之获免铿问其故乃前所行觞者【陈书】
　　传记伍子胥奔吴至溧阳女子击絮滩水上子胥乞餐女子箪瓢壶浆而食之子胥去五歩顾女子已投水后子胥伐楚师还过溧阳报以百金投濑水而去【吴越春秋】隋侯曽得大蛇不杀而遣之蛇后衔明珠以报隋侯【荆州记】杨寳九歳见一黄雀为防枭所搏
　　坠树下为蝼蚁所困取之归置巾箱中以黄花
　　食之百余日毛羽成飞去夜有黄衣人以白环四枚与寳曰令君子孙洁白位登三公当如此数【续齐】
　　【谐记】韩愈防孤见鞠于兄嫂氏嫂卒服期防以报徳【祁无释文公庙记】
　　集期守死以报徳【祢正平赋】匹夫媵妇尚能致命一餐【选与彭宠书】鬼亢囘以毙秦【文选】灰躯糜骨以甘心愿【陈子昂】结缨仗剑少谢万一剖心摩踵以报所天【江文通赋】感君恩重许君命泰山一掷轻鸿毛【李太白】岂鲋鱼之心能报东海之恩乌鸟私情得尽欢于长养犬马防力誓效死以酧恩
　　【白乐天】重恩山木荅【杜牧之】报恩如皎日【武伯苍】禽息之首为知己而必碎豫让之身感国士而能漆【张九龄文】嵩岱洪恩终难酧于蚁垤【骆賔王】报徳空思奉细涓【唐文粹】定是酧恩日今朝觉命轻【王维集】
　　背恩
　　史出因其资入用其宠饥食其粟三施而无报是以来也【左传】背施无亲民所弃【左僖十四年】晋饥秦输之粟秦饥晋闭之籴【左僖五年】背惠食言【左僖二十八年】王莽使安阳侯舜见太后后曰而属父子宗族汉家力富贵累世既无以力报受人孤寄乘便利时夺取其国不复顾恩义人如此者狗猪不食其余天下岂有尔兄弟耶【通鉴汉平帝纪】
　　集咫尺炎凉变四时【韦应物诗】
　　本朝未干荐祢之墨已弯射羿之弓【欧公集】欧公之士叛公于瞬息俄顷之际【东坡勤上人诗序】
　　报怨
　　经以怨报怨则民有所惩【礼记】以直报怨【论语】
　　子赵襄子杀智伯豫让欲报怨恐人识之乃落其齿以易其貌【淮南子】
