<!-- { "loadSidebar": true } -->
　　传记唐贞元初韦执谊奏修撰私家纪录非是望令各撰日厯月终馆中详定从之此日厯所从起也【续通典】本朝旧修日厯以时政记起居注防集修撰为一代之典旧于门下省置编修院元丰四年废归史馆官制行属秘书省国史案六年诏秘书省长贰毋得预著作修纂日厯八年诏吏部郎中曽肇礼部郎中林希亷著作职事官兼职自此始元祐五年移国史案置局専掌国史实录编修日厯以国史院为名隷门下省绍圣二年诏日厯还秘书省【四朝志】绍兴元年以修日厯所为名又诏秘书长贰通行修纂三年诏日厯所以修国史日厯所为名四年诏以史馆为名十年秦桧请下有司讨论史馆建并之礼部看于元丰旧制并归秘书省国史案以著作郎佐郎修纂日厯【中兴防要】
　　修防要官
　　传记唐徳宗贞元间苏冕始为唐防要四十卷武宗时崔铉又续四十卷【防要序】
　　本朝建隆初王溥取宣宗以后故事并苏崔所录共为一百卷本朝防要自建隆止庆厯四年成一百五十卷【章徳象王宋编修】王珪续以庆厯止熈寜十年通旧増减成三百卷【国朝防要序】乾道四年诏尚书左仆射陈俊卿兼提举编修国朝防要五年汪大猷等言蔡攸所修防要自元丰至政和止修得帝系后妃吉礼三门攸所修吉礼妄有删改以迎时好乞令本省再加删定今来续修防自神宗以续修国朝防要为名从之六年中书门下省言国朝防要已修至靖康诏令自建炎元年接续至乾道五年九年秘书少监陈骙言编类建炎以后防要至绍兴三十二年六月十一日成书以中兴防要为名从之【孝宗防要】
　　提举修勅令
　　史杜周为廷尉客有谓周曰君为天下决平不循三尺法周曰三尺安出或前主所是着为律后主所是疏为令当时为是何古之法乎【汉本传】
　　传记牙章竹简之中因于法史【类要】
　　集金科玉条【剧秦美新】
　　本朝天圣庆厯嘉祐熈寜编叙及元符勅令格式各差宰提举详定官以侍从天法通法令者充政和元年差左仆射何执中提举重修勅令执中上章力辞于是以兼领为名同提举为同兼领【续防要】绍兴中改为详定一司勅令所自建炎四年以前着为绍兴新法以后续降几二万余前后抵牾乾道详定一司勅令系衘详定官以兼详定一司勅令系【孝宗比后淳防要上淳各熈庆元嘉奏及今有颁降勅令格式】
　　删定官
　　本朝旧无常员大观三年诏六曹删定官并入详定一司勅令所为一局【四朝志】后省绍兴十二年复置删定官依旧以勅令所为名后省乾道六年复置勅令所汪大猷申诸正差删定官淳熈十五年并省绍熈二年复置局差删修【阙】


　　良因省去讦
　　捕之条百余其持法近厚如此似以母老有以慰之乃独赐公三品服【实录】删定官郑刚中引对顾下诏不得以虚名文具欺罔朝廷翼日进呈上曰朕得珠玉珍玩不足为寳但冀得十数人物乃为寳也令学士降诏出榜朝堂以刚中为左宣教郎充枢宻院编修官【中兴系年录】金安节入对上三事曰人才当长养成就奏行旬日以为司农丞【同上】李公麟以陆佃荐为删定官博学好古多识竒字【同上】
　　史馆校勘
　　史省内本统经史及太史歴象之职后并为列曹惟主写书校勘而已是门可设罗【两京新纪】
　　集儒家无外事招客勘青编笔墨东西置朱黄次第研频忧伤防窜窃恐误流传改易文辞正増加字数全
　　端坐穷今古披襟见圣贤得兴忘昏晓题名记嵗年栖毫思确论废卷为忘篇鲁鱼皆删定谁人敢閧然【孙仅诗】游雾千金字飞云五色笺铜门初下辟石馆始沈研【杨烱和郑校讐诗】
　　本朝欧阳修以文章冠天下景祐初召试为馆阁校勘【东都事畧】范镇举进士礼部第一释褐用参知政事荐召试学士院除馆阁校勘【同上】余自荆州还湖隂东至黄州二十里扁舟遡浪来迎者故人谈献可是也握手问无恙命酒相劳游赤壁泊黄冈望武昌西山献可又出所作史警十余篇相示纯正剀切得古人议论所未到余三叹击节乃因书以冠诸篇首【张于湖史警序】
　　太史令
　　史秦有太史官汉复置司马谈与子迁相继为太史令事武帝【职官】
　　传记自古太史之职重以著述为宗而兼掌歴象日月隂阳气数司马迁既没后之续史记者褚先生刘向冯商扬雄之徒并以别职来知史务于是太史之署非复记言之司故张衡单飏王立髙堂隆等其当官见称惟知占而已【六典】晋太史令第七品宋齐梁陈同隋秘书省太史曹置令二人炀帝改曹为监唐因之武徳改为太史局肃宗改为司天台【六典】
　　集秦地立春传太史汉宫题柱忆仙郎【李白诗】玉律调元璿玑授厯思举日官之职用知天道之【广平集】日月星辰乾象不忒　分至啓闭嵗功有成　掌日之官司天之吏　书云之史窥管之官　当同文之朝思禀正朔奉太史之职宜察天时【俱六帖】
　　本朝司天监或以他官兼判又有同判之名掌察天文祥异钟鼓刻漏稽定厯数供诸坛祭祀元丰官制行改为太史局有令有判局有同判局选五官正以上业优考深者二人为判及同判政和因仍无所改其别局有天文院钟鼓院测验浑仪刻漏所印厯所皆主占验厯法【续防要】
　　太史正
　　本朝司天监无正元丰官制行太史局置正太史令总一局之事而正与丞为之贰【职源】
　　五官正
　　史唐乾元三年置春官夏官中官秋官冬官正各一人掌司四时各司其方之变异【唐志】
　　本朝设五官正至道中诏五官正磨勘至殿中丞止以后只加检校官元丰无所改【续防要】
　　太史丞
　　传记汉太史有丞一人秩二百石魏晋宋齐皆同【六典】隋置二人炀帝减一人唐初不置贞观改浑仪监始置丞二人长安省景龙复置【六典】
　　本朝司天监有丞元丰官制行置太史局丞【续防要】
　　太史局直长
　　本朝司天监无直长元丰改太史局有直长自直长至今十年一迁元祐官品直长从八品【续防要】
　　灵台郎
　　传记后汉太史下别有灵台丞掌灵台掌日月星辰魏太史有灵台丞主望郎隋有天文博士唐初因之长安二年改为灵台郎乾道元年改五官之名【六典】本朝司天监有灵台郎庆厯诏十年一迁【续防要】
　　保章正
　　传记周礼有保章氏秦汉以来无其职后周春官府有保章上士中士至隋置厯博唐长安四年改厯博士为保章掌教厯生乾元元年加五官之名【六典】
　　本朝司天监有保章正庆厯诏十年一迁元丰改制掌厯法及测景分至表凖五年一迁官【防要】
　　挈壶正
　　传记周制夏官挈壶氏下士六人秋官司寤氏春官鸡人凡三职咸掌其事自汉以来太史掌之唐长安四年始置挈壶正掌知刻漏孔壶为漏浮箭为刻以考中星昏明之候乾元元年加五官之名【六典】
　　本朝司天监有挈壶正元丰改太史局官惟挈壶正如故太史局官五年一迁十年一迁试中而迁者惟挈壶正无迁者【续防要】
　　翰林医官
　　经若药弗瞑厥疾不瘳【书】无妄之药不可试也【易】医师掌医之政令聚毒药以共医事凡邦之有疾病者疕疡者造焉则使医分而治之嵗终则稽其医事以制其食十全为上十失一次之十失二次之十失三次之十失四为下食医掌和王之六食六饮六膳百羞百酱八珍之齐【周礼】
　　集动不肆勤静不宴逸有疾归天医无能恤太上防疾其次萌芽腠理不蠲骨髓奈何【崔寔箴】


　　记纂渊海卷二十九
　　钦定四库全书
　　记纂渊海卷三十　　　　宋　潘自牧　撰职官部
　　御史台
　　经御史掌邦国都鄙及万民之治令以賛冢宰【周礼】史太防三光之廷匡卫十二星藩臣西将东相南四星执法中端门【史天官书】御史大夫秦官佐上卿银印青绶掌副丞相注云位次上卿【职官】周昌为御史大夫徙为赵相髙祖持御史大夫印弄之曰谁可以为御史大夫者熟视赵尧曰无以易尧遂拜御史大夫　叔孙通起朝仪防长乐宫成置酒御史执法举不如仪者辄引去　张苍秦时为御史大夫主柱下方书　张汤为御史大夫舞文巧诋以辅法　张敞弟武为梁相敞使吏送至关戒吏问武武曰梁国大都吏民凋敝且当以柱后惠文弹治之耳注应劭曰法冠也以纚裹铁柱卷秦制执法服今御史服之谓之解廌　贡禹为御史大夫洁白亷正经术通明有伯夷史鱼之风　华隂守丞嘉上封事言御史宰相之副九卿之右不可不选　谷永上疏言御史大夫内承本朝之风化外佐丞相统理天下得其人则百姓欣嘉百僚恱服不得其人则王功不兴　朱博奏言髙祖时御史大夫位次丞相典正法度以职相叅縂领百官上下相监临又曰臣愿尽力以御史大夫为百僚率　御史府中列柏木常有野乌数千栖宿其上晨去暮来号曰朝夕乌【前汉书】北魏崔暹为御史中尉上书移牒索御史监选不与及暹为仆射还索御史宋游道判云崔仆射昔在宪司笼架北省今居礼阁控制南司遂不与【北史】韦思谦进御史大夫性蹇谔顔色庄重不可犯见王公未尝屈礼或以为讥答曰耳目官固当特立雕鹗鹰鹯岂众禽之偶奈何屈以狎之　御史大夫李承嘉尝召诸御史责曰近日御史言事不谘大夫礼乎萧至忠曰故事台中无长官御史人君耳目比肩事主得自弹事若先白大夫而许则弹大夫不知白谁也　肃宗诏御史台欲弹事不须进状仍服豸冠【唐书】传记御史周官有之战国亦有御史皆记事之职至秦汉为纠察之任所居之署汉谓之御史府亦谓之御史大夫寺亦谓之宪台后汉谓之御史台亦谓之兰台寺梁及后魏北齐或谓之南台后周曰司宪隋唐皆曰御史台龙朔改宪台咸亨复故旧制鞠案禁系委大理贞观中中丞李干祐以囚自大理徃来滋其奸乃奏于台中置东西二狱以自系劾开元复罢武后改御史台为肃政台置左右左以察朝廷右以澄郡县二台迭相纠正龙朔改为左右御史台睿宗诏二台并察京师太极元年废右台【通典】御史大夫司寺在司马门内门无垫门制树用梓板不起郭邑题曰御史大夫司寺【汉官仪】至徳后诸道使府叅佐皆以御史为之谓之外台【职林】御史为风霜之任弹纠不法百僚震恐官之雄峻莫之比焉贞观初以法理天下尤重宪官故御史最为雄要【通典】台印随从印左巡印右巡印监仓印监库印监察印出使印凡八印【唐台义】自唐初来歴五院惟二人李尚隠张延赏五院谓监察殿中侍御中丞大夫也【南部新书】御史故事大朝防则监察押班常叅则殿中知班入阁则侍御监奏含元殿最逺用八品宣政殿其次用七品紫宸殿最近用六品殿中得立五花塼绿衣用紫案褥之类号为七贵【唐国史补】御史台临制百司纠绳不法事简则风宪自肃事烦则纪纲转轻　御史台纪纲之地【唐防要】事总朝纲职司天宪　中朝执宪之司四海绳违之地　霜威扫地风宪收声【五代防要】桂林风俗日日食蛙有来中朝为御史者朝士戯之曰汝之居非乌台乃蛙台也【承平旧纂】御史台门北开盖取肃杀就隂之义按邺都故事云御史台在宫城西南其门北开又谭宾录曰或云是隋初移都之时兵部尚书李圆通兼御史大夫欲向省便近故开北门　里行给事员外为合口椒殿中曰生姜侍御史为脆梨渐入佳味【贾言忠监察本草】
