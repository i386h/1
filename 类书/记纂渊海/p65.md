<!-- { "loadSidebar": true } -->
　　集百尺危楼四逺明人従鼇背戏沧溟乾坤到处皆在目山海何人更作经　死诵怜忠愍生还喜子由荒祠连旧宅几见白云秋　更说此州竒特事冦公归后二苏来【梁山】
　　钦州【倚郭一　安逺外县一　灵山】
　　郡号宁越　钦水　安京　钦江　灵山　南宾州沿革牵牛星纪之次古越地秦象郡地汉属合浦郡宋分置宋夀郡梁兼置安州隋废郡改安州曰钦州大业改宁越郡唐置钦州析置玉田南亭州贞观州废天宝曰宁越郡乾元曰钦州五代地入南汉【沿革表】
　　县沿革安逺本汉合浦县地梁分宋夀郡置安京郡隋废为县属钦州唐改保京县本朝更今名　灵山本汉合浦县地宋置宋夀宋广二郡隋废宋广为新化县宋夀为钦江县开皇改新化曰内亭又置南賔县后又置遵化县唐初治钦江武徳以南賔置玉州以内亭遵化置南亭州　观州废并来属后更南賔曰灵山自钦江徙治焉本朝徙置安逺【沿革表】
　　形胜三山在安远南　五湖在州城外　罗浮山在州西北　三海岩在灵山县境　日岩月岩岩醉石卧石并在江濵【舆地纪胜】
　　人物唐悌原修国史以直笔忤防致仕　皇朝黄涣建炎死于王事【舆地纪胜】
　　本朝开宝五年省钦江内亭遵化三县入灵山　景徳三年更保京县名安逺【沿革表】
　　集僧怜海石为碁子客惧蛮雷作酒杯【陶弼】商夸合浦珠胎贱民乐占城稻米丰火炬影沈江岸北潮声流过郡城东　三石禊桥春防永五湖吟舫夜归迟　宁越佳山水【并同】
　　廉州【倚郭一　合浦外县一　石康】
　　郡号合浦　珠官　禄川　合州　珠池
　　州沿革牛女之分百越地秦属象郡汉合浦郡呉改珠官郡后复故宋兼置越州及临瘴郡隋废郡大业改越州为禄州寻改合州又改合浦郡唐武徳复越州又置姜州贞观改越州曰廉州废姜州入焉天宝曰合浦郡属岭南道五代地入南汉【地理沿革表】
　　县沿革合浦本汉合浦县治呉珠官晋合浦宋以后越州唐廉州皆置此武徳置安昌髙城大廉等县属焉又置梁州及封山东罗蔡龙等县　观置珠池县寻废姜州以县来属省安昌珠池入合浦髙城入蔡龙乾元后又废东罗本朝省入合浦　石康本汉欝林郡治隋末萧铣分兴徳县置安乐县唐　观省安乐干封重置属欝林州调露割横贵二州地置岩州及石岩髙城思封三县永隆以安乐岩州天宝曰安乐郡至徳改常乐郡更安乐县为常乐以岩州为常乐州本朝并省置石康县【沿革表】
　　形胜明月溪緑云溪在合浦　五黄山昔樵夫见五人黄冠谈笑于此　百良山在合浦象鼻山在合浦　狼头山在九域志【舆地纪胜】
　　本朝开宝五年废常乐州入廉州以常乐思封髙城石岩四县地并慱零渌盐埸置石康县来属省封山蔡龙大廉入合浦太平兴国废廉州以海门镇置太平军省合浦入石康咸平复置廉州治合浦【沿革表】
　　集合浦还珠旧有亭使君方似古人清沙中蚌蛤胎常满潭防蛟龙睡不惊【陶弼】昔时孟太守忠信行海隅不贼蚌蛤胎水底多还珠【同上】
　　欝林州【倚郭一　南流外县二　兴业　博白】
　　郡号尹州　寒山　西瓯　建宁　南流　兴业州沿革牛女分野一云翼轸古蛮夷地春秋西瓯地秦置桂林郡又象郡地汉平南越为欝林合浦二郡地梁置定州改南定州陈置石南郡隋废郡改尹州大业改欝林寻又为郡唐武徳置牢州永淳置党州麟徳置欝州干封改欝林州天宝改定州宁林欝林二郡属岭南五代地入南汉【地理沿革表】
　　县沿革南流本汉合浦郡合浦县地梁置定川县隋废郡以县属合州开皇置南流县寻废唐武徳置义州贞观复南流又以潘之定川及置岩川焉改牢州永淳置党州抚康善劳善文宁仁安宁懐义福阳古符八县寻割仁安以下四县立平琴州至徳更仁安曰容山后废平琴入党州省善文宁仁福阳古符四县本朝并省入南流　兴业本陈石南郡隋废为县属欝林郡萧铣并置兴徳县唐　观石南属贵州麟徳置欝州于此又析置兴业潭栗县及欝林兴徳属焉干封徙置欝林县建中省石南入兴业徙州治焉又省潭栗　愽白本汉合浦县地隋置南昌县属合浦郡唐析置南州愽白周罗建宁三县治愽白县寻改白州后以南昌来属本朝并省入白【沿革表】
　　形胜凝雾山飞云山紫阳岩緑秀岭陵青山愽白溪凤飞山龙蟠山马骑山皆在愽白县　万石山在兴业万禄山在愽白　东斗山在旧州东南斗山在旧州南铜鼓山在南流　铜鼔潭在愽白　五龙山在南流六熊山在愽白【舆地纪胜】
　　本朝开宝五年省鬰林兴徳入兴业县废白州省周罗建宁南昌入愽白廉州七年复立白州废牢党二州省抚康善劳容山懐义定州宕川皆入南流来属至道二年自兴业徙州治南流政和废白州后复置绍兴又废白州以县来属【沿革表】
　　集日将先圣诗书教暂作文翁守鬰林【杨叔贤】南流底处所绛帐居尊严【李鼎送髙补之】汉令班南海蛮兵避鬰林天涯柱分界徼外贡输金坐失奸臣意难明报国心一棺忠勇骨漂泊瘴江深【温公马伏波诗】
　　贺州【倚郭一　临贺外县二　富川　桂岭】
　　郡号贺山　贺水　临贺　桂岭　临庆
　　州沿革星纪鹑尾之次秦属南海郡汉属苍梧郡呉分立临贺郡宋改临庆国齐复临贺郡隋废郡为贺州大业废属始安郡唐武徳置贺州绥越郡天宝曰临贺郡五代马氏有之后入南汉【沿革表】
　　县沿革临贺汉属苍梧郡又封阳县呉以临贺为郡治封阳属焉隋立贺州大业废属始安郡省临贺置绥越荡山二县寻皆省封阳属苍梧郡唐复临贺县为州治封阳来属天宝置荡山县本朝并入临贺　富川汉属苍梧郡又冯乗县地隋富川属贺州始安郡冯乘属零陵郡唐武徳二县来属天宝改富川曰富永后复故桂岭本汉临贺县地呉置建兴县属临贺郡晋改兴安隋更今名属熈平郡唐武徳来属【沿革表】
　　形胜橘山在临贺　桂山在桂岭　龙溪山在富川龙门滩至州城八里　白云山碧云岩仙溪水灵溪水皆在富川　溪水在临贺　银殿山在富川　甑山州西髙千余丈　临贺岭五岭之一也【舆地纪胜】
　　人物皇朝毛温交冦窃发温以主簿紏土豪战胜挫贼毛士毅为石城令李接反士毅战死　毛埙居防毁
　　瘠十年不调　林动献本政书十五篇　五轮受荐宪台俄以争狱事还其荐章　岳飞为中兴名将【同上】本朝贺州初广东大观改西路　开宝四年省封阳荡山县入临贺省冯乗入富川【沿革表】
　　集贺州城西丹甑山一亭摇挿紫云间龙墀让防名犹在鹤驭临风去不还【郭祥正】羽客朝元地遗坛古树中炼成丹灶在骑去鹤巢空【陶弼】
　　琼州【倚郭一　琼山外县四　澄迈　文昌　临髙　乐防】靖海军节度
　　郡号曽口　靖海　琼山　容琼
　　州沿革牛女之分南裔蛮夷之地汉珠崖郡地武帝置珠崖儋耳二郡后皆废东汉置珠崖县属合浦郡呉改珠崖郡晋废之梁立崖州隋大业更珠崖郡唐初为崖州贞观析置琼州后废又置天宝改琼山郡属岭南五代地入南汉【地理沿革表】
　　县沿革琼山本汉瑇瑁曋都二县地隋置顔卢县属珠崖郡大业于曋都地置舎城县唐武徳于舎城置崖州顔卢属焉贞观改顔城后于瑁瑇地置琼山县为郡州治析置甑口顔罗容琼三县开元省顔城贞观省容琼入琼山属崖州五代省甑口顔罗本朝废崖州以县来属　澄迈本汉茍中县地隋大业置澄迈县属珠崖郡唐属崖州　文昌本汉紫具县地唐武徳置平昌县属崖州贞观更今名　临髙唐武徳分平昌县置临机县属崖州贞观来属开元更今名　乐防唐显庆初置属琼州【沿革表】
　　形胜琼山白玉乃奉化乡二村名　澄迈山在本县毗耶山在临髙　隂阳山在乐防　云露山在琼山西南　三坑水在文昌　五指山在临髙　七星山在琼山　紫具苍锡山在文昌【舆地纪胜】
　　人物皇朝姜唐佐従东坡学　陈孚従宋公贯之学郡人得进士出身自孚始　杜介之真纯野逸有隠士风王进庆事母至孝【同上】
　　本朝开宝五年废旧崖州以舎城澄迈文昌三县来属熈宁省舎城入琼山　大观三年以乐防县属万安军寻复故　政和元年升靖海军节度【沿革表】
　　集适従琼管鱼龙窟秀出羊城翰墨场苍海何曽断地脉白袍端合破天荒【东坡赠姜唐佐】琼崖千里环海底民夷错居古相方壶蓬莱此别宫峻灵独立秀且雄为帝守宝甚严恭【东坡】
　　昌化军【倚郭一　宜伦外县二　昌化　感恩】
　　郡号儋耳　宜伦　毗耶　昭山　伦江　南崖军沿革星土同琼州汉武置儋耳郡梁属崖州隋珠崖郡治大业分置儋耳郡唐武徳立儋州天宝改昌化郡属岭南五代地入南汉【沿革表】
　　县沿革宜伦本汉儋耳郡地隋义伦县为珠崖郡治唐武徳置儋州本朝废为县　昌化本汉至来县地隋大业置昌化县属珠崖郡唐武徳来属贞观析置吉安县乾元省之　感恩本汉九说儋耳二县地隋大业改今名又置毗善县并属珠崖郡唐武徳来属更毗善曰富罗乾元立洛场县南汉省富罗本朝并省入感恩【沿革表】形胜昭山在宜伦　明山二石如人形号兄弟石乳泉在天庆观东坡有赋　相泉赵相所凿　徳义山黎晓山黎毗山皆在宜伦　黎虞山在感恩黎母山黎粉山见寰宇记【舆地纪胜】
　　人物皇朝王霄以贡士住辟雍　王公辅晓天文东坡甚重之【同上】
　　本朝太平兴国改义伦县曰宜伦省洛场县　熈宁六年降儋州为昌化军省昌化县入宜伦又省感恩县元丰复置二县　绍兴五年废军入琼州十三年复置【沿革表】
　　集竒峰望黎母何异松与邙飞泉防万仞舞鹤双低昂芋魁傥可饱无肉亦奚伤　不用长愁挂月村防榔生子竹成孙　潮声卷海千峰月色侵门满地霜　儋耳道中还可乐东坡安用叹穷途【胡铨】
　　万安军【倚郭一　万寕外县一　陵水】
　　郡号万宁　万全　陵水　赤陇　金山
　　军沿革星土同琼州隋属珠崖郡唐贞观属琼州后属崖州龙朔立万安州天宝曰万安郡至徳改万全郡属岭南五代地入南汉【沿革表】
　　县沿革万宁本汉紫具县地唐贞观置万安富云博辽三县属琼州后属崖州龙朔万安州治此开元省治陵水至徳改万安曰万全贞元复故名又自陵水徙治焉本朝改今名　陵水本汉临振县地隋大业治县唐初属振州后来属开元为州治后复迁【沿革表】
　　形胜南山灵山声山在陵水　金仙水在万宁北　金牛岭在城西北　赤龙山在万安东南　清溪水在万宁县北　独洲山在城东南　双女石在城南【舆地纪胜】本朝熈宁六年改为万安军改万全县为万宁省富阳博辽二县入焉七年省陵水县入万宁元丰复置　绍兴五年废军属琼州十三年复置【沿革表】
　　集万安无市井斗水寛百忧天低瘴云重地薄海气浮【东坡】
　　吉阳军【倚郭一　宁逺】
　　郡号延徳　宁逺　朱崖　临振
　　军沿革星土同琼州汉朱崖郡及临振县隋大业置临振郡唐武徳改振州宁逺郡天宝曰延徳郡属岭南五代地入南汉【地理沿革表】
