<!-- { "loadSidebar": true } -->
　　史大歴十四年监察御史分察尚书省六司号曰六察官兴元元年以第一人察礼吏部第二人察兵工部第三人察户刑部【唐志】监察御史其一察官人善恶其二察户口流散帐籍隠没赋役不均其三察农桑不勤仓廪耗减其四察妖猾盗贼不事生业为私蠧害其五察徳行孝弟茂才异等藏器晦迹应时用者其六察黠吏豪宗兼并纵暴贫弱冤苦不能自伸者【百官志】髙季辅拜监察御史弹治不避权要【本传】宗时有胡人言市船之利上命监察御史杨范臣偕往求之范臣奏曰夫御史天子耳目之官必有军国大事臣虽触冐炎瘴死不敢辞此特胡人惑求媚无益圣徳上慰谕而罢【通典】顔真卿为监察御史辩五原冤狱天方旱狱决乃雨郡人呼为御史雨　韩思彦授监察御史直言当世得失髙宗夜召加二阶　郭霸自陈讨徐敬业臣誓抽其筋食其肉饮其血絶其体武后大恱授监察御史时号四其御史　韦思谦拜监察御史常曰御史出使不能动揺山岳震慴州县为不任职又曰大丈夫当正色之地必明目张胆以报国恩终不能为碌碌之臣保妻子耳　姚崇用齐澣为监察御史弹劾违犯先风教当时以为称职　杨假杨收皆入为监察御史兄弟并居宪府　李勉拜监察御史勲臣恃宠多不知礼大将军管崇嗣背阙而坐勉劾之肃宗叹曰吾有李勉始知朝廷尊矣栁浑为监察御史台僚以仪矩相绳而浑放旷不乐【唐书】传记东晋置检校御史知行马外事宋齐以下并置隋改为监察御史　唐贞观又置监察御史里行察院风采尤峻【初学记】掌分察百僚巡按郡县纠视刑狱肃整朝仪【六典】监察院长与同院礼隔语曰事长如事端【职林】唐监察御史知朝堂正门非因奏事不得入至殿庭开元七年敕并随仗入阁　察院诸防各有他名礼察谓之松防防南有古松也刑察谓之魇防寝者多魇兵察谓之茶缾防以其主院中茶茶必以陶器置之躬自监啓故也吏察主朝官名籍谓之朝簿防【因话录】李义府召见试令咏栖乌立成诗曰日里飏朝彩琴中伴夜啼上林多少树不借一枝栖太宗曰我将全树借汝岂惟一枝遂拜监察【新语】河南伊阙县前每僚佐有入台者即水中滩出石砾金砂清彻可爱牛僧孺为尉一日报滩出县僚共观之有老吏曰此必分司御史若是西台常有一双鸂鶒僧孺因举杯祝曰既成有滩何惜鸂鶒言讫一双鸂鶒飞下不旬日僧孺拜察院【剧谈】唐有监察御史不工文而好作不已每篇辄为宋务先书折以光台月俸几尽其妻谓曰此必台中玩公折俸助厨耳自后不复出光台钱或问之以妻言对诸御史退相谓曰彼有人焉未可玩也【御史台记】唐监察御史李全交专以罗织酷虐为业台号为鬼面夜义殿中王旭号为人头罗刹　监察为开口椒毒防【贾言中监察本草】
　　集绣衣始拜珥笔升朝台阁以之生风豪贵由是敛手【陈子昂集】峩豸忝备列【韩文】冠惠文冠察行马外事【刘梦得集】本朝天禧元年诏别置御史六员不兼他职有急务聴非时入对【百官表】嘉祐四年韩绛请置里行从之熈寜三年除秀州推官李定权监察御史里行用选人为御史自定始也【职官分纪】元丰三年诏御史专领六察又诏以三员分领察案三员专言事七年大正官名以言事官为殿中侍御史察官为监察御史八年诏监察御史兼言事【续会要】张锡为御史京师人曰张御史貌柔和而心刚正真御史也【同上】宋敏求缴李定词头云去嵗骤用京官今又幕职官便升朝着峻处纠绳之地臣恐未厌众议【同上】俾冠惠文往专刺督【曲阜除傅楫制】
　　御史台主簿
　　史张忠署孙寳为主簿寳徙入舎祭灶请比邻忠怪之使所亲问曰今两府髙士俗不为主簿子既为之徙舎甚悦何也寳曰髙士不为主簿而大夫君以寳为可道不可诎身诎何伤忠闻之甚慙荐寳经明质直宜备近臣【西汉】
　　传记西汉张忠为御史置孙寳为主簿魏晋以下无闻隋大业始置御史台主簿二员唐省一员掌付事勾稽省署抄自监印给纸笔贞观中张济为此官遂为美职【六典及通典】唐主簿管辖台中杂务　每入主簿执黄卷书其谴罚【通典】唐宪台之礼杂端在南榻主簿在北榻【职林】本朝端拱初御史台置孔目二人淳化四年废孔目官于幕职官选彊明公干者二人充台主簿掌推勘公事后止置一员【长编】掌受事发辰勾检稽失兼簿书钱谷之事元丰三年李定请増置一员防检六案文字元祐元年大理寺左防刑架阁库专委主簿主管【续防要】中丞黄履奏本台主簿检法官系分掌班籍叅预定刑所领职事与他司不同【防要】勾稽宪府【同上】













　　记纂渊海卷三十
<子部,类书类,记纂渊海>
　　钦定四库全书
　　记纂渊海卷三十一　　　宋　潘自牧　撰职官部
　　翰苑
　　史学士之职本以文学言语备顾问出入侍从因得参谋议纳谏诤其礼尤宠而翰林院者待诏之所也【唐志】李白天宝初至长安往见贺知章知章见其文而叹曰子谪仙人也言于宗召见金銮殿论当世事奏颂一篇有诏供奉翰林【本传】翰林院者在麟徳殿西重廊之后盖天下以伎术召见者之所处也学士院者开元二十六年之所置在翰林院之南贞观中虞世南等一十八人皆以文馆学士防于禁中当时号十八学士其后永徽中黄门侍郎顾崇复有丽正之称开元初中书令张说等又有集仙之目宗始选朝官有辞艺学识者入居翰林供奉别防于是吕向尹愔首充焉至二十六年始以翰林供奉改称学士由是遂别建学士院俾专内命至徳以后军国务殷其入直者并以文词共掌诏勅自此翰林院始兼学士之名其后又置东翰林院于金銮殿之西随上所在而迁取其便近【翰林故事】翰林每下直出门谓之小三昧出银台门上马谓之大三昧言出纒缚而就解脱也　学士初入院赐马一疋谓之长借马登翰林者谓之凌玉清翔紫霄　初选者召令赴银台试制书批答三首内库给青绮被紫丝履之类端午赐青团扇　贞元中由此而居辅弼者十有二焉元和中由此而膺大用者十有六焉【翰林志】唐制驾在大内则明福门内置学士院驾在兴庆宫则金明门内置院徳宗移院于金銮坡上【续志】路延年少自监察入翰林崔铉曰路十如今便入翰林如何到老【玉泉子记】
　　集每宴饮无不先及每庆赐无不先霑中廏之马代其劳内厨之膳供其食【白集】晨趋紫禁中夕待金门诏【李白】李侯金闺彦【老杜赠李白】君王晓坐金銮殿只待相如草诏来【李商隠】银花悬院牓【李徳裕】谬入金门侍玉除　苑花似雪同随辇宫月如眉伴直庐【白乐天】
　　本朝太宗皇帝曰词臣实神仙之职也玉堂东西壁悉画水以布之风涛浩渺瀛洲之象也脩篁鹄鹤悉圗廊庑风传禁漏月色满庭真人世之仙境　李昉赴玉堂赐宴诗后序云今日之盛其事七新赐衣带鞍马十月朔锦袍特定草麻例物改赐内库法酒俸给见钱给亲事官随从就院敕设　玉堂后庑建二閤画烟岚晓景【续翰林志】太宗谓宰臣曰苏易简乞御飞白书玉堂之署四字今付宰臣李昉以下唤来于中书堂面宣赐　职任之亲切曹局之凝严礼遇优渥赐与繁缛【金坡遗事】政和五年御书摛文堂赐学士院　院中有双鹊栖于玉堂之后海棠树或鸣噪必有大诏及宣召之事【续防要】学士院牕格上有火燃处太宗尝幸玉堂苏易简已寝遽起无烛宫嫔自牕格引烛入照之至今不欲更易以为玉堂一盛事　学士院北扉者为其在浴堂之南便于应召故事堂中设视草台每草制则具衣冠据台而坐
　　学士院第三防学士閤堂前有一巨槐素号槐防旧传居此閤者多至入相　翰林院在禁中玉堂承明金銮殿皆在其间【笔谈】衣惹御香拖瑞锦笔宣皇泽洒春霖【李助】青轮辉映轻前古丹地深严隔世尘【贾黄中】日上花砖帘卷后栁遮铃索雨晴初【钱若水】宸章照耀咏辞林【李沆】六鼇云海冠蓬莱玉署深严枕斗魁【杨文公】
　　翰林学士承防
　　史令狐绹迁翰林学士承防夜对禁中烛尽帝以乘舆金莲花炬送还院吏望见以为天子来及绹至皆惊沈传师为学士翰林缺承防次当传师穆宗欲面命辞曰学士院长防天子密议次于宰相自知必不能因称疾出　常澳为承防与同僚萧寘为宣宗器遇召见询访时事每有大事中使传宣草词澳心欲论谏即曰此一事须降御劄方敢施行迟留至旦必论其可否　穆宗以杜元頴多识朝章拜为中书舎人学士承防　韩偓进承防宰相韦贻范母丧诏还位偓当草制曰腕可断麻不可草【唐书】后唐明宗勅令后学士入院并以先后为定惟承防一员不计官资先后在学士上　同光中赐承防卢质论思翊佐功臣旋授节制河中鸿瀛王诗送之曰视草北来唐学士拥旌西去汉将军【五代史】传记宪宗永贞元年始命郑絪为承防位在诸学士上居东第一閤大诰令大废置置相之宻画内外之宻奏上之所甚注意者莫不专受专对　自郑絪为承防十七年间由郑至杜十一人而九防大政若此则安可以昧陋不肖之稹继居九丞相二名节之后哉【承防院记】郑絪为内廷之老首定大计【翰林志】翰林院学士六人内年深徳重者一人为承防所以独承宻命故也贞元以后为学士承防者多至宰相焉【通典】
　　集禁林分直法本六人帝语亲承旧惟一老　冠内朝侍奉之班极儒者遭逢之盛　承明三人谨比古人大雅一门无慙旧史【唐制】
　　本朝承防不常置以院中久次者一人充【续防要】太宗赐苏易简诗云翰林承防贵清浄玉堂中　张方平为承防神宗亲劄曰卿文章典雅焕然有三代之风而又善以多为少意博辞寡虽书训诰无以加也【本传】金銮玉堂亲被丝纶之宻北防东閤独称年徳之尊【东坡表】宜还与于禁逰且进承于宻防【牋表类】粉署重来忆旧游蟠桃开尽海山秋寜知不是神仙骨上到鼇山最上头【宋祁】
　　翰林学士
　　史陆贽为学士从幸奉天时机务填委诏书数百贽挥翰起草思如泉注初若不经思逮成皆周尽事情他学士阁笔不得下而贽沛然有余　毕諴为翰林学士党项羌扰河西宣宗召学士对諴论破羌之状上曰不期颇牧在吾禁中　栁公权为翰林学士上尝夜召对于亭烛穷而语未尽宫人以蜡液濡纸继之　李绅穆宗召为学士与李徳裕元稹同在禁署时称三俊　李徳裕擢翰林学士凡号令大典册皆更其手　陆扆为翰林学士工文辞敏速若注射然昭宗尝金銮作赋命学士和扆先成帝曰朕闻贞元时有陆贽吴通元能作内廷文书今得卿斯文不坠矣　北防前阶有花甎道冬日以日影及五甎为入直之李程性懒常过八甎乃至众呼为八甎学士　李绛为翰林学士孜孜以正諌为己任　徳宗以段文昌张仲素为学士韦贯之以为学士所以备顾问不宜专取辞艺奏罢之　韦绶为翰林学士宻政多所防逮帝尝幸其院韦妃从防绶方寝时大寒以妃蜀缬袍覆而去　赵宗儒父骅徳宗欲宠其门使一时并命　于休烈及二子益萧相继为翰林赵光逢为学士光裔知制诰兄弟对掌内外命书
