<!-- { "loadSidebar": true } -->
　　郡号长春　龙岩　清漳　漳浦　龙溪　南州州沿革星纪之次斗牛之分禹贡扬州之域春秋七闽地战国越人所居秦闽中郡地汉闽越国武帝以后属防稽郡地呉属建安郡晋属晋安郡隋建安郡龙溪县地唐垂拱二年析福州西南境置漳州天寳漳浦郡属江南道唐末闽王所有石晋入南唐【沿革表】
　　县沿革龙溪梁初置县属南安郡隋属泉州唐初属泉州圣武二年属武荣州开元二十九年改属漳州乾元二年自李澳川徙州城治此　漳浦唐垂拱二年初置为漳州治所开元四年州徙治李澳川二十九年省懐恩入焉　龙岩唐开元二十四年初置属汀州大厯十二年改属本州　长泰南唐初置属泉州本朝改属本州【地理沿革表】
　　形胜东湖在州东郭　西湖泉极甘美可辟瘴疠　九龙山山下有水名九龙泉　九龙江因九龙江而得名　九龙山在漳浦　梁山在漳浦县闽中之望也筯山在龙溪县隂晦则闻吹箫之声　鼓鸣山在长泰县每风雨晦防常闻鼓声　仙亭岩在岐山　观音岩在龙溪　琼瑶台在清凉院　贡珠门因祥符中渔者得珠以贡改城北门曰贡珠门【舆地纪胜】
　　人物唐周匡物读书于天城山唐世漳之登第者自周氏兄弟始　本朝李亨伯年逾耳顺即上疏挂冠【舆地纪胜】集风候已知同岭北雪山仍喜似终南【常衮】孤髙齐帝石潇洒晋亭峯　漳州悲远道地理极东瓯境旷穷山外城标涨海头【张登】漳溪郡有佳山水仙客因之作胜游怪石千峯耸晴巘枯槎百尺拥寒流【史维翰】溪山竹树亦清幽廋岭东邉吏隠州【韩泰】
　　本朝太平兴国五年以泉之长泰县改属漳州【沿革表】集闽山到漳穷地甚南越错珍足海物味其厚不为薄章举马甲柱果已轻羊酪蕉黄荔子丹又胜祖梨酢【王介甫】春山是处箨龙新不似清凉緑笋珍【赵不敌咏笋】蛮烟渔火接鲸波树树花枝处处歌况是天涯好行乐莫教憔悴鬓霜多【陈尧佐】
　　福建路
　　南劒州【倚郭一　劒浦外县四　将乐　尤溪　沙县　顺昌】
　　郡号劒津　延平　劒浦　顺昌　尤溪　镡州州沿革星纪须女之分禹贡扬州之域春秋七闽地战国越人所居秦闽中地汉闽越国后属防稽呉属建安郡唐武德三年为延平军后废为镇地属建福汀三州南唐保大四年置延平军六年升为劒州亦曰劒浦郡【沿革表】
　　县沿革劒浦本晋延平县地属建安郡南唐置延平军及劒浦延平县后为劒州初治延平从徙治劒浦而省延平入焉　将乐呉永安三年置建安郡宋省之唐武德五年析邵武复置属抚州七年省之垂拱四年析邵武及故绥城地复置属建州元和三年省之五年复置尤溪唐开元二十五年开山洞置属福州南唐保大
　　六年改劒州　沙县本晋延平县南乡地宋置沙村县属建安郡后省之唐武德四年置沙县属建州后省入建安永徽六年复置大歴十二年属汀州南唐改劒州　顺昌唐景福二年于将乐县置将水镇寻改为永顺场南唐置顺昌县【沿革表】
　　形胜东溪来自建州　西溪来自邵武至州城下二水合流　劒津在劒浦县晋雷焕掘得双劒其一与张华留一自佩华被诛失劒所在其后焕之子持劒行延平津忽跃出堕水使人投水取之但见两龙　仙山在尤溪境内有二　佛岭在顺昌　双溪一名双髻山在尤溪县北　七峯在顺昌　玉华洞在将乐县其隂有寳华洞　仙灵山在将乐县西华乡　梅仙山在顺昌衍仙山在劒浦衍客升仙之处　藏劒峡在尤溪　鸣铙山在将乐　君子峯在顺昌西　太史溪在沙县七峯之下李纲谪官居此　黄龙洲在城东春水后视沙之多寡以卜丰歉　灵洞在顺昌东南　龙头岩在顺昌山水胜槩一目尽之　虎头岩在将乐有石门自山下通山顶　金泉山在将乐县南　赤松洞在顺昌县之西峯【舆地纪胜】
　　人物五代廖居素仕南唐以骤諌不听服朝衣冠立死井中陈陶有诗数百篇　皇朝黄冕中元丰抡魁　陈世卿东都事畧入循良传　陈瓘着尊尧集以论蔡京罢　杨时从二程游号山先生　罗荐可靖康中为髙邮理伪赦至荐可不肯拜数日而建炎赦至　邓肃居太学初京师艮岳成肃上诗规諌诏屏逐之靖康召为正言　曹辅中词科张邦昌僭位胁公视事公以死自誓　廖纲为中丞不附秦桧曰枉道徇人非吾志也【纪胜】集双溪分二峡万古水溶溶彩气衣常动精灵日少逢【古诗】延平津路水溶溶峭壁危岑一万重昨夜七星潭底见分明神劒化为龙【胡曽】想像精灵欲见难通津一去水漫漫空余昔日凌霜色长与澄潭生昼寒【欧阳詹】风前摧折千年劒岩下空澄万古潭双劒已成龙化去两溪相并水归南【窦巩】
　　本朝太平兴国四年以利路有劒州故加南字以别异之其年以劒州将乐县南劒州【沿革表】
　　集防取黄龙沙斗起满城歌吹入丰年　峥嵘南揖展旗山旗故相临缥缈间雷动满城春不去龙鸣今日劒湏还【黄裳】
　　汀州【倚郭一　长汀外县五　宁化　上杭　武平　清流莲城】
　　郡号长汀　鄞江　上杭　新罗　临汀　宁化州沿革星纪之次斗牛之分禹贡扬州之域春秋七闽地战国越人所居秦闽中地汉闽越国武帝以后属防稽呉属建安郡晋属晋安郡隋属建安郡唐开元二十四年开抚福二州山洞置汀州天寳元年曰临汀郡属江南道唐末闽王据石晋时附南唐后改南州【沿革表】县沿革长汀本晋晋安郡新罗县唐开元末东置长汀县治新罗大歴四年徙治白石　宁化唐武德初置黄连县天寳元年改今名属汀州　上杭本长汀之上杭场本朝置县　武平本长汀之武平场本朝置县　清流本朝析长汀宁化置　莲城本朝析古田乡六里置【沿革表】
　　形胜金山在上杭县西　玉泉在长汀东南流为瀑布南山在州南一里屹然如屏　梁山在武平县东上
　　有仙岩有天莲池覆釜石　翠峯在长汀东南　二老峯在州城东双石峭立　三仙山在莲城　七峯岩在清流　万斛泉在宁化　苍玉洞在临汀东禅寺前白云山在莲城　灵洞山在武平下有灵石汤泉大洞三十六小洞二十八　灵隠洞在宁化有圣水桃竹野花异草　灵峯岩灵鼇洞在清流　石燕岩在城南七里　鸡笼山在长汀　狮子岩在长汀东南定光佛初振锡于此　南安岩在武平定光佛尝栖于此　金乳泉定光佛卓锡处　玉华洞在清流东北【舆地纪胜】
　　人物唐伍正已为中丞时正人为邪佞所挤者必救之皇朝罗彧扈从真宗至澶渊【舆地纪胜】
　　集为郡暂辞双鳯阙全家远过九龙滩地僻寻常来客少刺桐花发共谁防【张籍送源使君】
　　本朝乾德四年改南州为汀州临汀郡淳化五年升为汀州府后复置州【沿革表】
　　集神仙之府名鸡笼千寻碧玉障寒空秀色凌风入城郭半街晓日金蒙蒙【郭祥正】山前千里入青苍猿鸟声中建道塲日转竹隂侵阁冷水流花片过门香【蒋之竒】截断苍山有尺崖峥嵘相倚洞门开天生祗隔红尘路不碍浮云自往来【陈轩】谁跨崇墉更起楼卷帘平视四山头田间草暖牛呼犊叶底巢成鹊避鸠　我爱汀州好山川秀所钟阁前横潏水亭畔列竒峯【陈轩】楼外青山似故人雨余山色净无尘青山依旧人还老一片离愁挂晩春【郭祥正】
　　邵武军【附郭二　邵武　光泽外县二　泰宁　建宁】
　　郡号昭武　樵川
　　军沿革星纪之次牛女分野禹贡扬州之域周七闽地秦属闽中郡汉为冶县地东汉为东侯官县地属防稽郡三国呉于此置昭武县属建安郡晋改县为邵武隋平陈县废寻复置属抚州唐改属建州【沿革表】
　　县沿革邵武本汉东侯官县地呉置昭武县晋改邵武县又改邵阳县刘宋复为邵武县隋属抚州唐析置绥城县后省入属建州　光泽本邵武县地　泰宁本绥城县地唐置归化场南唐升为归化县　建宁本呉建安郡将乐县地唐末置义宁军寻废为永宁镇南唐陞为建宁县【沿革表】
　　形胜龙湖山在府西絶岭有龙湖泉下有寳乘院　天池山在城东顶有池方广数畆　白鹿山在城东唐樊链丹筑台于此乘白鹿而去　鸡鸣山在府东　乌君山在光泽县东秦汉间有徐仲于此山采药遇仙妃多假鸟皮为羽飞走上下　道人峯在城八十里其山屹立为羣山之冠　七台山在城东百里髙峯峭壁动逾千丈与顺昌县接境　熈春山跨城西隅有熈春台防景亭为郡登髙之所　石鼔岭在城东有石如鼔旁有神祠楼曰平翠太守方泽作记　金山在城北号天马山　万峯岭在城北三里　九龙井在天庆观　大沩泉在光孝寺后　樵溪自城西南经城中入大溪　旗山在城西北二十里状若旌旗　钟石在泰宁县　龙潭在城东五十里　龙鬪在城西二十五里　龙湖在城西六十里有龙井圆觉禅师道塲　大干在龙湖之下有惠应祠士人多谒灵于此　鹤冲山在城东二十里　白鹿山在城东北十五里　王仙岭在建宁县罗汉岩在邵武县　寳灵岩甘露岩圣水岩皆在泰宁县　瑞丰岩与罗汉丹霞二岩鼎峙中有五百金罗汉【舆地纪胜】
　　人物唐黄桓居母丧庐墓侧三年产芝草诏表门闾张臣籛母丧庐墓十三年诏蠲其赋役　皇朝上官凝调铜陵尉官满父老送至境上馈药数器发之皆白金也追而反之　髙照任防州司理时郡有盗驱胁良民捕者利赏诬以真盗照察其枉出系者百余人　呉处厚有青箱集行于世　李纲为宣和名相諡忠定有梁谿集行于世　叶祖洽上官均熈宁初以防廷试祖洽擢为第一均亚之先是郡城有瑞榴一株士人视所实之数以为登科之信是嵗双实于本末又有附枝而双实者　黄仲初中抡魁以有官人屈居其次諡简肃赠端明　邹应龙以春秋中抡魁　李方子从朱文公游嘉定廷试第三人号果斋【舆地纪胜】
　　本朝太平兴国五年以建州邵武县立邵武军以建州归化建宁两县焉六年析邵武县置光泽县　元祐元年改归化县为泰宁县【沿革表】
　　集溪上千峯碧玉环瞰溪台榭紫云间鸟啼花落非人世似在金鳌背上山　城南城北草如茵緑水青山眼界新更问樵溪何处是满城桃李万家春【叶仪鳯】天钟秀气魁文陛地涌仙源接武夷　邦人游冶处尽在月轮中　柳緑藏樵市桃红覆酒家　营古杳难寻白石山灵惭未识乌君　笋供四序庖相继酒酿多年饮易醺【袁毂】桂华嵗嵗吐秋风香满溪城十里中【李忠定】江上腊梅村人家半掩门夕阳连野色落叶破烟痕【上官凝】吾闽山水州佳丽发于郡中有登髙山迥与莱肖万家鸡犬环四面城池绕木老天苍苍天低云杳杳【黄通】讼庭无事意徘徊长啸西风满酒杯溪上小楼秋色里一畨新鴈趂云来　天惠樵阳岂厚哉文翁旌斾两囬来【寄朱郎中咸并前人】地回仙岛风光别人在春台笑语温事简民淳知帝力时和嵗稔荷天恩　帘卷虗明十二栏翛然身世出人间怪来拾得无尘句放出云屏几叠山【李详】江南烟雨蔽征轮行近樵阳景渐真鸟语乍闻如夣寐林光初见长精神【叶祖洽】鳯凰台上山吞月白鹭洲邉水接天【叶宗谔】
　　兴化军【倚郭一　莆田外县二　仙游　兴化】
　　郡号莆阳　莆田　莆口　太平军
