<!-- { "loadSidebar": true } -->
　　史衞懿公好鹤鹤有乗轩者【左荘二十七】汉武时大农经用耗竭有请置赏官名曰武功爵得至乐卿【案汉书音义曰名乐卿者朝位从九卿加乐者别正卿又十九爵为乐公食公卿禄】以显军功军功多用超等大者封侯卿大夫小者郎吏吏道杂而多端则官职耗废　除故盐铁家富者为吏吏道益杂不选而多贾人矣【史记平准书】赋六百余万钱乗传而行郡国【如淳曰此言富者出钱谷得髙爵或乃为使者乗传车循行郡国以为荣也西汉贾谊传】西园弄狗着进贤冠带印绶【通鉴汉灵纪】更始官爵皆贾竖羣小语曰灶下养中郎将烂羊胃骑都尉烂羊头闗内侯【后汉】卖闗内侯假金印紫绶传世入钱五百万【后汉灵纪】金紫佩士卒之身符防委仆之门非所以重名器正纪纲也【通鉴晋帝纪】绯服众于青衣象板多于木笏【通鉴唐武后】晋赵王伦奴卒厮后亦加爵位每朝防貂蝉盈坐时人语曰貂不足狗尾续【晋书互入非据】北齐苍头皆开府封王狗马及鹰亦有仪同郡君之号有鬬鸡号开府【通鉴陈纪】员外常侍路上比肩谘议参军市中无数岂是朝章固应如此【陈世祖】栁泽曰神龙以来卖官鬻爵妃主之门有同商贾举选之曹实均阛阓屠贩之人悉由邪而忝官黜斥之人咸因奸而冐进【旧唐书本传】上以舞胡安叱奴为散骑侍郎李纲曰古乐工不与士齿惟齐末封曹妙逹为王安马驹为开府有国家者以为殷鉴　先是阶无泛加皆以劳考叙进至五品二品仍奏取进止至是始有泛滥之阶比及末年服绯者满朝矣【通鉴唐髙祖纪】屠沽臧获用钱三十万则别降封勅除官斜封付中书时人谓之邪封官【通鉴唐中宗】马周曰驺子倡人鸣玉曵履与朝贤君子比肩而立同坐而食【旧唐书本传】
　　非据
　　经或锡之鞶带终朝三褫之象曰以讼受服亦不足敬也【注以讼受锡荣何可保】易曰负且乗致冦至负也者小人之事也乗也者君子之器也小人而乗君子之器盗思夺之矣【互入不称】非所据而据焉身必危　徳薄而位尊　包羞位不当也【易】维鹊有巢维鸠居之【诗互见不称】
　　子不仁而在髙位是播其恶于众也【孟子】
　　史受爵非道殃必疾【东汉翟酺传】费充位居人上智居人下【三国志互入不称】赵王伦簒位奴卒厮役亦加爵位每朝防貂蝉盈坐时人为之语曰貂不足狗尾续【本传互入冐滥】
　　集牧守由将校以授皆虎而冠子男由胥徒以出皆鹤而轩【刘賔客】蚤虱名器防雀仓庾【陆鲁望文】











　　记纂渊海卷七十三
<子部,类书类,记纂渊海>
　　钦定四库全书
　　记纂渊海卷七十四　　　宋　潘自牧　撰人情部
　　感叹
　　经知我者谓我心忧不知我者谓我何求　昔先王受命有如召公日辟国百里今也日蹙国百里【诗】赵文子与叔誉观乎九原文子曰死者如可作也吾谁与归孔子曰我观周道幽厉伤之吾舎鲁何适矣鲁之郊禘非礼也周公其衰矣【礼记】子在川上曰逝者如斯夫不舎昼夜　楚狂接舆歌而过孔子曰鳯兮鳯兮何徳之衰子曰殷礼吾能言之宋不足徴也文献不足故也足
　　则吾能征之矣　子曰鳯鸟不至河不出圗吾已矣夫【并论语】
　　子故家遗俗流风善政犹有存者【孟子】其中开口而笑者一月之中不过四五日而已矣　人生天地间若白驹之过隙忽然而已【荘子】
　　史仲尼视麟曰河不出圗洛不出书吾已矣夫【孔子世家】鲁季桓子见鲁城喟然叹曰昔此国几兴矣以吾获罪于孔子故不兴也谓其嗣康子曰若相鲁必召仲尼【史记世家】人生一世间如白驹过隙【前汉魏豹传】阮孚好蜡屐因自叹曰未知一生当着几緉屐【晋书本传】桓温过淮泗践北境与诸寮属登东平乗楼眺瞩中原慨然曰遂使神州陆沈百年丘墟王夷甫诸人不得不任其责【晋书本传】桓温自江陵北伐行经金城见少为琅琊时所种栁皆已十围慨然曰木犹如此人何以堪　羊祜逰岘山言咏终日尝顾从事邹湛等曰自有宇宙便有此山由来贤达胜士登此逺望如我与卿者多矣皆湮灭无闻使人悲伤【晋书】古称一世三十年子厚之斥十三年殆半世也【唐书】传记古人混混去不返今人纷纷来更多【续仙传】
　　集年嵗晩暮时已斜安得壮士翻日车【李九曲歌】所遇无故物焉得不速老【古诗】连连丘壑改微微市朝变局涂顿逺策畱欢恨奔箭春貌既移红秋林岂停蒨一倍【倍一作陪】茂陵道宁思栢梁宴【沈约长歌行】变燧回星【刘孝标书】人生一百年欢笑惟三五【庾信对酒】后之视今亦犹今之视昔【王羲之兰亭记】临川感流以叹逝登山懐古而悼逺　感冬索而春敷嗟夏茂而秋落【潘安仁】天地无终极人命若朝露【曹子建】未厌青春好已睹朱明移【谢灵运诗】頺魄不再圎倾曦无两旦【曹子建】百川东到海何时复西归【长歌行】对酒当歌人生几何譬如朝露去日苦多【短歌行】人夀如朝露时华不载阳来日苦短阳去日苦长【同上】故人虽故昔经新新人虽新复应故【隋江诗】彤庭所分帛本自寒女出鞭挞其夫家聚敛贡城阙　信知生男恶反是生女好生女犹是嫁比隣生男埋没随百草　怅望千秋一洒泪萧条异代不同时　嵗暮日月疾　古来白骨无人收【杜诗】但见好花开易落从来尤物不长生【刘賔客】长使英雄泪满襟　即今千种恨惟共水东流　王侯与蝼蚁随尽同丘墟万事随转烛　乾坤万里眼时序百年心　日月不相饶节序昨夜隔【杜诗】仙鹤来归辽东之城郭犹是灵乌代谢汉南之陵谷已非　临水感逝川之叹　百年三万日一别几千秋【骆賔王】吾操镘以入于富贵之家有年矣有一至者焉又往过之则为墟矣有再至三至者焉而往过之则为墟矣问其隣或曰噫刑戮也或曰身既死而子孙不能有也或曰死而归之官也吾以是观之非所谓食焉怠其事而得天殃者耶非彊心以智而不足不择其才之称否而冐之者耶非多行可愧知己之不可彊而为之者耶将富贵难守薄功而厚享之者耶抑丰悴有时一去一来而不可常者耶【韩集】坐观万象化方见百年侵【陈子昂】孟郊死葬北邙山日月风云顿觉闲樽酒相逢十载前君为壮夫我少年樽酒相逢十载后我为壮夫君白首【韩集】人生大限虽百歳就中三十称一世晦眀乌兎相推迁霜雪渐到双鬓边沈忧戚戚多浩叹不得如意居大半一气暂聚常恐散黄河清兮白石烂【权集】城池百载后耆旧几家残处处蓬蒿遍归人掩泪防　白首相逢征战后青春已过乱离中　苍苔换古今　万事依然在无如嵗月何【刘长裕】长明灯是前朝焰曽照青春年少时　世事不同心事新人何似故人【刘禹锡】所叹别此年永无长庆厯　凄凉百年事应与一年同　风光少时新【同上】一夜思量十年事几人强健几人无【同上】二百年来城里宅一家知换几多人　西施顔色今何在但看春风百草头　不知山下东流水何事长须日夜流【元微之】不是花中偏爱菊此花开后更无花【郑谷诗】功名富贵若常在汉水亦应西北流【元防之集】冠盖散为烟雾尽金舆玉座成寒灰　今人不见古人月今月曾经照古人【李白】时来天地皆同力运去英雄不自由　欲招屈宋当时魄兰败荷枯不可寻【罗隐】析羽不复飞逝水不复归　树有百年花人无一定顔花送人老尽人悲花自闲【同上】四时如逝水【孟郊】春早见花枝朝朝恨发迟及防花落后却忆未开时　芳林新叶催陈叶流水前波让后波【刘禹锡】人凶非宅凶【同上】三百年来庾楼上曾经多少望乡人　胭脂化为泥铅黛复何有　百龄同一寐人夀不如山年光忽如水　因惊成人者尽是旧童
　　孺　同是天涯流落人相逢何必曾相识　昔如云光今如素丝帛鵶头与鹤颈至老长如墨独有人鬓毛不得终身黑　黄金不惜买蛾眉拣得如花三四枝歌舞教成心力尽一朝身去不相随　自嗟名利客扰扰在人间何事长淮水东流亦不闲【同上】大都好物不坚牢彩云易散琉璃脆　春销不得处惟有鬓边霜　惟有愁人鬓边雪不随春尽逐春生【白侍郎】义和走驭趂年光不许人间日月长　年年只是人空好处处何曾花不开【白傅集】朝钟暮角催头白【同上】真宰倒持生杀柄闲物命长人短命松枝上鹤蓍下龟千年不死仍无病人生不得似龟鹤少去老来同旦暝　天色晴眀少人生事故多【同上】天时人事常多故一嵗春能几度防不是尘埃便风雨若非疾病即悲忧贫穷心苦多无兴富贵身忙不自由【同上】春日虽迟不再中　摇落覆井梧荒凉故篱菊【白侍郎】百川趂海返潮易一叶报秋归树难【鲍溶】刼灰飞尽古今平【王维】天若有情天亦老【李贺】隠迹今尚存髙风邈已逺白云何时去丹桂空偃蹇【孟浩然】人生无几何如寄天地间心有千载忧身无一日闲【白集】南朝三十六英雄各逐兴亡自此中有国有家皆是梦为龙为虎亦成空【唐韦荘】人生天地之间若流电之过户牖轻尘之栖弱草【李康逰仙序】恨如春草多事与孤鸿去　彭殇共一筹　景物不尽人自老　芳草何时【时一作年】恨即休　日月如跳丸相趂走不住　南去北来人自老夕阳长送钓船归浮生冷似氷底水日夜东流人不知　邮亭寄人世人世寄邮亭　聚散真漂梗光隂极转邮【杜牧之】花若有情还怅望水应无事莫潺湲　墓平春草緑碑折古苔青【温飞卿】全胜已随流水去黄鹂空嘲旧春声【武伯苍】日日人空老年年春更归【王维集】一向破除愁不尽百方回避老新来【王建】千金立碑髙百尺终作谁家柱下石【张文昌】旧国别多日故人无少年　不觉年华似箭流【贾浪仙】主人何处独徘流水自流花自开若见故交皆散去即应新燕不归来【方雄飞】世事随时变交情与我违空余主人栁相见即依依【钱起诗】只闻丞相夷三族不见扁舟泛五湖【张承吉】朝悲辞树叶夕感归巢禽【韩集】地下若逢陈后主岂宜重问后庭花　几时心绪休无事得及逰丝百尺长纵使有花兼有月可堪无酒又无人【李义山】年年歳嵗
　　花相似嵗嵗年年人不同【唐文粹】四时轮转春常少百刻支分夜苦长【白侍郎】
