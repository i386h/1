<!-- { "loadSidebar": true } -->
　　传记周家以农事开国【国语】旦暮从事于田野霑体涂足【同上】农不失时则成之农失其时则败之【六韬】
　　集雉雊麦苖秀蚕眠桑叶稀【王维】日出布谷鸣田家拥锄犁【李白】归闲事耦耕【同上】卜宅从兹老为农去国賖【杜诗】农月须知课田家敢忘勤【同上】刈熟担肩頳【韩诗】为农信可乐【柳诗】穑人先耦耕九扈鸣已晩楚乡农事春【并同上】仓廪无宿储徭役独未已方惭不耕者禄食出闾里【韦应物】老翁家贫在山住耕种新田三四畆苗疎税多不得食输入官仓化为土岁暮锄犁倚空室呼儿登山收橡实江西贾客珠百斛船中养犬食粱肉【张籍】凌晨起饭牛双驾耕东菑【储光羲】日旰嬾耕锄登高望川陆空山足禽兽墟落多乔木【同上】父耕原上田子斸山下荒六月禾未秀官家已修仓【聂夷中】
　　本朝田家何所乐台笠日相亲【六一集】菖叶侯耕辰【同上】西崦人间应最乐煑葵烧笋饷耕人【东坡】卷野毕秋获殷床闻夜舂岁晏风日暖人牛相对闲　劝农使者古大夫不惜春衫践泥涂　千人耕种万人飡一年辛苦一冬闲但令黄犊无人佩布谷何劳也劝耕　脱冠还作扶
　　犂叟【并同上】水秧绵绵复多稌龙骨长干桂梁梠鲋鱼出网蔽洲渚荻笋肥甘胜牛乳【王介甫】南村北村同一犂新妇饷姑翁哺儿【山谷】看人秧稻午风凉【同上】
　　圃
　　经折柳樊圃【诗东方未明】二曰园圃毓草木【周礼太宰】任圃以树事贡草木【闾师】樊迟请学为圃曰吾不如老圃【论语】
　　子子贡南游于楚过汉隂见一丈人方将为圃畦凿隧而入井抱瓮而出灌搰搰然用力甚劳而见功寡子贡曰有械于此一日浸百畦用力甚寡而见功多为圃者曰柰何曰凿木为械后重前轻挈水若抽数如泆汤其名为橰为圃者忿然作色而笑曰吾闻之吾师有机械者必有机事有机事者必有机心机心存于胷中则纯白不备吾非不知羞而不为也【庄子】
　　传记张老者杨州六合县园叟也韦恕有女既笄张老延媒媪求娶之媪曰岂有衣冠子女肯嫁圃叟耶张老强之媪不得已入言之韦恕怒曰为吾报之今日内得五百缗即可未几车载纳于韦氏诸韦大惊曰吾度其必无今不移时而钱到当如之何遂许焉张老既取韦氏园业不废鬻蔬不辍亲戚恶之张老曰某王屋山下有一庄明旦当归耳他日可令大兄徃天坛山南相访后如其言访之盖仙云【广记】有一秀才求防卜人曰君之室方二岁在滑州郭南姓某氏其父母见灌园为业秀才不乐径诣滑访之一日伺其父母出引女婴使前以细针内其中而去女竟无恙后秀才登第娶亷使女其妻每天气阴晦辄发头痛医者以药封脑上有顷肉溃出一针遂愈因访问女之所出方知本圃者之女云【玉堂闲话】刘晏少妙道术遇道流三人饮酒极欢曰世间还得似我辈否一人曰王十八后晏于衡山县吃冷淘香菜芳洁刘公问此菜何所得答曰县有官园子王十八能种此莱刘公访王十八与俱归其后刘公病已属纩得王十八药三丸灌之蹶然而起【逸史】
　　集几道泉浇圃交横落幔坡【杜诗】圃畦新雨润媿子废锄来　连筒灌小园【并同上】
　　蚕
　　经桑土既蚕【书禹贡】有鸣仓庚女执懿筐遵彼微行爰求柔桑【诗七月】蚕月条桑【同上】十亩之间兮桑者闲闲兮【十亩之间】妇无公事休其蚕织　禁原蚕者【周礼原再也】季春戴胜降于桑具曲植籧筐后妃斋戒东乡躬桑禁妇女毋观省妇使以劝蚕事蚕事既登分茧称丝效功以共郊庙之服【记月令】天子诸侯必有公桑蚕室卜三宫夫人世妇之吉者使入蚕于蚕室桑于公桑
　　子五畆之宅树墙下以桑匹妇蚕之则老者足以衣帛矣【孟子】食桑而吐丝前乱而后治夏生而恶暑喜晴而悲雨蛹以为母□以为父三俯三起事乃大已夫是之谓蚕理【荀子赋篇】
　　史正月上甲风从东方来冝蚕【史天官书】光武时野蚕成茧被于山阜【后本纪】武德五年梁州野蚕成茧【唐书】尹思正为青州刺史蚕至岁四熟【本传】
　　传记东郭采桑之女项有大瘤齐闵王游至东郭百姓尽观瘤女采桑如故王怪问之对曰父母教采桑不受教观大王王曰此竒女也遂聘为后齐国大治【列女传】蜀之先有蚕丛帝又高辛时蜀有蚕女父为人所掠惟所乘马在其母誓曰有得父还者以此女嫁之马闻言惊跃而去数日父乃乘马归自此马嘶鸣不肯龁草母以告父父曰誓于人不誓于马安有人而偶非类乎马跑父怒射杀之曝其皮于庭皮蹶然而起卷女飞去栖于桑上女化为蚕食桑吐丝成茧蜀人塑女象披马皮谓之马头娘以祈焉【圗经】张成见一妇人立宅东南角曰此地是君蚕室正月半日可作白粥膏泛于其上以祭之当令君家蚕业百倍成如其言果大得蚕【续齐谐记】园客美姿貎常种五色香草忽有五色蛾集其上客收之生花蚕焉有一女自来养蚕以香草饲之得茧百二十枚大如瓮缲讫此女与园客倶去济隂今有华蚕祠焉【女仙録】
　　集緑条映素手采桑向城隅【李白】三日开箔雪团团先将新茧送县官已闻乡里催织作去与谁人身上着【王建】本朝桑城日暖蚕浴【六一集】车鸣缫白茧桑叶正肥蚕食饱【并同上】野人香火祝春蚕【东坡】扶桑大茧如瓮盎天女织绡云汉上【同上】当须了租赋岂暇恤袴前知寒切骨甘心两骭露【文与可】
　　樵
　　经翘翘错薪言刈其楚【诗汉广】薪是获薪尚可载也【大东】樵彼桑薪【白华】问士之子长防长曰能负薪防曰未能负薪【礼记】请无扞采樵者以诱之【左传】其父析薪其子弗克负荷【同上】
　　史朱买臣常刈薪卖以给食妻亦负戴相随妻羞之求去买臣曰吾年五十当富贵今四十余年矣姑待之妻詈曰如公终饿死沟中耳何能富贵买臣不能留乃听其去后买臣为防稽太守云【前本传】
　　传记郎咏隠西昌采樵为业或担至郡中人买之则曰我西昌逸士酒中人也今献公所缺公当惠我所好【庐陵记】王质入山采樵见二童子奕棋所持斧置坐而观之童子曰汝斧柯烂矣质归乡闾无复时人【述异记见谋类】集或山而樵【韩文】雪迳抵樵叟【同上】采薪陇坂长【李白】樵苏逺相号【柳诗】野回樵唱来【同上】谷口樵归唱【杜诗】
　　本朝行歌采樵去【六一集】薪歌晓入浦【同上】樵童忽两三【东坡】偶随樵父采都梁竹屋松扉试乞浆　有如采樵子入洞听琴筑　寻山跨坑谷腾趠筋骨强【并同上】
　　牧
　　经尔牧来思伺蓑何笠或负其糇【诗无羊】牧人乃夣众维鱼矣旐维旟矣大人占之众维鱼矣实维丰年旐维旟矣室家溱溱【同上】在坰之野坰四曰薮养蕃鸟兽【周礼太宰】牧人掌牧六牧而阜蕃其物以共祭祀之牲牷【牧人】牛有牧马有圉【左传】
　　子今有受人之牛羊而为之牧之者则必为之求牧与刍矣【孟子】孔子尝为乘田矣曰牛羊茁壮长而已矣【同上】君见牧羊者乎百羊而羣使五尺童子荷棰而随之欲东而东欲西而西使尧牵一羊舜荷棰而随之则不能矣【列子】百里奚爵禄不入于心故饭牛而牛肥使穆公忘其贱而与之政【庄子】臧与谷二人相与牧羊而俱亡其羊问臧奚事则挟防读书问谷奚事则塞以游二人者事业不同其于亡羊均也【同上】
　　史卜式不愿为郎上曰吾有羊在上林子为牧之式乃布衣草履而牧羊岁余羊肥息上善之式曰非独羊也治民亦犹是矣以时起居恶者辄去无令败羣上竒其言【汉书】匈奴徙苏武置北海上使牧羝羝乳乃得归　公孙牧豕海上【并同上】李密感厉读书以蒲韀乘牛挂汉书一帙于牛角上行且读【唐书】
　　传记甯戚俟齐桓公出扣牛角歌曰南山灿白石烂生不遭尧与舜禅短布衣单才至骭从昬饭牛至夜半长夜漫漫何时旦桓公召之因以为相【三齐畧记】初平牧羊有道士将入金华山石室中四十余年其兄初起寻之道士引至山中相见兄问羊何在初平曰近在山东初起徃视但见白石无数还曰无羊初平与兄倶徃叱之云
　　羊起于是白石俱起成羊【阙】　　　　　　　牧歌竹
　　枝词者乘牛扣角至寺而歌【阙】　　　　　　公家贫自牧牛与里中儿更甘为牛师【广记】
　　集闲时田亩中搔背牧鸡鹅【李白】骊山茂陵尽灰灭牧牛之子来攀登【同上】斜阳照墟落穷巷牛羊归野老念牧童倚杖候荆扉【王维】牛羊晩自归儿童戏野田【王贞白】稼穑既自务牛羊还自牧【储光羲】牛羊识童仆向夕自相呼【杜诗】草肥朝牧羊【郑谷】
　　本朝乞我一牧童林间听横笛【山谷】
　　渔
　　经包羲氏作结绳而为网罟以佃以渔【易系辞】其钓维何维丝伊缗【诗何彼秾矣】毋逝我梁毋发我笱【谷风及小弁】敝笱在梁【敝笱】鱼丽于罶【鱼丽】南有嘉鱼烝然罩罩【南有嘉鱼】之子于钓言纶之绳　其钓维何维鲂及鱮【采緑】人掌以时与梁春献王鲔辨鱼物为鱻薧以共王膳羞【周礼】公矢鱼于棠公羊曰公如棠观鱼登来百金之鱼而张之注云张网罗也登来美问大得也【春秋公羊传】子钓而不纲【论语】
　　子数罟不入洿池鱼鼈不可胜食也【孟子】渔之为事也有钩网罟笙罛罶□□岺罾笱攭梁罨箅铦之类【尸子】渤海之东有五山焉曰岱舆贠峤方壶瀛洲蓬莱帝使巨鼇十五举首而戴之迭为三畨而龙伯之国有大人一钓而连六鼇于是岱舆贠峤二山沉于大海【列子】詹何以独茧丝为纶芒鍼为钩荆蓧为竿剖粒为饵引盈车之鱼于百仭之渊纶不絶钩不申竿不挠【同上】任公子为大钩巨缁五十犗以为饵蹲乎防稽投竿东海期年不得鱼已而大鱼食之牵巨钩陷没而下惊扬而奋鬐白波若山海水震荡声侔鬼神燀赫千里自淛河以东苍梧以北莫不厌若鱼者【庄子】庄子钓于渭水楚王使大夫二人徃先焉曰愿以境内累矣庄子持竿不顾曰吾闻楚有神龟死已三千岁矣王巾笥而藏之庙堂之上此者宁其死为留骨而贵乎宁其生而曵尾于涂中乎二大夫曰宁生庄子曰徃矣吾将曵尾于涂中【同上】子思居卫卫人钓于河得鲖鱼焉其大盈车子思问何以得之对曰吾一钓而垂一鲂之饵鲖过而弗饵更以豚之半体则吞之子思曰鲖虽难得贪以死饵士虽怀道贪以死禄【孔丛子】太公钓隠溪五十六年矣而未尝得一鱼鲁连徃而观之太公跪石隠崖且不饵而钓仰咏俯吟及暮而释竿【符子】圣人以道德为竿纶以仁义为钩饵投之天地间万物孰非其有哉【淮南子】
