<!-- { "loadSidebar": true } -->
　　史后赵石勒奉佛国人争造寺庙【通鉴】时佛教盛于洛阳中国沙门之自外域来者三千余人魏主别为之立永明寺千余间以处之北及延昌州郡共有一万三千余寺【梁武帝天监八年】魏世宗作瑶光寺胡太后又作永宁寺皆在宫侧又作石窟寺于伊阙口皆极土木之美而永宁尤盛佛殿南门如端门僧房千间珠玉锦绣骇人心目自佛法入中国塔庙之盛未之有也【天监十五年】元魏自正光以后寺有三万余区【梁高祖】鱼朝防奏以所赐庄为章敬寺以资章敬太后冥福【唐代宗天歴二年】吐突承瓘领功德使盛修安国寺奏立圣德碑【唐宪宗元和三年】王智兴以上生日请于泗州置戒坛度僧尼以资福【唐穆宗长庆二年】祠部奏括天下寺四万六百兰若四万僧尼二十六万五百上恶僧尼耗蠧天下欲去之道士赵国眞等复劝之乃先毁山野兰若至是敕上都东都两街各留二寺每寺留僧三十余人僧及尼大乘穆护祅僧皆勒归俗僧尼二十六万五百人【唐武宗纪】武宗毁招提兰若四万【唐食货志】勅于两街四寺各置戒坛度人三七日【唐懿宗咸通三年】勅天下寺院非勅额者悉废之是嵗天下寺院存者二千六百九十四废者三万三百六十三【周世宗显德三年】
　　传记尚书御史所止皆曰寺故后代道场及寺宇皆取其称焉【应劭风俗通】舍黧国有维摩故宅显庆中王防以笏量基止有十笏故号方丈室【唐高僧传】汉明帝于东都门外立精舍以处摄歴腾竺法兰即白马寺也腾始自西域以白马防经来初止鸿胪寺遂取寺名剏置白马寺即僧寺之始也【事物纪原】东晋何充始舍宅安尼之起也【同上】集崇基表刹立禅诵之堂焉【选寺碑】法皷琅以振响众香馥以扬烟【天台赋】傍见精舍开长廊饭僧毕【孟浩然】野寺垂杨里【杜诗】野寺残僧少　上方重阁晩百里见秋毫　野寺江天豁　杜林兰若秋风晩　更宿招提境　金刹青枫外【同上】窕窈青莲宇【元微之】寺之殿台与城之楼交错相辉綉于碧霄望之如昆阆间物【刘宾客】跻阁谒金像攀云叩禅扄【韦应物】岧峣青莲界【同上】片云生半壁万壑遍千钟【刘长卿】禅房空掩白云中【同上】发地结青茅团圎抱空白山花落幽户中有忘机客【柳诗】南岳长老代宗名其居曰般舟道塲【同上】招提精舍梵宫祗园净土并寺名【白帖】松日明金像苔龛响木鱼【司空图】林是防檀更无杂树花惟薝卜不嗅余香【王建】僧居随处好【温飞卿】郭里云山全占寺【方雄飞】何如一衲尘埃外日日香烟夜夜灯【罗隠】八功德水波动青莲之池七宝香花光映黄金之地【唐文粹】莲花天昼浮云卷贝叶宫春好月停【僧皎然诗】
　　本朝青松行尽到山门乱峰深处开方丈已能宴坐老山中何用声名传海上【欧公诗】踈钟挟谷响悲梵入樵歌【临川】满院秋光浓欲滴老僧倚杖青松侧只怪高声唤不譍嗔人踏破苍苔色【防要僧宝磨诗又见坡诗注】武宗防昌五年八月毁招提兰若四万余区【防要】元和二年薛平奏诸请赐中条山兰若额为大和寺葢官赐额者为寺私造者为招提兰若杜牧杭州南亭记所谓去其山台野色四万所是也【温公通鉴考要】夜凉疑有雨院静似无僧【坡诗】精庐髣髴类天宫【栾城诗】
　　相貌
　　集老鹤无衰貎【刘长卿】伏犀挿脑高颊颧【韩退之】晢晢肌骨松寒玉清【欧阳行周】千灯智慧心片玉清羸顔【同上】道成神气闲【刘宾客】霭然之和登于眉宇得其道者不待言説【权载之】生有异表防无儿戏嶷如山立湛如川停舌广长以覆准足文理而成字【权载之】山貎自高古【杜牧之】
　　戒腊
　　集腊数等松椿【贾浪仙】山僧独在山中老惟有寒松见少年【刘长卿】
　　披剃
　　史吴夷狄之国祝髪【谷梁范甯曰祝断也】后赵石虎奉佛国人削髪出家【通鉴】魏主亲为沙门师贤等下髪以师贤为道人统【宋文帝纪】祝髪事浮屠【唐书】
　　传记投簮落髪委命受业【庐山记】
　　集行行入幽荒瓯骆从祝髪【选景阳杂诗】慕道尊壊削之仪【刘宾客】西晋已上不许中国削髪石苻乱华乃弛厥禁【事物纪原】
　　本朝覆以惭愧之衣落其烦恼之髪【见类要】
　　住持
　　集缁徒拥膝迦【孟浩然】居室方丈名闻大千【刘宾客】方丈了无尘【元微之】涖法防主僧盟【白傅集】
　　本朝领防万僧【坡诗】
　　结夏
　　传记夏时长养之节恐伤折草木践履生虫故九十日安居念道【荆楚岁时记】四月十五日乃法王禁足之晨释子防生之日僧尼结夏又谓之结制解夏又谓之解制【同上】本朝休夏巾鉼谁与共【栾城集】
　　浮屠
　　史魏作永宁寺有金像高丈八尺者一如中人者十玉像二为九层浮图掘地筑台下及黄泉浮圗高九十丈上刹复高十丈每夜静铃铎声闻十里【通鉴梁武帝天监十五年】同泰寺浮屠灾上曰此魔也冝广为法事遂起十二层浮屠【同上中大同元年】
　　集半云跻宝塔时望尽京华坐觉诸天近空香逐落花【孟浩然】无忧王之建塔天辄雨花【法珠林】
　　本朝魏明帝时于道东造周闾百舍名为官浮屠精舍【见类要】高僧传曰康僧防赤乌十年至建邺孙权使求舍利旣得之即为造塔晋帝过江更修饰之此葢中国造塔之始也【事物纪原】洛下齐城丹阳防稽并有阿育王塔【类要】佛灭后铁轮王一旦夜役鬼神造八万四千塔【合检】
　　斋供
　　史楚王英奉黄缣白纨赎罪诏还赎以助伊蒲塞桑门之盛馔【通鉴东汉明帝纪】竟陵王子良笃好释氏招致名僧讲论佛法亲为众僧赋食行水【齐武永明二年】高力士作宝夀寺钟成作斋以庆之【唐宗天宝七载】李太后在封禅寺曰吾尝于此饭僧数万【五代晋少帝开运三年】
　　集眞味推饴露众香惟兰【文苑英华蔡希寂诗】
　　师弟子
　　传记宝林曰佛未湼槃时告迦叶曰吾清净法眼以付汝【宝林语録】衣法相传以为符印曹溪已后不闻此事【圭峯禅注】沙门释道安立寺于太行賛佛法惠逺徃归之【庐山记杜注逺法师传】逹摩谓门人道育得吾骨慧可得吾髓【传灯録】集解防传珠防衣授宝【梁陆倕天光寺碑】佛法津梁俟子而入厥徒烝烝维大教是膺维宪言是征漙恢如川之増如云之兴如岳之不崩终古其承之【柳文】以心传心天地不知【唐蒋防文】学徒百人如水归海由其门而为天人师者皆脉分焉【刘宾客】
　　云游
　　传记沙门衣鉢随身譬如飞鸟【长阿含经】
　　集拥锡来游【选寺碑】释子弥天秀独汉南来【骆宾王】其来也云凝其去也风休【韩文送令纵】振锡如飞白玉轻【刘宾客】虚舟不系物观化游江滨　杖锡闲来徃无心到处禅【并同上】谁识徃来意孤云长自闲【刘长卿】振锡而徃其心浩然【权载之】逺鹤无前侣孤云寄太虚【钱起】纵云孤鹤无留滞定恐烟霞不放囘【方雄飞】去住如云鹤飘然不可留【同上】闲云与孤鹤何天不可飞【僧贯休】九天飞锡四海浮杯【王文席常住囘记】
　　縁化舍施
　　史太后欲造大像使天下僧尼日出一钱以助其功【通鉴武后】
　　传记度一人出家胜起宝塔至于梵天【唐明功德经】为一切人之檀越【经律】
　　集一毛之施【白律】胜因化愚慧刀摄悭【刘宾客】不住声香味触法布施故其福德若东南西北四维上下不可思量矣【张珪諌表】
　　本朝寻山百衲敝过海一杯轻【法照送无着师】
　　修造
　　集清淮无波平如席栏柱倾扶半天赤火烧转扫地平空突兀便髙三百尺影沉潭里龙惊遁当昼无云跨虚碧【韩诗】构楼架阁切星汉【同上】伐木辇土【柳文】披山伐木崇构法宇则地得其胜　作精室不命而献力不忻而荐货【并同上】
　　本朝曽遭刼灭壊今遇胜縁脩【临川】阎浮提国中悉皆欢喜兠率陁天上如是妆严【石敏若文】
　　与士夫交游
　　史沙门支遁于时风流胜贵莫不崇敬以为造微之功足参诸正始而遁常重超以为一时之隽甚相知赏【晋郄超传】支遁与名士孙绰李光许询等筑室东土与王羲之同志宴集于防稽山兰亭【晋书】白居易致仕与香山僧如满结香火社每肩舆徃来白衣自称香山居士【唐书】传记晋惠逺见庐峯清净足以息心始住龙泉精舍刺史桓伊乃为逺于山东立房殿即东林也絶尘清俗之宾并不期而至彭城刘遗民豫章雷次宗鴈门周续之新蔡毕颖之南阳宗炳等凡百有二十三人并弃世遗荣依逺游止【高僧传】支遁在白马寺与刘桑之等谈庄子逍遥羣儒旧学莫不叹伏【高僧传】竺道生入庐山七年后止青园寺王范泰顔延之并挹敬风猷从之【高僧传】逺法师送客过虎溪虎辄鸣号昔陶兀亮居栗里山南陆修静亦有道之士逺师尝送此二人与语道合不觉过之因相与大笑今世传三笑圗【庐山记】谢灵运求入净社师以心杂止之范甯在豫章师请入社范不能从【庐山记社主逺法师】逺师结白莲社以书招陶渊明陶曰弟子惟嗜酒若许饮即徃矣逺许之遂造焉因勉令入社陶攅眉而去【庐阜杂记】刘遗民慕逺公名德欲白首同社【庐山记十八贤传】雷次宗立馆东林僧房之东与逺公同社　宗炳入庐山筑室与逺同社【并同上】
　　集潮州有老僧号大顚颇聪明识道理实能外形骸以理自胜不为事物侵乱自以为难得因与徃来及祭神至海上遂造其庐及来袁州留衣服为别【韩文】文畅喜为文章其周游天下凡有行必请于缙绅先生以求咏歌其所志【韩文送文畅序】昔者桑门上首好与贤士大夫游晋宋以来有道林道安逺法师休上人其所与游则谢安石王逸少习凿齿谢灵运鲍照之徒【柳文】藩维大臣文武豪士令纵未始不褰衣负业徃造其门下【韩文】他时若冩兰亭防莫画高僧支道林【柳宗元作彻上人诗】
　　本朝白公在庐山与奏满朗晦四禅师追逺宗雷之迹为人外之处【类要】支遁与谢公为山水之游竺法师与王文度为死生之约【同上】王羲之在防稽闻支遁名未之信后遁还剡王诣遁观其风力谓遁曰逍遥可得闻乎遁乃作数千言王遂披襟解带留连不能已乃请住灵喜寺意存相近【同上】浮圗秘演与吾友石曼卿交最久亦能遗外世俗以节相交二人欢然无所间曼卿隠于酒秘演隠于浮屠皆竒男子也然喜为歌诗以自悟一时显士皆愿从其游【欧公秘演诗集】惟俨学于佛而通儒术非贤士不妄交尝曰吾不妄交人故能得天下士以此一时贤士多从其游【欧公惟俨文集序】辨才老师退居龙井不复出入轼徃见之常出至风篁岭左右惊曰逺公复过虎溪矣辨才笑曰杜子美不云乎与子成二老徃来亦风流【东坡辨才老师诗前序】佛者惠厪从欧阳公游三十余年公常称之为聦明才智有学问者尤长于诗【东坡厪上人诗集序】
　　为士大夫崇敬
　　史沙门支遁于时风流胜贵莫不崇敬以为造微之功足参诸正始【晋郄超传】
　　传记昔谢灵运恃才傲物少所推重一见逺公肃然心服及寺观翻涅槃经因凿为台植白莲池中名其台曰翻经台因号白莲社【庐山记】慧逺法师碑谢灵运撰张野序【同上】姚兴钦风德远愈施桓震主不觉致恭【同前社主逺法师传】逺公卒张野为序称门人【庐山记】
