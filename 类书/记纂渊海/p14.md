<!-- { "loadSidebar": true } -->
　　史金寳上皆有气海旁蜃气象楼台广埜气成宫阙然云气各象其山川人民所聚积【前天文志】秦始皇曰东南有天子气于是东游以厌之【汉书】范増劝项羽击沛公曰臣使人望其气皆为龙成五采此天子气也【同上】望气者苏伯阿至南阳望见舂陵郭曰气佳哉郁郁葱葱【后汉光武记】瑞气一曰庆云若烟非烟若云非云郁郁芬芬萧索轮菌亦曰景云此喜气也太平之应二曰归邪如星非星如云非云或曰星有两赤上向有盖下连见必有归国者三曰昌光赤如龙状圣人起帝授终则见妖气一曰虹蜺日旁气也二曰防云如狗赤色长尾【晋天文志】天子气内赤外黄或如城门隠隠在气雾中或如华盖在气雾中或如龙马或杂色郁郁衡天者此皆帝王气也猛将之气如龙如猛兽或如火烟之状或曰如粉沸或如火光之状或如山林竹木或上黒下赤状如黒旌或如张弩或如尘埃此皆猛将之气也凡军胜之气如堤如坂前后磨地或如火光或如山堤山上若林木将士骁勇或如人持斧向敌或如蛇举首向敌或气如覆舟云如牵牛或有云如鬬鸡赤白相随在气中或发黄气皆将士精勇凡负气如马肝色或如死灰色或类偃盖或类偃鱼或黒气如壊山堕车上名曰营头之气或如羣羊羣猪在气中此衰气也或如悬依如人相随或纷纷如转蓬或如灰或云如卷席如匹布乱穰者皆为败证气如击手如人卧如双蛇如飞鸟如决堤垣如壊屋如惊鹿相逐如两鸡相向此皆为败军之气也　凡坚城之上或青云黄云临城皆有大喜庆【同上】凡候气之法初出时若云非云若雾非雾髣髴若可见初出森森然在桑榆上髙五六尺者是千五百里外平视则千里举目望则五百里仰瞻中天即百里内平望桑榆间二千里登髙而望下属治者三千里敌在东日出之在南日中之在西日入之在北夜半候之【并同上】
　　记帝王将兴嘉气出【河图】尧只徳匪懈万民欣和沈璧于河休气四塞【尚书中】王者和隂阳序万物则休气充塞【白虎通】麻衣和尚善望气李守正叛河中周太祖亲征麻衣语赵韩王曰李侍中安得久其城下有三天子气未几城陷时周世宗与本朝太祖从行【唐宋遗史】山气多男泽气多女水气多喑风气多聋木气多伛石气多力险气多瘿暑气多残云气多夀谷气多痹丘气多尫衍气多仁陵气多贪【酉阳杂俎】
　　本朝医家有五运六气之术大则候天地之变寒暑风雨水旱螟蝗率家有法小则人之众庶亦随气运盛衰今人不知所用胶于定法故其术不验假令厥隂用事其嵗多风民病湿泄岂溥天之下皆多风溥天之民皆病湿泄耶【沈存中笔谈】
　　相风
　　经保章氏以十有二风察天地之和乖别妖祥注云十有二辰皆有风吹其律以知和乖疏云风惟有八以当八卦八节云十二风者则干之风渐九月坤之风渐六月艮之风十二月巽之风八月故清明节次云清明风立夏复云清明风是清明主三月复主四月则其余四维之风主两月可知【周礼】
　　子故终身于人譬若綄之从风也注云綄音缓风者也世所谓五两【淮南子】
　　史汉魏鲜正月旦决大风风从东南来大旱西南小旱西方有兵西北丰成北方中嵗东北为上嵗东方大水东南疾疫【天文志】张衡造风地动仪【详见后仪象类】长沙王懿孙俨献相风乌【梁书】
　　记帝与娥皇泛于海上以桂枝为表结芳茅为旍刻玉为鸠置于表端今之相风此遗像也【拾遗记】长安宫南灵台上有相风乌或云此乌遇千里风乃动【述征记】风之羽楚人曰五两【北堂书抄】宫中置长竿挂五色旌缀以金铃占风候谓之相风旌宫中悬碎玉片于檐间风摇为环佩声谓之占风铎【开元天寳遗事】
　　集驷马驾相风【古乐府】蔟蔟淮隂市竹楼縁岸上好日起樯竿乌飞惊五两【刘禹锡】今日转船头金乌指西北烟波与春草千里同一色【同上】
　　仪象
　　经在璿玑玉衡以齐七政疏云玑衡者玑为转运衡为横箫运玑使动于上以衡望之示王者正天文之器汉谓之浑天仪者是也【书】
　　子或问浑天曰洛下闳营之鲜于妄人度之耿中丞象之几几乎莫之能违也问盖天曰盖哉盖哉未几【子】史张衡研覈隂阳妙尽璇玑作正浑天仪着灵宪算纲论言甚详【汉本传】张平子作铜浑仪于密室中以漏水转之令伺之者闭户而唱之其伺之者以告灵台之观天者曰璇玑所加某星始见某星已中某星今没皆如合符也崔子玉为其碑铭曰数术穷天地制作侔造化髙才伟艺与神合契　春秋文曜钩云唐尧即位羲和立浑仪此则仪象之设其来逺矣暨汉太初洛下闳鲜于妄人耿夀昌等造圆仪以考厯度后至和帝时贾逵又加黄道至顺帝时张衡又制浑象具内外规南北极黄赤道列二十四气二十八宿中外星宫及日月五纬以漏水转之星中出没与天相应又转瑞轮蓂荚于阶下随月盈虚依厯开落其后陆绩亦造浑象至吴时王蕃传刘洪范象厯依其法而制浑仪【并通鉴】张衡造候风地动仪以精铜铸之圆径八尺盖合隆起形如酒罇中有都柱傍施闗发机外八龙首各衔铜丸下有蟾蜍张口承之其牙机巧制皆隠在罇中如有地震则罇动机发龙吐丸而蟾蜍衔之一龙发机而七首不动寻知方面乃知震动之所在曽一龙发机而不动咸怪其无证数日驿至果地动陇西于是皆服其神妙【本传】古言天者三家一曰盖天二曰宣夜三曰浑天蔡邕言宣夜之学絶无师法周髀术数具存考验天文多所违失惟浑天近得其情今候台所用铜仪则其法也七八尺圆体而具天地之形以正黄道以行日月以步五纬精防深妙百代不易之道也蔡邕所谓周髀者即盖天之説也宣夜之书惟汉郄萌记先师相传云【晋天文志】宋髙祖克长安得古铜浑仪诏太史令钱乐之更铸浑仪径六尺八分以水转之昏明中星与天相应【通鉴】运转者为玑持平者为衡【隋天文志】璇玑中而星未中为急急则日过其度月不及其宿璇玑未中而星中为舒舒则日不及其度月过其宿璇玑中而星中为调调则风雨时　吴时葛衡明逹天官改作浑天使地居于天中以机动之天动而地止上应晷度则乐之所放术也【并同上】贞观七年李淳风造候仪成其制以铜为之表里三重下据凖基状如十字末树鼈足以张四表焉第一名曰六合仪第二名三辰仪第三名四游仪【旧唐书】宗诏一行与梁令瓉等更铸浑天铜仪圆天之象具列宿赤道及周天度数注水激轮令其自转一昼夜而天运周铜铁渐澁藏集贤院【天文志】张说铸铜为仪圆以象天上具列宿赤道周天度数注水激轮令其自运一日一夜天转一周又别立一周辂络在天外缀以日月令得运行每转一匝日行一度月行十三度十九分度之七凡二十九转有余而日月防三百六十五转而行匝仍置木柜以为地平令仪半在地上半在地下又立二木人每刻击鼓每刻击钟机械皆藏柜中【通鉴】
　　记据璇玑以观天运则天地之动未足怪也【王弼畧例】昔记天体者有三浑仪莫知其始书以齐七政盖浑体也二曰宣夜夏殷之法也三曰周髀周人志周人所也近世复有四术一曰方天兴于王充二曰昕天起于姚信三曰穹天开于虞昺皆臆断浮説不足观也唯浑天之事证验不疑【领道养浑天记】玑衡即今浑仪古者以玉为之【风土记】
　　集爰造兹器考正星度【魏铁仪铭】尧配璇玑玉衡以齐七政舜继以成六徳【郭得禹穴颂】隋迁寳鼎唐在玑衡【一行起义堂颂】将步天路用定灵轨【张衡赋】部之以三门张之以八纪验之以衡轴考之以枢机【杨炯浑天赋】三十五宫以羣生之系命一十二次当下土之封畿【同上】
　　本朝思训所作浑仪起为楼阁之状数层髙丈余以木偶人为七直神摇铃撞钟击鼓及十二神自持时牌循环而出并着日月星象皆须仰视其机转之用俱隠楼中观其制畧颇有开元遗象【张思训自叙见防要】盖天之学唯唐一行知其与浑天不异盖天之法如绘象止得其半浑天之法如塑像方得其全尧之厯象日星盖天法也舜之璿玑玉衡浑天法也浑法宻于盖天创意者尚畧述作者愈详也宣夜人虽非之窃谓作者不为无见但论述者失其本防尔【张氏説】前代之论天体者曰如弹丸曰如鸡子曰如倚盖曰如蚁磨要之皆不外夫浑天之制夫浑天者状如弹丸是也所谓如鸡子者谓天包地外如鸡子之白地居天内如鸡子之黄此盖论天包乎地内外周宻之意耳言不尽意故以鸡子为喻特取其内外之相包未甞言天之体形如鸡子之长也如倚盖者谓天之中央在人之北形如倚盖然此乃论北极所在为天之中云耳言不尽意故以倚盖为喻特取夫列宿之拱极如盖之张列于旁而凑其中耳未甞言天如盖之形北狭而南广有北而无南也如蚁磨者谓天道西行而最速七政东行而最迟天运如磨七政如蚁七政东行以其行迟故天带之而西没此论七政与天相运之意耳言不尽意故喻以蚁还磨焉盖取其运行迟速之相若固未尝言天体如磨之平旋自东而南自西而北也浑天之制状如弹丸以言其内外之则兼取乎鸡子以言其天中所在则兼取乎倚盖以言其七政与天相运而迟速则兼取乎蚁磨可谓详且备矣【浑天辨疑】
　　刻漏
　　经挈壶氏不能掌其职焉【诗序】挈壶氏凡军事县壶以序聚以水火守之分以日夜及冬则以火爨鼎水而沸之而沃之【周礼】
　　史立晷仪辨刻漏【前天文志】张衡漏水转浑天仪制曰以铜为器再叠差置实以清水下各开孔以玉虬吐漏水入两壶右为夜左为昼【后本传】孔壶为漏浮箭为刻下漏数刻以考中星昏明生焉【天文志】太史霍融上言官刻漏率九日増减一刻不与天相应或时差至二刻半不如夏厯密乃诏用夏厯漏刻随日南北为长短【律厯志】光武诏曰漏水以节时分定昏明【同上】宋何承天改刻漏用二十五箭【南史】隋文帝每鸡人伺漏籖于殿中者令投籖于阶石上鎗然有声云吾虽得眠亦令惊觉【同上】隋耿询作马上刻漏世称其妙【本】刻漏者测天地正仪象之本也【隋天文志】汉武帝考定星厯刻漏以追天度　隋炀帝造马上刻漏以从行辨时刻揆日晷　耿询作古敧器以漏水注之宇文恺作影分箭上水方器置于东都干阳殿前鼓下司辰【并同上】拂菻国楼中悬一大金秤以金丸十二枚属于衡端以日之十二时焉为一金人立于侧每至一时其金丸輙落铿然发声引唱以纪日时毫厘无失【唐书】徳宗延英召对虽大臣率漏下二三刻止韦渠牟每奏事輙五六刻乃罢【本传】宪宗延英议论漏下率五六刻方退【旧史】
　　传记漏以铜盛水刻节昼夜百刻【説文】刻漏之作肇于轩辕宣于夏商之代【刻漏经】殷防刻漏为器三重圆皆径尺差立于方舆踟蹰之上为金龙口吐水转注入踟蹰经纬之中盖上铸金人为司辰具衣冠以两手执箭【殷防刻漏法】以铜为渇鸟以引器中水以银龙口中吐之【李兰刻漏法】以玉壶玉管流珠马上奔驰行漏【同上】掌漏官曰壶郎【类説】孝武置刻漏史【晋起居注】越僧僧彻得莲花漏于庐山江西观察使韦丹初恵逺以山中不知更漏乃取铜叶制器状如莲华置盆水上底孔漏水半之则沉每昼夜十二沉为行道之节【国史补】释慧要尤长巧思山中无刻漏乃于泉水中立十二叶芙蓉因流波转以定十二时晷景无差焉【髙僧】烧香知夜刻烛敛更【嵗时广记】
