<!-- { "loadSidebar": true } -->
　　子子路曰南山有竹不揉自直斩而用之逹于犀革以此言之何学之有孔子曰括而羽之镞而砺之其入不亦深乎【家语子路篇】纯璞不残孰为牺樽白玉不毁孰为圭璋　纪渻子为齐宣王养鬬鸡十日而问鸡已乎曰未也方虚防而恃气十日又问曰未也犹应响景十日又问曰未也犹疾视而盛气十日又问曰防矣鸡虽有鸣者已无变望之似木鸡矣其徳全矣【并荘子】西门豹性急故佩韦以自缓董安于性缓故佩弦以自急【韩子】木直中绳揉以为轮其曲中规虽有槁暴不复挺者揉使之然也【荀子劝学】枉木必得櫽括然后直钝金必得砻厉然后利【荀子性恶】玉不雕璵环不作器【扬子】海蚌未剖则明珠不显昆竹未断则凤音不彰【刘子】呉竽质劲非楛羽而不美越剑性利非淬砺则不铦【同上】自直之箭则百代无一矢自员之木则千嵗无一轮【韩子】假儒衣书服而读之三月不归孰曰非儒也【扬子】
　　史虎豹马牛禽兽之不可制也及其教驯服习之至牵持驾服惟人之从【西汉公孙传】治性之道审己之所有余而强其所不足聪明疏通者戒于太察寡闻少见者戒于壅蔽勇猛刚强者戒于太暴仁爱温良者戒于无断湛静安舒者戒于后时广心浩大者戒于遗忘【匡衡传】金在矿何足贵善冶锻而为器人乃寳之【魏徴传】
　　集刓方以为圜【楚辞】若金受砺若泥在钧【张茂先砺志诗】木以绳直金以淬刚必须砥砺就其锋铓【蔡邕劝学】不自朱蓝何迁素丝之质【晋王俭表】木之性直匠者揉以为轮金之性刚工人理之成器岂人事也惟上智下愚特禀异气中庸之才全由训习【虞世南】刻意厉行如奉商鞅之法而惧秦刑【皇甫湜】唐太宗性本强悍勇不頋亲而能畏义好贤屈己从諌刻厉矫揉力于为善此所以致贞观之治也【范唐鉴】
　　博洽
　　经君子多识前言往行【易大畜】好古博雅君子【书序】君子之学也博　儒有博学而不穷【记儒行】博学无方【记内则】子多闻曰博多见曰闲【荀子修身】
　　史郑子产聘于晋晋侯有疾韩宣子曰寡君寝疾于今三月矣今梦黄熊入于寝门其何厉鬼也对曰昔尧殛鲧于羽山其神化为黄熊以入羽渊实为夏郊三代祀之晋为盟主其或者未之祀也韩子祀夏郊晋侯有间【左传】晋悼夫人食舆人之城者绛县人或年长矣无子而往与于食有与疑年使之年曰臣小人也不知纪年臣生之嵗正月甲子朔四百有四十五甲子矣其季于今三之一也吏走问诸朝师旷曰鲁叔仲惠伯防郤成子于承匡之嵗也七十三年矣史赵曰亥有二首六身下二如身是其数也士文伯曰然则二万六千六百有六旬也杜注云亥字二画在上并三六为身如筭之六也【同上】呉伐越堕防稽得骨节专车呉使使问仲尼骨何者最大仲尼曰禹致羣臣于防稽山防风氏后至禹杀而戮之其节专车此为大也【史记】有隼集于陈庭而死楛矢贯之石砮矢长尺有咫陈湣公使问仲尼仲尼曰隼来逺矣此肃慎氏之矢也昔武王克商通道九夷八蛮使各以其方贿来贡于是肃慎贡楛矢石砮长尺有咫先王以分大姬配虞胡公而封诸陈试求之故府果得之【同上】庄子其学无所不窥【史本传】禇先生好读外家传语【史滑稽传】东方朔多所博观外家之语【索隐曰外家非止经史即传记杂説之书史滑稽传】田蚡学盘盂诸书【本传】刘向扬雄博极羣书【西汉】司马迁为太史令防史记石室金匮之书【太史公自序】其渉猎者广博贯穿经传驰骋古今【班固赞】五经纷纶井大春【后汉】周举博洽为儒者所宗京师为之语曰五经縦横周宣光【后汉】沉沦典籍为儒家文林【后汉崔寔传】仲尼耻一物之不知【晋张衡传】所观弥博所习弥多日闻所不闻日见所不见【晋虞溥传】巨骨出呉隼集陈庭黄熊入梦亥有二首非夫洽闻者莫识其端也【东汉谢该传】晋杜预朝野号为武库言其无所不有也【晋书本传】王粲博物强记问无不对【魏志】裴頠博学稽古周弼见而叹曰若武库五兵纵横一时之杰也荀朂于路逢赵贾人牛铎识其声及掌乐音未调乃曰得赵之牛铎则谐矣遂下郡国悉送牛铎果得谐者又尝在帝坐进飰谓在坐人曰此劳薪所炊帝遣问膳夫实用故车脚举世服其明识【并晋书】天下竒秘世所希有者悉在华所由是博物洽闻世无与比惠帝中人有得鸟毛三丈以示华华见惨然曰此谓海鳬毛也出则天下乱矣陆机尝饷华鲊于时賔客满坐华发器便曰此龙肉也众未之信华曰试以苦酒濯之必有异既而五色光起机还问鲊主果云园中芽积下得一白鱼质状殊常以作鲊过美故以相献武库封闭甚密其中忽有雉雊华曰此必蛇化为雉也开视雉侧果有蛇蜕焉呉郡临平岸崩出一石鼓槌之无声帝以问华华曰可取蜀中桐材刻为鱼形叩之则鸣矣于是如其言果声闻数里初呉之未灭也斗牛之间常有紫气道术者皆以呉方强盛未可圗也惟华以为不然及呉平之后紫气愈明华闻豫章人雷焕妙逹纬象乃要焕宿屏人曰可共寻天文知将来吉凶因登楼仰观焕曰仆察之久矣惟斗牛之间颇有异气华曰是何祥也焕曰寳剑之精上彻于天耳华曰君言得之吾少时有相者言吾年出六十位登三事当得寳剑佩之斯言岂效与因问曰在何郡焕曰在豫章丰城华曰欲屈君为宰密共寻之可乎焕许之华大喜即补焕为丰城令焕到县掘狱屋基入地四丈余得一石圅光气非常中有双剑并刻题一曰龙泉一曰太阿其夕斗牛间气不复见焉焕以南昌西山北岩下土以拭剑光芒艳发大盆盛水置剑其上视之者精芒目遣使送一剑并土与华留一自佩或谓焕曰得两送一张公其可欺乎焕曰本朝将乱张公当受其祸此剑当系徐君墓树耳灵异之物终当化去不永为人服也华得寳剑爱之常置坐侧华以南昌土不如华隂赤土报焕书曰详观剑文乃干将也莫邪何复不至虽然天生神物终当合耳因以华隂土一斤致焕焕更以拭剑倍益精神华诛失剑所在焕卒子华为州从事持剑行经延平津剑忽于腰间跃出堕水使人没水取之不见剑但见两龙各长数丈蟠萦有文章没者惧而返须臾光彩照水波浪惊沸于是失剑华叹曰先君化去之言张公终合之论此其验乎华之博物多类此不可详载焉　张华博物洽闻世无与比符元逹善识味咸酢及肉皆别所由或人杀鸡以食之元逹曰此鸡栖常半露检之皆验又食鹅肉知黑白之处人不信记而试之无差时人以为知味【并同上】李守素通姓氏学世号肉谱虞世南曰昔任彦升通经时称五经笥今以仓曹为人物志可乎【唐书】王元感为五经指南【同上】殷践猷博学贺知章号为五总谓千年五聚问无不可知也【新唐书】刘杳博闻多识江右旧事缄青箱世谓之王氏青箱学【南史】澄博览无所不知王俭自以博闻多识过澄澄俟俭语毕然后谈所及遗漏数百十条皆俭所未覩俭乃叹服曰陆公书厨也【南史陆澄传】刘孝绰子谅悉晋代故事时人号曰皮里晋书【南史本传】朱异遍治五经渉猎文史博奕书筭皆其所长沈约曰卿年少何乃不亷异未逹约曰天下惟有文义棋书卿一时将去可谓不防【梁书】房晖逺世传儒学牛称为五经库【隋书本传】古事问仲舒【髙仲舒】今事问琳尚何疑【唐书崔琳传】常爽为儒林先生【北史】谷律那淹识羣书褚遂良称为九经库【唐书本传】
　　传记扬雄懐铅抱椠从计吏访四方语作方言【西京杂记】汉武帝时未央宫殿前钟无故自鸣诏问东方朔曰铜者土之子以类言之子母感而相应山恐有崩移者故钟先鸣三日南郡上言山崩【东方朔外传】徐坚多识典故七入书府【大唐遗事互见际遇】总括方珠包吞九府【史通】时无逺近事无巨细必借多闻以成博识【史通】
　　集并包书林【扬雄】兵法五十家尔腹为箧笥【杜诗】収百世之阙文采千载之遗韵观古今于须臾抚四海于一瞬【陆士衡文赋】文学穰穰囷仓稠【韩集】枯肠惟文字五千卷【卢仝茶歌】凡自唐虞以来编简所存大之为河海髙之为山岳明之为日月幽之为鬼神纎之为珠玑华实变之为雷霆风雨竒辞奥防靡不通逹【韩集】书无所不读然正用资以为诗【同上】钩引贯穿举大包小若太仓之蓄崇山之载浩浩乎不可知也【栁文】艺邃六书学该七录【栁祭文】武库则矛防森然文房则礼乐尽存【姚崇铭】
　　本朝晏公所为类要上中下帙总七十四篇六艺太史公百家之言骚人墨客之文章至于地志族谱佛老方技之众説旁及九州之外遐僻荒忽诡变竒迹之序录皆披寻防绎而于三才万物变化情伪是非兴壊之理显隐细钜之委曲莫不究尽【老泉】竒书可学知子云之苦心亡书复存赖安世之黙识【东坡集互见强记】撑肠拄腹文字五千卷　学如富贾在博収仰取俯拾无遗筹【并东坡诗】
　　强记
　　史汉武幸河东亡书三箧诏问莫能知惟张安世识之具作其事后购求得书以相校无所遗失　霍光问张千秋战鬬方畧山川形势千秋口对兵事画地成图无所遗失【并西汉张安世传】黄祖长子射尝与弥衡俱游共读蔡邕所作碑文还恨不缮冩衡曰吾虽一览犹能识之惟其中石缺二字为不明耳因书出之射驰使冩碑还校如衡所书　弥衡目所一见辄诵于口耳所暂闻不忘于心【并东汉祢衡传】王起天下书无不读一经目弗忘【新唐书】费祎为尚书令识悟过人每省读举目暂视已究其意防其速数倍于人终亦不忘【通鉴魏卲陵厉公纪】唐邕练习军书自督将以下劳效本末及四方军士强弱多少番代往还器械精粗储蓄虚实靡不谙悉【通鉴梁世祖】刘舆密视天下兵簿及仓库牛马器械水陆之形皆黙识之【通鉴晋懐纪】杨愔性强记一见皆不忘其姓名选人鲁漫汉自言猥贱独不见识愔曰卿前在元子思坊乘短尾牡驴见我不下以方麴障面我何为不识卿漫汉惊服【通鉴梁敬帝】王粲观人围棊局壊粲为覆之不悮一道其强记如此【魏志本传】王粲与人共行读道边碑人问曰卿能闇诵乎曰能因使背而诵之不失一字【同上】朱桓强识与人一面数十年不忘部曲妻子悉识之【呉志本传】张华强记黙识帝问汉宫室制度及建章千门万戸华应对如流画地成圗强记黙识四海之内若指诸掌【晋本传】唐太宗写列女传于时无本虞世南暗疏之无一字谬【本传】张廵读书不过三复终身不忘【唐书本传】张廵初守睢阳时城中居人亦且数万廵一见问姓名其后无不识者【通鉴唐肃宗纪】苏颋一览至千言辄覆诵【唐书本传】李邕自言读书未遍乃假直秘书未防辞去李峤惊问隐篇隐帙了辨如响【唐书】
　　传记晋罗友为人强记从桓宣武伐蜀按行蜀道阡陌菓竹皆黙记之【世説】开元中常敬忠十五嵗上书言能一过诵千言张燕公召问曰能十过诵万言乎曰能以万言试之七过已诵熟【御史台记】太宗征辽碑在水中张建章帛包麦屑置水中摸而读之不欠一字【北梦言】
　　集为人强记览过眼不再读伟哉羣圣文磊落载其腹【韩诗】经目所渉莫不精诣【唐文粹】廵曰吾于书读不过三遍终身不忘也因诵于嵩所读书尽卷不错一字嵩惊以为廵偶熟此卷因乱抽他帙以试无不尽熟嵩又取架上诸书以问廵廵应口诵无疑嵩从廵久亦不见廵常读书也【韩文张中丞后序】
