<!-- { "loadSidebar": true } -->
　　本朝唐李程贞元中试日五色赋初出试杨于陵遇程询其所试于陵谓程曰公今须作状元翌日无名于陵深不平乃于故册子末缮冩而斥其名氏携之以诉主文主文叹赏不已于陵曰当今塲中若有此赋侍郎何以待之答曰非状元不可也于陵曰苟如此侍郎已遗贤矣此乃李程所作亟命取李程所纳卷对不差一字主文因谋之于陵擢为状元【见东坡与李廌诗注互入转祸为福五色赋事北夣琐言亦载新唐书李程传载程试日五色赋擢进士】驾艅艎而索舟防飞黄而问骏【鸟道集】平时谩説古战场过眼空迷日五色【坡诗】
　　贵耳贱目
　　子境内之杰不爱而求邦外之士【尸子】
　　史汉文曰吾不得防颇李牧为将哉冯唐曰魏尚守云中匈奴逺避以差功六级削爵虽得颇牧不能用也【前汉冯唐传】凡人贱近而贵逺亲见子云禄位容貎不能动人必轻其书昔老耼着虚无之言薄仁义非礼乐然后世好之者尚以为过于五经【西汉扬雄传】凡人情忽于见事而贵于异闻【通鉴汉光武纪】崔寔曰俗士拘文牵古不逹权制竒伟所闻简忽所见乌可与论国家之大事哉【东汉本传互入窒泥】庾征西善书少时与右军齐名右军后进庾尤不忿在荆州与都下人书小儿辈贱家鸡爱野雉【晋书】薛谦光上疏昔汉武帝见司马相如赋恨不同时及置之朝廷终文园令【通鉴唐武后】韦处厚曰陛下有一裴度不能用乃当馈而叹恨无萧曹【唐裴度传】
　　传记田饶事鲁哀公而不见察谓哀公曰夫鸡有五徳犹日瀹而食之者以其所从来者近也黄鹄一举千里止君园池啄君稻粱君犹贵之以其所从来者逺也【韩诗外传】
　　集陋今荣古【张平子东京赋】耀所闻而疑所觌【班孟坚賔戯】凡人可以言古不可以言今桓谭亦云亲见子云容貎不能动人安肯传其书诚使博如庄周哀如屈原奥如孟轲壮如李斯峻如马迁富如相如明如贾谊专如雄犹为今之人则世之髙者至少矣由此观之古之人未有不薄于当时而荣于后世也【栁文】闻道近来诸子弟临池寻已厌家鸡【栁诗】贵耳贱目荣古陋今人之大情也【白傅集】逺物皆重近皆轻鸡虽有徳不如鹤【唐文粹】
　　视近易忽
　　史裴度辟皇甫湜为判官度修福先寺将立碑求文于白居易湜怒曰近舎湜而逺取居易请从此辞【唐书本传互见自负】
　　集当仲尼在时世人不言为圣人也伐檀削迹于七十二君不一值或以为东家丘或以为防家狗【沈约辨圣论】文选以何水部在世不录【南薫集序】
　　本朝君家自有元和谱莫厌家鸡更问人【东坡诗】
　　习熟难忘
　　子庖丁曰臣始解牛所见无非牛者【荘子养生篇】
　　史楚钟仪囚于晋晋人与之琴操南音【左传互入懐乡】李广居则画地为军陈射阔狭以饮专以射为戯【史本传】越人荘舄仕楚病楚王曰舄越之鄙人必思于越使人往听之果为越吟【史记互入懐乡】殷仲堪曰三日不读道徳论便觉舌本间强【晋书互入习惯】义贞曰灵运空疎延之隘薄魏文帝所谓古今文人类不防细行者也但性情所得未能忘言于悟赏耳【通鉴宋髙祖纪】唐宗问姚崇曰公知猎乎对曰少为猎师老而犹能【唐书本传】
　　传记髙祖既作新丰并徙旧社放犬羊鸡鸭于通途亦竞识其家【西京襍记】伯乐相马所见无非马【吕氏春秋】上皇居南内夜登勤政楼闻里中隐如歌声顾力士潜召果棃园弟子也【杨妃外传】越王曰躃者不忘走盲者不忘视【后汉赵晔吴越春秋】
　　集鱼意思在藻鹿心懐食苹【张九龄】风情虽老未全消【白乐天】闻休战鬬心还痒见説鏖尘眼即开【王建集】商女不知亡国恨隔江犹唱后庭花【杜牧之诗互入懐乡】惟有诗魔降不得每逢风月一闲吟【白集】
　　本朝书生习气未能无【东坡诗】剩员呈武艺老妓舞柘枝【古今诗话】至今清夜梦尚惊冠压头【坡诗互入闲适】投绂归来万事轻消磨未尽秪风情　鸟囚不忘飞马系常念驰【并东坡诗】
　　旧态难改
　　经骄淫矜夸将由恶终虽収放心闲之惟艰【书毕命】商俗靡靡利口惟贤余风未殄【同上】
　　传记枭欲东徙曰乡人皆恶我鸣鴂曰子能更鸣可矣不能更鸣东徙犹恶子之声【説苑谈丛】
　　集虽渐敛束故态未锄【司空表圣互入习惯】
　　不自觉丑
　　子今以其昏昏使人昭昭【孟子】犹人不能行而卖躄药【刘子】史陈遵常谓张竦吾与尔犹是矣足下讽诵经书苦身自约不敢差跌而我放意自恣浮沉俗间官爵功名不减于子而差独乐顾不优乎【西汉陈遵传】以鸱鸮而笑凤凰执蝘蜓而嘲龙【西汉扬雄传】北山有鸱不洁其翼饕餮贪污臭腐是食长鸣呼凤谓凤无徳【东汉朱晖传注互入居邪恶正】固伤迁博物洽闻不能以智免极刑然亦身陷大戮智及之而不能守之呜呼古人所以致论于目睫也【范晔賛班固互入此无彼诮】唐太宗曰人苦不自觉【通鉴本纪】
　　集家有敝帚享之千金斯不自见之患也【魏文帝典论】本朝韩子论荀之疵而韩子之疵有甚于荀荀卿讥六子之蔽而荀卿之蔽不下于六子班固之论子长也以为是非谬于圣人而范晔之论班固也以为目见毫毛而不见睫【东坡私试防问互入此无彼诮】
　　此无彼诮
　　子唯之与呵相去防何【同为应对而相去防何老子异俗篇】或百歩而后止或五十歩而后止以五十歩笑百歩则何如曰直不百歩耳是亦走也【孟子梁惠王上】
　　史齐使跛者逆跛者秃者逆秃者眇者逆眇者【公羊】固伤迁博物洽闻不能以智免极刑然亦身陷大戮智及之而不能守之呜呼古人所以论于目睫【后汉范晔赞班固互入不自觉丑】武宗奋然除去浮圗之法甚鋭而躬受道家之箓【唐武宗赞】无异于避汤入火【通鉴梁纪】
　　传记土偶人方与木梗人语木梗谓土偶人曰子先土也持子以为偶人遇天大雨水潦并至子必沮壊应曰我沮乃反吾真耳今子东园之桃也刻子以为梗遇天大雨水潦并至必浮子泛泛乎不知所止【説苑尊贤】优孟谓赵襄子曰今天下尽桀也而君纣之桀纣并世焉能相亡然亦殆矣【新序】
　　集楚则失矣而齐亦未为得也【司马长卿上林赋】李赤善为歌诗类李白名闻江湖间其始为士无以异于人也一惑于怪而所为若是乃反以世为溷溷为帝居清都其属意明白今世皆知笑赤之惑也及至是非取予向背决不为赤者防何人耶反修而身无以欲利好恶迁其神而不返则幸耳又何暇赤之笑哉【栁文李赤传互入昧于自知】似同浴而讥裸裎也【韩文】豹则虎之弟鹰则鹞之兄【古乐府】本朝徐铉不信佛酷好鬼神之説【笔谈】韩子论荀之疵而韩子之疵有甚于荀荀卿议六子之蔽而荀卿之蔽不下于六子班固之论子长也以为是非谬于圣人而范晔之论班固也以为目见毫毛而不见睫【东坡私试防问互入不自觉丑】五技鼯防笑鸠拙百足马蚿怜鼈跛【山谷诗】
　　牀上施牀
　　经如涂涂附【小雅角弓】
　　传屋重架屋牀上施牀【史通】
　　本朝屋上架屋牀上叠牀【鸣道集】
　　以水济水
　　子方其梦也不知其梦也梦之中占其梦焉【庄子】以水救水以火救火名曰益多【庄人间世】以水投水【淮南子】
　　史以水济水【左传】以暴易暴【史记伯夷传又见唐书魏徴传】如以汤止沸【前汉礼乐志】如以血止血污益甚耳【通鉴唐纪】以乱易乱【唐书魏徴传】如以蒿箭射蒿中耳【通鉴唐髙祖】
　　集文处幽【楚辞墨也】如以膏濯衣每渍垢愈染　借听于聋求道于盲【并韩文】
　　青胜于蓝
　　经子谓仲弓曰犂牛之子骍且角【论语】
　　子青出于蓝而青于蓝氷水为之而寒于水【荀子劝学】以湼染缁则黑于湼以蓝染青则青于蓝【淮南子俶贞训】明月之珠出于蚌蜄周之简圭生于垢石大蔡神出于沟壑【淮南子説山训】
　　史孔融见韦元将仲将与其父端书曰不意双珠近出老蚌【后汉】陆卬之子云少机悟好学邢劭曰老蚌遂出明珠【晋书本传】禇渊卒世子侍中贲耻其父失节服除遂不仕以爵让其弟蓁屏居墓下终身【通鉴齐太祖】监察御史许逺敬宗之曽孙也【通鉴唐宗】卢元辅简洁贞方歴践清贵人亦不以其父之丑行为累人士归美【旧唐书本传】
　　传记山公大儿武帝欲见之山公不敢辞问儿儿不肯行时论乃云胜山公【世记】
　　集椎轮为大辂之始大辂寜有椎轮之质　增氷为积水所成积水曽微增氷之凛【并文选序】龢氏之璧韫于荆石隋侯之珠藏于蚌蛤【班孟坚答賔戏】金生沙砾珠出蚌泥【蔡伯喈青衣赋】雏凤清于老凤声【李义山集】恶木生槎枿之英　虎穴之中生此骐骥【并唐文粹】羸牛生健犊【杜牧之集】
　　本朝淤泥生莲花粪壤出菌芝【东坡诗】枯朽犹能出菌芝【同上互入自负】
　　引凡入圣
　　经出自幽谷迁于乔木【诗伐木】
　　子百川学海而至于海【子】出潢污而浮沧海背萤烛而向日月【抱朴子金丹篇】
　　集本是南山松今为宫殿梁【古乐府】如河入海无复水名【刘賔客互入因小陋大】江出汶山水力才能泛觞至于并大川三百小川三千然后与洞庭彭蠡同波下而与南溟北海同味【黄鲁直与何静翁书】
　　以毒攻毒
　　史以蛮夷攻蛮夷【西汉晁错传】张敞守京兆尹市偷盗多敞乃召偷盗之长数人见之责问因贳其罪令致诸盗以自赎偷长曰今一旦召诣府恐诸偷惊骇愿权补吏职敞皆以为吏遣归休置酒小偷悉来贺各饮醉偷长以赭污其身衣裾吏坐里闾阅出者污赭輙収防之一日捕得数百人尽行法罚由是市无盗贼【前汉书互入政事】三辅议论者至云贵戚废锢当复以贵戚浣之犹解醒当以酒也【通鉴东汉章纪第五伦传】
　　本朝医者之视堇也使其毒可以治病而不至于杀人也【老泉文】
　　惟奸识奸
　　史张汤为人多诈丞相数称其美【西汉本传】张敞守京兆尹市偷盗多敞召偷盗之长数人见之责问因贳其罪令致诸偷以自赎偷长曰今一旦召诣府恐诸偷惊骇愿一切受署敞皆以为吏遣归休置酒小偷悉来贺饮且醉偷长以赭污其衣裾吏坐里闾阅出者污赭辄収防之一日捕得数百人尽行法罚由是市无盗贼【前汉书互入政事以毒攻毒两门】桓温经王敦墓望之曰可人可人其心迹若是【晋书桓温传】鱼朝恩执易升髙座讲鼎覆餗以讥宰相王缙怒元载怡然朝恩谓人曰怒者常情笑者不可测也【通鉴】
　　富不如贫
　　经齐景公有马千驷死之日民无得而称焉伯夷叔齐饿于首阳之下民到于今称之【论语互入事反所料】
　　子布衣紃履之士虽在穷阎漏屋而王公不能与之争名【荀子富国】无置锥之地而公侯不能与之争名仲尼是也【荀子】
　　史梁齐楚赵之君非不富且贵也恶乎成名谷口郑子真不屈其志耕于岩石之下名震于京师【西汉王贞等传序】向长读易至损益卦曰吾已知富不如贫矣【东汉】
　　集齐景公之千驷不如顔回原宪之约其身【文选李萧逺运命论】本朝惟富贵者之不得兼然后贫贱之士有以自足而髙世【欧公桴槎出水记】
　　智不若愚
