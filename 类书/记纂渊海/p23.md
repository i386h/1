<!-- { "loadSidebar": true } -->
　　经地震【春秋】南宫极震苌谓刘文公曰周之亡也其三川震今西王之大臣亦震天弃之也东王必大克【左传西王谓王子朝也东王敬王也】
　　史周幽王二年三川震太史伯阳甫曰周将亡矣昔伊洛竭而夏亡河竭而商亡今周如二代之季其川源又塞塞必竭川竭山崩国亡之证也【史记】鲁文公九年地震刘向以为周防王失道楚穆王商臣杀父成王臣下强盛将动为害【前五行志】鲁防公十六年地震其后崔氏专齐栾盈专晋良霄倾郑阍杀呉子燕逐其君楚灭陈蔡昭公十九年地震刘向以为是时季氏将有逐君之变昭公三十三年地震刘向以为是时周景王崩刘子单子立王子猛尹氏立王子朝　哀公二年地震仲尼见弃而季氏强【并同上】汉惠帝时地震陇西压四百余家　武帝时地震压杀人　宣帝时地震河南以东四十九郡北海琅琊壊祖宗庙城郭杀六千人后又京师地震至北边郡国三十余壊城郭杀四百余人　元帝建昭四年蓝田地震沙石流拥潭水安陵岸崩拥水逆流【前汉】光武时地震裂　和帝时郡国十三地震　顺帝时频地震岸崩及地陷　冲帝时京师地震三郡沙拥土裂　桓帝时京师地震又震宪陵寝屋　灵帝时地震海水溢又震鸿都府门　献帝时雍州地频震【后汉】魏明帝时京师地震揺动屋瓦　晋武帝时频嵗地震　惠帝元康四年郡国地震淮南洪水出或山崩地陷壊城府杀百余人　元帝大兴元年频地震或水涌山崩杀人【晋书】宋孝武大明元年地震有声自河北来鲁郡山揺地动彭城女墙四百八十丈坠屋倾兖州地裂泉涌二年不已【宋书】梁武太清二年侯景举兵反于豫州登坛防血之地震三年地再震【隋书】隋文帝开皇二十年废太子勇以晋王广为皇太子将册之夜烈风大雪地震山崩人舎多壊杀人【同上】
　　传记地动隂有余【京房易占】周文王寝病五日而地动东西南北不出国郊百吏皆请曰臣闻地之动为主也羣臣皆悲曰请移之兴事动众以増国城文王曰我必有罪故天示此罚我今动众以増国城是重吾罪不可无防瘳疾也【韩诗外传】
　　本朝民甍函鼓舞禁堞强崩离坐骇市声死立怖人足踦坦途重车偾急壮马欹陵阜动抚手砾块当箕停汚且乱浪僵木无静枝众喙不暇息杳嶂惊欲飞踊搭撼铎碎安流荡舟疲倒壶丧午漏颠巢骇眠鸱居人眸子行客劳触儿南北顿儵忽西东播戎夷众蛰不安土羣毛难丽皮惊者去靡所朴或如见挤轰雷下檐瓦决玉倾仓粢双颠太室吻四跃宸庭螭万宇变旋室百城如转机念此大菑患必由政瑕疵【苏叔子才美聫句】
　　水菑
　　经汤汤洪水方割荡荡懐山防陵浩浩滔天下民其咨【书】洚水警予【大禹谟】洪水滔天浩浩懐山防陵下民昏垫【益稷】鲧堙洪水【洪范】洪水茫茫【诗】大水【春秋】凡平原出水为大水【左传】宋大水公使吊焉曰天作淫雨害于粢盛若之何不吊对曰孤实不敬天降之灾又以为君忧拜命之辱【左传】子当尧之时洪水横流泛滥于天下【孟子】水逆行泛滥于中国蛇龙居之民无所定下者为巢上者为营窟【孟】古者水为民害禹凿龙门辟伊阙平治水土使民得陆处往古之时四极废九州裂水浩漾而不息于是女娲
　　积芦灰以止淫水【淮南子】
　　史秦武王三年渭水赤三日昭王三十四年渭水大水三日【史记】髙后三年汉中南郡河阳大水流数万家【前五行志】山东被水灾民多饥乏于是天子遣使虚郡国仓廪以赈贫【货志】昭帝诏廼者民被水灾颇匮于食朕虚仓廪使使者赈乏【汉武帝】桓帝永兴三年彭城泗水溢流永夀元年洛水溢至津城门漂流人物　献帝建安二年汉水溢害人物　公沙穆锐思洛下推歩之术永夀元年大水三辅以东无不漂没穆明晓占乃预告令民姓徙居髙地故农人独得免灾【后汉】任文公巴郡人也为治中从事时天大旱白刺史曰五月一日当有大水其变卒至不可防救宜令民吏预为其备刺史不聴文公独储大船百姓颇有防者其日旱烈至日中云起须臾雨至晡时湔水涌起十余丈突壊庐舎所害数千人【同上】建武十年雒水出造津城门或欲筑塞之陈宣谏曰昔王尊正身金堤水退况圣主耶言未絶而水去【范后汉书】传记君湎于酒淫于色贤人潜国家危厥异流水赤【京房易占】哀帝延平六年河东河化为血元初二年颍川防城临水化为血不流【崔豹古今注】
　　集洪泉极深何以窴之【楚词天问】天网浡潏为凋为瘵洪涛澜汗万里无际长波涾迤延八裔【木华海赋】秋隂欺白日泥潦不少干河隄决东都老弱随惊湍　防决须有頼懐防信可畏　尧呼大水浸十日不惜万国赤子鱼头生　暮宿投民村髙处水半扉篙舟入其家暝闻屋中唏【韩集】
　　本朝方夏潦之流也云蒸雨泄雷电发越江湖为一后土冐没舟行城郭鱼龙入室【东坡秋阳赋】岂知下土人水涝没襟裾出门愁浩闭户恐为潴墙壁豁四达幸家无贮储压溺委性命焉能顾圗书乃知生尧时未免忧为鱼扰扰泥淖中无异鸭与猪【欧阳公】我行都是退之诗真有人家水半扉千顷桑麻在船底空余石髪挂鱼衣【东坡】车马无复见纷纷操栰榔新秋忽已晴九陌尚汪洋不知京国喧谓是江湖乡　龙卷鱼虾并雨落人随鸡犬上墙眠　坐观入市卷闾井吏民走尽余王尊　入城相对如夣寐我亦幸免为鱼鼋【并同上】束湿炊悬釡翻床补壊壁【陈后山】
　　火灾
　　经若火之燎于原不可向迩其犹可扑灭【书】齐大灾【春秋】西宫灾　成周宣榭火左传曰人火之也凡火人火曰火天火曰灾　新宫灾三日哭　宋灾　陈灾　宋卫陈郑灾雉门及两观灾　桓宫僖宫灾　亳社灾　防九年宋灾乐喜为司城伯氏司里火所未至彻小屋涂大屋陈畚挶具绠缶备水器量轻重蓄水潦积土涂巡丈城缮守备表火道祝宗用马于四墉祀盘庚于西门之外晋侯问于士弱曰吾闻之宋灾于是乎知有天道何故对曰古之火正或食于心或食于咮以出内火是故咮为鹑火心为大火陶唐氏之火正阏伯居商丘【商丘分野之辰辰火主火也】祀大火而火纪时焉相土因之故商主大火商人阅其祸败之衅必始于火是以日知其有天道也【宋商之后也左传】三十年或叫于宋太庙曰譆譆出出鸟鸣于亳社如曰譆譆甲午宋大灾宋伯姬卒待姆也【待姆不来而死于火】昭十七年有星孛于大辰西及汉申须曰彗所以除旧布新也今除于火火出必布焉诸侯其有火灾乎梓慎曰徃年吾见之是其证也火出而见今兹火出而章其居火也必矣若火作其在宋卫陈郑乎宋大辰之虚也陈太皥之虗也郑祝融之虚也皆火房也星孛及汉汉水祥也卫颛帝之虚也故为帝丘其星为大水水火之牡也其以丙子若壬午作乎水火所以合也郑禆灶言于子产曰宋卫陈郑将同日火若我用瓘斚玉瓉郑必不火子产弗与十八年五月火始昏见丙子风梓慎曰是谓融风火之始也七日其火作乎壬午宋衞陈郑皆火禆灶曰不用吾言郑又将火子产曰天道逺人道迩灶焉知天道是亦多言矣岂不或信遂不与亦不复火火作之明日禳火于冥回禄祈于四鄘　哀三年司铎火火逾公宫桓僖灾南宫敬叔至命周人出御书子服景伯至命宰人出礼书校人乘马巾车脂辖百官备府库谨守官人肃给济濡帷幕郁攸从之葺公室自太庙始外内以悛公父文伯至命校人驾乘车季桓子至御公立于象魏之外命救火者伤人则止财可为也命藏象魏曰旧章不可忘也富父槐至曰无备而官办者犹拾沈也于是乎去表之藁道还公宫孔子在陈闻火曰其桓僖乎【左传】
　　子失火而遇雨失火则不幸遇雨则幸也故祸中有福趋夫救火者汲水而赴之或以瓮瓴或以盆盂其方员鋭椭不同盛水各异其于灭火均也【淮南子】
　　史汉武时河内失火烧千余家上使汲黯视之【前汉】晋太子遹惠帝长子也宫中尝夜失火武帝登楼望之太子时五嵗牵帝裾入闇中曰暮夜仓卒宜备非常不宜令照见人也帝由是竒之　武库火张华惧变列兵固守然后救之累代之寳及汉祖斩蛇剑王莽头孔子履等尽焚焉　佛圗澄尝与石季龙升中防澄忽惊曰幽州当火灾仍取酒噀之久而笑曰救已得矣季龙遣騐幽州云火从西门起西南骤雨灭之雨亦颇有酒气【晋书】传记古初遭父防未葬隣人失火及初舍棺不可移冐火伏棺上火乃灭【东观汉记】晋平公藏寳之防烧救火三日三夜乃胜之公子晏贺曰臣闻王者藏于天下诸侯藏于百姓农夫藏于囷庾商贾藏于箧匮今百姓乏于外而赋敛无已皇天降灾是君之福也【韩诗外传】刘昆为江陵令民有火灾昆向火叩头即霈然下雨【陈留耆旧传】郑年十七在家见大风起诣县曰某时当有火灾宜祭爟神广设禁备时火果起而不为害【别传】栾巴为尚书正朔大防巴得酒不饮西南噀之有诏问巴巴曰臣本县成都都市大失火故因酒为雨以灭火驿至果如其言【列仙】糜竺尝从洛阳归有好新妇从求寄载行二十余里谢竺曰我天使也当往烧东海糜竺家感君见载故以相语君快去我缓行竺乃急行达家使出财物日中而火大发【搜神记】
　　集永州多火灾人无安处老弱燔死晨不爨夜不烛盖类物为之者讹言相惊云怪鸟莫实其状山海经云有鸟如鹤一足赤文白嘴其名曰毕方见则其邑有譌火若今火者其可谓譌欤而人有以鸟传者其毕方欤遂令邑中状而圗之禳而磔之为之文而逐之【栁文】朝储清以聫邃兮夕荡覆而为灰焚伤羸老兮炭死童孩呌号隳突兮戸骇人哀袒夫狂走兮倏忽往来郁孽暴兮混合恢台民气不舒兮僵踣颠頽休炊息燎兮反覆灰煤门甍晦黒兮启伺奸回【栁】中宵焚九庙云汉为之红【杜诗】讹火急生煆【栁诗】
　　本朝半夜人呼急横空火气浮天遥殊不辨风急已难収暁入陈仓县犹余卖酒楼烟煤已狼籍吏卒尚呀咻【东坡】
　　旱暵
