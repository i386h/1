<!-- { "loadSidebar": true } -->
　　县沿革蒲隂春秋时曲阳城地隋为义丰县唐置祁州宋改蒲隂县　鼔城本汉涿郡地本朝置鼔城县　深泽本汉旧县属涿郡东汉属安平国晋属陵后魏因之隋属定州唐因之本朝省入鼔城【沿革表】
　　形胜鼔城山在县境广谷大川春月有声相呼应　清漳水在鼔城境　滹沱河在危渡口光武为赤眉所追驰至滹沱吏言水深无舟上使王霸视之乃言氷坚可渡渡毕冰解因名　沙河在州西南十里东入易水磁河在州西南二十里东流入海　八角井在深泽县西其水大旱不渇一名龙井【舆地纪胜】
　　人物皇朝卢之翰少笃学家贫太宗朝登第歴迁殿中丞通判洺州契丹入防决漳御河以固城敌不能攻召还歴西京转运副使建议导潩河入于淮逹许州以便漕运　齐恢蒲隂人唐宰相映之裔登进士第通判陈州临政简约州人爱之韩琦荐其贤擢太子左谕徳神宗时以天章阁待制知相州召紏察在京刑狱【同上】集佳人擕瑟漳河晓壮士悲歌易水秋【薛大拙】
　　本朝端拱初以镇州鼔城来属景徳元年移治于定州蒲隂以无极定州熈寜六年省深泽县为镇入鼔城元祐元年复置【沿革表】
　　庆源府【倚郭一　平棘外县六　寜晋　临城　高邑　隆平　栢乡　赞皇】
　　郡号赵郡
　　郡沿革天文昴毕分野禹贡冀州之域春秋属晋国战国属赵秦为邯郸钜鹿二郡地汉初立赵国治邯郸县晋亦为赵国治房子后魏废国为赵郡治平棘北齐置赵州隋置滦州后改为赵州大业初改赵郡仍治平棘唐复为赵州治栢乡县寻复治平棘天寳初改赵郡后复为赵州本朝置庆源府【沿革表】
　　县沿革平棘春秋时晋地战国属赵后魏置平棘　寜晋春秋晋杨氏邑汉属钜鹿郡晋为廮陶唐改寜晋临城战国属赵为房子县唐改临城县　髙邑本晋鄗邑汉为鄗县属常山郡光武改为髙邑　隆平本汉广阿县隋为象城唐为昭庆本朝为隆平　栢乡本春秋晋鄗邑地隋置栢乡　賛皇东汉高邑县属常山国隋置賛皇取山为名【同上】
　　形胜檀山在賛皇县东十里髙百余丈周穆王尝驻跸于此　五马山在賛皇东十里上有五石马故名　賛皇山在县西南十里高百余丈县名取此　十八盘山在賛皇六十里上下十有八盘　龙井在州北　思贤堂在隆平县治西祀宓子贱卓茂鲁恭　环山亭在賛皇治西环亭皆山故名　望台在州东南汉时耿弇筑此以望光武　千秋台在髙邑南二里汉光武至鄗因诸将请筑台遗趾犹存　安济桥在州南五里洨河上即大石桥昔张果尝骑驴过此河踏迹尚存　永通桥在州西清平河上　槐水桥在栢乡县六里　汉光武庙在栢乡县北十五里内有石人　唐祖陵在隆平县南十五里唐祖宣皇帝塟此　象城在隆平县三十五里舜弟象尝居于此【舆地纪胜】
　　人物南北朝李灵平棘人魏道武时以才俊被徴拜中书士累官洛州刺史赠钜鹿郡公　李顺灵从父弟多计策仕魏征伐有功赐爵平棘子　李璨灵之弟仕魏为中书郎以定淮北功赐爵始丰侯子二元茂宣茂曾孙名槩俱有文学　李谧孝伯从孙十嵗丧父哀毁动人事兄极恭十三通诗书厯数乡人以神童号之魏文徴拜著作郎不就赐号贞静处士　隋李徳饶璨四世孙好学有至性仕为监察御史　唐李思行州人髙祖起兵时以賛大议受左统军累功迁嘉州刺史乐安郡公　李素立髙邑人擢监察御史有犯法不至死者髙祖欲杀之素立坚执不可帝嘉纳之累爵髙邑侯李峤賛皇人十五通五经举进士任给事尝辨狄仁杰寃狱　李华賛皇人举进士累官吏部贠外郎　李翺州人中进士第初为国子士尝面斥宰相李逢吉之过后拜諌议大夫　李吉甫栖筠子为翰林院学士擢中书侍郎引荐贤士时称贤相　李绛賛皇人举进士官翰林学士后与李吉甫同相甚鲠直献宗称为真宰相　李徳裕吉甫子初为翰林学士曽上丹扆六箴后拜封卫国公　皇朝宋绶平棘人性孝谨清介擢进士累官资政殿学士叅知政事　李京州人中进士第迁监察御史数上书言事切直　王徳用州人累功迁集庆军节度使名闻四夷时号黒王相公　郭谘平棘人举进士殿中丞尝陈治水御戎之防时论伟之【同上】集夜渡浊河津衣中剑满身昨縁秦苦楚来往大梁频【郑纵】黄云同入塞白首独还家【同上】天官动将星汉地桞条青万里鸣刁斗三军出井陉【王摩诘】忘身辞凤阙报国取龙廷　不学书生辈窻中老一经【并同上】
　　本朝大观三年陞为大藩崇寜四年赐军额宣和元年陞为府熈寜六年省隆平县为镇入临城元祐元年复熈寜五年省栢乡賛皇二县为镇入高邑元祐元年皆复【沿革表】川原落落曙光开四顾山河亦快哉【遗山】歴代迁闗河雁风吹寒秋【文山】
　　保州【倚郭一　保塞】
　　郡号上谷　清苑
　　州沿革天文尾箕兼昴毕分野禹贡冀州之域战国时属赵秦为上谷钜鹿二郡地汉为涿郡及信都中山国地晋属范阳髙阳中山安平河间国后魏为乐浪北平上谷郡地隋属上谷陵河间三郡始于此置清苑县唐时其地属莫定满瀛等州五代晋割属契丹于此置秦州后移州治蒲城而旧州仍为清苑县本朝即县置保塞军【沿革表】
　　县沿革保塞本汉樊舆县属涿郡北齐省入永寜军隋改为清苑县属河间郡以境内有清苑河故名唐属莫州五代因之本朝改保塞县【同上】
　　形胜郎山在郡西北五十里其峯尖鋭如削　松山在保塞县西北七十里山多松树每风雨摗之若笙簧然百花屿在郡城西北九十里髙数仭百花繁盛　清
　　苑河在保塞县西二里绕城南北至东合流入黄狗窊石桥河在郡城南梁河在郡城东三十里东流入于
　　海　莲花池在郡治南中有看花亭　龙井在郡城南相传有龙居焉　龙泉井在郡东北八十里相传井甃于秦汉时后人浚井得观音像及水瓶因水常泛溢立观音祠镇之　横翠楼在郡东　万卷楼在郡治内临漪亭在郡内澄澜荡漾帘户疏越鱼泳鸟翔虽城市嚣嚣而得三湘七泽之乐　髙阳城在郡东南七十里相颛顼所筑【舆地纪胜】
　　人物皇朝孙友行莫州保塞人常聚众郎山屡败契丹仕汉周累官定州留后本朝加同平章事迁左龙武军大将军　孙全照友行侄以廕补殿直从　田仲进击贼有功后败契丹累加检校工部尚书　刘涣文质子有才气遇事敢为天圣中上疏请太后还政寻通判磁州累官工部尚书弟沪有智畧仕至西路都廵检　张玉郡人狄青麾下善用铁简仁宗称为真勇将从征侬知髙有功河北三十七将推玉为第一后为马步军都虞候【同上】
　　集北风鸣晚角雨雪塞云低【丁棱】夜救龙城急朝焚虏帐空【虞臣】汗马牧秋月疲卒卧霜风【刘湾】塞外虏尘飞频年出武威死生随王剑辛苦向金防【郭元振】
　　本朝建隆初置保塞军太平兴国六年建为州政和三年赐郡名曰清苑太平兴国八年析马州蒲城之南境入保塞【沿革表】我行保州塞御河直其东山川犹有灵佳气何欝葱【文山】顾我巾车囚乘风转秋蓬办香欲往拜惆怅临长空【前人】

　　记纂渊海卷二十一
<子部,类书类,记纂渊海>
　　钦定四库全书
　　记纂渊海卷二十二　　　宋　潘自牧　撰郡县部
　　燕山府路
　　燕山府【倚郭一　析津外县八　昌平　良乡　潞　武清安次　永青　香河　漷隂】
　　郡号广阳　燕山
　　郡沿革天文尾箕分野禹贡冀州之域周置幽州武王封尧后于蓟封召公于燕即此秦为上谷渔阳二郡地汉初为燕国又分置涿郡元凤初改为广阳郡东汉省广阳合上谷永光初复立广阳郡三国魏为燕国晋改范阳国后周改置燕及范阳二郡兼立总管于幽州唐改州为范阳郡乾元初复为幽州辽陞幽州为南京幽都府后改幽都为析津府本朝宣和中改燕山府【沿革表】县沿革析津本秦蓟县地属上谷郡汉至唐皆仍旧辽改为析津昌平汉为军都县属上谷郡晋为昌平县本朝仍旧良乡春秋时燕中都地汉为良乡县潞秦属渔阳郡汉置潞县武清汉雍奴县渔阳郡属燕国天寳初改为武清县安次汉旧县唐武徳间移治石梁永清本秦上谷郡地汉属渤海郡唐改为永清县香河本武清县地辽于新仓置盐院因居民聚集遂置香河县漷隂汉泉州县地属渔阳辽改为漷隂县本朝因之【同上】形胜天寿山在府北一百里羣峰耸防为一郡之胜槩西山在府西三十里为太行山之首　玉泉山在府
　　西北上有芙蓉殿　韩家山在府西上有韩延夀墓仰山在府西七十里中有平顶如莲花傍有五峰上多禅刹　西湖山在府西一百里下有溪潭因名　绵山在昌平县东十二里上有古道塲　玉山在昌平东北山腰有白石若故名　燕山在府东自西山一迤东来延袤数百里抵海岸　分水岭在府西诸水至此分而为二　摘星岭在府西髙入云霄　吕公岩在玉泉山相吕仙往来处　弹琴峡在居庸闗中水流石罅声若弹琴　海子在府西三里汪洋如海中有芰荷鸥毛可玩　西湖在玉泉山下环湖十里为一郡之胜观　太湖在府西南傍有二泉涌出经冬不冻玉河流出郡城东南注大通河　卢沟河在府西南亦曰小黄河　榆河源出昌平县黄花镇河自塞外流入琉璃河在良乡南即古圣水　延芳淀在漷隂西广数百畆中多菱芡鱼鴈　九龙池在天寿山西南泉出九穴銮石为龙吻水　万桞崖在府南　铜马门在旧燕城东南隅即古蓟城门　居庸闗在府北一百二十里天津闗在良乡县北　白杨口在昌平县西　黄花
　　镇在昌平东北九十里　乐毅墓在良乡南三里　窦禹钧墓在府西二十里【舆地纪胜】
　　人物周左伯桃羊角哀燕山人二人为友闻楚王善待士同入楚值雨雪粮少伯桃饿死哀至楚为上大夫乃厚塟伯桃　秦蔡泽燕山人战国辩智士尝劝应侯以成功当退秦王与语悦拜客卿寻为相　汉韩婴郡人文帝时为愽士作韩诗内外　韩延寿郡人为吏崇礼义好古教化所至令行禁止为天下最　冦恂昌平人光武时为偏将军有牧民御众之才拜为颍川太守当迁百姓遮道曰愿复借冦君一年后封雍奴侯图形云台　南北朝张曜昌平人仕北齐以清白称歴官尚书右丞　隋慕容三蔵郡人聪慧多武畧仕为廓州刺吏招纳流亡百姓襁负日至　唐卢照隣郡人与王杨骆四人以文章齐名号为四杰　刘怦昌平人为范阳禆将积功至防武军使后迁涿州刺史　蔡廷玉昌平人朱泚为幽州节度使谋不轨廷玉不从被囚将杀之廷玉对曰不杀我公得名杀我我得名泚不能屈待之如初　髙崇文郡人七世不异居　髙霞寓郡人五世不异居尝从髙崇文擒刘辟有功拜彭州刺史　刘蕡昌平人明春秋擢进士第文宗时举贤良方正士对策専论亲近嬖幸言极切直遂被黜时论称屈　扈防安次人少以文学名仕周为右拾遗知制诰其从弟载为翰林学士并掌内外制时号二扈　皇朝吕余庆安次人重厚简易事太祖以幕府旧僚参预大政歴知数州官至尚书左丞　宋琪郡人举进士太祖时为左补阙累迁同平章事进仆射　吕端余庆弟事太祖累官大理少卿后为相持重识大体子藩蔚蔼皆仕于朝孙诲登进士第累官御史中丞【同上】
