<!-- { "loadSidebar": true } -->
　　史造父以善御幸于周穆王得骥温骊骅骝緑耳之驷西廵狩乐而忘归　楚庄王有爱马死欲以大夫礼葬之乐人优孟入殿门大哭曰请以人君之礼葬之诸侯闻之皆知大王贱人贵马也王曰奈何曰六畜之葬以垄灶为椁铜防为棺齐以姜桂荐以木兰衣以火光葬人腹中王乃以马属大官　郭隗谓燕昭王曰古人有以千金求市千里马者于是与涓人金请为市之有千里马已死乃用五百金市其首而还王怒曰安用死马者首乎答曰死马首尚用五百金况生马乎未期年果有献千里马者三疋　项王骏马名骓常骑及至乌江谓亭长曰吾骑此马五嵗所当无敌不忍杀以赐公【史记】初天子发书易曰神马当从西北来得乌孙马号曰天马及得宛汗血马益壮更名乌孙马曰西极马号宛马曰天马　诏曰马或奔踶而致千里士有负俗之累而立功名夫泛驾之马亦在御之而已　元狩二年马生余吾水中元鼎四年马生渥洼水中　龙文鱼目汗血之马充于黄门　卓茂为丞相府史尝出行有人认其马茂解与之顾曰若非公马幸至丞相府归我他日马主别得亡者乃诣府送马叩头谢之【汉书】厐徳拒关公常乗白马公军谓之白马将【魏志】陈思王表文帝曰臣于武皇帝世得大宛紫骍马一疋教令习拜又能行与鼓节相应谨以奉献　曹公所乗马名絶影【后汉书】魏使以马求易珠玑翡翠瑇瑁孙权曰此皆孤所不用而可以得马何苦而不听与交易【吴志】何偃为吏部尚书刘瑀圗侍中不得与偃同从郊祀时偃乗在前瑀防驷居后瑀谓偃曰君辔何疾曰牛骏驭精所以疾耳偃曰君马何迟曰骐骥罹于羁绊所以居后偃曰何不着鞭使致千里答曰一蹙造青云何至与驽骀争路【宋书】齐太祖乘尝所骑赤马入殿及践祚号此马为龙骧将军【齐书】吐谷浑有青海中有小山其俗至冬輙放牝马于其上言得龙种尝得波斯草马放入海因生騘驹日行千里故世称青海骢【隋书】贞观十三年廏产白马朱鬛　骨利干遣使献良马十疋太宗为之制名号为十骥一曰腾霜白二曰皎雪騘三曰凝露骢四曰悬光骢五曰决波騟六曰飞霞骠七曰发电赤八曰流金駉九曰翔麟紫十曰奔虹赤　天宝中皇甫惟明奏龙支县人库狄孝义有马生龙驹身有鳞而不生毛时有庆云五色覆马上久而不散　李懐逺尝乘欵段马【唐书】
　　传记马一嵗曰防二嵗曰驹三嵗曰駣八嵗曰高六尺曰骄七尺曰騋八尺曰龙【説文】地精为马【春秋説题辞】徳至山陵则泽出神马【孝经援神契】飞飞鸿野麋娥鹿驺吾走狐桃金喙马属也【广雅】龙媒騕防并骏马名驽骀欵段并羸马名【六帖】玉马者王者清明尊贤则至乘黄者王者舆服有度则【阙】　　者神马也与飞同以明君有徳也飞兔者日行三万里禹治水土天应其徳则至駃蹄者后土之兽也王者仁孝于民则出龙马者仁马河水之精也有明王则见【瑞应图】周穆王驭八龙之骏名曰絶地翻羽奔霄越影逾晖超光腾雾挟翼　　曹洪与魏武帝所乗之马名曰白鹤时人谚曰凭空虚跃曹家白鹤【拾遗记】秦始皇有七名马一曰追风二曰白三曰蹑影四曰追电五曰飞翮六曰铜雀七曰晨鳬【古今注】汉文帝有良马九疋名曰浮云赤电絶羣逸骠紫鷰緑耳青騘龙子驎驹絶尘号为九逸【西京杂记】苻坚遣使西域于是大宛献千里驹皆汗血朱鬛五色鳯膺麟身坚命羣臣作止马诗遣之【载记】吕布有骏马名赤常骑乘之时人为之语曰人中有吕布马中有赤兔【曹暪传】夫骥之齿至矣服盐车而上太行漉汁洒地白汗交流中坂迁延负辕不能上伯乐遭之下车攀而哭之解纻衣而羃之骥于是俯而喷仰而鸣声逹于天欣伯乐之知己也【战国防】集太乙贶天马下霑赤汗沫流赭志俶傥精权竒籋浮云防上驰体容与迣万里今安匹龙为友　天马来从西极涉流沙九夷服天马来歴无草经千里来东道天马来开逺门竦予身逝昆仑天马来龙之媒游阊阖登玉台【汉书】世有伯乐然后有千里马千里马常有而伯乐不常有故虽有名马秖辱于奴之手骈死于皁枥之间不以千里称也马之千里者一食或尽粟一石今食马者不知其能千里而食也是马虽有千里之能食不饱力不足材美不外见且欲与常马等不可得安求其能千里也　骐骥生絶域自称无匹俦　饥食玉山禾渇饮醴泉流　飞黄腾踏去不能顾蟾蜍【韩文】胡马顾朔云躞蹀长嘶鸣　天马来出月支窟背为虎文龙翼骨嘶长云振緑髪兰筋权竒走灭没腾昆仑歴西极四足轻翻无一蹶鸡鸣刷燕晡秣越神行电迈蹑恍惚天马呼腾飞龙趋目明长庚臆双鳬尾如流星首渇乌口喷红光汗流珠曽陪时龙跃天衢羇金络月照皇都逸气棱棱凌九区白璧如山谁敢沽回头笑紫燕但觉尔辈愚天马奔突恋君轩竦跃惊矫浮云翻万里足踯躅遥瞻闾阖门不逢寒风子谁采逸景孙困负盐车上峻坂倒行逆施畏日晩伯乐翦拂中道遗少尽其力老弃之愿逢田子方恻然为我悲虽有玉山禾不能疗苦饥严霜五月凋桂枝伏枥衔寃摧两眉请君赎献穆天子犹堪弄影舞瑶池　紫骝行且嘶双翻碧玉蹄　緑骥本天马素非伏枥驹　六駮食猛武耻从驽马羣　醉骑白花骆西走邯郸城【李白】骅骝老大腰防清新鱼目瘦脑龙文长身雪垂白肉风蹙兰筋逸态萧疎高骧纵恣四蹄雷电一日天池　瞻彼骏骨实维龙媒　萧萧千里马个个五花文　竹批双耳峻风入四蹄轻　渥洼骐骥儿无异是龙　雄姿逸态何崷崪顾影骄嘶自矜宠鱼目青荧夹镜悬肉騣碨连钱动　赤汗防生白雪毛银鞍却覆香罗帕　雄姿未受伏枥恩猛气犹思边战利　五花散作云满身万里方看汗流血　头上鋭耳批秋竹脚下高蹄削寒玉【杜诗】
　　本朝世无伯乐良可嗤千金市马惟市肥骐骥伏枥两耳垂夜闻秋风仰秣嘶一朝络以黄金羇旦别呉越暮燕陲【六一集】想见开元天寳年四十万匹如云烟骓駓骃骆骊骝騵白鱼赤骍皇防龙鸬鳯颈狞且妍竒姿逸徳隠驽顽碧眼胡儿手足鲜嵗时剪刷供帝闲柸枹临池待三千红光照日光流囦楼下玉螭吐清寒往来蹙踏生飞湍金羁玉勒綉雕鞍鞭棰刻络伤天全王良挟防飞上天何必俯首伏短辕　天马飞来从西极势与落日争分驰龙膺豹股头八尺奋迅不受人间羁元狩虎脊聊可友开元玉花何足竒　沙茫茫蒺藜秋风骏雾鬛寒飕飕　天廏新颁玉鼻骍　金鞍冒雪锦玉勒垂青丝【东坡】
　　驴
　　史灵帝驾四白驴亲自操辔驴者服重致逺上下山谷野人之所用耳何有帝王君子而骖驾之乎天意若曰国且大乱贤愚倒置凡执政者皆如驴焉　蓟子训投主人家停其驴忽死训曰无若遂往驴边举杖驴忽走起　戴良其母喜驴鸣常学之以娱乐【后汉书】王济卒孙楚哭之甚悲向灵牀曰卿常好我作驴鸣我为卿作之宾客皆笑　王导谓诸葛恢曰人言王葛不言葛王恢曰人言驴马不言马驴岂驴胜马也【晋书】初太武将北征发驴以运粮使公孙轨调雍州轨令驴主皆加绢一百疋乃与受之百姓语曰驴无弱负绢自壮众共嗤之【北史】传记驴似马长耳也【説文】王仲宣好驴鸣既葬魏文帝临其丧顾语同游曰王好驴鸣可各作二声以送之赴客皆作驴鸣【世説】凡人相骂曰死驴丑恶之称也董卓凌虐王室执政皆如死驴【风俗通】武后多置里行拾遗补阙御史时有令史将入室値里行御史数人聚立门内令史不下驴冲过其间诸御史大怒将杖之令史云今日之过实在此驴乞先数之然后受罚御史许之谓驴曰汝伎艺可知精神极钝何物驴畜敢于御史里行于是羞赧而止【国朝载记】
　　集驾蹇驴而无防又何路之能极【楚辞】尔有济师旅之勲而加之以众能是用遣中大夫闾丘骡加尔使衔勒大鸿胪班脚大将军宫亭侯以州之庐江江州之庐陵吴国之桐庐合浦之朱庐封尔为庐山公【宋袁淑俳谐文】黔无驴有好事者船载以入至则无可用放之山下虎见之厐然大物也以为神他日驴一鸣虎大骇以为且噬已也甚恐然往来视之觉无异能稍近益狎荡倚冲冒驴不胜怒蹄之虎因喜计之曰技止此耳跳踉大噉断其喉尽其肉乃去噫形之厐也类有徳声之宏也类有能向不出其技虎虽猛疑畏卒不敢取今若是焉悲夫【栁文】本朝张子厚闻驴鸣云与自家意思一般【语録】
　　骡
　　史卫青围匈奴匈奴薄暮乘六骡壮骑可数百冒围去【史记】
　　传记骡驴父马母也【説文】赵简子有两白骡而甚爱之阳城胥处夜欵门而谒曰胥有疾医曰得白骡肝病则止不得则死谒者入通简子曰杀畜以活人不亦仁乎于是杀白骡取其肝以与之【吕氏春秋】元封四年脩弥国献駮骡高一丈毛色赤斑皆生毛旋成日月之象常以金寳物器盛刍以饲之【洞冥记】
　　牛
　　经旡妄之灾或系之牛行人之得邑人之灾　童牛之牿元吉　离畜牝牛吉　执之用黄牛之革　巩用黄牛之革　东隣杀牛不如西隣之禴祭　坤为牛　坤为子母牛【易】放牛于桃林之野【书】谁谓尔无牛九十其犉　尔牛来思其耳湿湿【诗】牛夜鸣则庮　牛人掌养国之公牛　弓人穉牛之角直而泽老牛之角紾而昔角长一尺有五寸三色不失理谓之牛戴牛【周礼】国君
　　下齐牛　牛曰一元大武　天子以牺牛诸侯以肥牛大夫以索牛　帝牛必在涤三月稷牛唯具　祭天地之牛角茧栗宗庙之牛角握宾客之牛角尺【礼】介葛卢闻牛鸣曰是生三牺皆用之矣其音云问之而信　牵牛以蹊人之田而夺之牛　韩厥曰杀老牛莫之敢尸而况君乎　牛虽瘠偾于豚上其畏不死【左传】犂牛之子骍且角虽欲勿用山川其舍诸【论语】
　　子王坐于堂上有牵牛而过堂下者王见之曰牛何之对曰将以衅钟王曰舎之吾不忍其觳若无罪而就死地【孟子】屠牛长朝解九牛而刀可以剃髪则刃逰于其间也【老子】宋人有行仁义者家无故黒牛生白犊以问孔子孔子曰吉祥也以享上帝居一年其父无故而盲牛复生白犊其子又无故而盲其后楚攻宋围其城民易子而食之析骸而炊之丁壮皆乘城战死此人以父子有疾皆免及围解而疾俱复【列子】今夫牦牛其大若垂天之云此能为大矣而不能执防　庖丁为文惠君解牛曰臣之刀十九年矣所解数千牛矣而刀刃若新发于硎彼节者有间而刀刃者无厚以无厚而入有间恢恢乎其于逰刃必有余地矣　或聘于庄子庄子曰子见夫牺牛乎衣以文绣食以刍菽及其牵入于太庙虽欲为孤犊其可得乎【庄子】剥牛皮鞹以为鼔正三军之众然为牛计者不若服轭也【淮南子】
