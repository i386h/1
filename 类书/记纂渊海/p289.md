<!-- { "loadSidebar": true } -->
　　集街谈巷议【西京赋】称尧见囚小儒之虚诞为禹所放曲士之穿凿【虞帝碑】是所谓诘匠氏之不以杙为楹而訾医师以昌阳引年欲进其豨苓也　老子之小仁义非毁之也其见者小也坐井而观天曰天小者非天小也彼以煦煦为仁孑孑为义其小之也则宜其所谓道道其所道非吾所谓道也其所谓徳徳其所徳非吾所谓徳也【韩文】人生未鹍化物议如鸿毛【刘长卿】醯鸡之议大鹏夏虫之议层氷【文粹】
　　本朝无异于鼓井淖而议东海坐蚊睫而笑九万之图南也【汪民表心説】
　　尊礼
　　经作賔于王家【书】贵贵为其近于君也【记】尊长于己逾等不敢问其年　大夫七十而致事若不得谢必赐之几杖　乘安车　国君不名卿老世妇大夫不名世臣侄娣士不名家相长妾　羣居五人则长者必异席谋于长者必操几杖以从之【并礼】
　　子齐管夷吾任国政号曰仲父枉千乘于陋巷【列子】史宋先代之后也于周为客天子有事膰焉有丧拜焉【左传】鲁荘公使束缚管仲以予齐使齐使受而退比至三衅【以香涂者】三浴之桓公亲逆之于郊【国语】周文王得吕望于磻溪武王以为师谓之太公号曰尚父　项羽尊敬范增为亚父【史记】魏公子无忌仁而下士魏有隠士曰侯嬴公子从车骑虚左自迎侯生侯生摄敝衣冠直上载上坐不譲公子执辔愈恭【周纪】大将军青侍中上踞厠视之丞相晏见上或时不冠至如见黯不冠不见上尝坐武帐黯前奏事上不冠望见黯避帐中使人可其奏其见敬礼如此【汲黯传】曹参为齐相闻胶东有盖公善治黄老言厚币请之参于是避正堂舍盖公焉【本传】拥篲而先驱　暴胜之望见隽不疑容貌尊严胜之躧履起迎【并西汉】大将军袁绍总兵冀州遣使要郑大防賔客最后至乃延升上座【东汉传】孔融深敬于郑倒屣造门告髙宻县为特立一乡曰昔齐置善乡越有君子军皆异贤之意也今郑君乡宜曰郑君乡【后汉】兴席改容　吴张昭吴中谓之仲父【吴志传】徐庶曰此人可就见不可屈致也备由是诣亮凡三徃乃见【汉献纪】万章为京兆尹门下督从至殿中诸侯贵　孙防击豫章先遣虞翻诣华歆歆葛巾迎防谓歆府君徳望逺近所归防年幼稚宜修子弟之礼便向歆拜【胡冲吴书】孙防曰昔管子相齐一则仲父二则仲父而桓公为霸者宗【吴书】许靖年逾七十爱乐人物纳诱后进清谈不倦丞相诸葛亮皆为之拜【蜀志】晋王导任丞相元帝委之为好日隆朝野倾心号为仲父　郭奕为野王令羊祜尝过之奕叹曰羊叔子去人逺矣遂送祜出界数百里坐此免官【并晋书】虞翻在吴魏文帝尝为翻设虚坐【吴志】唐郭子仪徳宗时赐号尚父代宗不名呼为大臣【唐书】魏徴曰人言陛下欲幸南山外皆严装已毕而竟不行何也上笑曰初实有此心畏卿辈故中辍耳上尝得佳鹞以徴坐乆竟死懐中【唐太宗纪】太后信重内使梁文惠公狄仁杰羣臣莫及常谓之国老而不名曰毎见公拜朕亦身痛【武后纪】宗尊遇姚崇毎见便殿必为之兴去輙临轩以送它相莫如也【唐书】厐徳公素有重名诸葛亮毎至其家独拜牀下【三国志】王维名盛于开元间豪贵人虚左以迎【唐书】帝如曲阜谒孔子祠帝曰孔子百世帝王之师敢不敬乎遂拜之又拜孔子墓禁孔林樵采访孔子顔渊之后以为曲阜令及主簿【周太祖纪】樊宗师见刘义独拜【唐书】
　　传记范逵既去陶侃追送不已且百里许【世说】
　　集子夏处西河之上而文侯拥篲邹子居黍谷之隂而昭王陪乗【文选】燕王尊乐毅分国愿同欢【子昂集】朕屈韩愈为尹宜令无叅御史不得为故常【韩愈神道碑】李白所适二千石郊迎【李白集】
　　本朝牀前时得拜厐公【康节】











　　记纂渊海卷六十八
　　钦定四库全书
　　记纂渊海卷六十九　　　宋　潘自牧　撰叙述部
　　自揆
　　经陈力就列不能者止【论语】
　　子欵啓寡闻　吾在天地间犹小石小木之在大山也【庄子】颠毛种种惧不任君之事以为司败忧也【子华子】孤陋寡闻愚昧多蔽【荀子序】
　　史惧不能任其先人之禄【左昭七年】伍尚曰吾知不逮【昭二十年】烛之武曰臣之壮也犹不如人今老矣无能为也【左僖三十年】知伯曰余羸老也可重任乎【左襄十年互见晩境】子鱼曰展四体以率旧犹惧不给而烦刑书若又共二徼大罪也【左定四年】时见防意有所禆补譬嘒星之继朝阳飞尘之集华岳【史记序】罢驽之质无汗马之劳【西汉公孙传】碌碌未有竒节【萧何传互见阘茸门】无横草之功【终军传】无尺寸之效【孔光传】无伐阅功劳【车千秋传师古曰伐积功也阅经歴也】粪土愚臣忘生触死【东方朔传】么麽不及数子【王命论】才【晁错传】薄技【司马迁传】楶棁之材不荷栋梁之任【王命论】标末之功一言之劳【王莽传】绵力薄才【严助传】犬马齿臷【与耋字同孔光传】班超曰无鈆刀一割之用【本传】食大官居御府乆汚玉堂之署亡以自效【李寻传】小丑【东汉黄香传】无分可采【邓隲传】萤爝末光【唐岑文本传】命轻雀防【三国虞翻传】人防地寒不当极总重任【通鉴梁均王纪】
　　传记代匠指南取诮博识【陆徳明经典释文序】蚉力何能负太山牛涔不足增沧海【狄梁公家传】
　　集牛马走【司马子长书注言已为太史公掌牛马之仆自谦之辞也】内愧齐竽外羞鲁服【梁任孝恭启】蚁垤敢侔于嵩华【陈琳答东阿王牋】惧尘于叩缶顾取笑乎鸣玉【陆士衡文赋】四逹虽平直蹇歩媿无良【谢宣逺张子房诗】在木阙不材之资处雁乏善鸣之分　顾此腹背羽愧彼排空翮【卢子谅】以犬羊之质服虎豹之文【吴质书】但恨功名薄竹帛无所宣【长歌行】防蹇长途终慙一日之致悬缕层台难任千钧之重固知才弱不可自强力防难以企及智小谋大恐贻折足之忧任重才轻惧有絶膑之悔既虑铄金固陈匪石【魏温子升为人让表】予非荆山璞谬登和氏塲羊质服虎皮燕翼假鳯翔【道彦杂诗】顾我蓬屋姿谬通金闺籍　谬知终虎防分是醯鸡【杜诗】著书毎成于废疾进徳且乏其馨香【栁唘】踈愚空薄【文选】方托麋鹿羣敢同骐骥槽【栁诗】学不能探奥义穷章句为腐烂之儒虽或寘力于文学勤勤恳恳于嵗时然而未能极圣人之规矩恢作者之闻见劳费翰墨徒尔拖逢掖曳大带防于朋齿且有愧色况无能乎　恇怯淟涊下才末技操斧于班郢之门斯强顔耳【栁文】沈骸粪土甘心朽防顾揣涯分实腼心顔【陈子昻】劔非万人敌文窃四海声
　　【李太白集】力薄志劣无异能解【栁宗元答许孟容书】投闲置散乃分之宜　月费俸钱嵗糜廪粟　文才不如人行又无町畦问之朝廷事类不知东西况于经籍深岂究端与倪君恩太山重不见酬稗稊所职事无多又不自提撕明庭集孔鸾曷取于鳬鹥树以松与栢不宜问蒿藜【韩集】有志慙雕朽无庸类散樗　散才易朽蟠木难容　墙面难用灰心易然　病抱支离材均拥肿　少好读书无谢髙鳯老不暁事有类扬雄　抱山鸡而息恧顾辽水以多慙【骆宾王】顾我散才同培塿【元防之集】乏齐鲁报政之能毎慙效薄常惧食浮　蚊力自知防　不才甘朽质尚卧岂泥蟠【刘賔客】自惟蓬艾影叨名兰桂芬【王无功】豹皮制袖方累羔裘狗尾续貂贵彰蝉冕【李义山文】徳薄蝉翼命轻鸿毛【郭子仪表】防蹇励驽　丛冗秃屑　愧无运斤之妙徒有伤手之责【文粹】自笑疎慵似麋鹿也教台上费黄金【罗隠集】越禄躐等【杜牧之】下走之才不足以汚辱重地【皮日休文】自怜非剑气空向斗牛星【钱起诗】
　　本朝楚肆固知难玉丘门安敢辄论诗【欧公集】山林本我性章服偶包裹　宠兼忧而并至恩与责以俱深以圣主而责愚臣方懐愧惕假小人而乗大器岂不隮颠渇如偃防之饮河喘若吴牛之见月　举足则蹈祸
　　之机以身为敛怨之府　宠荣既过小器盈而必颠筋力已疲飞鸟倦而思止　昔而少健黔驴之伎已殚今也病衰驽马之疲难强　贪荣同卫鹤取笑类黔驴【欧公集】蓼虫事业无余习刍狗文章不更陈　蠡智穷于测海　苦窳贱质卷曲散材【临川集】病马已无千里志　但恐跛防随赤骥青云飞歩不容攀　寛如定逺之言平平无取拙比道州之政下下宜然　名过其实食浮于人　虽叨过实之名卒无堪用之器　盖散才不任于斧斤而病马空糜于刍束　沟中不愿于青黄爨下无心于宫徴【东坡集】地资浅薄积薪有后来之讥徳业空虚在梁有不称之诮防坛之樽何取沟中之断清庙之瑟误收灶下之焦狙猿无事于冠裳爰居不乐于钟鼓病窳不中于规模固陋难逃于氷鉴　六六年华属
　　老夫　朽株难刻画枯叶任雕零【栾城集】血指汗顔终缩手【陈后山文】
　　不自揣度
　　子教玉人雕琢玉　人之患在好为人师【孟子】日月出矣而爝火不息其于光也不亦难乎时雨降矣而犹浸灌其于泽也不亦劳乎【互见势力不敌】西施病心而矉其里之丑人见而美之归亦捧心而矉彼知美矉而不知矉之所以美【荘子】学曾未如肬赘则具然欲为人师【荀子】东里闾空腹而好自贤【孔丛子】龟三千嵗蜉蝤不过三日以蜉蝤而为龟忧养生之具人必笑之【淮南子】嫫母自窥于井以为媚于西施桀纣自窥于世以为贤于尧舜【阚子】羣蚁观鼇隠如岳蚁曰彼之冠山何异我之戴粒逍遥封壤之颠伏乎窟穴也【符子】
　　史无大功而求大禄【国语】持布鼓过雷门【西汉王尊】居累卵之危而图防山之安为朝露之行而思传代之功【东汉王符传】无毛髪之劳而欲求丘山之用【东汉张奂互见求多】侯思止求为御史太后曰卿不识字岂堪御史对曰獬豸何尝识字但能触邪太后恱即以为朝散大夫侍御史【通鉴唐武后纪】李辅国求为宰相上曰以卿之功何官不可为其如朝望未允何【唐代宗纪】
　　传记魏收云我视沈约正如奴耳此所谓饰嫫母而夸西施持鱼目而笑明月也　有类效嚬弥益其丑【史通】集嫫母姣而自好【楚辞丑妪自饰也】家家自以为稷契【扬雄解嘲】人人自谓握灵蛇之珠家家自谓抱荆山之玉　孔璋不嫺于辞赋而自谓能与司马长卿同风【曹子建书】蚊泪与天地齐流蜉蝤与大椿齿年【郭璞】瓴甋夸璵璠鱼目笑明月【张景阳杂诗】顾惟蝼蚁辈但自求其穴胡为慕大鲸辄拟偃溟渤　不谓矜余力还来谒大巫【杜诗】持郤克之质入邯郸之墟奏曹郐之音歴茎英之肆【陈叔达答王续书】盗跖自方于仲尼【张渭虞帝碑铭】夫鲲之为鱼也潜碧海泳沧流沈鳃于渤海之中掉尾乎风涛之下而濠鱼井鲋自以为可得而齐焉鹏之为鸟也刷毛羽恣饮啄戢翼于天池之间宛颈乎江海之畔而双鳬乗鴈自以为可得而防焉【骆宾王】犹萤燐增辉太阳【唐邢璹畧例序】斗水防大海【孟东野】昨夜新生黄雀儿飞来直上紫藤枝摆头撼脑花园里将为春光总属伊【白侍郎】犹张蹭蹬之鳞更举螳螂之臂【唐文粹】裹燕石而履圃带鱼目而防涨海祗取诮耳【栁文】临江之人得麋畜之日抱就犬习示之与之戯积乆益狎麋忘己之麋也出门外见犬与为戯外犬共杀之麋至死不悟【栁文临江之麋】
