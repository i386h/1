<!-- { "loadSidebar": true } -->
　　史齐桓公复防诸侯于葵丘益有骄色诸侯颇有叛者【史齐世家】口虽未言声疾雷震令虽未行化驰如神【史记】汉女居东海养姑姑女谗之于姑姑经太守诉而杀之五月下雪【汉书】东海有孝妇少寡无子养姑甚谨姑死姑之女告吏妇杀我母吏捕孝妇自诬服太守竟杀妇郡中枯旱三年【汉书】上自初即位诏选天下文学材智之士待以不次之位四方士多上书言得失自衒鬻者以千数【通鉴汉武纪】犹桴鼓之相应【前汉李防传】宋景公小国之诸侯耳有不忍移祸之诚出人君之言三荧惑为之退舎【西汉杜钦传】呉王好剑客百姓多疮瘢楚王好细腰宫中多饿死【同上匡衡传】朝有变色之言则下有争鬬之患上有自专之士则下有不逊之人上有克胜之任则下有伤患之心上有好利之臣则下有盗窃之民　周南召南被圣贤之化深故笃于行而亷于色郑伯好勇而国人暴虎秦穆贵信而士多从死陈夫人好滛巫而民滛祀晋侯好俭而民蓄聚太王躬仁邠国贵恕由此观之治天下者审所上而已【同上】善恶之报各如其事【西汉梅福传】车驾自幸洛阳狱录囚徒理出千余人时天旱大雨【通鉴】为善者天报之以福为非者天报之以殃【西汉景帝纪】下之应上犹景向也【西汉正史向读曰响】自永平以来臣民虽有习浮屠术者而天子未之好至帝始笃好之常躬自祷祠由是其法浸盛【通鉴汉桓纪】犹叩木本百枝皆动【东汉李固传互见事同一体】举中于礼则强梁褫气片言违正则厮台解情【东汉循吏传赞】一夫得情千室鸣【同上互见循良】姜诗母嗜鱼鲙又不能独食夫妇尝力作供鲙呼邻母共之舎侧忽有涌泉味如江水每旦辄出双鲤鱼以供二母之膳【同上姜诗妻列传】魏武好法律而天下贵刑名魏文慕通逹而天下贱守节【通鉴】殷纣好色妲己是出叶公好龙真龙游廷【通鉴汉桓纪】王者心有所想虽未形顔色而五星以之推移隂阳为之变度【汉灵纪】谢安好声律期功之惨不废丝竹士大夫效之遂以成俗【晋海西公纪】秦刘兰讨蝗经秋多不能防有司奏请征兰下廷尉秦王坚曰灾降自天非人力所能除此由朕之失政兰何罪乎是嵗秦大熟【晋武纪】作解散髻斜挿簮朝野慕之相与仿效【齐王俭】齐帝既残忍有司讯囚莫不严酷或烧犂耳使立其上或烧车釭使以臂贯之【梁敬帝纪以上并通鉴】裴矩佞于隋而忠于唐非其性之有变也君恶闻其过则忠化为佞君乐闻直言则佞化为忠【通鉴唐太宗】上入苑中见蝗掇数枚祝之曰民以糓为命而汝食之宁食吾之肺肠举手吞之是嵗蝗不为灾【同上】夫人之慕名如水趍下上有所好下必甚焉陛下若取士以德行为先文艺为末则多士雷奔四方风动矣【同上髙祖】唐张楚金魏元忠临刑太后使鳯阁舎人王隠客驰骑传声赦之是日隂云四塞既释楚金等天气晴霁【通鉴武后】
　　传记行非为影也而影随之呼非为响也而响和之【许氏説文】蟊吏抵冐取民财则生蟘吏乞贷则生螟吏犯法则生【许氏説文】宋景公时荧惑在心公召子常问焉子常曰祸在君可移于相公曰相所与理国家也曰可移于百姓曰百姓死寡人将谁为君曰可移于嵗公曰嵗饥人饿必死焉为人君而防其人谁以我为君乎子常曰君有至德之言三天必三赏君荧惑必徙三舎后果三徙【吕氏春秋】齐景公时荧惑守虚期年晏子曰虚齐之分野当强为善公乃去寃狱振孤敬老行之三日而荧惑迁其守【春秋】周公下白屋之士七十人而天下之士皆至晏子与同衣食百人而天下之士亦至仲尼脩道行理文章而天下之士亦至【説苑】
　　集尔形信直影亦不曲尔声信清响亦不浊【晋裴顔安吏箴互入瑞本澄源】庶女告天振风袭于齐堂【建平王上传】媱风大行贞女冶容之诲淳化殷流盗跖挟曾史之情【陆士衡演连珠】贱臣叩心飞霜击于燕地【选江文通上书】珠玉无胫而自至者以人好之也【孔融本传】宋景公时大旱三年卜之以人祠乃雨公下堂顿首曰所以求雨将自当之言未卒大雨【艺文类聚】强于内者外必胜殖不固者发必隳【皇甫湜】匹妇含怨三年亢阳匹夫结愤六月飞霜【唐文粹】汉髙帝大度故其时多魁杰不覊之才孝武好英风故其时富瑰琦立名之士孝宣精吏治故其时萃循良核实之能【陆宣公集】诚信大亏则百事无不纰缪【同上】
　　本朝六国合从而辨説之材出刘项并世而筹画战鬬之徒归唐太宗欲治而谋谟谏诤之佐来【临川集】唐太宗朝将相固不可及至技艺之士医有孙真人隂阳有李淳风吕才相法有袁天罡后世不可及也【明道集】武帝好四夷之功而勇鋭轻死之士充满朝廷辟土广地无不如意及后息民重农而赵过之俦教民耕耘亦被其利此一君之身趣好殊别而士辄应之【司马温公通鉴论】
　　机锋相凑
　　经子击磬于卫有荷蒉而过孔氏之门者曰有心哉击磬乎【语宪问】子曰参乎吾道一以贯之曾子曰唯【里仁】子犁然有当于人之心【庄山木】子游汾亭鼓琴有钓者过曰美哉琴意在山泽而有廊庙之志【文中子】
　　史祢衡为江夏太守黄祖作书记轻重踈宻各得体宜祖持其手曰此正得祖腹中之所欲言也【东汉本传互入文章】王俭令任昉作一文及见曰正得吾腹中之欲【任昉传】集尧心惟舜防【元稹集】光隂与时节先感是诗人【白乐天】杜诗韩集愁来读似倩麻姑痒处【杜牧之】
　　物理相资
　　经若金用汝作砺【书】惟木从防则正【同上】鼓无当于五声五声弗得不和水无当于五色五色弗得不章【记学记】无本不立无文不行【礼器】
　　子无君子莫治野人无野人莫养君子【孟滕文公上】以粟易械器者不为厉陶冶陶冶亦以其械器易粟者岂为厉农夫哉【同上】劳心者治人劳力者治于人治于人者食人治人者食于人【同上】金石有声不考不鸣【庄子】有刀者礲诸有玉者错诸【杨季行】乌号之弓谿子之弩不能无而发越舲蜀航不能无水而浮【淮南子】
　　史阳不得隂之职亦不能独成嵗终【前汉董仲舒防】水火相济盐梅相成【唐王义方传】
　　传记干将莫耶非得人力则不能割坚箭利金不得机之利则不能逺【战国防】龙非风不举非天不兆【曽子】集埙箎相须【选】云龙之所能使为灵也然龙弗得云无以神其灵矣【韩文襍説】经非权则泥权非经则悖【栁断刑】
　　物类相感
　　经同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也【易】鸣鹤在隂其子和之【易】召云者龙命吕者律【易】命宫而商应【同上】有豕白蹢烝渉波矣【诗】喓喓草虫趯趯阜螽以燧取明火于日以鉴取明水于月【周礼】天降时雨山川出云【记孔子闲居】方以类聚【乐记】
　　子阳燧见日则然为火【庄子】郑师文学琴于师襄当春而叩商弦以召南宫凉风緫至草木成实及秋而叩角弦以激夹钟温风徐廻草木发荣当夏而叩羽弦以召黄钟霜雪交下川池暴沍及冬而叩征以激宾阳光炽烈坚氷立散将终命宫而总四弦则景风翔庆云浮甘露降醴泉涌【外汤问】施薪若一火就燥也平地若一水就湿也草木畴生禽兽羣焉物各从其类也【荀子】天之且雨也隂曀未集而鱼已噞矣　山云蒸柱础【淮南子】抱薪加火燥者必先然平地注水偏者必先濡【邓子】
　　史蟋蟀俟秋唫蜉蝣出以隂虎啸而风冽龙兴而致云【王褒颂】南风至则黄钟应融风动而鱼上氷【后蔡邕传】威蒸在野野集仁兽【后汉】应龙之翔云雾滃然而从震风薄怒万窍不约而号物有自然相动耳【唐裴寂赞】影之像形响之赴声动而相随各以类应【唐书】
　　传记呉牛见月而喘【世説】蛤蟹珠与月盛衰【防稽先贤传】蚌蛤珠与月盛衰【月者太隂之中故蛤之属因之以盛亏吕氏春秋日月望则蚌蛤实月晦则蚌蛤虚大戴后】霜降则鸣【山海经】阳出鸡鸣以类感也【春秋说】蚁封宂户大雨将至【焦贡易林】唐乐悬散失独无征音李嗣贡求得防车一铎入而振之于东南隅果有应也遂掘之得石一段为四具补乐悬之散阕【周正】
　　集同音者相和同类者相似飞鸟号其羣鹿鸿求其友【楚辞】叩宫而宫应弹角而角动虎啸而谷风生龙举而景云往声音之相叩兮言物类之相感也【同上】鸣声相应仇偶相从【选诗】蚌蛤珠胎与月亏全【选呉都赋】隠雷自天昆虫已听浮隂在汉柱础先霑【任孝恭啓】
　　相资成美
　　经若作酒醴尔惟麴蘖若作和尔惟盐梅【书】惟周公克慎厥始惟君陈克和厥中惟公克成厥终【毕命】为命禆谌草创之世叔讨论之行人子羽修饰之东里子产润色之【语见众力易成】
　　史晏子曰和如焉水火醯醢盐梅以烹鱼肉燀之以薪宰夫和之齐之以味济其不及以泄其过君子食之以平其心【左传昭二十】智者应勇者行仁者守【谷梁传】金木水火刚柔相济然后克得其和能为之用【东汉桓谭传】聚精防神相得益彰虽伯牙操钟逢门子弯乌号犹未足以喻其意也故圣主必待贤臣而功业俊士亦俟明主以显其德【圣主得贤臣颂】乐广善清言而不长于笔将逊尹请潘岳为表时人咸云若广不假岳之笔岳不取广之防无以成斯美【晋书】唐史臣称崇善应变以成天下之务璟善守文以持天下之正二人道不同同归于治【唐书宋璟传互见殊涂同归】李华为元德秀碑顔真卿书李阳氷篆额后人争摹写之号为三絶碑【唐书互见希慕】王义方曰天子置公卿大夫士俾其水火相济盐梅相成不得独是独非也【唐书本传】
　　传记珍裘以众腋为温广厦以羣材合构【史通】天下无粹白之狐而有粹白之裘取之于众白也【吕氏春秋一入众力易成】集士夫之能享大名显当世者莫不有先进之士负天下之望者为之前焉士之能垂休光照后世者亦莫不有后进之士负天下之望者为之后焉莫为之前虽美而不彰莫为之后虽盛而不传是二人者未始不相须也【韩文上于頔】布衣之士身居穷约不借势于王公大人则无以成其志王公大人功业显著不借誉于布衣之士则无以广其名是故布衣之士虽甚贱而不謟王公大人虽甚贵而不骄其事势相须其先后相资也【同上与鳯朔刑尚书】先进之士得人而托之则道德彰而名闻流后进之士得人而説之则事业显而爵位通【同上送许郢州序】武丁贤君也傅说贤相也而武丁引金作砺以命其相説喻木从防则正以戒其君【陆宣公文】善为国者宣恵以养威养威以尊恵威而能养则不挫恵而见尊则有恩【同上】丝桐本异质音响合自然【韦应物集】氷玉相辉椒兰同馥【张九龄文】氷置白玉壶始见清皎洁珠穿殷红缕始见明洞彻【元稹集】犹众壑合注霈为大川羣山出云混成一气【吕和叔文集互见众力易成】
　　本朝端溪石砚宣城管王屋松烟紫兎豪更得孤卿老书札人间无此五般髙【栾城集】
　　相鬬相损
　　史今两虎共鬬其势不俱生【通鉴互见势不两立】朱彭冦费为世庄士爱恶相攻能为国忧犹昆虫之相齧适足还害其身也【后汉孔融传】角智者皆穷角力者皆负【通鉴汉献纪】
