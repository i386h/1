<!-- { "loadSidebar": true } -->
　　郡沿革禹贡冀兖二州之域天文室壁分野本商旧都周封武庚于此春秋为晋地战国为魏卫二国之境秦属东郡汉置魏郡治东汉分魏郡为东西部置都尉魏置阳平郡晋因之刘宋尝置东阳平郡前燕于此置贵乡郡寻省后周置魏州隋改州为武阳郡唐武徳中复为魏州治贞观初置都督府龙朔初改为冀中咸亨中复为魏州天寳初改为魏郡属河北道魏博节度治此乾元初复为魏州号曰天雄军【地理沿革表】
　　县沿革元城春秋时沙麓地汉置元城县　莘春秋卫地隋置莘县　大名本汉贵乡地五代唐改为广晋县汉改大名县　内黄殷河亶甲居相春秋时襄公防于柯皆此地汉置内黄县　成安本春秋晋干侯地后魏置成安县　魏周时地名洹水战国时为魏武侯别郡汉置魏县　舘陶本春秋晋防氏邑汉置舘陶县　临清本汉清源县地后魏置临清县　夏津本汉鄃县唐为夏津县　清平本汉清阳县地隋改为清平县　冠氏本春秋晋冠氏邑隋置冠氏县　宗城本汉广宗县隋改宗城县【地理沿革表】
　　形胜沙麓山在府东春秋沙麓崩晋史卜之后六百年当生圣母后汉王翁孺一门二后果应此兆　惬山在大名县北汉王延世于此筑丘塞河惬人心故名　弇山在莘县北山有显仁庙左传齐闾丘婴出奔于弇即此　望冈在内黄县东南其上髙平可逺望也　陶山在舘陶县南禹贡导水东至舘陶即此　琉璃井在临清西南甃以琉璃泉甚清烈　成安君庙在成安治西北祠陈余于此鄃城在夏津县界汉封吕陀栾布为鄃侯皆此地　黄河故道在舘陶西南汉河决于舘陶即此　漳河在元城西南其流冲浊迁徙不常　卫河在府南其流颇清　骑僊楼　喜雨亭　雪香亭　晩香亭　许公亭归雁亭　望春亭　百花坞　东园梨园并在府治　金堤在府东延袤千余里汉时筑
　　以障河者【舆地纪胜】
　　人物汉冯杨宣帝时为农太守有八子皆为二千石人号万石君家　盖寛饶以明经为郡文学举方正对防髙第奉公不避权要终司校尉　杜邺为荆州刺史政寛厚元夀初以贵戚封侯　冯勤杨曽孙光武时为郎中精勤进忠赐爵闗内侯　栾巴通经典有技术为永昌太守尝噀酒救成都之火其事竒验　晋束晳性寡欲不营赀产举孝亷茂才皆不就太康中旱为邑人请雨雨三日如注官至尚书郎　唐沈佺期举进士为脩文舘学士弟全交全寜皆有文学　郭震少有逸材为太学生常捐钱四十万助贫人之丧年十八举进士后封代国公　栢良器少有异质王奂常称额似临淮王面似顔平原后为将年二十四身经战阵六十二次以功封平原王图形凌烟阁　张万福三世明经少学骑射徳宗朝拜濠州刺史尝因阳城等论事大言曰朝廷有直臣官至左金吾将军图形凌烟阁　皇朝李继勲性质直初加检校太尉累迁至同平章事弟继偓亦武勇官至都指挥使　曹翰少为小吏从太祖太宗征伐四方皆有大功歴千牛卫上将军　栁开幼警悟豪勇举进士歴官诸州皆有政绩太宗以文臣有武畧擢知寜邉军有著书行世　刘安世登进士第不就选从司马光学问尽心行已之要光教之以诚自不妄语始调洛州司法歴台諌言事刚直时人目之为殿上虎尝自叹曰吾欲为元祐全人见司马光于地下【舆地纪胜】集百代功勲一日成三年五度换双旌闲来不对人论战难处长时自请行旗下可闻诛败将阵头多是用强兵当朝面受新恩去为报妖星不教生　功成谁不拥藩方富贵还须是本乡【并王建】汉家箫鼔空流水魏国山河半夕阳【白乐天】魁宿绚光临分野台星焕彩烛名都【前人】汉家东郡国唐代义成军日月乾坤里山河晋魏分一书褒美徳九锡賛殊勲二杰今安在西山空白云【厐云卿】本朝庆厯二年建为北京八年始置大名府路熙寜六年省大名县为镇入元城治政和六年徙大名县治为南乐镇熙寜六年省洹水县为镇入成安熙寕五年省永济为镇入舘陶熙寕二年割平县清平熙寕五年省临清为镇以宗城县入【沿革表】长河终嵗足悲风亭古台荒半倚空惟有燕归时最早栁含防緑杏粘红东风杨栁杏花飞曽伴先生酒一巵前軰风流那复见小亭烟雨谩相思　沙麓百战塲舄卤不敏树【并欧阳脩】开徳府【倚郭一　濮阳外县六　观城　临河　清丰　卫南　朝城　南乐】
　　镇寜军节度
　　郡号澶渊
　　郡沿革天文室壁分野禹贡冀兖二州之域春秋时地名澶渊属卫秦为东郡地汉为顿邱县地属魏郡晋为顿丘郡及魏郡地隋为东郡及武阳郡地唐置澶州又分置澶水县贞观中废州以县属魏州后复置五代晋陞镇寜军本朝陞为开徳府【沿革表】
　　县沿革濮阳古颛顼之墟曰帝丘晋徙治濮阳　观城本古之观国隋改观城县　临河以地近黄河故名清丰古顿丘地唐改为清丰县以孝子张清丰故名卫南以地在卫水之南　朝城本春秋卫国东北地唐改为朝城以县东有古庙古城故名　南乐本汉乐昌县五代唐改南乐县【同上】
　　形胜洪洋山在郡东南秀丽崚嶒为一郡之望　卫阳山在府东南居卫之阳　秋山在清丰县西山海经云帝喾塟于此山　淇水在临河东南绵丽太行而东入于海　澶水在清丰西伏流至古繁水城西南谓之繁泉　御井泉在府治南　放鹤池在观城境相传卫灵公养鹤之所　二贤堂在朝城县境上有臧洪陈荣祠人物上古苍颉生而神圣有四目始制文字以代结防之政　汉索卢放以尚书教授子弟千余人光武徴为諌议大夫数献忠谠　成公蕳家世二千石与周馥齐名官至散骑常侍　南北朝李崇性寛厚有谋事魏为荆州刺史氐人作乱讨平之累迁徐州大都督　董徴身长七尺通经史事魏四门小学士教授诸王累迁光禄大夫　隋华秋家贫佣赁以养母母终负土成坟郡县以事闻旌表之　唐张公瑾贞观初为代州都督有惠政　南霁云同张廵守睢阳城陥死节　皇朝陈兴事太宗屡从征伐斩获甚众官至都指挥使　陈琰进士及第累官监察御史父丧哀毁墓上生连理枝孝感所致　赵延进从太宗讨幽州以督造战具有功迁大将军　张田登进士第以欧阳脩荐通判广信军歴知数州政有贤绩常作敛忠堂绘古清刺史像日夕拜之官至龙图阁学士【并舆地纪胜】
　　集南星中大火将子涉清淇西林映防月征斾空自持碧潭去已逺瑶华折遗谁君问辽阳戍摇摇天际旗【陈子昂】古塔对河堧长林幽淇口【髙适】溟漫望云海萧条聼风水　蚕农有时节田野无闲人临水狎渔商望山怀隐伦　野寺荒台晩天寒古木悲空阶有鸟迹犹似造书时【并同上】
　　本朝建寕四年建为北辅五年陞为辅郡宣和二年罢辅郡仍河北东路皇祐元年省观城入濮阳四年复庆厯四年徙清丰县治徳清军即县置军使州熙寕六年省顿邱入清丰崇寕四年以朝城南乐来开徳府【沿革表】祖帐飘堤栁邉北来飞盖复翩翩追随不忍轻言别回首城楼没晩烟【梅絜】能吏于今少春令及此行英雄余战伐犴狱寄亷平【陈无已】
　　沧州【倚郭一　清池外县四　无棣　塩山　乐陵　南皮】横海军节度
　　郡号景城
　　郡沿革天文箕尾分野禹贡冀州之域春秋战国时为燕齐二国境汉置渤海郡治浮阳东汉徙治南皮晋为渤海国宋为渤海郡后魏置沧州隋为渤海郡治阳信地后徙治清池唐改沧州天寳初改景城郡乾元初复为沧州唐末置义昌军五代梁为顺化军唐改横海军本朝省长芦入渭地【沿革表】
　　县沿革清池汉渤海郡地隋改为清池县　无棣本春秋无棣邑汉属渤海郡　塩山本汉髙城县隋置浮水县寻改塩山县以地有塩山故名　乐陵周时为齐北境汉为阳信县地属渤海郡隋置乐陵县　南皮本汉旧县因章武有北皮亭故此曰南皮【同上】
　　形胜箧山在塩山县东南四十里一名峡山　塩山在县东南以地产塩故名　汉武台在盐山县相传汉武帝所筑　燕友台在南皮县东魏文帝筑台于此以燕友故名　观台在南皮县曹操擒袁谭处　浮河在州南浮水之阳　毛河在州西南东北入海　汤通河在清池县东唐开元中开　尹吉甫墓在南皮县西三十里赵武灵王墓在州城东南有庙　隽不疑墓在南皮
　　县东南　木门城在州西北春秋魏侯弟鱄出奔晋托于木门即此　丱兮城在塩山县东北秦始皇发童男女千人至海求蓬莱仙因筑此城　五垒城在清池县西南汉宣帝封河间献王子雍为景城侯五子分居城中俗呼五垒城　盟亭在州境内燕齐二国常结盟于此　鐡狮子在州城内开元寺五代周世宗时所铸【纪胜】人物汉鲍宣好学汉成帝朝举孝亷为郎官至諌议大夫以直忤宰相下廷尉太学儒生救者千余人　巴肃值窦武谋诛宦官遇害甚多肃自诣县死贾琮立碑记之　隽不疑治春秋为郡文学进退必以礼昭帝时擢京兆尹吏民敬其威信其母甚贤常教戒故不疑为吏严而不残　晋石苞雅旷有智而容仪伟丽累官大司马其子崇为脩武令有能名财业丰积室宇宏丽庖膳穷水陆之珍　南北朝李铉家素贫常春夏务农秋冬入学从李用仁受毛诗尚书北齐时迁国子博士　唐髙适宗时举有道科官至諌议大夫负气敢言权近侧目五十始学诗即工传布甚广　贾耽天寳中举明经迁汾州刺史政有异绩累官尚书同平章事耽嗜观书老益勤尤悉地里世谓淳徳有常者　皇朝索相开寳举进士释褐郓州司理叅军州有大狱千五百人相按鞫事随以白抚爱闾阎兴利革民甚便之　张知白同中书平章事在位重名器无毫髪之私虽贵显清约如寒士　张凝少勇武倜傥为殿前都虞善抚士卒赏赐多以犒师家无余赀赠章徳军节度【同上】
　　集自叹马卿长病还嗟李广未封侯　棠梨宫里瞻龙衮细柳营前着豹裘　芳草伴人还易老落花随水亦东流山当睥睨常多雨地接潇湘畏及秋惟羡君为周柱史手持黄纸到沧州【并李从一】
　　本朝熙寕四年省饶安县为镇入清池政和二年改巷姑曰海清治平中徙无棣县治保顺军即县治置军使州熙寕二年徙乐陵治咸平郡熙寜六年省临津县入南皮【沿革表】解组沧溟畔擕家紫翠间地临双巷胜天与两年闲茅屋静闻雨竹篱疎见山【陈伯和】沧城近河嵗増隄防犹惧奔溢矧妄有开凿乎【髙赋上三塘泊赋】潇水悠悠天际来夹江古木抱山廻栅中人物不满把日晏市散多苍苔九嶷巉天古云埋遥想帝子龙车回【沈睿逹】荒湾野水气象古高林翠阜相回环新篁抽筒添夏影老卉乱发争春妍【欧阳永叔】一麾新命古三齐白首沧州愿已违轩冕从来为外物山川信美独思归长天极目无飞鸟积雪生光射落晖【同上】
　　冀州【倚郭一　信都外县五　蓚　南宫　枣强　武邑衡水】
　　郡号信都
　　州沿革天文昴毕分野禹贡冀州之域春秋晋东阳地秦属钜鹿郡汉为信都县立信都国于此景帝时改广川国后复信都国东汉名安平国后置冀州治此晋改长乐国后魏改长乐郡隋为信都郡唐改冀州寻改魏州后复旧名天寳初改信都郡乾元初复冀州治信都县本朝増置武安军【沿革表】
