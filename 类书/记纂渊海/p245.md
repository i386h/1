<!-- { "loadSidebar": true } -->
　　史淳于髠曰狐裘之敝不可补以黄狗之皮【史齐世家】世之学老子者则绌儒学儒学亦绌老子道不同不相为谋【史老子传】孟轲曰持方枘欲纳圜凿其能入乎【史孟轲传】犹戎翟之与于越不相入明矣【注阙】　犹以乡饮酒之礼理军市也【前梅福传】以水投石莫之受也【西门】造萧何律于唐虞之世则誖矣作叔孙通仪于夏商之世则惑矣建娄敬之策于成周之世则谬矣谈范蔡之説于金张许史之间则狂矣【扬雄传】夫邪正之人不宜共国亦犹氷炭不可同器【通鉴汉灵纪】李德裕曰正人指邪人为邪邪人亦指正人为邪【同上唐文宗纪】南衙北司互相矛盾【同上唐懿宗纪】李纲曰臣言如持水纳石【唐书】时不容我我不时徇【同上】
　　传记崔篆曰吾闻伐国不问仁人战阵不访儒士【东观汉纪】加粉黛于壮夫服纨绮于髙士【刘知防史通】军容不入国国容不入军【司马法】
　　集圆凿而方衲吾固知其龃龉而难入【宋玉九辨】氷炭其不可以相并兮方圆之异形势不可相错荼荠不同畆【同上】虐暑熏天不减坚氷之寒涸隂凝地无累陵火之热【选演连珠】枭鸾不接翼【运命论】代马不思越越禽不恋燕【李太白】君平既弃世世亦弃君平【同上】古诗淡无味不称今人情【白乐天】钟梵避笙歌【同上】还似今朝歌酒席白头翁入少年场繁丝与促管不解换渔歌　浊水清尘难防合【同上】下
　　有矜乎能上有矜乎位虽恒相求而不相遇【韩文】兰艾不同香自然难为和【孟东野】市井不容义　乃知田家春不入五侯宅【同上】一薫一莸善齐不能同其器方凿圆枘良工无以措巧心【唐文粹】
　　本朝先生善鼔瑟齐国好吹竽操竽入齐人雅郑亦复殊【临川集】世好竞辛咸古味殊淡泊【欧公集】古货今难卖花开少年事不入老夫目【同上】学古居今持方入圆【同上】君子小人如氷炭决不可以同器【东坡荅黄鲁直书】不应太草晞价咸阳市【山谷】古来贤逹人不争咸阳市　落落与时背【山谷诗】
　　强不敌众
　　史张仪説赵曰大王收率天下以摈秦秦兵不敢出函谷闗【通鉴周赧王十五年】
　　传记麋鹿成羣虎豹避之飞鸟成列鹰鸷不击【説苑】刘裕谓沈田子曰猛兽不如羣狐卿等十余人何惧王镇恶【通鉴晋安】
　　集猛虎虽云恶亦各有朋侪羣行深谷间百兽望风低自矜无当对气性纵以乖匹侪四散走猛虎还孤栖狐鸣闻四旁乌鹊从噪之出逐猴入居虎不知所归谁云猛虎恶中路正悲啼豹来衔其尾熊来攫其頥猛虎死不辞但慙前所为【韩文】
　　因文致穷
　　集相如逸才亲涤器子云识字终投阁【杜诗】但防古来盛名下终日坎防纒其身　本卖文为活翻令室倒悬文章憎命逹【杜诗】诗人多蹇如陈子昻杜甫各授一拾遗而迍剥至死李白孟浩然不及一命穷悴终身近日孟郊六十终协律郎张籍五十未离一太祝【白乐天】爱诗爱酒爱琴客多贱多愁多苦辛中散步兵终不贵孟郊张籍过于贫【同上】诗人多蹇厄　文士多数竒诗人尤命薄方知自残者为有好文章　不用更教诗过好折吾
　　官职是声名【同上】六经作孔子削迹不粒矣孟子述子舆坎坷齐鲁矣马迁以史记祸雄以太法言穷杜甫李白王江寕皆相望于穷者也【孙可之文】吾闻淫畋渔者谓之暴天物天物既不可暴又可擿刻削露其情状乎使自萌卵至于槁死不得隠伏能不致罚耶长吉死东野穷玉谿生不挂朝籍而死正坐是哉【陆鲁望】倚诗为活计从古无多肥【孟东野】
　　本朝至于文人其穷也固宜劳心以耗神盛气以忤物未老而先病无恶而得罪鲜不以文者【东坡邵茂诚诗集序】诗人例穷蹇秀句出寒饿【东坡诗】骚人长负一秋悲　诗人固长贫　古来百巧出穷人　诗从肺腑出出辄愁肺腑【并同上】好衣不近节士体梁肉似怕腹中书【鲁直】管城子无食肉相【同上】
　　因才取祸
　　子夫柤棃橘柚果蓏之属实则熟剥则辱大枝折小枝泄此以其能苦其生者也故不终其天年而中道夭自掊击于世俗者也物莫不若是【庄子人问世】丰狐文豹栖于山林伏于岩穴静也然且不免于网罗机辟之患者其皮为之灾也【庄子】山林自冦也膏火自煎也桂可食故伐之漆可用故割之【同上】直木先伐甘井先竭【山木】呉王浮于江豋乎狙之山有一狙焉委蛇攫见巧乎王王射之敏给抟捷矢王命相者趋射之狙就死王顾谓其友顔不疑曰之狙也伐其巧恃其便以敖予以至此殛也戒之哉【杂篇并庄子】强自取柱柔自取束【荀子】质的张而弓矢至焉林木茂而斧斤至焉【同上】其文好者身必剥其角美者身见杀【文子】铎以声自毁膏烛以明自烁故子路以勇死苌以智困【淮南子】翠饰羽而体分象美牙而身丧蚌懐珠而致剖兰含香而遭焚【金楼子】翠以羽自残以智自害若欲翠敛翮于刚丘之林则解羽之患永脱曳尾于谷之泥则钻灼之悲不至【列子】山狙见巧终必招害含竒佩美衒异露才者未有不以此伤性毁命者也
　　【同上】鸣铎以声自毁膏烛以明自消【文中子】
　　史子产曰象有齿以焚其身贿也【左襄二十四】贾生以为汉兴当改正朔易服色定官名兴礼乐悉草具其事悉更秦之法诸律令所更定及列侯悉就国其説皆自贾生发之绛灌之属尽害之天子乃以为长沙王太傅【史记本传】屈原博闻强识明于治乱为宪令草藁未定上官大夫欲夺之平不与因谗之王怒疏平作离骚既疏不复在位顷襄王立迁之江南【史记同上】呉起相楚明法审令捐不急之官废公族疏逺者以抚养战鬬之士要在强兵破驰説之言从横者南平百越北并陈蔡却三晋西伐秦楚之贵戚尽害呉起【史记同上】勇畧震主者身危功盖天下者不赏【史淮隂传】杨脩有俊才为丞相曹操主簿尝出行筹操有问外事乃逆为答记勅守舎儿若有令出依此通之既而果然操怪其速亷之知状忌脩后因事杀之【后汉】薰以气自烧膏以明自销【西汉两龚传】
　　传记晁错以智死【汉书桓谭传】奸人多才未必不为患故酆舒以俊死而邓祈以辨亡【汉书桓谭传】奸人折枝膏腴坏骨【文心雕龙】清受尘白受垢青蝇所汚常在练素【论衡】有髙世之功者必负遗俗之累有独知之虑者必被庶人之怨【战国策】天寳中刘希夷王昌龄祖咏张若虚孟浩然常建李白杜甫虽有文名俱流落不偶恃才浮诞而然也【明皇杂录】木摧于秀兰烧以薰【晋书安平王孚赞】
　　集行髙于众人必非之【文选李萧逺运命论】木秀于林风必摧之堆出于岸流必湍之【同上】咸美羽以丰肌【孔翠】故无罪而皆毙徒衔芦以避缴终为戮于此世苍鹰鸷而受緤鹦鹉慧而入笼【张华鹪鹩赋】兰薫而摧玉缜则折物忌坚芳人讳明防【选祭屈原文】薰膏自消铄【唐文粹】麝懐香以贾害狙伐巧而招射　象之有齿以焚其身鱼之贪饵必曝其鳞【同上】子胥既弃呉江上屈原终投湘水濵陆机雄才岂自保李斯税驾苦不早华亭鹤唳讵可闻上蔡苍鹰何足道【李太白】漆有用而割膏以明自煎【杜诗】有味之物蠧蚀必生有才之人谗言必至【刘賔客】老被刳肠不如无神灵【白乐天】多材非福禄薄命是聪明【同上】因知早贵多才子不得多时在世间　膏明自爇縁何事【同上】士脩而谤兴德髙而毁来【韩文】凡物之生不愿为材牺尊青黄乃木之灾【韩公祭栁子厚】寳玉忌出璞出璞先为尘松栢忌出山出山先为薪【孟东野】木直先自冦石坚亦他攻【张九龄】玉坚而折膏明自焚齿由刚折膏为明铄【同上】
　　本朝山鸡照緑水自爱一何愚文采为世用适足累形躯【临川集】木有瘿石有晕犀有通以取妍于人皆物之病也【东坡】膏明兰臭俱自焚象牙翠羽残其身【同上】
　　因言取祸
　　经祸从口出【易頥卦正义】惟口起羞【书説命中】匪舌是出维躬是瘁【诗】口费而烦易出难悔易以溺人【记缁衣】君子溺于口【同上溺口舌所覆也】御人以口给屡憎于人【语】
　　子多言多败口是祸之门也【家语】语及所匿之事如此者身危矣【韩子】言有召祸【荀子】伤人之言深于矛防【同上】祸莫大于多言【文中子】言怪则招忧【扬子】口舌者患祸之宫亡防之府也【家语】言失之害非惟锋刃【列子】
