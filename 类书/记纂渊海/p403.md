<!-- { "loadSidebar": true } -->
　　集月明星稀乌鹊南飞绕树三匝无枝可栖【曹操】五色云间鹊飞鸣天上来【李白】今日乌鹊喜欲报凯歌归　门鹊晨光起【杜诗】鹊鸣声楂楂　家人祝喜鹊【韩集】
　　本朝鲜鲜毛羽耀朝晖红粉墙头緑树枝日暖风轻言语软应将喜报主人知【六一集】月明惊鹊未安枝　柯侯古循吏悃愊真无华仁心格异族两鹊巢其衙但恨不能言相对空楂楂【东坡】
　　雀
　　经谁谓雀无角何以穿我屋【诗】雀入大水化为蛤【记】子一雀适羿羿必得之以天下为之笼则雀无所逃以隋侯之珠而弹千仭之雀【庄子】万雀不能抵一鹰【抱朴子】史杨由少习易有大雀夜集库楼上太守亷范以问由对曰郡内当有小兵后广柔县蛮夷反杀伤长吏【后汉书】潘岳初生有一雀止其母左肩占者咸言富贵之征【北史】开元二十二年渝闗虫食田稼蔓延入平州俄顷有羣雀来食此虫一日食尽平州稼无伤者【唐书】
　　传记立夏雀子飞【易通卦验】明珠弹雀贵不当也【太经】雀一名嘉賔【古今注】庄辛谓楚王曰夫雀仰栖茂树鼓趐奋翼自以为无患不知夫公子王孙左挟弹右摄丸以加其颈也【战国策】孔子见罗者所得雀皆黄口也孔子曰黄口尽得大雀独不得何也罗者对曰黄口从大雀者不得大雀从黄口者得孔子顾谓弟子曰君子慎所从【家语】任城魏肇之初生有雀飞入其手占者以为封爵之祥【异苑】杨宣为河内太守行县有羣雀鸣桑树上宣曰前有覆车粟此雀相随欲徃食行数里果有覆车粟【益部耆旧传】集嗷嗷空城雀身计何戚促【李白】啅雀争枝坠　雀啄桞花黄　黄雀饱野粟羣飞动荆榛　篱雀暮喧繁【杜诗】乳雀飞檐楹【韩集】
　　本朝低昻枝上雀摇荡花间雨　乱雀啅丛棘　霜叶投空雀啅篱【东坡】雀喜宫成自相贺　寒雀四顾惊风枝【山谷】百千寒雀下空庭小集梅梢话晩晴特地作团喧杀我忽然惊寂无声【诚斋】
　　鸠
　　经宛彼鸣鸠【诗】仲春鹰化为鸠　季春鸣鸠拂其羽【记】史管辂至郭恩家有飞鸠来在梁头鸣甚辂曰当有老公从东方来豚一头酒一壶主人虽喜当有小故明日果有客如所占而射鸡作食箭从树间缴中数嵗女子流血惊怖【魏志】
　　传记长安张氏有鸠自外入户内张氏祝之曰鸠为祸耶飞上承尘为福耶来入我怀鸠飞入怀以手探之得一金带钩焉自是之后子孙昌盛资财万倍【捜神记】集白鸠之白谁与隣霜衣雪襟诚可珍　首农政鸣阳春【李白】春鸠鸣不停　鸠鸣暮求羣【韩集】
　　本朝天将隂鸣鸠逐妇鸣中林鸠妇怒啼无好音天雨止鸠呼鸠妇鸣且喜妇不亟还呼不已逐之其去恨不早呼不肯来固其理　斑然锦翼花簇簇雌雄相随乐不足抱雏出卵翅羽成岂料一朝还反目人言嫁鸡逐鸡飞安知嫁鸠被鸠逐　麦垅已深鸠唤雨　春原洗新霁緑叶暗朝日鸣声相呼知应荅如吹律　谁言鸣鸠拙无用雄雌各自知隂晴【六一集】夣里鸣鸠唤雨来【东坡】
　　鸽
　　传记张九龄家养羣鸽每与亲知书系鸽足上飞徃投之目为飞奴【开元天寳遗事】
　　集还见窓中鸽日暮绕庭飞【韦苏州】
　　本朝宗汝得一鸽性甚灵慧能致书于千里之外【遯斋闲覧】去年桞絮飞时节记得金笼放雪衣【东坡】
　　雉
　　经射雉一矢亡　离为雉【易】髙宗祭成汤有飞雉升鼎耳而雊【书序】雄雉于飞泄泄其羽下上其音　有鷕雉鸣雉鸣求其牡　如翚斯飞　雉之朝雊尚求其雌【诗】士执雉【周礼】雉曰防趾　孟冬雉入大水为蜃【礼记月令】　季冬雉雊【礼记同上】余子长矣能奉雉而从余矣　五雉为五工正【左传】山梁雌雉时哉时哉【论语】
　　子泽雉十歩一饮百歩一啄不期蓄乎樊中【荘子】
　　史鸿嘉二年有飞雉集于殿庭歴阶升堂而雊【汉书】鲁恭驯雉【见知县类】管辂至王直语有雄雉飞来直令辂作卦辂曰五月必迁至期果为渤海太守【魏志】武库封闭甚宻其中忽闻雉雊张华曰此必蛇化也开视之有蛇蜕焉【晋书】
　　传记鸬诸雉【命雉】雉【青质玉色】鷮雉【长尾走耳鸣】鸣雉【阙】
　　雉【似山雉而小冠】秩秩海雉【外雉而墨出海中山】鸐山雉【尾长赭色】翰雉鵫雉【今白鵫】翰江【亦名白雉尔雅】周成王时越裳献白雉【孝援神契】孙休好射雉羣臣谏荅曰虽为小物耿介过人朕之所以好也【语林】
　　集聿采毛之英丽兮有五色之名翚厉耿介之专心兮侈雄艶之姱姿　鸎绮翼而挝灼綉颈而衮背　摛朱冠之赩赫敷藻翰之陪鳃　伊义鸟之应敌【潘岳】雉之飞于朝日羣雌孤雄意气横出当东而西当啄而飞随飞随啄羣雌粥粥【韩文雉朝飞操】原头火烧静兀兀野雉畏鹰出复没将军欲以巧伏人盘马弯弓惜不发地形渐窄观者多雉惊弓满劲箭加冲人决起百余尺红翎白镞随倾斜将军顾笑军吏贺五色披离马前堕【雉带箭】麦陇青青二月时白雉朝飞挟两雌锦衣绮翼何离縰牧犊采薪感之悲　寕向草中耿介死不求黄金笼下生【李白】绣羽穿花他自得　山雉迎舟楫【杜诗】
　　本朝朝日飞雉雊东臯新雨余【六一集】雄雉曳脩尾惊飞向日斜空中纷格鬬防羽落如花【东坡】
　　杜防
　　传记杜防一名巂周瓯越间曰怨鸟【尔雅注】杜宇亦曰杜王自天而降称蜀帝死化为鸟名曰杜防亦曰子规【成都记】防即杜鹃也　姊归子规别名也【博物志】江介曰子规啼苦则悬于树自呼曰谢豹【张华注】杜防先鸣者吐血死尝有人行山中见一羣寂然聊学其声即死【杂爼】石谊未娶闻杜鹃声叹曰此物催人使归使我何所归邪【金台録】
　　集我见常再拜重是古帝魂生子百鸟巢百鸟不敢嗔仍为餧其子有若奉至尊　万事反覆何所无岂忆当殿羣臣趋【杜诗】岂思昔日居深宫嫔妃左右如花红【司空曙】蜀魄千年尚怨谁【罗邺】催归日未西【韩集】
　　本朝康节行洛阳天津桥闻杜宇声叹曰不及十年其有江南人以文字乱天下者乎【闻见録】夜入翆烟啼昼寻芳树飞春山无限好犹道不如归【范文正】
　　鸳鸯
　　经鸳鸯于飞毕之罗之　鸳鸯在梁戢其左翼【诗】史文帝问占梦周宣曰吾梦殿屋两瓦堕化为双鸳鸯此何为也对曰后宫当有暴死者上曰吾诈卿耳宣曰夫梦意也茍以形言便占吉凶言未卒黄门令奏宫人相杀【魏志】
　　传记鸳鸯雌雄未尝相离人得其一则一者相思死故谓之匹鸟【古今注】大夫韩凭【一作朋】其妻美宋康王夺之凭遂自杀妻与王共登台自投台下遗书于带曰愿以尸还韩氏而王怒令埋之二塜相对经宿忽有梓木生二塜上根下交枝上连其上有鸟如鸳鸯雌雄常栖其树【捜神记】鸳鸯交颈【变化论】
　　集鸳鸯兮噰噰【楚辞】客从逺方来遗我一端绮文彩双鸳鸯裁为合欢被　入门时左顾但见双鸳鸯鸳鸯七十二罗列自成行【古诗】愿作天池双鸳鸯一朝飞去青云山锦水东北流波荡双鸳鸯雄巢汉宫树雌弄秦草芳
　　宁同万死碎锦翼不忍云间两分张【李白】风鸳藏近渚沙暖睡鸳鸯　江槛俯鸳鸯【杜诗】尽日无人防防雨鸳鸯相对浴红衣【杜牧】雌去雄飞万里天云罗满眼泪澘然不须再结风波愿鎻向金笼始两全　鸳鸯可羡头俱白飞去飞来烟雨秋【李义山】俱来緑潭里共向白云涯音容相眷恋羽翼两逶迤　刷羽清江浦交颈紫山岑文章负竒色和鸣多好音【陈子昻】双丝绢上为新様连理枝头是故园翠浪万囬同过影玉沙千处共栖痕　烟浓共拂芭蕉雨浪细双游菡萏风【皮日休】
　　本朝鸳鸯终日爱水镜【山谷】无端一棹归舟急惊起鸳鸯相背飞【后山】
　　鸂鶒
　　传记鸂鶒水鸟毛有五彩色食短狐其在溪中无毒气【临海异物志】河南府伊阙县前大溪有一双鸂鶒见则僚佐有入台者【详见监察御史类】
　　集一双鸂鶒对沉浮　鸂鶒双双舞　故使笼寛织湏知动损毛防云莫怅望失水甚呼号六翮曽经剪孤飞卒未髙且无鹰隼虑留滞莫辞劳【杜诗】
　　鸥
　　子海上之人有好鸥鸟者毎旦之海上从鸥鸟逰鸥鸟之至者数百徃而不止其父曰吾闻鸥鸟皆从汝逰汝取来吾玩之明日之海上鸥鸟舞而不下也【列子】
　　传记鹥鸥也生藕叶上　名水鹗【仓颉觧诂】江鸥一名海鸥在涨海中随潮上下颇知风云若双飞至岸必风渔人及渡海者皆以此为【南越志】鸥之别类双鸣喈喈随潮徃来谓之信鸥【海物志】咸和二年飨万国有五鸥集太极殿前【晋起居注　中兴徴祥说曰殿非鸥所处鸥湖泽鸟也时苏峻作乱宫室被焚】
　　集摇曳双白鸥鸣飞沧江流宜与海人狎岂伊云鹤俦寄影依沙月沿芳春洲吾亦洗心者忘机従尔逰海客无心随白鸥　闲适白鸥去沙上自为羣【李白】清晖为羣鸥　泛渚白鸥轻　江渚翻鸥戯　狎鸥轻白浪白鸥元水宿　飘飘何所似天地一沙鸥　春鸥洗
　　翅呼　野静白鸥来　轻摇逐浪鸥　江浦寒鸥却思翻玉羽随意防春苗【杜诗】出门鸥鸟更相亲【栁集】本朝夕阳洲渚逺惟见白鸥翻【欧阳公】险夷一节如金石勲徳俱髙映古今岂止忘机鸥鸟信陶钧万物本无心【前人题韩魏公狎鸥亭】江南野水碧于天中有白鸥闲似我　鸣鸥本意愿秋江　唯有白鸥盟未寒【山谷】江鸥好羽毛玉雪无尘垢防没波浪间生涯亦何有【王介甫】觧记清波没白鸥　白鸥没没轻春水　浩荡沧溟没白鸥【后山】
　　鹭
　　经值其鹭羽值其鹭翿　振鹭于飞于彼西雝　振振鹭鹭于下【诗】
　　史张融年弱冠道士陆脩静以白鹭羽扇遗之曰此异物奉异人【南史】
　　传记鹭舂锄【尔雅　鹭一名舂锄歩于浅水好自低昻故曰防锄亦谓之独舂】一名属玉似防防【三辅黄圗】鹭水鸟好白而洁故谓之白鸟楚成王时有朱鹭合沓飞舞则复有赤色旧鼓吹曲有朱鹭是也【诗义防】有皎者鴼翩翩其飞【穆天子传】吴王夫差时有双鹭飞出鼓中而去【古今乐録】巴东有道士入屋烧香忽风雨至家人见一白鹭从屋中飞出雨止遂失道士所在【幽防録】集白鹭亦白非纯贞外洁其色心匪仁阙五徳无司晨胡为啄我葭下之紫鳞　白鹭闲时散飞去又如雪防青山云　白鹭拳一足月明秋水寒　白鹭下秋水孤飞如坠霜【李白】宿鹭起圎沙　鹭浴自晴川　不须惊白鹭为伴宿青溪　一行白鹭上青天【杜诗】白鹭儿最髙洁毛衣新成雪力不敌众禽喧呼独凝寂孤眠芊芊草乆立潺潺石前山正无云飞去入遥碧【刘梦得】霜衣雪发青玉嘴羣捕鱼児溪影中惊起逺映碧山去一树棃花落晩风【杜牧】闲立春塘烟澹澹静眠寒苇雨飕飕【郑谷】不要向人夸洁白也知还有羡鱼心【罗隠】
　　本朝风格孤髙尘外物性情闲澹水邉身尽日独行溪浅处青苔白石见纎鳞　泛泛风波鸟双双弄纹羽爱之欲移舟渐近还飞去【六一集】贪防白鹭横秋浦　何当禁毕弋防引雪衣儿【东坡】白鹭不禁尘土涴　稲畦下白鹭【山谷】翘沙依折苇刷羽对衰荷浦思悬秋碧江情忆钓簑【梅圣俞】
　　鸬鷀
　　史倭国水多陆少以小环挂鸬鷀项令入水捕鱼以充食【隋书】贞元十三年时雨未降上幸兴庆宫龙堂祈祷忽有白鸬鷀沉浮水际俄然莫知所徃果大雨【唐书】
