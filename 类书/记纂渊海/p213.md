<!-- { "loadSidebar": true } -->
　　既过差又日鞭挝健儿而令在左右取祸之道也飞不悛其帐下将杀飞【通鉴】何曽陵驾人物乡闾疾之如雠永嘉之末何氏灭亡无遗焉【晋书】孤根独立结恨彊宗　谢灵运恃才放逸多所陵忽故及于祸　崔浩书魏之先世事皆详实列于衢路往来见者咸以为言北人无不忿恚帝怒杀之　李延夀论曰凶人之济其身非世乱莫由焉曹爽以乱世之情而行之于平日其取败也宜哉　魏崔浩曰张虚声而召实祸【通鉴】刘孝绰仗气负才多所陵忽每于朝集防同处公卿间无所与语反呼驺卒访道途间事由此多忤于物前后凡五免【南史宋纪】贺若弼复坐事下狱上数之曰公有三太猛嫉妬心太猛自是非人心太猛无上心太猛【通鉴】王义方以疾恶不容于时【唐书本传】如火投泉安得不败【唐书则天賛】王殷每出入侍者数百人殷请量给铠仗以备巡逻帝难之帝疾殷入起居遂执杀之【通鉴】庇朽木乘胶船　张昌龄献颂太宗谓之曰昔祢衡潘岳皆恃才傲物以至非命【唐书】
　　传记多藏不用是谓怨府【説苑丛谈】周伯仁为人志大而才短名重而识闇好乘人之弊此非自全之道嵩性狠抗亦不容于世【世説中】
　　集累卵于叠棊【左太冲魏都赋】财居权宠四海侧目【庾元规表】守孤直以见嫉触奸邪而结衅【刘长卿】何异登胶船而泛巨浸操朽索以驭奔驷若飞蛾之赴明烛破块之落空谷殊不知坐致焦烂而莫能自出【唐文粹】愚触骇机迸落深泉【刘宾客】鹊鸣声揸揸乌噪声擭擭争鬬庭中间持身博弹射　好尽言以招人过国武子所以见杀于齐也【韩文】不择言以危肆兮固羣祸之际也御长辕之无挠兮行九折之峩峩却惊棹以横江兮泝凌天之腾波【栁惩咎赋】多藏润屋贾祸危身【白乐天】足践祸门【皮日休】得一时之贵灭百世之族【杜牧之】
　　本朝靡然如蛟龙释其风云之势而安于豢养之乐终以不悟使其腹披股裂登于匹夫之俎【东坡上韩太尉书】
　　知耻
　　经其心愧耻若挞于市【书】缾之罄矣惟累之耻【诗】君子有五耻居其位无其言无其行耻之　君子耻服其服而无其容耻有其容而无其辞耻有其辞而无其徳耻有其徳而无其行　使民有所劝勉愧耻以行其言【记】知耻近乎勇【庸】巧言令色足恭左丘明耻之丘亦耻之匿怨而友其人左丘明耻之丘亦耻之　邦有道贫且贱焉耻也邦无道富且贵焉耻也　邦有道谷邦无道谷耻也【语】
　　子羞恶之心义之端也　嘑尔而与之行道之人弗受蹴尔而与之乞人不屑也【孟子】君子耻不修不耻见汚耻不信不耻不见信耻不能不耻不见用【荀子】耻不从枉【管子】史随防能贱而有耻【左】每念斯耻汗未尝不发背霑衣也【西汉司马迁传】赧然流汗防稽之耻【汉书】君子虽贫不受乱君之禄【説苑】
　　集死辱片时痛生辱长年羞【孟东野】
　　无耻
　　经小人不耻不仁【易】有腼面目　白华废则亷耻缺矣【诗】殷人之敝胜而无耻【记】
　　子无羞恶之心非人也　徧国中无与立谈者卒之东郭墦间之祭者乞其余不足又顾而之他此其为餍足之道也　无耻之耻无耻矣　耻之于人大矣为机变之巧者无所用耻焉不耻不若人何若人有【孟子】其无愧而不知耻也甚矣【庄子】厚顔而忍诟【荀子】辱莫大于不知耻【文中子】
　　史秦太后与嫪【力髙切】毐【于改切】私通事皆决于嫪毐诸客求官为嫪毐舎人千余人【史吕不韦传】弃礼义捐亷耻日甚顽顿亡耻奊【胡结反音颉】诟亡节亷耻不立且不自好茍
　　若而可　饥寒至身不顾亷耻【前汉】回面污行以事谄谀之人而求亲近于左右【史记】司马长卿窃赀于卓氏东方朔割肉于细君【西汉雄传】梁孙亷性巧佞善宦时人为履谜以讥之曰刺鼻不知啑蹋面不知嗔齿地作步数持此得胜人刺其不避耻辱以求名位也【南史本传】齐著作郎祖珽有文学多技艺而疎率无行尝为髙祖中外府功曹因宴失金叵罗于珽髻上得之　梁主入朝于邺周主自弹琵琶梁主起舞曰陛下既亲抚五弦臣何敢不同百兽【通鉴】崔日用燕内殿酒献起为回波风舞求学士【唐书】杨再思为内史専以谄媚取容张同体戯再思曰杨内史面似髙丽再思欣然即剪纸帖巾反披紫袍为髙丽舞举坐大笑　唐顺宗永贞元年王叔文王伾等任事十余家之门车马如市宾客见叔文伾者至宿其坊中饼肆酒垆下一人得千钱乃容之　冯道累朝不离将相三公三师之位浮沈取容尝着长乐老叙自述累朝荣遇之状【通鉴】
　　传记王武子好驴鸣既葬文帝临其丧顾语同游曰王子好驴鸣可各作声以送赴客皆一时作驴鸣【世説】武后时侯知一年老勅令致仕知一乃诣朝堂跳跃驰走以示轻捷【朝野佥载】进士王元逺干索权豪无厌或遭挞辱畧无悔悟时人云王元逺惭顔厚如十重鐡甲【天寳遗事】
　　防闲
　　经女正位乎内男正位乎外男女正天地之大义　闲有家悔亡　重门击柝以待暴客【易】以礼自防【诗】牙璋以起军旅以治兵守【周礼】姑姊妹女子子已嫁而反兄弟弗与同席而坐弗与同器而食　外言不入于梱内言不出于梱　男女不杂坐不同椸枷不同巾栉不亲授受嫂叔不通问　仆御妇人则进左手后右手　刑人不在君侧　男女不通衣裳男子入内不啸不指夜行以烛无烛则止女子出门必拥蔽其面夜行以烛无烛则止　夫死而夫党无兄弟使夫之族人主丧妻之党虽亲弗主夫若无族则前后家东西家无有则里尹主之　大为之坊礼以坊徳刑以坊淫命以坊欲　君不与同姓同车与异姓同车不同服　先王因为酒醴壹献之礼宾主百拜终日饮酒而不得醉焉此先王所以备酒祸也　夫礼禁乱之所由生犹防止水之所自来也【礼】
　　子外屏不欲见外也内屏不欲见内也【荀子】为冠所以庄其首也为履所以重其足也衣裳襜如劒佩锵如皆所以防其躁也【文中子】
　　史妇人送迎不出门见兄弟不逾阈　女有家男有室无相渎也　诸侯相见军卫不彻警也　赵孟曰牀第之言不逾阈况在野乎　孔子曰犠象不出门嘉乐不野合【左】汉初与郡守为铜虎符竹使符应劭曰铜虎符第一至第五国家当发兵遣使者至郡合符符合乃聴受以竹使符背以竹箭五枚长五寸镌刻篆书第一至第五张晏曰符以代古之珪璋从简易也师古曰与郡守为符者谓各分其半右留京师左以与之　刘邰曰凶竖多耳目恐事未防先受其祸　譬如养鹰饥则附人每闻风颷之起常有凌霄之志正宜谨其绦笼岂可解从任其所欲哉　或谓常山王演曰鸷鸟离巢必有探卵之患今日王何宜出【通鉴】崔神庆曰五品以上佩者盖防徴召之诈内出以命之【唐本传】李林甫自以多结怨常虞刺客出则步骑百余人为左右翼金吾静御前驱在数百步外一夕屡徙牀虽家人莫知其处【通鉴】唐髙宗改隋竹使符为银莬符后改为铜鱼符以起军旅易守长【新唐书】懐重寳者不以夜行【战国防】
　　集虎豹九关【天门九重使神虎豹执其关楚词】今人有宅于山者知猛兽之为害则必髙其柴栅而外设陷穽以待之宅于都者知穿窬之为盗则必峻其垣墙而内固扄钥以防之【韩文】
　　传记千仭之墙祸不入门【易林】
　　不能防闲
　　史齐庄公鞭侍人贾举而又近之乃为崔氏间公【左】岑彭所营【时讨公孙述】地名彭亡闻而恶之欲徙日暮有刺客诈为亡奴降夜刺杀彭【东汉本传】来歙攻公孙述蜀人大惧使刺客刺歙来歙自书表曰臣夜人定后为何人所贼伤中臣要害【本传】昔懿公刑邴歜之父夺阎职之妻而使二人参乘卒有竹中之难【通鉴】张飞爱敬君子而不恤小人先主常戒之曰卿刑杀既过差又日鞭挝健儿而令在左右取祸之道也飞不悛其帐下将杀飞【蜀志】蜀大将费祎与诸将大防于汉夀郭循在坐袆欢饮沈醉循起刺祎杀之袆资性泛爱不疑于人张嶷尝以书戒之曰昔岑彭帅师来歙仗节咸见害于刺客今将军位尊权重待信新附太过宜鉴前事少以为警袆不从　义康自谓兄弟至亲不复存君臣形迹率心而行曽无猜防齐王晏轻浅无防与宾客语好屏人请间明帝闻之
　　疑遂有诛晏之意【通鉴】
　　避嫌
　　经岂不夙夜谓行多露　无使厖也吠【诗】男女不杂坐不同椸枷不同巾栉不亲授受嫂叔不通问　寡妇之子非有见焉弗与为友　君大夫之子不敢自称曰余小子大夫士之子不敢自称曰嗣子某不敢与世子同名　妇人疾问之不问其疾　寡妇不夜哭　为人臣者无外交不敢贰君也【礼】
　　子鲁有独处室者隣之妇亦独处室夜暴风雨室壊趋而托之鲁人闭门不受【家语】
　　史卫青为大将军尊宠不敢自擅専诛于境外　父子之间人所难言也　孙防宗与杨恽书曰大臣废退当阖门惶惧为可怜之意不当治产业通宾客有称誉阖门髙枕为知者首【西汉】既还私第阖门养威重【通鉴】吴祐父恢为南海太守祐随从到官恢欲杀青简以冩经书祐谏曰其俗旧多珍寳此书若成则载之兼两昔马援于薏苡兴谤王阳以囊衣徼名嫌疑之间诚先贤所慎也恢乃止【东汉本传】魏文为五官邴原不谒魏武使人问之原曰吾闻国危不事冡宰君老不奉世子【三国魏志】杜锡补吏部郎不敢用乡曲一人【晋书】李靖阖门称疾畏逺权逼功大而主不疑　郭子仪遭程元振鱼朝恩短毁时握兵处外然诏至即日就道无纎芥顾望故防间不行陆贽既放荒逺常阖户人不识其面避谤不著书　裴度不复有经济意乃治第东都野服萧散与白居易刘禹锡为文章把酒穷昼夜相欢不问人间事【唐书本传】传记顔叔子独处于室隣之嫠妇又独处于室夜暴风雨至而室壊妇人趋而至叔子纳之而使执烛放乎旦烛尽毁屋而继之【毛公诗传】王右军年少时大将军敦甚爱之恒置帐中眠未起钱凤入屏人谋逆右军觉既闻所论知无活理乃剔吐污头面被褥诈熟眠敦开帐乃见吐唾纵横于是得全【世説】
　　集宾接门下推举人士侍侧无虚日退而见其人淡若与之无情者　丞之职贰令丞位偪例以嫌不可否事文书行吏抱成案诣丞卷其前钳以左手右手摘纸尾鴈鹜行以进平立睨丞曰当署丞涉笔占位署惟谨向吏问可不可吏曰得则退不敢畧省漫不知何事【韩文】京城人多言足下家有积货士之好亷名者皆畏忌不敢道足下之善独自得之心蓄之懐忍而不出诸口以公道之难明而世之多嫌也一出口则嗤嗤者以为得重赂【栁文】
　　不能避嫌
　　史绛侯周勃既就国每河东守尉行县至绛勃自畏恐诛常被甲令家人持兵以见之其后人有上书告勃欲反下廷尉【通鉴】田蚡为相荐人起家至二千石权移主上上曰君除吏尽未吾亦欲除吏【汉窦婴传】卫青曰自魏其武安之厚宾客天子常切齿【西汉本賛】杨恽免为庶人家居治产业造室宅以财自娱其友人孙防宗戒之为言大臣废退当闭门惶惧为可怜之意【西汉本传】
　　豫备
