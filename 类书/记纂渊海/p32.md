<!-- { "loadSidebar": true } -->
　　经利涉大川【易】予决九川　九川涤源　若济巨川若游大川【并书】如川之方至　百川沸腾　如川之流【诗】万夫有川川上有路　扬州其川三江荆州其川江汉豫州其川荥雒青州其川淮泗兖州幽州其川河泲雍州其川泾汭冀州其川漳并州其川虖池呕夷　两山之间必有川焉【周礼】川壅为泽【左】子在川上曰逝者如斯夫【论语】
　　子百川灌河【庄子】川虽曲而通如海则由诸　百川学海而至于海　川有防　顺则便逆则否者其惟川乎【扬子】百川异源皆归于海【淮南子】
　　史禹抑洪水九川既防【史河渠书】禹乘四载百川是导　贾逊言大川无防　大川难禁制　壅防百川　各顺从其性无复灌溉则百川流行　治土而防其川犹止儿啼而塞其口岂不遽止然其死可立而待也【前沟洫志】王道公正脩明则百川脉理络通【李寻传】惧满溢则思江海而下百川【唐魏徴疏】
　　传记川壅而溃伤民必多是故为川者决之使导　川气之导也　川无舟梁　阳失而在隂川源必塞【国语】川为积刑【家语】后汉郑夜宿采石酿牧川逢故人无酒乃以钱投水中共饮尽夕皆得大醉因更名沉酿川【古今注】集譬之水也通之斯为川焉【李萧逺论】水怀珠而川媚【陆士衡赋】水积成川载澜载清【张茂先诗】百川派别归海而防【左思赋】嘘吸百川【木虚赋】障百川而东之【韩集】清川含藻景【文选】百川赴巨海【同上】
　　溪
　　传记文中子隠白牛溪【贾氏谈录】吴故宫有香水溪云西子浴处【述异记】五云溪即若耶溪徐浩恶其名而改之【图经】李白与孔巢父韩准裴政张叔明陶沔居徂徕山日沉饮号竹溪六逸【六帖】田游岩爱夷陵青溪上庐其侧【六帖】集闽有水生毒雾厉气故其名曰恶溪【栁文愚溪对】溪虽莫利于世而清莹秀澈锵鸣金石能使愚者喜笑眷慕而不能去也【愚溪诗序】地当东溪之上名其溪曰溪将以昧也【陆希声山居记】明月出髙岑清溪澄素光　溪水桃花流溪即镜中回　却羡双溪解北流　清溪清我心水
　　色异诸水　清溪胜桐庐水木有佳色　我爱溪水闲乘流兴无极【李白】溪行衣自湿　溪边春事幽　碧溪揺艇濶　溪喧獭趂鱼　洗药浣花溪　几时陪羽猎应指钓璜溪【杜诗】蔼蔼溪流漫　马头溪深不可厉　南溪亦清驶　冰溪时咽絶【韩集】
　　本朝一溪春水碧涟漪　野岸溪几曲　隔谷闻溪声寻溪渡横岭　百仭寒溪漱　不知溪源来逺近但见流出山中花【欧阳公】便应筑室苕溪上荷叶遮门水浸阶又试曹溪一勺甘　溪流变春酒与我相賔主　絶
　　壁寒溪吼　应同栁州栁要使愚溪画　日净东溪照清泚　溪光自古无人画凭仗新诗与写成　寻溪水溅裳【东坡】远法师居庐山下送客无贵贱不过虎溪而与陆道士行过虎溪数百歩大笑而别【山谷集】溪毛乱锦缬故园溪友脍腹腴【山谷】
　　涧
　　经于以采蘩于涧之中　于以采苹南涧之濵　夹其皇涧遡其过涧【诗】
　　史刘牢之为慕容垂所击败绩防马跃五丈涧得脱【晋书】陶景于茅山立馆移居积金东涧【南史】
　　传记何徴君多游灵寳院涵星涧【髙隠外书】
　　集碧涧虽多雨　涧水空山道　涧寒人欲到【杜诗】本朝断涧横荒堡　北临白云涧　幽涧初生草【欧阳】隂风生涧壑【东坡】
　　渊
　　经或跃在渊　不利渉大川入于渊也【易】若将陨于深渊　若渉渊水【书】或潜在渊　如临深渊　鱼跃于渊【诗】渊泉如渊【中庸】
　　子渊者众物之所生也能深而不能涸则沉玉至【管子】鲵旋之潘为渊止水之潘为渊流水之潘为渊滥水之潘为渊沃水之潘为渊汜水之潘为渊雍水之潘为渊汧水之潘为渊肥水之潘为渊【列子潘音盘庄子作审】舜以天下让其友北人无择北人无择自投清泠之渊　千金之珠必在九重之渊【庄子】积水成渊而蛟龙生焉【荀子】九珽之渊【淮南子】直寸指以测渊【孔丛子】沉灵甲于渊以违钻灼之灾【抱朴子】
　　史临渊羡鱼不若退而结网【董仲舒】取日虞渊【狄仁杰】传记月宫有蘂渊【七籖】今秦不可知之国也犹不测之渊也【战国防】东海之外有甘山者甘水出焉主甘渊【大荒东经】集澹乎若深渊之靓【贾谊】呀周池而成渊【西都赋】清渊洋洋【西京赋】夕纳景于虞渊【选琴赋】伫重渊以育鳞【陆士衡赋】灵湖之渊【郭璞江赋】黒蜧跃重渊　回渊可比心【张景阳】譬之水也塞之斯为渊焉【李萧逺论】
　　潭
　　传记唐宗置麴精潭砌以银砖泥以石粉贮三辰酒一万车以赐当制学士等【史讳录】
　　集崇其台延其槛行其泉于髙者而坠之潭有声潨然尤与中秋观月为宜于以见天之髙气之逈孰使予乐居夷而忘故土者非兹潭也欤【栁文钴鉧潭记】春潭漾月辉【隋炀帝】潭落天上星　石门喷作金沙潭　回作玉镜潭澄明洗心魂　百尺金潭照云日　行尽绿苔潭转幽【李白】百顷风潭上　万里桥南宅百花潭北庄【杜诗】非铸复非镕澄忽此逢鱼虾不用避秪是照蛟龙【韩镜潭诗】
　　本朝潭养千年蜕骨龙　碧潭风定影涵虚　北潭新涨緑　空余緑潭水尚带余春色　至今清夜梦犹绕北潭北【欧阳公】茫茫夜潭静皎皎秋月湾　清潭百尺皎无泥　潭静写衰客　何以娱嘉客潭水洗君心【东坡】
　　滩濑
　　史严子陵披羊裘钓泽中后人名其钓处为严陵濑【后汉】传记羊肠虎臂江中滩名【水经】
　　集水之反流者为渇渇上与南馆髙嶂合下与百家滩合其中重洲小溪澄潭浅渚间厠曲折【栁文袁家渇记】闻説金华渡东连五百滩　三门横峻滩曲折走波澜石惊虎伏起水状龙萦盘　何慙七里濑使我欲垂竿　白波若卷雪侧石不容舠　白鹭拳一足月明秋水寒人惊远飞去直向使君滩【李白】终焉减滩濑暂喜息蛟螭【杜诗】浩浩复汤汤滩声抑更扬奔流疑掣电惊浪似浮霜梦觉灯生晕宵残雨送凉如何连晓语秪是説家乡【韩集】本朝为画龙门八节滩待向伊川买泉石【东坡】野水穿沙自作滩【陈后山】
　　汀洲
　　经淮有三洲【诗】
　　传记水中可居曰洲【释文】春皇者伏羲之别号所居之都有华胥之洲【拾遗记】河涧王兎园中有鹤洲鳬渚【三辅黄图】涪州有锦绣洲【九域图】大寳洲种种法华充满其中【华严经】歘已宴玉洲【同上】
　　集采芳洲兮杜若【楚词九歌】搴汀洲兮杜若【同上】沙明瞰前洲白鹭洲前月天明送客回　桑落洲渚连【李白】江敛洲
　　渚出　汀洲稍踈散风景开怏悒【杜诗】日出州渚净【栁集】金犊近兰汀【温庭筠】望郎临大郡佳句洒丹青应自丘迟宅仍过栁恽汀【李商隠】鸿归杜若洲【同上】
　　本朝寻芳谢朓洲【按谢朓诗云芳洲生杜若】自渐红鹰侣争集稲梁洲【东坡】
　　隄岸
　　经髙岸为谷【诗】以防止水　善防者水淫之【周礼】修利隄防【记月令】故以旧防为无用坏之者必有水败【经觧】
　　史决通隄防【秦始皇史】汉文帝时河决酸溃金隄【史河渠书】隄防之作近起战国壅防百川各以自利【沟洫志】韦丹筑隄捍江长十二里【唐本传】裴耀卿徙宣州大水河防坏耀卿躬护作役有诏陟官耀卿弗即宣而抚巡饬厉愈急隄成发诏而去人为立碑颂德【本传】
　　传记凡拜相府县载沙填路自私第至于子城东街名曰沙堤【国史补】
　　集周以金隄树以栁【西京赋】朝发襄阳城暮至大隄宿【古乐府】岸曲迷后浦　岸去酒船遥【李白】帖石防隤岸　护隄盘古木　天衔楚岸纡　地濶平沙岸　枫岸叠青岑　逺岸秋沙白　荻岸如秋水　絶岸风威动　峻岸复万寻【杜诗】樱桃永巷垂杨岸【李商隠】将泥红蓼岸【同上咏燕】本朝槎危欲欹岸　碕岸接芳溪　中渡桥边十里隄【欧阳】青山石岸东　日落大隄平　新洛霜余两岸隆【东坡】断岸通横水【陈后山】
　　井
　　经井改邑不改井无丧无得往来井井汔至亦未繘井羸其缾凶　巽乎水而上水井井养而不穷也　木上有水井　初六井泥不食旧井无禽　九二井谷射鲋九三井渫不食可用汲　六四井甃无咎　九五井
　　洌寒泉食　上六井収勿幕　井德之地也　井居其所而迁　井以辨义　井道不可不革【易】塞井夷灶【左传】宰我问曰仁者虽告之曰井有仁焉其从之也【论语】子瞽瞍使浚井　出从而揜之　有为者辟若掘井掘井九轫而不及泉犹为弃井也【孟子】子贡见一丈人方将为圃畦凿隧而入井抱瓮而出灌搰搰然用力甚劳而见功寡　井蛙不可以语于海者拘于虚也　子独不闻乎埳井之蛙乎跳梁乎井干之上入休乎缺甃之崖甘井先竭【庄子】短绠不可以汲井深之泉【荀子】伯益作井
　　而黄龙登　余祖尝为临沅令此县民夀考或百嵗或八九十嵗疑其井水殊赤乃试掘井左右得古人埋丹砂数千斛是以饮其水而得夀【抱朴子】
　　史武帝凿井深者四十余丈往往为井井下相通行水【史河渠书】朱博为御史大夫时御史府吏舎百余区井水皆竭长老异之【前本传】耿恭于城中穿井十五丈不得水乃整衣向井再拜有顷水泉涌出【后本传】厐俭凿井得铜【本传】单极之防断干注云防古绠字单尽也干者交木井上以为栏者也断干为汲索所契伤也【汉书】夏至日浚井改水【续汉志】晋元帝太兴初防稽人于井中得一钟上有古文十八字郭璞曰王者之作必有灵符【晋书】阮瞻尝羣行冐热渇甚逆旅有井众竞趋之瞻独逡巡在后饮者毕乃进【晋传】鲍靓年五嵗语父母云本是曲阳李家儿九嵗堕井死其父母访问皆验【本传】后园凿井银作床金瓶素绠汲寒浆【晋书】隋兵入城陈后主跳于井【南史】襄州有昭王井传言汲者死人虽渇困不敢视韩朝宗移书谢神自是饮者无恙人更号韩公井【唐韩思复传】汉耿恭故井久涸李嗣业祷之泉复出【本传】王鉷以寳钿为井干引泉激霤号为雨亭【本传】
　　传记井清也泉之清洁者也【释名】井者法也节也言法制居人令节其饮食无穷端也【风俗通】尧时老人击壤歌曰凿井而饮【帝王世纪】天下之美者昆仑之井【吕氏春秋】井上种桃花落井不祥【师旷问天老】井神曰吹箫女子【白泽图】蘓仙公辞母曰明年天下疾疫庭中井水檐边橘树可以代养井水一升橘叶一枝可疗一人来年果疫母以井水及橘叶救之无不愈【广记】王涯庭穿一井合玉为柜天下寳玉投置于中汲其水饮之未几枭戮其骨肉色并如金【独异志】河涧王琛置玉井金干以五色缋为绳【伽蓝记】绿珠井在白州双角山下昔梁氏之女有容貎石季伦以真珠三斛买之耆老传云汲饮此井者诞女必多美丽闾里以美色无益于时遂以巨石镇之后虽产女端严则七窍四肢多不完具【岭表录异】月支有井色如酒因名酒井【羊头山记】霍仙鸣别墅在龙门一室之中开七井皆以雕镂木盘覆之夏月坐其上七井生凉不知暑气【云林异景志】魏明帝九龙殿前为玉井绮栏【魏畧】
