<!-- { "loadSidebar": true } -->
　　本朝乾徳以后始置诸道转运使以总利权开宝六年广南平除徐泽为判官盖转运判官始此其转运使国初但曰勾当某路水陆计度转运使官髙者曰某路计度转运使太平兴国初皆曰使两省以上则为都转运使又置副使与判官焉又置同勾当转运使寻罢诸路副使真宗毎用兵或令都部署兼转运使王师征讨则有随军转运使庆厯中皆带按察之任【实录】熙宁二年诏转运使用本资序下一等为权二等为权发遣中兴以来逐路都转运使除授不常唯使副判官常置绍熙以来使副运判不双除　开宝九年诏诸道官吏宜令转运使廉访能否第为三等嵗终以闻当行诛赏　李士衡为河北漕真宗幸澶州东封西祀供调百万亿士衡有功焉　士衡为河北都运使调发得策列郡有数年之积其余以济饥民　祥符七年诏曰自今转运副使不限官品并在提防刑狱之上　咸平元年上谓辅臣曰诸路转运使按察官吏使权甚重必须平允之吏寛猛适中卿等其慎择　四年查道请自今转运使副得替先批书一任曽举若干廉勤才识之士曽按若干贪赃猥滥之人朝廷量其臧否以行赏罚从之　吕文靖擢李询为京西转运使谓之曰以学士才器髙爽故有此授宜副朝廷之意　景祐元年令诸路转运使副察所部官吏能否分为三等　景祐间河北河东陜西三路漕臣赐方胜练鹊锦袍　陈尧佐六为运使方严清肃使人知畏而重犯法　皇祐五年诏转运之职本以澄清官吏岂可诛求有能尽嵗入以致増盈者留为本路移用毋得进羡【实录】哲宗立复以鲜于侁为京东漕司谓人曰以侁之贤不宜使居外顾齐鲁之区凋弊已甚须侁为福星救之耳【四朝史】逺采汉官设刺之使近参唐制考将漕之最【胡文恭】赋舆衍増分输错出【同上】往总一方之刺督之任【张商英】出总舟车之餫饷【徐彦孚】督军饷朔部【唐义问】
　　运管运干
　　集以佐轺车【白集】
　　本朝熙宁初诏诸路漕司始置属官勾当两贠或一贠又置管勾文字【实录】元祐中除三路外并罢后复置建炎初避髙庙讳改管勾为主管文字勾当为干办公事熙宁中辟唐义问为京西转运司管当文字神宗因黄好谦领使事谕之曰唐义问风力强敏行且用矣可面诏之【四朝史】
　　主管帐司
　　本朝熙宁五年诏诸路漕司始置属官元祐罢管勾文字以帐司兼管后复故【防要】
　　提防刑狱公事
　　史暴胜之为直指使者衣绣杖斧以出讨盗贼【汉书】本朝淳化二年遣官分往诸路提防刑狱寻消之景徳四年真宗谓王旦曰朕虑四方刑狱官吏未尽得人一夫受冤即召灾沴先帝甞选朝臣为诸路提防刑狱今可复置仍以使臣副之天禧四年改提防刑狱劝农使天圣六年悉罢八年复置嘉祐中罢武臣提防刑狱治平元年罢提防刑狱而委转运司【职官】熙宁二年诸路提防刑狱并差文臣十年复置提防京畿刑狱掌察所部疑留狱讼劝课农桑而按其官吏之不法别其廉吏以达于朝【防要】宣和初诏广西江西増置武提刑之贠遇闗帅不许武宪兼摄建炎元年以盗贼未衰诸路无武提刑处权添差一贠专管提刑四年罢之乾道复置武提刑后又罢之【中兴防要】庆厯二年诏自今提防刑狱朝臣代还列功过三等以闻【续防要】熙宁十年以丁执礼为河北西路使上谕之曰卿职在刑狱盗贼最急宜用捕督髙赋言国家置提刑司盖欲平反狱讼使民不寃　国家惟吏之不平民之失职狱之放纷未能独察也故设纠度之司使奉钦恤之防【罢诸路同提防刑狱使臣敕】督视祥狱【田待问】按兹祥刑宜得肤使【苏制】操外宪之柄【胡文恭】谳平犴狱【林劭制】早称才名出提宪寄【胡宿集】
　　提刑司干官
　　本朝建炎四年诏诸路提刑司除武臣提刑添置干办公事官许存留文臣一贠【防要】
　　提刑司检法
　　本朝熙宁六年置诸路提刑司检法一贠元丰三年罢五年复置【四朝史】髙赋言自罢武臣以来多止一贠兼河渠盗贼而刑书繁多者阅不给若委之吏则为大弊请逐路置检法官以专平谳防驳【本传】熙宁八年诏检法官今后得随长官出巡臣寮奏检法官职专详谳【防要】
　　提举常平茶盐司
　　本朝淳化中建常平仓　景祐元年令转运使司与长吏举所部官兼领之熙宁遣使提领盖提举常平之所始也九年府界亦专置提举常平仓一贠不令司农丞兼领元祐初置绍圣复置政和改元诏江淮荆浙六路其置茶盐提举一贠宣和三年诏河北京东路推行新法盐钞可添置提举一贠此提举茶盐之所始也既而诸路皆置建炎元年诏提举常平司并归提刑司二年复三年复诏提刑兼四年诏逐路提刑司茶盐司四年诏广西茶盐司官吏并罢其职事委漕臣五年诏诸路提举常平并入茶盐司仍以提举茶盐常平等公事为名十五年诏改充提举常平茶盐公事等掌常平义仓免役市易坊场河渡水利之法视嵗丰歉而为之敛散以恵农民仍专举刺官吏之事掌摘山煑海之利以佐国用皆有钞法视其嵗额之登损以诏赏罚且给之不如期鬻之不如式与州县之不加恤者皆劾以闻【庆元制】朕以常平蠲役之政加恵黎元　若在神考取成三代制为常平蠲役之政以利天下【方畧制】
　　提举司干官
　　本朝熙宁三年置提举常平司勾当公事于通判幕职内选差一贠不妨本职绍兴三年戸部看详欲诸路州并以通判充主管官又许于幕职官选差六年复置主管官十五年依旧为干办公事　此常平干也宣和三年置茶盐提举属官一贠【并防要】此茶盐干也今提举司存二干官以此　使干茗局【胡文恭】
　　总领
　　史刘晏移书于元载曰诸将有不庭边敌有侵盗闻我贡输错入军食丰衍可以震耀中外　刘晏领租庸使租庸得补署积数百人尽当时之选趣督倚办故能成功　李灵耀反河南节帅擅征赋州县益削刘晏甞以羡补之人不加调而所入自如　赞曰刘晏制万物低昻操赢赀以佐军兴敛不及民而用度足唐中偾而振晏有劳焉　论曰刘晏干万货盈虚厥功懋矣君子之治财以仁为本以义为利其为利害而寓之法法成矣巧者不敢过拙者不敢不及又曰敛之于官而下不怨藏之百姓而上不之　元琇判度支国无横敛而军旅济　肃宗驻彭原第五琦谒见陈今之急在兵兵强弱在赋赋所出以江淮为渊若假臣一职请悉东南宝货飞饷函洛帝拜为勾当江淮租庸使当军兴随事趣办人不益赋而国益饶【并唐书】
　　本朝南渡之初甞命朝臣总领都督府宣抚司财赋未以官名也绍兴十一年收诸帅之兵以为御前军屯驻诸处皆置总领仍带专一报发御前军马文字盖与闻军屯不独职餽饷而已叙位在转运副使之上镇江诸军钱粮淮东总领掌之建康池州诸军钱粮淮西总领掌之鄂州荆南江南诸军钱粮湖广总领掌之兴元兴州金州诸军钱粮四川总领掌之十六年四川总司以总领四川宣抚司钱粮所为名十八年诏罢宣抚司始改为四川总领　乾道六年诏淮东总领并归淮西总领所七年复设淮东总领【并防要】
　　总属
　　本朝绍兴十一年初置四川总领官属有干办公事准备差遣【四川有主管文字三贠】淮东淮西有分差粮料院审计司【审计司通判兼】货务都茶塲御前封桩甲仗库大军仓大军库赡军酒库市易抵当库恵民药局湖广有给纳场【属官兼】分差粮料院审计司【审计以属官兼】御前封桩甲仗库大军仓大军库赡军酒库四川有分差粮料院审计司【审计兼】大军仓大军库拨发船运官赎药库籴买场【防要】
　　都大提防茶马
　　本朝熙宁七年始诏三司盐铁判官李杞三司勾当公事蒲宗闵经画川蜀买茶充秦鳯熙河路博马就除成都府路买茶公事于秦州宗闵于成都置司后改名都大提举茶马事【成都记】元丰四年郭茂恂言茶司既不兼买马遂立法以害马政恐悮国事乞并茶马为一司从之掌收摘山之利以佐邦用凡市马于藩夷以茶易大观以采川茶不以博马唯市珠玉故马政废缺绍兴四年始令四川宣抚司支茶博马五年宻院言已于永康军茂州置场旧有主管茶马同提举茶马都大提举茶马凡三等乾道元年川秦两司马共九千余匹　熙宁十年李稷提举成都府等路茶场熙河市易事手诏李稷风力固已可任然权势轻小可依李例兼三司判官仍委权限贠举劾官吏　初蜀茶额钱三十五万至稷加至五十万及陆师闵代稷为百万　李稷言一年通计课利钱七十六万缗上批云蜀茶变法稷能推原法意日就是切宜速迁擢以劝在官元祐初司马光为相罢诸路盐铁法皆复其旧独川陜茶以边用未即罢使相视去其任者　绍圣中提举程之邵以羡茶转入熙秦市战骑故马多而茶息厚　之邵革黎州买马之弊嵗以仲秋为市四月止　元符末程之邵召对徽宗询以马政之邵言戎俗食肉饮酪故贵茶而病于难得愿禁治边鬻茶以蜀产易上乘诏可未几易马万匹【并四朝志】淳熙五年茶马呉总以马政修举除敷文阁待制自绍兴初至是逾四十年间以次对为茶马者赵开及呉总二人耳【成都记】在昔元丰留神武备摘山市骏具着科条乃诏攸司悉遵成宪乃将使指实克推行【李昌儒制】讲摘山之利得充廏之良【龙溪除起宗制】
　　都大提防坑冶
　　传记开元二十五年罗文信充诸道铸钱使【唐防要】天宝三载杨睿矜除御史中丞充铸钱使六载杨钊充诸道铸钱使永泰元年刘晏充东都淮南浙江东西湖南山南东道铸钱使第五琦充京畿闗内河东劒南山南西道铸钱使诸铸钱监所在州府都督刺史为之副监一人上佐判之【续通典】
　　本朝开宝置钱监于鄱阳既而江淮荆浙闽广之地皆有监系发运使兼提防咸平三年以冯亮为河南转运副使兼都大提防江南福建路铸钱事供奉官白丞睿同提防铸钱事【实録】景祐二年始置江浙荆广福建等路都大提防坑冶铸钱一贠与提防刑狱叙官元丰二年増提防一贠定为两司在饶者领江东浙淮七闽在防者领江西荆湖二广焉【职畧】元祐元年以坑冶铸钱通为一司【防要】政和七年置提防铸钱官两贠于饶防州绍兴二年置防州提防司六年衔内添都大二字二十六年诏都大提防坑冶铸钱司官吏并罢令逐路转运司交割二十七年置提领诸路铸钱官于行在以提领诸路铸钱所为名二十九年复置官以江淮荆浙福建广南路提督坑冶铸钱公事系衔与运判序官依旧于饶贑二州置司专以措置坑冶督责鼔铸为职乾道六年并归发运司七年复置九年两司分认课额淳熙二年并贑司归饶州加都大焉　掌收山泽之所产及铸泉货以给邦国之用嵗有定数视其登耗而赏罚之【四朝志】朕修山泽之政令以足国恵民天方降休地不爱宝惟是兴利之广幅贠既长必资能臣以持九路之节【徐谨制】沿挟铜之令以收七福因采山之法用广五铢【胡文恭行葛源制】按南州宝冶之饶佐县官圜府之用宣劳于外兴利在公【同上】
　　主管提干检踏
