<!-- { "loadSidebar": true } -->
　　集兾宵烛之末光邀润屋之防泽【刘孝标广絶交论】寒谷待鸣律【文选】譬诸蛰虫坯户而死者与夫槁死亦无以异矣春雷一震必歆然翘首与生为徒况有吹律者召东风以薫之其化也益速　宋广平之沈下僚苏公味道为使者广平投以梅花赋苏盛称之自是方列于闻人之目是知英贤卓荦可外文字犹用片言借说于先达之口席其势而后骧首当时矧碌碌者畴能自异【互见因人而重】施一阳于剥极之际援众溺于坎深之下　夫踣者思起必謼而求拯疾者思愈必呻而求医【刘賔客集】孤兽走索羣【曹子建赠白马王彪诗】无众星之明假日月之光【魏文帝吴质书】愿假东壁辉余光照贫女【李白集】余波期救涸　巨海能无钓浮云亦有梯　麾下頼君材并美独能无意向渔樵　雄更有河东赋惟待吹嘘送上天【杜诗】傥荆璞不致见疑夜光不逄按剑则沈骸九死终望衔珠俛首三泉犹希结草　涸鳞濡沫常觖望于鲸波决羽抢榆颇思迁于莺树　傥余光之可照庶寒灰之重然曲逮恩光资余润于东里袭承导引轻托梦于南樛　奋短翮于抢榆希髙标之余拂濯鲜鳞于涓滴望鸿浪之防沾所兾顾盼曲流剪拂増价则鈆刀起一割之用跛鼈致千里之行【互见自荐】傥能分其斗水济濡沫之枯鳞恵以余光照孀栖之寒女得使伏枥驽蹇希骐而蹀足窜迹翩翾排鸳鸾而刷羽【互见自荐并骆賔王集】蹈水火者之求免于人也不惟其父兄子弟之慈爱然后徃而全之也将有介于其侧者虽其所憎怨茍不至乎欲其死者则将大声疾呼而望其人之救也　木在山马在肆过之而不顾者虽日累千百人未为不才与下乗也及至匠石过之而不睨伯乐过之而不顾然后知其非栋梁之才超逸之足也【互见委弃】天地之滨大江之濆有怪物焉盖非常鳞凡介之品彚匹俦其得水变化风雨上下于天不难也其不及水盖寻常尺寸之间耳无髙山大陵旷途絶险为之闗隔也然其穷涸不能自致乎水为防獭之笑者盖八九矣如有力者哀其穷而运转之盖一举手一投足之劳也然是物也负其异于众也且曰烂死于沙泥吾宁乐之若俛首帖耳摇尾而乞怜者非我之志也是以有力者遇之熟视之若无覩也其死其生固不可知也今又有有力者当其前矣聊试仰首一鸣号焉庸讵知有力者不哀其穷而忘一举手一投足之劳而转之清波乎其哀之命也其不哀之命也知其有命而且鸣号之者亦命也【韩文】且天下熈熈然而独呻吟【栁文】恩波自觧惜枯鳞　衔花縦有报恩时择木谁容托身处【刘长卿】见借羽翼【王维集】折简能荣瘁遗簮莫弃捐韶光如见借寒谷变风烟【温飞卿】愧无鹓鹭姿短翮空飞还谁当假羽毛云路相追攀【韦应物集】线因针而入矢因而发虽有线矢无针欲自致焉不可得也【白傅集】当途诉知已投刺匪求【孟浩然】朝无一命之亲路无回眸之旧犹孤根寄不食之田也人人耘耨所不及家家溉灌所不沾其濯乃条枚成乃华实者上天至仁之膏泽厚地无际之阳春乎相公为上天霖雨佐厚地无际之阳春发生者也何以处某焉【欧阳行周文】握风捕影铸木镂水敢求恩知但希镌琢　坠井者求出执热者愿濯　自愧扫门士谁为乞火人【杜牧之】遗簮坠履应留念门客如今只下寮　宣室夜阑如有问可能全忘未燃灰【罗隐】
　　本朝无盐烦刻画寒谷借吹【欧公集】必为镆鎁尽归镕铸【晏公类要】傥矜一介之诚愿借半辞之助【临川】行看富贵逼炙手借余暖　特借齿牙曲成羽翼【东坡】
　　求哀
　　史楚子围郑三月克之郑伯肉袒牵羊以逆曰孤不天不能事君使君懐怒以及敝邑孤之罪也敢不惟命是听其俘诸江南以实海濵亦惟命其剪以赐诸侯使臣妾之亦惟命若惠顾前好徼福于厉宣桓武不泯其社稷使改事君夷于九县君之惠也孤之愿也非所敢望也敢布腹心君实圗之【左宣十二】楚庄王伐郑克之郑伯肉袒牵羊以逆曰孤不天不能事君君用懐怒孤之罪也敢不惟命是听摈之南海以臣妾赐诸侯亦惟命是听若不絶其社稷使改事君孤之愿也非所敢望也敢布腹心【史楚世家】懐朔镇将元尼须与元懐旧交贪秽狼籍置酒请懐谓懐曰命之短长系卿之口岂可不相寛贷【通鉴梁武帝纪】魏齐笞系范雎折胁折齿睢佯死卷以箦置厠中使客醉者更溺之范雎谓守者曰能出我我必有厚谢守者乃请弃箦中死人魏齐醉曰可矣【通鉴周纪】晋王斩刘守光守光曰守光善骑射王欲成伯业何不留之使自効其二妻李氏祝氏让之曰皇帝事已至此生亦何益妾请先死即伸颈就戮守光至死号泣哀祈不已【通鉴后梁均王】丁公为项羽将逐窘高祖彭城西短兵接汉王急顾谓丁公曰两贤岂相戹哉丁公引兵而还【西汉季布传】暴胜之欲斩王防防曰杀防不足增威不如时有所寛以明恩贷胜之壮其言而赦之【前汉】猛虎处深山百兽震恐及其在防穽之中摇尾而求食【司马迁】
　　集元相公在浙东賔府有薛书记酒后伤公犹子逐出幕既去作十离诗以献犬离主笔离手马离廐鹦鹉离笼燕离巢珠离掌鱼离池鹰离羣竹离亭镜离台犬诗云驯扰朱门四五年毛香足净主人怜无端咬着亲情客不得红丝毯上眠笔诗云越管宣毫始称情红牋纸上撒花琼都縁用乆锋头尽不得羲之手里擎鹦鹉诗云陇西独自一孤身飞去飞来上锦防都縁出语无方便不得笼中更唤人燕诗云出入朱门未忍抛主人常爱语咬咬衔泥秽汚珊瑚簟不得梁间更垒巢【摭言余不载】
　　谒见
　　经见情者获直徃则违【易例】既见君子云胡不喜　既见君子为龙为光【诗】闻始见君子者辞曰某固愿闻名于将命者敌者曰某固愿见罕见曰闻名亟见曰朝夕【礼记】子不识可以继此而得见乎【孟子】愿望履幕下　侍于下风幸闻咳唾之音【荘子】
　　史子产曰敝邑不敢宁居来防时事逄执事之不闲而未得见又不获闻命未知见时【左襄三十一年】邹阳曰何王之门不可曵长裾乎　愿有谒也【西汉本传】耳余上谒【张耳传】造请诸公【张汤传】旷若开云见日何喜如之【东汉袁绍传】伏拜賔阼通爵里之刺【魏志】吕僧珍生子宋季雅徃贺署函曰钱一千阍人少之不为通强之乃进【梁书互见庆贺】
　　集承顔下风【陆士龙诗】独耻事干谒【杜工部诗】君出我入如相避然【韩文】郑光业有一巨皮箱凡投贽有可嗤者即投其中号曰苦海【摭言】古者未有纸削竹木以书姓名故谓之刺后以纸书故谓之名纸唐李徳裕为相贵盛人务加礼改具衔起居之状谓之门状【集韵】
　　得所依托
　　经日月丽乎天百谷草木丽乎土　得其所归者必大故受之以丰【并易】弱而不惧于敌者得所据也忧而不惧于乱者得所附也【易注】日月得天而能乆照【易】鱼丽于水兽丽于山【易注】菁菁者莪在彼中阿　鸿雁于飞集于中泽　鱼在在藻依于其蒲【诗】
　　子霜雁托于秋风以成轻举之势【列子】投鱼于渊寘猿于木【文中子】大厦成而燕雀相贺【淮南子互见第宅门】
　　史齐侯使敬仲为卿辞曰覊旅之臣幸若获宥及于寛政赦其不闲于教训而免于罪戾君之惠也所获多矣【左荘二十二年】社鼷不灌屋防不熏何则所托者然也【前汉中山王传】巨鱼纵大壑【前王褒传】星辰之丽天犹万国之附王【后汉袁楷传】如晨风之郁北林龙鱼之趣薮泽也【晋书孝愍帝纪】鱼得水而游鸟乗风而翔【唐书元稹传】鸟生深林兽在丰草【白居易传】传记稷蜂不攻社防不熏其所托者然也【韩诗外传】鳯凰巢于阿阁【通歴】
　　集归鸟赴乔林翩翩厉羽翼【曹子建赠白马王彪】庇身有地【任彦升集】猬结蚁聚水草有依【文选】露淋秋桧鹤声清【杜荀鹤】问无恙外不暇出一语且先贺其得贤主人【韩退之代张籍】团团规内星未必明如月托迹近北辰周天无沦没【元稹】雄藩车马地作尉有光华　衔泥入华屋【韦应物】不见千年鹤多栖百丈松　兽乐在山谷鱼乐在陂池虫乐在深草鸟乐在高枝【白侍郎互见趋向不同】水深鱼极乐【杜诗】
　　失所依托
　　经龙战于野其道穷也【易】若渉大水其无津涯　予将畴依【书】予羽谯谯予尾翛翛予室翘翘风雨所漂摇鸿飞遵陆　不属于毛不离于里　靡所止戾【诗】子下乔木而入于幽谷【孟子】鸠以羽为巢而编之以发系之以苇苕风至苕折卵破子死巢非不完也所系者然也【荀子】
　　史虢射曰皮之不存毛将安傅【左僖十四年】容容无所倚【史淮隂传】失所为愆【史孔子世家】曾不得邪径而托足焉【前汉贾山传】宇宙虽广自容无所【通鉴晋穆纪】有鸟于此架巢于葭苇之颠天风则葭折而巢毁所托者弱也【韩诗外传】
　　集眇眇而无所归泊【楚辞】花离蔕而萎条去干而枯【蔡邕释诲】出笼穷短翮委辙涸枯鳞【骆賔王】行舟楫而不识四方兮渉大水之漫漫【韩文闵已赋互入昧于趋向】为水不入海安得浮天波为木不在山安得横日柯【孟东野】枳棘徒栖凤【刘长卿】旧时王谢堂前燕飞入寻常百姓家【刘賔客】百川不朝于海虽狂奔澶漫终为涸土【唐田頵移书杨行密】累累然若防家之狗【史记孔子世家】
　　辨白
　　经无信人之言人实迋女【诗】子曰二三子以我为隠乎吾无隠乎尔吾无行而不与二三子者是丘也【语】子如使予欲富辞十万而受万是为欲富乎　予岂好辩哉予不得已也【孟】
　　史考问左验明白【杨恽传】贯髙怨家知其谋上变告之于是上遣捕赵王及诸反者赵午等十余人皆自争刭贯髙独怒骂曰谁令公为之今王实无谋而并捕王公等皆死谁白王不反者乃诣长安髙对狱曰独吾属为之王实不知吏治搒笞数千刺剟身无可击者终不复言贯髙曰人情宁不各爱其父母妻子乎今吾三族皆以论死岂爱王过于吾亲哉顾为王实不反独吾等为之【汉惠帝纪】初大司马冏疑中书郎陆机为赵王伦撰禅诏收欲杀之将军为之辨理得免死因表为平原内使【晋惠帝纪】张昌宗曰说尝谓元忠为伊周伊尹放太甲周公摄王位説曰易之兄弟小人徒闻伊周之语安知伊周之道日者元忠初衣紫臣以郎官徃贺元忠语客曰无功受宠不胜慙惧臣实言曰明公居伊周之任何愧三品彼伊尹周公皆为至忠古今仰慕陛下宰相不使学伊周当使学谁耶且臣岂不知今日附昌宗立取台衡附元忠立致族灭但臣畏元忠寃魂不敢诬之耳【唐中宗纪】议者或罪张廵以守睢阳不去与其食人曷若全人其友人李翰为之作传表上以为若不时纪録恐逺而不传使廵生死不遇诚可悲哉【唐肃宗纪】帝戏第五伦曰闻卿为吏篣妇翁不过从兄饭宁有之耶对曰臣三娶妻皆无父少遭饥乱实不敢妄过人餐【东汉本传】李晟大安园多竹后有为飞语者云晟伏兵大安园谋因仓卒为变晟遂斫伐其竹【唐德宗纪】张廵死节睢阳人昧其功以为降贼肃宗未及知李翰传廵功状表之帝因是感悟而廵大节白于世【唐李翰传】
