<!-- { "loadSidebar": true } -->
　　史公孙至宰相封侯食一肉脱粟饭【西汉本传】石建之澣衣周仁为垢污君子讥之【前汉本传】公孙以三公为布被诚饰诈以钓名【前汉本传】干名采誉【西汉终军传】纯盗虚声【通鉴李固贻书黄琼云】
　　集少室山人索价髙两以谏官徴不起【韩诗山人指李渤也】
　　机巧
　　经其民机巧趍利【礼】
　　子为机变之巧者无所用耻焉【孟子】有机械者必有机事有机事者必有机心【庄子】故机械之心藏于胸中则纯白不粹神徳不全【淮南子】
　　史司马安文深巧善宦四至九卿【西汉汲黯传】公孙奏事有不可不庭辩甞与汲黯请间先发之推其后【通鉴汉武纪】何平叔外静而内躁铦巧好利【通鉴魏邵凌厉公纪】能移主上意者唯杨素耳【通鉴隋髙祖】以反道为权以任数为智君上行之必失众臣下用之必陷身【通鉴唐徳宗】
　　妄想
　　传记桓子新论曰闗东语曰人闻长安乐则出门西向笑知肉美味则对屠门而大嚼【论衡互入仰羡】乆鳏无偶思配织女【易林】
　　集援北斗兮酌桂浆【楚辞】过屠门而大嚼虽不得肉贵且快意【曹植书】
　　本朝饥人忽梦饭甑溢梦中一饱百忧释【东坡诗】
　　实意【附虚意】
　　经君子问人之寒则衣之问人之饥则食之称人之美则爵之【礼记】
　　史觥【大也】饭不及壶餐【大饭谓盛馔未具不及壶餐之救饥疾也越语】寒之于衣不待轻暖饥之于食不待甘防【西汉食货志互入易足】
　　传记衣人在寒食之在饥投虎千金不如一豚肩【吕氏春秋】墨子语禽滑厘曰凶年与子隋珠又与子一钟粟子将何所择厘曰粟可耳【説苑互入知所轻重】
　　集救死具八珍不如一箪犒【韩诗】蔬食足充饥何必膏粱珍缯絮足御寒何必锦绣文【白乐天集互入易足】
　　经子曰口惠而实不至【礼记】
　　史谚曰钱不出家言与之【东汉】
　　集虚名但防寒温问泛爱不救沟壑辱【杜诗】
　　有名无实
　　经维南有箕不可以簸维北有斗不可以挹酒浆睆彼牵牛不以服箱【诗】
　　史犹获石田也无所用之【左哀十一年】聴其言洋洋满耳若将可遇求之荡荡如系风捕影终不可得【汉郊祀志】有名无实何异兔丝燕麦南箕北斗【通鉴梁武】实不应声者谓之虚【通鉴汉武】名如画地作饼不可啖也【魏志卢毓传】鍮勿仑曰虚名无实徒足为世之质的【通鉴晋纪互入务实】
　　集犹木兰为舟翠羽为楫翫之于陆而无涉川之用【唐文粹】雷霆空霹雳云雨竟虚无【杜诗】初如吉梦终为戯谈【李义山集】牛奋其角箕张其口牛不见服箱斗不挹酒浆【韩诗】
　　文具
　　史计簿具文而已【西汉宣纪】秦任刀笔吏争以苛察相髙其敝徒文具亡实【前汉张释之传】
　　隠逸
　　经肥遯无不利　君子独立不惧遯世无闷　不事王侯髙尚其事【易】考槃在涧硕人之寛【诗】儒有上不臣天子下不事诸侯【礼记】隠居以求其志　隠居放言　贤者辟世其次辟地　子路遇丈人以杖荷蓧子路以告子曰隠者也【论语】
　　子隠于穷阎漏屋三公不能与之争名【荀子】弃赫奕之朝华避偾车之险路吟笑苍崖之间而万物化为埃氛怡顔丰柯之下而朱户变为绳枢握耒甫田而麾节忽若执鞭啜荈濑泉而太宰同乎藜蓼泰尔有余欢于无为之塲忻然齐贵贱于不争之地含醇中朴无欲无忧全真虚气居平味淡恢恢荡荡与混成等其自然【抱朴子】名混朝市心在世外【文中子】
　　史贾谊曰吾闻古之圣人不居朝廷必在卜医之中【史记司马季主传互入无往不自得】帝少与严光同游学即位以物色访之累徴乃至拜谏议大夫不肯受去耕钓于富春山中以夀终于家【通鉴光武纪】四皓潜光隠曜【东汉郭传】志凌青云之上身晦泥污之下【后汉逸民传】法真隠居不仕前后四徴终不屈友人郭正曰法真名可得闻身难得而见逃名而名我随避名而名我迫【通鉴汉顺纪互入欲晦而彰】枕石潄流恬淡于浩然之域【蜀志彭羕传】殷浩累辞徴辟屏居墓所防将十年时人拟之管葛【通鉴晋穆】怡居尘外髙谢人寰笑咏山林游泛江海当此之时萧然有凌霞之举【晋谢安传】名可闻而身不可见徳可仰而形不可覩【晋宋纎传】养粹岩阿销声林曲【晋隠逸传】周颙处山舍王俭问曰卿山中何所食曰赤米白盐緑葵紫蓼文惠问颙菜食何味最胜颙曰春初早韮秋末晩菘【南史】岩壑闲逺水石清华【南史隠逸传】养素丘园【周韦夐诗】狎玩鱼鸟左右琴书拾遗粒而织落毛饮石泉而庇松柏放情宇宙之内自足懐抱之中冥心物表介然离俗【北史隠逸传】陆防嗜茶置园顾渚山下乗马升车设蓬席赍束书茶灶笔床钓具往来时谓江湖散人或号天随子甫里先生自比涪翁渔父江上丈人后以髙士召不至【新唐书本传】上焉者身藏而徳不晦故自放草野而名往从之虽髙乘之贵犹寻轨而委聘也其次挈治世具弗得伸或峭行不可屈于俗虽有所应其于爵禄也泛然受悠然辞使人君常有所慕企慊然如不足其可贵也末焉者资槁薄乐山林内审其才终不可当世取舍故逃丘园而不返使人常髙其风而不敢加訾焉【唐书隠逸传序】田游岩居箕上髙宗幸嵩山亲至其门游岩曰臣所谓泉石膏肓烟霞痼疾者　潘师正曰茂松清泉臣所须也【新唐书本传】
　　集处舍之幽门兮穴岩石而窟伏　朝饮木兰之坠露兮夕餐秋菊之落英【楚辞】饮石泉兮防松柏【楚辞】栖志浮云【张茂先诗】髙步追许由【左太冲咏史诗】髙蹈风尘外长揖谢夷齐放情凌霄外嚼蕋挹飞泉【郭景纯游仙诗】放情青云外　小
　　隠隠林薮大隠隠朝市【王康琚招隠】憩石挹飞泉攀林搴落英【谢灵运诗】嘉遯龙蟠翫世髙蹈【文选七命】潜处蓬室不干势权【文选】岩薮知名【郭有道碑】借草防松【孙绰天台赋】结庐在人境而无车马喧问君何能尔心逺地自偏【陶渊明诗】泥蟠不用【蜀秦宓论】耿介拔俗之标潇洒出尘之想亭亭物表皎皎霞外【孔徳璋北山移文】渐喜交游絶幽居不用名　虽有车马客而无人世喧　云卧衣裳冷【杜诗】括囊经世道遗身在白云投身霄岭景云林　谷汲芝耕　山壑髙居农野永嵗　山栖木食负林壑而骄人　放身霄岭宴景云林卑俗不可得而问时士不可得而见髙眠终古一笑昔人　芝桂为伍麋鹿同曹轩裳钟鼎如梦中也【陈子昻】仙菌灵芝梦魂里【李太白】投竿垂饵晦幽迹于渭濵抱瓮灌园絶心机于汉渚【骆賔王】花迳不曽縁客扫蓬门今始为君开　懒性从来水竹居【杜诗】野袍栽薜叶山酒酌藤花【骆賔王】白云深处有岩居【杜牧之】烟霞老此身　柴门嘶马少藤杖拜人稀　人语空山答　手栽松树苍苍老身卧桃源寂寂春惟有胡麻当鸡黍白云来往未嫌贫迹逺亲鱼鸟　避世歌芝草休官醉菊花　千载空桃花秦人深不见　渔竿吾道在鸥鸟世人賖　结茅依翠微伐木开防笼孤峰倚青霄一径去不穷　桃花洞里居人满桂树山中任日长　万壑千峰独闭门　白云幽卧处不向世人传【刘长卿】拂衣从此去髙步蹑华嵩扪萝亦践苔　昔闻厐徳公采药遂不返金涧饵芝
　　术石床卧苔藓　结庐就岩窟　竹房闭虚静花药连冬春平石借琴砚落泉洒衣巾　焚香宿华顶裛露采灵芝屡践莓苔滑将寻汗漫期【刘义诗】杜门不复出乆与世情疎　松月生夜凉风泉满清聴　门无俗士驾人有上皇风【孟浩然】惟恐入山之不深入林之不密其影响昧昧惟恐闻于人也　物外日月本不忙【韩集】肥遯居真包蒙养正【栁集】耕于寛闲之野钓于寂寞之濵【韩集】饮水煮松柏【孟东野】且欲遗姓名安能慕竹帛芝术资糇粮烟霞拂巾帻　爱名之世忘名客多事之时无事身笑聴咚咚朝莫鼓只能催得市朝人　云深无四邻【刘賔客】南山四皓秦之博士遭世暗昧退而作歌曰莫莫髙山深谷迤逦紫芝可以疗饥唐虞世逺吾将何归驷马髙盖其忧甚大富贵之畏人兮不如贫贱之肆志共入商山【崔琦四皓颂】山林小羁鞅　时人不到处苔石无遗踪但有鸡犬声不闻车马喧　薜衣换簪组藜杖代车马偶得幽闲境遂忘尘俗心始知真隠者不必在山林药圃茶园为产业野麋林鹤是交游　杜门隐几块
　　然自居木形灰心虽鵩鸟集于前枯栁生于后不能动于心也　人间荣耀因縁少林下幽闲气味深　夜后不闻喘息秋来惟长鹤精神　韬迹匿光销声藏影【白侍郎】白云深陋巷衰草遍闲居　身依泉壑将时背路入烟萝得地深终嵗不知城郭事手栽松竹尽成隂佩兰防竹诛茅席芷【武伯苍】夜眠幽洞石晓饭白云蔬闲云长在户【姚少监】月明松下房栊静日出云中鸡犬喧澹然清徳居然素风　寂寞柴门人不到空林独与
　　白云归【王维】云山绕屋犹嫌浅歌掉渔舟近钓台　青汉不回驾白云长掩闗　香掩蕙兰气韵髙鸾鹤声　归卧养天真鹿裘乌角巾茂陵闲乆病彭泽醉长贫　性闲鸥自识心逺鹤先知【许用晦】自敎青鹤舞分采紫芝苗卷帘无俗客应只见云来【张文昌】萝茑自为幄风泉何
　　必琴　猿鸟声自呼风泉气相激　麟出无应鸿飞入防【张九龄】地偏芝桂长境胜烟霞异　机闲鱼鸟狎体和芝术鲜【李义山】懐材幽薮藏頴重崖絶望岩廊之荣遗形斤斧之患【骆賔王】鸟啼花落人声絶寂寞山窓掩白云【李义山】延白云为升堂之侣结清风为入室之賔　居见青山傲视白云得防不可摇其心荣辱不可动其志桎拲冠冕泥滓禄位　髙名无阶级逸迹絶涯涘【皮日休】在生未识公卿面至死不离麋鹿羣【杜荀鹤】惟有风流谢安石拂衣携妓入东山【白乐天】芝术梦中春【姚少监】与松乔为伍是羲皇上人【王维集】寰海多虞日江湖独往人姓名何处变鸥鸟几时亲【贾浪仙】柴门反闗无俗客【卢仝】山栖谷饮【王维集】宁知市朝变但觉泉石好与麋鹿同羣处浪迹于丰草长林　石泉可以洗昏云松可以遗身世俗尘不飞人意自逺【唐文粹】朝饮花上露夜卧松下风【王昌龄】闳览古先遐蹈物表芝耕云卧声利不入【唐文粹】手摇白羽扇脚踏青芒履闻道鹤书徴临流还洗耳【孟浩然】虽有柴门长不闭片云孤木伴身闲犹嫌住久人知处见拟移家更上山【贾浪仙】卜筑青岩里云萝四布隂虚室若无人乔木自成林时有清风至侧闻樵采音【储光羲】烟火昼不尽蓬蒿春更深【钱起】落叶遍空山何处寻行迹【韦应物】白云髙防许全属采芝翁【罗隠】
　　传记亭亭明月逺照山扉肃肃清风旁来涧牖【通典】许由隠箕山无杯器以手捧水饮之人遗一瓢得以饮饮讫挂于木上风吹呖呖有声犹以为烦遂去之【逸士传】厐公至老不入襄阳城【襄阳耆旧传】周续之入庐山预逺公浄社又与刘遗民陶渊明号浔阳三隠【庐山记】武陵隠士晦迹桃源当此晋年犹谓暴秦之地【史通】
