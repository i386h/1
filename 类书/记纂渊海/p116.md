<!-- { "loadSidebar": true } -->
　　史秦置廷尉正一人汉廷尉正监及平谓之廷尉三官秩千石【职官分纪】宣帝闻黄霸持法平易为正数决狱廷中称平【汉书】晋顾荣以南土秀望累迁廷尉正【晋志】正志暗为大理正奏言法令者人之隄防不立则人无所禁窃见大理官贠多不奉法以纵罪为寛恕以守文为苛刻遂上应正论以见志【唐书】大理正掌参议详正科条之事【唐志】传记龙朔改为详刑大夫光宅中为司刑正后复故掌议狱正科条凡丞断罪有不当者则以法正之【唐纪】视南台持书以为晋制【通典】天隂雨比干梦贵客车骑满门觉以语妻语未已有老妪谓比干曰公有隂徳今天赐君防因出怀中符防状如简长九寸凡九百九十枚以授比干子孙佩印绶者当如此自汝隂徙平陵代为名族【何氏家传】
　　集古风真往哲雅道滥朝闻活狱威豪右销时赖典坟垂银棘庭印持斧栢台纲【范咸送大理正摄御史诗】
　　本朝神宗复置大理狱后置寺正元丰五年刑部奏乞分评事司直与正为断司丞与长贰为议司凡断案先上正防详当否论难改正然后过议司覆【续防要】建炎并省断刑治狱寺正各置一贠【中兴防要】范旻判大理正事持法平允【太宗实录】正于理官参赞为正【南丰陈林纯制】
　　司直
　　史唐王祚为司直驰传决狱所至仁平【唐书】
　　传记后魏永安三年髙穆奏置司直十人位在正监上不署曺事惟覆理御史检劾事【六典】司直凡承制而出先请鱼书以往【白帖】司直凡大理断狱皆连署【同上】
　　集清絶闻诗语防通岂法流传家有衣鉢断狱尽春秋【东坡】不耻青袍故尤宜白发新【李嘉祐送韦司直】骅骝事天子辛苦在道路司直非冗官荒山甚无趣【杜甫】
　　本朝熙寜中置大理寺狱至元丰五年始命程嗣先四人为司直【续防要】建炎三年诏断刑司直兼治狱司直其治狱司直罢【中兴防要】
　　评事
　　史汉宣帝地节三年初于廷尉置左右平贠四人【汉书】马宫行能髙洁迁廷尉平【汉书】汉宣帝诏曰吏用法巧文滋深其为置廷平务平之于是选用于定国黄霸等【同上】何攀上便宜十事除廷尉平【晋史】唐姚正操云自余以评事入台后相继不絶韩琬以为不然自则天好法刑曹望居九寺之首以此评事多入台迄今为雅例【唐志】
　　传记魏晋以来无左右而直谓之廷尉评隋置大理评事【六典】唐贞观二十二年褚遂良议重法官奏置评事十贠掌出使推覆后加为十二贠【通典】王敬由为评事奉使河南叱咤风生到广陵访裴谌谌曰评公使车留此一宿得无惊郡将乎【广记】汉公孙举何比干为廷尉右评狱无寃民号曰何公【三辅决録】
　　寺簿
　　史陈希防为太学博士迁大理寺簿人为之愤然公忻然就职素不读律而原情引经法家自以为不及【本传】传记晋初置廷尉主簿【六典】后齐九寺各有主簿唐置二人掌印省置抄目勾检稽失【同上】薛季宣为大理主簿是岁江湖大旱流民往往北渡江边吏复奏淮民多欵塞者遣公行淮西收以实边公持节劳来【吕东莱集】
　　集法吏多少年磨淬出角圭将举汝愆尤以为已阶梯【韩愈】
　　本朝元丰正名初除二贠建炎三年省后复【中兴防要】
　　司农卿
　　经太府掌九赋九贡【礼】
　　史秦为治粟内史主谷货韩信归汉为治粟内史即其任也景帝更名大农令武帝太初更名大司农【汉书】魏梁习为并州二十余年政治为天下最召拜大司农【魏志】郑当时为大司农门下客亡贵贱亡留门者山东诸公翕然称郑庄武帝曰吾闻郑庄行千里不赍粮【汉书】朱邑治行第一为大司农居处节俭【汉书】后汉郑众为司农在位以清正称　赵典为大司农闭门却扫非德不交【并后汉书】传记少皥氏以九扈为九农正【通典】唐有司农卿一人少卿二人龙朔二年改为司稼咸亨复卿掌邦国仓储委积之事【通典】牟融为大司农性明达称为名卿【东观汉记】陈宠为广汉太守风声大行入为大司农【张播记】唐杜中立迁司农卿初度支度六宫餐钱移司农季一出付吏大吏尽举所给于人权其子钱以给之既不以时黄门来督责慢骂中立取钱纳帑舎率五百一出吏不得为奸遂以为法【唐书】
　　集以清明之徳掌周稷之粟国有九列而司农氏居其一焉前代非牟融之循理康成之儒学不作兹选假以秩崇之荣用制国泉之重【裴司农制】
　　本朝司农寺判寺事二人以两制或朝官以上充熙寜二年立常平敛散法三年诏以新法付司农寺而农田水利免役保甲等法悉自司农讲行建炎三年诏罢司农寺绍兴四年复置司农寺卿少各特置一贠【中兴防要】
　　少卿
　　史后魏北齐司农寺置少卿隋唐因之【职官】唐韦机拜少卿有宦者于苑中犯法机杖而后奏髙宗嗟赏赐绢数十疋【唐书】韦机受诏检授东郡营田苑囿之事髙宗谓之曰宫馆隋代所造渐将摧毁频修费财力如何机奏曰臣任司农向已十年前后省费今见贮钱三十万贯可以供葺理上恱【同上】
　　本朝元丰间置少卿为卿之贰建炎三年省绍兴四年后置司农卿少各一员【中兴防要】熊本判司农寺丞神宗曰熊本不伤财不害民一旦去百年之患檄奏详明可嘉也【东都事畧】
　　寺丞
　　史秦治粟内史有两丞汉司农丞亦二人或谓之中丞耿夀昌为大司农中丞奏设常平仓给北邉省转运又桑羊为大司农中丞管诸防计事　唐有丞六人掌判寺事凡天下租税及折造转运于京师皆阅而纳之以供国用以禄百官【百官志】
　　本朝吕惠卿请置司农寺丞一贠熙寜五年增置丞四贠元丰四年舒亶请止留丞一贠余并罢【续防要】建炎二年诏罢司农寺绍兴三年复置寺丞二贠【中兴防要】
　　寺簿
　　传记晋太康中置主簿一人自后无闻梁陈又有北齐亦然唐主簿二人掌印署抄目勾检稽失出纳【通典】本朝治平中已置主簿熙寜新法行诏增置一贠五年增至四贠后又置六贠【续防要】建炎三年罢司农绍兴十年复置【中兴防要】
　　太府卿
　　史太府之职以二法平物一曰度量二曰权衡【唐百官志】李袭誉召为太府为人严慤以威肃闻【本传】杨崇礼开元为少卿虽钱帛充牣丈尺皆躬自省阅时以为前后无与为比擢拜太府卿【本传】
　　传记周官太府下大夫掌九贡九赋之贰九功受其货贿之入颁其货于受藏之府秦汉以下不置唐初置之龙朔二年改太府为外府正卿咸亨复杨国忠判度支宗观左藏库喜其财币山积面赐国忠金紫权太府卿国忠专于左藏府而太府四时以数闻【通典】
　　集领贡献于四方杜彼虚耗掌财用于五库职有司存【白乐天】居监临之官典出入之务【同上】防帑藏出入之要修权量平校之法【同上】
　　本朝太府寺判寺事一人以两制或带职朝官充凡财货廪藏贸易四方贡赋百官俸秩皆三司本寺但掌供祠祭香帛帨巾神位席及造斗秤升尺而已元丰改制始正职掌【四朝志】财赋掌于他官而太府司其出纳非明于金谷之要不在兹选【南丰集】
　　少卿
　　史后魏孙诏为少卿帝问卿何年老对曰臣年虽老臣节尚少【北史】尹思贞为司府少卿时侯知一亦厉威严吏人为之语曰不畏侯卿杖惟畏尹卿笔【唐书】
　　传记后魏孝文帝改少府为太府置少卿一人北齐因之隋炀帝加至二人唐减一人贞观初龙朔咸亨光宅神龙并随寺改复【六典】
　　集出纳之地眷求惟精兼领三尚之班以荣四至之列【白乐天制】
　　本朝太府寺同判寺一人以京朝官充元丰正名置少卿一人以为卿之贰元祐三年诏太府长贰并置余则否【续防要】建炎中兴省绍兴四年复【防要】九赋领受之政百货贸迁之法典领之任位次列卿【南丰集】
　　寺丞
　　传记丞于周官为太府上士之任梁选部太府丞一人陈因之后魏亦一人后周曰太府上士隋又曰太府丞六人唐四人【通典】太府掌邦国之出入而丞属分治众务【职略】
　　本朝元丰改制置丞二人元符中增一贠宣和中省一贠绍兴三年诏复置【防要】太府受邦国之出入而设丞属俾预叅赞欲胜是任必惟其人【国朝制】
　　寺簿
　　传记主簿亦周太府下士之任梁置一人陈因之后魏一人隋四人唐二人掌印省署抄目勾检稽失【通典】本朝元丰改制置主簿二人【续防要】建炎三年罢太府寺绍兴十年复置【中兴防要】
　　光禄卿
　　史光禄寺卿一人从三品少卿二人从四品【百官志】龙朔二年改光禄寺曰司宰寺光宅元年曰司膳寺【同上】杜林为光禄勲内奉宿卫外总三署周密敬慎选举称平【汉书】王肃为光禄勲时有鱼集武库肃辨之曰鱼生于泉而见于库失其所也边将殆有弃甲之变后果有东闗之败【魏志】
　　传记光禄卿汉官也齐职仪云初秦置郎中令掌宫殿门戸及主诸郎之左殿中侍卫故曰郎中令汉因之至武帝更名光禄勲至梁加卿字【初学记】孙湛为光禄以清廉见称【东观汉记】
　　集经兆宫室画为中外廊殿门闼限以禁卫【杨防光禄箴】德人立朝义士充庭禄巨司光敢告执经【同上】
　　本朝光禄寺判寺事一人以朝官以上充元丰官制行置卿少卿丞主簿各一人中兴后废光禄并入礼部【通考】
　　太仆卿
　　史太仆寺卿掌廏牧辇舆之政总乗黄典廏典牧车府四置及诸监牧行幸供五路属车【百官志】永徽中太仆司曰司驭光宅元年改曰司仆寺【同上】夏侯婴为沛公太仆常奉车婴自上初起常为太仆竟髙祖以太仆事惠帝髙后【汉书】石庆为太仆御出上问车中防马庆以防数马举手曰六马庆于兄弟中最为简易而犹如此【同上】晋郭展为太仆心精于养畜是以马充盛其后伐吴得以济事【晋史】
　　传记太仆周官也秦因之掌舆马歴汉后魏及晋两朝咸置之【初学记】穆王命伯冏小大之臣咸怀忠良其侍御仆从罔匪正人【外记】后汉祭彤字次孙膂力过人入为太仆从上至鲁昭帝入孔子庙至子路室曰此太仆之室也太仆吾之御侮【东观汉记】
　　集周用忠良任先伯冏汉推廉正选在万年守清近之臣居仆御之任【白乐天】朝钦厥庸出尹京畿回授太仆四牡騑騑騄耳盈箱翠华葳防勲齐庭实增国之辉【孙楚】本朝太仆寺判寺事一人以朝官以上充凡邦国廏牧车舆之政令今分郡牧司骐骥院诸坊监本寺但掌天子五辂属车后妃王公车辂给大中小祀牛羊【通考】
　　鸿胪寺
　　史鸿胪寺卿一人掌宾客及凶仪之事【百官志】汉郭况为鸿胪上数幸其宅饮酒赏金帛甚丰京师号况家为金穴【汉书】刘义节为鸿胪卿时倾府库为军赏帑财大乏义节曰今京师屯兵多樵贵帛贱若伐街苑树为薪以易布帛岁数十万可致【唐史】郭晞为鸿胪卿河中军乱父子仪召首恶诛之其支党犹反及晞选亲兵巡警以备非常奸人不得发以功拜殿中监【本传】
　　传记鸿胪卿汉官也周礼大行人掌賔客及诸侯朝觐事即其任也汉因之景帝更名大行令武帝改曰大鸿胪【初学记】韩宣为大鸿胪始南阳曲阜韩暨以宿徳在宣前为大鸿胪及宣在官亦称职故鸿胪中为之语曰大鸿胪小鸿胪前后治行相何如【魏略】
