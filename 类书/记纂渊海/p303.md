<!-- { "loadSidebar": true } -->
　　史四方诸侯谁不解体【左】士大夫怅然失望【谷永传】郑世翼遇崔信明曰闻公有枫落吴江冷愿见其余信明多出众篇翼览未终曰所见不逮所闻【唐崔信明传】侯覇闻太原闵仲叔之名而辟之既至覇不及政事徒劳苦而已叔恨曰始嘉命且喜且惧今见明公喜惧皆去以仲叔为不足问耶不当辟也辟而不问是失人也遂辞出投劾而去【汉光武纪】李宻与王世充战失利与众二万人归关中上遣使迎劳相望于道宻大喜谓其徒曰我拥众百万一朝解甲归唐山东连数百城知我在此遣使招之亦当尽至比于窦融功亦不细岂不以一台司见处乎宻至长安有司供待稍薄所部兵累日不得食众心颇怨而以宻为光禄卿上柱国赐爵邢国公宻既不满望朝臣又多轻之执政者或来求贿意甚不平【唐髙祖纪】传记郝隆为桓公南蛮叅军三月三日作诗不能者罚酒隆揽笔作一句云娵隅跃清池桓公曰娵隅是何物答曰蛮名鱼是娵隅桓曰作诗何作蛮语隆曰千里投公始得蛮府参军那得不作蛮语【世説】见面不如闻名【传灯録】
　　集若葵藿之倾叶太阳不为廻光【选表】求逢而招嫌求安而乘坎【刘賔客】本望文字达今因文字穷【孟东野】本欲云雨化却随波浪翻【唐文粹】抟羊角而髙翥浩若无津附骥尾以上驰邈焉难托【骆賔王】骑驴到京国欲和薫风琴岂识天子居九重欝沉沉一门百夫守无籍不可寻【韩文】稇载而往垂槖而归【同上】何意掌上玉化为眼中沙【白乐天】本朝陶谷久在翰林意希大用其党因对言谷宣力实多防伺上防也太祖曰翰林草制皆检前人旧本俗所谓依様画葫芦耳何宣力之有谷作诗曰官职虽由生处有才能不管旧时无堪笑翰林陶学士年年依様画葫芦【东轩杂録】
　　过望
　　史周子曰孤始愿不及此虽及此岂非天乎【左】垂槖而入稇载而归【国语齐语】英布归汉至汉王方踞床洗足召布入见布大怒悔来欲自杀出就舍帐御食饮从官如汉王居布又大喜过望【西汉】孟佗以蒲萄酒一斗遗张让让拜佗为凉州刺史【汉书】不图今日复见汉官威仪【东汉】吕晚节好学鲁肃过之拊背曰吾谓大弟但有武畧耳至今者学识英伟非复吴下阿【吴志】庾翼与王羲之书云吾昔有伯英章草十纸过江失亡常叹妙迹永絶忽见足下书焕若神明顿还旧观【晋书本传】周武帝平齐谓羣臣曰我闻李徳林名谓是天上人岂意今日得其驱使【北史】以台省官为司郑管原伊殷梁凑嵩谷懐等十二州营田使丞郎得此行者喜若登仙【唐髙祖纪】有劝岑文本置产业文本曰南方一布衣徒歩入闗望不过秘郎县令耳无汗马之劳以文墨致位中书令亦极矣何更言产业乎【唐书本传】
　　传记王敦镇豫章卫玠避乱从洛投敦相见欣然谈话弥日敦曰不意永嘉之中复闻正始之音【世説中】歳在辛酉乞浆得酒【袁子正书】殷礼与张温使蜀诸葛亮见而叹曰江东菰芦生此竒材【建康实録】
　　集几度见诗诗尽好及观标格胜于诗【唐杨敬之诗】
　　本朝所得如今过所闻【临川集】
　　絶望
　　经子不我思岂无他人【诗】婚姻之故言就尔宿尔不我蓄言归思复　反是不思亦已焉哉【诗】
　　集有行三涂之难而坠千仭之下者仰望于道号以求援出过之者日千百人皆去而不顾就令哀而顾之者不过攀木俯首深矉太息良久而去耳其卒无奈何然其人犹望而不止也俄而有乌获者持长绠千寻徐而过之然其力足为也其器足施也号之而不顾顾而曰不能用力则其人知必死于大壑矣何也是时不可遇而幸遇焉而不逮乎已然后知命之穷势之极其卒呼愤自毙不复望于上矣【栁文】落叶不更息断蓬无复归【韩落叶诗】雨落不上天水覆最难収古树春无花【唐文粹】

　　记纂渊海卷七十一
<子部,类书类,记纂渊海>
　　钦定四库全书
　　记纂渊海卷七十二　　　宋　潘自牧　撰人事部
　　波润
　　经泽润生民四夷左衽罔不咸赖【书】膏润天下【诗序】芃芃黍苖隂雨膏之【诗经】
　　子松柏茂而隂成于林涂之人防矣【子华子一本人字下有则字】膏泽下于民【孟子】河润千里泽及三族【庄子】玉在山而木润渊藏珠而崖不枯【荀子】泽及百里而润草木者唯江河也【扬子】史葛藟犹能庇其本根【左传】若江海之浸膏泽之润【左传序】晋公子重耳曰其波及晋国者君之余也【左传】润于千里【公羊】管仲光烛隣国【史记鲁仲连传】一人有子三人缓带【谷梁文十八】沐浴膏泽【史记乐书】取尊官厚禄以为宗族交游光宠【西汉司马迁传】天地之间被润泽而大丰美【西汉董仲舒策】河润千里京师福【后汉郭伋传】张让父死归颍川虽一郡毕至而名士无往者让甚耻之陈寔独吊焉及诛党人让以寔故多所全宥【通鉴汉灵纪互入先见】南燕汝水竭河冻皆合而渑水不冰李宣曰渑水无冰良由逼带京城近日月也【通鉴晋安纪】残膏賸馥沾丐后人多矣【唐书杜甫传】
　　集石韫玉而山辉水懐珠而川媚【晋陆士衡赋】桑梓有余晖【王仲宣从军诗】濡沫穷鳞【栁文】余波徳照隣【老杜诗】笔端肤寸泽及九垓【刘賔客】百川承少海之润【刘賔客】垂防万畆悬映九霄【骆賔王】光荣照四隣【白侍郎】风烟借顔色雨露助恩光【白乐天】一士登甲科九族光彩新【王建诗】接楚地之余波仰晋国之膏雨【李义山文】草木雨露之泽皆被鲜辉烟霞照日月之光尽成防绘【李文饶】邻斗极之光辉迩天汉之波润【唐文粹】一人在朝百人缓带一人贵而亲友皆荣之也【唐文】本朝夫玉韫石而珠藏渊其光气常见于外也故山辉如白虹水变而五色【欧文】公之在内自泉流濒其在四方自叶流根　金锡圭璧之所在瓦石草木被其光泽余膏所烛常分无尽之光雾而行坐获不知之润【并东坡集】桃李终不言朝露借恩光【山谷】
　　侥幸
　　经小人行险以侥幸【记中庸】防之生也幸而免【语】
　　子千金之珠在九重之渊骊龙颔下子能得者必遭其睡也【列子】料虎头编虎须几不免虎口哉【庄子】宋王而寤子为虀粉【庄天下】若逐野兽而皆有分肉之心【太公武韬】以百诞成一信　佐祭者得尝【并淮南子】魏田父得玉径尺以告邻人隣人诈之曰此怪石也蓄之非利其家田父犹豫以归置于庑下其玉明照一室大怪遽弃之于野隣人取之以献魏王魏王召玉工相之曰此无价寳魏王赐献玉者千金长食上大夫禄【尹文子】
　　史孔子曰赐不幸言而中是使赐多言也【左定十五年】叔孙通曰我几不脱于虎口【史本传】郭解适有天幸窘急常得脱若遇赦【史游侠传】厐涓曰遂成防子之名【史记】楚叶公子髙曰以险徼幸者其求无餍【左哀十六】无徳而富贵谓之不幸【汉书】据徼乘邪以求一日之富贵【班固叙传】为恶未始不及于凶幸而免者亦时有焉【唐武后賛】唐昌仪为洛阳令请嘱无不从尝早朝有选人姓薛以金五十两并状邀其马而赂之昌仪受金至朝堂以状授天官侍郎张锡数日锡失其状以问昌仪昌仪骂曰不了事人我亦不记但姓薛者即与之锡惧侥幸退索在铨姓薛者六十余人悉留注官【通鉴唐武后】灶下养中郎将烂羊胃骑都尉烂羊头关内侯【东汉刘】宋张瓌以百口一掷出手得卢【通鉴宋纪】传记桓温伐蜀败于笮桥众惧欲鸣退鼓吏误鸣进鼓于是攻之李势大溃乃以众降【孔氏杂记】
　　集出万有一危之涂以为娱【司马长卿諌猎书】
　　本朝庶几徼幸不种而获　偶然连六鼇便为此手妙治病不知其所当用之药而百药皆试以侥幸于一物之中譬如匠庆之山而得成簴岂可常也哉【东坡】
　　触类
　　经引而伸之触类而长之天下之能事毕矣【易】刑于寡妻至于兄弟以御于家邦【诗】爱亲者不敢恶于人敬亲者不敢慢于人　资于事父以事母而爱同资于事父以事君而敬同【孝经】贵老为其近于亲也【记】子贡曰回也闻一以知十赐也闻一以知二【论语】
　　子老吾老以及人之老防吾防以及人之防　人能充无欲害人之心而仁不可胜用也人能充无穿窬之心而义不可胜用也人能充无受尔汝之实无所往而不为义也　推恩足以保四海不推恩无以保妻子古之人所以大过人者无他焉善推其所为而已矣【孟子】通于一而万事毕【庄子】见瓶中之氷而知天下之寒【淮南子兵畧】见窾木浮而知为舟见飞蓬转而知为车见鸟迹而知著书以类取之【淮南子】
　　史求忠臣必于孝子之门【通鉴汉武帝】推防达着寻端究绪履霜知冰践露知暑【蔡邕传释诲】见瓶水冻而知天下之寒尝肉一脔而识镬中之味物有其类可推而释【北史崔浩传】传记覩一字于句中反三隅于字外【史通】
　　集求忠臣于孝子求良妇于骂己食子尽节也推其忍可以疑心放麛违命也推其仁可以属国【刘賔客互见因小见大】本朝放麛违命也而推其仁则可以托国食子狥君也而推其不仁则至于杀君【栾城集】
　　持久
　　经圣人久于其道而天下化成【易】谁夙知而暮成【诗】悠久所以成物也【中庸】子曰善人为邦百年亦可以胜残去杀矣子曰茍有用我者期月而已可也三年有成　子曰无欲速　欲速则不达【论语】
　　子大器晩成【老子】美成在久　真积力久【荀子】
　　史天地之功不可仓卒艰难之业当累日也【东汉朱浮论】大才当晚成【东汉马援传】非若京房刘邵之法校其米盐之课责其旦夕之効也【通鉴魏明纪】慕容农谓慕容垂曰取果于未熟与自落不过旬日之间然其难易美恶相去逺矣【通鉴晋纪互见间不容髪】卢懐慎曰子产贤者也为政累年而后成【唐书】崔周度曰鲁诗书之国自伯禽以来不能伯诸侯然以礼义守之可以长世【通鉴周太祖】
　　集嘉谷不夏熟大器当晚成　干将百炼其良可用和璞三献而其寳乃真【欧阳詹】养材三十年方成栋梁姿【白侍郎】
　　本朝东坡试中制科英宗便欲授知制诰相国韩公曰苏轼之才逺大之器也他日自当为天下用要在朝廷培养之使天下莫不归慕降伏皆欲朝廷进用然后取而用之则人人无复异辞矣【李荐谈记】
　　怱遽
　　史相见日浅卒卒无须防之间【西汉司马迁传】事薄遽【注薄廹也遽速也西汉严助传】王彪之谓殷浩曰奈何无故怱怱先自猖蹶【通鉴晋穆纪】
　　传记匆州里所建旗所以趣民故遽称怱怱【説文】世称匆匆不知所由据説文匆者州里之旗所以趣民事故怱遽者称为匆匆【北齐顔氏家训】
　　躐等
　　子位卑而言髙罪也【孟子】位卑而图大【孔丛子】
　　史犹未能操刀而使割也譬如田猎射御贯则能获禽若未尝登车射御则败绩厌覆是惧何暇思获【左传】以匹夫徒歩之人而超九卿之位非所以重国家而尊社稷也【西汉朱云传】
　　集陵迈超越不拘资次【于令升晋总论】
　　乘间
　　经心中斯须不和不乐而鄙诈之心入之矣外貌斯须不庄不敬而慢易之心入之矣【礼记】
