<!-- { "loadSidebar": true } -->
　　经吊丧弗能赙不问其所费　知生者吊知死者伤知生而不知死吊而不伤知死而不知生伤而不吊　死而不吊者三【谓轻身忘孝也】畏【人或以非罪加已不能有以说之死之者】厌【行止危险】溺【谓不乘桥船】孔子哭子路于中庭有人吊者而夫子拜之五十无车者不越疆而吊人　吊于人是日不乐　行吊之日不饮酒食肉焉　子张死曽子有母之丧齐衰而往哭之或曰齐衰不以吊曽子曰我吊也与哉　适公卿之丧则曰听役于司徒【记】羔裘冠不以吊【语】史齐侯遇杞梁之妻于郊使吊之辞曰有先人之敝庐在下妾不得与郊吊齐侯吊于其室【左传】孔光薨公卿百官防吊【西汉本传】喟然不觉涕之无从【东汉耿弇传论】徐穉有死丧万里负笈赴吊【谢承后汉书】陈寔卒海内吊者三万余人【通鉴】王祥之薨奔赴者非朝廷之贤则亲戚故吏而已门无杂吊之宾【晋本传】王愆期谓陶侃曰贤子越骑酷没天下爲公痛心况慈父情耶【世说注】
　　集羣辟恸怀邦族挥泪【王仲宣诔文】驰影奔赴【陈子昻集】百官临吊毕集孔光之门【唐文粹】
　　本朝眼防白璧埋黄壤何况人间父子情【山谷】
　　居丧
　　经亲者居倚庐贱者居垩室【周礼】杖者何爵也无爵而杖者何担主也非主而杖者何辅病也童子何以不杖不能病也妇人何以不杖亦不能病也【爵谓天子诸侯卿大夫士也无爵谓庶人也担犹假也无爵者假之以杖尊其爲主也非主谓众子也仪礼】居丧之礼毁瘠不形视听不衰升降不由阼阶出入不当门隧　居丧之礼头有疮则沐身有疡则浴有疾则饮酒食肉疾止复初不胜丧乃比于不慈不孝五十不致毁六十不毁七十唯衰麻在身饮酒食肉处于内　有丧者专席而坐【专犹单也】居倚庐寝苫枕块不说绖带【倚庐者倚墙至地而为之无楣柱】父母之丧哭无时　致丧三年　髙子臯之执亲之丧也泣血三年未尝见齿　顔丁善居丧始死皇皇焉如有求而弗得及殡望望焉如有从而弗及既葬慨焉如不及其反而息　居丧读丧礼既葬读祭礼　曽申问于曽子曰哭父母有常声乎曰中路婴儿失其母焉何常声之有　父母之丧不避涕泣而见人【至哀无饰】妇人不宜袒故发胷击心爵踊【足不絶地】殷殷田田如坏墙然　大夫士父母之丧既练而归【归其宫也】朔月忌日归哭于宗室【宗子之家】三年之丧以丧拜【稽颡而后拜】丧无接賔之礼丧者不遗人人遗之虽酒肉受之也　孔子曰身有则浴首有疮则沐病则饮酒毁瘠爲病君子弗爲也　君子执亲之丧也水浆不入于口者三日杖而后能起　三年之丧言而不语【言言己事也爲人说爲语】对而不问庐垩室之中不与人坐焉非时见乎母也不入门　丧不虑居【谓费舎宅以奉丧】爲无庙也毁不危身【谓憔悴将灭性】爲无后也　丧不贰事【不使从政也】丧有疾食肉饮酒必有草木之滋焉姜桂之谓也父母之丧居倚庐不涂寝苫枕块非丧事不言　三
　　年之丧如斩　直衰不补　居于倚庐哀亲之在外也寝苫枕块哀亲之在土也　弁人有其母死而孺子泣者孔子曰哀则哀矣而难爲继也夫礼爲可也爲可继也故哭踊有节　曽子曰三年之丧吊乎孔子曰三年之丧练不羣立不旅行【爲其茍语忘哀也】君子礼以饰情三年之丧而吊哭不亦虚乎【曽子问注云为彼哀则不专为亲哀则是为妄吊】丧者非尸柩之事不亲有父之丧如未没丧而母死其除父之丧也服其除服卒事反丧服　子贡问丧子曰敬爲上哀次之瘠爲下顔色称其情戚容称其服　秃者不髽伛者不袒跛者不踊老病不止酒肉凡此者以权制之也毁不灭性不以死伤生也　父母之丧衰冠绳缨菅履　伤肾干肝焦肺不举火　大功之末可以冠子可以嫁子父小功之末可以冠子可以嫁子可以取妇已虽小功可以冠取妻大功将至却琴瑟小功至不絶乐三年之丧祥而从政朞之丧卒哭而从政九月之丧既葬而从政小功缌之丧既殡而从政　爲妻父母在不杖不稽颡母在不稽颡　父在爲母爲妻九月之丧食肉饮酒朞之丧食肉饮酒不与人乐之　杖者何也曰竹桐一也何爲也曰孝子身病体羸以杖扶病也父在则不敢杖矣尊者在故也　斩衰之哭若往而不反齐衰之哭若往而反大功之哭三曲而偯小功缌麻哀容可也　斩衰唯而不对齐衰对而不言大功言而不议小功缌麻议而不及乐　大功之丧寝有席小功之丧牀可也　伯鱼之母死期而犹哭夫子闻之曰谁与哭者门人曰鲤也夫子曰嘻其甚也伯鱼闻之遂除之　创钜者其日久痛甚者其愈迟三年之丧称情而立文所以爲至痛极也斩衰苴杖居倚庐食粥寝苫枕块所以爲至痛饰也三年之丧二十五月而毕哀痛未尽思慕未忘然而服以是断之者岂不以送死有已复生有节也哉　曽子问曰相识有丧服可以与于祭乎孔子曰缌不祭又何助于人【记】君子之居丧食防不甘闻乐不乐居处不安　丧致乎哀而止【语】孝子之丧亲也哭不偯礼无容言不文服美不安闻乐不乐食防不甘此哀戚之情也三日而食教民无以死伤生毁不灭性此生人之政也丧不过三年示民有终也爲之棺椁衣衾而举之陈其簠簋而哀戚之躃踊哭泣哀以送之卜其宅兆而安厝之爲之宗庙以鬼享之春秋祭祀以时思之【孝经】
　　子婴戚于天遘屯离蹇心形瘵【孟子序】三年之丧齐疏之服飦粥之食自天子达于庶人三代共之【孟子】
　　史悼心失圗　斩焉在衰绖之中　齐晏桓子卒晏婴苴绖带杖菅履　居丧而不哀在戚而有嘉容是谓不度【左传】严霜夏坠【范寗谷梁传序】仰天椎心而泣血也【西汉李陵书】复偷视息【三国吴志虞翻传】哭眼如悬河决溜【世说】庐墓号慕【唐书杨炎传】一踊三絶【郭子仪家传】令期丧大功未终丧不预宴防【旧唐书王方庆传】
　　集以险衅夙遭闵凶【李令伯陈情表】五情震悼局天蹐地若无所容【文选】履影吊心酸鼻痛骨【江文通书】仰昊天之莫报怨凯风之徒攀【谢希逸宋贵妃诔】泣血待旦【任昉启】薄禄微资始期色养私情未遂不圗殃罚老父见背攀号何及　粪土臣言孤臣鞠凶礼辱天赗稽颡拜命号絶迷圗　残喘胡顔　柴骨栾心　茹哀苫庐衔恤终祀　悲摧栾棘思结寒泉【陈子昻集】沈痛迫中肠【杜诗】三年哭泣如始丧者【韩文】百哀攻中涕洟迸落魂梦震越凄怆彻骨翻哀独生　迫礼不死因成痼疾　诉天触地血染缞服【刘賔客】罪大恶极世无所容尚顾嗣续不敢即死支缀气息大惧祭祀之无主以忝盛徳　创钜痛仍号于穹旻排土濡涕顿首成坟陷膺腐眦寒暑在庐草木悴死鸟兽踟蹰殊族异类亦相其哀【栁文】灰心垢体泣血涟涟松槚之下其生尚残与其偷生而孤苦不若就死而团圎欲自决以毁伤惧亏孝于归全　每一念至肠热骨酸　饮泣茹悲【白乐天】柴毁骨立【张九龄文】决裂肝胷【李习之】哭泣哀号感动他人【杜牧之】衔哀而茹血【王无功】泪少于血骨余于形五情如丧百身不赎【王维集】号咷毁瘠　庐于冢次号泣无节埃垢积首草生髪间　衔恤毁瘠【唐文粹】
　　本朝精神流离肝腑絶眦血被面无时晞【临川集】栾棘过人柴瘠加等　行负神明躬招咎衅　柴毁几于灭性衔恤甚哀　棘心雪泣　缞袵沾血【类要】有声当彻天
　　有泪当彻泉【后山】
　　思慕
　　经哀哀父母生我劬劳　无父何怙无母何恃出则衔恤入则靡至　明发不寐有懐二人【谓父母也诗】君子已孤不更名　先王之孝色不忘乎目声不絶乎耳心志嗜欲不忘乎心致爱则存致慤则着着存不忘乎心【思念也】霜露既降君子履之必有凄怆之心非其寒之谓也
　　雨露既濡君子履之必有怵惕之心如将见之其往送也望望然汲汲然如有追而弗及也其反哭也皇皇然若有求而弗得也其往也如慕其反也如疑求而无所得之也入门而弗见也上堂又弗见也入室又弗见也亡矣丧矣不可复见已故哭泣辟踊尽哀而止矣　三年之丧二十五月而毕哀痛未尽思慕未忘　思其居处思其笑语思其志意思其所乐思其所嗜　孝子亲死悲哀志懑故匍匐而哭之若将复生然安可得夺而敛之也故曰三日而后敛者以俟其生也【记】
　　子仰视榱桷俯察几筵其器皆存而不覩其人以此思哀则哀可知矣　树欲静而风不停子欲养而亲不待往而不来者年也不可再见者亲也【家语】
　　史服除思慕终身如丧【南史郭世通传】金日防母教子有法上嘉之母死诏圗画于甘泉宫日防每见画常拜向之涕泣乃去【西汉本传】
　　集临穴呼苍天涕下如绠縻　邈终天其不返【文选】念过隙之倐忽悲逝川之不停践霜露之凄怆怀燧谷而涕零【梁武孝思赋】膝下之欢已同过隙几筵之慕几何可凭【任彦升启】露往霜来日月其除【左太冲吴都赋】永怀鞠养之恩长増思慕之痛【骆賔王】濡露践霜谁无永怀【刘賔客】霜降露濡孝思罔极词意书疏无不宛然惟是魂神不知去处每开一卷刀搅肺肠每读一篇血滴文字【白传】音容若在曷日而亡【李习之】怵乎霜露【唐文粹】金日防见圗而泣【元稹集】
　　时祭
　　经春秋匪懈享祀不忒　吉蠲爲饎是用孝享禴祠烝尝于公先王　祭以清酒从以骍牡享于祖考　苾苾芬芬祀事孔明【诗】荐岁事于皇祖【仪礼】春秋荐其时食【中庸】祭之日入室僾然必有见乎其位周还出户肃然必有闻乎其容声出户而听忾然必有闻乎其叹息之声孝子将祭虑事不可以不豫比时具物不可以不备虚中以治之【比犹先也虚中者言更不兼念余事也】以其恍惚以与神明交庶或飨之　仲尼尝奉荐而进其亲也慤其行也趋趋以数　祭者所以追养继孝也　荐新如朔奠春秋祭祀以时思之【礼记寒暑变易益用増感时祭展其孝思也】
　　子祭祀事其神也【荀子礼论】能存亡形属荒絶者惟斋乎【扬子】史祀者所以昭孝事祖通神明也【西汉郊祀志】
　　阡陇
　　经适墓不登陇　适墓不歌　孔子曰古不修墓孔子既合葬于防曰吾闻之古也墓而不坟今丘也东西南北之人也不可以弗识也于是封之崇四尺　葬于墓所以即逺也　延陵季子子死葬于嬴博之间其坎深不至于泉既葬而封广轮揜坎其高可隠也既封左袒右还其封且号者三曰骨肉复归于土命也　孔子曰卫人之祔也离之【祔谓合葬也离之有以间其椁中】鲁人之祔也合之善夫　墟墓之间未施哀于民而民哀　骨肉归于土坟墓不培　子高曰吾闻之也生有益于人死不害
　　于人吾纵生无益于人吾可以死害于人乎哉我死则择不食之地而葬我焉　夫子言之曰吾见封之若堂者矣【筑土爲陇】见若坊者矣【形旁杀平上】见若覆夏屋者矣【茨瓦也夏屋今之门庑也】见若斧者矣【形旁杀刃上而长】从若斧者焉【孔子以刃上难登狭又易爲功】马鬛封之谓也【俗名】易墓非古也【易芟草也记】卜其宅兆而安厝之【孝经】
　　子沦于无形之中甘瞑大宵之宅【淮南子】
