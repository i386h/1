<!-- { "loadSidebar": true } -->
　　六艺七十有二人　孔子以诗书礼乐教弟子【史记】汝南应劭自赞于郑曰故太山太守应中逺北面称弟子何如【东汉】萧望之诣太常受业如弟子【西汉】河南太守吴公故与李斯同邑尝学事焉【贾谊传】侯芭従雄受太法言雄卒芭为起坟丧之三年【雄传】于定国迎师学春秋北面备弟子礼【本传】求谢师门【桓荣传】门人郄虑至御史大夫王基崔琰著名扵世【郑传】田何受易扵丁寛学成东归何谓门人曰易东矣【本传】边韶教数百人弟子嘲之曰边孝先腹便便懒读书但欲眠【东汉】郑事马融在门下三年不得见使髙业弟子传授扵日夜寻诵闻善筭召见于楼上因従质诸疑义问毕辞归融喟然谓门人曰郑生今去吾道东矣【郑传】孙期逺人従其学者皆执经垄畔以追之【本传】孔奋少従刘歆受春秋左氏传歆称之谓门人曰吾已从君鱼受道也【汉纪】延笃为平阳侯相以师丧弃官奔赴【本传】执经下座北面受业【梁书】贾岛刘义皆韩门弟子【卢仝传】沈重讲学授业徐旷従之不数日辞去曰先生所说纸上语耳若奥境彼有所未见者【唐史】
　　传记王羲之见前代笔说扵其父枕中窃而读之不数月书大进卫夫人见之流涕曰此子必敝吾名【羊欣笔阵图】卫有弟子王逸少甚能学卫真书咄咄逼人【潭帖】
　　集宫墙重仭允得其门【选郭有道碑】弟子不必不如师【韩文】籍湜辈虽屡指教不知果能不叛去否【荅孟简尚书书】従师负笈【骆賔王】尝闻马南郡门下有康成【刘长卿】心増故术腹饱新授【刘賔客】操篲医门掬溜兰室【柳宗元启】鄙夫修拥篲之礼【唐田李渤】
　　本朝编牒师门【类要】胡安定先生弟子散在四方随其人贤愚皆循循雅饬其言谈举止遇之不问可知为先生弟子【胡安定墓表】范质即和凝门生先是门生座主榜上名次第同者谓之衣鉢和之名次范入承之和为相封鲁公终太傅范亦封鲁公终太傅实为传衣付鉢而得心印也【嵩阳叟秦再思撰纪异録又名洛中纪异】
　　座主
　　经管仲遇盗取二人焉上以为公臣管仲死桓公使为之服　赵文子所举于晋国管库之士七十有余家生不交利死不属其子焉【礼】
　　史赵宣子举韩献子于灵公以为司马河曲之役宣子使人以其乗车干行献子戮之宣子曰可贺我矣吾举厥而中吾乃知免扵罪矣【国语】应侯任郑安平王稽皆负重罪扵秦　范雎任郑安平昭王使将击赵安平降赵应侯席藁请罪秦之法任人而所任不善者各以其罪罪之【史】何武举方正之士召见盘辟雅拜有司劾失举【本传】宋宏荐桓谭帝令谭皷琴爱其繁声宏闻之不恱伺谭内出正朝服坐府上遣吏召之谭至不与席而让之且曰能自改耶将令相举以法乎谭顿谢良久乃遣之后帝使谭鼔琴谭见宏失其常度帝怪而问之宏乃离席免冠谢曰臣所以荐桓谭者望能以忠直导主而令朝廷耽恱郑声臣之罪也【通鉴】李冲初荐李彪既彪自以结知人主再不复借冲稍稍疎之唯公坐敛袵而已无崇敬之意冲浸御之乃积其前后过恶禁彪于尚书省上表劾彪専恣无忌尊已忽物聴其言如振古忠恕之贤按【一作校】其行实天下佞暴之贼【齐纪】翰林学士两省官举令録除官之日仍署举者姓名若贪秽败官并当连坐【周纪】初郡将范津荐傅燮及津为汉阳与燮交代合符而出【傅燮传】袁氏树恩四世门生遍扵天下【魏志】郄诜为尚书左丞推奏吏部尚书崔洪洪曰举诜而还奏我此所谓挽弓而射【晋史】严绶统临三镇皆号雄藩绶所辟士亲睹为将相者九人【唐书】钱徽举送覆试多不中选贬官贾餗三典贡举多得名卿宰相【本传】马裔孙即裴皥门生清泰初裔孙知举放榜后引新进士谢皥皥书一絶曰官涂最重是文衡天与愚夫立盛名三主礼闱今八十门生门下见门生　晋相桑维翰裴皥门生尝谒皥皥不迎不送或问之答曰皥见维翰于中书则庶僚也维翰见皥于私馆则门生也何迎送之有【五代史】
　　传记杜审权大中十二年知贡举放卢处权有戏之曰坐主审权门生处权麟符二年崔沆放崔瀣谈者称座主门生沆瀣一气【南部新书】唐李逢吉知贡举榜未放而入相及第人就中书见座主【因话録】郑薰主文误谓顔标乃鲁公之后以为状元或嘲之曰主司头脑大冬烘错认顔标【一作摽】作鲁公　状元已下到主司宅下马缀行而立敛名纸通呈与举主对拜主事云谢衣鉢【摭言】
　　集手持文柄髙眡寰海【刘禹锡】一日声名遍天下满城桃李属春官【刘賔客】贞元中奏诏考定贤良草泽之士升名者十七人及礼部擢进士第者七十有二鸾鳯杞梓举集权公之门所擢登辅相之位者前后十人　使操刈楚之柄【权徳舆集】
　　本朝欲知君得人失者亦称善【东坡】
　　门生
　　史郑为太尉时举荐第五伦为司空班次在下每正朔朝见曲躬而自卑帝问知其故遂聴置云母屛风分隔其间【东汉】天下之人非家吏则门生也【吴志】宋荐桓谭帝恱谭鼓琴爱其繁声宋闻之不悦伺谭内出正朝服坐府上遣吏召之谭至不与席而让之且曰能自改耶将令举以法乎谭顿首辞谢良久乃遣之后帝使谭皷琴谭见失其常度帝怪而问之乃离席免冠谢曰臣所以荐桓谭者望能以忠正导主而令朝廷躭恱郑声臣之罪也【通鉴】杨震门生虞放陈翼诣阙追讼震事诏除震二子为郎【汉记】马裔孙裴皥门生也清泰初裔孙知举引新进士谒谢皥皥曰门生门下见门生【五代史】传记唐李逢吉知贡举榜未放而入相及第人就中书见座主时谓好脚踪门生【因话録】
　　集凡号门生而不知恩之所自者非人也【柳文】商山四皓虽休去终是留侯门下人　令公桃李满天下何用堂前更种花【白傅集】至今青云人犹是门下客【髙达夫】徐孺子于举主之丧徒步千里而行吊祭【唐崔祐甫】鸾鳯梓举集权公之门【唐杨嗣复】门馆旧桃蹊【刘长卿】
　　本朝李翰扵和凝榜及第后与座主同任学士凝作相翰为承防适当批诏次日于玉堂辄开和相旧阁悉取图书器玩留诗云座主登庸归鳯阁门生批诏主鳌头玉堂旧阁多珍玩可作西斋润笔不【玉壶清话】
　　故吏
　　史胡广与故吏陈蕃陈咸并为三司蕃每朝防称疾避广时人荣之　梁冀乗势横暴所在怨毒朱穆自以冀故吏奏记谏不纳【通鉴】刘晏没后掌财赋有声者多晏之故吏也【唐徳宗记】吉黄为长陵令时科禁长吏擅去官黄闻司徒赵温薨自以为故吏违科奔丧【魏志】袁氏植恩四世旧吏遍于天下【袁绍传】殷浩被黜放卒故吏顾悦之上疏讼浩疏奏追复浩本官【晋史】刘晏为度支盐铁转运使其商防财用之术者皆一时之选故没后二十余年韩洄元琇裴睓包佶卢贞李衡相继分掌财赋皆宴门下【唐史】传记邓训故吏念训常所服药北州少之又知训好青泥封书従黎阳步推鹿车于洛阳市药还过赵国易阳井载青泥至上谷遗训其得人心如是【东汉】王戎故吏多至大官相逢戎辄下道避之【竹林七贤论】
　　本朝故吏满诸方【栾城集】
　　官长
　　子圣人用之则为官长【老子】
　　史黄霸守颍川许丞老病聋督邮白欲去之霸曰许丞虽老尚能拜起迎送重聴何伤且善助之毋失贤者意【西汉】陈遵入公府日出醉归曹事数废西曹请斥之大司徒马宫重遵谓西曹曰此人大度士柰何以小文责之【本传】光武戒任延曰善事上官【通鉴】娄师徳调江都尉州长史卢承业异之曰子台辅器也当以子孙相诿讵论僚属【一作吏】哉【唐史】
　　传记牛竒章公帅维杜牧在幕中夜防服逸防后牧以拾遗召公以縦逸为戒牧始隠讳公取一箧皆街子报帖云杜书记平善【芝田録】
　　集裹以章服揖拜上官【嵇康】贺其得贤主人【韩文】拜迎官长心欲碎【唐文粹】
　　本朝自言官长如灵运【坡】
　　僚属
　　经惟暨乃僚罔不同心　六卿分职各率其属　慎简乃僚【书】其属六十　一曰官属以举邦治　以官府之六属举邦治【礼】
　　史参代何为相择郡县吏长木讷于文辞谨厚长者为吏言文刻深欲务声名辄斥去之【西汉】幽州牧朱浮年少有俊才欲厉风节收士心辟召州中名宿皆引置幕府梁商为大将军辟汉阳巨览上党陈为掾属李固
