<!-- { "loadSidebar": true } -->
　　府合水县东　凤川在合水东北中多鸥鹭春月游赏可爱　平戎川在合水东北　灵沟水在府城北　华池水在合水县东　玉泉在合水县西　圣公泉在合水县治能愈百病上有亭　宝泉在合水县北　鹅池在府治东　盐池在府城北有二池大者周八十里小者周二十七里　花马池在府城北周围四十三里与马槽孛罗滥锅底等池皆相近　红栁池在府北周围二十五里　石沟池在其西　莲华池在其东　安化楼在府城内　临川阁在府内　柔逺亭在府城傍西有寨　驿马闗在府城南　横山寨在府境　怀威寨在城东　天固堡在彭原县南　不窋冢在府城东碑久剥落尚有片石　傅介子墓在府西　范仲淹祠在府城内　郭子仪墓在合水县东　灵武城在府境唐列圣碑在合水县北【舆地纪胜】
　　人物上古岐伯郡人黄帝尝与论医有素问难经行于世　夏不窋后稷之子居邠为周之祖　汉公孙昆邪郡人为陇西太守以功封平曲侯　公孙贺昆邪孙为骑士后以功封南窌侯子敬声代为太仆并居卿位傅介子郡人使大宛斩楼兰有功封义阳侯　甘延夀郡人善骑射初为郎后奉使西域斩郅支单于封义城侯　皇朝张吉合水人初为淮安镇守烽卒夏人执之使绐城中降吉不从死之事闻赠内殿崇班又录其子王庶郡人举进士知保定县后为鄜延经畧使累立
　　战功【同上】
　　集山股逗飞泉澄傍岩石乱垂寒玉条碎洒珍珠滴【唐人题合水县玉泉诗】北川涧水河南流邑治因名几百秋【同上】龙武新军深驻辇芙蓉别殿谩焚香【杜甫】血战乾坤赤气迷日月黄近贺中兴主神兵动朔方【杜子羙送灵武李判官】黄沙百战穿金甲不破楼兰终不还【王少伯】边雪藏行径林风透卧衣灵州听晓角客馆未开扉【贾岛】髙居在幽岭人得见时稀写箓扃虚白寻僧到翠防【项子迁题太白山隠者】太白山中寺师居防上方猎人偷佛火栎鼠戏禅牀定久衣尘积行稀径草长有谁来问法林杪过残阳【顾飞熊赠太白山无能禅师】本朝建隆元年陞团练干德元年复为军事政和七年陞为节度宣和七年改庆州为府【沿革表】陜右号名郡庆阳乃雄镇临柎多时才结搆甚闳峻城端耸华阁千里归一瞬不窋陵庙存其傍接烽烬人家住深崦檐瓦俯可认陶穴尚遗风前书自传信俯窥鹅池泉窕黑深万仭黄流缭如带潄激似湍迅地险诚在兹贼骑安可近【蒋之竒】维庆有祠邦民式思庆山可夷兹堂巍巍【穆衍赞范文正公祠】阿兄两持庆州节十年麒麟地上行【黄山谷】
　　邠州【倚郭一　新平外县四　宜禄　三水　定平　淳化】
　　郡号新平
　　郡沿革天文井鬼分野禹贡雍州之域古西戎地后公刘所居为豳国地秦属内史汉为右扶风北地安定三郡地东汉置新平郡治漆县后魏置南豳州后废北豳州去南字隋省豳州义寜初复新平郡唐复豳州寻改邠州天宝初复新平郡乾元初复邠州陞静难军本朝属永兴路【沿革表】
　　县沿革新平本汉漆县后魏置白土县隋改新平本朝因之宜禄在州城西后魏置县本朝因之三水西汉末三水人卢芳据此吴汉击之不克即此县也定平本定安县地唐初析置此县属邠州后属寜州本朝属邠州淳化本汉冯翊郡之云阳县本朝淳化中始析县之黎阳镇置淳化【同上】
　　形胜紫微山在州西南上有屯兵砦　夀山在州境内顶平有茂林修竹之胜　石门山在淳化县北六十里山有石如门　万夀湫在三水县北二十里唐大厯间因风雷而成　金泉在淳化县东南世传目昏者洗之可明　履迹在州南门外相传为姜嫄履巨人迹处宜禄川在宜禄县内【舆地纪胜】
　　人物唐侯君集三水人以才雄称从太宗征伐有功平髙昌刻石纪功而还封潞国公圗形凌烟　皇朝张舜民新平人善为文中进士元祐初司马光荐其才器秀异刚直敢言召为御史后为吏部侍郎　张确宜禄人元祐中进士宣和中判杭州后知隆德军以不降金死节钦宗悲哀之赠述古殿学士【同上】
　　集终岁山川路生涯竟若何艰难为客惯贫贱受恩多暮角飘残韵寒流起夕波悬愁茂陵宅喜色又相过【耿伟邠州留别】同游漆沮后已是十年余几度曾相梦何时定得书【同上】月髙城影尽霜重栁条踈且对樽前酒千般想未如【并同上】
　　本朝熙寜五年以定平县寜州政和七年自寜州来淳化四年陞耀州云阳黎国镇为淳化县【沿革表】烹葵剥枣古年丰莫管时殊俗自同太守召农须勉听从今再愿颂邠风【范仲淹邠州劝农】南邠地胜少与侔我来时与诸君游飞泉六月鸣琅球桃花两处夹泾流【蔡忠懐】
　　寜州【倚郭一　定安外县二　襄乐　真寜】
　　郡号彭原
　　郡沿革天文井鬼分野禹贡雍州之域本公刘邑秦置义渠县始皇时为北地郡汉为泥阳县地后魏于此置华州又改邠州西魏改寜州隋改北地郡唐为寜州又改彭原郡本朝复为寜州【沿革表】
　　县沿革定安魏置州内本朝因之襄乐本汉襄洛县后魏改曰襄乐尝于此置燕州真寜本汉阳周县地属上郡后魏于此置泥阳惠涉二护军隋改为罗川县属寜州唐天寳初于此获玉真人像更名真寜县本朝仍旧形胜抚琴山在真寜治南唐宗梦群仙处山畔有洞风来有声彷佛若琴音故名　罗山在真寜县唐天宝初尝获玉真人像二十七于此　横岭在州东一百里盖子午山别阜也　安定岩在州西岩壑如泼黛石可以镌砚　画山石在州境石上有文粲然若战马状无异画圗故名　珊瑚川在州西旁有龙祠　金沙泉在州城南其水有沙如金　狄仁杰庙在州内唐垂拱中建【舆地纪胜】
　　人物三国傅嘏州人介子六世孙弱冠知名仕魏为河南尹累迁尚书右仆射后以功封阳平侯　晋傅咸州人识性明悟累官御史中丞时称其直　皇朝李彦仙州人有大志靖康初应募勤王以功授石壕尉屡败强敌后以孤城无援投河而死赠新武军节度使【同上】集澄波涵万象明镜泻天色有时乗月来赏咏还自适【唐人题寜州泉】
　　本朝宣和元年赐军额【沿革表】一语唤回鹦鹉梦九霄夺得凤雏还荒坟寂寞临官道清逈孤髙重太山【题仁杰墓】醴州【倚郭一　奉天外县四　永夀　武功　醴泉　好畤】
　　郡号奉天
　　郡沿革天文井鬼分野禹贡雍州之域秦为内史地汉为左冯翊之池阳县地晋属扶风郡后魏为咸阳郡寜县地隋改寜为醴泉属京兆郡唐析醴泉等五县地置奉天县又置干州五代梁为威胜军唐复为干州属凤翔府本朝罢政和中复置改为醴州【沿革表】
　　县沿革奉犬秦内史地汉属左冯翊晋属扶风后魏为寜县隋改醴泉唐置奉天县永夀在州城北九十里古豳国地汉为右扶风之漆县地后魏置广夀县后周改永夀县隋省入新平县唐复析置神龙中属京兆府景龙初复属邠州本朝属醴州武功在州城西南六十里古为邰国后稷所封地秦孝公始置武功县后魏改羙阳县又置武功郡后周俱省寻复置武功县醴泉在州城东七十五里本汉左冯翊谷口县地东汉及晋为池阳县后魏改寜县隋改醴泉县因后周醴泉宫为名唐初析置温秀县后省入醴泉本朝割属醴州好畤在州东七里本汉县后周省本朝复置【同上】
　　形胜梁山在州北五里古公亶父逾梁山至岐下即此烈山在永夀县三里上有烈山神祠　明月山在永
　　夀县西南九十里夜望之如月明故名　峗山在永夀县西南九十里其山巍然故名　武将山在醴泉县西北十八里　九山在醴泉县西北六十里髙百余丈承阳山在醴泉西北五十里左右有水合流上有唐
　　太宗昭陵　太白山在武功县南九十里山极髙上恒积雪望之皓然军行不得鸣皷鸣则疾风暴雨立至上有洞名十一洞天又有横云如瀑布则澍雨上有太白湫有神龙歳旱祷雨多应　武功山在武功县南一百里北连太白山岩巍秀杰　五丈原在武功西南七十里即诸葛亮屯兵处　醴泉在醴泉县东南二十里泉涌出味如醴　良沟泉在武功北十五里引以溉田邑民赖之　吕公泉在永夀县　庆善宫在武功南十八里　穆陵闗在永夀南四里　窦女墓在州北二十里人物南北朝苏绰武功人博物多通为宇文泰行台郎中周惠达称其有王佐才官至度支尚书　唐刘文静武功人有大志与太宗谋起义后为民部尚书　苏世长武功人初拜谏议大夫后使突厥争礼不屈朝廷壮之　苏良嗣世长子官至太常　苏源明武功人工文辞累官国子司业　赵隠奉天人父死朱泚之难庐墓十余年不应召后擢第拜相　皇朝游师雄武功人学于张载第进士累迁直龙图阁【并舆地纪胜】
　　集太白何苍苍星辰上森列去天三百尺邈尔与世絶【李太白】西上太白峯夕阳穷登攀太白与我语为我开天闗【同上】举首可近月前行若无山一别武功去何时复见还【同上】县去帝城逺为官与隠齐马随山鹿放鸡杂野禽栖【姚合题武功县】移花兼蝶至买石得云绕【同上】小市柴薪贵贫家砧杵闲【同上】山宜冲雪上诗好带风吟【同上】吏来山鸟散酒熟野人过岐路荒城少烟霞逺县多【同上】引水逺通涧叠山髙过城【同上】闭门风雨里落叶与阶齐【同上】夜犬因风吠邻鸡带雨鸣【同上】移山入院宅种竹上城墙惊蝶移花蘂游蜂带蜜香【同上】扫舎惊巢燕寻方落壁鱼【同上】长忆深山下深居遂性情【同上】遥瞻太白雪喜近武功天【杜甫】居枕江沱北情悬渭曲西陇色澄秋月边声入战鼙【贾岛寄武功主簿】
　　本朝熙寜五年废干州以奉天还京兆府政和七年复以县为州更名醴【沿革表】南阳尚隠起龙盘五丈星流大将坛图分八阵遗沙石表歴千秋见肺肝【前人题五丈原】

　　记纂渊海卷二十四
<子部,类书类,记纂渊海>
　　钦定四库全书
　　记纂渊海卷二十五　　　宋　潘自牧　撰郡县部
　　秦鳯路
　　秦州【倚郭一　成纪外县三　清水　天水　伏羌】
　　郡号天水
　　郡沿革天水井鬼分野禹贡雍州之域本西戎地周孝王封非子于此秦属陇西郡汉置天水郡治平襄魏置秦州晋改汉阳为天水郡治上邽寻废复置秦州宋齐复为天水郡隋废郡为秦州大业初复为天水郡唐初复置为秦州天寳初改为天水郡乾元初复为秦州后移治成纪本朝因之【地理沿革表】
　　县沿革成纪本伏羲氏所生之地汉置县属天水郡晋以后皆因之天水唐置县后废本朝复置清水本汉旧县属天水郡晋属畧阳郡后魏分畧阳置清水郡寻废隋属天水郡唐初置邽州于清水城寻废州以县属秦州本朝仍旧伏羌本冀戎地秦武公伏冀戎置冀县东汉于此置汉阳郡晋属天水郡后魏改当亭县后周改冀城县隋改为伏羌县兼置伏州寻废州以县属秦州本朝为伏羌县属秦州【地理沿革表】
　　形胜麦积山在州东南九十里状如麦积　岳平山在州西南上有龙王庙闗山在清水县东即龙山也　石皷山在伏羌县南山有石皷不撃自鸣鸣则兵起　大像山在伏羌县西南上有石佛像寳盖山在清水县北仙泉岭在州东南其土中常出药丸色黒相传服之
　　可以疗病　赤谷在州西南十二里　铁堂峡在天水东五里峡有石笋清翠　清水在清水县境县因以名马跑泉在州东四十里唐尉迟敬徳与畨将战士卒罢敬
