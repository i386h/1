<!-- { "loadSidebar": true } -->
　　集卧喜晩起而当关呼之不置一不堪也抱琴行吟弋钓草野而吏卒守之不得妄动二不堪也危坐一时髀不得摇性复多虱爬搔无已而常裹以章服揖拜上官三不堪也素不便书不喜作书而人间多事堆案盈几不相酬答则犯教伤义欲自勉强则不能及四不堪也不喜吊丧而人道以此为重已为不见恕者所怨至欲见中伤者虽戄然自责然不可化终不能获无咎无誉如此五不堪也不喜俗人而当与之共事或宾客盈坐鸣声聒耳嚣尘臭处千变万伎在人目前六不堪也心不耐烦而官事鞅掌机务纒其心世故繁其虑七不堪也纵逸来乆情意傲散简与礼相背嬾与慢相成荣进之心日頽任实之情转笃此由禽鹿少见驯育则服从教制长而见羁则狂顾顿缨赴蹈汤火虽饰以金镳享以嘉殽愈思长林而志在丰草也【嵇康与山涛絶交书】天资木强不能屈节权门地隔蓬心不能买名时议【骆宾王】秀木势恒孤【张説之】一生傲岸苦不谐【李太白】不合者虽造庐未尝与之坐【韩文答冯宿书】今所以恶衣食穷体肤麋鹿之与处猿狖之与居固自以其身不能与时从顺俯仰故甘心自絶而不悔焉【韩文】出门无所徃入室还独处【白侍郎】孤风絶侣逸翮独翔【栁文】性不茍合居常寡徒【唐文粹】
　　本朝惟枉寻直尺之不为故圆凿方枘而难合【欧公集】古声无慆淫真味有澹泊【临川集】眇文章宜和寡峥嵘肝肺亦交难【坡诗】
　　朋比
　　经比之匪人【易六三】简贤附势寔繁有徒　协比防言朋家作仇胁权相灭【并书】小人比而不周【语】
　　子上偏曲则下比周比周则难知【荀正论】
　　史相引以势相道以利【史记日者传】有背公死党之信【西汉翟方进传】阿党所厚【西汉杜叙传】谷永党于王氏【西汉本传】公卿以下畏石显重足一迹显与中书仆射牢梁少府五鹿充宗结为党友诸附倚者皆得宠位【汉元纪】长安令杨兴与贾捐之相善捐之欲得召见谓兴曰京兆尹缺使我得见言君兰【杨兴字】京兆尹可立得兴曰君房下笔言语妙天下使君房为尚书令胜五鹿充宗逺甚捐之曰令我得代宗君兰为京兆京兆郡国首尚书百官本天下真大治士则不隔矣捐之前言平恩侯可为将军期思侯并可为曹皆如言又荐满宣立为刺史相荐之信不当如是乎兴曰我复见言君房也捐之复短石显兴曰上信用之今欲进苐从我计且与合意即得入矣捐之即与兴共为荐显奏又共为荐兴奏石显白之上乃下兴捐之狱【西汉捐之传】牢耶石即五鹿客耶印何累累绶若若耶【汉元纪】共相标榜【东汉党锢传】党同而伐异　激名声互相题拂【并同上】郷人为之謡曰天下规矩房伯武因师获印周仲进二家宾客互相讥揣遂各树朋徒渐成尤隙由是甘陵有南北部党人之议自此始矣【汉桓纪】诸葛诞邓飏等相与结为党友更相题表以散骑常侍夏侯等四人为四聪诞辈八人为八达合党连羣互相褒叹以毁訾为罚戮用党誉为爵赏附己者则叹之盈言不附者则为作瑕衅【魏明纪】贾谧喜延士大夫郭彰石崇陆机机弟云和郁及荣阳潘岳清河崔基勃海欧阳建兰陵缪徴京兆杜斌挚虞琅琊诸葛诠农王粹襄城杜育南阳许猛彭城刘讷中山刘舆舆弟琨皆附于谧号曰二十四友【晋世祖】王伾为左散骑常侍王叔文为起居舎人大抵计事叔文依伾伾依李忠言忠言依牛昭容转相交结每事先下翰林使叔文可否然后宣于中书外党则韩泰栁宗元刘禹锡等主采聴外事谋议唱和日夜汲汲如狂互相推奬曰伊曰周曰管曰葛潇然自得谓天下无人【唐顺宗】李徳裕宗闵各有朋党互相援济上曰去河北贼易去朝中朋党难【唐文宗】汉朱博陈咸相为腹心背公死党周福房植各以党相倾议论相轧故朋党始于甘陵二部【唐书李徳裕】邪人必更为党以相欺蔽【同上】徳裕宗闵各分朋党更相倾轧垂四十年【唐穆宗】
　　集羣众成朋上浸以惑【楚辞】朋曹比而党誉【同上】
　　本朝夏侯与何晏等皆有盛名晏目以易之所谓深者而目晏以神及其遇祸深与神皆安在乎羣儿妄作名字自相刻画类皆如此【东坡书乐毅论后】
　　交结
　　经皇甫卿士畨维司徒家伯冡宰仲允膳夫棸子内史蹶维趣马楀维师氏艳妻煽方处【诗注六人相连于朝皇甫为首】相觌以货相赂以利【记郊特牲】
　　史宋公子鲍礼于国人年自七十以上无不馈诒时加羞珍异国之材人无不事也亲自桓以下无不恤也【左传】灌夫所与交通无非豪杰大猾家累数千万食客数千百人【史本传】郭解入关中关中贤豪知与不知闻其声争交懽解【史游侠传】赂遗外戚许史倾家自尽【西汉陈万年】苞苴盈于门庭聘问交于道路书记繁于公文私务众于官事【汉武纪】王氏方盛宾客满门五侯各有所厚不得左右唯长安人楼护尽得其懽心【西汉】近侍并树所亲禁省起居纎防必知【汉桓纪梁冀】崔烈为司徒因母入钱五百万【汉灵纪】杜预在镇数饷遗洛中贵要或问其故预曰吾但恐为害不求益也【晋书本传】荀睎为兖州刺史多所交结每得珍物即遗都下亲贵兖州去洛五百里恐不鲜美募得千里牛每遣信旦发暮还【同上】萧至忠自托于太平公主引为刑部尚书【唐纪】李林甫柔佞多狡数深结宦官及妃嫔家伺上动静无不知之由是每奏对常称防上悦之【唐宗】李林甫常以金帛赂上左右上举动必知之　栁泽上疏以为斜封官因仆妾汲引刘幽求魏知古崔湜陆象先同平章事皆太平公主之志也【并同上】馈谢四方有名士无不至其有口舌者率以利啖之使不得有所訾短【唐书刘晏】李聴素以赂遗得权幸心故多为助力【唐书本传】王叔文因为太子言某可为相某可为相幸异日用之宻结翰林学士韦执谊及当时朝士有名而求速进者陆淳吕温李景俭韩晔韩泰陈谏栁宗元刘禹锡等定为死友【唐顺宗】王叔文依王伾伾依李忠言忠言依牛昭客转相交结每事先下翰林使叔文可否然后宣于中书韦执谊承而行之叔文及余党十余家之门昼夜车马如市客见叔文伾者至宿其坊中饼肆酒罏下一人得千钱乃容之【唐纪】杨虞卿张元夫萧澣等善结交依附权要上干执政下挠有司为士求官及第无不如志【唐文宗】
　　趋附
　　经富人之屋乌所集也【诗传】
　　子小夫之智不离苞苴竿牍【庄】
　　史成风闻成季之繇乃事之而属僖公焉【左】承顔观色为务【史记淳于髠】张汤造请诸公不避寒暑是以汤虽文深意忌不専平然得此声誉而刻深吏多为爪牙用者依于文学之士丞相数称其美【史本传】魏勃少时欲求见齐相曹参家贫无以自通乃常独早扫齐相舎人门外舍人怪之以为异物而司之得勃勃曰愿见相君无因故为子扫于是舎人见勃曹参【西汉】追时好而取世资【西汉盖寛饶】时王氏方盛五侯兄弟争名其客各有所厚不得左右唯护尽入其门咸得其懽心【西汉楼护传】许伯入第丞相御史将军中二千石皆贺【同上】追趋逐嗜【西汉雄传师古曰随所趋向爱嗜而追逐之也】毕轨邓飏李胜何晏丁谧皆有才名而急于富贵趋时附势【魏邵陵厉公纪】慕容超时公孙五楼为侍中内外无不惮之王俨谄事五楼时人语曰欲得侯事五楼【晋书】朝露未晞小车盈董石之居夕阳早落皂盖填阎窦之里【隋书卢思道劳生论】李林甫欲除不附己者求治狱吏萧炅荐吉温于林甫得之大喜温常曰若遇知己南山白额虎不足防也罗奭希为吏深刻皆随林甫所欲深浅锻链成狱无能自脱者时人谓之罗钳吉网【唐宗】
　　集舆金辇璧输货权门【陈琳檄】融融者皆趋势之士得其门而入者惟挟炭之子【王沈释时论见御览】轮盖所游必非夷惠之室苞苴所入实行张霍之家【选刘孝标絶交论】甲第金张管门庭车骑多【孟浩然】公卿朱门未开锁我曹已到肩相齐权门多噂沓　名利茍可取杀身旁权要【并杜诗】虢国
　　门前閙如市【元微之集】大都车马就权门【元微之集】权门众所趋有客动百千　伺于公卿之门奔走于形势之途足将进而趦趄口将言而嗫嚅【并韩文】所游皆青云之士【刘宾客集】当隆赫柄用而蜂附蚁合【栁文】
　　本朝张易之兄弟嬖幸武三思等其门庭争执鞭辔【续世説】李辅国权盛宰相李揆见辅国执子弟之礼【同上】
　　强自攀附
　　经子曰非其鬼而祭之谄也【语】
　　史何昌瑀为吏部尚书有一客姓闵求官曰君是谁后答曰子骞后【南史】杜正伦为相与城南诸杜昭穆素逺求同谱不许【唐书】豆卢革韦説尝问郭崇韬因白遭乱亡失谱牒尝得闻先人言上距汾阳四世耳革曰然则固从祖也崇韬由是以膏梁自处【后唐庄宗】
　　集非有积素累旧之欢皆涂觏卒遇而以为亲者也【四子讲徳论】
　　本朝郭崇韬哭子仪之墓【笔谈】
　　有守
　　经确乎其不可拔　改邑不改井【并易】风雨思君子也乱世则思君子不改其度焉风雨如晦鸡鸣不已【诗】齐大饥黔敖为食于路以待饿者而食之有饿者防袂辑屦贸贸然来黔敖左奉食右执饮曰嗟来食其目而视之曰予唯不食嗟来之食以至于斯也从而谢焉终不食而死　儒有委之以货财淹之以乐好见利不亏其义刼之以众沮之以兵见死不更其守　不陨获于贫贱不充诎于富贵【并记】富与贵是人之所欲也不以其道得之不处也贫与贱是人之所恶也不以其道得之不去也　一箪食一瓢饮在陋巷人不堪其忧回也不改其乐　三军可夺帅也匹夫不可夺志也　不曰坚乎磨而不磷不曰白乎涅而不缁　不降其志不辱其身【并语】
　　子君子修道立徳不以困穷而改节【家语】昔齐景公田招虞人以旌不至将杀之孔子奚取焉取非其招不往也大匠不为拙工改废绳墨羿不为拙射变其彀率
　　堂髙数仞榱题数尺我得志弗为也食前方丈侍妾数百人我得志弗为也般乐饮酒驱骋田猎后车千乗我得志弗为也【并孟】不诱于誉不恐于诽率道而行端然正已不为物倾侧【荀卿子非十二子】古之贤人贱为布衣贫为匹夫食则饘粥不足衣则裋褐不完然而非礼不进非义不受【荀卿子大畧】影不为曲物直响不为恶声美【管子五辅】非其志不之非其心不为虽以天下誉之得其所谓謷然不顾以天下非之失其所谓倘然不受【庄子天地】与屈已以富贵不若抗志以贫贱屈已则制于人抗志则不愧于道【孔丛子抗志】胡毋思谓子思曰子思好大世莫能容子思曰大不见容命也毁大而求容罪也吾弗改矣【孔丛子公义】钟山之玉炊以炉炭而色泽不变【淮南子】仲尼开迹将以自用也如委已而从人虽有规矩凖绳焉得而用之【子】千变万化吾常守中【文中子】
