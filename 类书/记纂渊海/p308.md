<!-- { "loadSidebar": true } -->
　　史疑行无名疑事无功【商鞅传】霍光权益重每朝见上虚己敛容礼下之已甚【通鉴汉宣纪】景帝居禁中召周亚夫赐食因趋出上目送之曰此怏怏非少主臣也【西汉本传】宣帝初立谒见髙庙大将军霍光骖乗上内严惮之若有芒刺在背光死而宗族诛俗传霍氏之祸萌于骖乗【汉宣帝纪】崔骃曰未信而纳忠者谤也【东汉本传】杜预疑心而信耳目疑耳目而信简书【通鉴晋纪】王濬伐吴不受王浑节制濬常疑浑浑诣濬濬陈武备然后相见【晋书】猜忍受谗功臣故旧无始终保全者乃至子弟皆如雠敌【通鉴隋髙祖】杜牧曰世称周召为百代之师周公拥孺子而召公疑之以周公之圣召公之贤少事文王老佐武王能平天下周公之心召公且不知之召公尚尔况其下哉【唐书新罗传】上每有冦盗辄命世民讨之事平之后猜疑益甚【通鉴唐髙祖】炀帝不信齐王恒有中使察之闻其宴饮则曰彼营何事得遂而喜闻其忧悴则曰彼有他念故尔父子之间且犹如是况他人乎【唐太宗】齐王暕素失爱于帝恒相猜忌宇文化及使人就第诛暕竟不知杀者为谁父子至死不相明【隋炀帝】心膂之内尚有形迹之拘【唐徳宗】初王敦之举兵也周顗上表明言甚切不知救已而甚衔之【晋周顗传】唐宣宗素恶德裕即位之日德裕奉册既罢谓左右曰适近我者非太尉邪每顾我毛髪洒淅【通鉴唐武宗】集羣鸥不下众雀遥惊【朱敬则魏武论】对靣九嶷峯　斗酒强然诺寸心终自疑【李太白集】疑生所怪【栁文】不予衾之眠信予衾之穿【卢仝】疑惧听氷狐【温飞卿】
　　机宻
　　经我闻有命不敢以告人【诗】
　　子韩昭侯必独卧惟恐梦言泄于妻妾【韩非子】
　　史楚王曰言出于余口入于尔耳【左传昭二十年】势不可以多人多人则不能无生得失生得失则语泄【史聂政传】石建屏人乃言【西汉】属其人勿众谢【西汉王嘉传】张安世典枢机周宻外内无间【西汉本传】孔光休日归沐兄弟妻子燕语终不及朝省政事或问孔光温室省中树皆何木也光黙不应更答以他语其不泄如是【通鉴汉成纪】手书毁草不宣于外【东汉皇甫嵩传】荀攸深宻有智防自从太祖征伐常谋谟帷幄时人及子弟莫知其所言【魏志本传】顾雍军国得失自非靣见口未尝言【三国魏纪】陈羣前后数陈得失每上封事辄削其草时人及子弟莫能知也【魏明纪】殷景文卧疾五年虽不见上而宻函去来日以十数朝政大小必以啓之形迹周宻莫有窥其际者【通鉴宋太祖】周舍同参国政每有表奏辄焚其藁舍豫机宻二十余年未尝离左右国史诏诰仪礼法律军旅谋谟皆掌之与人言谑终日不絶而竟不漏泄机事【通鉴梁武纪】戴胄奏已藁秘外莫知【唐书】傅奕性谨密职在占候杜絶交逰所奏灾异悉焚其藁人无知者【通鉴唐髙宗】上漏其情则下不敢尽意上泄其事则下不敢尽言【刘蕡策】
　　集密语谁得知【白乐天集】
　　踈畧
　　经君不密则失臣臣不宻则失身机事不宻则害成子曰乱之所生也则言语以为阶【易】
　　子棠谿公见韩昭侯曰为人君漏泄羣臣之语犹玉巵无当也【韩非子】墙有耳微谋外泄【管子】
　　史祭仲专郑伯患之使其壻雍纠杀之将享诸郊雍姬知之谓其母曰父与夫孰亲其母曰人尽夫也父一而已胡可比也遂告仲曰雍氏舎其室而将享子于郊吾惑之以告祭仲杀雍纠尸诸周氏之汪公载以出曰谋及妇人宜其死也【左传桓十五】言语漏泄则职汝之由【左传襄十四】子贡曰无报人之志而令人疑之拙也有报人之意使人知之殆也事未发而先闻危也【史记端木赐传】恐事未遂而谋泄则祸立至矣【通鉴周纪】师丹使吏书奏吏私写其草丁傅子弟闻之使人上书丹上封事行道人徧持其书上以问将军中朝臣皆对曰忠臣不显諌大臣奏事不宜漏泄【通鉴汉成纪互见谗谮】蕃欲诛宦官乃先事露章曰愿出臣章示左右令诸奸臣知臣疾之【东汉本传】漏泄省中语【西汉贾捐之传】才疎意广【东汉孔融传】蜀大将军费祎与诸将大防于汉夀郭循在坐祎欢沈醉循起刺祎杀之祎资性泛爱不疑于人【通鉴蜀后主纪】甘卓家人皆劝卓备王敦卓不从悉散兵佃作襄阳太守周虑密承敦意诈言湖中多鱼劝卓遣左右悉出捕鱼虑引兵袭卓于寝室杀之传首于敦【通鉴晋明纪】殷仲文素有才望自谓宜当朝政悒悒不得志出为东阳太守东阳何无忌所统仲文许便道修谒无忌喜欲迓之而仲文失志恍惚遂不过府无忌以为薄已大怒【通鉴晋安纪】刘蕡曰上漏其情则下不敢尽意上泄其事则下不敢尽言　刘蕡戒帝漏言而身诵诏于庭【新唐书本传】申锡欲诛宦者王璠漏其谋申锡贬【通鉴唐文宗纪】齐澣言葛福顺典禁兵不宜与王毛仲为婚毛仲小人宠过则生奸不早为之恐成后患又曰君不密则失臣愿陛下密之防大理丞麻察坐事左迁澣素与察善出城饯之因道禁中谏语察性轻险遽奏之　信安王祎以军功有宠于上宇文融疾之祎入朝融使御史李寅弹之泄于所亲祎闻之先以白上明日寅奏果入上怒融寅坐贬【通鉴】
　　集不密致危【正平赋】
　　本朝冦莱公为相惟其侧有小人不能诛又不能与之无忿故终以斥去及范文正在相府又欲以嵗月尽治天下事失于急与不忍小忿故羣小人亦急逐去之一去遂不复用以殁其身【老泉】天禧末真宗寝疾章献明肃刘太后渐预政真宗意不能平冦莱公探知此意遂欲废章献立仁宗尊真庙为太上皇而诛丁谓曹利用等于是引李迪杨亿曹祎盛度李遵朂等叶力处画已定凡诰命尽使杨亿为之且将举事防冦莱公因醉误言有人驰报谓夜往利用家谋明日利用入尽以莱公谋白太后诏罢政事真宗上仙遂投公海上其事有类上官仪者【三朝言行录】
　　有分
　　传倾盖如故
　　史袁盎为太常窦婴为大将军两人素相与善【史本传】集旧托于心契　同学同年又同舎【刘賔客】半靣契终始【元稹集】半靣之故【白帖】
　　本朝同官同齿复同科朋友婚姻分最多【临川集】
　　无分
　　史非宿素之交无一日之雅【西汉谷永传】无雅信【西汉杜钦传】集相与昧平生【顔延年秋胡诗】非有积素累旧之欢皆涂觏卒遇【四子讲徳论】看看未相识脉脉不得语【刘子】
　　有本
　　子原泉混混不舎昼夜盈科而后进放乎四海有本者如是【孟子】
　　史木水之有本原也　有基无壊【左传】基广则难倾根深则难防【晋孝愍纪】有根无叶或可俟时【唐栁玭传】
　　集自源发流安得不广【王充论衡】流长则难竭柢深则难朽【张平子西京赋】其植根固其流波漫　根之茂者其实遂膏之沃者其光仁义之人其言蔼如也【韩文】
　　本朝枯槎烧尽有根在一洗春雨皆萌芽　吾文如万斛泉源水不择地而出【东坡】
　　无本
　　经譬彼坏木疾用无枝　本实先拨【诗】
　　子苟为无本七八月之间雨集沟浍皆盈其涸也可立而待也【孟子】入水之炉火灭而烟不即息既断之木柯叶犹生二者非不有烟非不有叶而所以为烟为叶者已先亡矣【抱朴子】
　　史本既弱矣其能乆乎【左桓二年】是谓蹷其本【左襄十九】有叶无根膏雨所不能活【唐栁玭传】
　　集潢潦无根源朝满夕已除【韩集】
　　无意
　　经心不在焉视而不见听而不闻食而不知其味【大学注心有不存则无以检其身】
　　子以瓦抠者巧【列子】以瓦注者巧【荘子】心不使焉则白黑在前而目不见雷鼓在侧而耳不闻【荀子】评人好丑虽言得其实彼必嫌怨及其自照明镜摹倒其容丑状既露则内慙而不怨向之评者与镜无殊然而向怨而今慙之者以镜无情而人有心也【列子】
　　本朝人之所信者手足耳目也目识多寡手知轻重然人未有以手量而目计者必附之度量与权衡岂不自信而信物盖以为无意无我然后得万物之情　深山大泽有天地之寳无意于寳者得之【东坡文】
　　有意
　　子以黄金抠者惛【列子】以黄金注者惛【荘子注云所要重则心矜】评人好丑虽言得其实彼必嫌怨及其自照明镜摹倒其容丑状既露则内惭而不怨向之评者与镜无殊然而向怨而今惭之者以镜无情而人有心也【列子互见事同体异门】
　　创始
　　经包牺氏始作八卦以通神明之德以类万物之情作结绳而为网罟以佃以渔神农氏作斵木为耜揉木为耒耒耜之利以教天下日中为市致天下之民聚天下之货黄帝尧舜氏作埀衣裳而天下治刳木为舟剡木为楫舟楫之利以济不通服牛乗马引重致逺以利天下重门撃柝以待暴客断木为杵掘地为臼臼杵之利万民以济木为弧剡木为矢弧矢之利以威天下上古穴居而野处后世圣人易之以宫室古之葬者厚衣之以薪不封不树后世圣人易之以棺椁古者结绳而治后世圣人易之以书契开物成务【易】智者创物　烁金以为刃凝土以为器作车以行陆作舟以行水此圣人之所作也【周礼】昔者先王未有宫室夏则居橧巢未有火化食草木之实鸟兽之肉饮其血茹其毛未有麻丝衣其羽皮后圣有作然后修火之利范金合土以为台榭宫室牖户以炮以燔以烹以炙以为醴酪治其麻丝以为布帛以养生送死　作者之谓圣【礼记】
　　史至今天下言医者由扁鹊也【史本传】诸葛亮劝农讲武作木牛流马运米集斜谷口【通鉴魏明纪】王章掌财赋旧钱出入皆以八十为陌章始令入者八十出者七十七谓之省陌【通鉴周太祖】
　　集古之时人之害多矣有圣人者立然后教之相生养之道为之君为之师驱其虫蛇禽兽而处之中土寒然后为之衣饥然后为之食木处而颠土处而病也然后为之宫室为之工以赡其器用为之贾以通其有无为之医药以济其夭死为之葬埋祭祀以长其恩爱为之礼以次其先后为之乐以宣其湮郁为之政以率其怠勌为之刑以锄其强梗相欺也为之符玺斗斛权衡以信之相夺也为之城郭甲兵以守之害至而为之备患生而为之防【韩文】
　　本朝至和间富公当国立一举三十年推恩之法盖公与河南进士段希元魏升平同场屋相善公作相不欲私之故为天下之制【闻见录】
　　守成
　　经太平君子能持盈守成【诗序】巧者述之守之世谓之工【周礼】祭祀之法居防之服哭泣之位皆如其国之故谨修其法而审行之凢祭有其废之莫敢举也有其举之莫敢废也　述者之谓明【礼记】
　　史安定者贵顺权【史记秦始皇纪】参曰髙帝与萧何定天下法令既明今陛下垂拱参等守职遵而勿失【史萧何世家】萧何为法较若画一曹参代之守而勿失【曹参传】臣书生唯知谨守厯代成规【五代晋髙祖】
　　集纂就前绪遂成考功　续初继业【楚辞】家成百年之业【班固西都赋】
　　素定
　　经天尊地卑乾坤定矣【易】
　　子天不言而人推髙焉地不言而人推厚焉四时不言而百姓期焉【荀子互入素服】伯夷叔齐非于死之日而后有名也【菅子互入素服】
　　史事成不愆于素【左传】
　　集梓人宫于堵而绩于成【栁文】
　　本朝古之君子如伊尹太公管仲乐毅之流其王霸之略定畎亩之中非仕而后着也【东坡乐全先生文集】
　　逺
