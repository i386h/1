<!-- { "loadSidebar": true } -->
　　传记松脂沦入地中千嵗为茯神茯苓【中记】温山松栢常茂不落【焦贑易林】松脂一名松膏一名松肪久服轻身延年【本草】嵩山有大松树或百嵗千嵗其精变为青牛或为伏采食其实得长生【嵩山记】永宁县界海中有松门岛屿上皆生松【王羲之逰郡记】石门岩即松林也南临石门涧涧中仰视之离离如骈麈尾号麈尾松西岭松如马鬛又叶五粒者名五粒松服之长生【庐山记】松凡言两粒五粒粒当言鬛段成式修行里私第大堂前五鬛松五鬛皮不鳞唐仇士良水嵦亭子有两鬛皮不鳞者又有七鬛者不知自何而得俗谓孔雀三鬛松也松根下遇石则偃盖不待千年也【广记】南岳百里有福地松髙数千尺围即数寻而蘂甘采此松膏而服不苦澁与诸处松别【十道记】秦始皇封禅泰山风雨暴至休于松树下因封其树为五大夫【汉官仪】丁固梦松树生腹上谓人曰松字十八公也后十八年为公遂如梦【吴録】松栢之地其土不肥【説苑】百仭之松本伤于下而末槁于上【吕氏春秋】伏生者当汤时为木正常食松脂偓佺好食松实能飞行逮走马以松子遗尧不能服【列仙传】汉末大乱宫人小黄门避兵食松栢实遂不复饥举体生毛魏武闻而始收养还食谷米齿落髪白【异苑】李元礼冽冽如长松下风周君飕飕如小松下风【世説】东都龙兴观有古松树枝偃倒垂相传云已经千年常有白鹤飞止其间【西京杂记】沙门装大唐武德中将徃西域取经于龙岩寺前见一松树以手摩其枝曰吾西去求佛教汝可西长若吾归即却东回及去年果西指一年忽东回果东归众谓此松为摩顶松【广记】朝真观九星院有三贤松三株如古君子梁阁老妓英奴以丽水囊贮香逰之不数日松皆半枯【事畧】
　　集流润飞津沉精幽结贞防含芳仰拂素雪【庾肃之賛】南山石嵬嵬松栢何崔崔上枝拂青云中心十数围【扶风歌】抚孤松而盘桓　怀此贞秀姿卓为霜下杰【陶诗】松数千株切切交呼如冠劒大臣国有疑难庭立而议【杜牧赋】亭亭山上松瑟瑟谷中风风声一何盛松枝一何劲风霜正惨凄终嵗恒端正岂不罹霜雪松栢有本性【刘公干】松栢本孤直　错落千丈松虬龙盘古根　松栢虽寒苦羞逐桃李春　隂生古苔緑色染秋烟碧何当凌云霄直上数千尺　南窓萧瑟松声起凭谁一听清心耳【李白】大哉霜雪榦嵗久为寒材　疎松隔水奏笙簧　松林驻逺清　偃盖反走虬龙形中有松栢参天长　黛色参天二千尺　幽色幸秀发踈柯亦昂藏　未见紫烟集虚防清露沾何当一百丈欹盖拥髙檐　两株惨列白藓皮　新松恨不髙千尺　落落出羣非桃栁青青不朽岂杨梅欲存老尽千年意为觅霜根数寸栽【杜诗】蓝田丞崔斯立痛扫溉对植二松日吟哦其间【蓝田丞行壁记】日出雾露余青松如膏沐　积雪表明秀寒花助窓笼幽真如有慕恃以延秋风　竒姿来逺山　劲色不改旧芳心谁与荣　清韵动竽笙谐此风中声　商山临路有孤松往来斫以为明好事者怜之编竹成援遂其生植感而赋诗云孤松挺翠盖托根临广路不以险自防遂为明所误幸逢仁惠意重以籓篱防犹有半心存时将承雨露【韩诗】翠盖烟笼密花幢雪压低与僧清影坐借鹤稳枝栖【白居易】
　　本朝松鸣涧底自风寒　青松守节见临危正色凛凛不可犯　松老无风韵自寒【六一集】虬角龙须不可攀亭亭千丈防南山应嗟无地逃斤斧岂愿争明爝火间【此诗为道傍大松人取为明作】万壑风生成夜响千山月照挂秋隂岂因粪壤栽培力自得乾坤造化心【王介甫】朅来齐安野夹路须髯苍防开龙蛇窟不惜斤斧疮纵未得茯苓且当拾流肪【东坡】坐待老龙蛇清防满南台孤根裂山石直榦排风雷我今百日客养此千嵗材　天公不救斧斤厄野火解怜氷雪姿　已负梁栋质肯为儿女悲　林中百尺松嵗久苍龙蹙　松花酿仙酒　养此霜雪根迟待鸾鳯吟　欝欝苍髯真道友　十年春雨养髯龙　涧底松根劚雪腴【并同上】乔松千尺老不僵兮流膏入土蛇藏兮　欝欝苍髯千嵗姿肯来杯酒作儿嬉醉里便成歌雪舞醒时唤作啸风词　上有百尺丝【兎丝也】下有千嵗苓　老松阅世卧云壑晩着沧江舞万牛　蟠空作风雨发地鸣鼓吹　太邱心洒落古松韵清深聊持不俗耳静聴无弦琴　老去惟心在相依到嵗寒【山谷】松生隂隘岩岳穴械病乎不快卒以为怪拥肿支离神羞鬼疑道人咨嗟笔传其竒或怪于形或竒于辞吾为怪魁是以讃之【陆防怪松图賛】连根欲鬭岩峦力一盖常涵雨露清曽映月明留鹤宿近经雷霹龙腥【刘屏山】
　　椿
　　子上古有大椿树以八千嵗为春八千嵗为秋【列子又庄子】传记卢携梦人赠句曰若问登庸日庭椿不染风后拜相庭下古椿一株虽狂风骤雨不湿不摇【鳯池集】
　　桧
　　经杶榦栝栢注云栢叶松身曰栝【书】桧楫松舟【诗】传记桧栢叶松身【尔雅】李徳裕平泉庄有鴈翅桧叶婆娑如鴈翅也【花木记】
　　本朝亳州太清宫殿前有老桧南枝碍檐以真宗将幸欲加斤斧一夕大风雷及晓桧枝已转而北矣真宗甚爱之因谓之御爱桧【青琐髙议】夜深苍桧起天风　蜂采桧花村落香　桧为凌云材　累此孤髙榦　雪霜不改终古色风雨有声当夏寒【六一集】汝隂多古桧处处屯苍云　体备松栢姿气含芝术薰初扶鹤骨立未出龙纒筋　团团山上桧嵗嵗阅榆栁天才固已殊安得同永久　当年双桧是双童相对无言礼更恭庭雪到腰埋不死如今化作两苍龙凛然相对敢相欺直榦凌空未足竒根到九泉无曲处世间唯有蛰龙知　依依古仙子欝欝緑毛身　栽培一寸根寄子百年心【东坡】植桧三尺强已有凌云气　怀万仞巅千大欝苍翠蟠根泉石底用意霜雪外【后山】深盖屈蟠青麈尾老皮张展黑龙鳞惟将寒色资琴兴不放秋声染俗尘【秦韬玉】
　　栢
　　经荆州厥贡杶榦栝栢【书】泛彼栢舟【诗】新甫之栢【诗】子栢经冬而不凋防霜而不变可谓得其贞矣【荀子】大谷倒生之栢与天齐其长地等其久也【抱朴子】
　　史朱博为御史大夫府中列栢有野乌数千栖其上【详见御史台类】汉武帝造栢梁殿　昭帝时长安诸陵栢树枯倒者悉起生叶虫食作字云曽孙病已立后昭帝崩昌邑王被废迎立宣帝名病已【汉书】栢者鬼之庭也【东方朔传】鲁郡孔子旧庙有栢树二十株经歴汉晋莫犯也江夏王义恭悉遣人取之父老皆叹息【宋书】王晏之为员外郎也父普曜斋前栢树忽成梧桐论者以为梧桐虽有栖鳯之美而失后凋之节【齐书】魏兰根丁母忧郡境有董卓祠祠有栢树兰根以卓凶逆无道不应立祠乃伐栢以为椁材【北齐书】长寿二年万象神宫侧有柽松栢【唐书】
　　传记栢椈也【尔雅】栢曰苍官【三水小牍】华山生文栢【地理志】甲申天子升于大北之隥而降休于两栢之下【穆天子传】磅山之北有穴穴上有栢昔李少翁于阆隂移来此穴种此栢已见扶桑三枯海水涸竭【洞冥记】泰山庙中栢皆三十余围赤眉尝斫一树见血而止今斧印犹在【从征记】广成子好食栢实齿落更生【列仙传】栢谷汉武帝防行所至处【述征记】卢氏县有卢君古塜傍古栢二树文隐起皆甲坚如铁石【述异志】李徳裕平泉庄有珠子栢实如珠子生叶上【花木记】
　　集既殊羣而抗立亦含贞而挺正岂春日之自芳亦霜下而为盛烈风不能摧其枝积雪不能改其性虽坎于当年庶后凋之可咏【齐江夏王锋修栢赋】信松茂而栢悦【文选】孔明庙前有老栢柯如青铜根如石霜皮溜雨四十围黛色参天二千尺　崔嵬枝榦郊原古窈窕丹青户牖空落落盘据虽得地冥冥孤髙多烈风扶持自是神明力正直元因造化功　苦心岂免容蝼蚁香叶终经宿鸾鳯　锦官城外栢森森　凌云翠不夺　有栢生崇冈童童状车盖偃蹇龙虎姿生当风云防　翠栢深留景【杜诗】幽幽太华侧老栢如建纛龙皮相排戛翠羽更荡掉【李贺】题处尚寻王内史画时应是鲍参军长廊夜静声疑雨古殿秋深影胜云【温庭筠咏晋栢】
　　本朝防莱公知巴东县尝手植防栢于县庭至今民以比甘棠谓之莱公栢【渑水燕谈】孤山有陈时栢二株其一为人所薪山下老人自为儿已见其枯矣然坚悍如金石愈于未枯者僧志诠作堂于其侧名之曰栢堂　　枝撑云峯裹根入石窟蟠　瘦皮纒鹤骨髙顶转龙腰苍龙转玉骨黑虎抱金柅　道人手种几生前鹤骨龙姿尚宛然【东坡集】凛凛节竒霜涧栢【六一集】嵗月那能记风霜亦饱经槁干仍故节润泽出新青　秀色有新古英姿无暑寒【后山】
　　槐
　　经面三槐三公位焉【周礼】赵宣子骤諌公患之使鉏麑贼之麑触槐而死【左传】
　　子五沃之土其木宜槐【管子】水中有火乃焚大槐【庄子】槐之生也入季春五日而兎目十日而防耳更旬而始规二旬叶成【淮南子】槐子服之补脑令人髪不白而长【抱朴子】史建始四年山阳社中大槐树吏人伐断之其夜复自立如故【汉书】大司马府有老槐树殷仲文叹曰此树婆娑生意尽矣【晋书】庾肩吾甞服槐实年七十余目看细字鬓皆黒【梁书】贞元中度支欲取两京道中槐树为薪先下符牒渭南县县尉张造牒曰召伯所憩尚勿剪除先皇旧逰岂宜斩伐　虢州刺史萧祐奏湖城县百姓阎酆五代同居家内槐一本再生枝叶【唐书】
　　传记櫰槐大叶而黑守宫槐叶昼聂宵炕【尔雅】槐木者虚星之精【春秋説】武王问太公曰天下神来甚众恐有试者何以待之太公曰请树槐于王门内有益者入无益者距之【太公金匮】齐景公有所爱槐令犯槐者刑伤槐者死有醉而伤槐且加刑焉其女惧而告晏子曰妾恐隣国闻之谓君爱槐而残人可乎晏子入言之公罢其禁【晏子春秋】广陵王元渊梦着衮衣倚槐树立问于杨元慎元慎曰三公之祥退而告人曰广陵死矣槐字木傍鬼死后当得三公广陵讨葛荣果为所杀追赠司徒【洛阳伽蓝记】淳于棼尝梦入大槐安国其王以棼为南柯太守及觉寻其所经由乃宅南大槐下一蚁穴耳【广记】甘泉北有槐今谓玉树【三辅黄图】
　　集树以青槐隂耽耽【文选】夹道疎槐出老根　夏槐作云屯【韩诗】毵毵金蘃扑晴空举子魂惊落照中【郑谷】
　　本朝晋国王公祐尝手植三槐于庭曰吾子孙必有为三公者已而其子文正公旦相真宗于景徳祥符之间细细槐花暖欲零　緑槐髙处一蝉吟【东坡】晓日宫槐
　　影【山谷】汉家宫殿防长槐嫩色葱葱不染埃天仗龙旗穿影去钩陈豹尾拂枝来【梅尧臣】
　　杨栁
　　经枯杨生稊老夫得其女妻枯杨生华老妇得其士夫【易】折栁樊圃　东门之杨其叶牂牂　昔我徃矣杨栁依依　北山有杨　菀彼栁斯　有菀者栁【诗】
　　子五沃之土宜栁【管子】支离叔观于防伯之丘昆仑之墟黄帝之所休俄而栁生其左肘【庄子】夫木槿杨栁断而植之更生倒之亦生横之亦生【抱朴子】
