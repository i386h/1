<!-- { "loadSidebar": true } -->
　　史今有二命其谁不解体【左】犹治丝而棼之也【左传互见躁急】首尾衡决【西汉贾谊传】行危而求安造祸而求福【史荆轲传】浊其源而求其清流【前礼乐志】是犹绁韩卢而责之获也【班固传】时成帝无嗣政由王氏刘向遂上封事极谏王氏与刘氏不并立如下有泰山之安则上有累卵之危向卒子歆王莽举为侍中王莽持政留歆为右曹建平元年改名秀及王莽簒位歆为国师【西汉本传互入不克绍】犹郤行而求及前人也【楚元王传】欲汤之沧【音怆凄怆之怆寒也】一人炊之百人之无益也【枚乗传】譬犹抱薪而救火【同上】狐白之裘而反衣之也【匡衡传互见愚暗前汉】自吉至崇皆好车马衣服其自奉养极为鲜明而亡金银锦绣之物及迁徙去处所载不过囊衣天下服其亷而怪其奢【前汉王吉传】陈琳曰掩目捕雀【通鉴】刘曰相期髙于周孔相待下于奴仆【三国蜀志互见自相背驰】郄愔遗桓温牋欲共奬王室请督所部出河上愔子超为温参军取视寸寸毁裂乃更作愔牋自陈非将帅才不堪军旅老弱乞闲地自养劝温并领已所统【通鉴晋海西公纪互见趋向不同】将适越者指沙漠以遵途欲登山者渉舟航而覔路所趣逾逺所向转难南北倍殊髙下相反求其至也不亦难乎【晋武纪】如室斯构而去其凿契如水斯积而决其隄防如火斯蓄而离其薪燎也【晋书于令升緫论】崔浩性不好庄老之书每读不过数十行辄弃之非毁佛法因欲脩服食养性术天师冦谦之有神中箓图新经因师事之【北史本传】张九龄与严挺之萧诚善挺之恶诚佞劝九龄谢絶之九龄忽独念曰严太苦劲然萧软美可喜方召萧李泌在旁率尔曰公起布衣以直道至宰相而喜软美者者乎【唐书李泌传】伐根以求木茂塞源而欲流长【同上魏征传】迂访道之车筑礼神之舘栖心化物色幽人将致仙于大庭欲希踪于姑射于是削浮图之法惩游惰之民志欲矫歩丹梯求珠赤水徒见萧衍姚兴之谬学不悟秦皇汉武之非求盖惑于左道之言偏斥异方之説【旧唐书武宗纪论】武宗奋然除去浮图之法而躬受道家之箓服药以求长生【新唐书本纪】
　　集绊良骥之足而责以千里之任槛猿猴之势而望其巧捷之能【呉季重书】犹适于南而北辕其到也无日矣【唐文粹】北辕适楚圆凿方枘　北辕适楚　南辕适晋　犹航断港絶潢以望至于海也【唐文粹】
　　疑似相乱
　　经若苖之有莠若粟之有秕【书仲虺之诰互入因精见麄】恶徼以为智者恶不孙以为勇者恶讦以为直者【论语】夫乐者与音相近而不同【记乐记】
　　子恶似而非者恶莠恐其乱苖也恶佞恐其乱义也恶利口恐其乱信也恶郑声恐其乱乐也恶紫恐其乱朱也恶乡原恐其乱德也【孟尽心】若初真得鹿妄谓之夣真夣得鹿妄谓之实【列子】懦弱易夺似仁而非悍戆好鬬似勇而非【荀子】白石似玉奸佞似贤【抱朴子】鲁人缝掖实非儒行东郭吹竽而不知音【列子】
　　史孔子过匡匡人以为阳虎阳虎尝暴匡人匡人止孔子孔子状类阳虎拘五日【史孔子世家】陈遵字孟公时列侯有与遵同姓字者每至人门曰陈孟公坐中莫不震动既至而非因号其人曰陈惊坐云【西汉本传】杜钦字子夏少好经书家富而目偏盲茂陵杜邺与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠髙广财二寸由是京师谓钦为小冠杜子夏而邺为大冠杜子夏云【西汉本传】市虎成于三夫孝子疑于屡至【后汉】蔡谟初渡江见彭蜞大喜曰蟹有八足加二螯令烹之既食吐下委顿方知非蟹后诣谢尚而説之尚曰卿读尔雅不熟防为勤学死【晋书】
　　传记夫以曾参之贤与其母之信也而三人疑之则慈母不能信也【战国防】物多相类而非也幽莠之防也似禾骊牛之黄也似虎白骨疑象碔砆类玉此皆似之而非者也【同上】相玉者患石似玉【吕氏春秋】鲁有两曾参赵有两毛遂昔南曾参杀人见捕人告北曾参母母见以疑野人毛遂坠井而死客以告平原君平原君曰嗟乎天防予矣既而知非平原君客【西京杂记】陈国张伯谐弟仲谐妇炊于灶下至井上谓伯谐曰我今日妆好否伯谐曰我伯谐也妇大慙愧其夕时伯谐到更衣妇复逐牵其背曰今旦大误谓伯谐为卿荅曰我故伯谐也【风俗通】
　　集若青蝇之伪质【伪犹变也蝇变白使黑变黑使白楚辞】众伪冒真【文选】毛遂不堕井曾参不杀人虚言误公子投杼惑慈亲【李白】似锦言应巧如丝数易欺【元防之】人之至信者心目也天性者父子也不惑者圣贤也然而于窃鈇而知心目之可乱于掇蜂而知父子之可间于拾煤而知圣贤之可疑【刘賔客】积异以生疑积疑以生惑【白乐天】外容闲暇中心苦似是而非谁得知【白乐天鹭诗】祥禽之类凡羽而凡羽混之神芝之类腐菌而腐菌混之嘉蕙之类棼刍而棼刍混之【唐文粹】
　　本朝闻之曰人之至信者心目也相亲者母子也不惑者圣贤也然至于窃鈇而知心目之可乱于投杼而知母子之可疑于拾煤而知圣贤之可惑【东坡辨试舘职防问孔子】
　　事物相形
　　子子贡结驷连骑以造原宪衣冠敝子贡慙【家语】好女之色恶者之孽也【荀子】
　　史文帝常病痈邓通常为帝唶吮之太子入问病帝使唶痈而色难之已而闻通常为帝唶吮之心慙【史佞幸传】美女入室恶女之仇【史记外戚世家】上自劳军至灞上及棘门军直驰入将已下送迎已而之细栁不得入使使持节入帝曰此真将军耳灞上棘门军若儿戱耳其将固可袭而虏也【史周勃世家】王蠋布衣义不北靣于燕况在位食禄者乎【史田单传后】张安世长子千秋与霍光子禹俱为中郎将将兵随度辽将军范明友击乌桓谒大将军光问千秋战鬬方畧山川形势千秋口对兵事画地成图无所忘失问禹禹不能记曰皆有文书光由是贤千秋以禹为不才【汉书】魏明帝使后弟毛曾与夏侯共坐时人谓之蒹葭倚玉树防初如朗月入怀【魏志】王济隽爽有风姿每见卫玠辄叹曰珠玉在侧觉我形秽【晋书本传】潘岳美姿仪常出妇人遇之者皆连手萦绕投之以果时张载甚丑每行小儿以瓦石投之委顿而反【晋书潘岳传互见所遇不同】阮咸与籍居道南诸阮居道北北阮富南阮贫七月七日北阮盛晒衣服皆锦绣粲目咸以竿挂大布犊鼻于庭人或怪之答曰未能免俗复尔耳【晋本传】时人谓道子为东录元显为西录西府车骑填凑东第门可张罗【通鉴晋安纪】晋恭帝禅位于宋秘书监徐广流涕哀恸侍中谢晦谓之曰徐公得无小过广曰君为宋朝佐命身是晋室遗老悲欢之事固不可同【通鉴】文德皇后之志与宇文士及分统士马守章武门太宗夜使宫官至将军所士及开营纳使者志闭门不纳停使者至晓太崇曰此真将军也【唐书互见纪律】姚崇常有子防谒告十余日政事委积卢怀慎不能决惶恐入谢于上上曰朕以天下事委姚崇以卿坐镇雅俗耳崇既出须臾裁决俱尽【通鉴唐宗】
　　传记陈遵闗西大侠友人防遵亲为防防事赠甚厚王丹乃怀缣一疋陈于主人之前曰如丹此缣出自机杼遵闻而有慙色【东观汉纪】中宗尝召宰相蘓瓌李峤子进见上曰宜意所通尽奏颋曰木从防则正后从谏则圣峤子迹进曰斮朝渉之胫剖贤人之心上曰蘓瓌有子李峤无儿【松窻杂录】防鸿迹在烟霞上燕雀休夸大厦梁【绮言杂录】
　　集见西施之容归憎其貎【杨德祖笺】西施出帷嫫母侍侧【呉季重书】南邻击钟磬北里吹笙竽寂寂扬子宅门无卿相舆【左太冲咏史诗】虎豹之文炳于犬羊鸾鳯之音锵于鸟鹊金玉之光炫于瓦石【皇甫湜互见因粗见精】无贵贱不悲无富贫亦足【杜诗】众星罗青天朗者独有月【李白互见分量不同】二十渐乖张清沟映污渠三十骨骼成乃一龙一猪【韩文】冬之为也霜雪飘暴冻入肌发夏之为用也金流石烁火走肤脉如阳春髙秋者稀焉南则瘴风毒虺之为厉也北则獯戎黠虏之为患也如洛阳咸秦者防焉【李文饶集】众木尽摇落始见竹色真【孟东野互见因事见人】丑妇竞簪花花多映愈丑【唐文粹】众花尽处松千尺羣鸟喧时鹤一声【髙逹夫】雀喧知鹤静鳬戯识鸥闲【同上】
　　本朝万木嵗寒配乔松于巨栢众星夜艾凛明月与长庚【东坡贺林待制啓互见因难见人】试防青松鹤何似珠门客【欧公集互见趣向不同】君防花枝朝露何如松上霜风【山谷诗】
　　影响相应
　　经子曰君子居其室出其言善则千里之外应之况其迩者乎居其室出其言不善则千里之外违之况其迩者乎【易】鸣鹤在隂其子和之【易】隆墀永叹逺壑必盈【处髙墀而长叹逺壑之中盈响而应易畧例】善迩而逺至命宫而商应修下而髙者降与彼而取此者服矣【同上】恵迪吉从逆凶惟影响【书】卿士师师非度小民方兴相为敌讐【书】建无穷之基亦有无穷之闻【毕命】作善降之百祥作不善降之百殃【书】鼔钟于宫声闻于外【诗】卫文公臣子多好善贤者乐告以善道也【干旄】内和而外顺则民瞻其顔色而弗与争也望其容貌而民不生易慢焉故德辉动于内而民莫不承听理发诸外而民莫不承顺【记乐记】下之事上也不从其所令从其所行上好是物下必有甚者矣故上之所好恶不可不慎也是民之表也【缁衣】上好仁则下之为仁争先人【同上】上好礼则民莫敢不敬上好义则民莫敢不服上好信则民莫敢不用情【语子路】
　　子以富贵而下人何人不尊以富贵而爱人何人不亲【家语互见施报】爱人者人恒爱之敬人者人恒敬之【孟子】夫茍好善则四海之内皆将轻千里而来告之以善【同上】生于其心害于其政发于其政害于其事【公孙丑】文武兴则民好善幽厉兴则民好暴【告子】上有好者下必有甚焉者矣【滕文公上】夫人必自侮然后人侮之家必自毁然后人毁之国必自伐而后人伐之【离娄上】訑訑之声音顔色拒人于千里之外德之流行速于置邮而传命【孟子】大人之教若形之于影声之于响【庄子】别契劵者所以为信也上好权谋则诞诈之人乗是而后欺探筹投钩者所以为公也上好曲私则下乗是而后偏衡石称悬者所以为平也上好倾覆则下乗是而后险胜斛敦槩者所以为均也上好贪利则下乗是而后鄙丰取吝与以无度取于人【荀子】楚王好细腰故朝有饿人【同上】善其言而类焉者应矣故马鸣而马应之非知也其势然也【同上】夫下之于上犹响之应声影之像形也听唱而应视仪而动上好富者民死利矣【荀子】齐桓好服紫一国尽服十紫不得一素公患之管仲曰试勿衣也谓左右曰甚恶紫桓公诺三日莫有衣紫者【韩文】邹君好长缨左右皆服缨甚贵公患之因先自断其缨而出国中皆不服【同上】人主之情上通于天故诛暴则多飘风枉法令则多虫螟杀不辜则国赤地令不改则多滛雨【淮南子】邹衍尽忠于燕恵王王信谗系之邹子仰天而哭正夏而天为之降霜【淮南子】有隂德者必有阳报有隂行者必有昭名【同上】汤去三面之网归之者四十国文王城隅之枯骨天下怀其仁【傅子】体痛者口不能不呼心说者顔不能不笑【尹子】从道必吉反道必凶如影如响也【同上】
