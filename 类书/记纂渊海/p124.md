<!-- { "loadSidebar": true } -->
　　本朝咸平五年始以张齐贤为邠宁环庆泾原路经略使又以钱若水为并代经略使自后不除人宝元中夏人入防始命陜西沿边大将皆兼经略皇祐间侬智髙扰边诏知桂广州并带经略安抚使自后西南二边常带经略所以重帅权而服羌夷也【职略】掌一路兵民之事皆帅其属而听其狱讼颁其禁令定其赏罚稽其钱谷甲械出纳之名籍而行以法若事难专决则具可否禀奏即于械速邉防及士卒抵罪则听以便宜裁断帅臣任河东陜西岭南路职任绥御戎夷则为经略安抚使【续防要】南渡之初旧制广南东路带主管经略安抚司公事西路带经略安抚使绍兴五年令襄阳守臣湖北带经略安抚使后罢而二广如故【防要】经略安抚司不置佐官以帅权不可不专也都总管副总管钤辖都监同签书而下皆受经略使节制【笔谈】临长列藩表率本道【张升制】
　　安抚使
　　史梁普通五年魏以郦道元为大使慰抚六镇　隋开皇九年诏遣柱国韦洸安抚岭外　仁夀四年以杨素为并州道行军总管河北道安抚大使【并通鉴】义凤二年诏裴行俭为安抚大使归至京师帝劳曰行俭持孤军入深万里兵不血刃叛党禽夷可谓文武兼备矣【唐书】突厥入防拜狄仁杰河北安抚大使时民多胁从于贼仁杰愿曲赦河北诏可　马俭为并州道安抚大使许以便宜【并同上】
　　传记唐贞观初遣大使十三巡天下诸州水旱则有巡察安抚存抚之名节度使兼之则有副使【分纪】
　　集受瑞析圭建麾作牧【文选】当藩垣屏翰之任有弓矢鈇钺之权【韩文】五都伯长【送张童子序】方州大臣【元侍御书】大夫乌公以鈇钺镇河阳【温造序】来帅熊罴四方作仪【本颂】出咨岳政入填邦纪【惠文】繄我辅臣洎兹列岳【册尊号赦】尹正大都节度羣州【皇甫湜荆南判官序】
　　本朝咸平二年以王钦若为西川安抚使梁颢为陜西安抚使其后景徳三年始置河北沿边安抚使而陜西沿边诸州亦有之庆厯二年诏置河南安抚司八年诏置河北西路安抚皇祐四年诏广桂二州带经略安抚使熙宁五年罢诸路经略安抚司崇宁二年置河南安抚使宣和三年诏杭越州江宁府守臣并带安抚使诏洪州守臣可依江寜府安抚使凡诸路安抚逐州知州兼州总诸将统制军旅察治奸宄务以肃清一道凡兵民之政皆掌焉【余与经略使司】建炎元年李纲请沿河沿淮沿江置安抚使兼马步军都统管以文臣充二年令将兵处知州带管内安抚使后省四年置镇抚使罢逐诸路安抚使后如故　咸平三年王钦若四川安抚使所至録问系囚真宗谕之曰朕以观省风俗尤难其人数日思之无易卿等各宜宣布徳泽使知朕勤询之意【并防要】范雍充陜西縁边州军体量安抚使诏所至察访边民利害及体量官吏能否【同上】无安帅之乐尤待衮衣之还【韩琦制】
　　制置使
　　史大中五年以白敏中充招讨党项行营都统制置等使【通鉴】
　　本朝掌经画边鄙军旅之事政和中以内侍童贯为之【四朝志】宣和末姚古为京畿辅郡兵马制置使靖康初种师道为河东路制置使钱盖为陜西五路制置使【实录】建炎元年有招提贼盗制置使自王渊始三年有行在军制置使自刘光世始又诸路皆有副使自江浙陈彦文程千秋始六月浙西安抚使康允之带本路制置使安抚带制置自此始也四年罢有沿江都制置使【管江南东路知建康府】绍兴二年有沿海制置使【两浙东路】三年有安抚制置使六年始铸印以某路某路制置司为名【防要】
　　防议官
　　史严武镇成都奏杜甫为防谋甫放恣尝醉登武牀瞪目视武曰严挺之乃有此儿【唐书】
　　传记唐置藩镇皆有防议至行军亦有之闗预军中机宻张建封署温造锐刘济使纳忠于朝【职源】
　　集实防戎幕　俾倅中权　请倅戎防　介于戎车服我清宪　授韩厥佐戎之任　委以谋谟介僎之重【并常集】任在军要权制兵机【白六帖】从军则望重仲宣佐幕则才髙阮瑀　鲁连飞书燕将得而自杀陈琳草檄魏祖读以愈风【并同上】益部以文昌为帅长俾镇抚焉命审规为上介俾左右焉以才佐贤蜀必理矣辍三署郎加命服以遣之茍佐吾相以善政闻吾宁久遗汝于诸侯乎【白集】元翼殿我汉南求贤乞能以自防贰今以命洪茍致吾元翼于羊社别有陟明之典【张洪制】借宾介以防谋猷【裴厰制】载笔乗轺乃作防谋出入朔方陪佐戎车【栁文】分阃之寄防制其半　恭惟同自出妙选异髙标入幕知孙楚披襟得郑侨文人借门地阀阅冠云霄藻翰惟牵率湖山合动揺【杜甫】今君行得所势若脱鞲鹰檄笔无与让幕谋识其膺攸绩开史牒翰飞逐演鹏【韩愈送侯叅谋】
　　本朝建炎四年诏两浙西路安抚大使许置防谋防议各一贠　绍兴四年诏沿江三大使司亦许置防谋防议官五年诏江东西路湖南浙西安抚大使安抚使许置防议【中兴防要】
　　机宜
　　本朝安抚使司其属有勾当公事管勾机宜文字准备差使【哲宗正史】建炎初安抚大使司许置主管机宜文字主管书写本司机宜文字各一贠【中兴防要】熙宁三年韩琦判大名府奏乞不散青苗上阅其奏曰此必强至之文时至为大名府路机宜【实录】雍容幕画【初寮刘伯夀制】外任幕府【姚仲和制】
　　抚干
　　本朝安抚使司属有勾当公事髙宗避御嫌名改为干办公事建炎三年诏浙西安抚大使许置干办公事五贠【防要】

　　记纂渊海卷三十三
<子部,类书类,记纂渊海>
　　钦定四库全书
　　记纂渊海卷三十四　　　宋　潘自牧　撰职官部
　　监司
　　史刺史银印青绶　位居牧伯分刺诸州【百官志】王阳为益州刺史行部至卭崃九折坂叹曰奉先人遗体奈何数乗此险及王尊为刺史至其坂问吏曰此非王阳所畏道邪吏对曰是尊叱其驭曰驱之王阳为孝子王尊为忠臣　黄霸为扬州刺史治有绩宣帝诏赐车盖特髙一丈以彰有徳　朱博为冀州刺史博本武吏不更文法行部吏民数百遮道自言从事欲以观试博博决如神吏民大惊【并前汉】郭伋为刺史行部到西河美稷有童儿数百各骑竹马于道次迎拜曰闻使君到喜故来奉迎　苏章迁冀州刺史故人为清河太守章行部请太守为设酒殽甚欢太守喜曰人皆有一天我独有二天章曰今夕苏孺文与故人饮者私恩也明日冀州刺史按事者公法也遂举正其罪　郭贺为荆州刺史有殊政显宗赐以三公之服黼黻冕旒勅行部去襜帷使百姓见其容服　贾逵为豫州刺史举奏二千石以下阿纵不法者帝曰逵真刺史也　贾琮为冀州刺史之部言曰刺史当逺听广视纠察美恶何有反垂帷裳以自掩塞乎乃命御者褰帷百城闻风竦震诸赃过者望风解印而去　谢夷吾为荆州刺史第五伦荐之曰寻功简能为外台之表听声察实为九伯之冠　李膺为青州刺史守令畏其威名闻风弃官　种暠为梁州刺史被召当迁吏民诣阙请留之太后叹曰未闻刺史得人心若是乃许留一年【并后汉】刺史铜印墨绶【晋百官表】晋向雄为秦州刺史假赤幢曲盖鼔吹【晋书】呉隠之为广州刺史酌贪泉赋诗【地理部】杨逸为光州刺史广设耳目善恶毕闻咸言杨使君有千里眼那可欺之【本传】
　　传记秦置监察御史汉省之后复置文帝以御史不奉法乃遣丞相史出刺并督察御史武帝元封五年初置部刺史掌奉诏条察州以六条问事秩六百石居部九嵗举为守相成帝更为州牧秩真二千石位次九卿哀帝复为刺史天寿复为牧光武复刺史乗传周行郡国录囚徒考殿最旧制州牧奏二千石事皆先下三公光武不复委三府故权归刺举之史灵帝改为牧魏晋为刺史持节都督庶姓为单车刺史后魏州置三刺史隋开皇三年罢郡以州统县自是刺史之名存而职废【后有刺史皆太守之互名理一郡而已】炀帝罢州置郡置司台大夫一人巡察畿内刺史十四人巡察畿外唐罢郡置州神龙二年分天下为十道置巡察使二十人景云改置按察使开元改置采访处置使至徳之后改采访使为观察并领都团练治于所部之大郡【职源】分驰郡国督察在位其敷以言录见囚徒【汉官解诂】
　　集周以十聨率诸侯若今之廉察【白集】廉问七州【牛僧孺】歴居廉镇【崔鈜制】泊廉视浙右【李徳裕】玉节居分陜金貂总上流麾军时举扇作赋且登楼年光徧原隰春色满汀州日华三翼舸风转七星斿向解青丝防将移丹桂舟【梁元帝】綉衣春当霄汉立【杜诗】州家申明使家抑【韩集】尧置州牧四岳持而纲之【柳文】
　　本朝初有转运使淳化及景徳増提刑熙宁又置提举【防要】督刺之寄【南豊】委节传分按州郡【公是行周沆制】分龙节以典州骤歴剧部【公是谢表】
　　转运使副判官
　　史楚汉相距荥阳萧何转漕关中给食不乏髙祖曰镇国家抚百姓给馈饷吾不如萧何【汉书】光武谓寇恂曰昔髙祖留萧何镇闗中吾今委公以河内坚守转运给足军粮光武于是北征恂收租四百万斛以辇车骊驾转输前后不絶【后汉书】诸葛亮出祁山以木牛运由斜谷出以流马运【蜀志】裴耀卿充转运使置河隂集津二门仓引天下租繇盟津泝流而西三年积七百万石省费三十万缗【唐书】刘晏以转运为己任凡所经歴必究利病运米数千万石以济闗中歴代操利柄为国计者莫不损下益上危人自安变法以弄权敛怨以搆祸皆有之矣如刘晏通壅滞任才能富其国而不劳于民俭其家而归利于众第五琦促办应卒民不加赋而国丰饶亦庶几矣【唐书】
　　传记唐先天二年李杰始为水陆发运使开元二十一年裴耀卿充江南淮南转运使而崔希逸萧旻为副天宝以韦坚充勾当转运使第五琦充诸色转运使刘晏充诸道转运使其后韩滉杜悰杜让能崔昭纬皆以宰相充使而诸道分置巡院皆始于此五代罢巡院始置转运使【唐防要】
