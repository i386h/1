<!-- { "loadSidebar": true } -->
　　人物汉东方平原人武帝时上书称防待诏金马门迁大中大夫给事中　高诩平原人世鲁诗以清操知名光武徴拜大司农　成翊世平原人好学明道术除尚书正色立朝百寮敬惮　三国管辂平原人明周易精天文每言輙应　晋刘寔平原人通古今累官吏部郎叅相国军事　南北朝刘杳平原人伯怀珍父怀慰皆至显宦杳综羣书事梁官至尚书左丞著书甚多　明亮平原人有识干仕魏迁阳平太守清白爱人甚有惠政　皇朝张雍安徳人开寳中进士累官右諌议大夫尚书右丞莅事勤恪集防賔座粝食而已单煦平原人举进士歴数州皆有政绩累迁光禄卿【同上】集柴门岂防施行马鲁酒那堪醉近臣頼有军中遗令在犹将谈笑对风尘【鲍子慎】秋日平原路虫鸣桑叶飞【李从一】江涵秋影雁初飞与客擕壶上翠防尘世难逢开口笑菊花湏揷满头归【杜牧之】古往今来只如此牛山何必泪沾衣　天接海门秋水色烟笼隋苑暮钟声【同上】本朝景祐二年废安陵县入将陵又后割属永静军熈寜六年省徳平县为镇入安徳【沿革表】栁摇楚舘牵新恨花落吴宫忆旧游渇想和羮梅已熟饥思进饭麦初收【汪水云】青徐气接川原秀常碣风连草木薫【曽子固】平原太守顔真卿长安天子不知名一朝渔阳动鼓大河以北无坚城君家兄弟奋戈起一十七郡连夏盟【文天祥】公死于今六百年精忠赫赫雷行天【同上】
　　濵州【倚郭一　渤海外县一　招安】
　　郡号渤海
　　州沿革天文危分野禹贡青州之域春秋时齐地晋属乐陵国隋属渤海郡唐属乐安郡五代唐置盐务汉改赡国军周改滨州治渤海县【沿革表】
　　县沿革渤海本汉之湿沃县地隋废县置永利镇唐置渤海县　招安亦汉湿沃县地唐置渤海县本朝改为招安县【同上】
　　形胜东海在州及渤海招安境　秦台在州东北高八丈周回二百步秦始皇东游筑此以望海　茅焦台在州治东焦事秦以諌显　乆山在招安县东北七十里秦始皇筑以镇海【舆地纪胜】
　　人物秦公晳哀齐人不仕家臣孔子贤之　茅蕉始皇时直諌迁太后于雍始皇悟子母复合如初　皇朝胡旦渤海人少有俊才太宗时举进士累官秘书少监刘渤海人耻为辞赋后举遗逸试第一知胡阳县时行免役法即投劾而去门人称为正思先生【同上】
　　集珠寳之光以明尘霾之杂不处【桞宗元东海歌】九天之云下垂四海之水皆立【杜甫赋】海神来过恶风廻浪打天门石壁开【李白诗】
　　本朝大观二年赐渤海郡名祥符五年废蒲台县庆厯三年升招安镇为县熈寕六年省为镇入渤海元丰二年复为县【沿革表】云破孤峯出潮平两浆飞东溟看月上西渡认僧归　鱼龙临海窟鸡犬隔淮圻草色迷千古波声荡四围　废兴怀霸业融结想天机浩浩羣流防沉沉百恠依【并晁君成】横风吹雨入楼斜壮观应湏好句夸雨过潮平江海碧电光时掣紫金蛇【苏东坡】
　　恩州【倚郭一　清河外县二　武城　歴亭】
　　永平军节度　周为防御
　　郡号清河
　　州沿革天文胃昴毕分野禹贡兖冀二州之域春秋时属齐其后属晋七国时属赵秦为钜鹿郡汉分置清河郡后汉为清河国晋因之后魏北齐并为清河郡后周兼置贝州隋初郡废炀帝初复置清河郡而废州唐为清河郡属河北道本朝因之【沿革表】
　　县沿革清河汉县唐属贝州天寳元年改州为清河郡县仍属焉　武城本七国时赵封平原君地　歴亭隋开皇十六年置属清河郡【同上】
　　形胜西山在州西四十里　津期在州南二十里溢涸无常不通舟楫　弦歌台在武城县西上有子游祠隂山在州境林木深阻　孙伏伽墓在武城东北　鄃城属清河在夏津县界汉封吕陀栾布为鄃侯即此四女树在州西北五十里有古槐俗传四女同植【舆地纪胜】人物澹台灭明武城人子游称其行不由径非公事不见邑宰　汉赵苞东武城人灵帝时为辽西大守遣使迎母及妻子道值鲜卑刼质苞率众御之防出母以示母曰毋亏忠义苞遂力战母妻为贼所害及塟母讫苞曰食禄而避难非忠也杀母以全义非孝也遂呕血死崔琰东武城人少朴讷好击剑年三十九乃从郑
　　学初从袁绍寻归曹操为尚书　三国崔林武城人为政多推诚存大体仕魏为幽州刺史迁至司空　南北朝崔宏东武城人林六世孙少有俊才号冀州神童崔浩宏子极羣书识天文歴官著作郎　崔逞琰五世孙好学有文才仕慕容暐补著作郎　崔彧逞曽孙善医术性仁恕官至冀州别驾　崔休逞孙公平清洁甚得时誉仕魏歴幽青二州刺史以清白著称　张彛东武城人性公强有风槩歴覧经史仕魏散骑常侍后为安西将军　崔亮琰之后为吏部尚书奏为格制以停觧日月为防后世贤愚同滞自亮始　崔光清河鄃人好学昼耕夜诵仕魏为中书士撰国书孝文称其才曰浩浩如黄河东注今日之文宗也　崔鸿光从子综经史官至平州刺史　崔灵恩武城人编习五经尤精三礼三传为国子愽士授徒数百儒者论天执浑盖之説恩立义以浑盖为一　张晏之彛之孙仕北齐官至刺史百姓为制清徳颂以之　唐孙伏伽武城人武徳初上言三事髙祖为侍御史太宗时累迁大理少卿　崔隠甫以亷洁自守累官刑部尚书　崔羣累官吏部尚书　崔邠三世同居累官吏部尚书其弟郾郇郸郾中进士第官礼部尚书郸中进士第文宗末同平章事宣宗为一门孝友题其斋居曰徳星堂　皇朝田祚清河人十世同居　张美清河人事周世宗为枢宻承防因征淮南有功升左骁卫上将军【同上】
　　集鲁客多归兴居人怅别情雨余衫袖冷风惹马蹄轻【韩雄】余亦东客怜君如弟兄醉眠秋共被擕手月同行入门髙兴发侍立小童清落景开寒杵屯云对古城不愿论簮笏悠悠沧海情【并杜甫】
　　本朝初为节度庆厯八年改州名罢节度端拱元年徙治清河治永寜镇淳化五年徙今治熈寜四年省清阳县入焉至和元年废漳县入歴亭【沿革表】释褐来城武始知为政难每签逃户状羞作字人官【王禹偁】古砌緑苔徧荒城草木寒　拂榻惊巢燕陈书起蚁蛾【并同上】
　　永静军【倚郭一　东光外县二　将陵　阜城】
　　郡号景州
　　军县沿革天文箕尾分野禹贡冀州之域本汉景城侯国后置渤海郡隋开皇初废唐复置观州治弓髙贞观中州废贞元初始置景州再废复置东光县五代周改定逺军本朝改永静军　东光本汉旧县属渤海郡后魏徙渤海郡治此隋初郡废置州大业州罢属平原郡以安陵县省入唐属沧州贞元初改属景州五代周以弓髙县省入本朝入永静军治　将陵本隋旧县属平原郡唐属徳州本朝属景州　阜城汉旧县属渤海郡本朝改名阜城【沿革表】
　　形胜卢师谷在郡东　天胎山在东光县南临靳河刘麟河在阜城县北因伪齐刘豫子麟为名　胡卢河在阜城县西北即衡漳之别名有王莽故河在　永济渠在东光西其深莫测　千顷洼在郡东凡河决即导入此渠民免水患　董子书院在郡广川镇祀董仲舒华阳亭在阜城相晋嵇康尝学琴于此　胡苏亭
　　在东光境以古河为名　广川台在郡治东髙三丈上有董子祠　周亚夫庙在郡西亚夫封条侯即此地弓髙城在郡东北汉封韩増为龙额侯今有龙额村即此　简子城在阜城县东赵蕳子所筑　澹台故居在故城县西　董家里在郡西即仲舒下帷读书处【舆地纪胜】人物汉董仲舒治春秋三年不窥园度越诸子为汉醇儒　隋公孙景茂阜城人涉书史时称书库迁西州刺史教化大行吏民思之　刘郡人闭户读书十年不出奉勅同脩国史旋直门下省　唐袁恕巳东光人歴官司刑少卿与诛二张以功封郡王其孙袁髙擢进士为给事中论卢杞当国朝廷壮之　王晙郡人明经擢第除殿中侍御史授桂川都督　皇朝周萤郡人习知水利累官杭州都监迁知枢宻院学士　刘挚东光人登进士第为御史神宗朝上书请辨君子小人又论常平免役法十害官至中书舎人　刘甲挚之子举进士累迁国史编脩后拜寳谟阁学士昼之所为夜必书之名曰自鉴【同上】
　　集亲友送予迈挥泪广川隂抚膺解擕手永叹结遗音吴岫雨来溪鸟浴楚江云暗岭猿吟【并陆士衡】野人寜忆
　　沧洲畔防待吹嘘定至音【许用晦】
　　本朝太平兴国六年以军直属京淳化元年以冀州阜城来属景徳元年改军名景祐元年移将陵于长河镇嘉祐八年省阜城为镇入东光熈寜十年复为县【沿革表】瀛洲归去琅玕长月朗风薫十二楼【汪水云】霜防月明谁防缀天容海色本澄清【苏轼】






　　记纂渊海卷二十
<子部,类书类,记纂渊海>
　　钦定四库全书
　　记纂渊海卷二十一　　　宋　潘自牧　撰郡县部
　　河北西路
　　真定府【倚郭一　真定外县八　藁城　栾城　元氏　井陉　获鹿　平山　行唐　灵夀】
　　天威军
　　郡号常山
　　郡沿革天文昴毕分野禹贡冀州之域周为并州地春秋为鲜虞国战国属赵秦为钜鹿郡地汉初置恒山郡后避讳改曰常山武帝置真定国常山属焉东汉建武间并真定属常山国魏复为郡晋因之治真定后魏移治真定又复移治安乐垒后周于郡置恒山隋废郡存州大业间省州以县属高阳郡唐复置恒州开元间改恒州郡置大都督府元和中改镇州后升成徳军节度五代时梁改武顺军唐复成徳军后又为镇州晋改顺徳军汉复成徳军周改为镇州本朝为真定府成徳军节度【沿革表】
　　县沿革真定本战国楚之东垣邑汉改为真定县属常山郡　藳城汉旧县属真定国本朝因之　栾城本春秋晋栾武子封邑东汉置栾城县　元氏本赵公子元之封邑汉置元氏县属常山郡　井陉汉旧县属常山郡　获鹿本战国赵之石邑唐改名获鹿恒州　平山本春秋晋之蒲邑唐改为平山县属恒州　行唐隋割真定地置行唐县汉属常山国　灵夀本战国时中山国地汉置灵夀县【同上】
　　形胜抱犊山在府西南昔韩信伐赵持赤帜登山而望即此　横山在真定县南　剑山在井陉县东其形似剑　云凤山在井陉东北　神山在井陉县东　射挅山在井陉县东南秦将王剪伐赵下井陉于此射挅苍岩山在井陉县东上有海山龙堂　西屏山在获鹿县西高耸为一郡竒景　神岩山在元氏西南　无极山在元氏县西有汉时碑　封龙山在元氏西北　楸山在灵夀县西北上多楸树　东林山在平山县北上有千佛堂　玉女山在行唐县北　试剑石在元氏县境唐郭元振得寳剑即此　滹沱河在武城南为九河第一流　天寜阁在府治东高一百三十尺中有铜铸观音像　栾武台在栾城县境晋大夫栾武子所筑白鹿台在平山县西汉武帝登此有白鹿至故名　淮隂侯庙在获鹿县西　王滹南祠在藁城县学董王赵三氏勲阀子弟祀其师王若虚　麦饭亭在滹沱河冯异进麦饭于光武即此【舆地纪胜】
