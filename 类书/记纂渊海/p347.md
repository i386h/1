<!-- { "loadSidebar": true } -->
　　集我军过若骇鲸之决细网奔兕之触鲁缟　四校横徂星流彗扫【燕然碑】摧羣雄而电击　风驰羽檄【文选】身轻一鸟过鎗急万人呼【杜诗】兵之情惟主速乗人之不及【李卫公兵法】
　　出竒
　　子善用兵者感忽悠闇莫知所从出【荀子】凡战者以正合以竒胜故善竒者无竆如天地不竭如江海终而复始日月是也死而更生四时是也【孙子】飞鸟之鸷也总其首猛兽之玃也匿其爪虎豹不外其牙噬犬不见其齿故用兵之道示之以柔而迎之以刚示之以弱而乗之以强爲之以翕应之以张【淮南子】
　　史秦人毒泾上流人多死晋与陈战晋胥臣马以虎皮先犯于陈狐毛设二斾而退之栾枝使与舆曳柴而僞遁晋伐齐齐侯登巫山以望晋师晋人使司马斥山泽之险虽所不至必斾而疏陈之使乗车者左实右僞以斾先舆曳柴而从之齐侯见之畏其众也乃脱归【左】燕使骑刼代乐毅齐田单募城中得千余牛爲绛缯衣画五防龙文束兵刃于其角灌脂束韦于其尾烧其端凿城数十穴夜纵牛壮士五千人随其后牛尾热怒直奔燕军所触尽死伤因击之大败复齐七十余城【本传书】魏与赵攻韩告急于齐使田忌将直往而走大梁魏将庞涓闻之去韩而归齐孙膑使齐军入魏地爲十万灶明日爲五万灶又明日爲二万灶庞涓行三日大喜曰我固知齐军怯入吾地三日士卒亡者过半矣乃与轻锐倍日并行逐之【史记】赵括击秦武安军张二竒兵以刼之赵括不利　韩信击赵乃使万人先行出背水阵赵兵望见大笑开壁击之大战信弃鼓旗走水上军皆殊死战不可败赵破斩成安君【汉髙纪】楚龙且与韩信夹潍水陈信乃夜令人爲万余囊盛沙壅水上流引兵半渡击龙且阳还走龙且追信信使人决壅囊水大至龙且兵大半不得渡即击杀龙且【西汉】韩信击魏王豹信乃益爲疑兵陈船欲渡临晋而伏兵从夏阳以木罂渡军袭安邑【汉髙纪】李广击匈奴令曰下马解鞍其骑曰敌多且近即有急奈何广曰彼敌以我爲走今皆解鞍以示不走用坚其意于是敌骑遂不敢击【史本传】臧宫爲辅威将军将兵屯越时公孙述将任满与岑彭相拒于荆州宫兵少力不能制防属县送委输数百乗至宫夜使锯断城门限令车声回转出入至旦越人伺者闻车声不絶而门限断遂破荆门灭公孙述【后汉】北匈奴大入云中太守亷范拒之吏以众少欲移书傍郡求救范不许防日暮范令军中蓐食晨往赴之斩首数百级【通鉴汉明纪】虞诩爲武都太守不满三千兵羌众万余围之诩陈兵从郡东郭出北郭入贸易衣服回转取周敌恐而退设伏邀之大败【后汉】虞诩有将帅之畧以爲武都太守羌众数千遮诩于陈仓崤谷诩即停车不进而宣言上书请兵须到当发羌闻之乃钞傍县仓诩因其兵散日夜进道兼行百余里令士各作两灶日増倍羌不敢逼或问曰孙膑减灶而君増之兵法曰行不过三十里以戒不虞而今且一百里何也诩曰敌众吾兵少徐行则易爲所及速进则彼所不测敌见吾灶日増必谓郡兵来迎众多行速必惮追我孙膑见弱吾今示强势有不同故也【汉殇纪】胡遵诸葛诞攻东兴吴将丁奉见其前部兵少乃使兵皆解铠去矛防但兠刀楯裸身縁场魏人望见大笑之不即严兵吴兵得上便鼓噪斫破魏前军魏军惊扰散走【通鉴】马隆击树机能出敌不意夹道累磁石贼负铁铠行不得前隆卒悉被犀甲无所留碍咸以爲神【晋书】江逌爲殷浩长史时羌及丁零叛浩军惧令逌击之逌谓将校曰今兵非不精而众少于羌且其堑栅甚固难于校力吾当以计破之乃取数百鸡以长绳系火于足羣鸡骇飞散集姚襄营火发因其乱而击之败【晋书】檀道济与魏战食尽军士有亡降魏者具告之魏人追之众恟惧将溃道济夜唱筹量沙以所余少米覆其上及旦魏军见之谓道济资粮有余以降者爲妄而斩之时道济兵少魏军甚盛道济命士皆被甲衣白服乗舆徐出魏人以爲有伏兵不敢逼道济全军而返【宋文帝纪】贺若弼请縁江防人每交代之际必集广陵于是大列旗帜营幕被野陈人以爲隋兵大至急发兵爲备既知防人交代其众复散后以爲常不复设备又使兵縁江时猎人马喧噪故弼之济江陈人不觉【隋髙祖】权竒间出【隋杨素传】突厥逹头可汗犯塞长孙晟以突厥饮泉易可行药因取诸药毒水上流突厥人畜饮之多死于是大惊曰天雨恶水其亡我乎因夜遁晟追之斩首千余级【隋髙祖】柴绍击吐谷浑敌据髙射绍军士皆失色绍安坐遣人弹琵琶二女子舞敌疑之休射而观绍伺其懈掩击敌大溃阿史那元珍入冦王方翼被诏进击时军无定铠方
　　翼断大板画虎文钩聨觧合贼马忽见奔骇遂大败【唐书】传记形人而我无形此乃竒正之极【七书】能因敌变化以取胜谓之神五行无常胜四时无常位日有长短月有死生【同上】
　　帅先
　　经元戎十乗以先启行【诗】
　　史頴考叔取郑伯之旗蝥弧以先登子都自下射之颠瑕叔盈又以蝥弧登周麾而呼曰君登矣郑师毕登金鼓以声气也军志曰先人有夺人之心　齐侯赏犂弥辞曰有先登者臣从之晢帻而衣貍制公使视东郭书曰乃夫子也【左】祭彤爲辽东太守彤有勇力敌每犯塞常爲士卒先锋数破走之【汉光武纪】邓艾伐蜀山髙谷深至艰险艾以氊自裹推转而下将士皆攀木縁崖鱼贯而进先登至江油【魏志本传】髙丽率兵二十五万来拒战薛仁贵自恃骁勇欲立竒功乃异其服色着白衣腰鞬两弓大呼先入所向无前贼尽披靡太宗遥望见之问先锋白衣者爲谁引见赐马绢【旧唐书本传】张巡每战将士或退散巡立于战所谓将士曰我不离此汝爲我进决之士莫敢不进死战【通鉴唐肃宗纪】李晟每与贼战锦衣绣防指顾陈前【唐书本传】马璘单骑先士卒奋击俘斩千计【唐代宗纪】李愬至蔡州城下李佑李忠义镢其城爲坎以先登壮士从之【唐宪宗纪】
　　集振臂一呼争爲先登【李少卿】突刃摧锋爲士卒先【曹子建】首启戎行【九锡文】将秉先登羽【出从军诗】决命争首陷阵摧凶【陈子昻集】张军心以吞敌奋士力而指纵【白傅集】裂赏而千里来应左袒而一呼皆至【出栁文】
　　公亷
　　史吴起善用兵廉平尽能得士心【史记】李广爲人廉得赏赐辄分其麾下饮食与士共之【通鉴汉武纪】魏尚爲云中守军市租尽以飨士卒【史冯唐传】诸葛亮军无私【蜀志】世祖问诸将所得物唯李忠无所备世祖赐所乗骊马及绣被【后汉】邓艾爲大将二十余年素俭不治私妻子不免饥寒【蜀志】羊祜入吴境刈谷爲粮送绢酬之【晋书】后周于谨伐梁收其府库珍寳得宋浑天仪梁日晷铜表魏相风乌铜蟠螭蚨大玉径四尺围七尺及诸舆辇法物以献君无私焉【北史本传】李勣得金帛尽散之士卒一毫之费必用于戈矛【白傅集】
　　与士卒一体【附得士卒心】
　　子视卒如婴儿故可与之赴深溪视卒如爱子故可与之俱死【孙子】
　　史楚子伐萧师人多寒王巡三军拊而勉之三军之士皆如挟纩昔阖庐在军熟食者分而后敢食其所尝者卒剰与焉【左】士卒次舎井灶饮食问疾寻药身自拊循之悉取将军之资粮享士卒身与士卒平分粮食【穰苴传】吴起爲将与士卒最下者同衣食卧不设席行不裹赢粮与士卒分劳苦卒有病疽者起爲吮之田单身操版锸与士卒分功妻妾编于行伍之间【史本传】孟舒守云中士争临城死敌如子爲父【西汉田叔传】李广卒咸乐爲之死士卒多乐从广饮食与士共之　广之将兵乏絶之处见水士卒不尽饮广不近水士卒不进食广不尝食寛缓不苛士以此爱乐爲用　仁爱士卒号令不烦师徒向之【李将军传】李陵得人之死力【西汉本传】盖寛饶爲卫司马躬抚士卒及交代卫士数千人愿自留一年报寛饶厚徳【汉本传】军士皆言愿属大树将军【汉冯异传】谢尚爲建武将军始到官郡府以布四十疋爲尚造乌布帐尚壊之以爲军士襦裤【晋书本传】北齐耶律光爲大将军卒中蛊亲尝其吐三军感之【三国典畧】李抱真曰朔方将士思子仪如子弟之思父兄【唐太宗纪】上谓郭子仪曰闻朔方将士思公如枯旱之望雨郭子仪如邠州仆固懐恩之众数万悉归之咸鼓舞涕泣喜其来而悲其晩也李晟善于抚御与士卒同甘苦人乐从之【唐徳宗纪】乌重死军士皆割股肉以祭重【唐书】
　　传记越王勾践伐吴客有献醇酒一器王使人注上流使士卒饮下流味不加喙而战自五也异日又献一囊粮者王使人以赐军士分而食之甘不逾嗌而战自十也【列女传】军不举火将亦不食【六韬】良将之飬士也不私于身故能使三军爲一心军井未达将不言渇军灶未炊将不言饥军幕未办将不言倦冬不服裘夏不操扇是谓礼也【三畧】爲将冬日不衣裘夏日不操扇天雨不张盖【吕氏春秋】
　　集愿得受号令以亿计【文选】
　　经伯也执殳爲王前驱【诗】
　　子甲胄生虮虱【淮南子】
　　史居戱下无所知名【韩信传】李广以良家子从军【本传】尺籍伍符【冯唐传】鞮鍪【即兠鍪也】生虮虱介胄生虮虱弓弩不得弛【东汉朱浮传】一介鹰犬効力戎行【后汉】
　　集锋镝纵横【魏都赋】朝食不免胄夕息常负戈　名编壮士籍不得中顾私邉郡未和负羽从军【文选】旦闻羽檄飞夕见邉驿奔【刘义荣诗】从军古云乐谈笑清油幕　用进士从军【韩文】各抛笔砚夸旄钺莫遣文星让将星【刘賔客集】结髪从军【李文饶】
　　谙练
　　史自汉击匈奴广未尝不在其中李广曰广结髪与匈奴大小七十余战【本传】向宠晓畅军事【出师表】胡奋少练军士【晋起居注】斛律金行兵用匈奴法望尘知马歩多少嗅地知军度逺近【梁髙祖】宋璟练习邉事【唐武后纪】李晟曰吾生长西陲备谙敌情【唐徳宗纪】刘南金练习军旅【唐顺宗纪】
　　休兵
　　经归马于华山之阳放牛于桃林之野【书】载戢干戈载櫜弓矢【诗】马散之华山之阳而弗复乗牛散之桃林之野而弗复服倒载干戈包之以虎皮将帅之士使爲诸侯名之曰建櫜然后天下知武王之不复用兵也散军而郊射而贯革之射息也裨冕搢笏而虎贲之士脱劒也【记】
　　子铸劒防爲农器【家语】致思以扁定三革偃五兵【荀子】史止戈爲武【左】按甲休兵【西汉】戢弓矢而散马牛【光武纪】櫜弓卧鼔　偃武息戈投戈讲艺息马论道【樊凖传】戴白不见兵革武功立而干戈戢威械藏而俎豆布【马融传】集洗兵海岛刷马江洲振旅防防反斾悠悠按甲养威【辩亡下】戢戈以柙刃【赋】偃甲辞轩销金罢刃【诗序】虹旌摄麾以就卷【文选】休兵归马卷旗卧鼓【晋穆帝哀防文】寝黒山之柝包青海之戈【三杰诗序】安得壮士挽天河浄洗甲兵长不用青海无传箭天山早挂弓【杜诗】皇帝在宥天下铸五兵爲农器栖万方于夀域【独孤文】
　　本朝羌兵自此无传箭汉甲如今不解累【介甫】
　　凯旋
　　经执讯获丑薄言旋归　王师大献则令奏凯乐若师有功则左执律右秉钺以先凯乐献【周礼】
　　史晋文公败楚于城濮振旅凯以入于晋献俘授馘饮至大赏【左】
　　叙谢
　　集折冲分阃媿非式遏之才荣耀自天猥辱专征之赐【刘叔文】触刃突锋未爲效节膏原润草岂足酬恩【柳文】
　　死事
