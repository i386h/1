<!-- { "loadSidebar": true } -->
　　子我能为君辟土地充府库今之所谓良臣古之所谓民贼也【孟子】聚敛者召冦肥敌亡国危身之道也【荀子】史斩刈民力输掠其聚【左】头防箕敛【史陈余】陆验徐驎为大市令并以苛刻为务百贾畏之朱异尤与之昵世谓之二蠧【南史朱异】旁縁苛禁侵刻小民富者不得自保贫者无以自存【西汉食货】赋敛以趣办【西汉薛宣】言利事析秋毫【唐敬宗实録】熬天下之脂膏斵人生之骨髄【东汉王符】塩鐡使王播自掌塩鐡正入不充而羡进相次侵求聚敛迫于星火【唐敬宗实録】聚敛之臣剥下媚上惟思竭泽不虑无鱼【通鉴唐穆宗】
　　集刻剥及锥刀【杜诗】财已竭而敛不休人已穷而赋愈急剥肤椎髄公私扫地赤立新旧不相保持【韩文】孰知赋
　　敛之毒有甚是蛇者乎【栁文】
　　风力
　　史豪疆慹【之渉反】服之【汉朱又陈咸】动摇山岳震慴州县【西汉张良】豪彊胁息【严延年】奋髯抵几【西汉朱传】贵防慑伏防阁生风【晋傅】权戚缩气【唐魏蓦】屈突通莅官劲正有犯法者虽亲无所回纵其弟盖为长安令亦以方严显时为语曰寜食三斗艾不见屈突盖宁食三斗葱不逢屈突通【新唐书本传】上御五鳯楼酺宴观者拥塞不得奏金吾白挺加宣语不能遏上患之髙力士奏河南丞严安之为理严为人所畏请使止之上从之安之以手板绕塲画地曰犯此者死于是尽三日人指其画以相戒无敢犯者【通鉴唐宗】李巽精于督察吏人居千里之外战栗如在巽前【通鉴唐宪宗】左神防军吏李昱贷长安富人钱八千缗满三嵗不偿京兆尹许孟容收捕械系立期使偿曰期满不足当死一军大惊中尉诉于上上遣中使宣本军孟容不之遣中使再至孟容曰臣不奉诏当死然臣为陛下尹京畿非抑制豪强何以肃清辇下钱未毕偿昱不可得上嘉其刚直而许之京城震栗【通鉴唐宪宗】
　　集山陵为之震动川谷为之荡波【司马长卿上林赋】无假里端之籍而恶子咸诛【选碑】野无遗冦【选铭】老奸宿消缩推沮魂亡魄防影防迹絶【韩文】当街一叱百夫走冯敬胷中函匕首凶徒侧耳潜惬心悍臣破胆皆杜口【栁诗】拥从北来飞霜日千里　黠吏敛手【刘賔客】綉衣柱史何昻藏鐡冠白笔横秋霜【李太白集】四面风动一道地裂【文粹】
　　本朝奋髯走猾吏嚼齿对奸将【坡诗】
　　不畏强御
　　经维仲山甫不畏强御【诗】
　　史当官而行何强之有【左】申屠嘉为丞相太中大夫邓通方幸爱侧倨上旁有怠慢之礼嘉为檄召通诣府不来且斩通通诣府嘉责通曰吏今行斩通通顿首首尽出血不解【史申屠嘉】石奢坚直兼正无所阿避【史记本】刻轹宗室侵辱功臣【史酷吏传】赵奢为田部吏收租税平原君不肯出奢以法治之杀平原君用事者九人【史赵奢】搏击豪强【西汉翟方进】専厉强壮蠭气见事风生无所回避【西汉赵广汉】刺讥不惮将相诛恶不避豪强　锄耘豪强【西汉王尊传】郅都为济南守先诛瞷氏三百家豪猾余皆股栗【前汉本传】鲍永为司校尉鲍恢为都官从事抗直不避强御李膺为司校尉时张让弟朔贪残无道惧罪逃匿兄让舍藏于合柱中膺知其状率将吏卒破柱取朔付洛阳狱杀之　董宣为洛阳令时湖阳公主苍头白日杀人因匿主家主出行而以奴骖乘宣叱奴下车杀之【东汉本传】张纲奏大将军梁兾曰以蒭荛之资居阿衡之任不能敷扬五教翼賛日月而専为封豕长蛇肆其贪饕上天不赦大辟宜加书奏京师震恐　元日朝贺梁兾威仪不整侍御史陈翶请收罪【后汉】司王尊劾奏丞相衡御史大夫谭知石显等颛擅权势大作威福为海内患害不以时白奏行罚而阿防曲从附下防上怀邪迷国萧咸私谓王闳曰董公为大司马册文允执其中此乃尧禅舜之文非三公故事长老见者莫不心惧【通鉴汉成纪】光武谓诸将曰当备祭遵吾舍中儿犯法尚杀之必不私诸卿也【通鉴汉光武纪】窦景擅发边兵惊惑吏民二千石不待符信而輙承景檄当伏显诛又奏司校尉河南尹附阿贵戚不举劾请免官按罪【通鉴汉和纪】群臣朝贺大将军梁兾剑入省尚书蜀郡张陵呵叱令出敕羽林虎贲夺剑兾跪谢陵不应即劾奏兾请廷尉论罪有诏以一嵗俸赎百僚肃然河南尹不疑尝举陵孝亷乃谓陵曰昔举君适所以自罚也陵曰明府不以陵不肖误见擢序不疑有愧色【通鉴汉质纪】吴树为宛令之官辞梁兾兾賔客布在县界以请托树树曰小人奸蠧比屋可诛明将军处上将位方崇贤善以补朝阙自侍坐以来未闻称一长者而多托非人诚非敢闻兾黙然不恱树到县遂诛杀兾客为人害者数十人【通鉴汉桓纪】下邳周防为洛阳令下车先问大姓主名吏数闾里豪强以对防厉声怒曰本问贵戚若马窦等軰岂能知此卖菜佣乎于是部吏望风防争以激切为事贵戚局蹐京师肃清【通鉴汉章帝纪】韦澳为京兆尹郑光荘吏恣为闾里患积年租税不入澳执而械之【通鉴唐宗纪】苏良嗣遇僧怀义偃蹇不为礼良嗣大怒命左右捽曵批其颊数十怀义诉于太后太后曰阿师当于北门出入南牙宰相所往来勿犯也【通鉴唐武后】武三思尝以事属宋璟正色拒之曰今太后既复子明辟王当以侯就第何得上干朝政独不见产禄之事乎【通鉴唐中宗纪】太平公主与僧寺争碾硙雍州司户李元纮判归僧寺刺史窦从一大惧亟命元纮改判元纮大署判后曰南山可移此判无动从一不能夺【同上】宋璟为吏部尚书李义卢从愿为侍郎皆不畏强御请谒路絶【通鉴唐宗纪】柳浑虽为韩滉所荐正色让之曰老相公以褊察为相不满嵗而罢今公又甚焉滉愧为之大霁威严【通鉴唐徳宗纪】李义府恃宠逼杀大理丞中丞王义方对仗叱义府令下三叱义府趋出　裴谞为金吾时禁屠郭子仪人杀羊谞列奏状上以为不畏强御【唐书】
　　记赵琰为青州刺史防置小瓮得贵要之书投于其中【华阳国志】
　　集四达埋轮震相威于权右【骆賔王】防阁以之生风豪贵由之敛手【陈子昻集】摧宿豪如薙草视大权如歴块【唐王维文】刚不避强【陈子昻集】
　　陵善畏恶
　　经柔则茹之刚则吐之【诗】
　　史王温舒为人谄有势者即无势者视之如遇有势家虽有奸如山弗犯无势者贵戚必侵辱【史酷吏杨仆】违强陵弱非勇也　子产曰火烈民望而畏之水懦弱民狎而玩之　法禁屈挠于埶族恩泽不逮于单门【东汉赵壹传】
　　抑强扶弱
　　史王尊为京兆尹拊循贫弱鉏耘豪强【汉本传】严延年为河南守其治务在摧强扶弱贫弱虽陷法曲文以出之其豪杰侵小民者以文内之【前汉】张汤为廷尉所治即豪强舞文巧诋即下户羸弱时口言虽文致法上裁察【前汉本师古曰下户汤欲佐助虽具文奏之而又口奏之得汤言往往释其人】
　　集贵者虽自贵视之若埃尘贱者虽自贱重之若千钧【左太冲咏史诗】
　　任责
　　经彼君子兮不素餐兮　或尽瘁事国或王事鞅掌职思其忧【诗】各司其局　四郊多垒此卿大夫之辱也君子曰谋人之军师败则死之谋人之邑邦危则亡
　　之【记】
　　子食人之禄必忧其事　孔子为鲁司冦摄行相事七日而诛乱政大夫少正卯于两观之下【家语】今有受人之牛羊而为之牧之者则必为之求牧与刍矣求牧与刍而不得则反诸其人乎抑亦立而视其死欤　抱闗击柝者皆有常职　孔子尝为委吏矣曰防计当而已矣甞为乗田矣曰牛羊茁壮长而已矣【孟子】
　　史栾书曰不可以当吾世而失诸侯　季子曰食焉不避其难【左】觕举僚职【西汉叙传觕与粗同】李广当斩赎为庶人与故颍隂侯屏居蓝田南山射猎尝夜从一骑出从人田间饮食还至亭霸陵尉醉呵止广广骑曰故李将军尉曰今将军尚不得夜行何故也宿广亭下【西汉】郅恽为上东城门候帝尝出猎车驾夜还恽拒闗不开帝令从者见面于门间恽曰火明辽逺遂不受诏帝乃回从东中门入【后汉书】羊祜在军尝欲夜出军司徐执棨当营门曰将军都督万里安可轻脱将军之安危亦国之安危也今日死此门乃开耳【晋书本】刘行本性刚烈周武时为掌朝大夫典笔砚承御大夫取以进及行本将进承御欲取之行本抗声谓承御曰笔不可得帝惊问之曰臣既不佩承御刀承御亦焉得取臣笔【隋书】房龄以度支系天下利害尝有阙求其人未得乃自领之【通鉴唐太宗纪】傅毎有奏劾或值日暮捧白简整簮竦踊不寝坐而待旦由是贵防震慑防阁生风【通鉴西晋世祖】徐有功为侍御史有功伏地流涕固辞曰臣闻鹿走山林而命悬庖厨势使之然也陛下以臣为法官臣不敢枉陛下法必死是官矣太后固授之逺近闻者相贺　太后出梨花一枝以示宰相皆以为瑞杜景俭独曰今草木黄落而此更发荣隂阳不时咎在臣等【通鉴唐武后】给事中李藩在门下制敕有不可即于黄纸后批之吏请更连素纸藩曰如此乃状也何云批敕【通鉴唐宪宗纪】武三思求为太子狄仁杰毎从容言于太后太后曰此朕家事卿勿预知仁杰曰何者不为陛下家事臣备位宰相岂得不预知乎【通鉴】柳公绰为京兆尹公绰初赴府有神防小将跃马横冲前导公绰驻马杖杀之明日入对延英上色甚怒诘其専杀之状对曰臣职当杖之不当奏上曰谁当奏者对曰本军当奏若死于街衢金吾街使当奏在坊内左右巡使当奏上无以罪之退谓左右曰汝曹湏作意此人朕亦畏之【通鉴唐宪宗纪】韦思谦曰丈夫当敢言地湏明目张胆以报天子焉得碌碌保妻子耶【唐书本传】段志元与宇文士及勒兵卫章武门太宗夜遣使至二将军所士及披户内使志元拒曰军门不夜开使者示手诏志元曰夜不能辨不纳比晓帝叹曰真将军也周亚夫何以加【唐书】韦思谦曰耳目官固当特立雕鹗鹰鹯岂众禽之偶韦思谦擢监察御史尝曰御史出使不能动摇山岳震慴州县为不任职【唐书本】
　　集城尉不弛柝【选西京赋】豸角当触邪【白侍郎】大厦如倾要梁栋　戮力效鹰鹯【杜诗】
　　本朝视其卼臲者而安植之求其茸者而防理之【坡集】
　　任怨
　　史子产使都鄙有章上下有服田有封洫庐井有伍大人之忠俭者从而与之防侈者因而毙之　子产为政丰卷将祭请田焉弗许曰唯君用鲜众给而已　郑子产作丘赋国人谤之子罕以告子产曰茍利社稷死生以之民不可逞度不可改诗曰礼义不愆何恤于人言吾不迁矣【左】上曰近广京城于存殁扰动诚多怨谤之语朕自当之它日终为人利【通鉴五代周世宗】
　　本朝王曽为相常曰君恩若已出怨当谁归【魏公别録】杜衍字世昌庆歴四年拜相力止内降之敕时有权要干请者上曰朕内降不难然宰相衍公正介执必不出敕或有不得已而降防衍皆收之俟及十数即封还之上尝曰衍助我多矣【名臣传】欧阳脩尹京兆宠贵犯禁令必寘于法虽诏命有所不从【言行録】
　　不胜任
　　经鼎折足覆公餗言不胜其任也【易】九载绩用弗成【书】子匠人斵而小之则王怒以为不胜其任矣【孟子】
　　史堕弱不任职【西汉息夫射】屋大柱小可为寒心【西汉李寻传】集其不胜任者怒而退之亦莫敢愠焉【栁文】
　　尸素
