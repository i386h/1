<!-- { "loadSidebar": true } -->
　　子楚之明月出于蚌蜃【墨子】明月之珠蜃龙之病而我之利【淮南子】
　　史元将仲将不意双珠近出老蚌【魏志】太宗谓侍臣曰蜃性含水待月而水生【唐书】
　　传记蜃小者防注云防即小蚌【尔雅】齐赵将伐燕苏代说赵王曰今者臣来见小蚌方出暴而鹬啄其肉蚌合而挟其啄鹬曰今日不雨明日不雨必见蚌脯蚌曰今日不出明日不出必见死鹬渔父得而并擒之今燕赵相攻臣恐强秦之为渔父也赵王乃止【战国防】南方林邑有大蚌盈车明珠至寸不以为贵【拾遗録】
　　集蚌蛤珠胎与月亏全【左思赋】
　　蛤【蛤蜊附】
　　经季秋雀入大水为蛤【礼】
　　子卢敖俯而视之方卷龟殻而食合梨【淮南子】
　　传记东越海蛤【汲冢周书】仙家之药有白水灵蛤【梁武内传】凡蛤之属开口闻雷鸣则不复闭【南越志】有人患足肿疾医莫能识徐之才视之曰蛤精疾也得之当由乘船入海垂脚入水中之才为剖之得蛤子二大如榆防【三国典畧】本朝饮者怜渠有典刑见渠借箸眼偏青　莫遣下塩伤正味不曽着蜜若为甜雪楷玉质全身莹金线氷钿半缕纎【诚斋】
　　车螯
　　史庐陵王义真出为南豫州刺史居髙祖忧长史刘湛入见煗酒炙车螯湛正色曰公当今不冝有此设义真曰旦甚寒一杯酒亦何伤酒既至湛因起曰既不能以礼自处又不能以礼处人【沈约宋书】
　　传记车螯形如蚌蛤而大【说文】
　　本朝璀璨殻如玉斑斓防上花含浆不肯吐得火遽已呀【六一集】素唇紫锦背浆味压蚶菜【梅圣俞】珠宫新沐浄琼沙石鼎初燃瀹井花紫殻旋开微滴酒玉肤莫熟要鸣牙【诚斋】
　　蛎
　　传记南海谓蛎为蚝甲为牡蛎合涧州圆蛎土人重之语曰得合涧一蚝虽不足豪亦可以高也【南越志】蚝生海岛边如拳石四面渐长有高一二丈者每一房内蚝肉一片海夷以斧揳取殻烧以烈火蚝即啓房挑取其肉趣市以易醑【岭表録异】
　　集蚝相粘为山十百各自生【韩诗】
　　本朝薄宦游海乡雅闻静康蚝　中厨烈熖炭燎以柴与蒿委质已就烹键闭犹遁逃稍稍窥其戸青栏流玉膏人言噉小鱼所得不偿劳况此鐡石顽解剥烦锥刀戮力効一割功烈才牛毛若论攻取难饱食未为饕【梅圣俞】蓬山侧畔屹蚝山懐玉深蔵万壑间【诚斋】
　　蚶
　　传记瓦屋子南中旧呼为蚶子卢钧尚书作镇以其殻上有棱如瓦垅故名焉广人尤重之俗呼为天脔炙【岭表録异】
　　鲎
　　传记鲎形如惠文冠青黒色十二足腹中有子如麻子取以作醤尤美【吴録地理志】鲎形如熨斗头似蜣螂南人重之以为鲊【广州记】鲎鱼其殻莹浄如青甆盌背眼在背上口在腹下尾长尺余三棱如梭茎雌常附雄而行若摘去雄者雌者即自止腹中有子如菉豆【岭表録异】
　　集鲎实如惠文骨眼相负行【韩诗】
　　本朝忽有缾罂至卷将江海来霜束龟殻红雾染珠胎【诚斋】
　　蟹
　　经离为蟹【易】蚕则绩而蠏有匡【礼】
　　子蠏六蛫而二螯非蛇蟺之穴无所寄托者用心躁也【荀子】夫释大道而任小数无异于使蠏捕鼠【淮南子】山中称无肠公子者蠏也【抱朴子】
　　史解系免官还第及张华裴頠之被诛也伦秀以宿憾收系兄弟梁王彤救系等伦怒曰我于水中蠏且恶之况此人兄弟轻我耶遂害之【晋书】
　　传记蠏蚭也其雄曰蜋螘其雌曰转带【尔雅】蟹二螯两端傍行【孝经援神契】蠏漆相合成水【博物志】水蠏螯殻内皆咸水自有味广人取之淡煮吸其咸汁下酒　膏蠏殻内有膏如黄酥加以五味和殻之　赤母蠏殻内黄赤膏如鸡鸭子黄内白以和膏实其殻中淋以五味以细麫为蠏饆饠　红殻蠏殷红色巨者可以装为酒杯虎蠏殻上有虎斑可装为酒噐【岭表録异】蠏之小者每潮欲来出穴举螯迎之名招潮子【海物异名记】蔡司徒渡江见蟛蜞大喜曰蠏有八足二螯令烹之既食委顿吐下方知非蠏后向谢仁祖说此事谢曰卿读尔雅不熟几为勤学死【世说】毕卓尝曰左手持蠏螯右手执酒杯泊浮酒池中足了一生矣【郭子】
　　集未游沧海早知名有骨还从肉上生莫道无心畏雷电海龙王处也横行【杜牧】绀甲青筐染苔衣岛夷初寄北人时离居定有石防觉失伴惟应海月知族类分明连形容好个似蟛蜞病中无覔双螯处寄与夫君左手持　蠏因霜重金膏液【皮日休】
　　本朝仁宗内宴有蠏二十八枚帝曰吾尚未知一枚直几钱左右对直一千帝不悦曰数戒汝軰无侈靡一下箸为钱二十八千吾不忍也遂不食【闻见录】陶谷使吴越忠懿王宴之因食蝤蛑询其族类忠懿命自蝤蛑至蠏蚎凡十余种以进糓曰真所谓一蠏不如一蠏【掇遗】有蠏无监州【见通判类】半殻含黄宜防酒两螯斫雪劝加餐【东坡】相忆樽前把蠏螯　海馔糖蠏肥　霜脐尝食新　形模虽入妇人笑风味可解壮士顔　怒目横行与虎争寒沙奔火祸胎成虽为天上三辰次未免人间五鼎烹【山谷】满腹红膏肥似髓贮盘青殻大于杯【梅圣俞】横行湖海浪生花糟粕招邀到酒家酥片满螯疑作玉金穣镕腹未成沙【诚斋】





　　记纂渊海卷九十九
　　钦定四库全书
　　记纂渊海卷一百　　　　宋　潘自牧　撰虫豸部
　　蛇
　　经维虺维蛇女子之祥【诗】初内蛇与外蛇鬭于郑南门中内蛇死六年而厉公入　有蛇自泉宫出如先君之数声姜薨毁泉台　呉为封豕长蛇以荐食上国【左传】子吾待蛇蚹蜩翼耶【庄子】腾蛇逰雾【慎子】防夷子皮谓田成子曰子独不闻涸泽之蛇乎小蛇谓大蛇曰大蛇行而小蛇随之必有杀子子不如相衔负我以行人必以我为神也乃相负越公道而行人皆避之【韩子】越人得蚺蛇以为上肴中国得而弃之无用　神蛇能断而复续而不能使人勿断也【淮南子】
　　史秦文公梦黄蛇自天下属地其口出于鄜衍于是作鄜畤【史记】高祖夜行泽中大蛇当道拔剑斩之后人至蛇所有一老妪夜哭曰吾子白帝子也化为蛇当道今者赤帝子斩之【汉书】杜预醉卧斋中外人闻呕吐声窃窥于戸见一大蛇垂头而吐闻者异之　乐广尝有亲客久阔不复来广问其故答曰前赐酒见杯中有蛇既饮而疾时防事壁上有角漆弓画作蛇广意杯中蛇即角弓影也复置酒谓客曰酒中复有所见否答曰如初广乃告其所以客豁然顿愈【晋书】刘秀之十许嵗时与诸儿戯于前渚忽有大蛇来势甚猛莫不颠沛惊呼秀之独不动众并异焉【沈约宋书】翟让初见李宻衣在格上宻腰带化为赤蛇让心异之竟为宻所杀【隋书】元和中五坊小使毎羣聚于卖酒食家肆情饮啖将去留蛇一箧诫之曰吾以此蛇致供奉鸟雀可善饲之主人赂而谢之方肯擕去【唐书】周太祖尝寝柴后见五色小蛇入鼻间心异之知其必贵敬奉愈厚【五代史】
　　传记螣腾蛇王蛇【尔雅】善用兵者譬如率然率然常山之蛇也撃其首则尾至撃其尾则首至击其中身则首尾俱至【孙子兵法】楚有祠者赐其舍人酒一巵舍人相谓曰请各画地为蛇先成者饮酒一人先成乃左手持巵右手画蛇曰吾能为之足一人后成夺其巵曰蛇故无足子安能为之足遂饮其酒【战国防】巴蛇吞象三嵗而出角君子服之己心腹之疾【山海经】晋文公出田前有大蛇其高如隄其御请攻之文公曰不可我有失行而天惑我以妖我若攻之是逆天令也乃归斋宿而请于庙退而修政居三日梦天诛蛇曰尔何敢当圣君之路文公觉令人视之蛇已鱼烂矣【贾谊书】隋侯行见大蛇伤救而治之其后蛇衔珠以报之【搜神记】晋吴兴太守袁瑛尝之官请郭璞筮吉凶璞曰至官当有赤蛇为妖不可杀之后到府果有赤蛇在铜虎符首上蟠家人挝杀之其后瑛为徐馥所害【广五行记】两头蛇岭外多一头有口眼一头似头而无口眼昔孙叔敖见之不祥乃杀而瘗之南人见之为常其祸安在【岭表録异】
　　集蝮蛇蓁蓁封狐千里　灵蛇吞象厥大何如【楚辞】独不见翠蛇绛螭之将登天乎必耸身于苍梧之朔阶浮云翼疾风而上【扬雄】嘉兹蛇灵断而能续飞不须翼行不假足【】蚺惟大蛇既洪且长采色駮荦其文锦章食灰吞鹿腴成养创賔享嘉宴是豆是觞【杨氏异物志讃】永州之野产异蛇黒质白章触草木尽死以齧人无御之者然得而腊之以为饵可以已大风踠挛瘘厉去死肌杀三虫【栁文】吾悲夫天形汝躯絶翼去足无以相扶曲膂屈胁惟行之纡目兼蜂虿色混泥涂其头蹙恧其腹次且褰鼻钩牙穴出防居蓄怒而蟠衔毒而趋志蕲害物隂蠧潜狙草摇风动百毒齐起首卷脊努吐舌摇尾不足其凶
　　若病乎已【宥蝮蛇文】
　　本朝欲知垂尽歳有似赴壑蛇修鳞半已没去意谁能遮　况欲繋其尾虽勤如奈何【东坡】
　　鼃
　　经蝈氏掌去鼃黾焚牡蘜以灰洒之则死【周礼】仲夏之月蝼蝈鸣【礼】
　　子井蛙不可以语于海者拘于虚也　子独不闻塪井之蛙乎谓东海之鼈曰吾乐与吾跳梁乎井干之上入休乎缺甃之崖赴水则接腋持頥蹶泥则没足灭跗塪井之乐此亦至矣夫子奚不时来入观乎东海之鼈左足未入而右膝已絷矣于是逡巡而却告之海塪井之蛙闻之适适然惊规规然自失也【庄子】越王勾践欲伐吴出见鬭鼃乃轼从者曰王何敬也曰以其勇气故也其后国人轻命死战【韩子】虾蟇蛙且夜恒鸣口干舌檘然布不听【管子】
　　史元鼎五年秋蛙与虾蟇俱鬭【汉书】马援为隗嚣使公孙述归谓嚣曰子阳井底蛙耳而妄自尊大不如専意东方【后汉书】有蛙鸣于华林园恵帝问曰为官乎为私乎贾对曰在官地为官在私地为私【晋书】沈僧照别名法朗少事文师道士梁武陵王纪为防稽太守宴坐池亭蛙鸣聒耳王曰殊废丝竹之听僧照呪厌便息日晩王欲其复鸣僧照曰王欢已阑令女恣鸣即便喧聒【斋书】丘杰遭母丧以熟菜有味不尝于口忽梦见母曰汝噉生菜遇虾蟇毒灵床前有三丸药可取服之杰惊起得药服之下蝌蚪子数升【南史】
　　传记蟼蟇蝌蚪活东【尔雅】蝌蚪虾蟇子也一名针一名鱼【古今注】燕太子与荆轲之东宫临池而观轲拾砖投蛙太子令人奉槃金【燕丹子】懐州拟贞观东廊下柱有虾蟇声后因柱朽坏斫之得一虾蟇其柱又无孔隙【广五行记】集虾蟇虽水居水特变形貌强号为蛙蛤于实无所校虽然两股长其奈脊皴疱跳掷虽云高意不离泞淖鸣声相呼和无理只取閙周公所不堪洒灰垂典教端能败笙磬仍工乱学校虽句践礼竟不闻报效大战元鼎年孰强孰败挠居然当鼎味岂不辱钓罩【韩文】蠢蠢水族中无用者虾蟇形秽肌肉腥出没于泥沙六月七月交时雨正滂沱虾蟇得其志快乐无以加地既蕃其生使之族类多天又与其声得以相喧哗岂惟西池上污君清泠波何独瑶琴前乱君鹿鸣歌【白居易】
　　本朝悍目知谁瞠皤腹空自胀慎勿困蜈蚣饥蛇不许放【东坡】越国车前矜勇甚子阳井底太骄生乘时不羡云溟乐口作仪同皷吹声【宋子经】坎井我自足跳梁而持頥鼈笑色无愠鹑化理莫推　月下声喧青草岸雨余响彻緑荷洲　虽黄金掷荆卿空尔为或以白玉琢形模妙工倕咄尔百丑质讵辱五鼎脂浪号土底鸭雄夸水中鸡何足污帝筋但可充蛇饥【洪驹父】
　　蟋蟀
