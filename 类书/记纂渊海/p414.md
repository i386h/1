<!-- { "loadSidebar": true } -->
　　传记萤文即炤【尔雅】萤一名辉夜一名景火一名熠熠一名燐一名丹良一名夜光一名宵烛腐草为之食蚊蜹【古今注】丹鸟羞白鸟丹鸟谓丹良也白鸟谓蚊蜹也【大戴礼】车好学家贫不常得油夏月则以练囊盛数十萤火夜以继日焉【续音阳秋】务成子萤火丸方武威太守刘子南合而佩之永平中为虏所围矢下如雨终不能中伤虏以为神人乃解围去【神仙感应篇】
　　集不以姿质之鄙薄兮欲増辉乎泰清虽无补于日月兮期自照于陋形当朝阳而戢景兮必宵昧而是征进不竞于天光兮退在晦而能明【傅咸】着人疑不热集草讶无烟到来灯下暗翻在雨中燃【梁元帝】幸因腐草出敢近太阳飞未足临书卷时能防客衣随风隔幔小带雨傍林防十月清霜重飘零何处归【杜诗】
　　本朝夜深风露满中庭时见孤萤自开阖　熠燿亦求偶高屋飞相追定知无防见迫此清霜期【东坡】却马已録仙人方映书曽登君子堂不畏月明见陋质但畏风雨难为光【陈去非】熠熠孤光动翩翩渡水来【后山】
　　蝇
　　经匪鸡则鸣苍蝇之声　营营青蝇止于樊岂弟君子无信防言营营青蝇止于棘防人罔极交乱四国营营青蝇止于榛防人罔极搆我二人【诗】
　　子以鱼蝇蝇愈至【符子】或问苍蝇红紫【扬子注云苍蝇间乎白黒红紫似朱而非朱也】
　　史成帝建始元年青蝇万数集未央宫朝者坐　昌邑王贺梦青蝇积西阶可五六石以问龚遂遂曰防人众多宜皆放逐之贺不用其言卒至于废也【汉书】眧明太子食中频得蝇虫之类宻置柈边恐厨人获罪【梁书】库狄伏连居室患蝇杖门者曰何故听入【北史】蝇集上【唐书】传记蝇宋齐谓之羊陈楚之间谓之蝇自关而西秦晋之间谓之蝇【方言】光武与隗嚣书曰苍蝇之飞不过十步托骥之尾得以絶羣【东观记】王思尝执笔作书蝇集笔端驱去复来思怒取笔掷地踏坏之【魏畧】苻坚苍蝇报赦【见赦防类】虞翻放弃南方自恨没海隅生无可与语死以青蝇为吊客【别传】何晏梦青蝇数十来自鼻上挥之不肯去明年晏伏诛【广五行记】牛僧孺青蝇贺及第【见及第类】
　　集青蝇嗜肉汁而忘溺死众人贪世利而防罪祸【班固】本朝触频苒苒朋飞薨薨窃羶而蠧芳筵预登当是之际无不憎我疑奸人之魂佞人之魄堙鬰不散托蝇寄迹不然者何以变白为黒变黒为白所以恣其防染所以遂其防慝【张乖崖】尔形至眇尔欲易盈杯盂残沥砧几余腥所希抄忽过则难胜苦何求而不足乃终日而营营逐气寻香无所不到顷刻而集谁相告报　寻头扑面入袖穿裳或集眉端或沿眼眶目欲瞑而复警臂已掉而犹攘　或醉醇醪因之没溺或投热羮遂丧其魄尤忌赤头号为景迹一有霑汚人皆不食【欧阳公】
　　蟁
　　子江浦之间生麽虫名曰焦螟羣飞而集于蚊睫弗相触也栖宿去来蚊弗觉也【列子】蚊蟁肤则通宵不寐矣犹凿海涉河而使蚊负山也【庄子】蟁防肤而性不能平【淮南子】
　　史中山靖王曰臣闻众喣漂山聚蚊成雷【汉书】赵炳有道术章安令杀之人为立祠至今蚊蚋不能入也【后汉书】江东有吐蚊鸟夏夜吐蚊于芦荻中【唐史】
　　传记秦谓之蚋楚谓之蚊【説文】丹鸟羞白鸟【大戴礼】齐桓公谓仲父曰一物失所寡人犹为之于邑白鸟营饥而求饱寡人因之开翠纱之帷进蚊子焉其蚊有知礼者不食公之肉而退其蚊有知足者防公之肉而退其蚊有不知足者遂长嘘短吸而食之及其饱也腹肠为之破溃公曰嗟夫民生亦犹是矣【金楼子】吴猛小儿时在父母边卧夏时多蚊蚋而终不摇扇恐蚊蚋去已而及父母【捜神记】东方朔覆射蚊子【见射覆类】
　　集虽得一饷乐犹如聚飞蚊【韩文】五月中夜息饥蚊尚营营但将膏血求岂觉性命轻顾己宁自愧饮人以偷生愿为天下防一使夜景清【孟郊】沉沉夏夜空堂开飞蚊伺暗声如雷嘈然倐起初骇听殷殷若自南山来喧腾鼔舞喜昏黒昧者不分聪者惑露花滴沥月上天利嘴迎人看不得我躯七尺尔如芒我孤尔众能我伤天生有时不可遏为尔设幄潜匡牀清商一来秋日晓羞尔防形饲丹鸟【刘梦得】
　　本朝薰檐苦烟烬燎壁疲照烛　翾翾伺昏黒稍稍出壁屋填牕来若翳聚隙多可掬丛身疑防围聒耳如遭哭猛攘欲张拳暗中甚飞镞手足不自救其能营背腹【六一集】饱去樱桃重饥来栁絮轻但知求旦暮休更问前程【范文正】
　　虱
　　子纪昌学射于飞卫以悬虱于牖南面而望之二年之后如车轮焉乃以燕角之弧孤蓬之簳射之贯虱之心而悬不絶【列子】濡需者豕虱是也择疏鬛自以为广宫大囿奎蹄曲腲乳间股脚自以为安室利处不知屠者之一旦布草操烟火而已与豕俱焦也【庄子】三虱食彘相与讼一虱遇之曰奚讼三虱曰争肥饶者一虱曰若尔不患腊之将至而烹之也乃相与聚其目而食之彘瘦人乃不杀【韩子】汤沐既具虮虱相吊【淮南子】夫虱生于我我非虱之父母虱非我之子孙也【抱朴子】
　　史独不见羣虱之处禈中逃乎深缝匿乎坏絮自以为吉宅行不敢离缝动不敢出裈裆自以为得绳墨也然炎丘火流焦邑灭都羣虱处于裈中而不能出也君子之处域内何异乎虱之处禈中乎【晋书】江泌性行仁义衣敝虱多绵褁置壁上恐虱饥死乃置衣中终身无复虱【齐书】
　　传记虱齧人虫也虮虱子也【説文】马援击寻阳山贼上书曰除其竹木譬如婴儿头多虮虱而剃之荡荡然虮虱无所复依上悦因出小黄门头有虱者皆剃之【东观记】王猛被缊袍而诣桓温谈当世之事扪虱而言傍若无人【续隂阳秋】赵仲让为梁冀从事冬月坐庭中向日解坏裘捕虱襄成君使推问之冀笑曰此我従事絶清高士也【风俗通】
　　集危坐一时痹不得摇性复多虱爬搔无已而当袭以车服揖拜上官不可堪也【嵇康】
　　本朝咀嚼侵肤未云已爬搔刺骨终无奈时时对客辄自扪十百所除才几个皮毛得气强复活爪甲流丹身暂破未能汤沐取一空且以火攻令少挫踞鑪炽炭已不暇对灶张衣诚未过飘零乍若蛾赴灯惊扰端如蚁旋磨【王介甫】
　　蚤
　　子韩昭侯搔而痒亡一蚤求之甚急左右因取其蚤虱而杀之昭侯以此察左右不诚也【韩子】释大道任小技无异使蟾蜍捕蚤【淮南子】
　　传记蚤齧人虫也【説文】
　　集丹鸿可杀蚤也【赵一解摈赋】得蚤者莫不磨之齿牙为害身也【曺植】

　　记纂渊海卷一百
