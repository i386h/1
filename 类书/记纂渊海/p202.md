<!-- { "loadSidebar": true } -->
　　史犹有内谗　毁信废忠崇饰恶言靖谮庸囘服谗搜慝以诬盛徳谓之穷奇【并左】若众口之铄金【国语】言之太甘其中必苦谮在中矣【国语晋】吴太宰嚭既与子胥有隙因谮曰子胥为人刚暴少恩今不见用常鞅鞅怨望吴王乃使使赐子胥属镂之劒以死【史记本传】屈原为宪令上官大夫见而欲夺之不与因谗之曰王使屈平为令众莫不知每一令出平伐其功曰以为非我莫能为也王怒而防屈平【史记屈平传】积毁销骨【史记张仪传】范雎谬曰秦安得王秦独有太后穰侯耳臣居山东时齐知有孟尝君不闻有王闻秦有太后穰侯不闻有王大其都者危其国尊其臣者卑其主今自百秩以上至诸大吏下及王左右无非相国之人者见王独立于朝【周纪】田蚡曰魏其灌夫日夜招聚天下豪杰壮士与论议腹诽而心谤不仰视天而俯画地睥睨两宫幸天下有变而欲有功【史记灌夫传】绛灌谗陈平曰平虽美丈夫如冠玉耳其中未必有也居家盗其嫂今大王令护军受诸将金【汉文纪】张汤曰严助出入禁门腹心之臣而外与诸侯交私如此不诛后不可治助竟弃市【汉武纪】孔墨之辩不能免于谗防【西汉邹阳传】师丹使吏书奏吏书冩其草丁傅子弟闻之使人上书告丹上封事行道人徧持其书上以问将军中朝臣皆对曰忠臣不显谏大臣奏事不宜漏泄【汉成纪】谗言蚕生【西汉中山王传】马援在交趾尝以薏苡实能轻身省欲以胜瘴气援欲以为种军还载之一车时人以为南土珍怪卒后有人上书谮之者以为前所还载皆明珠文犀【东汉本传】邪径败良田谗言败善人【荀恱汉纪】周公大圣而四国流言乐毅王佐而被谤骑刼巷伯有豺兽之慨苏公兴飘风之刺恶直丑正何代无之【晋书】宗曰是子妬贤嫉能举无比者【新唐书李林甫传】
　　传记三人成虎十人挠椎众口所移毋翼而飞【战国策】众口铄金俗说有美金众人咸共诋訾言其不纯卖金者欲其售因取鍜以见真伪此为众口铄金【风俗】众口所毁浮石沈木【陆贾】
　　集防鸮鸣衡轭豺狼当路衢苍蝇间白黑谗巧令亲防【曹子建赠白马王彪诗】飞尘秽清流朝云蔽日光秋兰岂不芬鲍肆乱其芳【晋傅飞尘篇】积毁销金积谗磨骨【江文通书】飞金沈羽【蒋子万机论】欲搆南箕成贝锦【文选】青蝇一相点白璧遂成冤羣诬成罪圣人不能救【并陈子昂集】谗口到骨【杜甫祭房相文】黄
　　金销众口白璧竟难投　白璧何辜青蝇屡前羣轻折轴下沈黄泉众毛飞骨上凌青天萋斐暗成贝锦粲然泥沙聚埃珠玉不鲜交乱四国播于八埏拾尘掇蜂疑圣猜贤擢髪数罪罪乃孔多倾海流奔恶无以过积毁销金沈忧作歌【并李太白集】有道士言人皆有尸虫三处腹中伺人隐微失误辄籍记日庚申幸其人之昏睡出防于帝以求飨以是人多谪过疾疠夭死【栁文骂尸虫】侧肩帖耳有舌如刀【韩文】喑啮堪销骨潜飞有祸胎　蚊蚋与利嘴枳棘与锋铓　巧随清影触处行好学春莺百般啭谗谮消骨髓【并元稹集】巧言构人罪至死人不疑　如有
　　肤受谮久则疮痏成【并白侍郎】苍蝇难袪贝锦方织好丹非素变白成黑【李义山】白璧众求瑕素丝易成汚【韦应物】人或罹谮比肩狐疑借有解纷毁辄随之【刘宾客】苍蝇点垂棘巧舌成锦绮【卢仝】常恐众毁至春叶成秋黄【孟东野】微瑕惧掩瑜【温飞卿】能用倾巧之智构成疑似之端【李深之】铄肉销骨【皇甫湜】每被销于防　初因起毫髪渐可离骨肉　嘉木忌深蠧哲人悲巧诬【并唐文粹】
　　本朝自从蒙众说日月遭蔽亏【欧公诗】积毁销骨巧言铄金市虎成于三人投杼起于屡至【东坡文】天蝼伏隙録人语射工含沙须影过【黄鲁直诗】止棘之诗垂之六经宜乎以尔刺谗人之乱国诚可嫉而可憎【欧阳公苍蝇赋】
　　乐善
　　经人之有技若已有之人之彦圣其心好之不啻如自其口出【书】卫文公臣子多好善　爱莫助之　好贤如缁衣　彰人之善美人之功　推贤而进逹之不望其报【并记】君子成人之美　见善如不及【并语】
　　子乐善不倦　得天下英才而教育之三乐也【并孟】史晋叔向适郑郑鬷蔑立于堂下一言而善叔向下执其手以上曰子若无言吾几失子矣【左】鲍叔既进管仲以身下之【史记】郑当时推毂士及官属丞吏常引以为贤于己闻人之善言进之上惟恐后诸公以此翕然称郑庄【前汉本传】何武为人好奬人之善为内史厚两龚在沛郡厚两唐及为公卿荐之朝廷此人显于世者何侯力也汉武帝读相如赋而善之曰朕不得与此人同时哉
　　【并同上】闻人之善若出诸口言有可采必演而成之荐逹贤士多所奬进知而未言以为己过【孔融传】天下之寳故为天下所惜【王坦之荅谢安书】好贤乐善情如饥渇【通鉴】杨敬之推爱项斯为诗所至称之【唐书本传】荀文若之进善不进不休【通鉴】
　　集田文之爱士郑庄之好贤见一善则盱衡扼腕遇一才则眉扺掌【嵇叔夜絶交书】片善经心揖虞宣于蔡席一言合道接然明于郑阶　片善必甄揖虞翻于东箭一言可纪许顾荣以南金【并骆賔王集】执事好贤乐善孜孜以荐进良士为己任方今天下一人而已【韩愈与陆员外书】一字惬心金玉不顾片言合趣布褐无间【吕和叔文】
　　本朝文忠公见子瞻书语圣俞曰老夫当避此人放出一头地【苏子由集】欧阳文忠公喜士为天下第一【冷斋夜话】冦莱公闻一善荐推挽不进用不已【五朝言行録】
　　服善
　　子孔子见老耼出以告颜囘曰丘之于道其犹醯鸡欤微夫子之发吾覆也吾不知天地之大全也【庄】项槖年七歳为孔子师孔子有以听其言也【淮南】
　　史见有礼于其君者事之如孝子之养父母也　自今请虽吾家听子而行【并左】韩信募生得广武君者有缚致麾下信解其缚东乡坐师事之【西汉信传】汉文帝曰吾久不见贾生自以为过之今不及也【西汉本传】上曰吾久不见班生今日复闻谠言【汉成纪】魏征曰文宣狂暴然人与之争事理屈则从之【唐太宗】上说曰理到之语不得不服朕以私爱忘公议向者之忿自谓不疑及闻征言方知理屈【同上】杜淹对太宗曰天下之务当尽至公善则从之徳彛所言直得大体臣诚心服不敢遂非【唐太纪】萧至忠素有雅望尝自公主第门出遇宋璟璟曰非所望于萧君也至忠笑曰善乎宋生之言遽策马而去【唐宗】苏廷硕为中书舍人李峤曰舍人思若涌泉吾所不及【唐书本传】传记李相读春秋误以叔孙婼勅畧反呼为勅晷有小吏曰某縁师受误呼文字今闻相公呼婼为姼方悟之耳公曰不然因检释韵果勅畧反公大惭号小吏为一字师【摭言】
　　集仆尝好人讥弹其文有不善者应时改定【文集】选生乎吾前其闻道也固先乎吾吾从而师之生乎吾后其闻道也亦先乎吾吾从而师之吾师道也夫庸知其年之先后生于吾乎【韩文】众口贪归美何顔敢妬姝【元微之集】本朝温公退居洛阳每论当世人物必曰吕献可之先见范景仁之勇决皆予所不及心诚服之【刘諌议集】蔡天申得温公撰吕献可墓铭以献王安石天申初欲中温公安石得之挂壁间谓其门下士曰君实之文西汉之文也【闻见録】昔吾举进士试于礼部欧阳文忠公见吾文曰此我辈人也吾当避之【东坡文】窃谓人臣之纳忠譬如医者之用药药虽进于医手方多传于古人若已经効于世间不必皆从于已出【东坡进陆贽奏议】
　　不服善
　　史蔺相如为上卿位在廉颇之右颇曰我为赵将有攻城野战之大功相如徒以口舌为劳而居上且贱人吾羞不忍为之下宣言曰我见必辱之【史记本传】雄着太刘歆观之曰吾恐后人用覆酱瓿也【西汉本传】孔頴逹议论为冠又年最少老师宿儒耻出其下【隋书本传】
　　传记雄作太造法言张伯松不肯一观【论衡】
　　疾恶
　　经噬肤灭鼻无咎【易】除恶务本　狃于奸宄败常乱俗三细不宥　报虐以威遏絶苗民无世在下【并书】夫也不良　人而无礼胡不遄死　取彼谮人投畀豺虎豺虎不食投畀有北有北不受投畀有昊【并诗】公家不畜刑人大夫弗养士遇之途弗与言也屛之四方唯其所之屏之逺方终身不齿　恶恶如巷伯【并记】子曰非吾徒也小子鸣鼓而攻之可也　恶称人之恶者恶居下流而讪上者恶勇而无礼者恶果敢而窒者　见不善如探汤【并语】
　　子孔子谓子路曰见长者不能黜其色见幼者不能尽其辞虽有疾风暴雨吾不入门矣【家语】立于恶人之朝与恶人言如以朝衣朝冠坐于涂炭【孟】奸人之雄圣主所以先诛【荀】为不善乎幽闇之中者鬼得而诛之【庄】草茅不去则害禾稼盗贼弗诛则伤良民【管明法】枭鸣出声人皆恶之【鲁连】墨子非乐不入朝歌　蝮蛇不可为足虎豹不使縁木【并淮南】
　　史祭仲曰不如早为之所无使滋蔓蔓难图也蔓草犹不可除况君之宠弟乎　周任有言曰见恶如农夫之务去草焉芟夷蕴崇之絶其本根勿使能殖则善者信矣石祈子曰天下之恶一也恶于宋而保于我保之何
　　补　不如杀之无聚慝焉　除君之恶惟力是枧　季文子曰见无礼于其君者诛之如鹰鹯之逐鸟雀也投诸四裔以御魑魅　右师为已短策茍过华臣之门必骋　郑然明曰见不仁者诛之如鹰鹯之逐鸟雀也子产曰人谁不死凶人不终命也作凶事为凶人不
