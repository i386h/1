<!-- { "loadSidebar": true } -->
　　传记唐龙朔二年改太常为奉常咸亨复旧卿一人总判寺掌礼乐郊庙社稷总太乐鼓吹太医太卜廪牺诸司庙等署【通典】赵君锡同知太常礼院时近臣有请祀英宗于明堂配昊天上帝及五帝君锡与礼官建言请专配上帝以称严父之意【事畧】赵与为太常虽身处上卿而布被瓦器【耆旧传】
　　集太常卿位任特隆学冠儒林艺通礼乐者可以居之【职员令】居九寺之先冠九列之首【六帖】气藐神仙逈恩承雨露低相门清议重儒术大名齐轩冕罗天阙琳琅识介珪通籍逾青琐亨衢照紫泥【杜诗】宠新卿典礼防盛客微文【白居易诗】正名推五字贵仕仰三珪【权徳舆诗】平生秉周礼投老奉龙旂【张文潜太常有感】
　　本朝太常寺皆以禁林之长主判【续防要】中兴并省寺监独存太常又命太常兼宗正绍兴复【中兴防典】隆兴元年诏光禄寺并归太常寺兼领掌社稷及武成王庙诸坛斋宫习乐之事丞一员罢【孝宗防要】太常总礼乐之政兼伯夷后蘷之事【赵君锡】讨论故实已成绵蕞之仪【牋表类】
　　太常少卿
　　经小宗伯中大夫二人【周礼】
　　史后魏太和初置少卿一人唐贞观置二人龙朔改为奉常大夫　帝使少卿祖孝孙以乐律授宫中音乐伎不进数被让王珪与温彦博同进曰孝孙修谨士陛下使教女乐又责诮之天下其以士轻乎【通鉴】唐薛稷迁太常少卿会钟绍京为中书令稷讽使让因入言于帝曰绍京本胥吏无素才望今特以勲进师长百僚恐非朝廷具瞻之美帝然之遂许让中令【同上】
　　传记唐元儋景云中授少卿行中以系出拓防恨史无编乃撰魏典二十篇学者向之有人得铜器似琵琶人莫能辨行中曰此阮咸所作也雅乐家遂谓之阮咸北史斛斯证博览羣书尤精三礼兼解音律自谓雅乐废证博采遗逸始备又乐有錞于者或自蜀得之皆莫识证见之曰此錞于也【并职林】
　　集帝命诗书将坛登礼乐卿【杜牧送崔少卿】响切晨趋佩烟浓近侍香司仪六礼冷论将七兵合乐来仪凤尊祠重饩羊卿材优柱石公器擅岩廊【栁子厚】素尚寜知贵清谈不厌贫【温庭筠诗】奉常之职非特以治郊庙之度服器之数而已国有大政事大议论必稽焉【鲜于侁可诏】立国之本礼乐为先今之太常实兼其职守兹职者不亦重乎歴代迄今谓之清选【职林】
　　本朝少卿无职事以为阶序品秩元丰正名始有职掌元祐元年吕纯礼为少卿御史论门防得官不可任奉常于是外补【续防要】中兴建炎三年诏太常少卿贠兼宗正少卿【中兴防要】
　　寺丞
　　史奉常秦官有丞汉多以博士议郎为之后汉诸丞皆掌行礼及祭祀小事总署曺事皆铜印墨绶歴代皆有唐因隋太常丞从五品下凡享太庙则修七祀于两门之内分判寺事【通典】韦宏为丞父贤以宏当嗣太常职掌陵庙烦剧多过教宏自免怀嫌不去官及贤疾笃宏坐庙事系狱【汉书】
　　传记太常丞视尚书则铜印黄绶一梁冠【宋百官春秋】晋宋九卿置丞进贤一梁冠介帻衣皂文　唐天后时李嗣真闻东夷三曲一遍授胡琴弹之无一声遗忘【并职林】陶覆之凡宗庙疑义多所决定时人为之语曰定礼决疑问陶覆之【陶氏家传】
　　集临风曲台净对月璧池寒【权徳舆诗】暂辍清斋出太常重携诗卷赴甘棠【刘禹锡诗】五兵不用百度载光诞敷文教式奏薰命太常以修乐将享帝而配天六变而天神可礼九成而帝徳惟休【唐马周】
　　本朝皇祐中诏差礼官一贠兼丞事李泌之请也建炎三年省丞绍兴三年复置　范希纯为太常丞旧制太庙荐享逐室设席食一牙盘元丰四年奏罢之希纯奏请复旧制易其名曰荐羞【事畧】陈文惠公尧佐居官不妄进取屡为太常丞十三年不迁【言行录】
　　寺簿
　　传记主簿汉有之卤簿之制太常驾四马主簿前八乘魏晋亦有之唐置二人掌付事勾稽省置抄目监印给纸笔等事余寺主簿并同防【通典职林】龙溪除苏良治簿领虽卑然于太常与闻礼乐之事非他官比也【职畧】集闻道甘泉能献赋悬知独有子云才【王维和太常韦主簿诗】曲台簿正多廊庙西府璇枢第一人【诗集】
　　本朝皇祐中宋祁乞增置一贠勾检在寺文书及掌出纳遂除胡瑗后诏更不置元丰正名初除王子琦【职畧】李浩除太常寺簿轮对陈无逸之戒且论宿卫大将恩宠太过髙宗感其言宿将旋就第自桧扼塞言路士风寝衰至是与王十朋冯方查籥胡宪始相继有所开陈号五贤闻者兴起太学之士至为五言诗以述其事【言行录】
　　籍田令
　　经春籍田而祈社稷也【诗序】甸师帅其属以掌耕耨也【周礼】史周为甸师汉文帝感贾谊之言始开籍田置令丞掌耕国庙社稷之田春始东耕于籍田祀先农大赐三辅二百里孝弟力田三老帛种百谷收万斛立为籍田馆谷皆以给祭天地宗庙羣神之祀【汉书】
　　传记晋武置籍田令江左省宗元嘉中又置【通典】
　　集帝籍开千亩农功先九州王孙守耒耜吏隠极风流【黄山谷】规地余千亩三推示劝耕廪牺犹故宇泼麦有新楹日至土膏动雪消泉脉生城中若羁束野径得闲行【蒋之竒】
　　本朝元丰三年诏籍田令太常寺【续防要】渡江初阙绍兴十五年初除康与之为籍田令三十一年诏田籍司权罢官吏并罢后复置【中兴防要】
　　宗正卿
　　史刘向萧望之荐向宗室忠直明经有行拜为宗正【汉书】刘般在朝竭忠尽节夙夜不怠拜宗正【同上】晋羊祜忠厚笃重然不长于理剧宗正卿秩不知可转作否【晋书】后魏世祖谓崔浩曰天下诸社何处最欲取一人以为宗正浩曰中书博士杜铨合为诸社之最即命召之既见铨器貌瓌雅世祖谓浩曰此真吾所欲也以为宗正【魏史】唐宗室司训弃官中宗即位以耆旧擢为宗正卿【唐书】传记秦置宗正掌亲属汉因之以叙九族唐武徳置宗师龙朔改曰司宗开元二十五年置宗正寺官属皆以皇秩为之【通典】宗正星在帝座之东南【职林】宗正寺卿一人少卿二人掌天子族亲属籍以别昭穆【通典】
　　集丈人领宗卿【杜甫诗】宗正为冷卿【东坡诗】巍巍帝尧钦亲九族经哲宗伯礼为攸训属有攸籍各有胄子世以不错伯臣司宗敢告执政【扬雄宗正箴】
　　本朝宗正寺判寺事二人以宗姓两制以上充阙则以朝官以上知丞事掌奉宗庙诸陵荐享之事司皇族之籍【职略】建炎三年九月宗正殿曰玉牒殿堂曰属籍堂【防要】
　　宗正少卿
　　史后魏太和中初置宗正少卿北齐亦然隋皆有【职官】唐李汉为少卿通古博学属辞雄蔚【唐史】
　　本朝祥符中给舎以下兼少卿元丰始正名焉中兴罢寺监诏太常少卿兼宗正少卿绍兴三年复置少卿【六典】
　　宗正寺丞
　　史秦宗正掌亲属有丞汉用皇族后汉一人刘茂为宗正丞歴代皆有之隋有二人唐一人掌判司事【通鉴】汉刘徳召见甘泉宫武帝谓之千里驹昭帝时为宗正丞复为卿【汉书】
　　集清时为丞郎气力侔陶钧【刘禹锡】
　　本朝元丰五年正名初除赵君锡明年以杨畏为宗正寺丞诏宗正寺除长贰外自今后更不专差国姓【续防要】建炎三年罢绍兴五年复置【中兴防要】
　　宗正寺簿
　　传记梁天监七年置北齐隋皆有唐因之【通典】主簿一人掌印及勾检稽失【分纪】开元加一人并于宗室中择才行者补受【六典】
　　本朝天禧改元以卫尉丞赵鼎兼宗正寺簿元丰正名初除杨完【职略】元祐元年宗正寺言既许主簿通管寺事窃恐亦合依太常寺国子监例正通管杂务其编纂圗书乞依旧例丞专修从之【防要】
　　大理卿
　　经帝曰臯陶汝作士五刑有服　帝曰臯陶惟兹臣庶罔或干于正汝作士明于五刑以弼五教【书】
　　史秦置廷尉掌刑辟有正左右监汉因之景帝更名大理武帝复为廷尉宣帝置左右廷尉平哀帝复为大理卿于定国父于公其门闾坏父老方与共治于公曰可髙大其门令容驷马髙车我治狱多隂徳子孙必有兴者至定国为丞相于公为郡曺决狱称平【汉书】于定国为廷尉其决狱平反务在哀鳏寡加谨审之心朝廷称之曰张释之为廷尉天下无寃民于定国为廷尉民自以不寃当汉张释之为廷尉周亚夫见释之持义平乃结为亲友由此天下称之【前汉书】汉宣帝路温舒为廷尉吏上言秦有十失其一尚存治狱之吏是也【同上】王殷为大理务在寛恕与钟繇以治狱见称【魏志】
　　传记大理古官也舜命臯陶作士正五刑　隋为大理寺唐因之卿一人少卿二人龙朔二年改为详刑寺咸亨复【职略】孔坦迁廷尉卿狱多囚系坦到官躬执辞状口辩曲直每台司录狱无所顾问皆面决当时之事【初学记】郑善果为大理卿奉法持正风棱显于公卿　范说为卿持法明审【并职林】
　　集上卿才大名不朽早朝至尊暮求友【髙适晏大理寺卿】怜君独守廷尉法知君决狱有隂功【苏东坡送蔡冠卿】恩霑庶类道格功化覃于万国之间苛慝不作鸟巢于圜扉之内囹圄知空足验时清可知刑措【韩镃赋】苍鹰莫鸷寜怀狱吏之忧踈网无寃岂有虞人之惧【同上】
　　本朝大理寺以朝官一贠或二贠判寺官一贠兼少卿事建隆二年以工部尚书窦仪判寺事【防要】太和四年大理卿崔杞奏大理寺卿陛下守法之司卿设官之重揺动若朝示而暮改同罪而异刑则人何所措其手足哉【续通典】以五听察其情气色视声辞以三虑尽其理明谨以献疑狱哀矜以去寃狱公平以鞫庶狱【六典】
　　少卿
　　史开元初班景倩自扬州采访使入为少卿过州倪若水饯于郊顾左右曰班公是行若登仙吾恨不得为驺未防入为戸部　韩瑗武徳初为大理少卿受诏掌定律令瑗言于髙祖曰官吏至公自当奉法髙祖然之于是采定开皇律【并唐书】唐太宗谓侍臣曰大理之职人命所悬当选正人用心存法无过戴胄者乃以为少卿【唐书】唐孙伏伽为少卿帝数出驰射伏伽谏之【唐史】
　　传记后魏置少卿北齐及隋因之唐置二人【六典】唐徐有功转司刑少卿皇甫文备诬有功纵逆党久之文备坐事下狱有功出之或曰彼尝陷公于死今生之何也对曰尔所言者私忿我所守者公法不可以私害公【白帖】集佐棘竟谁同因思证圣中事虽无复报理合有隂功【韩诗】居屈亚卿未副羣情【韩文】
　　本朝以朝官一贠兼少卿事神宗置大理狱少卿二贠以蹇周辅杨汲为之分左断刑右治狱【四朝志】建炎中兴省大理卿而少卿二贠如故【中兴防要】仁宗时陈大素权大理少卿又判大理寺号为明习法令【长编】参典之官贰正之选【南丰拟制】
　　大理正
　　经成狱辞史以狱成告于正正听之【礼记】
