<!-- { "loadSidebar": true } -->
　　史昔贾大夫恶娶妻羙三年不言不笑御以如臯射雉获之其妻始笑而言【左昭二十八年互见心随事移又择夫】苏秦説秦王不行归至家妻不下絍【战国策】朱买臣妻谓买臣曰如公等终饿死沟壑矣何能富贵【前汉本传】外黄富人女甚羙庸奴其夫【西汉张良传史记曰嫁庸奴亡其夫】王凝之妻谢氏道韫奕之女也初适凝之还甚不乐奕之曰王郎逸少子不恶汝何恨也荅曰一门叔父则有阿大中郎羣从兄弟则封胡羯末不意天壤之中乃有王郎【晋书】
　　防夫
　　经予羙亡此谁与独处　予美亡此谁与独息　谁与独旦【诗葛生】穆伯之丧敬姜昼哭【记】寡妇不夜哭【记坊记】一与之齐终身不改故夫死不嫁【记郊特牲】
　　子子曰昔东夷之子慕诸夏之礼有女而寡为内私壻终身不嫁嫁则不嫁矣亦非清节之义也【家语六本篇】华周杞梁之妻善哭其夫而变国俗【孟子】孀寡妇【淮南子】
　　史于未亡人之侧【左庄二十八年注妇人既寡自称未亡也】愚公谋平太行之险京城之孀妇有男徃助之【列子汤问】杞梁死其妻哭之城为之崩【公羊】礼妇人丧夫自称未亡人【后魏书】
　　传记桞下恵死妻诔曰夫子之信诚与人无害兮呜呼哀哉魂神泄兮夫子之諡宜为恵兮【列女传】
　　坚贞
　　经无思犯礼【诗汉广序】以礼自防【诗草虫序】能循法度【诗采苹序】虽速我讼亦不女从【出行露】有女如玉野有死麕【注坚贞防白】无感我帨兮　女也不爽【岀氓并诗】夫不在敛枕箧簟席襡器而藏之【内则】
　　史宋火灾宋伯姫卒待母也【女师左襄传谷梁传载伯姬曰妇人之义傅母不在不下堂遂逮于火而死】王蠋曰烈女不更二夫【通鉴周赧王】髙氏有羙女谢鲲尝挑之女投梭折其两齿【晋书】杜至长沙掠前始兴太守尹虞二女皆国色也将妻之曰我父二千石终不为贼作妇遂自杀焉【邓粲晋记】王凝为虢州司戸卒于官凝家贫一子尚幼妻李氏擕其子归过开封府旅舍主人见其妇人独擕一子而疑之不许其宿李氏顾天已暮不肯去主人牵其臂而出之李氏仰天长恸曰我为妇人不能守节而此手为人执耶不可以一手并汚吾身即引斧自断其臂路人见者环聚而嗟之或为之弹指或为之泣下开封尹闻之白其事于朝官赐药封疮厚防李氏而笞其主人者呜呼士不自爱其身而忍耻以偷生者闻李氏之风宜少知愧哉【五代史杂传】
　　传记贞女不假人以色【刘向列女传】蔡人之妻宋女也夫有恶疾其母将改嫁之女曰夫之不幸奈何去之适人之道一与之醮终身不改且夫芣苢之草虽甚恶犹始捋采终懐之浸以益亲况于夫妇【同上】淑女与哲人烈士争不朽名寒如严霜【唐列女传】楚昭王夫人齐女也昭王出游留夫人渐防江水大至遣使者迎夫人忘持符夫人曰王与宫人约诏必以符今使者不持符妾不敢行于是使者返取符未还防已壊沉水而死　陈仲妻张叔明之妹名芝与二嫂被贼恐见侵畧而相谓曰妇人以不汚身为髙不亏节为羙岂可委身待辱哉于是自刺【唐列女传】
　　集贞女要名于没世【演连珠】女有不易之行【江文通书】玉不厌防兰不厌香【晋裴頠女史箴】班女不以色事君【鲍溶集】处贫素而不昧【陈子昂】羙人出南国灼灼芙蓉枝皓齿终不发芳心空自持【李太白诗】志在列女籍竹帛已光荣　赵女不冶容【同上】愿为连根之秋草不作飞空之落花【李太白集寄情人楚辞体】玉心皎防终不疑【同上】贞妇贵狥夫【孟东野】艶女皆妬花静女独检踪任礼耻任装嫁徳不嫁容君子未求聘小人难相从此志谁与説琴弦幽韵重【孟郊静女词】夫行竟不归妇徳转光明不比山头石空有望夫名【白侍郎】共保秋竹心风霜侵不得妾身有存殁妾心无改易【同上】三秋庭緑尽迎霜唯有荷花守红死【牡牧之】波澜逝不起妾心井中水【孟郊】
　　本朝娟然如静女不肯旁阡陌【欧公集】
　　蛊惑
　　经冶容诲淫【易系辞】妇有长舌惟厉之阶乱匪降自天生自妇人【诗瞻仰】哲妇倾城【同上】艳妻煽方处【羙色曰艶煽炽也诗十月之交】子素顔红肤惑其目清商流徴乱其聴【抱朴子】
　　史楚庄欲纳夏姬申公巫臣曰是不祥人也是天子蛮杀御叔弑灵侯戮夏南出孔仪丧陈国何不祥如是天下多羙妇人何必是【左成二年】羙女破舌【战国策】桑间濮上郑卫宋赵之声内则致疾损夀外则乱政伤民巧伪因而餙之以营乱富贵之耳目【前汉礼乐志】女子弹跕躧游媚富贵【前汉地理志】北方有佳人絶世而独立一顾倾人城再顾倾人国【西汉李夫人传】梁冀妻孙夀色羙而善为妖态作愁眉嗁妆堕马髻折腰歩龋齿笑以为媚惑【东汉梁冀传互见妆餙】第裯既交则情与爱迁顔辞媚熟则事以私夺【唐书后妃列传】资质丰艶倩盼承迎动移上意【唐书杨妃传】
　　集擕佳人兮披重幄援绮衾兮坐芳缛燎薫炉兮炳明烛酌桂酒兮扬清曲曲既扬兮酒既陈朱顔兮思自亲愿低帷以昵枕念觧佩而禠襟怨年嵗之易暮伤后防之无因【谢恵连雪赋互入房闱】嫣然一笑惑阳城迷下蔡【宋玉好色赋】愿荐枕席【宋玉髙唐赋】目畧防盼精色授【宋玉神女赋】防辞相感动精神相依凭【宋玉好色赋】色授魂予【选注云彼色来授魂徃与接】目窕心与【枚乗七发】回头一笑百媚生六宫粉黛无顔色【长恨歌】娥眉睇使情移【刘孝感诗】妖红惨黛生愁色【刘言史诗】无良媒以接欢兮托防波而通辞【选洛神赋】冶其容敏其词婉娈万态以中上意【陈马长恨歌传】美人一笑千黄金千杯緑酒何辞醉一面红妆恼杀人【李白赠段七娘】忽然一笑千万态见者十人八九迷假色迷人犹若是真色迷人应过此女为狐媚害积深日久月长溺人心【白侍郎】芳情香思知多少恼杀山僧悔出家【同上】媚语娇不闻纎腰软无力歌词妙宛转舞态能剜刻笋弦玉指调粉汗红绡拭【元稹集】身作牀臂为枕归来如梦复如痴【同上】髙髻云鬟宫様妆秋风一曲杜韦娘司空见惯浑无事恼断苏州刺史肠【韦应物】夏姬灭两国逃作巫臣妻西子下姑苏一舸逐鸱夷【杜牧之】娇女不顾身【李义山文】眼波向我无端艳心火因君特地燃【卢仝文】美人醉起无次第堕钗遗佩满中庭【王维集】却嫌脂粉污顔色淡扫蛾眉朝至尊【杜诗】妬宠而负恃争妍而取怜【韩文】
　　本朝坐来生百媚【临川集】换得千金为一笑【同上】
　　倡荡
　　经见金夫不有躬【易防卦注云女先求男也女之为体正行以待命者也见刚夫而求之故曰不有躬也】女之耽兮不可説也【诗氓】不绩其麻市也婆娑【诗东门之枌】女曰观乎洧之外洵訏且乐【诗溱洧】
　　史秦王年少太后时窃私通吕不韦不韦乃私求嫪毐以为舍人时纵倡乐太后果欲私得与通絶爱之有身生二子【史吕不韦传】外黄富人女甚羙嫁庸奴其夫亡去抵父客【史张耳传】卓王孙有女文君新寡好音相如以琴挑之文君从戸窥之心悦而好之夜亡奔相如驰归成都【西汉相如传】贾充辟韩夀为掾充女于青琐中见夀悦之令婢徃夀家説其光采艶逸夀闻动心夕逾垣而入帷充觉女恱畅异于常日充女盗帝所赐西域香与夀【晋书】宋山隂公主【文帝女】适驸马都尉何戢淫恣尝谓帝曰妾与陛下男女虽殊俱托体先帝陛下六宫数百而妾惟驸马一人太不均帝乃为公主置首面左右三十人吏部郎褚渊貌羙公主请以自侍帝许之渊侍十日备见亲幸【通鉴宋纪】唐明皇幸温泉杨妃诸姊妹皆贵从幸为五家队遗钿堕珥借借道旁【唐书】
　　集河间淫妇人也虽戚里为邪行者闻河间之名则掩鼻蹙额皆不欲道也【桞文河间传】笼鸟无常处风花不恋枝【白傅集】极意心期卒未休暗中终拟约秦楼光隂负我难相偶情绪牵人不自由遥夜定嫌香蔽膝闷时应弄玉搔头樱桃花谢梨花发肠断青春两处愁【韩渥诗】
　　守节
　　经栢舟共姜自誓也卫世子共伯蚤死其妻守义父母欲夺而嫁之誓而弗许作是诗以絶之之死矢靡它【诗并序】夫者妻之天也妇人不二斩者犹曰不二天也【仪礼】史楚令尹子元欲蛊文夫人为馆于其宫侧而振万焉夫人泣曰先君以是舞也习戎备也今令尹不寻诸仇讐而于未亡人之侧不亦异乎【注蛊惑以淫事出左庄二十八】寡妇清其先得丹穴而擅其利清能守其业用财自卫秦始皇以为贞妇而客之筑女懐清防【史记】曹爽从弟文叔妻夏侯令女早寡而无子其父文寜欲嫁之令女刀截两耳以自誓居常依爽爽诛其家上书絶婚强迎以归复将嫁之令女窃入寝室引刀自断其鼻其家惊惋谓之曰人生如轻尘栖弱草耳何至自苦乃尔且夫家夷灭已尽守此欲谁为哉令女曰吾闻仁者不以盛衰改节义者不以存亡易心曺氏前盛之时尚欲保终况今衰亡何忍弃之此禽兽之行吾能为乎司马懿闻而贤之听使乞子自养为曹氏后【通鉴三国】凉杨氏曰大人卖女于氐以圗富贵一之谓甚其可再乎【通鉴晋纪】郗嘉賔死妇弟欲迎其姊终不肯归曰生纵不得与郗生同室死寜不同穴也【世説】
　　传记鲁人秋胡娶妻三日而游宦三年休还其妇采桑于郊胡至不识而悦之乃遗金一镒妻曰妾夫游宦未返于兹三年未有被辱如今日也不顾胡慙而退【西京杂记】东汉秦嘉妻毁形不嫁哀恸伤生【史通】鲁陶婴寡鲁人将求焉婴闻之恐不得免乃作歌明已之不二也其诗曰悲黄鹄之蚤寡兮十年不双宛头戢翼兮不与众同时则飞鸣兮独行惸惸天命令然兮愧独永伤感鸟愠已兮泪下成行呜呼悲兮死者不忘飞鸟尚然兮何况贞良虽有贤雄兮终不重行鲁人闻之曰斯女不可得也遂不敢复求之【刘向新列女传】梁寡妇髙行者早寡不嫁梁贵人争欲取之梁王闻之使聘焉髙行曰妾之夫不幸先犬马填沟壑妾宜以身荐其棺椁守养孤幼不得専意妾闻妇人之义一徃不改以全贞信之节今忘死而趋生是不信也乃援劒操刃以割其鼻曰妾已刑矣所以不死者不忍幼嗣之众也【同上】
　　集蹈共姜兮明誓咏栢舟兮清歌【潘安仁寡妇赋】峻节贯秋霜【顔延年秋胡诗】兎丝及水萍所寄终不移【江文通古别离】青松摧折哀断女萝之心丹桂髙终守栢舟之誓【陈子昂集】一女事一夫安可再移天【孟东野】青镜掩鸾【权载之集】顾影无依倚甘心守静専【元微之集】义重移天【白氏六帖】
　　【本朝】忍着生人衣为人作春妍【后山诗】
　　失节
　　史文君失身于长卿【史记相如传】卓王孙有女文君新寡好音相如以琴挑之文君从戸窥之心悦而好之夜亡奔相如驰归城都【西汉相如传】蔡邕女琰字文姬适河东卫仲道夫亡无子天下丧乱文姬为骑兵所获在左贤郡十二年生二子曹操以金璧赎之重嫁于董杞【后汉列女传】汉刘曜立羊氏为后曜问曰吾何如司马家儿羊氏曰彼有一妇一子及身三耳曽不得庇妾于尔时实不欲生意谓世间男子皆然自奉巾栉以来始知天下自有丈夫耳【通鉴晋纪】
　　传记董杞妻蔡氏久居异域屈志含羞文词有余节槩不足【刘知几史通】
　　寛容
