<!-- { "loadSidebar": true } -->
　　史无助狡猾【左昭二十六】共一老秃翁何为首防两端【史灌夫传】张汤内懐诈心以御主外挟贼吏以为重【西汉汲黯传】朱安世曰南山之竹不足受我辞斜谷之木不足为我械【公孙贺传】张嶷以狡妄为猾伯【晋书】李密狡猾好反【通鉴唐髙祖】张镐言许叔冀狡猾多诈【唐肃宗】
　　传记冯谖谒孟尝君曰狡兔有三窟【战国防】
　　集忿戎王之淫狡【文选】狡锋协好乱乐祸【陈琳檄】
　　公平
　　经云行雨施天下平也　君子裒多益寡称物平施【易】鸤鸠在桑其子七兮淑人君子其仪一兮【注云鸤鸠之养其子朝从上下暮从下上平均如一】周道如砥其直如矢君子所履小人所视【诗】大道之行也天下为公【礼记】子曰唯仁者能好人能恶人【论语】
　　子天之道髙者抑之下者举之有余者损之不足者补之【老子】权不能多少其数衡不能轻重其量【管子】怒不过夺喜不过予　不下比以闇上不上同以疾下分争于中不以私害之若是则可谓公士矣　君子用公平之道故能百事无过【荀子】人之不事衡石者非负亷而逺利也石不能为人多少衡不能为人轻重求索不能故人不事也【韩子】衡之于左右无私轻重故可以为平绳之于内外无私曲直故可以为正人主之于用法无私好憎故可以为命　春雨之灌万物也洋然而流沛然而施无地而不注无物而不生　无所好憎平之至也【淮南子】史砥节首公【西汉王尊传】衡者所以平万物也【律歴志】董仲舒曰天有所分予予之齿者去其角傅其翼者两其足【本传】赏不避仇雠罚不择骨肉【西汉】据此之公无私如天地【贾谊传】赏不遗逺罚不阿近爵不可以无功得刑不可以贵势免　习凿齿曰诸葛亮之使廖立垂泣李严致死岂徒无怨言而已哉夫水至平而邪者取法鉴至明而丑者忘怒水鉴之所以能穷物而无怒者以其无私也【魏明帝纪】吾心如秤不能为人作轻重【蜀诸葛亮传】王曰刘粹无私必无忧也【南史宋髙祖纪】刘子翼性刚直朋友有过常面责之李百药常称刘四虽复骂人人终不恨　上谓房龄曰为政莫若至公昔诸葛亮窜廖立李严于南夷亮卒而立严皆悲泣有死者非至公能如是乎【通鉴唐太宗】集七子均养者鸤鸠之仁也【曹子建文集】灵辉朝觏称物纳照【选连珠】不别荆棘者庆云之恵也【责躬诗表】泽无不渐蝼蚁之穴靡遗【选昭王碑】大国置衡镜凖平天地心【李白集】天布寒暖不私于人品类既一髙下以均【栁公绰太医箴】大明无偏照【张蕴古】若悬衡然増之铢两则俯反是则仰无可私者【栁文】公道世间惟白髪贵人头上不曽饶【杜牧之】
　　无心
　　经子曰君子之于天下也无适也无莫也【论语】
　　子有人方舟而济于河有虚船来触舟虽有褊心之人不怒　复雠者不折镆干虽有忮心者不怨飘瓦　至人之用心若镜不将不迎　独不见夫桔橰者乎引之则俯舍之则仰彼人之所引非引人者也故俯仰而不得罪于人【荘子】夫投钩分财投防分马非以钩防为均使得美者不知所以徳得恶者不知所以怨【慎子】髙山深林非为虎豹也大木茂枝非为飞禽也【淮南子】镆铘不为巧者锐而为拙者钝　飘瓦击人虚舟触已虽有忮心而不怨者以彼无情于击触也　婴儿伤人而被伤者不以为怨【刘子】
　　史利不在身以之谋事则智虑不私己以之断义必厉【东汉】
　　传记明镜之照物也妍媸必露不以毛嫱之面或有疵瑕而寝其鉴也虚室之传响也清浊必闻不以緜驹之歌时有误曲而辍其应也【史通】
　　集云无心而出岫【陶渊明辞】悬镜待人【骆宾王】草不树荣于春风木不怨落于秋天【李白】镜悬肝胆露【元稹集】楚云淡无心【刘长卿】
　　本朝发达万物而天下不以为徳摧败草木而天下不以为怒　泥上偶然留指爪鸿飞那复记东西　譬如止水之在盘岂复劳心于鉴物【东坡】譬如鴈过长空影沈寒水鴈无留踪之意水无涵影之心【天衣壤禅师语】若鉴之照物妍媸在彼随物以应之【明道语録】

　　记纂渊海卷四十六
　　钦定四库全书
　　记纂渊海卷四十七　　　宋　潘自牧　撰性行部
　　私意
　　经爱恶相攻【易】人莫知其子之恶【大学互入昩于知子】各亲其亲各子其子货力为已　以功为已【礼记】爱之欲其生恶之欲其死【论语】
　　子两喜必多溢美之言两怒必多溢恶之言【荘子】伯乐教其憎者相千里马教其爱者相驽马以千里马世一有其利少驽马多其利多【韩子】鬻棺者欲民之疾病也畜粟者欲嵗之荒饥也【淮南子】人各是其所是非其所非【子】史同罪异罚【左僖二十八年】何必瘠鲁以肥【襄公二十九年】论大道则先黄老而后六经序游侠则退处士而进奸雄述货殖则崇势利而羞贫贱此其所蔽也【司马迁赞】张汤居二千石所爱者挠法活之所憎者曲法灭之【汉书】托公报私【杜钦传】所欲活则傅生议所欲陷则予死比【通鉴汉宣纪】所好则钻皮出其毛羽所恶则洗垢求其瘢痕【东汉赵壹传】或问伦有私乎对曰昔人有与千里马者吾虽不受每三公有所选举心亦不能忘而亦终不用吾兄子病一夜十往返而安寝吾子有疾虽不省视而竟夕不眠若是岂可谓无私乎【第五伦传互见无隠】昔留侯以为髙祖悉用萧曺故人郭汲亦议南阳多显【二十八将传论】陈夀父为马谡参军谡为诸葛亮所诛夀父亦坐髠诸葛瞻又轻夀夀为亮立传云将畧非长无应敌之才言瞻惟工书名过其实议者以此少之【晋书陈夀传】庾亮出居外镇而执朝廷之权王导内不能平常遇西风尘起举扇自蔽徐曰元规尘污人【王导传】宋元嘉时江东王谢诸族方盛北人晩度者朝廷悉以伧荒遇之虽复人才可施皆不得践清涂【通鉴宋纪】崔浩曰文士褒贬多过其实【南史宋髙祖纪】毁誉由己憎恶任情【北史】李徳裕节制劎南西川吐蕃将悉怛谋以城降徳裕既得之即发兵以守且陈出师之利牛僧孺居中沮其功命返于虏徳裕终身以为恨【唐书李徳裕传又牛僧孺传云羣臣请如李徳裕防又云时皆谓僧孺横议】王洪义为侍御史于乡里求主拒之洪义状言园有白兔县官捕逐园苗尽矣【唐酷吏传】不知仁义不分枉直惟利是嗜得赂则誉盗跖为贤良咈意则毁龚黄为贪暴能用倾巧之智搆成疑似之端【通鉴唐宪宗】武三思曰但于我善者则为善人于我恶者则为恶人耳【唐书】积忤生憎积顺生爱【唐睿宗纪】情有爱憎憎者惟见其恶爱者止见其善【唐魏征传】李振举进士不中深疾缙绅之士言于全忠曰此辈尝自谓清流宜投之黄河永为浊流【唐昭宗纪】王福畤有子勔剧皆着才名福畤尝诧韩思彦戯曰君有誉儿癖【唐书】孔循骂曰天下事一则任圜二则任圜圜乃何人【五代史任圜传】
　　传记谈经者恶闻服杜之嗤论史者憎言班马之失【史通】刘禹锡谒李徳裕曰曽得白居易文集否徳裕曰吾于此人不足久矣其章何必览焉【北梦琐言】傅毅之于班固伯仲之间耳而固小之【典论】
　　集人之情莫不欲耀其所能而党其所近苟将得志则必快其所蕴【微之集】曲木忌日影【孟东野】
　　本朝小篆之法自秦李斯斯之相秦焚弃典籍遂欲灭先王之法而至已之所作则为万世不可朽之计何其愚哉【欧公集】怒移水中蟹爱及屋上乌【东坡】私于家者隔墙樊而分比邻私于己者隔形骸而分尔汝【诸儒鸣道集】
　　廉洁
　　子焉有君子而可以货取乎　一介不以取诸人【孟子】亷士重名【荘子】亷者常乐无求【文中子】
　　史洁白而不受污【公羊荘二十四年注】子罕曰我以不贪为宝【左襄十三】以不贿闻于诸侯【昭公二十八年】亷如伯夷义不为孤竹君之嗣不肯为武王臣不受封侯而饿死首阳山下【史苏秦传】秋毫无所犯【淮隂传】终广之身为二千石四十余年家无余财终不言家产事【李广传】廉士寡欲易足【汉景帝纪】志懐霜雪【祢衡传】使马如羊不以入廏使金如粟不以入懐【汉质帝纪张奂】刘宠为会稽太守召为将作大匠老叟赍百钱送宠宠为人选一大钱【本传】孔奋在姑臧力行清洁为众人所笑或以为身处脂膏不能以自润被召奋无资单车就路【本传】孟尝迁合浦太守郡出珠宝先时宰守并多贪秽委人采求不知纪极珠渐徙于交趾郡界尝到官革易前弊求民病利未逾嵗去珠复还【本传互见隂驱黙化】东乡君卒公私咸谓货财宜归二女田宅僮役应属防一无所取【宋太祖纪东乡君者谢混妻微谢混之从子也】杨震性亷子孙常蔬食歩行或令开产业震曰使后世称为清白吏子孙以此遗之不亦厚乎【东汉本传互见贻后】胡质薨无余财惟有赐衣书箧而已【魏志】王衍口未尝言钱【晋书王衍传】崔洪口不言货财手不执珠玉【晋书本传】邓攸为吴郡太守载米之郡不受俸禄惟饮吴水而已【晋书】清节为百城表【南史乐法才】甄彬常以一束苎向长沙寺库质钱后赎苎还于苎束中得五两金以手巾裹之彬得送还寺库道人大惊云近有人以此金质钱时有事不得举而失檀越乃能见还辄以金半仰酬往复十余彬坚然不受曰五月披羊裘而负薪岂拾遗金者【南史陈纪本传】别驾在官水火不与百姓交【北史赵轨传】苏琼为清河太守郡人赵颖五月中得新一双自来奉告请遂为留乃致于防事梁上人闻受赵颖欲贡新果闻犹在相顾而去【本传】李勉为岭南节度使居官久未尝抆饰器用车服后召归至石门尽搜家人所蓄犀珍投江中时人谓可继卢奂宋璟李朝隠【唐书】裴寛义不以苞苴污家有人以鹿为饷寛瘗之【本传】杜暹为婺州参军秩满归吏以纸赆之暹为受百番【本传】卢懐慎薨家无余蓄惟一老苍头请自鬻以办丧事【唐书卢本传】栁玭为岭南节度副使廨中橘熟既食乃纳直于官　萧仿为岭南节度使家人病取槁梅于厨以和剂仿知趣市还之　歴官有素丝之节居家无疋帛之余【并唐书】
　　传记延陵季子适齐见路有遗金有披裘而薪者季子呼薪者取彼地金薪者曰吾当夏五月披裘而薪岂取金者哉【吴越春秋】胡威父质为荆州威自京都省之告归临辞赐其绢一疋为道路粮威曰大人清髙不审于何得此绢质曰是吾俸之余故以与汝耳【晋阳秋】周镇罢临川丞相王导曰胡威之清何以过此【世说】厉饮冰之节【白氏六帖】亷者不受嗟来之食【列女传】居家终始亷白只入俸钱者虽歴大官亦无厚蓄以传【李翺作卢坦传】
　　集食不媮而为饱兮衣不茍而为温【楚辞互见端介】清如玉壶氷【鲍明逺诗】千寻见底清【李白集】彻底心清水共虚　江水秋正深清见万丈底【元稹】公之北归不载南物奴婢之籍不増一人【韩文】忧民亦似清吟苦守节还如未达贫【方雄飞诗】脂膏莫润圭玉无瑕【李义山文】外示贞洁内含澄彻无染尘能保其素不纳污能全其洁比玉而白不为蝇防比月而明不为蟾缺【刘长卿】欲知清与洁明月在澄湾　波澄水更清【刘义】氷壶照人鲠介絶伦【唐文粹】清越而瑕不自揜洁白而物莫能污【刘宾客】脂膏有戒氷蘗自规【李义山】清能律贪夫【白集】
