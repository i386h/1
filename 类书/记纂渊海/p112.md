<!-- { "loadSidebar": true } -->
　　集简上霜凝笔端风起【崔篆箴】乌台峻秩望总铁冠苍佩崇班威髙石室朱帷雾彻初停州县之劳白简霜飞宜屏权豪之气【苏烟制】御史府不以一职名官盖总察三司典掌众政【元防之行髙允恭制】汉家授署御史多以立秋盖以风霜始严鹰隼初击【杜牧制】棱棱直指烈烈方书苍玉鸣佩绣衣登车【元希声诗】御史府自中执宪暨察视之官皆显秩也【白集】总宪度于朝端植风声于天下【栁文】秦汉以降御史府莫不用刚果劲正之士维持纪纲季代而还埋轮破柱之徒絶不复出【元防之行裴洼制】前代有埋轮都亭之奏唐朝有戴豸正殿之劾【杜牧行李蔚制】彰善瘅恶激浊清【景云诏】纠慝绳违　谬掌天宪【文选】盛府持青槖殊章动绣衣风连台阁起霜就简花飞【苏味道】
　　本朝御史大夫止为兼官中丞除正员外有知杂一员副中丞判台事其属有三院一曰台院侍御史隷焉二曰殿院殿中侍御史隷焉三曰察院监察御史隷焉天禧中始置言事御史元丰三年李定请复六察于是以御史専领六察其后大正官名下除大夫以中丞为长知杂御史为侍御史言事官为殿中侍御史六察官为监察御史【防要及四朝志】仁宗宣谕宰臣曰谏官御史必用忠厚淳直通世务明治体之人以革浮薄之【防要】王素在宪台风力甚劲时号独击鹘【言行录】刘剀为御史言事贬苏轼遗以诗有乌府先生铁作肝之句世因目为铁肝御史【四朝国史】白简威犹凛青山兴已浓　柏台霜气夜凄凄风动琅珰月向低【东坡】击彊如摧枯食檗不知苦　御史威降霜行私不容粟【山谷】
　　御史中丞
　　经小宰之职掌建邦之宫刑以治王宫之政令凡宫之纠禁【周礼】
　　史汉元帝擢陈咸为御史中丞总领州郡奏事课第诸御史内执法殿中公卿以下皆畏惮之　谷永疏曰薛宣前为御史中丞执宪毂下不吐刚不茹柔举错时当【汉书】光武特诏御史中丞与司校尉尚书令防并专席而坐故京师号曰三独坐【后汉书】陈谦拜中丞执宪奉法多所纠正【续汉书】傅为中丞每有奏劾或值日暮则捧白简整襟带坐以待旦于是贵游慑伏台阁生风　崔鸿为中丞明法直绳无所阿避　周处为中丞正绳直笔权豪震肃【晋书】宋荀柏子为中丞立朝正色内外惮之【南史】江淹兼中丞弹劾不避权势明帝曰自宋以来又复有严明中丞君今日可谓近世独步　梁中丞给威仪十人其八人武冠绛韝执青仪囊在前　张缅为中丞号为劲直梁武帝遣图其形于台省以厉当官　后魏御史中丞其出入千步清道与皇太子分道王公逊避李彪为中丞豪右屏迹髙祖谓羣臣曰吾之有李生
　　犹汉之有汲黯也【北史】唐崔从气貌孤峻立朝弹奏不避裴度为中丞用以自代　髙元裕为中丞风望崚整武元衡迁中丞徳宗曰真宰相持平无私纲条悉举狄兼謩迁中丞帝曰御史台朝廷纲纪一台正则朝廷治朝廷正则天下治　牛僧孺迁中丞按治一法内外澄肃　魏謩迁中丞发杜中立奸赃权戚缩气　舒元褒上疏曰元和长庆中中丞呵道不过半坊今乃至两坊谓之笼街喝道但以崇髙自大　卢奕懐慎之少子也与兄奂齐名父子三人为中丞清节不易【唐书】
　　传记周官小宰即御史中丞之任也汉御史有两丞一曰中丞亦谓御史执法在殿中兰台掌图籍秘书外督部刺史内领侍御史十五人受公卿奏事举劾按章哀帝更中丞为御史长史光武复改中丞魏初改宫正后复故【通典】晋宋以中丞为台主【职林】齐梁皆谓之南司后魏为御史中尉后周有司宪中大夫隋省中丞【通典】置大夫为台主以治书侍御史二人代中丞之任唐髙宗复号中丞龙朔改司宪大夫咸亨复　大事奏裁小事専达【职林】汉中丞故二千石为之或选侍御髙第执宪中司【通典注】江左中丞虽一时髦彦然膏粱名士犹不乐　宋丞铜印墨绶进贤两梁冠佩水苍玉介帻绛朝服【通典】中丞周淩果毅有才孔颢有才能果劲不挠可御史中丞事【山公唘事】兰台之官监国得失【论衡】
　　集辟车要秩非徳靡升专席雄班惟贤是属【唐制】南宪右掖至于中台我朝之极选【元稹制】提纠谬纲【白集牛僧孺制】执宪凖绳之司所以提振纪纲端肃内外【薛存诚制】有守者可以执宪无私者可以闲邪【栁公绰制】国朝自王义方后旷数百年宪署之举咸无废职然未有危言激论如此之章灼者也故权右震竦朝野喧腾传冩弹文为之纸贵【徐集江文蔚志】煌煌天文宿星是环爰立执法其辉有焕执朝之纲秉国之宪鹰虎视肃清违慢　忧责有在绳亦必直良农耘秽勿使能殖无礼是逐安措羽翼【傅咸箴】白简光朝列彤驺出禁中【褚亮】
　　本朝自中丞以下掌纠绳内外百官奸慝肃清朝廷纲纪大事则廷辩小事则奏弹【两朝志】故事三院御史言事必先白中丞自刘子仪为中丞始榜台中今后御史有言不须先白中丞至今如此【归田录】孔道辅为中丞论废郭后事天下耸闻风采　张升为中丞仁宗曰张升真可任风宪　胡宗愈元祐中为中丞首进六事曰端本正志知难加意守法畏天　王举正论张尧佐一日领四史又狄青为枢密使力争不能夺因请改言职上称其得风宪之体　庆歴二年召御史中丞贾昌朝侍讲故事台丞无在经筵者仁宗以昌朝长于讲説特召之向自禁林入都宪席【胡文恭行张方平制】宪席持纲亦资纠正
　　【栁植制】
　　侍御史
　　史严延年迁侍御史劾霍光专废立【前汉书】陈翔迁侍御史元日朝贺梁冀威仪不整请收理罪时人竒之　种暠顺帝时为侍御史中常侍髙尧受勅迎太子不赍诏书暠横劒当车骂曰御史受诏监防太子太子国之储副常侍无一尺诏书安知非挟奸邪今日之事有死而已尧不敢争　桓典为侍御史常乗骢马京都畏之为之语曰行行且止避骢马御史　张纲为侍御史安帝遣八使按行风俗纲独埋其车轮于洛阳都亭曰豺狼当道安问狐狸遂奏大将军梁冀京师震　杨秉拜侍御史京师咸称其有宰相之才　郑据为侍御史上疏曰斗筲小吏擢在案视之官分当刺邪矫枉　大驾属车八十一乗皆尚书御史所载最后一乘悬豹尾注云侍御史载之【后汉书】刘暾转侍御史武库火尚书郎郭彰率百人自卫暾正色诘之彰怒曰我能截君角也暾勃然曰君何敢恃宠作威作福天子法冠而欲截角乎求纸笔奏之彰伏不敢言【晋本传】栁彧为侍御史上嘉之曰栁彧正色之士国之寳【隋书】唐李素立髙祖令授七品清要官所司拟雍州司户上曰此官要而不清拟秘书郎上曰此官清而不要遂授侍御史　栁范为侍御史吴王恪好田猎范弹治之太宗曰权万纪不能辅导恪罪当死范曰房龄事陛下犹不能谏止田猎岂宜独罪万纪　王志愔为侍御史以刚鸷为治所居人吏畏詟呼为皂雕　温造授侍御史夏州节度李祐违诏进马造弹之祐趋出待罪股战流汗谓人曰吾夜逾蔡州城擒吴元济未尝心动今日胆落温御史　王义迁侍御史始贱时求傍舎不与乃腾文言园有白兎县集众捕逐畦蓏无遗内史李昭徳曰昔闻苍鹰狱吏今见白御史【唐书】
　　传记周御史亦谓之柱下史秦改为侍御史汉因秦制置十五员【六典】后汉亦有之掌察举非法受公卿郡吏奏事有违失举劾之二汉所掌五曹【令曹印曹供曹尉马曹乘曹】豹尾之内便为禁省魏八人晋九人宋齐十人梁陈皆九人居曹纠察不法隋八人唐四人侍御史号台端他人称曰端公其知杂事者谓之杂端最为推剧食坐之南横设榻谓之南床例不出累月迁登南省故号为南床百日【通典】建中元年以侍御分掌公廨推弹自是杂端之任轻矣【职林】后汉侍御史威烈赫奕莫之敢犯　自汉以来皆朝服法冠　太极以前二台朝列之制侍御史与殿中随仗入分居两行【通典】侍御史职有六一曰奏弹二曰三司三曰西权四曰东权五曰赃卖六曰理匦　大事则冠法冠衣朱衣纁裳白纱中单以弹之小事常服而已【六典】獬豸兽主触不直故执宪者以为冠【六典注】每出入行步侍御史在柱里殿察两院在柱外　唐宣宗欲与韦宙好官拜侍御史【职林】侍御史为脆梨【互见御史台类】
　　集周兴铁柱汉制绣衣簪白笔以绳违取骢马而明目故能出则督察万里入则纠劾百僚【司马子瑞】爰有贞柏徙植清台麝条霜劲蚕叶风开始逢鹊喜终见乌来【杜易简侍御史防双柏赞】荣服绣衣宠簮白笔　持斧埋轮　豸角分辉【孙樵】御史吾耳目官也非清明劲正不泥不挠者安可使辩淑慝振纪纲广吾之聪明焉【白集王申伯制】超升宪简【袁干制】峩峩铁冠皛皛银印【元防之制】匡拂时病磨切贵近【杜牧髙元裕制】鸷鸟得秋气法星悬火旻【刘禹锡】宪府旧乗骢【杜诗】绣衣柱史何昻藏铁冠白笔横秋霜【李白】
　　本朝天禧置言事御史后乆不除庆歴复置盖御史得兼谏职也【防要】又吕诲上言风宪纠绳百司刑名出入当举劾若令判大理寺于体有妨许免　处以横榻使叅中司　横榻以异庶工簮笔以奏不法　往贰中宪【曲阜制】际晓乘骢入九逵内朝簮笔坐前墀天家御史非凡格曽向昆仑服紫芝【杨亿】班心突兀见长身【东坡注云台吏谓御史立处为班心】
　　殿中侍御史
　　史魏大防殿中侍御史簮白笔侧堦而坐上问此为何辛毗曰此谓御史旧时簮笔以奏不法岂如今者直备位但旷笔耳【魏志】宋游道为殿中侍御史台中语曰见恶能讨宋游道【南史】唐张行成为殿中侍御史纠劾不避威权太宗曰若行成朕自举之无先容也　行成常侍宴太宗语山东及关中人意有同异行成曰天子四海为家不容以东西为限是示人以隘矣帝称善　髙宗以雍州司士叅军韦绚为殿中侍御史或疑非迁上官仪曰御史供奉赤墀下接武防龙簉羽鹓鹭岂雍州判佐比【唐书】
　　传记魏兰台遣御史二人居殿中伺察非法故曰殿中侍御史晋四人东晋二人梁四人后魏北齐皆有隋改殿内侍御史置十二人炀帝省唐武徳置殿中侍御史四员贞观増二人【通典】掌殿庭供奉之仪弹举违失号为副端有离立失列言嚣而不肃者则纠罚之正冬大防则戴黑豸乘马加饰【通典及职林】文明元年又置殿中里行【防要】掌驾出于卤簿内纠察与侍御同惟不判事【职员令】左雍起于卒吏武帝以为能擢为殿中侍御史【曹氏传】中书属通事令史孙綝乆习内事才宜殿中侍御史诏曰可【山公啓事】武后时或有起家为之而即真者【通典】监察御史非因奏事不得入至殿庭望殿中侍御史以上从观象门出若从天降【唐防要】唐法殿中侍御史迁拜及职事与侍御史相亚殿中为萝卜亦曰生姜虽辛辣而不为患【贾言本草】
　　集南台持斧【杜牧崔徳融制】暁趋天阙乌纱薄内直空台古柏寒【饶易】宪府初收迹丹墀共拜嘉分行叅瑞兽传防乱宫鸦【义文】
　　本朝殿中侍御史掌言事分纠大朝防及朔望六叅官班序【四朝志】元丰诏殿中御史兼察事【续防要】皇祐中诏中丞孙抃举御史抃举吴中复或曰公平生不识中复何由知之抃曰昔人耻为呈身御史今我岂求识面台官遂除殿中侍御史　治平二年以范纯仁为殿中侍御史吕大防为监察御史里行皆内出姓名而命之【实录】执法殿中俾专议论【曲阜陈师制】
　　监察御史
