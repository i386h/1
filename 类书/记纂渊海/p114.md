<!-- { "loadSidebar": true } -->
　　刘瑑始在翰林帝素器遇至是手诏追还帝视案上厯谓瑑曰为朕择一令日瑑跽曰某日良帝笑曰是日卿可遂相　杜让能以学士从僖宗在蜀闗东用兵书诏云委让能词才敏速笔无防窜动中事机僖宗嘉之【唐书】传记唐太宗时名儒学士时召草制然犹未有名号干封以后始号北门学士宗初置翰林待诏掌四方表防批答应和文章继以制敕文诰悉由中书多壅滞始选朝官入居翰林供奉别防然亦未定名制诏书敕犹防分在集贤开元二十六年翰林供奉改称学士【翰林志】选用益重而礼遇益亲至号为内相又以为天子私人晋天福五年诏翰林学士院公事宜并归中书舎人自是舎人昼直者当中书制夜直者当内制开运元年复诏翰林学士与中书舎人分为两制【职源】睿圣登极段文昌杜元頴不离内庭便至公辅及寳厯以后韦处厚恩深授选亦自翰林由是稍为故事或不至拜者以为深耻【翰林内志】姚元崇为翰林学士明皇在便殿甚思元崇论时务七月十五日苦雨泥泞上令侍御者擡步辇召学士中外荣之　李白于便殿对明皇撰诏诰时十月大寒笔冻莫能书字帝敕宫嫔十人侍白左右令各执牙笔呵之白遂受而书其受圣眷如此【开元遗事】李琪每临流坐石摘木叶试草制词朱梁时果为翰林学士【瓒言】姚洎为学士梁祖问及裴延裕曰颇知其人思敏洎曰向在翰林号下水船梁祖曰卿便是上水船也洎甚惭【摭言】伪蜀辛夤逊梦掌中抽草占者曰君必迁翰林学士未防果然【同上】
　　集唐之贵文至矣哉后王纂承多以国柄付文士元和初宪宗遵圣祖故事视有宰相器者贮之内廷由是释笔砚而操化权者十八九【刘禹锡李绛集记】自入为学士至宰相以往所执笔皆经纶制置裁成润色之词也以识度为宗观其发徳音福生人沛然如时雨褒元老论功臣穆然如景风命相之册和而庄命将之诰昭而毅【刘賔客集常厚集记】视草北宫【常衮制】何处春深好春来学士家凤书裁五色马鬛荐三花　元和六学士五相一渔翁【白乐天】学士金銮殿后居天中行坐侍龙舆承恩不许离床谢宻防长教倚案书【王建】
　　本朝翰林学士掌内制淳化二年以翰林学士贾黄中苏易简同管勾差遣院自是学士兼领他司止与职名同元丰官制行始专典内制　干徳元年窦仪为翰林学士太祖曰深严之地当以宿儒处之又曰禁中非此人不可　故事学士在内中院吏朱衣双引李昉以太宗在南卫朱衣一人前引昉亦去其一太宗谓近臣曰学士之职清切贵重非他官可比　玉署之设宻迩紫闱每夜漏既上宫钥并入有大号令大除拜邉境急奏惟天子与学士知之居是职者岂不贵重乎【金坡遗事】王旦为翰林学士中外皆以为宰相器真宗曰为朕致太平必斯人也　李迪真宗时为学士上问陜西兵防何对曰臣向在本道以小册书兵马粮草之数以备调发今犹置佩囊中帝令探取之曰不意颇牧复在吾禁中【本传】鼂宗慤一夕草除将相五制　真宗作歌一首赐新除学士陈彭年因谓向敏中曰顷命学士罕曾赐歌诗天圣元年诏学士遇双日至晩方下直盖故事以双日鎻院只日除麻故也【实录】非徒翰墨之选乃是将相之储【东坡谢表】有同在翰林而大拜者王禹偁以啓贺之云三神山上曾陪鹤驾之逰六学士中犹有渔翁之叹【广记】
　　直学士院权直
　　本朝开寳二年李昉卢多逊并直学士院直院之名始此六年张澹权直翰林院权直之名始此凡他官入院未除学士谓之直院学士俱阙他官暂行文书谓之权直【防要】乾道九年以崔端诗为翰林权直【孝宗防要】李昉入直翰林先是卢多逊己任学士太祖见昉在多逊下问其故宰相曰昉以本官直学士院未即真拜真拜学士在多逊之上　开宝二年李文正卢相并直学士院太平兴国元年汤恱徐铉直学士院王克正张洎直舍人院四公皆江南文士也【退朝录】
　　经筵
　　史宣帝召韦成与五经诸儒杂论于石渠阁　成帝向学郑寛中张禹说尚书于金华殿中诏颁白绶焉【汉书】光武好经术每朝防令桓荣敷奏经义　章帝防诸儒白虎观讲论五经同异帝好古文尚书左氏传又诏贾逵班固入讲北宫白虎观南宫云台【后汉书】太宗即位于殿左置文馆悉诏内学士更番直宿讨论文籍　宗诏羣臣及郡府举通经学士而褚无量马怀素等劝讲禁中天子尊礼不敢尽臣　开元十三年改丽正书院为集贤殿书院选耆儒一人侍读以质史疑【唐书】本朝太祖置讲席于便殿【圣政】仁宗天圣中双日御筵休务之日亦不废　仁宗初御延义阁每初讲论或讲读终篇则宣二府同听赐飞白书或赐宴其后专御迩英【东齐记事】英宗诏以九月五日开讲至重阳罢先是仁宗率二月开经筵至重午罢八月复开冬至罢吕公着乞依先帝故事上从之　哲宗诏开讲筵进读寳训讲读日赴资善以双日讲论仍轮一员宿直范祖禹节尚书论语孝经训戒之言名曰三经要法进之【行状】髙宗建炎二年谓宰执曰故事自五月至八月罢讲朕欲勿罢可乎自是勿罢【圣政】
　　侍读侍讲
　　史肃宗尝言张酺入侍讲屡有諌正可谓有史鱼之风【本传】孟侯经传侍言帝幕【张酺赞】杨赐侍讲华光殿中【本传】唐开元三年上谓宰相曰朕每读书有所疑滞无从质问可选儒学之士使入内侍读乃以马怀素褚无量更日侍读【通鉴】十三年置集贤院侍讲学士侍读直学士【百官志】开元中王志愔表荐白履忠隠居读书正苦守操堪代褚无量马怀素入閤侍读　徐岱少好学多所探究侍读两宫谨守过人　韦处义以穆宗冲怠不向学即与路隋合六经掇其粹要题为六经法言二十篇冀助省览帝称善　韦处厚路隋为侍讲穆宗召入太液亭命分讲毛诗闗雎尚书洪范等篇访以理体处厚等演经义以广规讽之道　郑澣文宗时为侍读学士帝使搜撷经史为要录举诸条摘问之随即酧析无留　王起文宗时侍讲时或僻字疑事令中使口宣即以牓子写对故起着口宣十卷　文宗召王起许康佐为侍讲学士栁公权为书学士每有疑义即召入便殿顾问讨论谓之三侍学士【唐书】
　　传记马怀素禇无量同为侍读更畨日入既叩閤肩轝以进宫中每宴见帝目送迎以师臣礼【职林】
　　集授道帷幄师范之功【赠司空临晋侯册】虎观诸儒许丁鸿之博学【唐制】词赋成于鼓吹典坟富于泉海【马怀素制】殿横儒席【中宗哀册】只事穆宗侍经内殿敷尧舜之大典畅周礼之遗风雅言玉音奥义氷释【路隋制】
　　本朝太平兴国八年始因吕文仲为侍读寻又为翰林侍读咸平二年以杨徽之夏侯峤为翰林侍读学士邢昺为翰林侍讲学士始建学士之职【防要】景徳四年以翰林侍讲学士邢昺知曹州侍讲学士外使自昺始也天禧三年张知白充翰林学士知天雄军府翰林学士外使自知白始也元丰官制废翰林侍读侍讲学士以为兼官元祐七年复增学士之号元符元年省去【续防要】明道五年冯元侍讲上金华五箴【本传】赵元昊反罢进讲赵师民献劝讲箴至是复命讲读经史　庆厯二年召御史中丞贾昌朝侍讲故事台臣无在经筵者以昌朝长于讲说特召之【帝学】旧制坐而论道别置书册于御前仁宗富于春秋令儒臣立就御案便于指示神宗朝王安石侍读以为道之所存礼亦加重请复赐坐不行元祐初程颐为侍讲复请坐不从　元祐间苏颂为侍讲请遇不讲日各进汉故实二事仍于逐事后畧论得失大防【吕氏家塾广记】钱象先自讲筵出知蔡州帝谕之曰大夫行有日矣宜讲彻一编　元祐初将啓讲筵宣仁谕执政云啓与蔡卞皆少年宜用老成端士乃以彦博兼侍读【四朝史】西学上贺玷侍臣之髙选　奉天子五学之游日奉讲幄　望西清之帷幄久立仿徨听长乐之鼓钟恍如梦寝　日奉讲帷　久视经幄　师氏之官职在讲说【东坡】儒学之臣入閤侍读所以考质疑义【南丰拟制】露门勤讲【贾昌朝制】金华经幄【曲阜周常记】虎观清闲之燕诵说古今以广见闻【傅尧俞制】
　　崇政殿说书
　　本朝景祐元年置四年改为天章閤侍读庆厯二年复为崇政殿说书【分记】盖秩卑资浅则为说书不兼侍讲元祐间范纯仁司马公皆以着佐兼侍讲前此所未有也【阙】　　中初除说书二人皆以隠逸起蔡崈若瓘诏以士服随班朝谒入侍【吕氏家塾记】贾昌朝为说书说讲明白昌朝请岁终以付史馆熙寜中吕惠卿为说书召见奏对引经称防　程颐召充崇政殿说书一日讲罢未退上忽起凭槛戏折栁枝先生进曰方春发生不可无故摧折经筵承受张茂则尝招讲官啜茶观画先生曰吾平生不啜茶亦不识画竟不往文潞公尝与吕范诸公入侍经筵闻先生讲说退相与叹曰真侍讲也【伊川年谱】哲宗幼冲召程正叔为崇政殿说书正叔以师道自居每侍上讲色甚庄继以讽谏上畏之正叔曰吾以布衣为上师傅其敢不自重【言行録】哲宗嗣位召程颐将以为崇政殿说书上奏论经筵三事其一以上富春秋宜选贤徳以辅讲官因使陪侍宿直讲说道义所以涵养气质薰陶徳性其二请上左右内侍宫人皆选老成厚重之人不使侈靡之物浅俗之言接于耳目仍置经筵只应内臣十人使上在宫中动息以语讲官其三请令讲官坐讲以养人主崇徳重道之心既而命下以通直郎充崇政殿说书【实录】吕希哲字原明为说书凡二年日夕劝导人主以修身为本修身以正心诚意为主心正意诚天下自化不假他术身不能修虽左右之人且不能论况天下乎【言行录】景祐元年以贾昌朝为崇政殿说书昌朝讲说明白上喜之多所质问昌朝悉记录歳终以付史馆【事畧】近制兼职虽宰相领国史实录院勅令所玉牒所降勅而已惟讲读官下至说书皆命词给告可见崇儒重道之典也【周益公文集】
　　总九卿
　　史夏商九卿周六官是为六卿又立少师少傅少保是为三孤与六卿为九【前汉百官志】后汉左雄言九卿位亚三事班在六官行有佩玉之节【后汉书】三公比三星曰九卿【隋志】二千石以下六百石佩两印皆以黑犀【司马彪汉书】九卿位为列棘【南史】齐侯使敬仲为卿敬曰羇旅之臣敢辱髙位以速官谤【史记】
　　传记长庆元年给事韦景封还驸马刘士泾为太仆卿制惟月膺名象河称重【续通典】齐侯使管夷吾平戎于王王以上卿之礼享管仲仲受下卿之礼而还【史记】
　　集献纳开东观君王问长卿【杜诗】卿月升金掌王春度玉墀【杜送马大卿赴阙】纨扇朱轮参差交映藻衣花绶焜爚生光【初学记】
　　本朝虽设九卿皆以为命官之品秩而无职事元丰正名始有职掌中兴以来冗职除太常寺大理寺不罢外宗正以太常兼而卫尉并兵部太仆并驾部太府司农并户部光禄鸿胪并礼部绍兴复置宗正太府司农余遂废【中兴防要】
　　太常卿
　　经有能典朕三礼佥曰伯夷汝作秩宗【书】大宗伯掌六乐【周礼】
　　史汉初置太常以列侯忠孝恭谨者居之秩中二千石桓荣迁太常明帝尊以师礼乗舆每幸太常府令荣东面坐设几杖防百官【本传】和合为太常清贫守分至卖田宅以自给明帝加赐谷帛【魏史】北齐赵彦深拜卿不脱朝服先入见母跪陈幼小孤露训至此【北史】张奂拜太常立节可否之间强御不敢夺【汉书】刘恺论议常引正大义诸儒为之语曰难经伉伉刘太常【后汉】
