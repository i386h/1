<!-- { "loadSidebar": true } -->
　　集观缾之居居井之湄处髙临深动常近危【扬雄酒箴】体象圜川下贯五仭既处湼而不淄又磨之而不磷【孙楚赋】穿重壤之千仭兮创玉甃之百节营之不日既浚既渫潜流炤炤寒泉冽冽含七德以几道兮尽众善而莫伐【江逌赋】坐井观天而曰天小者非天小也【韩原道论】寒井落梧桐【谢朓】前有寒泉井聊可莹心神【文选】玲珑映玉槛澄澈写银床帝力终何有机心庻此忘【蘓味道】浪动灌婴井　玉床金井氷峥嵘　写水落井中同泉岂殊波　桓公名已古废井曽未竭　石甃冷苍苔寒泉湛孤月【李白】晨冻不爨井　有井朱夏时辘轳冻阶戺　隂井敲铜缾　露井冻银床　暗汲石底井　风吹青井芹　长懐贾傅井依然　砚寒金井水　应同王粲宅留井岘山前注云今属襄阳人呼为仲宣井【杜诗】贾谊宅中今始见葛洪山下昔曽窥【韩集】玉转温丝牵晓水　玉罂汲水花桐井青丝沉水如云影【李贺】红丝穿露珠帘冷百尺哑哑下纎绠【温庭筠】玉虎牵丝汲井回【李商隠】
　　本朝美井不日汲何由发清甘【欧阳公】当门冽碧井洗我两足泥　待凿平江百尺井要分清暑一壶氷　云岸有浅井玉醴常半寻　窈窕山前井泉通伏涧清　夜寻三尺井渇饮半瓯玉　晨瓶得雪乳暮瓮停氷湍一勺亦天赐曲肱有余欢　井好能氷齿　古甃磨翠壁松根百尺井两绠飞净绿　龙井白泉甘余乳　辘
　　轳绳断井深碧　铜瓶一掬寒【东坡】煮茗寒泉井【山谷】短绠徒施巧终然莫汲深【陈后山】
　　泉
　　经山下出泉　寒泉之食中正也【易】爰有寒泉在浚之下　毖彼泉水亦流于淇　泉源在左　冽彼下泉莫浚匪泉　相彼泉水载清载浊　泉流既清　觱
　　沸槛泉　逝彼百泉　观其流泉　无饮我泉我泉我池　如彼泉流无沦胥以败　泉之竭矣不云自中【诗】仲冬水泉动【记】
　　子原泉混混　泉之始达【孟子】孔子过于盗泉渇矣而不饮　曽子立廉不饮盗泉【淮南子】
　　史泉流灌浸所以育五谷【沟洫志】李广利行军无水防剑刺山飞泉涌出【本传】广州有贪泉前后饮者怀无厌之欲呉隠之酌而饮之赋诗曰古人云此水一防怀千金试使夷齐饮终当不易心【晋书】潘师正居逍遥谷髙宗召问所须对曰茂林清泉臣所须【唐书】杨朝晟师次方渠水乏有青蛇降险下走水从而流朝晟使筑防环之有诏命泉曰应圣【本传】
　　传记宋范百年谒明帝帝言及广州贪泉因问曰卿州复有此水否答曰梁州惟有文川武乡防泉让水【广记】李德裕在中书不饮京城水悉用惠山泉时有水逓之号有僧曰水逓有损盛德京师昊天观后一眼泉与惠山水脉相通因取称量与惠山等乃罢水逓【芝田录】强村有水方寸许人欲取之唱浪淘沙一曲即得一杯味大甘冷因名乐音泉【山记】
　　集余闻荆州玉泉寺近青溪诸山山洞徃徃有乳窟中有玉泉交流中有白蝙蝠千嵗之后体如白雪盖饮乳水而长生也【李白集】前有寒泉井聊可莹心神【文选】惜彼落日暮幽此寒泉清　倚树听流泉　飞泉挂碧峯【李白】悲泉共幽咽　奔泉溅水珠　泉声带玉琴　冻泉倚细石　石泉流暗壁　石间见海眼天畔萦水府　竹竿接嵌窦引注来鸟道　山稠隘石泉　山驿醒心泉出泉枯栁眼汲引嵗月古　通竹溜涓涓【杜诗】泉音玉淙琤　泄乳交岩脉　清泉洁尘襟　泉绅拖脩白　居然鳞介不能容石眼环环水一钟【韩集】悬泉粲成帘罗注无时休韵磬叩凝碧锵锵彻岩幽　引泉开故窦【栁集】本朝赵德麟曰王仲至谓余云吾尝奉使过仇池有九十九泉万山环之可以避世如桃源【东坡集】使君能爱客朝夕弄山泉　翁欢不待丝与竹把酒终日听泉声飞泉溜垂绠石乳滴空窦　灵泉吐岩侧　安得白玉琴写之朱丝绳　卧闻乳石淙溜响疑是香林八节声山泉响夜琴　史君自有林泉趣不用笙簧乱水声隂精分月窟水味标茶录【欧阳公】最爱泉鸣涧初尝渇
　　入喉　遂名参寥泉可濯幽人襟　石泉解娱客琴筑鸣空山　或为云汹涌或作线防续或鸣空洞中杂佩间琴筑或流苍石缝宛转龙鳯蹙　卧听空阶环玦响消破亭中万斛泉　山泉宅龙蜃平地流膏乳　寒
　　泉比吉士清浊在其心　龙井白泉甘胜乳【东坡】云梦泽南君子泉水无名字托人贤【山谷】昨日寄书至坐想参寥泉此泉如此公遇物作清妍【陈后山】
　　温泉
　　传记秦始皇至骊山与神女游而忤其防神女唾之遂生疮始皇怖谢神女为出温泉而洗除【三秦记】凡水源有石硫黄其泉则温或云神人所暖主疗人疾【博物志】绍兴山出温泉可以瀹鸡【吴录】句容县吴续塘有湖水半冷半热皆有鱼交入辄死【杂爼】江乘县有泉半温半冷共出一壑【地记】鸡龙山涧中朝夕涌泉溢出时刻不差号为潮泉常如沸汤【浔阳记】汉水南有温泉其热可熟鸡子未至二十里即望见白气冲天【梁州记】庐山主簿山下有温泉冬夏常热【庐山记】天寳六载更温泉曰华清宫汤【地理志】上于华清新建一汤禄山以玉鱼龙鳬鴈石梁石莲花以献上命陈于汤中解衣将入龙鱼鳬雁皆奋鳞举翼状若飞动上因恐却之【明皇杂录】
　　集观温泉浴神井【张衡赋】伟温涛之若焚【曹植赋】暄波起兹源【刘义恭赞】鸡头温水鲁汤神泉不防自沸热若焦然烂毛瀹卵煮绢濯鲜【洛都赋】挺此温谷骊山之隂白礜上彻丹砂下沉【温泉铭】玉甃暖兮温泉溢【白乐天】隂阳结炎炭造化开灵泉沸珠跃清月皎镜涵空天【李白】零叶翻红万树霜玉莲开蘃暖泉香行云不下朝元阁一曲淋铃泪数行【杜牧】骊岫飞泉泛暖香九龙呵防玉莲房【李义山】华清源中礜石汤徘徊百鳯随君王【李贺】
　　本朝过水北十余里得白水山山行一里许得佛迹院院中涌二泉其东所谓汤泉其西雪如也吾意汤泉在天地间自为一类受性本然不必有待然后温也凡物各求其类而水性犹耿介得其类则虽数万里而伏流相通非其类则横絶径过十字旁午而不相入故二泉之间不能容寻常而炎凉特异如此【唐子西惠州游汤泉记】涓涓莫虞嵗年不火而燠其名汤泉呜呼岂非荧惑莅于上邪烛龙隠于中邪旁通咸池日驭之所经邪幽精沉魄隂偿其负邪丹砂黄硫金石之气酷悍之所激邪德有常仁惠公而浃寒凝海兮不氷旱焦山兮不竭以沭则髪泽以颒则肤悦其羡流冗浸捐弃于沟壑者犹能灌蔬稻之畦已牛马之渇此又何其然耶【秦少游赋】东坡所记汤泉秦州之骆谷渝州之陈氏山居秦君之所赋东城及康庐汝水尉氏骊山后谪居惠州游白水山佛迹岩浴于汤泉凡有十八矣余之所见新安之黄山闽中之剑浦亦有其二矣第汤泉多作硫黄气浴之则袭人肌肤惟骊山是礜石泉黄山是硃砂泉【渔隠】郁攸火山烈觱沸汤泉注岂惟渇兽骇坐使痴儿怖安能长鱼鼈仅可燖狐兎【东坡】石龙有口口无根自在流泉谁吐吞若信众生本无垢此泉何处覔寒温【东坡咏庐山汤泉先是僧可遗诗曰禅庭谁作石龙头龙口汤泉沸不休直待众生尘垢尽我方清冷混常流】
　　瀑布
　　传记唐宣宗防时以武宗忌之逐出为僧与黄蘗禅师同观瀑布黄蘗得一聨云千岩万壑不辞劳逺看方知出处髙宣宗续之曰溪涧岂能留得住终归大海作波涛王者气象可见也【史诗】
　　集洒流湿行云溅沫惊飞鸟雷吼何喷薄箭驰入窈窕【张九龄】飞湍瀑流争喧豗砯崖转石万壑雷　日照香炉生紫烟遥看瀑布挂长川飞流直下三千丈疑是银河落九天　西登香炉峯南见瀑布水挂流三千丈喷壑数十里歘如飞雷来隠若白虹起　海风吹不断江月照还空　飞珠散轻雾流沫拂穿石【李白】云门吼瀑泉【杜诗】悬瀑垂天绅　宴喜亭记曰其瀑曰振鹭之瀑言容也又曰秩秩之瀑言德也【韩文】皛皛掷岩端洁光如可把琼枝折不防雪片晴犹下石坚激清响叶动水余洒前时明月中见是银河泻　飞流透嵌隙喷洒如丝棼含晕迎初旭翻光破夕曛余波绕石去碎响隔溪闻郤望琼沙际逶迤见脉分【刘禹锡】
　　本朝世传徐凝瀑布诗云瀑布瀑布千丈直雷奔入江无暂息万古长如白练飞一条界破青山色此至为尘陋又伪作乐天称美此句有赛不得之语乐天虽渉浅易然岂至是哉乃戱作絶句云帝遣银河一派垂古来惟有谪仙词飞流溅沫知多少不为徐凝洗恶诗【东坡志林】春岩响瀑泉【欧阳公】灵源何太髙北斗想可挹凌日五光直逗云千仭急白虹下涧饮寒劒倚天立闪电不得瞬长雷无敢蛰万丈岩崖折一道林峦湿险逼飞鸟坠冷洒山鬼泣须当截海去浊流不相入【范文正】擘开青玉峡飞出两白龙乱沫散霜雪古潭揺青空余流滑无声快泻双石谼　吾闻泰山石积日穿残溜况此百雷霆万世与石鬬　长输不尽溪欲满无底窦跳波翻潜鱼震响落飞狖　玉渊神龙近云雨乱晴昼【东坡】崩腾复璀璨佳丽更雄伟势从三梁外影落明镜里　倐至走长蛇提来翻素雪声雄万霹雳势倒千墆嵲【朱文公】
　　陂【陂塘附】
　　经彼泽之陂【诗】
　　史楚孙叔敖作期思陂灌雩娄之野号芍陂【史记】汝南有鸿隙陂翟方进以数溢为害奏罢之王莽时枯旱郡中追怨乃作童謡曰坏陂谁翟子威饭我豆食羮芋魁反乎覆陂当复谁言者两黄鹄后邓晨为守复脩所坏陂周燮有先人草庐结于冈畔下有陂田尝服勤以自
　　给宗族更劝之曰君独何为守东冈之陂乎　郭林宗曰黄叔度汪汪若千顷波澄之不清淆之不浊　费长房遇壶公几得道不成长房辞归翁与一竹杖曰骑此则自至矣长房骑竹杖到家弃葛陂中顾视乃龙也【汉书】邓艾于楚州开白水陂灌田又筑塘四十九所【晋书】
　　传记郑敬立吏隠居于蚁陂之阳以渔钓自娱【汝南先贤传】集或火云天旱魃为虐歊蒸瘅怒蛟龙逭诛而翠潋摇岸澄澜洗月溶溶浩浩独落天光顺势导流犹润百里则灌畦浮塍平嵗之溉千顷岂为多哉【韦瓘宣州南陵县大农陂记】岑参兄弟皆好竒携我逺来游渼陂天地黯惨忽异色波涛万顷堆琉璃琉璃汗漫泛舟入事殊兴极忧思集鼍作鲸吞不复知恶风白浪何嗟及　半陂已南纯浸山　应为西陂好金钱罄一餐饭抄云子白嚼水精寒　陂塘五月秋　陂泽绕回旋　天清黄子坡【杜诗】陂水寒更緑【栁集】
　　本朝程明道摄上元邑盛夏陂塘大决法当言之府府禀于漕然后计功调役先生曰如是苖槁矣救民获罪所不辞也遂发民塞之【言行录】汴水浊流自生民以来不以种稲今欲陂而清之万顷之稻必用千顷之陂一岁一淤三嵗而满矣【东坡万言书】乐哉朱君障灵隄导鄢及蛮兴众陂　水落陂光淡【欧阳公】破陂漏水不耐旱人力未至求天全　焦陂上与长淮通　秋来不见渼陂岑千里诗盟忽重寻【东坡】
　　沟洫
