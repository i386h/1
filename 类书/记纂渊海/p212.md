<!-- { "loadSidebar": true } -->
　　子智不务多必审其所知【家语】知不务多务审其所知言不务多务审其所谓行不务多务审其所由【荀子】
　　史非死者难处死者难【蔺相如】上问车中几马庆以防数马毕举手曰六马庆于兄弟最为简易矣然犹如此度不中不发发即应而倒　圣人万举而万全【前汉】传闻不如亲见视景不如察形【东汉马援传】吴吕岱戒诸葛恪曰世方多难子必每事十思【吴志】周于谨曰三思而言九虑而行【通鉴】非万全不谋非百克不鬬【唐书陆贽传】
　　集夫子曰片言折狱者其由也与夫子之言盖非之也后之人不穷圣防以为夫子美于季路任一时之见轻而折狱者十有八九焉古之帝王将刑一人犹歴三槐歴九棘讯羣臣讯羣吏讯万民亿兆絶议然后致刑犹于朝于市于野昭然与众弃之所以不易也【欧阳詹集】锄艾恐伤兰溉兰恐滋艾【白乐天文】
　　本朝夫人固有一死兮处死之为难【东坡赋】熟路长驱聊缓步百金一发不虚【后山诗】
　　不审
　　经若跣弗视地厥足用伤【书】
　　史楚王昧于一来　晋叔向曰无衅而动可谓无谋【左氏】以一人誉召臣一人毁去臣恐天下有识者闻之有以窥陛下　谈何容易【前汉】丁綝卒子鸿当袭封上书称病让国于弟盛不报既葬乃挂衰绖于塜庐而逃去友人九江鲍骏遇鸿于东海让之曰昔伯夷季札乱世权行故得申其志耳春秋之义不以家事废王事今子以兄弟私恩而絶父不灭之基可乎鸿感悟垂涕乃还就国以一言称惬为能而不核虚实以一事违忤为咎而
　　不考忠邪【通鉴】
　　集不量凿而正枘【楚辞】择焉而不精语焉而不详【韩文原道】
　　保身【附免祸】
　　经知进退存亡而不失其正　括囊无咎【易】全身逺害既明且哲以保其身【诗】国无道其黙足以容【中庸】邦无
　　道则愚　危邦不入乱邦不居　邦无道危行言孙邦无道卷而懐之【语】
　　子功成名遂身退天之道【老子】鱼鼈鼋鼍犹以渊为浅而窟其中鹰鸢犹以山为卑而巢其上　持宠处位终身不厌之术主尊贵之则恭敬而僔　主信爱之则谨慎而嗛　主専任之则拘守而详　主安近之则慎比而不邪【荀子】可以全生可以尽年　鸟髙飞以避矰弋之害鼷防深穴乎神丘之下以避熏凿之患【庄子】鸿飞防防弋人何慕焉　逊于不虞以保天命【子问明】
　　史祭仲以智免　子产曰无过乱门　宾孟适郊见雄鸡自防其尾问之侍者曰自惮其犠也宾孟曰鸡其惮为人用乎　生于乱世贵而能贫民何求焉可以后亡【左】范蠡事越王灭吴反国以为大名之下难以乆居乃浮海出齐变姓名自谓鸱夷子　邹阳枚乘浮于危国然卒免刑戮者以其言正也　秦始皇使王剪伐蜀请美田宅园池甚众或曰将军之乞贷甚矣剪曰秦王怚【音粗】而不信人今空秦国甲士而専委我我不多请田宅为子孙之业以自坚固令秦王坐而疑我矣【史记】秦説燕王曰臣居燕不能使燕重而在齐则燕重【通鉴】闻大王有意督过之脱身独去【史项羽纪】张耳以智全【史本赞】张良入谢曰沛公不胜杯酌不能辞【通鉴】箕子佯狂接舆避世【史邹阳传】愿弃人间事欲从赤松子游耳【史张良传】吕须数防陈平于吕后曰丞相不治事日饮醇酒戯妇人【人一作女】平闻日益甚【汉书】李邑盛称班超拥爱妻抱爱子安乐外国无内顾心超闻之叹曰身非曽参而有三至之防恐见疑于当时矣遂出其妻　梅福知王莽必汉祚一朝弃妻子去不知所之其后人有见福于防稽者变姓名为吴市门卒　北海逢萌谓友人曰三纲絶矣不去祸将及人即解冠挂东都城门归将家属浮海客于辽　东平王苍自以至亲辅政声望日重意不自安前后累上疏称自汉兴以来宗室子弟无得在公卿位者乞上骠骑将军印绶退就蕃国辞甚恳切帝乃许苍还而不聴上将军印绶　北海敬王睦少好学光武及上皆爱之尝遣中大夫诣京师朝贺召而谓之曰朝廷设问寡人大夫将何辞以对使者曰大王忠孝慈仁敬贤乐士臣敢不以实对睦曰吁子危我哉此乃孤幼时进趋之行也大夫其对以孤袭爵以来志意衰堕声色是娱犬马是好乃为相爱耳其智虑畏谨如此　夏馥闻张俭亡命叹曰孽自已作空污良善一人逃死祸及万家何以生为乃自剪须变形入林虑山中　范滂谓殷陶等曰今子相随是重吾祸也　司马懿少聪达多大畧操闻而辟之懿辞以风痹操怒欲收之懿惧就职【通鉴】申屠蟠曰当战国之世处士横议列国之王至为拥篲先驱卒有坑儒焚书之祸今之谓矣乃絶迹于梁砀之间因树为屋自同佣人居三年滂等果罹党锢受刑者数百人唯蟠超然免于疑论　或劝林宗仕进者对曰吾夜观乾象昼察人事天之所废不可支也【后汉】云中白鹤非鹑鷃之网所能罗也【魏志邴原传】北海王衮谨慎好学文学防辅遂具表称陈衮美衮闻之大惊惧责让文学曰修身自守常人之行耳而诸君乃以上闻是适所以増其负累也少府蒯钦杨骏之姑子也数以直言犯骏它人皆为
　　之惧钦曰杨文长虽闇犹知人之无罪不可妄杀不过疎我我得疎乃可以免不然与之俱族矣【通鉴】范腾属天下兵乱去官还家叹曰生于乱世贵而能贫乃可以免散家财五十万以施宗族　阮籍本有济世志属魏晋之际天下多故名士少有全者由是不与世事遂酣饮为常【晋书】后周于谨自以乆当重权功名既立愿保优闲乃上先所乘骏马及所着铠甲等【北史本传】侍中谢朏求出为吴兴太守至郡致酒数斛遗其弟吏部尚书瀹为书曰可力饮此勿豫人事　王晏外弟尉氏阮孝绪亦知晏必败晏屡至其门逃匿不见尝食酱美问知得于晏家吐而覆之　杨慎矜知御史中丞事时李林甫専权公卿之进有不出其门者必以罪去之慎矜由是故辞不敢受　上就李泌饮酒同榻而寝泌曰臣今报徳足矣复为闲人何乐如之上曰奈何遽欲去乎泌曰臣有五不可留愿陛下聴臣去免臣于死上曰何谓也对曰臣遇陛下太早陛下任臣太重宠臣太深臣功太髙迹太竒此其所以不可留也　郭子仪为上将拥强兵程元振鱼朝恩防谤百端诏书一纸徴之无不即日就道由是防谤不行【通鉴】郭子仪遭防甚夺兵柄朝闻命夕引道无纎介自嫌全身髙节烂然独着　裴度晩节颇浮沈为自安计【唐书】蜀诸王皆领军使彭王宗鼎谓其昆弟曰亲王典兵祸乱之本今主少臣彊防间将兴缮甲训士非吾辈之所宜为也因固辞军使蜀主许之但营书舍植松竹自娯而已【通鉴】魏公子无忌自知再以毁废乃谢病不朝与宾客为长夜饮饮醇酒多近妇人日夜为乐饮【同上】
　　传记司马徽居荆州以刘表必有变思退缩以自全毎与语但言佳其妻责以无别徽曰如汝所言亦复甚佳终免于难【襄阳记】孔雀爱羽虎豹爱爪所以辅其身也【説苑】王允之年在摠角为从伯敦所知常夜宴允之辞醉眠在别牀敦与鳯谋逆允之悉闻其语便于眠处大吐敦以为大醉不复疑【晋书】
　　集鸾鳯翔于苍云兮故缯缴不能加蚊龙潜于旋渊兮身不挂于网罗知贪饵而近死兮不如下游于清波全命避害不受世患【楚辞】鳯鸣髙冈以逺罻罗【陈琳檄】不懐寳以召害不饰表以招累【张华赋】游必择地翔而后处不入陷穽不罹网罟【西京麒麟颂】萧条两翅蓬蒿下纵有鹰鹯奈尔何【李白集】宿鸟择深枝　潜鱼不衔钩走鹿无反顾短翮惟愿巢深丛【杜诗】蝼蚁谋深穴　鸟得辞笼不择木【白集】冥鸿不下非吾意【杜牧之】常恐性坦率失身为杯酒近辞痛饮辈折节万夫后【杜工部】青云上了无多路却要徐驱穏着鞭【白侍郎】
　　本朝黠蚕不作茧未老辄自僵永谢汤火厄冷然超无方【东坡诗】
　　取祸
　　经患至掇也　斯其所取灾　羝羊触藩羸其角　慢藏诲盗冶容诲淫　徳薄而位尊知小而谋大力小而任重鲜不及矣　负且乘致冦至盗之招也　晋者进也进必有所伤【易】受爵不让至于已斯亡【诗】子曰口恵而实不至怨菑及其身【礼】愚而好自用贱而好自専烖及其身者也【中庸】好人之所恶恶人之所好是谓拂人之性菑必逮夫身【大学】子曰放于利而行多怨　羿善射奡荡舟俱不得其死然【语】
　　子譬若载无辖之车以临千仞之谷欲其不颠覆难也【家语】寳珠玉者殃必及身【孟】邪秽在身怨之所搆　言有召祸　位尊则必危任重则必废擅宠则必辱可立而待也可吹而傹也　以卵投石以指挠沸若赴水火入焉焦没耳【荀子】山木自冦【庄子】虞氏者登髙楼临大路设乐陈酒击博楼上侠客相随而行飞鸢适坠其腐防而中之侠客相与言吾不侵犯之而乃辱我必灭其家至期日之夜聚众积兵以攻灭虞氏【列子】乘奔而去辔履氷而负重【邓析子】赍不赀之寳独宿旷野其危甚于累卵蹈薄氷以待夏日登朽枝而须劲风　虎狼见逼不挥戈奋剑而弹琴咏诗吾未见其身之可保也【抱朴子】祸之所生必由积怨【刘子】
　　史兵犹火也弗戢将自焚　匹夫无罪懐璧其罪　无徳而禄殃也服之不衷身之灾也　华而不实怨之所聚也犯而聚怨不可以定身　今夫子傲取祸之道也郑子驷为田洫司氏堵氏侯氏子师氏皆丧田焉故
　　五族聚羣不逞之人以作乱杀子驷　小人懐璧不可以越乡　孔子曰有臧武仲之智而不容于鲁国抑有由也作不顺而施不恕也　齐庄公鞭侍人贾举而又近之乃为崔子【崔杼】间公　齐庆封献车于季武子美泽可以鉴展庄叔见之曰车甚泽人必瘁宜其亡也　齐髙子好以事自为功故难及之　叔向曰汰侈已甚身之灾也【左】无大功而求大禄皆怨府也　积货滋多菑怨滋厚八郤五大夫三卿其宠大矣一朝而灭惟无徳也【国语】勇畧震主者身危功盖天下者不赏【西汉蒯通传】所谓探虎口者也【史郦生传】好声矜贤竟以名败【史晁错传】居君子之位而为庶人之行者患祸必至也【通鉴】知众嫭之嫉妬兮何必飏累之蛾眉【雄】汤数行丞相事知三长史素贵故陵折丞吏遇之三长史皆怨恨【通鉴】张汤下令不便顔异不应防反唇汤奏异腹诽论死【前汉食货志】防不容穴衘窭薮也【西汉杨恽传师古曰窭薮者战器也】昔国武子好言人过以致怨恶昔懿公刑邴歜之父夺阎职之妻而使二人参乘卒
　　有竹中之难　陈蕃欲诛宦官乃先事露章曰愿出臣章宣示左右令诸奸臣知臣疾之闻之者莫不震恐谋未及发为曹节王甫等矫诏杀之【东汉本传】臧否人物激浊清撩虺蛇之头践虎狼之尾以至身被淫刑祸及朋友士类殱灭而国随以亡　孔融弃市融恃其才望数侮戯曹操　关公刚而自矜张飞暴而无恩以短取败张飞爱敬君子而不恤小人先主常戒之曰卿刑杀
