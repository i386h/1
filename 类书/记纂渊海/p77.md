<!-- { "loadSidebar": true } -->
　　县沿革信都春秋时晋东阳地汉信都国　蓚汉脩县隋改为蓨县　南宫本汉旧县隋属冀州　强本汉旧县其地枣木强盛故名　武邑汉旧县北齐废晋置武邑县　衡水汉信都国桃县地隋属冀州【同上】形胜枣山在州城　武强山在武强县境内汉置县取此义　紫薇山在信都东北　洚水在州治北　百花楼在州治东　避暑亭在信都西郊　卖浆台在枣强县北相传姜太公未遇时卖浆于此　棘津城在枣强县境内左传晋荀吴率师涉自棘津即此　观津城在武邑县东南即赵国封乐毅处　扶栁城在县西即刘植据城以迎世祖处　桃城在州西北　南亭在南宫县汉光武遇大雨入此亭冯异邓禹抱薪爇火对灶燎衣即此【舆地纪胜】
　　人物周吕望隐东海闻文王善养老来归佐武王取天下封太师　却缺晋大夫芮之子穷居耨于野其妻馈之相敬如宾臼季见之言诸文公用为下军大夫复与之冀为采邑因以为氏　汉董仲舒为汉大儒武帝时上天人三策　南北朝蘓侃少涉猎书传事南齐为冠军参军深自刻励为髙帝委用　刘兰年三十始受学遂以儒学名聚徒二百人长于左氏精经史为儒者所宗　孟信家贫寒从孝武入朝官至陈州太守尚寛和居官清介室无余赀　隋孙万夀幼学五经涉子史善属文隋初拜豫章王长史有文集十三卷　唐苏定方太宗时为将有功平三国皆生执其主累迁幽州都督　孔頴逹孔子三十二世孙日记千余言善属文累官国子祭酒纂五经正义其子志孙惠俱为司业时人美之　葛文逺涉羣书尤精春秋太宗时与十八学士之选其宗人文懿亦以儒学称时号为二葛　苏安恒武后时尝上书劝太后归政于太子且曰天下者髙祖太宗之天下非李氏不王时论称之　杜景俭性严正举明经中第为司刑丞与来俊臣同治狱时人称之曰遇杜者生遇来者死累官同平章事武后称其为真宰相　刘幽求举制科为朝邑尉尝恨桓彦范不诛武三思以为必有后患果如其言官至中书三品　田神功初为县吏后以破贼有功累迁太子太师且事亲至孝官至司徒　孔巢父孔子三十七世孙少力学荐为叅军徳宗时与李白韩凖裴政张叔明陶渑号竹溪六逸　皇朝荆嗣祖为晋州兵马钤辖嗣以应募累立战功太宗时迁都指挥使　傅思让有力善射以破契丹功四迁容州观察使　田况少卓荦有大志举进士甲科尝上治邉十四事　李濬父超有隂徳濬举进士为御史屡上言事台中称直后擢枢宻直学士【同上】集鱼下碧潭当镜跃鸟还青嶂拂屛飞去时未免人来往欲买严公旧钓矶【髙适】初年三十拜将军近代英防独未闻向国报恩心比石辞天作镇气凌云逆风走马貂裘卷望塞悬弧雁阵分空拥节麾从此去安西大破犬羊羣【李徳新】赤羽千夫膳黄河十月氷横行沙漠外神速至今称【杜甫】燕赵悲歌士相逢剧孟家寸心言不尽前路日将斜【钱仲文】双旌汉飞将万里独横戈春色临闗尽黄云出塞多鼔鼙悲絶漠烽戍隔长河想到隂山路天骄已请和【郎士元】
　　本朝庆厯八年陞武安军节度皇祐四年升新河镇为县废南宫六年省新河为镇入焉熙寜元年省枣强入信都十年复置【沿革表】莫嫌此垒是邉州试聼山河説上游帐下文书三幕府马前鞾靺五诸侯王藩故社经徐国侠窟余风觧报仇四十年来民缓使君何事不轻裘【宋子京】地凉宜牧马塞近惯调兵为寄井泉石老来思目明【王正美】
　　河间府【倚郭一　河间外县二　乐夀　东城】
　　瀛海军节度
　　郡号河间　瀛海
　　郡沿革天文禹贡冀州之域箕尾分野春秋时为晋乐阳地战国时为燕赵齐三国之境秦为钜鹿上谷二郡地汉置河间国东汉入信都和帝时复旧后魏于乐城县立瀛州后置河间郡隋罢郡置瀛州大业初改为河间郡唐改瀛州天寳初仍为河间乾元初复为瀛州五代晋初入辽周复取之本朝陞为河间府【沿革表】
　　县沿革河间周为唐叔封邑汉为周乡侯国魏置河间县　乐夀本隋乐城县唐改乐夀　东城在河间县本汉束州县隋置东城县【同上】
　　形胜瀛台在郡城东南髙五丈四望极逺其下有濠水之沠　高阳台在河间县东与瀛台相望　天王台在郡城门内上有古殿坛并像　毛公书院在河间县尊福乡祀汉毛苌下有苌墓　束州城在河间县如林乡武垣城在郡西南汉武帝初廵狩至此望气者言有
　　异女访之得赵氏以为钩弋夫人　麴义垒在河间东汉公孙瓉破黄巾遣人来此为令袁绍令麴义攻之即此　毛精垒在河间县因有毛苌宅故名【舆地纪胜】
　　人物汉刘辅汉宗室举孝亷擢諌议大夫成帝欲立赵倢伃为后封倢伃父为列侯辅上疏言腐木不可以为柱卑人不可以为主上怒系狱羣臣救之得减死　邢颙举孝亷司徒聘之皆不就时人称之曰徳行堂堂后仕魏迁尚书仆射　南北朝马敬徳好儒术北齐时宣至都授国子助教寻陞为祭酒朝廷师事之　信都芳少习筭书尝集五经筭事及古今乐事为书又聚浑天欹器以诸巧艺称　杨庆祖父刚并以至孝驰名庆美姿仪颇涉书记郡举孝亷庆以事养不就母有疾不解者七旬母卒哀毁骨立负土成坟北齐旌表其门隋授平阳太守卒年八十五　隋尹式博学善属文仁夀中官至汉王记室其族人正卿彦卿俱有俊才并显于世　刘善经物洽闻歴官太子舎人著述甚富卢大翼七嵗日诵数千言州里号神童既长博综羣书隐林虑山中授业者自逺方来其所言天文事多应验炀帝重之　唐张濬泛知书史官至度支贠外黄巢作乱僖宗召拜諌议大夫时王敬武欲臣贼濬喻以君臣大义且谓诸将曰何不共诛大盗奉迎天子敬武愧服贼平拜中书门下平章事　皇朝张昭十嵗诵书数万言及长博洽经史太祖时拜吏部尚书岭南平遣使就卧疾处问献俘礼昭可否以对皆有证据时人服其该　李璘因契丹犯邉陈友妄杀璘父及家属三人后报父仇手刄友而不遁去朝廷壮而释之　张慤元祐中进士累迁龙图阁学士都转运使髙宗为大元帅诸道勤王慤飞挽踵道闻二帝北狩极言中原不可一日无君又募民合力抗敌在朝谔谔有大臣节及卒朝廷称为古之遗直　权邦彦崇寕中以上舎登第累官签枢宻院事尝献十议以图中兴著书十卷号瀛海残编集王子賔仙去飘飖跨鹤飞徒闻沧海变不见白云归【宋延清】鸟归沙有迹帆过浪无痕【同上】仓卒滹沱渡如何便合氷非干权济事天佐汉中兴【尧防】我恨身不翼飞腾上蓬瀛【封囬】烟霞壁立水溶溶路转崖囬旦暮中鸂畏人沉涧底山羊投石挂岩松【薛陶臣】星河似向檐前落鼔角惊从地底廻【元防之】夜乆潮侵岸天寒月近城【常建】绕郭烟岚新雨后满山楼阁上灯初人声晓动千门辟海色霄涵万象虚【元防之】浮槎万里过沧溟徧礼名山适性灵深夜降龙潭水黒新秋放鹤野田青【刘梦得】沙村好处多逢寺山叶红时觉胜春【同上】层城人伤别芳草凄凄客倦游平乐旧欢收不得更凭飞梦到瀛洲【胡宿】北登渤海岛回首秦东门谁尸造物功凿此天池源秦帝曾经此登临异飞翻旌百神防望日羣山奔徐福意何成羡门徒空言惟见石桥足千年潮水痕【贺兰进明】
　　本朝至道二年以高阳顺安军太平兴国元年改名高阳闗庆厯八年始置高阳闗路安抚使大观二年陞为府赐军额【沿革表】夙有沧洲趣云扃梦防廻临深疑地尽望逺觉天开月涌氷轮出涛翻雪阵来无机同海客鸥鸟莫相猜【吴彦高】潮蹙三山岛烟横万里沙蜃楼春作市鼍鼔暮催衙一曲水仙操片帆渔父家【同上】
　　愽州【倚郭一　聊城外县三　髙唐　堂邑　平】
　　愽平郡防御
　　郡号平
　　州沿革天文禹贡兖州之域危室分野春秋时齐西鄙聊摄地战国为魏齐赵三国之境秦汉为东郡地曹魏平原郡晋因之刘宋尝置魏郡后魏置南冀州及平原郡治聊城未几州废隋初郡废后置州太业初州废唐初复置天寳初改平郡乾元初复为州【沿革表】县沿革聊城本春秋时聊摄地秦置聊城县属东郡汉因之魏晋俱属平原郡北齐改属济州隋初属平原郡寻于此置州唐为州治五代周省武水县入焉髙唐本春秋齐之髙唐邑汉始置县属平原郡唐改为髙唐县属州　堂邑本汉发干清二县地属东郡隋时于此置堂邑县　平本齐愽陵邑汉为平县【同上】形胜茌山在州东汉茌平县治　防通河在州东南漯河在髙唐县西　鸣犊河在髙唐南汉河决于鸣犊即此　玉环井在聊城县西南井中有白石如玉凿其中浑然有井甃　望岳楼在郡东北可登以望岱岳四知堂在堂邑县治　緑云亭在郡西北　晋文公台在平地相晋文公自狄奔齐桓公以女妻之即此东方庙在髙唐县北　郑元操祠在堂邑治　高
　　阳氏陵墓在郡西北陵前有圣水井旱祷雨即应　燕子塜在平县东汉吴王及七国反齐王不同谋而被杀后有燕子衔置塜上故名　防子城在县北相传防子常封于此　古聊城在本县西北昔燕既防聊城田单攻之不下鲁仲连射书以谕其将乃自杀即此麒麟碣在郡学内载乡贤淳于髠等三十人賛取汉麒麟阁意而名【舆地纪胜】
　　人物汉刘瓆太原太守常以直言坐罪陈蕃上疏力救不免天下寃之　三国华歆性清介事魏为御史累迁太尉朝廷所赐悉以赈亲族而清贫自守　晋王鍳少以文笔著称初为琅琊国侍郎拜驸马与弟涛及弟子戭并有才名　刘寔好学通今古以世多进趋乃谦逊着崇让论以矫之累官太以列侯就第赐几杖不朝　刘智寔之弟有兄风少贫窭每负薪自给诵读不辍仕为頴川太守迁至尚书太常著述行世　南北朝刘昭幼清警既长勤学属文事梁卒于剡令所着有后汉等书百余卷子刘縚亦好学位尚书　唐崔元畧登进士第官至节度使弟元式中书门下平章事　张镐魁梧有大志仕至中书侍郎同平章事亷介不殖赀产论议有体天下称为旧徳云　崔贤素有髙志造诣深逺尤善诗歌初擢进士又中宏词科迁侍御史特立风采官至秘书监　皇朝昝居润性明敏有节概仕检校太尉　张逊初辅左班殿直从征太原迁副使官至枢宻子敏中次子虚中俱为显秩　亷公谔为莱芜令民歌曰甑釡生尘鱼境内安以乐昔闻范史云今见亷公谔累官司农少卿　刘谦曽祖直以淳厚闻有盗其衣者既得亦不问谦为保定军节度使尝上言邉城早寒请六月给冬衣后以为例　孙奭幼师里中王辙辙门人数百皆从奭问经以九经及第为莒县主簿累官龙图阁待制时上好天书奭曰天何言哉岂有书也上优容之【同上】
　　集新花临御陌春色起天园河间献某语斯道愧能论香浮金酒烟绕凤凰樽防风飏清管轻雨发陈根
　　【并梁孝元】吾家青萍剑操割有余闲往来紏二邑此去何时还鞍马月桥南光辉岐路间贤豪相追随却到栖霞山【李白】津头却望后湖岸别处已隔东山云【独孤至之】
　　本朝淳化三年河决移治于孝武渡熙寜二年割明灵砦州【沿革表】早发东阿县暮宿髙唐州哲人逹防防志士懐隐忧山河已歴歴天地空悠悠【文天祥】髙唐不是那髙唐风物由来各异乡若向此中望云雨只应愁杀椘襄王【黄夷仲口占戯髙唐令】野桥西望见髙唐城上依稀塔影长方朔古碑堆蔓草晋文遗庙废残阳依依逺树秋烟防漠漠平沙故垒荒【米与诚】
