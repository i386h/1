<!-- { "loadSidebar": true } -->
　　集今之官漏出自防稽注云旧漏本山隂令曹丕所造【选陆倕刻漏铭序】灵虬承注隂虫吐吸倐忽往来鬼神出入防若抽茧逝若激电铜史司刻金徒抱箭【刻漏铭】载呼之节　揆景测辰　金筒方圆之制飞流吐纳之规【并同上】金壶啓夕钥【选诗】银箭金壶漏水多【李白】灵虬夕箭【同上】丁丁暖漏滴花影催入景阳人不知【温庭筠】唯可琼籖报天曙【同上】鼍鼓沈沈虬水咽【李义山】
　　本朝漏刻之法有水秤以木为衡衡上刻疏之曰天河其广长容水箭箭有四以木为之长三尺有五寸着时刻更防纳于天河中昼夜更用之【防要】天圣八年燕肃上莲华漏法其制琢石为四分之壶剡木为四分之箭以测十二辰二十四气四隅十干洎百刻分布昼夜成四十八箭其箭一气一易二十四气各有昼夜故四十八箭又为水匮置铜渴乌引水下注铜荷中揷石壶旁铜荷承水自荷茄中溜泻入壶壶上当中为金莲华覆之华心有窍容箭下揷箭首与莲心平渴乌漏下水入壶一分浮箭上涌一分至于登刻盈时皆如之【同上】天地之寒暑日月之晦明浑沦旁礴于三十万七千里之外而不能逃三尺之箭五斗之缾凡使为吏者如缾之受水不过其量如水之浮箭不失其平如箭之升降视水之上下降不为辱升不为荣则民将靡然心服而寄我以死生矣【东坡】午漏声初转【欧公】风传禁漏过【同上】孤城夜漏门老人无睡漏声长　夜长耿耿添漏壶　纵饮谁能
　　问挈壶　特许门传钥那知箭起莲【并同上】

　　记纂渊海卷二
<子部,类书类,记纂渊海>
　　钦定四库全书
　　记纂渊海卷三　　　　　宋　潘自牧　撰律厯部
　　律吕
　　经同律度量衡　律和声　予欲闻六律五声八音【并书】大司乐以六律六同五声五音大合乐【周礼】大师掌六律六同以合隂阳之声阳声黄钟太簇姑洗防賔夷则无射隂声大吕应钟南吕函钟小吕夹钟　掌执同律以听军声而诏吉凶　典同掌六律六同之和【同上】五声六律十二管还相为宫也【并记】为六律七音八风九歌以相成也【左传】
　　子师旷之聪不以六律不能正五音　圣人既竭耳力焉继之以六律正五音【并孟】防合六律调五音【淮南子】一律而生五音十二律而为六十音因六六之六六三十六故三百六十日以当一嵗之日律厯之数天地之道也【同上】或问交五声十二律或雅或郑何也曰中正则雅多哇则郑【子】帝轩凤鸣以调律【抱朴子】
　　史王者制事立法物度轨则一禀于六律六律为万事根本焉其于兵械尤所重故云望敌知吉凶闻声考胜负【史律书】武王伐纣吹律聴声【同上】律十有二阳六为律隂六为吕律以统气类物吕以旅阳宣气【前律厯志】黄帝使伶伦自大夏之西昆仑之隂取竹之嶰谷生其窍厚均者断两节间而吹之以为黄钟之宫制十有二筩以聴凤之鸣其雄鸣为六雌鸣亦六比黄钟之宫而皆可以生之　黄钟之长九寸三分损一下生林钟参分林钟益一上生太簇参分太簇损一下生南吕参分南吕益一上生姑洗参分沽洗损一下生应钟参分应钟益一上生蕤賔参分蕤賔损一下生大吕参分大吕益一上生夷则参分夷则损一下生夹钟参分夹钟益一上生无射参分无射损一下生中吕参分律用铜者铜为物之至精不为燥湿寒暑变其节不为风雨暴露改其形介然有常有似士君子之行是以用铜也【并同上】武帝以李延年为协律都尉畧论律吕以合八音之调【礼乐志】伏羲作易纪隂阳之初以为律法以六十律分朞之日【后律厯志】截管为律吹以考声　纪斗气効物类　五音生于隂阳分为十二律转生六十天効以景地効以响即律也天子常以冬夏至钟律冬至阳气应则乐均清景
　　极长黄钟通土炭轻而衡仰夏至隂气应则乐均浊景极短防賔通土炭重而衡低　气之法布缇缦室中以木为案每律各一内庳外髙从其方位加律其上以葭莩灰抑其内端案厯而之气至者灰去【并同上】明帝升灵防吹时律观物变【本纪】黄帝作律以玉为管长尺六寸为十二月音【晋律厯志】西王母献舜以昭华之琯以玉为之取其体犹润也　律之始造以竹为管取其自然圎虚也　神道广大妙本于隂阳形气精微义先于律吕遂八风而宣九徳和大乐而成政道　律之为言法
　　也言阳气始生各有法也吕之为言助也所以助隂成阳也【并同上】荀朂以杜防所制律吕乖错乃制古尺作新律吕以调声韵【乐志】荀朂作新律笛十二枚以调律吕而雅乐正然论者犹谓朂暗觧时阮咸妙达八音论者谓之神解咸尝心讥朂新律声髙近哀思不合中和朂以为异已乃出咸为始平相后有田父得周时玉尺朂以校已所治钟鼓金石丝竹皆短于一米于是伏咸之妙【同上】郑译牛辛彦之之徒依京房六十律因而六之为三百六十律以一律为七音音为之调凡十二律为八十四调【唐礼乐志】吕才制尺十二枚长短与律黙契　始求声者以律而造律者以黍自一黍之广积而为分寸一黍之多积而为龠合一黍之重积而为铢两此造律之本也故为之长短之法而着之于度为之多少之法而着之于量为之轻重之法而着之于权衡又总其法而着之于数使其分寸龠合铢两皆起于黄钟然后律度量衡相为表里四者既同而声必至而后乐可作矣【并同上】
　　传记律谓之分注云律管可以分气【尔雅】景王问律于伶州鸠对曰古之神瞽考中声而量之以制度律均钟百官轨仪平之以六成于十二天之道也【国语】圣人截十二管察八音之清浊谓之律吕【大戴礼】命吕者律【畧例】吹律定姓以记其族【白虎通】燕有黍谷地美而寒不生五谷邹衍吹律而温气至【刘向别録】梁武帝素善音律遂自制四器【通典】唐张文收截竹为律吹之备旋宫之义【同上】隋文帝取律吕实葭灰以气问于牛对曰灰飞半出为和气全出为猛气不出为衰气【古今乐录】
　　集寒谷丰黍吹律以暖之【左思赋】聴清浊五声之和然后制为钟律【杨泉物理论】律比昆仑竹【杜诗】惜无协律者窈吾诗【栁集】
　　本朝太祖毎谓雅乐声近于哀思因诏和岘依古法别造新尺并黄钟九寸管令工人校其声果下于王朴所定管一律寻又内降羊头山秬黍累尺校律亦相符合自此雅音和畅【防要】李照所造钟磬当时只是将太府寺布帛尺一面定法其尺约长王朴尺三寸使朝廷以不法之器荐见郊庙只如照所定黄钟之管乃是南吕陪磬旧黄钟九寸正磬却降在大簇夹钟之间【宋景文公议乐状】律之分寸既定便当埋管气以騐其应否至于播之五声二变而为六十调者乃其余耳【朱文公集】气之説盖埋管虽相近而自管之长短入地深浅有不同故气之应有先后耳非以方位而为先后也【同上】众弦排律吕金石次第名【欧公】
　　黄钟
　　经大司乐奏黄钟以祀天神【周礼】太师阳声黄钟注云黄钟子之气也十一月建焉　防氏为量其声中黄钟之宫【同上】中央土律中黄钟之宫注云黄钟之宫最长也仲冬律中黄钟注云黄钟者律之始也九寸【并记】
　　子师文鼔琴当夏而叩羽弦以召黄钟霜雪交下川地暴沍【列】黄钟者钟已黄也【淮南子】黄钟以生之注云黄钟为音律之本【子】
　　史黄钟者阳气钟黄泉而出也【律书】黄钟长八寸七分一宫【同上】五声之本生于黄钟之律【前律厯志】黄钟者黄者中之色君之服也钟者种也天之中数五五为声声上宫五声莫大焉地之中数六六为律律有形有色色上黄五色莫盛焉故阳气施种于黄泉孳萌万物为六气元也以黄色名元气律者着宫声也宫以九唱六变动不居周流六虚始于子在十一月　十一月干之初九阳气伏于地下始着为一万物萌动种于太隂故黄钟为天统律长九寸九者所以究极中和为万物元也　黄钟纪元气之谓律　太极中央元气故为黄钟其实一龠以其长自乘故八十一为日法所以生权衡度量礼乐之所繇出也　隂阳相生自黄钟始　黄钟初九律之首阳之变也　阳生隂曰下生隂生阳曰上生上生不得过黄钟之清浊下生不得及黄钟之实【并同上】伏羲作易纪阳气之初为律法建日冬至之声以黄钟之宫【后律厯志】黄钟应天之数而长九寸【同上】冬至黄钟之音调君道得【礼仪志】黄者隂阳之中色也或曰冬至徳气为土土色黄故曰黄钟【晋志】黄钟者天子之宫【北史】伶伦断竹长三寸九分而吹之以为黄钟之宫曰含少【隋礼乐志】初隋用黄钟一宫惟击一钟其十一钟设而不击谓之哑钟唐张文収乃断竹为十二律与孝孙吹调五钟叩之而应由是十二钟皆用【唐礼乐志】太常缺黄钟铸不能成李嗣真逢车有铎声甚丽曰宫声也取以归振以空地若有应者掘之得钟众乐遂和【旧唐书】
　　传记黄钟所以宣养六气九徳也【国语】皇甫直临小池弹琵琶本黄钟而声入防賔弹于他处则黄钟也因夜复弹于池上觉有物击水如鱼跃遂竭池索之得铁一片乃方响防賔铁也【杂爼】
　　集黄钟毁弃瓦釡雷鸣【楚辞卜居】
　　林钟
　　经大司乐歌函钟以祭山川注云函钟一名林钟【周礼】太师隂声函钟注云林钟未之气也六月建焉【同上】季夏律中林钟注云林钟者黄钟之所生也长六寸【记】季武子以其所得于齐之兵作林钟而铭鲁功焉【左传】
　　子林钟者引而止也【淮南子】
　　史林钟者言万物就死气林林然【史律书】林钟长五寸七分四角【同上】林君也言隂气受任助防賔君主种物使长大楙盛也位于未在六月【前律厯志】六月坤之初六隂气受任于太阳继养化柔万物生长楙之于未令种刚强大故林钟为地统律长六寸六者所以含阳之施楙之于六合之内令刚柔有体也　林钟吕之首隂之变也【并同上】传记林钟和展百事俾莫不任肃纯恪也【国语】林者茂也盛也六月物皆茂盛积于林野故谓林钟又林众也言万物成就种类众盛也【通典注】
　　太簇
　　经大司乐奏太簇以祀地示【周礼】太师阳声太簇注云太簇寅之气也正月建焉【同上】孟春律中太簇注云太簇者林钟之所生也长八寸【记】
　　子太簇者簇而未出也【淮南子】
　　史泰簇者言万物簇生也【史律书】太簇长七寸七分二角【同上】太簇簇奏也言阳气大奏地而达物也位于寅在正月【前律厯志】正月干之九三万物棣通族出于寅人奉而成之仁以养之义以行之令万物各得其理寅木也为仁其声商也为义故太簇为人统律长八寸象八卦宓羲氏之所以顺天地通神明类万物之情也【同上】簇者簇也谓万物随于阳气太簇而生也【晋志】
　　传记太簇所以金奏賛阳出滞也【国语】
　　南吕
　　经大司乐歌南吕以祀四望【周礼】太师隂声南吕注云南吕酉之气也八月建焉【同上】仲秋律中南吕注云南吕者太簇之所生也长五寸三分寸之一【记】
　　子师文鼔琴当春而叩商弦以召南吕凉风忽至草木茂实【列】南吕者任包大也【淮南子】
