<!-- { "loadSidebar": true } -->
　　史骑刼攻即墨田单用牛千头刃其前结火其尾穿城而出牛燕师夜大惊所触皆死燕师大败遂收齐城【史记】丙吉问牛喘　龚遂使民卖剑买牛卖刀买犊【西汉书】汉光武初起骑牛杀新野尉乃得马　刘寛尝行有人失牛者乃就寛车中认之寛无所言有顷认者得牛而送还叩头而谢寛曰物有相类事容脱误幸劳见归何为谢之【后汉书】蒋琰曽梦牛头流血问于赵直直曰牛角及口公字也血者事明也梦吉矣【蜀志】羊篇祜之侄也歴官清慎有私牛于官舍产犊及还而留之　郭舒尝有乡人盗食舒牛事觉来谢舒曰卿饥所以食牛耳余肉可共啖之　王济性豪侈王恺有牛名八百里駮尝莹其蹄角济请以钱千万与牛对射而赌之济一发破的因趣左右探心作炙一啖而去【晋书】禇彦回父湛之有牛坠井湛之率左右营救彦回下帘不视　顾宪之为建康令有盗牛者与本主争牛宪之乃令解牛任其所去牛径还本宅盗者伏其罪【宋书】牛宏有弟曰弼尝因醉射杀宏车牛还宅其妻曰叔射杀牛矣宏闻之无所怪【隋书】传记牛经自戚传百里奚汉世河西薛公得其书至魏世髙堂生传晋高祖宣皇帝后王恺秘其书【相牛经】使乌获疾引牛尾絶力殚而牛不行逆也使五尺竖子引其绻而恣所之顺也【吕氏春秋】尧让天下于许由由逃之巢父闻而洗耳于池滨樊仲父牵牛饮之见巢父洗耳乃驱牛而还耻令牛饮其下流【逸士传】秦穆公见百里奚牛肥问何以致也对曰臣饮食以时使之不以暴有险先后之以身是以肥也【説】秦李氷为蜀守江神嵗取童女二人为妇氷自以其女与神为婚径至神祠厉声责之因忽不见良久有两苍牛鬭于岸旁有顷氷还流汗谓官属曰南向腰中正白者我绶也主簿刺杀北面者江神遂死【风俗通】民有牛暴管宁田者宁为牵着凉处自饮食还牛主主得牛大慙【高士传】天竺僧养一防牛日得乳三升有一人乞乳牛曰我前身为奴偷汝食今生以乳偿之所给有限不可得也【宣验记】
　　集若知牛乎牛之为物魁形巨首垂耳抱角毛革疎厚牟然而鸣黄钟满脰抵触隆曦日耕百畆往来修直植乃禾黍自种自敛服箱以走输入官仓已不适口冨穷饱饥功用不有防泥蹷块常在草野人不慙愧利满天下皮角见用肩尻莫保或穿缄縢或实爼豆【栁子厚牛赋】本朝牛生天地间益物用最大其功配坤元彖爻参众卦血毛类上帝贮飨景福介宗庙及宾客百礼无不在引来刺中田粒食烝民赖服箱走四方竭力任重载【司马公】千里烟草緑连山新雨足老牛抱朝饥向山影觳犊儿狂走先过浦却立长鸣待其母母子为人实仓
　　廪汝饱不慙人愧汝【陈去非】老子倾囊得万钱石帆山下买乌犍牧童避雨归来晩一笛春风草满川【陆放翁】
　　羊
　　经羝羊触藩羸其角　兊为羊【易】召南之国化文王之政在位皆节俭正直徳如羔羊也　谁谓尔无羊三百维羣　尔羊来思其角濈濈　牂羊羵首【诗】羊人掌羊牲【周礼】羊曰柔毛　羊泠毛而毳羶【礼】华元杀羊食士其御羊斟不与及战曰畴昔之羊子为政今日之事我为政与入郑师故败【左传】子贡欲去告朔之饩羊子曰赐也尔爱其羊我爱其礼　其父攘羊而子证之【论语】
　　子大道以多岐亡羊【列子】善养生者如牧羊然视其后者而鞭之【庄子】仲尼为鲁司冦沈犹氏不敢朝饮其羊【荀子】齐庄公之臣王国卑与中里檄者讼三年狱不决使二子共一羊盟齐之社读王国卑之辞已尽中里檄之辞未半祭羊起而触中里檄齐人以为有神验【墨子】羊质而虎皮见草而悦见豺而战【扬子】
　　史左慈有神术曹操欲杀之慈却入壁中不知所在后人逢慈于阳城山头因复逐之慈乃走入羊羣操知不可得令就羊中告之曰不复相杀本试君术耳忽一老羝屈前膝人立言曰遽如许追者欲执之于是羣羊数百皆化为羝并屈膝人立言曰遽如许遂莫知所取焉【后汉书】
　　传记羊祥也象四足角尾之形【説文】羊一名髯须主簿【古今注】季栢子穿井获土缶其中有羊【国语】鲁哀公穿井得一玉羊焉孔子见曰水之精为玉土之精为羊此羊肝土也公使杀之视肝即土矣【韩诗外传】甄宇号瘦羊博士【见猎日类】黄初平叱白石成羊【见牧类】卫玠少时乘白羊车入市观者咸曰谁家璧人【别传】宗定伯夜行忽逢一鬼相与为侣问鬼曰鬼何所畏曰唯不喜人唾既至宛便担鬼着头上径诣宛市化为羊恐其变亟唾之卖之得钱千五百时人谓宗定伯卖鬼得千五百【搜神记】
　　本朝剪毛胡羊大如马　宜畜使汝羊如【东坡】春风饱识大官羊　细肋柔毛饱卧沙烦公遣骑送寒家忍令无罪充庖宰留与儿童驾小车　至今风低草见白石　士或不价五羖皮【山谷】
　　犬
　　经艮为狗【易】西旅底贡獒【书】无使尨也吠　卢令令【诗】犬赤股而躁臊【周礼】効犬者左牵之　犬曰羮献　敝盖不弃为埋狗也【礼】晋侯饮赵盾酒伏甲将攻之其右提弥明扶以下公嗾夫獒焉明搏而杀之盾曰弃人用犬虽猛何为　国人逐瘈狗瘈狗入于华臣氏　叔孙婼如晋吏人请其吠犬弗与及将归杀而与之食　国狗之瘈无不噬也【左传】灵公食赵盾公曰闻子利剑以示我弥明曰何故拔劒于君所盾知之躇阶而走公有周狗谓之獒亦躇阶从之弥明逆而踆之絶颔赵盾顾曰君之獒犹不如臣之獒也【公羊传】
　　子杨朱之弟曰布衣素衣而出缁衣而反其狗迎而吠杨布怒杨朱曰向者使汝狗白而往黒而来岂能无怪哉【列子】徐无鬼见魏文侯曰吾相狗也下之质执饱而止是狸徳也中之质若视日上之质若亡其一【庄子】康衢长者字童曰善字犬曰善噬賔客不过门三年始改之賔客复往【尹文子】猘狗不自投于河【淮南子】
　　史范蠡遗大夫种书狡兔死走狗烹　范雎説秦昭王曰夫以秦而治诸侯譬犹纵韩卢而抟蹇兔也　高祖诏齐捕蒯通通至上曰若教淮隂侯反乎对曰跖狗吠尧尧非不仁犬固吠非其主【史记】岑熈为魏郡太守舆人歌之曰吠狗不惊足下生　灵帝于西园弄狗着进贤冠带绶【后汉书】昌邑王弄狗冠方山冠龚遂曰王之左右皆狗而冠【续汉书】杜预有瘿疾初攻吴吴人惮其智以瓠系狗颈而示之预恨之及平吴尽杀其狗【晋书】张彪败后唯常所养一狗在彪左右及彪被害黄仓皥叫寃转血中【隋书】
　　传记狗四尺为獒【尔雅】犬狗之有悬蹄者也　尨犬之多毛者也　狗叩也叩气吠以守也【説文】卢韩良犬也促【音鹊】宋良犬也逐虎犬也【字林】殷虞晋獒楚茹黄韩卢宋鹊并犬属【广雅】狗斗精之所生也【宋均注】高辛氏时犬戎为乱帝曰有讨之者妻以美女帝之狗名槃瓠亡三月而杀犬戎以其首来帝以女妻之生男为狗生女为美人封为狗氏国【中记】晏子短使楚楚人为门于大门侧延晏子晏子曰使狗国者从狗门入今使楚不当从此门入【晏子春秋】荆王得茹黄之狗以畋云梦【吕氏春秋】一犬吠形百犬吠声【潜文论】陆机有犬名黄耳机羇官京师久无家问戯问犬曰汝能赍书驰还取消息不犬喜摇尾作声应之机试为书盛以竹筒系之犬颈犬径至机家口衔竹筒作声示人机家开筒取书作答内竹筒中复系犬颈仍驰还洛【述异记】防稽张然滞役不归妇与奴私通然养一狗名曰乌龙后归奴与妇谋杀然狗注晴防唇视奴然呼乌龙狗即应声荡奴奴失刀伏然取刀杀奴【续搜神记】集猛犬狺狺而迎吠兮关梁闭而不通【楚辞】毛逾紫艳光双眉如白璧时频伸而振迅若应龙之腾掷爪类刀戈牙如剑防【贾岱宗】足悬钩爪口含表牙首类骧螭尾如腾蛇势似凌青云目若泉中星转视流光采曜赤精【付】本朝乌啄本海幸我为之主食余已瓠肥终不忧鼎爼昼驯识宾客夜悍为门戸知我当北还掉尾喜欲舞跳踉趂僮仆吐舌喘汗雨长桥不肯蹑径渡清深浦拍浮似鹅鸭登岸剧虓虎盗牛亦小疵鞭防当贯汝再拜主谢恩天不遣言语何当寄家书黄耳定乃祖【东坡】
　　豕
　　经豮豕之牙吉　睽孤见豕负涂　羸豕孚蹢躅　坎为豕【易】一发五豝一发五豵　有豕白蹢【诗】豕望视而交睷腥【周礼】豕曰刚鬛豚曰腯肥　天子以彘尝麦【礼记】齐侯田于具丘见大豕从者曰公子彭生也公怒射之豕人立而啼　昔有仍氏生女后防取之生伯石实有豕心谓之封豕　卫灵公为夫人南子召宋朝太子过宋野人歌之曰既定尔娄猪盍归吾艾豭【左传】
　　子阳货阚孔子之亡也而馈孔子烝豚【孟子】孔子穷于陈蔡之间子路享豕孔子不问肉所从来而食之【墨子】朔人献燕昭王以大豕曰今年百二十矣人谓豕仙王命冡宰养六十五年其重千钧燕相谓王奚不飨之王乃命宰夫膳之夕见梦于燕相曰造化劳我以豕形食我以人秽吾患其生久矣仗君之灵得化吾生【蒋子】祝宗人端以临牢防説彘曰汝奚恶死吾将三月牺汝七日戒三日斋借白茅加汝肩尻乎雕爼之上则汝为之乎为彘谋曰不如食以糟糠而错之牢防之中【庄子】
　　史子路好勇冠雄鸡佩豭豚【史记】郅都从景帝入上林贾姬在厠野彘入厠上欲自持兵救都谏之乃止　窦太后好老子书召袁固问固曰此家人言耳太后怒使固下圈击豕【汉书】朱穆尝养猪有病使人卖之语之云当自告买者言病也卖猪者售不言病且直过多穆怪之赍半直以还【后汉】挹娄国其俗好养猪食其肉衣其皮冬以猪膏涂身【魏志】愍懐太子尝従帝观豕牢言于帝曰豕甚肥何不杀以享士而使久费五谷帝拊其背曰此儿当兴我家【晋书】陆逞累除京兆尹郡界有豕生数子经旬而死其家又有豮豕遂乳养之时以逞仁政所致【北史】传记燕朝鲜之间谓之豭关东谓之彘或谓之豕吴楚谓之豨其子或谓之豚或谓之貕吴杨之间谓之猪【方言】猪一名参军【古今注】朱浮与彭宠书曰往时辽东有豕生子白头异而献之行至河东羣豕皆白懐慙而还若以子功论于朝廷则辽东豕也【东观汉记】
　　集禀太隂之沈精标羣形于质体肥腯而洪茂长无心以逰逸资豢养于人主虽无爵而有秩【袁俶文】刚鬛之族号曰豪狶毛如鑚锥中有激矢【山海经圗賛】
　　本朝嘴长毛短浅含臕久向山中食药苗蒸处已将蕉叶褁熟时兼用杏浆浇红鲜雅称金盘饤软熟真堪玉筋挑若把毡根来比并毡根自合吃藤条【仇池笔记】
　　猫
　　经有猫有虎【诗】迎猫为其食田防也【礼】
　　子使牛捕防不如猫性之捷【尹文子】
　　史高宗废王后立武后良娣骂曰愿得一日为猫阿武为防吾扼其喉以报今日即足矣武后闻之不恱约六宫不许畜猫　朱泚军中有猫乳防者泚献之为祥崔祐甫独不贺曰礼云迎猫为其食田防也以其除害故列祀典今反乳之是谓失常故不敢贺【唐书】
　　传记猫目睛旦暮圎及午竖敛如綖其鼻端常冷唯夏至一日暖俗言猫洗面过耳则客至一名贵一名乌圚【杂爼】
　　集司徒北平王家猫有生子同日者其一母死焉有二子饮于死母母且死其鸣咿咿其一方乳其子若闻之起而若听之走而若救之衔其一置其栖又往如之反而乳之若其子然噫亦异之大者夫猫畜也非性于仁义者也其感于所畜者乎【韩文】
