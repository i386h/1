<!-- { "loadSidebar": true } -->
　　传记骐骥盛壮之时一日而驰千里至其衰老驽马先之【战国防互入事必有极】犹渴而穿井临难而铸兵虽疾从而不及也【説苑杂言篇互入逺水不救近火】尺水不能却箫丘之热【意林】集孰江河之可涸【楚辞】譬犹疾疚弥年而欲一丸销之【选诗集序】沈寒凝海不能结风烈火流金不能焚景【选连珠】鞭长不及马腹风末不举鸿毛【朱敬则宋武论】譬如心中疾箴石非所砭【韩集】猎客张兎罝不能挂龙虎【李太白集】短线无长缝月中有桂树无翼难上天海底有骊珠下隔万丈渊【并唐文粹】辘轳无绳井百尺【卢仝诗】索过风于前林求往梦于既寤不可及也【穆元同徳寺防集序】
　　本朝疾风无末势【陈后山】
　　心至力不及
　　子譬犹好声色而无耳目也【荀子王伯】临河羡鱼而无网罟【抱朴子释滞篇】
　　传记犹鸿鹄之无羽翼也虽有千里之望不能致其意之欲至【説苑尊贤】
　　集潢污之水愿朝宗而每竭驽蹇之乘希沃若而中疲【谢晖】首燕徒有心局歩何由骋【梁刘孝绰诗】我欲横天无羽翰【孟东野】时危思报主衰谢不能休　致君时已晩懐古意空存【并杜诗】喑人食太牢信知其味而不能形于言【刘賔客】虚逢好阳艳其柰苦昬懜【元微之互入事与愿违】遥看云路心空在【同上】
　　本朝巧舞苦短袖【东坡诗】
　　逺水不救近火
　　子庄周贫往贷粟于监河侯侯曰诺我将得邑金贷子二百金可乎庄周忿然作色对曰昨来有中道而呼者周顾视车辙中有鲋鱼周曰激西江之水而迎子可乎【庄子外物】失火而取水于海水虽多火必不灭矣逺水不救近火也【韩非子】焦喉之渴遥指沧海　指氷室不能起暍死之热望炎冶不能止噤冻之寒　大厦既燔而运水于沧海此无及也【并抱朴子】穿井而救火则熛飏栋焚矣凿舟而拯溺则葬江鱼之腹中矣【刘子】
　　史周诗曰俟河之清人夀防何【左襄八年】及溺呼船【吴志】譬如火发于家安能候逺水乎【通鉴唐昭宗】
　　传记犹渴而穿井临难而后铸兵虽疾从而不及也【説苑杂言篇互入力所不及】
　　集桃实千年非易得【骆賔王】
　　本朝不应逺水救近渴【陈后山】
　　刮毛背
　　集猎人箭底求伤鴈钓戸竿头乞活鱼【王建】
　　本朝刮毛背上何时得成毡　枯松强钻膏槁竹欲沥汁【并东坡诗】
　　两穷相值
　　子泉涸鱼相与处于陆相呴以湿相濡以沫【荘子大宗师】假谷于夷齐之门告寒于黔娄之家所得者不过橡梁緼褐必无太牢狐裘矣【抱朴子袪惑】
　　史自屈原沉汨罗后百有余年汉有贾生为长沙王太傅过湘水投书以吊屈原【史记屈平传】
　　本朝枯松强钻膏槁竹欲沥汁两穷相值遇相哀莫相济【东坡诗】
　　一失召百非
　　经君子恶居下流天下之恶皆归焉【语子张】
　　史去栁叶百歩而射之百发而百中之不以善息少焉气衰力倦弓拨矢钩一发不中者百发尽息【史记周本传】下流之人众毁所归【西汉杨恽传】贫下未易居上流多谤议【西汉司马迁传互入处非其地】
　　自为成败
　　经心以体全亦以体伤【记缁衣】
　　子赵孟之所贵赵孟能贱之【孟子】水能载舟亦能覆舟【荀子】史自我得之自我失之亦复何恨【通鉴梁武帝纪】侯自我得之自我捐之无所恨【前汉田蚡传】夫水能浮草木亦能沉之地能生万物亦能杀之江海能下谿谷亦能朝之圣人能従众亦能使之【后汉赵晔呉越春秋】
　　集淮隂之祸寃在神理通説且拒豨谋寜起堂堂萧公实曰知己给致钟室胡寜忍此【吕和叔文】
　　相时处事
　　经有其礼而无其财君子弗行也有其财而无其时君子弗行也【记檀弓下】
　　子为可为于可为之时则从为不可为于不可为之时则凶【扬子】在夷貉则引之倚门墙则麾之【扬子修身】世治则以义卫身世乱则以身卫义【文中子】
　　史陆贾曰马上得之寜可马上治之乎【西汉书】孔子对叶公以来逺哀公以临人景公以节礼非其不同所急异务也【通鉴汉质纪】礼敎荣辱以加君子化其情也桎梏鞭扑以加小人化其形也【通鉴汉献纪】崔郾为广州刺史治以寛经月不笞一人及涖鄂州严法峻诛不贷【唐书】天下未定则专取其才不考其行防乱既平则非才行兼备不可用也【通鉴唐太宗】栁仲郢为京兆尹政号严明后出为河南尹以寛惠为政或言不类答曰辇毂之下先弹压郡邑之治本惠养【唐书互入政事】
　　集理在将顺怡然而奉旨事当正色偘然而犯鳞【唐文粹】君子救时虽切必相时度力以致其用不可则静而镇之以道训服【司空表圣集】
　　本朝人臣纳説于君因其既厌而止之则易为力迎其方鋭而折之则难为功【东坡代张方平谏用兵书】
　　明知故犯
　　子恶辱而居不仁是犹恶湿而居下也【孟子互入自相背驰】恶死亡而乐不仁是犹恶醉而强酒【孟子互入自相背驰】
　　史宗曰是子恶贤嫉能举无比者裴士淹曰陛下诚知之何任之久耶帝黙不应【新唐书李林甫传】中宗亲遭母后之难而躬自蹈之【唐史中宗赞】吉顼曰合水土为泥有争乎太后曰无之又曰分半为佛半为天尊有争乎曰有争矣顼顿首曰宗室外戚各当其分则天下安今太子已立而外戚犹为王此陛下驱之使他日必争两不得安也太后曰朕亦知之然业如是不可如何【通鉴唐武后】右补阙辛替否上防曰口説不如身逢耳闻不如目覩且陛下与太子当韦氏用事之时日夕忧危切齿于羣凶今幸而除之乃不改其所为臣恐复有切齿于陛下者也【通鉴唐宗】杨国忠谓客曰吾本寒家一旦縁椒房至此未知税驾之所然念终不能致令名不如且极乐耳【同上】传记文君眉色不加黛饰脸若芙蓉长卿素有消渴疾作美人赋自刺卒以此疾死【西京杂记互入耽好】
　　集睹前车之倾覆而不改其辙迹【选六代论】小虫水草楂棃橘柚苦咸酸辛虽蜇吻裂鼻缩舌澁齿而咸有笃好之者【栁文序】是悔其覆车不易前辙之失【唐文粹】
　　本朝唐王涯自以留心太经久矣乃有甘露之变【文宗时】且太惟以进退消息为説涯知其説而不能行何也【鸣道集】此孟子所谓知兄臂之不可紾而姑劝以徐知隣鸡之不可攘而月取其一【东坡】法明禁之而人明犯之是不有天子之法也【老泉】
　　自纳败阙
　　子犹伛偻而好升髙也指其顶者愈众【荀子效儒】
　　史适足以发笑而自防耳【司马迁传】智伯曰吾乃今知水可以亡人国也襄子夜使人决水灌智伯军军乱杀智伯【通鉴互入因言取祸】李吉甫言天下已太平陛下宜为乐上谓左右曰吉甫专为悦媚【通鉴唐宪宗】太后习猫使与鹦鹉共处出示百官传观未遍猫饥搏鹦鹉食之太后甚慙【通鉴唐武后】卢藏用隐终南山晩乃狥权利司马承正召至阙下藏用指南山曰此中大有佳处承正徐曰仕宦之捷径耳藏用慙【新唐书本传互入识者所窥】
　　传记谢以八万当苻坚百万之众其势不敌若苻坚逼肥水而陈必保万全惟麾军却退众乱不能止故败世谓谢能走苻坚者此耳【孔氏杂説】
　　集虎见驴鸣大骇然往来视之觉无异能益习其声稍近驴怒蹄之虎曰技止此耳因断其喉尽其肉乃去噫形之厖也类有徳声之宏也类有能向不出其技虎虽猛疑畏卒不敢取今若是焉悲夫【栁子厚黔之驴】
　　本朝譬如一物十焉吾举其一而人不知吾之不知其九也歴数之至于九而不知其一不如举一之不可测也而况乎不至于九也【老苏集互入巧反成拙】
　　临危抱佛
　　经既输尔载将伯助予【诗正月注言国危而求贤者已晩矣】将恐将惧惟予与女将安将乐女转弃予将恐将惧寘予于懐将安将乐弃予如遗【诗小雅谷风】
　　史越子使后庸来聘且言邾田封于骀上【欲使鲁还邾田封境至骀上】于平阳三子皆从【季康子叔孙文子孟武伯皆従后庸盟】康子【耻従蛮夷盟】言及子贡【思子贡】曰若在此吾不及此失【不及与越盟】武伯曰然何不召曰固将召之文子曰他日请念【言季孙不能用子贡临难而思之左哀二十七年互入因事思人】公曰吾不能早用子今急而求子是寡人之过也【左僖三十年】人穷则反本故劳苦倦极未尝不呼天地疾痛惨怛未尝不呼父母也【史屈原传】寛则宠名誉之人急则用介胄之士【史韩非传】孔融为贼管亥所围遣太史慈求救于刘徳刘徳曰孔北海乃复知天下有徳耶【东汉孔融传】李克用曰当阽危之时托为股肱伊吕及既安之后则心膂视为土芥寇雠【通鉴僖宗纪】黄巢北趋襄阳刘巨容拒之大破贼众或劝巨容穷追贼可尽也巨容曰国家喜负人有急则抚存将士不爱官赏事寜则弃之或更得罪不若留贼以为富贵之众乃止【通鉴唐僖宗】饥则为用饱则飏去【魏志】
　　传记饥则附人饱则髙飞【十六国载记】
　　集计穷然后赛后赛竟何恩【元防之集】临老抱佛脚教妻读黄经【唐文粹】
　　献豕辽东
　　史辽东有豕生子白头异而献之至河东见羣豕皆白懐慙而还若以子之功论于朝廷则为辽东豕也【后汉朱浮传互入闻见浅狭】
　　集楚翠丹质在荆南以多慙辽东白头望河东而载恧【刘賔客集】
　　本朝雕琢肝脾欲报公还如献豕过河东【僧参寥子诗】
　　有意对无意
　　子孔子相鲁齐人患其将霸欲败其政乃选好女子八十人衣以文饰而舞容玑及文马四十以遗鲁君鲁君观之终日怠于政事三日不听国政孔子遂行【家语】以瓦抠者巧以黄金抠者惽【列子黄帝篇】以瓦注者巧以金注者惽【荘子逹生】有情于誉饱虽惠而非徳无情于伤辱虽获毁而无憾【刘子去情】
　　史刘棻从雄学竒字雄不知情【顔师古曰古文之异者不知献符命之事也棻乃刘歆之子初莽以符命自立即位之后欲絶其原以神前事棻后献之投棻四裔西汉扬雄传】李广见草中石以为虎而射之中石没矢视之石也他日射之终不能入【西汉李广传】蔡裔有勇气声若雷震尝见三盗入室裔拊床一呼而盗俱殒【晋书互入勇敢】邹湛对武帝曰猛兽在田荷戈而出凡人能之蜂虿作于懐袖勇夫为之惊愕出于意外故也【晋书】
　　传记楚熊渠子夜行见寝石以为伏虎弯弓而射之没金饮羽下视知其石也因复射之矢摧无迹【韩诗外传】园中有木其端有蝉蝉悲鸣饮露不知螳蜋在其后曲跗欲取其蝉而螳蜋不知黄雀在其后延颈欲啄之然黄雀又不知臣操弹丸在其下皆务前不顾后患【刘向説苑互入贪迷】本朝人能碎千金之璧而不能无失声于破釜能搏猛虎而不能无变色于蜂虿【东坡黠防赋】泰山覆于前而色不变麋鹿兴于左而目不瞬【老泉】
　　不成恩惠
　　子投钩分财投防分马得美者不知所以徳【慎子】媒誉人而受誉者不以为徳臣虏强饭而防饱者不以为惠【刘子去情篇】
　　集若自有声名又托形势此乃市道之事又何足贵乎【韩文荐侯喜状】见危者已坠而欲援观鬬者将死而方救【皮日休互入市恩】
　　本朝譬如佣力之人计工而受直虽与之千万岂知徳其主哉【老泉文】
　　无鏬可入
　　子吾不见震风之能动聋聩也【扬子问明】
