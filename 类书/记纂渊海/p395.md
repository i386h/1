<!-- { "loadSidebar": true } -->
　　集南州之炎徳兮丽桂树之冬荣【楚辞】桂树藂生兮山之幽偃蹇连踡兮枝相樛攀援桂枝兮聊淹留　南州实炎德桂树凌寒山【谢灵运】岂若琼树枝终嵗正翕赩　安知南山桂緑叶垂芳根青隂亦可托何惜树君园　桂枝日已緑拂雪凌云端　幽桂有芳根　秋风生桂枝【沈休文】赏月延秋桂　有客留攀桂　攀桂仰天髙　斫却月中桂清光应更多　丹桂风霜急　幽佳乃芬芬【韩集】雾密前山桂【栁集】山头老桂吹古香【李贺】未植银宫里宁移玉殿幽枝生无限月花满自然秋【李峤】忽逢幽隐树如见独醒人【于武陵】玉阶桂影秋绰约天风为卷浮云幕婵娟醉眠水晶殿老蟾不守余花落苍苔忽生霜月裔仙芬凄冷真珠萼娟娟石畔为谁妍香雾着人清入膜夜深酹月寒相就荼防却作伤心瘦弄云仙女淡纻衣烟裙不着鸳鸯綉眼中寒香同谁惜冷吟径召梅花魄小蛮为洗玻瓈杯晩来秋瓮葡萄碧【毛泽民】清香一日来天阙水上龙涎不敢香【邓志宏】
　　本朝有客赏芳丛移根自幽谷为表山中趣爱此岩下緑晓露秋晖浮清隂药栏曲更待繁花白邀君寻芳馥植桂比芳操　嵗晩翫幽芳【六一集】鹫峰子落惊前夜
　　蟾窟枝空记昔年破裓山僧怜耿介练裙溪女鬭清妍愿君采缀纫兰佩莫遣孤芳老涧边　天台桂子为谁香倦聴空堦夜防凉　堦前合抱香入云月里仙人亲手植【东坡】国香薫舍先生醉秋叶藏花客子迷【陈去非】氤氲寒岩桂髙韵盖羣馥　凄凉楚山秋樛枝吐金粟浅水映轻明防飚发含蓄　孤根抱寒石【刘屏山】山中緑玉树潇洒向秋深小阁芬防度书帷气欲深披怀清露晓遇赏夕岚隂珍重王孙意天涯泪满襟【朱文公】瀹雪凝酥防嫩黄蔷薇清露染衣裳西风扫尽狂蜂蝶独伴天边桂子香　轻薄西风未辨霜夜揉黄雪作秋光吹残六出犹余四匹似天花更着香【谢无逸】雪花六出剪鹅黄金粟千麸糁露囊　身在广寒银世界觉来帘外木犀风【诚斋】
　　木芙蓉
　　集芙蓉秋霜老【李白】新开寒露丛逺比水边红艳色宁相妬嘉名偶自同采江官渡晚搴木古祠空愿得勤来看无令便逐风　四隅芙蓉花擢艳皆猗猗【韩集】新亭俯朱槛嘉木开芙蓉清香寻风逺缛彩寒露浓潇洒出人世低昂多异容　丽景移寒水秾芳委前轩芰荷谅难比反生此髙原【栁集】莫怪秋无伴醉物水莲开尽木莲开【白乐大】
　　本朝种处雪消春始动开时霜落鴈初过谁栽金菊丛相近织出新畨蜀锦窠　芳菲能几时顔色如自爱鲜鲜弄霜晓袅袅含风态【六一集】千林扫作一畨黄只有芙蓉独自芳唤作拒霜知未称细思却是最宜霜　溪边野芙蓉花水相媚好半看池莲尽独伴霜菊稿　湖上野芙蓉含思愁脉脉娟娟如静女不肯傍阡陌【东坡】水边无数木芙蓉露滴胭脂色未浓正似佳人初醉着强青镜照妆慵【王介甫】浓露湿丹脸西风吹緑裳【陈去非】
　　兰
　　经其臭如兰【易】佩帨茝兰【记】兰有国香人服媚之如是【左传】
　　史袁淑诗曰种忌当门种怀楚莫向楚【南史】
　　传记兰香草也【説文】兰与泽兰相似生水傍紫茎赤节髙四五尺緑叶光润尖长有岐隂小紫花红白黑而香五六月盛佩饰也【本草】芝兰生于深林不以无人而不芳与善人居如入芝兰之室久而不闻其香【家语】
　　集纫秋兰以为佩　余既滋兰之九畹　歩余马于兰皋户服艾以盈要兮谓幽兰其不可佩　兰芷变而不芳【离骚】浴兰汤兮沐芳　沅有芷兮澧有兰　秋兰兮蘼芜罗生兮堂下緑叶兮素华芳菲兮袭予秋兰兮青青緑叶兮紫茎【九歌】光风汜崇兰【招魂】践兰唐【羽猎赋注云兰生唐中也】怀兰英兮把琼若【九思】禀国香于自然【顔思古赋】兰以秋芳【文选】孤兰生幽园众草共芜没虽照春阳晖复悲髙秋月淅沥飞霜早緑艳恐休歇若无秋风吹香气为谁发　谬接瑶华根结根君王池【李白】兰催白露下　猗兰奕叶光【杜诗】清露被皋兰【阮嗣宗】风兰舞幽香【孟迟】兰之猗猗扬扬其香不采而佩于兰何香　迳兰销晩馥【韩集】
　　本朝兰蕙名物本草言之甚详刘次庄云今沅澧所生花在春则黄在秋则紫而春黄不若秋紫之芬馥又黄鲁直云一榦一花而香有余者兰一榦数花而香不足者蕙今按本草所言之兰虽未之识然而云似泽兰则今处处有之可推其类以得之矣蕙则自为之零陵香而尤不难识其与人家所种叶类茅而花有两种如黄说者皆不相似刘说则又词不分明大抵古之所谓香草必其花叶皆香而燥湿不变故可刈而为佩若今之所谓兰蕙则其花虽香而叶乃无气其香虽美而质弱易萎皆非可刈而佩者也【朱文公楚辞辨证】兰臯动芳气　佩兰思洁身　搴兰流水曲　径兰欲谢悲零露【六一集】春兰如美人不采羞自献时闻风露香蓬艾深不见【东坡】兰似君子蕙似士大夫大槩山林十蕙而一兰也离骚曰既滋兰之九畹又植蕙之百畆则知楚人贱蕙而贵兰也【山谷集】秋至百草晦寂寞寒露滋兰臯一以悴芜秽不能治端居念离索无以遗所思愿言托孤根嵗宴以为期【朱文公】雪径偷开浅碧花氷根乱吐小红芽生当桃李春风面名在山林处士家欲吐国香到朝市不容霜节老云霞江蓠蕙圃非吾耦付与骚人定等差【诚斋】
　　蕙
　　传记蕙薫草也生下湿地麻叶而方茎赤花而黒实气如蘼芜可以已疠【本草陈藏器云即苓陵香】
　　集又树蕙之百畆　岂惟纫夫蕙茝　既替余以蕙纕兮又申之以揽茝【离骚】光风转蕙【招魂】窃悲夫蕙华之曽敷兮纷旖旎乎都房何曽华之无实兮从风雨而飞飏以为君独服此蕙兮无异于众芳【九辨】蕙草留芳根【李白】碧蕙捐微芳　宠光蕙叶与多碧【杜诗】
　　本朝蕙本兰之族依然臭味同曽为水仙佩相识楚词中幻色虽非实冥香亦竟空云何起防馥鼻观已先通【东坡】
　　菊
　　经季秋之月菊有黄华【记月令】
　　子日精更生周盈皆一菊也而根茎花实异名或无效者以由不得真菊菊花与薏花相似直以甘苦别之耳菊甘而薏苦今所在真菊但为少耳【抱朴子】
　　传记菊治墙　马兰为紫菊瞿麦为大菊乌喙苗为鸳鸯菊旋覆花为艾菊【尔雅】日精治墙皆菊花茎之别名九月律中无射而数九俗尚九日而用候时之草也【风土记】菊有筋菊有白菊黄菊一名节花一名傅公一名延年一名白花一名日精一名更生一名隂威一名朱嬴一名女节其菊有两种一种紫茎气香而味甘美叶可作羮一种青茎而大作蒿艾气味苦不甘食名薏非真菊也【本草】菊华一名女华一名女室【吴氏本草】女几之山其草多菊【山海经】荥阳郡西灵源山岩有菊【神境记】南阳郦县有甘谷谷中水甘美云其山上有大菊落水从山流下得其滋液谷中三十余家仰饮此水上夀百二三十其中百余七十八十名之为夭【风俗通】郦县北八里有菊水其源悉芳菊被崖水甚甘馨胡广久患风羸恒汲饮水后疾遂瘳年及百嵗【荆州记】道士朱孺子吴末入玉笥山服菊花乘云升天【名山记】康风子服甘菊花柏实散得仙【神仙传】集夕餐秋菊之落英　春兰兮秋菊【楚辞】兰有秀兮菊有芳【秋风辞】缥榦緑葇青柯红芒华实规圆芳頴四张故夫菊有五美焉圆华髙县唯天极也纯黄不杂后土色也早殖晩登君子徳也冒霜吐頴象劲直也流中轻体神仙食也【钟防赋】泛流英于青醴似浮萍之随波【潘尼赋】翠叶云布黄蘂星罗【卢谌赋】煌煌丹菊暮秋弥荣亲尊是御永祚亿龄【嵇含铭】既低其枝又弱其榦岂弟君子佩服攸宜【萧颖士】采菊东篱下悠然见南山　芳菊开林耀青松冠岩列怀此真秀姿卓为霜下杰　秋菊有佳色挹露缀其英泛此忘忧物遣我遗世情【陶渊明】寒花发黄采【文选】轻露西丛菊【张景阳】丛菊两开他日泪　篱边老却陶潜菊故里樊川菊　重岩细菊班　菊蘂凄疎放　杯迎
　　露菊新　采采黄金花何由满衣袖【杜诗】鲜鲜霜中菊既晩何用好扬扬弄芳蝶尔生还不早　园菊茂新芳少年饮酒时踊跃见菊花今来不复饮每见恒咨嗟伫立摘满手行行把归家【韩集】家家菊尽黄梁国白如霜莹净真棋树分明对玉堂仙人披鹤氅素女不红妆【咏白菊】面风摇羽扇含露滴琼浆髙艳遮银井繁枝覆象牀桂丛慙并发梅萼妬先芳【刘梦得】暗暗淡淡紫融融冶冶黄陶令篱边色罗含宅里香【李义山】陶诗只作黄金实郢客新传白雪英素色不同篱下发繁花疑似月中生【前人咏白菊】节去蜂愁蝶不知晓庭还绕折残枝自縁今日人心别未必秋香一夜衰【郑谷】雪裁新蘂密金圻小苞香千载白衣酒一生青女霜【罗隐】
　　本朝菊花之隐逸者也【濓溪】江南地暖百草造化无时而菊独不然攻其理菊唯介烈髙洁不与百卉同其盛衰必待霜降草木黄落而花始开岭南冬至始有防霜故也　菊花有落者有不落者盖花瓣结密者不落花瓣扶疎者多落王介甫残菊诗云黄昏风雨打园林残菊飘零满地金欧阳永叔戏曰秋花不比春花落为报诗人仔细吟介甫笑曰岂不见楚辞云夕餐秋菊之落英与夫却绕东篱嗅落英亦用此辞语耳二公文章擅一世而左右劒佩彼此相笑岂非于草木之名犹有未尽识之而不知有落有不落者耶【史正志】韩魏公在北门重阳有诗云不羞老圃秋容淡且看寒花晩节香【类苑】秋尽不见东篱花　篱菊催佳节　共坐栏边日欲斜更将金蘂泛流霞欲知却老延龄药百草摧时始见花　野迳冷香黄菊秀　撷其黄金蘂泛此白玉巵　踏泥自采篱边緑【六一集】千花万卉雕零后始见闲人把一枝【王介甫】况此霜下杰清芬絶兰气禀金行秀徳备黄中美【老泉】坤裳有正色鞠衣亦令名　霜菊晩愈好　孤根防长松独秀无众草晨光虽照耀秋雨半摧倒　堂后种秋菊碎金收碎寒　粲粲秋菊色卓为霜中英　野菊生秋涧芳心空自知　休拈霜蘂嚼黄金菊残犹有傲霜枝【东坡】黄花已戒寒　黄菊逢辰满意开【后山】青丛馥郁早抽芽金蘂斑烂晩着花秋意秪应宜淡泊化工可是惜铅华轻烟细雨重阳节曲槛踈篱五栁家暮醉朝吟供采摘更怜寒蝶共生涯【刘屏山】莺様衣裳钱様裁冷霜凉露溅秋埃比他红紫开差晩时节来时毕竟开【诚斋】
　　红蓼
　　集蓼杂芳菲畴【韩集】蓼花被堤岸【栁集】雨湿蓼花千蕙红【温庭筠】白苹红蓼对江湄【吕洞賔】
　　本朝丛蓼虽可喜轻红随秋藻　秋归南圃蟪蛄鸣霜落横湖沙水清卧雨幽花无限思抱丛寒蝶不胜情【东坡】













　　记纂渊海卷九十三
<子部,类书类,记纂渊海>
　　钦定四库全书
　　记纂渊海卷九十四　　　宋　潘自牧　撰草部
　　草
　　经天地变化草木蕃【易】兖州厥草惟繇　徐州草木渐包　扬州厥草惟夭庶草蕃庑【书】野有蔓草零露漙兮蓼彼萧斯零露漙兮湛湛露斯在彼丰草周家忠厚
