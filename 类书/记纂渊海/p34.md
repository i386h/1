<!-- { "loadSidebar": true } -->
　　经坎为沟渎【易】濬畎浍巨川【书】筑城伊淢【诗】遂人凡治野夫间有遂十夫有沟百夫有洫千夫有浍　稻人以潴蓄水以防止水以沟荡水以遂均水以列舎水以浍泻水　雍氏掌沟渎浍池之禁　司险设国之五沟五浍　匠人为沟洫广尺深尺谓之甽田首倍之广二尺深二尺谓之遂九夫为井井间广四尺深四尺谓之沟方十里为成成间广八尺深八尺谓之洫方百里为同同间广二寻深二仭谓之浍　凡沟逆地阞谓之不行凡沟必因水势善沟者水潄之【周礼】季春开导沟渎【记月】
　　【令】禹卑宫室而尽力乎沟洫【论语】
　　子雨集沟浍皆盈其涸也可立而待也【孟子】江湖鳣鲔非沟洫所容【文中子】
　　史禹致费于沟洫【史本纪】禹防沟洫　荥阳下引东南为鸿沟【河渠书】召信臣为南阳太守开导沟渎数十处以广灌溉歳増至三万顷【前本传】和帝诏曰隄防沟渠所以助顺地理令刺史二千石其随宜防导【后本纪】鲍昱为汝南太守郡多陂池嵗嵗缺坏乃作梁石洫水常饶足溉田倍多【本传】
　　传记宻雨溟沐润于枯渎【太】长安御沟谓之杨沟谓植髙杨于其上也又曰羊沟谓羊喜觝触垣墙故为沟以隔之【古今注】
　　集彼寻常之污渎兮岂容吞舟之鱼【贾谊赋】绕堤龙骨冷拂岸鸭头香【李贺御沟诗】秋水通沟洫【杜诗】清沟映污渠　潢潦无根源朝满夕已除　君独居沟上沟浊萍青青沟声通急【韩集】
　　本朝隣注涌沟窦街流溢庭除【欧阳公】直度千人沟下有防凉【东坡】伏蛙号蚓沟渎空　暗溜入沟塍【陈后山】
　　河渠
　　史禹以河所从来髙难以行平地乃穿二渠以引其河韩闻秦好兴事欲罢之毋令东伐乃使水工郑国间
　　説秦令凿泾水自中山西邸瓠口为渠三百余里欲以溉田中作而觉秦欲杀郑国郑国曰始臣为间然渠成亦秦之利也秦以为然卒使就渠因命曰郑国渠　武帝时郑当时为大司农言曰引渭穿渠起长安并南山下至河三百余里径易漕而渠下民田万余顷又可得以溉田天子以为然令水工徐伯表发卒穿漕渠三歳而通其后河东守番系言穿渠引汾溉皮氏汾隂下引河溉汾隂蒲坂下度可得五千顷天子发卒作渠田数嵗河移徙渠不利其后人有上书欲通褒斜道及漕事下御史汤天子拜汤子卬为汉中守发数万人作褒斜道果便近而水湍石不可漕其后庄熊罴言临晋民愿穿洛以溉重泉以东万余顷于是发卒万余人穿渠自徴引洛水至商顔下穿渠得龙骨故名龙首渠【史河渠书】西门豹为邺令凿十二渠引河水灌田【本传】倪寛奏请穿凿六辅渠以益溉郑国髙卬之田【前沟洫志】太始二年赵中大夫白公复奏穿渠引泾水溉田四千五百余顷因名曰白渠民得其饶歌之曰田于何所池阳谷口郑国在前白渠起后举锸为云决渠为雨　史起为邺令引漳水溉邺以富魏之河内民歌曰终古舄卤兮生稻梁　宣帝地节中郭昌乃穿渠直东泾东郡界中不令北曲渠通利百姓安之　哀帝时何武奏多穿漕渠于冀州地使民得以溉田分杀水怒虽非圣人法然亦救败术也【沟洫志】明帝十二年修汴渠十三年渠成【后本纪】安帝元初二年诏修理西门豹所分漳水为支渠以溉民田二月诏脩理旧渠通利水道以溉公私田【本纪】马援所过穿渠以利其民【本传】贾侯为豫州通运渠二百里所谓贾侯渠【魏志】薛胄为兖州刺史城东沂泗二水合而南流胄决令西注陂泽尽为良田民号豊兖渠【本】开皇中郭衍开漕渠闗中頼之名富人渠【本】唐髙宗时长孙祥奏言昔郑国白渠溉田四万余顷今为富商大贾竞造碾硙渠流梗澁止溉万顷请修营以便百姓　开元初诏决三辅渠时王主权家皆旁渠立硙李元纮敕史尽废之民頼其恩　杜亚拜淮南节度使至则治漕渠夹隄髙卬田因得灌溉人皆悦赖　温造为朗州刺史开化乡渠溉田二千顷号右史渠　彊循迁雍州司户教人承水浸田号彊公渠　薛大鼎迁沧州刺史无棣渠久塞大鼎复治属海民歌曰新沟通舟楫利属沧海鱼盐至　李听徙灵盐节度部有光禄渠听即引渠溉塞下地千余顷【本传】
　　传记汉灵帝西域所献因墀香煮为浴汤宫人以之沐浴使余汁入渠名曰流香渠【拾遗记】延携为幽州刺史范阳郡有旧沈渠废败多时携自度水形营造溉田万余顷【通典】汝阳王琏取云梦石甃泛春渠以蓄酒【醉仙图记】集君乃昆仑渠籍乃岭头泷　墙下春渠入禁沟渠氷初破满渠浮凤池近日长光暖流到渠时更不流【韩集】本朝汴水首受黄河每嵗自春及冬常淤河口均调水势止深六尺以通行重载为准　太宗诏汴河嵗运江淮米五千百万斛以济京师　金河本京水其源曰祝龙泉过中牟名曰金水国初始遣使浚治惠民河与蔡河一水即闵河也建隆元年始命陈承昭督丁夫遵闵河自新郑与蔡水合贯京师南歴陈颍达夀春以通淮右舟楫相继商贾毕至都下利之于是以西南为闵河东南为蔡河至开寳六年始改闵河为惠民河　广济河自都城歴曺济及郓旧云五丈河开寳六年诏改今名【防要】齐州太守政之暇凿渠开沼防清涟　鸣渠夹路何潺潺【欧阳公】明年共看决渠水饥饱在我寜闗天　灔灔春渠长【东坡】秦収郑渠成　市门行清渠【山谷】
　　郊
　　经同人于郊【易】王朝至于商郊牧野　王出郊书命君陈分正东郊【书序】命毕公保厘东郊　申画郊圻【书】适彼乐郊　在浚之郊【诗】二曰四郊之赋注云四郊去国百里　遂士掌四郊注云其地则距王城百里以外至二百里　载师近郊之地逺郊之地注云五十里为近郊百里为逺郊　小宗伯兆五帝于四郊【周礼】四郊多垒【记】子齐景公出舎于郊【孟子】适莾苍者三餐而返注云莾苍近郊之邑【庄子】
　　史东方帝太昊青灵句芒畤于东郊兆南方帝炎帝赤灵祝融畤于南郊兆西方帝少昊白灵蓐収畤于西郊兆北方帝颛帝黒灵冥畤于北郊兆中央帝黄灵后土畤于长安城之末兆【前郊祀志】
　　传记邑外谓之郊郊外谓之牧【尔雅】賔至于近郊张行时税舎于北郊今还至此正其故行服以俟君命敬也逺郊之内有馆可以小休止【仪礼注】卿出郊劳注聘
　　礼曰賔至近郊使卿用束帛劳之【国语】
　　集四郊多白杨　城上俯江郊　西郊向草堂　西川供客眼惟有此江郊　老夫有如此不异在郊坰【杜诗】新凉入郊墟【韩集】
　　本朝行行渐乐郊　一雨郊圻回　秋色满郊原　千里郊原正如画正宜携酒望晴川【欧阳公】偶作郊原十日游未应回首厌笼囚【东坡】郊原注目日青深【陈后山】
　　野
　　经同人于野　上古穴居而野处【易】野无遗贤　君子在野【书】汤与桀战于鸣条之野　髙宗梦傅説使百工营求诸野【书序】説筑傅岩之野惟肖　台小子旧学于甘盘既乃遯于荒野　武王放牛于桃林之野【书】逺送于野　我行其野　叔适野　劬劳于野　至于艽野京师之野　在坰之野【诗】体国经野　司防以九赋之法令田野之财用　小司徒井牧其田野　遂人掌邦之野注云郊外曰野　旅师掌聚野之耡粟　委人掌敛野之赋　县士掌野注云谓地距王城二百里外至三百里【周礼】
　　子伊尹耕于有莘之野【孟子】尧治天下五十五年不知治欤不治欤问之在野在野不知【列子】黄帝张咸池之乐于洞庭之野【庄子】
　　史黄帝与蚩尤战于涿鹿之野　与炎帝战于阪泉之野【史】黄帝画埜分州【前地理志】尧舜逺四佞而放诸野【五行志】舜万物和于野【刘向传】叔孙通为绵蕞野外习之【叔孙通传】文帝诏曰朕亲率天下之民而野不加辟　宣帝牛马被野【本纪】唐太宗牛马被野【食货志】商旅野宿焉【通鉴】
　　传记鲁有大野十薮【尔雅】
　　集春晩緑野秀【文选】原野旷超缅【李白】竹风连野色　野濶天清无战声　原野转萧瑟　地卑荒野大　旷野怀咫尺　回身视緑野惨淡如荒泽　秋野日踈芜　碧水春风野外昏　平野入青徐　在野兴清深【杜诗】土膏释原野　野静停风威迥野恣窥临　迩连野緑逺混天碧【栁文】
　　本朝平野见南山　山明雪野晴　日落原野晦　雨过西城野色侵　瘦野一刀田　野旷觉天穹【欧阳】平野容回顾　野润风光秀　野旷低归鸟【东坡】
　　村墟
　　传记岭南谓村市为墟【陶渊明】千村万落生荆　卜宅楚村墟　逺村信荒僻　孤村春水生　农务村村急【杜诗】緑荷包饭趂虚人【栁集】按经脩道具依様买山村注云马髙唐为御史大夫将置宅命画工图其状戒所使曰依此様买之【刘禹锡】得草緑杨村【李商隐燕诗】海虚争翡翠溪逻鬬芙蓉注云新州有翡翠虚芙蓉【杜牧之】
　　本朝木落孤村迥【欧阳】携杖村落去　淡淡烟村逺　烟火动村落　行行玩村落　犹有小来买饼喜闻墟落在山前【东坡】水绕数家村【陈后山】
　　林薮
　　经太宰九曰薮以富得民　四曰薮牧养蓄鸟兽　大司徒辨其山林之名物　林衡掌巡林麓之禁令　山虞掌山林之政令　司险周知山林之阻设国之五沟五涂而树之林【周礼】仲春毋焚山林【记月令】山麓以时入而不禁【王制】山薮藏疾　山林薮泽之利与民共之【左传】子斧斤以时入山林【孟子】夸父不量力欲追日景道渇而死弃其杖尸膏肉所浸生邓林邓林弥广数千里【列子】鹪鹩巢于深林不过一枝　孔子游缁帷之林【庄子】幽兰生于深林不以无人而不芳【荀子】
　　史山林薮泽各以肥饶多少为差【前食货志】山泽先帝熂炉养种竹木杂果为林采者听不追夺【南史羊保兄子希传】传记古之长民者不崇薮薮物之归也　山林薮泽足以备财用则寳之【国语】汝应观此逝多林以佛威神广无际一切庄严皆示现十方法界悉充满　文殊师利菩萨住庄严幢娑罗林中説法【华严经】洞宫内有空青之林　七寳浴池八骞之林【道经】山林竒处乃欲界之仙都【陶景云】
　　集巢许山林志　山林引兴长　林廻硖角来　林响飕飕交　林茂鸟知归　林僻来人少　苦乏大药资山林迹如扫【杜诗】出宰山水县读书松竹林【韩集】
　　本朝髙林野阜相回环　林枯山瘦失顔色【欧阳】老去山林犹梦想　霜林散烟鬟【东坡】老觉山林可避人正须麋鹿与同羣　回看幽径绕双林【陈后山】
　　谷
　　经入于幽谷幽不明也【易】宅防夷曰旸谷宅西曰昧谷【书】施于中谷　出自幽谷　在彼空谷　髙岸为谷深谷为陵【诗】
　　子谷得一以盈【老子】渤海之东有大壑焉实维无底之谷【列子】
　　史周之成康川谷不塞【汉纪】石崇有别馆在河阳之金谷【晋书】
　　传记邹衍在燕谷吹律而阳气生至今名黍谷【类记详见律吕类】鸟氏倮谷量牛马倮人名也【六帖】韦嗣立退居新丰山中宗尝幸其居名所居为灵源幽居【翰林志】
