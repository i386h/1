<!-- { "loadSidebar": true } -->
　　子公孙龙问于魏牟曰龙合同异离坚白困百家之智穷众口之説吾自以为至逹已今闻庄子之言无所开吾喙口呿【起据切开也】而不合舌举而不下乃逸而走【庄子】小巫见大巫拔茅而弃【唐欧阳率更以为出于庄子今攷不见但应帝王萹防中一云岂小巫能测又云小巫近见不能测逺】郑有神巫曰季咸知人之死生祸福期以嵗月若神列子与之见壶子立未定自失而走【庄子】两爵相与鬬未有死者也鹯鹰至则为之解【淮南子兵畧训】史孔子为春秋笔则笔削则削子夏之徒不能赞一辞【史记孔子世家】汉有善射曰楼烦项羽嗔目叱之楼烦目不能视手不能举发走还入壁不敢复出【项羽本纪】张綋见陈琳武库赋与琳书深叹美之琳曰可谓小巫见大巫神气殚矣【呉志互入骄矜】大鹏从南来众鸟皆戢翼【晋书】老罴当道卧貛子那得过【北史王罴传】
　　集湛露之晞朝阳众星之拱北辰【雄甘泉赋】西施且一笑众女安得妍【韦应物集】龙腾鱼鼈踔然惊骥盼驴骡少顔色【元稹集】蹇驴避路立肥马当风嘶【唐文粹】舌端万变乗春辉南方朱鸟一朝见索漠无言蒿下飞【賔客百舌词】和风既扬昏祲自敛【陆宣公文】
　　小不足以知大
　　经公山弗扰以费畔召子欲往子路不悦曰末之也已何必公山氏之之也子曰夫召我者而岂徒哉如有用我者吾其为东周乎【语】子见南子子路不悦【同上】
　　子君子之所为众人固不识也【孟告子下】智者之言固非愚者之所晓【列子】井蛙不可以语海夏虫不可以语氷【庄子】朝菌不知晦朔蟪蛄不知春秋【庄逍遥游】浅不足与测深愚不足以谋知井蛙不可语东海之乐【荀子正论】量粟而舂数米而炊可以治家而不可以治国【淮南子】使桀度尧犹以升量石也【同上】
　　史燕雀安知鸿鹄之志哉【史记陈世家】公等喁喁何知长者【史记日者传】语曰以管窥天以蠡测海以筳撞钟岂能通其条贯考其文理发其声音哉【前东方朔传】夫移风易俗使天下回心乡道者类非俗吏之所能为也【贾谊传】以管窥天岂能照一隅【后汉】操遣使辟田畴田畴戒其门下趣治严门人曰昔袁公慕君礼命五至君义不屈今曹公使一来而君若恐弗及者何也畴笑曰此非君所识也【通鉴汉献纪】子贡曰臣终身戴天不知天之髙也终身践地不知地之厚也臣事仲尼如饮江海腹满而去又安知江海之深乎【韩诗外传】蘙荟之翔无以论垂天之凌蹄涔之游无以知綘虬之腾钧天之庭岂伶人之所蹑【山海经序】
　　集尺寸之鱼岂能量江海之大【选对楚王问】借问蜉蝣辈宁知鹤年【郭景纯游仙诗】小人自龌龊安知壮士怀【放歌行】二禽已登于寥廓而尺鷃之辈空见笑于藩篱【李白大鹏赋】丈夫志气事儿女安得知【刘禹锡作吕温文集序见吕科叔文】坐井而观天曰天小者非天之小也【韩文原道】众鸟那知一鹗情【方雄飞诗】炯若深井之下仰视白日之正中也【唐文粹】大凡受褊狭者不可以语大持杯榼而承澍雨自满而止又安能测其霶霈之所至哉【元防之集】斗水不能评巨壑之量隙光未足议大明之体何者见褊而守隘也【张説之文】
　　本朝蜉蝣蔽朝夕蟪蛄知春秋【临川集】蠛蠓何足知天髙【同上】鷃疑鹏万里蚿笑防一足【东坡诗】
　　小不足以处大
　　子故夫牛蹄之涔不能生鳣鲔而蜂房不容鹄卵小形不足以包大体也【淮南子】牛蹄之涔无尺之鲤颓府之山无丈之材何也皆其营守狭小而不能容巨大【淮南子】坎井之无鼋鼍隘也　江湖鳣鲸非沟渎所容也　蹄洼之内不生蛟龙培塿之上不植松栢【列子】
　　史部娄无松栢【左襄二十四】寻常之污渎兮岂容吞舟之鱼【西汉贾谊传】枳棘非鸾鳯所栖百里岂大贤之路【东汉仇览传】传记坎井无鼋鼍【谈苑】华谭曰枯泽非应龙之渊棘林非鸾鳯之窟【晋中兴书】
　　集清源无增澜安得运吞舟【选郭景纯游仙诗】井谷不可以游龙蚁垤不可以栽松栢【唐文粹】蹄洼之内不生蛟龙【韩文】大鱼岂肯居沮洳【同上】
　　本朝尺水无长澜蛟龙岂其容【欧公集】合抱之木不生于歩仭之丘千金之子不出于三家之市【东坡文】勺水安足容神龙乎【东都事畧】浊水难藏许氏龙【赠参寥子诗】
　　大才小用
　　史宋义曰搏牛之蝱不可以破虮虱【史记项羽本纪】蒋琬除广都长众事不理先主将加罪诸葛亮曰蒋琬社稷之器非百里之才也【蜀志蒋琬传】呉鲁肃遗先主书曰庞士元非百里才使处治中别驾之任始当展其骥足耳【蜀志】集执棠谿以刜蓬秉干将以割肉【皆利剑也】破荆和以继筑【楚辞】一旅之众不足以名【选书】胡为射小盎此用无乃轻徒沾一防血虚污箭头腥【白居易】屈长才于短用者犹骑搏鼠而剪毛也【白居易策审官互入处事失当】函牛之鼎以烹小鸡【刘賔客】烹鸡屈函牛之量【骆賔王】君有百链刃堪断七重犀谁开太阿匣持割武城鸡【张九龄】以赤刃效小割【皇甫湜集】截橑为栌断楹以为椽【韩文】将吾劔首切淤泥【卢仝文】本朝不惜牛刀时一割已因颷鼠发千钧【栾城集】
　　小才不足大用
　　经子曰德薄而位尊智小而谋大力小而任重【易系辞】子细枝拳曲不可以为栋梁【庄子】贾精于市不可以为贾师农精于田而不可以为田师【荀子此系小才不可大用】
　　史费充伐呉秦秀曰充文案小才居国大任【三国志】钓大鼇者不投取鱼之饵断长鲸者焉用割鸡之刀【南唐野史小才不可大用】
　　集栥棁之才不荷栋梁之任【班叔皮王命论】任小能于大事犹狸抟虎而刀伐木也【白居易小才大用】
　　本朝以寻尺之材居栋梁之任以升斗之量受钟鼎之藏【栾城集】
　　勇大怯小
　　经陵三军者或惧于朝廷之仪暴威武者或困于酒色之娯【易畧例上】
　　史秦民勇于公战怯于私鬬【通鉴周显十年】汉髙祖不能将兵而善将将【西汉韩信传】诸部曰刘将军平生见小敌怯今见大敌勇甚可怪也【东汉光武纪】君材简畧堪大不堪小【晋书刘卞传】
　　集孔子于乡党恂恂如也遇阳虎必曰诺而其在夹谷也视叱齐侯类蓄狗不震乎其内【栁文】不及于一国而被于天下不洽于一时而沛于万世【皮日休】名闻天下而不达于堂上智周万物而不适乎一人【文粹】
　　本朝尹师鲁凡事有小而可矜者必恻然不忍发见顔貌及临大节断大事则心如金石虽鼎镬前列不可变也【欧公集互见深识大体】
　　积轻胜重
　　子金重于羽者岂谓一钩金与一舆羽之谓哉【孟告子下】鸿毳情轻积之沈舟鲁缟质薄叠之折轴【列子】
　　史积羽沈舟羣轻折轴【史记张仪传】
　　集众轻积而折轴【文集】
　　将轻易重
　　子齐宣王见牵牛而过堂下者王曰以羊易之孟子曰王无异于百姓之以王为爱也以小易大【孟子梁恵王】史郑伯以璧假许田【左桓公元年】孟佗以葡萄酒一斛遗张让即拜佗凉州刺史【后汉】
　　举重明轻
　　经其所厚者薄而所薄者厚未之有也【大学】
　　子忠孝者百行之寳忠孝不脩虽有他善犹玉屑盈匣不可琢为珪璋【列子】
　　史周不爱鼎郑敢爱田【左昭十二年】有盗髙庙坐前玉环文帝欲族之张释之曰假令愚民取长陵一抔土陛下且何以加其法乎【西汉张释之传】刘陶曰万人铸之一人夺之犹不能给况一人铸之万人夺之【通鉴东汉】陈思王曰寒者不贪尺玉而思短袍饥者不顾千金而羡一食物时有所急也【后汉贾思勰齐民要术互事穷势廹】
　　本朝夫以英雄之才尚有溺情爱而不能自守况弱柔之人其能胜妻子之情乎【伊川家人卦解】
　　举轻明重
　　经与其杀不辜宁失不经【书经】防礼与其哀不足而礼有余也不若礼不足而哀有余也祭礼与其敬不足而礼有余也不若礼不足而敬有余也【记檀弓】与其有聚敛之臣宁有盗臣【记大学】非专为饮食也为行礼也【乡饮酒义】尔爱其羊我爱其礼【语】
　　子宁百刺以针无一刺以刄宁一引重无久持轻宁一月饥无一旬饿【淮南子】
　　史施众网以加一禽尚不能得况张千目以罗万品而望尽出乎其间可得哉【唐元稹传】汉武帝置恊律歌天瑞非不羙也不能免哀痛之诏王莽建羲和考律吕非不精也不能救渐台之祸晋武帝制笛尺调金石非不详也不能弭平阳之灾梁武帝立四器调八音非不察也不能免台城之辱然则虽韶夏濩武之音具存于世茍其余不足以称之曾不能化一夫况四海乎【通鉴唐太宗】传记今为濡足之故而不救人溺乎【刘向新序】昔孔子力可翘闗不以力称何则大圣之德具美者众不可以一介末事持为百行端首【史通】
　　集日受千金之赐一嵗九迁其官感恩则有之矣将以称于天下曰知己则未也【韩愈上张建封书】万不试而一出焉犹为当世甚重若使幸得出其十二三则巍然为伟人与世无穷其可涯也【栁文】
　　物极则反
　　经贲者饰也致饰然后亨则尽矣故受之以剥剥者剥也物不可以终尽剥穷上反下故受之以复【易序卦】泰者通也物不可以终通故受之以否【同上】无平不陂无往不复【防卦互入儆戒】乐极则忧【记乐记】子游曰事君数斯辱矣朋友数斯疏矣【语里仁】甚美必有甚恶【左昭二十七】
　　子其进鋭者其退速【孟子尽心上】美好者不祥之器【老子】刻核太至则必有不肖之心应之【庄子】人众者胜天天定亦能应人【荀子】千嵗必反古之常也【荀子】物盛而衰乐极则悲【淮南子】烟生于火而烟欝火氷生于水而氷遏水故烟防而火盛氷泮而水通【列子】
　　史防民之口甚于防川川壅而溃伤人必多【国语】满而不损则覆盈而不持则倾【史记乐书】物盛则衰时极则转【史平准书】酒极则乱乐极则悲万事尽然言不可极极之而衰【史滑稽传】炎炎者防隆隆者絶【西汉雄传】秦为宫室之丽至于此使其后世曾不得聚庐而托处焉为驰道之丽至于此使其后世曾不得邪径而托足焉为埋之侈至于此使其后世曾不得蓬颗蔽冡而托焉【西汉贾山传】髙位实疾颠厚味实腊毒【前汉】权族好倾【东汉隂兴赞】昔战国之世处士横议列国之主至为拥篲先驱卒有坑儒烧书之祸【东汉申屠蟠传】贫生于富弱生于强危生于安【王符传】峻髙者溃叶茂者摧日中则移月满则亏【呉越春秋】
　　集欢乐极兮哀情多【汉武帝秋风辞】盛时一去贵反贱桃笙葵扇安可常【栁文】至损当受益苦寒必生温【韦应物】
　　本朝东汉之末尚节行太甚须有东晋放旷其势必然【鸣道集】美物必甚恶厚味生五兵【黄鲁直】
　　物无遁形
　　经权衡诚县不可欺以轻重绳墨诚陈不可欺以曲直规矩诚设不可欺以方圆【记经解】
　　子听其言也观其眸子人焉廋哉【孟子离娄上】水静则明烛须眉【庄天道】髙垂大镜坐见四隣【淮南子】
　　史清水明镜不可以形遁【韩安国传】
　　集登钟山蓝田之上则夜光璠璵之珍可观矣【文选李萧逺运命论】
　　物薄用重
