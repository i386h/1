<!-- { "loadSidebar": true } -->
　　集道丧既毕【元和制集】不幸余命不殒重冠戴缨【元微之集】杖绖外除柴瘠加等【燕集】祥虽除服忧且终身【白帖】衣裳外除【权载之集】日晷奔迅礼经迫促岂图防生尚留残喘【类要】
　　本朝寒暑之变忽焉再期练祥之余复将三月勉从即吉之典莫遂无穷之哀　丧期有数禫月告终　天地之运固代谢于隂阳草木何知徒兴悲于霜露【东坡集】祥琴既御吉服以朝【临川集】
　　讳日
　　经君子有终身之丧忌日之谓也　忌日不用【不用举他事如有时日之禁也】非不祥也【注善也】言夫日志有所至而不敢尽其私也【亲以此日亡其哀心如丧时】忌日必哀　忌日不乐【不举吉事记】子季节见于子顺子顺赐之酒辞曰今家君之忌日也【孔丛子】
　　史申屠蟠每忌日輙三日不食【东汉本传】前辈忌日惟不饮酒作乐王世将以忌日送客【世说】王脩母以社日亡来年社日脩哀感悲号邻人罢社【萧广济孝子传】
　　本朝庆云回薄永庇后昆时序徂迁奄更讳日威神在望感怵兼懐【临川集】











　　记纂渊海卷七十九
<子部,类书类,记纂渊海>
　　钦定四库全书
　　记纂渊海卷八十　　　　宋　潘自牧　撰兵戎部
　　称诵
　　子夫是之谓天下之将通神明矣【荀子】大将民之司命【抱朴子】内精八阵之变外尽九成之宜【同上】
　　史晏婴荐穰苴曰文能附众武能威敌【史穰苴传】吴起善用兵司马穰苴不能过也【史本传】韩千秋军锋之冠【史尉陀传】此真将军【西汉周亚夫传】汉飞将军　将军者国之爪牙也怒形则千里悚威震则万物伏是以名声暴于夷貉威灵憺乎隣国【汉李广传】真将军亚夫何以加【唐志元】揽辔安闲光弼长于凭城【通鉴唐肃宗】落落有将帅之风【李晟旧賛】沐风雨暴露郊原披荆榛而刁斗夜严逐豺狼而穹庐晓破动皆如意古无与京【唐书宣宗纪】郑畋号疾雷将【唐书本传】
　　集性行淑均晓畅军事【诸葛出师表】拥旄爲汉将汗马出长城【文选】辕门有光武旅増气【刘賔客】忠愤暗彰义勇潜发变疾风雨谋先鬼神中推赤心前蹈白刃　战功足以冠当时壮节足以垂后代　忠信以爲干义勇以爲器器与干合郁成将材　仗忠履义体仁养勇学究韬略艺穷骑射负幽燕之劲气有将相之长才　内作心腹外张爪牙　身作师律心爲战锋　金方之气凝爲将星学剑读书郁然将材　伐谋而事有成筭尅日而动
　　不愆期　声动冠戎尘清封略　江南别有楼船将燕颔虬须不姓杨　夙负气槩早习骑射材推燕赵之士学究孙吴之书【白傅集】先入贼城擒首恶尽封官府譲元功【张文昌】刁斗更严军耳目戈鋋长控国咽喉　矛防蕴器风云驰声【髙达夫】袵席过兵之处咽喉制敌之冲威懐启闭之方耕战疾徐之节莫不封章定计裂素成图冲襟阳阳应变弛张开则雷电闭则金汤【吕和叔文】介子讨罪于兹班超行诛于鄯善未足俦也【唐文粹】即墨龙文光照曜常山蛇阵势纵横落雕都尉万人敌黒矟将军一鸟轻　天下无双将关西第一雄受符黄石老学剑白猿翁矫矫云长勇恂恂郤縠风【杜牧之】
　　本朝论兵魁然万人敌【临川集】
　　爲国所倚
　　经纠纠武夫公侯干城　祈父予王之爪牙【诗】阃外之事将军所裁【易疏】
　　子国家安危之主【孙子】
　　史吴起所在冦不敢敌得之国强失之国亡是爲良将【史记亷颇传】蔺相如曰强秦不敢加兵以吾两人也【史本传】阃以外将军制之【西汉冯唐传】爲国柱石【前汉辛庆忌传】羌豪相数责曰语汝无反今天子遣赵将军来年八九十善爲兵【前汉赵充国传】将军国之爪牙也【西汉李广传】祭彤武节刚方动用安重虽条绛穰苴之伦不能过也卧鼔邉亭灭烽幽障【东汉本传】隠若一敌国【后汉吴汉传】国之心膂【后汉李膺传】帝使羊祜卧防诸将　帝谓纪瞻曰卿爲朕卧防六军所益多矣【晋书】贤于长城逺矣【唐李勣传】帝幸陜倚以爲重【唐李光弼传】持重安邉【唐书王忠嗣传】提孤军抗羣贼身佩安危而气不少衰【唐李晟传】选将必择其竒【李靖对唐太宗】
　　传记国之大事存亡之道在于命将　将者国之辅也授之以斧曰从此至天将军制之授之以钺曰从此
　　至地将军制之【六韬】
　　集指郑则三军白首麾晋则千里流血【七命】马服爲赵将疆场得清谧【卢谌诗】赵奢正疆场秦人折北虏　临危奋节保国全城【选诗】四夷闻风失匕筯【刘賔客】
　　骁勇
　　经进厥虎臣阚如虓虎【诗】
　　子勇士不忘丧其元【孟子】白刃交于前视死若生者烈士之勇也【庄子】楚人轻利僄遫卒如飘风【荀子】
　　史齐髙固曰欲勇者贾余余勇【左传】广自请曰臣结髪而与匈奴战今乃一得当单于愿居前先死单于　军中服其勇【史李广传】张空弮【空弮弓也】冐白刃【西汉司马迁传】布常冠军【西汉伍被传言其骁勇爲众军之最】攻城先登陷阵却敌斩将搴旗前矢石不避汤火【史货殖传】勇于当敌【史太史公自序】斩将搴旗追奔逐北【西汉李陵传】枭俊擒敌之臣　麾城斩邑下将降旗【西汉扬雄传】九江王布楚枭将【西汉张良传】身履军搴旗者数矣【西汉栾布传】指挥足以展风云叱咤可以兴雷电【后汉】祭肜爲辽东太守肜有勇力敌每犯塞常爲士卒先锋数破走之【通鉴汉光纪】羣帅贾其余壮【东汉臧宫传】蜀张飞雄壮威猛魏程昱等咸称飞万人之敌【蜀志本传】张辽爲孙权所围辽溃围出复入权众破走由是震威江东【魏志】杜曽勇冠三军能被甲游于水中【通鉴晋愍纪】燕冠军将军宜都王凤每战奋不顾身前后大小二百五十七战未尝无功【通鉴晋武纪】薛安都北征至陜下魏多纵突骑众军患之安都怒甚乃脱兠鍪解所带铠唯着绛纱两裆衫马亦去其装驰入贼阵猛气咆所向无敌当其锋者无不应刃而倒如是数四每入众无不披靡【宋书】宋鲁爽世枭猛咸云万人敌薛安都单骑直入斩之皆云关公斩顔良不是过也【齐书】陈庆之四十七战所向无前【南史】东魏丞相宇文泰常谓人曰诸将对敌神色皆动唯贺防公临陈如平时真大勇也【通鉴梁武纪】羊侃膂力过人所用弓马上六石【梁书】飞鋋雷击锋无前对【南史】摧锋陷阵【后魏书】耿豪从太祖战于邙山豪谓所部曰大丈夫见贼须左手防刀右手把矟直斫慎勿皱眉畏死遂大呼独入敌人锋刃乱下当时咸谓豪殁俄然奋刃而还战数合当豪前者死伤相继又谓左右曰吾岂乐杀人但壮士除贼不得不尔若不能杀贼又不能爲人所伤何异逐坐人乎【后周书】武冠六军【后魏杨大眼】齐神武遣韩轨济华州袭王罴罴不觉比晓轨众已乗梯入城罴尚卧未起闻阁外匈匈有声便袒身露髻徒跣持一白梃大呼而诟曰老罴当道卧貛子那敢过敌见惊退【北史】李弼弟身小而勇每跃马陷阵隠身鞍甲之中敌见皆曰避此小儿宇文泰曰胆决如此何必八尺之躯耿令贵杀伤多甲裳尽赤泰曰观其甲裳足知令贵之勇何必数级【通鉴梁武纪】冲梯竿长五十丈骁果吴兴沈光升其端临城与高丽战短兵接杀数十人高丽人竞击之而坠未及地适遇竿有垂絙光接而复上【通鉴隋炀帝】尉迟敬徳战善避槊每用单骑入贼羣刺之不能伤又能夺取贼槊还刺之【新唐书本传】单雄信骁防善用马槊名冠诸军军中号曰飞将【通鉴唐太宗】太宗征辽东薛仁贵白衣腰鞬两弓呼而驰【唐本传】喜得虎将【唐书】娄师徳与吐蕃战八遇八克【同上】一鼓而破一麾而奔【唐李晟传】横当冦锋　李晟提孤军抗羣贼【同上】马璘武艺絶伦在泾八年敌不敢犯爲中兴勇将【唐书】马璘转鬬至凤翔值吐蕃围城璘单骑先士卒奋击俘斩千计明日敌复请战璘开悬门以待之敌引退曰此将军不惜死宜避之遂去【通鉴唐太宗纪】搴旗蹈军出入若神【唐李光顔传】战无前敌【唐兹传】善射者谓之挽强【通鉴唐顺宗】
　　集睚眦则挺剑喑呜则弯弓麾城若振槁搴旗若顾指【左太冲吴赋】将军死绥咫尺无却　所向风靡【文选】百楼忽起登云霄而俯临万弩俱发随雷霆而并震扬兵于九天之上决胜于千里之中【徐陵作章昭逹志】弃身锋刃端【白马行】芒气弥锐【文选】云撤叛涣席卷防刘【吴都赋】决命争首陷阵摧凶　气胜青云精贯白日　陷阵摧锋　戈翻落日刃决浮云　气横辽碣志扫獯戎【陈子昻集】拔距从军扬麾挑战征斾凌沙幕戎衣犯霜霰戈文耿耿悬落星马足骎骎拥飞电终取俊而先鸣岂论功而后殿　叱咤则江山揺荡指挥则林壑飞腾举鹏力以扬威耀犀渠而贾勇　拥拔山超海之雄驱籋景腾雷之骑　赍霜戈而直进指云阵以长驱【骆賔王】裂眦大怒磨牙欲吞不待成师固将身先士卒尝思尽敌不以贼遗君父矢集月窟剑斩天骄疏昆仑使西倒缚呼韩令北面　目无先零气射西旅　大小独当三百战纵横只用五千兵　刃楼兰之腹系郅支之颈　骨气猛毅【王维】掉倚天之剑弯落月之弓【李白】杀气横千里军威动九区【李白】射穿七札剑敌万人【张说】判身入矛防轻敌比锱铢【元微之】深入其阻大挫其锋【白傅集】所用皆鹰腾破敌过箭疾　将军胆气雄臂悬两角弓　贯穿百万众　短小精悍姿屹然强冦散　横杀气而独往【杜诗】春秋方壮雄武才弯弧叱浪连山开【韦应物集】剑挥雷霆斾卷风雨　火千旗而四面风动雷万鼓而一道地裂　金鼓所向氷消草靡【唐文粹】威陈八阵役风雨【刘賔客】眦血横洒朱殷金甲防而坠应而倒者数千万人可谓三军之絶也　勇冠三军众无一旅横倚天之剑挥驻日之戈吟啸四顾熊罴两集上可以决天云下可以絶地维翕振虎旅赫张王师退如山立进若电逝　气吞三军力崩大敌　云麾鐡骑山动地涌　率偏军横絶汉防匹马陷重围揺辘轳而百万洞开驱槖駞而沙塲一扫声振北地气慴东方【唐文粹】季心之气盖关中陈安之勇闻陇上尔乃万死不顾一奋无前竒兵径冲骁骑横挑【杜牧之】眦裂肝胆横趫防超峥嵘【栁集】
　　本朝田单扫敌如风旋【临川集】上党良家子挽强如屈肘【黄鲁直诗】臂弓腰箭事戎装逺上沙塲恣游猎【参寥子】
　　儒将
　　史晋作三军谋元帅赵衰曰郤縠可臣亟闻其言矣说礼乐而崇诗书【左】祭遵爲将军皆用儒术对酒设乐必雅歌投壶在军旅不忘爼豆【后汉】张奂爲北中郎将匈奴乌桓烧度辽将军门众大怒奂安坐帷中与弟子讲诵自若军士稍安【通鉴汉成帝纪】鲁肃治军手不释书【吴志】羊祜在军常轻裘缓带身不披甲　杜预身不跨马射不穿札而每有大事必居将帅之列【晋书】谢破苻坚于淝水裴度平元济于淮西未必儒臣不如武将【通鉴唐僖宗】曹景宗大破魏恺入宴华光赋诗云去时儿女悲归来笳鼓竞借问路行人何如霍去病【梁书】上马能击贼下马作露版惟傅脩期耳【通鉴】休璟以儒者号知兵【唐书唐休璟传】
