<!-- { "loadSidebar": true } -->
　　史张侯曰师之耳目在吾旗鼓进退从之　少长有礼其可用也　勾践患吴之整也使死士者再禽焉不动【左传】号令不烦师徒向之【太公自序】孙武子者以法见于吴王阖庐庐曰可以小试勒兵乎对曰可阖庐曰可试以妇人乎曰可出宫中美人得百八十人孙子分爲二队以王之宠姬二人各爲队长皆令持防约束既布乃设斧钺即三令五申之于是鼓之右妇人大笑孙子曰约束不明申令不熟将之罪也既已明而不如法者吏之罪也乃遂斩队长二人以狥【孙子】部署诸将【汉高纪】上自劳军细栁军士披甲持满天子先驱至不得入先驱曰天子且至军门都尉曰军中闻将军令不闻天子诏上至不得入使使持节亚夫乃开壁吏谓从属车骑曰将军约军中不得驰驱天子乃按辔徐行至营曰此真将军矣【史记周勃世家】李陵击匈奴夜击鼓起士鼓不鸣曰吾士气少衰而鼓不起何耶军中岂有女子乎捜军中得卒妻皆斩之【汉书】从枕席上过师【赵充国传】赵充国行必爲战备止必坚营壁【西汉】世祖谓耿纯曰大军不可夜动故不相救邓禹乗胜独克而师行有纪【东汉】吕军容鲜整士卒练习吕入江陵约令军中不得干歴人家有所求麾下士与同郡人取民家一笠以覆官铠犹以爲犯军令不可以乡里而废法遂垂涕斩之【汉献纪】慕容恪军令严明秋毫不犯文徳皇后之葬段志统士马出宿于章武门太宗夜使宫官至营志闭门不纳曰军门不可夜开使者曰有勑志曰夜中不辨真僞竟停使者至晓太宗闻而叹曰此真将军也周亚夫何以加焉【唐书】光弼令其将曰尔辈望吾旗而战吾旗缓任尔择利而战吾急旗三至地则万众齐入死生以之少退者斩【通鉴唐肃宗】临淮王用郭汾阳部曲一经号令气色益精明【唐书】郭子仪麾下老将若李懐光辈数十人皆王侯重贵子仪頥指进退如仆焉幕府之盛近代无比【旧唐本传】指顾诸将不敢仰视【李光弼传】李晟收复京城左右呼曰相公来贼皆惊溃秋毫无犯逺坊有经宿乃知官军入城者【通鉴唐徳宗】李晟克京师市不改肆愬平蔡亦如之功名之竒近世所未有栁公绰镇鄂州军士之妻冶容不谨者沉之于江行卒相感曰中丞爲我辈治家事何以报效故鄂人战每尅防【旧唐本传】瀛州刺史刘澭将部兵千五百人男女万余口诣京师号令严整在道无一人敢取人鸡犬【本传】宣祖皇帝爲马军副都挥使引兵夜半至滁州城下传呼开门太祖皇帝曰父子虽至亲城门王事也不敢奉命明旦乃得入【通鉴】
　　传记勾践更陈严法复诛其有罪者五人狥曰吾爱士也虽吾子不能过也及其犯诛自吾子亦不能脱也【吴越春秋】
　　集出必以律锱铢无爽【文选任昉文】歴百城而馈饩皆辞居一夕而墙宇必葺憇林适去坠果犹存经田疾趋滞穗不犯民老幼妇女不惊市买不变田之果糓下无一迹【韩退之】器用爽利斥候精明　旗帜鲜洁戈甲犀利【同上】本朝赴敌之兵衔枚疾走不闻号令但闻人马之行声【欧公集】旗帜精明鼓角驩亮将贤士气振令肃军声悄【栾城集】
　　无纪律
　　史乱次以济遂无次且不设备中军下军争舟舟中之指可掬也【左】楚子围宋宋人惧使华元夜入楚师登子反之牀起之曰寡君使元以病告其行速过险而不整速则失志不整丧列志失列丧将何以战楚子爲舟师以伐吴不爲军政无功而还郑陈而不整蛮军而不陈在陈而嚣合而加嚣各顾其后莫有鬬心【左】汉王晨自称汉使驰至壁张耳韩信未起即其卧中夺其印符麾召诸将易置之耳信起乃知独汉王来大惊【韩信传】上自劳军至霸上及棘门军直驰将已下骑送迎文帝曰霸上棘门军若儿戯其将固可袭而取也【周亚夫传】程不识曰李广军极简易然虏卒犯之无以禁也【通鉴汉武纪】祖逖进据犬丘樊雅遣众夜袭逖入垒防防大呼直趋幕军士大乱【晋书本传】渡险而嚣是无政令【唐太宗纪】方阵而嚣不足虑也
　　持重
　　经如山之苞【诗】
　　子圆居而方止则若磐石然【荀子】
　　史晋栾书伐楚晨压晋军而陈范匄曰楚师轻窕固垒而待之三日必退【左传】任大功者不以轻敌辕生说汉王深壁勿战羽引兵南汉王坚壁不与战汉王欲与楚战郑忠使高垒深堑勿与战汉王听其计　吴楚乏粮欲退数挑战终不出夜军中惊内相攻击扰乱至于帐下周亚夫坚卧不起顷之复定韩安国曰用兵者以饱待饥正治以待其乱定舎以待其劳如赵充国逺斥尤能持重羌数挑战充国坚守　周亚夫坚壁以挫吴楚司马懿闭营而困葛亮【北齐】通每向必持重虽不大克亦不败负王忠嗣爲将能重安邉【唐书本传】夫爲将当务慎重审已量敌非万全不可动【唐书】
　　战功
　　经一月三捷【诗】师有功则左执律右秉钺　战功曰多【周礼】
　　史季武子以所得于齐之兵作林钟而铭鲁功焉楚子败晋师于邲潘党曰盍筑武库而收晋尸以爲京观【左】乗利袭胜【西汉蒯通传】卫青霍去病絶幕击匈奴匈奴逺遁幕南无王庭　犂其庭扫其闾郡县而置之云彻席卷后无余菑【匈奴传】砰轒辒破穹庐分犂单于磔裂属国【扬雄传】脑沙幕髓夷余【匈奴传】窦宪登燕然山刻石勒功令班固作铭有曰斩温禺以衅鼓血尸遂以染锷【西汉】蹑冐顿之区落焚老上之龙庭上以摅髙文之宿愤光祖宗之灵下以安固后嗣恢拓境土振大汉之天声【本传】窦宪一举而空朔庭割裂王庭席卷漠北【杜笃传】挂斾天山冲泥函谷【武纪】乗胜席卷【羊祜传】摧锋越河扫清冀朔【祖逖传】宇文泰败髙欢于渭曲乃于战所人种栁一株以旌武功【通鉴梁武帝纪】英卫依乗风云勒功帝籍【李勣賛】秦叔寳随太宗破尉迟敬徳功最多髙祖遣人赐以金瓶劳之曰朕肉可爲卿用者割以赐卿况子女玉帛乎　尉迟敬徳之来桑防不徙而大功立　薛仁贵击九姓突厥三矢射杀三人军人歌曰将军三箭定天山【唐书】战功推爲军中第一【李光弼传】国家再造卿之力也【郭子仪传】李晟帝纪其文自刻于碑【唐书】
　　记军赏不逾月【司马法】
　　集灭迹扫尘斩其枭将使三军之士视死如归【文选】李少卿灭迹扫尘若风霜之卷秋箨【骆賔王】倬然勲烈孰与齐躅英声洽于万夫胜气横于千里鲸鲵已戮见东海之无波氛沴尽销仰太阳之普照　共集堂堂之阵用成善善之功以此鼓行坐观尽敌【栁文】指北海而封燕然中西域而立幕府【杜牧之】
　　趋事赴功
　　经衽金革死而不厌【中庸】
　　史躬擐甲胄亲受矢石郤克伤于矢流血及履未絶鼓音张侯曰自始合而矢贯余手及肘余折以御左轮朱殷岂敢言病简子巡列曰毕万匹夫也七战皆败有马百乗死于牖下羣子勉之死不在冦又曰吾伏呕血鼓音不衰陈书曰此行也吾闻鼓而已不闻金矣【左】穰苴曰将受命之日则忘其家临军约束则忘其亲援枹鼔之急则忘其身【史本传】段颎与先零战敌兵盛颎众皆恐颎谓将曰吾今去家数千里进则事成走必尽死努力共功名因大呼众皆应声腾赴突击敌众尽【通鉴汉灵帝】触白刃冐流矢【后汉】刘琨曰吾枕戈待旦志枭逆敌【晋书】李晟击李懐光朱泚下令曰公等此时不诛元凶非豪也渭桥断贼首尾吾欲与公戮力一心建不世之功可乎士皆垂泣曰惟公命【唐书本传】
　　传记良将之趋时也衣不解带履不遗蹑【三畧】
　　集肝脑涂中原膏液润野草而不辞也【长卿檄】
　　鞮鍪生虮虱介胄被沾汗【扬雄】汗马出长城　胡笳闗下思羌笛陇头鸣朝驰左贤阵夜薄休屠营【范彦龙】千金买马鞍百寳装刀头【杜诗】服金革而无辞当矢石而有勇【白傅集】昼不释刃夜不释甲【柳文】
　　威声
　　子声名足以暴炙之威强足以捶楚之拱揖指挥而强暴之国莫不趋使【荀子】
　　史项羽已杀卿子冠军召见诸侯将入辕门无不膝行而前莫敢仰视【羽纪】兵固有先声而后实者【韩信传】郅都爲鴈门太守匈奴素闻都节举邉爲引去竟都死不近鴈门匈奴至爲偶人象都令骑驰射莫能中见惮如此【西汉本传】李广居右北平匈奴闻之号曰汉之飞将军避之数嵗不敢入右北平名声振于夷貉威棱惮乎邻国【李广传】檀道济宋元嘉中与魏军三千余战多捷雄名大振魏甚惮之图之以禳鬼突厥大畏长孙晟闻其弓声谓爲霹雳见其走马称爲闪电突厥畏韩擒虎之名不敢仰视郝玭每获敌必刳剔而归其尸敌大畏道其名以怖啼儿賛普铸金像命于国曰得生玭者以金玭赏之【□注】徳宗谓张万福曰朕以爲江淮间草木亦知卿威名【唐书】传记宋质直破敌有威名敌相恚曰使汝行逄宋督【炖煌实録】古之治兵士民未合而威已谕矣气已服矣岂必用旌旗干戈哉故善谕威者于其未发也于其未通也【阙注】集威令首涂　威风先逝【文选】兵贵先声【陈子昻集】成都猛将有花卿学语小儿知姓名用如快鹘风火生见贼惟多身始轻　兵气回飞鸟威声没巨鳌【杜诗】指郑则三军自首麾晋则千里流血【白帖】军声逺届先路以风行声有闻于天下气无敌于荒野【白傅集】以虚声破精劲【唐文粹】虽李广材能充国沉勇但能闭垒岂敢交绥【杜牧之】
　　气节
　　史穰苴曰将在军君令有所不受【史记本传】有前一尺无却一寸【魏志】先主大防羣臣问魏延曰今委卿以重任对曰若曹操举天下而来请爲大王距之偏将十万之众至请爲大王吞之【蜀志】突厥入冦王君廓击之愤发大呼目及鼻一时流血此之壮气何谢古人【唐书】尹子琦谓张廵曰闻君每战皆裂眦齿皆碎【同上】
　　传记虽有江河之险则凌之虽有太山之塞则陷之并气抟精心无有虑目无有视耳无有闻一诸武已矣【吕氏春秋】
　　集将军死绥咫尺无却【任彦升】齿两余魂死绥亡魄【陈子昻】愿死艺于伏弢誓杀身于鸣毂【王维集】
　　神速
　　经如飞如翰如江如汉如山之苞如川之流绵绵翼翼不测不克濯征徐国【诗】
　　子发如风雨动如雷霆【管子】善用兵者动于九天之上微乎微至于无形神乎神至于无声【孙子】良将如收电可见不可追【抱朴子】
　　史先人有夺人之心军之善谋也【左】周亚夫击吴楚赵涉曰兵事尚神密将军出武关抵洛阳直入武库诸侯闻之以爲将军从天而下也【周勃传】雷动风举后发先至离合向背变化生死常以轻疾制敌也【前汉】岑彭至武阳绕出延岑军后公孙述大惊以杖击地曰是何神也【后汉岑彭传】兵动若神【前汉宣纪】檄书有急即挿鸟羽其上也【后汉匈奴传賛注】此神兵从天而堕破之必矣【宣帝纪】杜预曰兵威已振譬如破竹数节之后迎刃而解无复着手处也　变化若神　吴孙歆与伍延书曰北来诸将乃飞渡江也【西晋武纪】秦苻登曰彼爲何人去令我不知来令我不觉【西晋纪】梁韦夜掘长堑树鹿角截洲爲城比晓而营立魏中山王英大惊以杖击地曰是何神也【梁武帝纪】李光顔平劒南搴旗蹈军出入若神【唐书】
　　传记指顾之间擒擿如神　用兵之道如疾雷不及掩耳卒电不睱瞑目【六韬】
