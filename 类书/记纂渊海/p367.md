<!-- { "loadSidebar": true } -->
　　集商贾百族禆贩夫妇鬻良杂苦蚩边鄙【西京赋】巷列千所罗居百族则能目语额瞬谈智于尺寸之间窥窬于分毫之际【成伯阳赋】吏非商也吏而商污吏之为商未若亷吏之为商也【柳文】五方之贾以财相雄而盐贾尤炽或云贾雄则农伤予感之作贾客词【刘禹锡】冒良芳之巧言斁量衡于险手抄忽之差鼔舌伧狞诋欺相高诡态横出【同上】天外贾客归【李白】
　　本朝晨装赴徒旅夕宿访闾井【六一集】门前商贾负椒菽山后咫尺连巴蜀【东坡】未能逐什一安得抟九万【同上】

　　记纂渊海卷八十四
　　钦定四库全书
　　记纂渊海卷八十五　　　宋　潘自牧　撰释部
　　佛
　　史汉骠骑将军霍去病出陇西过焉支山收休屠祭天金人顔师古曰今佛像是其遗法也【西汉】初帝闻西域有神其名曰佛因遣使之天竺求其道得其书及沙门以来其书大抵以虚无为宗贵慈悲不杀以为人死精神不减随复受形生时所行善恶皆有报应故所贵修炼精神以至为佛善为宏阔胜大之言以劝诱愚俗精于其道号曰沙门于是中国始传其术圗其形像而王公贵人独楚王英最先好之【通鉴汉明纪】专尚释氏逺近成风无不事佛【梁高祖】客问三教李士谦曰佛日也【北史魏本传】隋初民间佛书多于六经数十百倍【通鉴隋纪】功德使上言鳯翔法门寺塔有佛指骨相传三十年一开开则岁丰人安上遣中使僧众迎之【通鉴唐宪宗元和十三年】
　　传记浮屠佛也佛者汉言觉也将以觉悟羣生也沙门者汉言息也盖息意去欲而归于无为也【袁宏汉记】
　　集相貎既辟睟容已安【选碑】金姿宝相永借安【选行状】佛法入中国迩来六百年庶民逃赋役高士着幽禅【韩诗】佛之道转惑见为真智即羣迷为正觉舍大闇为光明【柳文西轩记】国无有三恶八难人无有十纒九恼【柳文永州龙兴寺记】信士圗为佛像法相甚具焉浮圗事神而语大　金仙氏之道葢本于孝敬而后积以众德归于空无其敷演教戒于中国者离为异门曰禅曰法曰律以诱掖迷浊【并栁文】仲尼之有十哲犹如来之有十大弟子迦叶阿难须菩提舍利佛迦旃延目干连阿那律优婆离罗候罗是也【白傅集】是法平等故所至为净土是身应供故随念降生【刘宾客】清净不染花中莲捧持世界百亿千【同上】晬容瑞相【并同上】三十二相具八十一种好备【欧阳行周】金莲捧足宝珠垂髻【王建集】
　　本朝金仙氏之教有自来矣天毒之国实纪于山经竺干之师尝闻于柱史西京名将得休屠天祭之人东汉诸王为蒲塞桑门之馔【杨文公处州金沙院记】佛晦灵迹骨生舍利应现无方佛之灵骨金刚不朽刼火不烧金刚之骨贲育击以千钧之力终莫能毁【类要吴孙权时僧防所言】
　　僧
　　史初帝闻西域有神其名曰佛遣使之天竺求其道得其书及沙门以来其书善为宏阔胜大之言精于其道者号沙门【通鉴汉明帝纪】赵主石勒以天竺僧佛圗澄预言成败数有验敬事之及虎即位奉之尤谨衣以绫绵乘以雕辇明防之日太子诸公五日一朝国人化之率多事佛澄之所在无敢向其方面涕唾者争造寺庙削髪出家【通鉴晋成纪】秦王兴以鸠摩罗什为国师奉之如神亲率羣臣及沙门听罗什讲佛经三百余卷大营寺塔沙门坐禅者尝以千数公卿以下皆奉佛由是州郡化之事佛者十室而九【晋安纪】帝以惠琳道人善谈论因与议朝廷大事遂叅权要宾客辐辏门车尝有数十两四方赠赂相系方筵七八座上赏酒琳着髙屐披貂裘置通呈书佐防稽孔顗尝诣之遇宾客填咽暄凉而已顗慨然曰遂有黑衣宰相可谓冠屦失所矣【通鉴南史宋髙祖纪】时佛教盛于洛阳中国沙门之外自西域来者三千余人【通鉴梁武帝天监八年】魏自正光以后僧尼至二万人【通鉴梁髙祖】闽王延钧度民二万为僧由是闽中多僧【唐明宗纪】勅天下寺院非勅额者悉废之禁私度僧尼是嵗天下见僧四万二千四百四十四【周世宗显徳二年】
　　传记晋道安受业于佛图澄澄姓帛氏以师莫过于佛遂以释为姓【类记事始】四姓为沙门皆称释种【增一阿含经】沙门有三坐禅为上辈助众为下辈【无为经】僧曰苾刍本是草名有五义一生不背日二冬夏常青三体性柔软四香气逺腾五引蔓旁布为佛弟子理义亦然其精至者号为沙门【尊胜经】百尺竿头须进步十方世界是全身【传灯录】后汉明帝遣蔡愔等天竺访僧见摩腾乃要还汉地此中国有僧之始史略曰明帝聴阳城侯刘峻等出家此又中国人为僧之始【事物纪原】集法轮明智日慧海度慈航【梁昭明太子诗】戒珠靡铁忍铠无违智灯含影慧驾驰騑【梁简文帝】慧日低轮下禅枝而返照法云凝葢浮定水以涵光【骆宾王】烧叶成香早得熏修之渐拂花为供都忘染着之疑【崔融懐素律师碑】摈俗舍家投簪落采衣屏缯纩食惟菰麦【同上】惟有牟尼珠可照浊水源【杜】戒珠如水独洁麒麟之行法宝如山普闻狮子之吼【燕公集】梵旅时出寺【杜】禅师都未知名姓始觉空门气味长【同上】愿将功德水从此灌尘机【孟浩然】法雨晴飞去天花昼下来【同上】百千万刼菩提种八十三年功德林【八十三岁】若不乘持僧行苦将何得荅佛恩深慈悲不瞬诸天眼清净无尘几地心每岁入关家九度【戒律】慇懃一戒重千金【白傅集】以无为为心地以不二为法门　口藏宣传十二部心台照耀百千灯　以眞如不二之宗助清净得一之化　莲花法藏心悬悟贝叶经文手自书　蓄为道粹掲作僧豪　道塲半夜香花冷犹在佛前礼佛名【并同上】锡杖随縁草庐入定行止依头陀之法住持逺声利之嫌【裴休元和尚碑】讲法则金莲冬敷顿锡则灵泉涌溢【李华径山碑】晋宋尚法故为碑者多法梁尚禅故碑多禅法不周施禅不大行而律存焉故近世碑多律【柳宗元】道源生之善根宿植深嗜法语忘甘露之味　脩最上乘解第一义无体空折色之迹而造乎真源通假有借无之名而入于实相【并同上】灯前便是观心处【元微之】心超几地行无处云到何天住有期顿见佛光身上出已衣内缀牟尼【同上】八部天人入道塲【刘宾客】慕道遵壊削之仪【同上】同翻贝叶文【刘长卿】逺岳廻飞锡空门卧白云　山僧独住山中老惟有寒松见少年　作梵连松韵焚香入桂丛惟将旧瓶鉢却寄白云中　花门午时饭云外青山钟满腹万余卷息机三十年　身随敝履经残雪手绽寒衣入旧山独向清溪依树下空留白日在人间　老鹤无衰貎寒松有本心【并同上】秖恐为僧心不了为僧得了尽输僧【杜荀鹤】童子为僧今白首暗锄心地种闲情时将旧衲添新线披坐披行过一生【同上】韩愈贬潮州浮圗之士欢快独师愤起求序以资适潮不顾险毒【皇甫湜】自翻贝叶偈人施福果衣【姚少监】上人从儒至道从道至释如歴星月以得白日若弃扇翣而洒清风【欧阳行周】寂寂方丈内莹然虚白门千灯智慧心片玉清羸顔【同上】登满足地超究竟天【王建】法向空林说心随宝地平【王建】欲结三天社初降十地魔【许用晦】心出是非外迹辞荣辱中禅心空已寂世路任为岐到院客长见闭关人不知寺喧听讲絶厨逺送斋迟【并同上】水月通禅观鱼龙听梵声【钱起】独树月中鹤孤舟云外人荣华长指幻衰病久观身【张承告】师步有云随师情惟鹤知【方雄飞】读尽龙王宫里书【刘禹锡】善师了逹无牵束竹径生苔昼掩门【方雄飞】佛不逺人即心而证法无所着究境皆知【权载之】虽然到城郭衣上不栖尘【孟东野】驾横海之大航拯迷涂于彼岸【唐文粹】阐律藏而日月光明骋辨才而龙象蹴踏【同上】千峯明一灯爱僧不爱紫衣僧【郑谷】一瓶一鉢垂垂老【唐僧贯休诗】空门气味长【同上】本朝清誉落人间【临川】如不动山如常撞钟如一水月如万窍风【东坡】领防万僧【同上】开不二门设无尽藏　道价喧宇宙【陈后山】人皆趋世出世者谁人皆遗世世谁为之爰有大处比两间非浊非清非律非禅【东坡集】心开宝月婵姢处身寄浮云出没间【栾城集】临夏巾鉼谁与共迎秋水石不胜闲　师始以法教人叩之必鸣如千石钟来不失时故人皆以辩名之及其退居此山闭门燕座寂黙终日叶落根荣如冬枯木风止波定如古涧水故人以讷名之【并同上】彼有释氏子愿力何坚固疏食十四春莲经一万部戸庭未尝出唇齿欲烂腐迩来功行满渐觉休息处【闲咏诗】逺公初度江道誉蔼东晋【参寥子诗】
　　讲説
　　史秦王兴以鸠摩罗什为国师亲帅羣臣及沙门听罗什讲佛经又命罗什翻译经论三百卷【通鉴晋安帝纪】据法座讲大觉凡在瞻听尘蔽俱开【梁武天监八年】支道林许椽共在防稽支为法师许为都讲支通一义四座莫不厌心许送一难众人莫不忭舞【世説】
　　传记以智慧刀裂烦恼网【金光明经】以智慧劒破烦恼宅【维摩经】听闻妙法如饮甘露　本净禅师曰若欲求佛即心是佛若欲防道无心是道【传灯録】
　　集能令梵志达亦使羣魔惊【梁元帝听讲诗】以智慧火烧烦恼薪【陈徐陵长干寺碑】仗智慧劒破烦恼军【卢藏用】説法动海岳游方化公卿微言注百川亹亹信可聴一风皷羣有万籁各自鸣【李白】黄金狮子承高座白玉麈尾谈重【同上】登法席居讲坐缁素观听天龙围绕揺麈尾而析理风生弄象鼻而吐辞河注震雷霆之法皷聋俗知惊整日月之慈灯幽途识晓【崔法雄碑】抉开生育眼摆去烦恼尘烛以智慧日洒之甘露津千界一时度万快无与隣【白傅集】口藏宣传十二部【同上】开善诱之门方便之力【白帖】拯苦海之沉溺救火宅之烧焚　启觉路之缄縢发空门之扄鐍【并同上】髙筵谈柄一麾拂讲下听徒如醉醒【刘宾客】十方传句偈八部防坛塲　外道邪山千万重眞言一扫尽摧锋【并同上】讲席邀谈柄【孟浩然诗】观中人满坐观外后至无地无由听【韩愈华山女诗】一雨普沾于众縁万籁各吹于本分【张説之】晋逺法师作念佛三昧咏大劝于时其后天台顗大师着净土十疑论宣其教周密微妙迷者咸頼焉【柳文龙兴寺记】由其内者闻大师之言律义莫不震动悼惧如听誓命由其外者闻大师之言道要莫不凄欷欣踊如获赦宥【同上】释第一义开不二门【王维集】谈渐入微【阙】
　　本朝法师説法临泗州无数天花随麈尾【坡诗】挥麈空山乱石听【同上】
　　戒律
　　传记精进持净戒犹如护明珠【法华经】受诸饮食当如服药勿生増减如蜂采花但取其味不损色香【教戒经】律师持戒自缚【灯録】
