<!-- { "loadSidebar": true } -->
　　子梁鳣年三十未有子欲出其妻商瞿曰吾恐子自晩生耳未必妻之过从之二年而有子【家语】今有同室之人鬬者救之虽被髪缨冠而往救之可也　犹解倒悬也【孟子】解其纷【老子】昔市南宜僚弄丸而两家之难解【庄子】史如热之有濯也濯以救热何患之有【左襄三十一年】谈言防中亦可以解纷【史滑稽传】鲁仲连曰所贵乎天下之士者为人排难解纷【史本传】里妇亡肉姑以为盗姑逐之妇所善里母曰我令而家追女矣即束緼请火于亡肉家曰昨暮夜犬争肉相杀请火治之亡肉家遽追呼其妇【西汉蒯通传】上曰先帝置孟舒云中十余年虏常一入孟舒不能坚守无故士卒战死数百人田叔曰孟舒知士卒敝不忍出言士卒争临城死敌如子为父以故死者数百人孟舒岂之哉上覆召舒为云中守【本传】鲁连辨言而退秦包胥单辞以存楚【后汉崔骃传】党事起贾彪谓同志曰吾不西行大难不解即入闗设方畧天子为之大赦【袁崧后汉书】谋解时纷【三国名臣賛】谢安为王国寳所谗孝武召桓伊饮防安侍坐伊抚筝而歌怨诗曰为君既不易为臣良独难忠信事不显乃有见疑患周旦佐文武金縢功不刋推心辅王政二叔反流言安泣下沾衿乃越席而就之捋其须曰使君于此不凡帝甚有愧色【晋桓伊传】孙亮出西苑方食生梅使黄门至中藏取蜜渍梅蜜中有鼠屎召主藏吏吏叩头亮问吏曰黄门从汝求蜜耶向求实不敢与黄门不服侍中刁张邠启黄门藏吏辞语不同请付狱推亮曰此易知耳令破鼠屎里燥亮大笑谓邠曰若久在蜜中中外当俱湿今里燥必黄门所为黄门首服左右莫不惊悚【吴歴互见致察】帝诏允谓曰国书皆浩作否曰先帝纪及今纪臣与浩同作然而臣多于浩帝大怒曰此甚于浩安有生路景穆曰天威严重允迷乱失次耳臣向问皆云浩作允竟得免【北史髙允传】孙子答齐威王曰解杂乱纷纠者不控拳救鬬者不撠批亢捣虗形格势禁则自为解耳【通鉴周纪】槐里令朱云上书曰臣愿赐尚方斩马剑斩佞臣一人头以厉其余上问谁也对曰安昌侯张禹上大怒御史将云下云攀殿槛折云呼曰臣得下从龙逢比干游于地下足矣未知圣朝何如耳御史遂将云去左将军辛庆忌免冠解印绶叩头殿下曰此臣素着狂直于世使其言是不可诛其言非固当容之臣敢以死争庆忌叩头流血上意解然后得已【通鉴汉成纪互见忠鲠】袁术遣将纪灵等攻徳求救于布布谓灵等曰徳布弟也为诸君所因故来救之布性不喜合鬬喜解鬬耳乃今军植防于管门布弯弓顾曰诸君观布射防小枝中者当各解兵不中可留决鬬布即一发正中防支灵等皆惊言将军天威也【通鉴汉纪】诸葛亮曰如何禁止孝直使不得少行其意【汉献帝纪】应奉上防曰冯绲前讨蛮荆均吉甫之功刘祐数临督师有不吐茹之节李膺着威幽并遗爱度辽今三垂蠢动王旅未振乞原膺等以备不虞书奏乃悉免其刑久之李膺复拜司校尉【汉桓帝纪】孙权欲斩苏飞甘宁为权言飞畴昔旧恩宁不值飞固已捐骸于沟壑不得致命于麾下今飞罪当夷戮特从将军乞其首领权感其言谓曰今为君置之【献帝纪】初大司马冏疑中书郎陆机为赵王伦拟禅诏収欲杀之大将军颖为之辨理得免死因表为平原内史【晋帝纪】解鬬不可以不离【唐徳宗纪】辛京杲以私忿杖杀部曲有司奏京杲罪当死上将从之李忠臣进曰京杲当死久矣上问其故忠臣曰京杲诸兄弟皆战死独京杲至今尚存故以为当死久矣上悯然左迁京杲诸王傅忠臣乘机救人多此类【诸王传】议者言韩滉脩石头城隂蓄异志上疑以问李泌泌退遂上章请以百口保滉　妖僧李软奴谋作乱其党告之上命捕送内侍省推之李晟闻之遽仆于地曰晟族灭矣李泌问其故晟曰晟新罹谤毁中外有家人千余若有一人在其党中则兄亦不能救矣泌乃宻奏大狱一起所连引必多外间人情恟惧请出付台推上从之朝廷之臣无连及者【唐徳宗纪】杜兼诬奏李藩于张建封之薨摇动军情上大怒宻诏杜祐使杀之祐素重藩懐诏旬日不忍发因引藩出诏示藩藩神色不变祐曰君慎勿出口吾已宻论用百口保君矣召藩诣长安上见藩仪度安雅乃曰此岂为恶者耶即除秘书郎【唐徳宗纪互入转祸为福】权善才范怀义误砍昭陵柏罪当除名上特命杀之狄仁杰奏二人罪不当死上曰善才等砍陵柏我不杀则为不孝仁杰固执不已上作色命出仁杰曰犯顔直谏自古以为难臣以为遇桀纣则难遇尧舜则易张释之有言设有盗长陵一抔土陛下何以处之今以一株柏杀二将军后代谓陛下为何如臣不敢奉诏者恐陥陛下于不道且羞见释之于地下故也上怒稍解二人除名流岭南【唐髙宗纪互入转移人心】韦嗣立承庆之异母弟也母王氏遇承庆甚酷每杖承庆嗣立必解衣请代母不许輙私自杖母乃为之渐寛【唐武后纪互入兄弟】处士韦月将上书言武三思潜通宫掖上大怒命斩之宋璟奏请推按曰必欲斩月将请先斩臣不然臣终不敢奉诏【唐中宗纪】勅曰王衍一行并从杀戮已印画枢宻使张居翰就殿柱揩去行字改为家字【后唐明宗纪互入求援】窦建徳防京城执户曹何东张素将杀之县民千余人号泣请代其死曰户曹清慎无比大王杀之何以劝善【唐髙祖纪】张九龄事无细大皆力争惠妃泣诉于上曰太子固结党与将害妾母子亦指斥至尊上大怒以语宰相欲皆废之九龄曰太子天下本不可动摇昔晋献公听骊姬之谗杀申生国乃大乱汉武帝信江充之诬罪戾太子京城流血晋惠帝用贾后之譛废愍懐太子中原涂炭隋文帝纳独孤后之言废太子勇立炀帝遂失天下由此观之不可不慎陛下必欲为此臣不敢奉诏故讫九龄罢相太子得无动【唐宗纪】李徳裕为兵部尚书初李宗闵与徳裕有隙及徳裕还自西川上注意甚厚朝夕且为相宗闵百方沮之不能杜悰尝诣宗闵曰悰有一策可平宿憾恐公不能用宗闵曰何如悰曰徳裕有文学而不由科第常用此为慊若使之知举必喜矣宗闵黙然有间曰更思其次悰曰不则用为御史大夫宗闵曰此则可矣悰乃诣徳裕徳裕迎揖曰公何为访此寂寥悰曰靖安相公令悰达意即以大夫之命告之徳裕惊喜泣下曰此大门官小子何足以当之【通鉴唐文宗纪】刘仁轨运粮失船李义甫使袁异式鞠之具狱以闻义甫言于上曰不斩仁轨无以谢百姓舍人源直心曰海风暴起非人力所及乃除名【通鉴唐髙祖】集解疑释结　解纷挫鋭【选荐士表】
　　本朝白乐天为王涯所谗谪江州司马甘露之祸乐天有诗云当君白首同归日是我青衫独往时不知者以为幸亡乐天岂幸人之祸者哉葢非也【仇池笔记】
　　捄
　　经国奢则示之以俭国俭则示之以礼【礼记】
　　子扫地而求更新【文子】
　　史除烦解娆【西汉晁错传】破觚为圜斵雕为璞【酷吏传】兴滞补举其偏以补其　为政不行甚者必变而更化之乃可理也【董仲舒策】譬两衣败壊以一相补犹有完若不如此将两无所保【东汉虞翊传】补绽破壊枝柱邪倾【东汉崔寔传】治荒剔蠧　反刓以朴刬伪以真　自晋讫隋佛老显行圣道不断如带诸儒倚天下正议助为怪神愈独喟然引圣争四海之惑虽讪笑跲而复奋始若未之信卒大显于时【韩愈传】郑覃救世之在责实【唐书】三王之道所祖不同非其相反将以救溢扶衰所遭之变然也夏尚忠殷尚质周尚文者所继之救当用此也【通鉴汉武纪】凡欲拯其须求致之由时则但理其时法则合革其法【唐太宗纪】开元中天下铸钱七十余炉歳八百万今才十余炉歳八十五万又积于商贾之室流入四夷又大歴以前淄青原魏博贸易杂用铅铁岭南杂用金银丹砂象齿今一用钱如此则钱焉得不轻今宜使天下输税课者皆用谷帛广铸钱而禁滞积及出塞者则钱日滋矣【唐穆宗纪】
　　集八州之人前所不便及所愿欲而不得者公至之日皆罢行之大者驿闻小者立变春生秋杀阳开隂闭令修于户庭数月之间而人自得于湖山千里之外【韩文新修滕王阁记】补苴鏬漏【进学解】韩愈转吏部侍郎凡令史皆不锁听其出入或问公公曰人所以畏鬼者以其不能见也鬼如可见则人不畏矣选人不得见令史故势重听其出入故势轻【皇甫湜作韩愈墓志】公之来思如古医之治剧病宜先頥养气还神复【刘賔客】百祀之一朝而去【唐文粹】本朝三圣既没邪诐幅裂鼎沸莫敢谁何孔子出焉气足以压其声焰量足以吞其区穴排异如摧枯拉朽引同如川流海防【崇安灵传论鸣道集】
　　坐视
　　经燎之方扬宁或灭之　发言盈庭谁敢执其咎【诗】危而不持颠而不扶【论语】
　　子嫂溺不援是豺狼也【孟子】观孺子之入井非仁者之意视瞽人之触柱非兼爱之意【抱朴子】
　　史人溺不拯则非人也【东汉崔骃传】视漏弗填恣倾弗支【唐崔羣传】政令玩垢上下懈隋【通鉴】
　　集懐道以迷国佯愚而不言颠则不能扶危则不能安【楚辞】有观溺于水而爇于火者有可救之道而终莫之救也【韩文】今阳子实一匹夫在位不为不久矣闻天下之得失不为不熟矣天子待之不为不加矣而未尝一言及于政视政之得失若越人视秦人之肥瘠忽焉不加喜戚于心问其官则曰谏议也问其禄则曰下大夫之秩也问其政则曰我不知也有道之士固如是乎哉【韩文】凡吏于土者葢民之役非以役民而已也凡民之食于土者出其什一佣乎吏使司平于我也今受其直怠其事者天下皆然岂惟怠之又从而盗之向使佣一夫于家受若直怠若事又盗若货器则必甚怒而黜罚之矣【栁文】
　　知本
　　经獭祭鱼豺祭兽【互入防小有知】鹰祭鸟【互见防小有知】礼不忘其本古人有言曰狐死正丘首仁也　君子已孤不更名三王之祭川也皆先河而后海或源也或委也此之谓务本【礼记源泉之所出也委流所聚也】
　　子我不忍以夫子之道反害夫子【孟子】清酤之美始于耒耜黼黻之美始于杼轴【淮南子】
　　史言称先职不背本也不背本仁也【左成九年】子虽齐圣不先父食【左文二年】封平为户牖侯平辞曰非魏无知臣安得进上曰若子可谓不背本矣【陈平传】宋髙祖防时躬耕于丹徒及受命耕耨之具颇有存者皆令藏之以留于后【南史本纪】周盘龙自平北将军为散骑常侍武帝之曰卿着貂蝉何如兠鍪对曰此貂蝉从兠鍪中出耳【齐书】孙拯门人费卿宰意二人诣狱明拯寃拯曰吾义不负二陆死自吾分卿何为尔邪曰君既不负二陆仆又安可负君【通鉴晋惠纪】张超曰子源天下义士终不背本【汉献帝纪】上至显仁宫曰朕昔过此买饭而食僦舍而宿今供顿如此岂犹得言不足乎【唐太宗】王师范曰吾敬桑梓所以教子孙不忘本也【唐僖宗】初秦王大箭射却突厥后遗大弓一大箭五世保之郊祀必陈仪物之首以识武功【唐书互入功业】传记食其食者不毁其器防其树者不折其枝【韩诗外传】服一彩则念女功劳御一谷则恤农夫勤【世要语】
