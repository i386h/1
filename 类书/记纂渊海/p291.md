<!-- { "loadSidebar": true } -->
　　之价照车之名乎【晋书张载传】晋谯王永曰公未见知耳鈆刀岂无一割【通鉴晋纪】使受天泽余润虽朽枿败腐不能生殖犹足蒸出芝菌以为瑞物【唐书栁宗元传】衣不盖体常寄食于人切恐转死沟壑伏惟天子哀矜之令执先臣故事防泥涂之乆辱则臣之述作虽不足鼓吹六经至沈郁顿挫随时敏给雄枚臯可企及也有臣如此陛下其忍弃之【唐杜甫传】元澹谓狄仁杰曰下之事上譬富家储畜以自资也脯腊以供滋味参术以防疾疢门下充百味者多矣愿以小人备一药石可乎【唐书本传】
　　集羞庖人之独割引尸祝以自助【絶交论】髙鸟未挂于轻缴渊鱼未悬于钩饵者恐钓射之术或未尽也昔贾谊弱冠求试属国请系单于之颈而制其命终军以妙年使越欲得长缨系其王覊致北阙切不自量志在效命庶立毛髪之功以报所受之恩效锥刀之用使得西属大将军当一校之队东属大司马统偏师之任必乗危蹑险骋舟奋骊突刄触锋为士卒先虽未能擒权馘亮庶虏其雄率殱其丑类必效须防之防以灭终身之愧虽身分蜀境首悬吴阙犹生之年也如微才不试没世无闻徒荣其躯而丰其体生无益于事死无损于数虚荷上位而忝重禄禽息鸟视终于白首此徒圏牢之飬物非臣之所志也　兾以尘露防诚补益山海萤烛末光增辉日月【选曹植求自试表】收孟明于三败责曹沫于一举俾折臂膑脚之伦得自拂饰以期效命于鞭防之下【栁文】奋短翮于抢榆希髙标之余拂濯鲜鳞于涓滴望鸿浪之防沾所兾顾盻曲流剪拂増价则鈆刀起一割之用跛鳖致千里之行【互见求援】傥能分其斗水济濡沬之枯鳞惠以余光照孀栖之寒女使得伏枥驽蹇希骐而蹀足窜迹翩翾排鸳鸾而刷羽　鲁泽祥麟希委质于宣父吴坂逸实长鸣于孙阳所贵在乎见知所屈伸乎知己【骆賔王】在公之宇下非一日是生于匠石之园长于伯乐之廐者也于是而不得知假有见者千万人亦何足云耳　籍善为诗使其心不以忧衣食乱阁下无事时一致之座侧使跪进其所有阁下慿几而听之未必不如听吹竹弹丝敲金击石也【韩愈】夫沟中之木与牺象同体追琢不至坐成枯薪朱而蓝之犹足以为器茍液樠曲戾不足枉斧斤愿为庭燎以照嘉客【刘賔客】幸堪调鼎用愿君垂采摘【王维集】铁衣虽正澁寳刄犹可试傥遇拂拭恩应知剸犀利【刘长卿】连城之珍俟楚文而乃进髙山之操待钟期而后发【唐文粹】
　　本朝敝车无用犹可具于劳薪弃席未忘或再施于华屋【临川集】枯朽犹能出菌芝【东坡诗】
　　自愧
　　子薛谭学讴于秦青未穷青之技自谓尽之遂辞归秦青弗止饯于郊衢抚节悲歌声振林木响遏行云谭乃谢求反终身不敢言归【列子】
　　史项王曰纵江东父兄怜而王我何面目见之纵彼不言籍独不愧于心乎【史记本纪】李广曰吾为陇西守羗尝反诱降者八百余人诈而同日杀之至今恨独此耳【西汉本】负之无可言者【后汉张歩传】禇裒伐后赵败还至京口闻哭声甚多以问左右对曰皆代陂死者之家也裒慙愤发疾卒【晋穆纪】王导曰吾虽不杀伯仁伯仁由我而死幽防之中负此良友【晋书周顗传】狄仁杰曰娄公盛徳我为所容乃知吾不逮逺矣【唐书娄师徳传】王叔文败韦执谊亦自失形势知祸且至虽尚为相常不自得奄奄无气闻人行声辄皇悸失色【通鉴唐顺宗纪】
　　集愧汗如浆【骆賔王互见陈情门】内省慙惶若坠氷谷【刘賔客】汗赩含羞耻【杜牧之】
　　自慰【附自寛解】
　　史张仪尝从楚相饮已而楚相亡璧门下意张仪曰仪贫无行必此盗相君之璧共执张仪掠笞数百不服释之其妻曰子毋读书防说安得此辱乎张仪谓其妻曰视吾舌尚在不其妻笑曰在也仪曰足矣【史记本传】东方朔曰使张仪蘓秦与仆并生于今之世曾不能掌故安敢望常侍郎乎【时朔已为殿中郎史记本传】茍有良田何忧晩嵗【北史杨侃传互见预备】韩愈才髙数黜官作进学觧以自喻【唐书本传】季子来归鲁人喜其纾难【通鉴汉安帝纪】上曰隋炀帝劳民筑长城以备突厥卒无所益朕惟置李世勣于晋阳而邉尘不惊其为长城又岂不壮哉【通鉴唐太宗纪】苏源明曰吾不幸生衰俗所不耻者识元紫芝也【唐书】郭子仪尝奏除州县一人不报僚佐相谓曰以令公勲徳奏一属吏而不从何宰相之不知体子仪闻之谓僚佐曰自兵兴以来方镇武臣多防扈凡有所求朝廷常委曲从之此无他乃疑之也今子仪所奏事人主以为不可行而置之是不以武臣相待而亲厚之也诸君可贺矣又何怪焉闻者皆服【通鉴唐代宗】裴皥书一絶曰宦涂最重是文衡天与愚夫立盛名三主礼闱今八十门生门下见门生【五代史】集位贬道行身穷志逸【文选】齿落未是无心人舌有只作穷途哭　新归且慰意生理焉足说　生还对童稚似欲忘饥渇　大哉乾坤内吾道长悠悠　自古有覊旅我何苦哀伤　眼前无俗物多病也身轻　家书抵万金　此生免荷殳　莫思身外无穷事且尽生前有限杯　亲朋满天地　脱身簿尉中始与棰楚辞　忆献三赋蓬莱宫自怪一日声辉赫【杜诗】嵗稔贫心泰　逰人莫笑白头醉老醉花间有防人【刘宾客】比者分将委弃泥涂老死草野今胷中之气勃然复有仕进之路矣　壮志已怜成白首余生犹待发青春　眼中了了见乡国知有归日眉方开【韩愈】乍抛衫笏觉身轻【姚少监】朝来始向花前觉度却醒时一半愁【元防之】我爱狷介性立为顽拙身平生虽寡合今即无缁磷　昨因风发甘长徃今遇阳和又小康还似逺行装束了迟回且住又何妨　我是人间事了人　老耳未多聋　荠花榆荚深村里亦道春风为我来　婚嫁累轻何怕老饥寒心惯不忧贫酒引眼前兴诗留身后名　自此光隂为己有从前
　　日月属官家【互见闲适门】骨肉团栾亦可荣　己为海内有名客又占世间长命人　书讯朝贤防知音野老多世间富贵应无分身后文章合有名　擢第未为贵贺亲方可荣【白侍郎诗】闲人似我世间无　老为樊上翁既不自期富贵要有数百首文章顾樊川一禽鱼一草木无限矣庶千百年未随此磨灭耶【杜牧之】他人似我还应少如此安贫亦荷天【杜荀鹤】
　　本朝花与新奇如有意【临川】何必濯于水本无缨上尘【欧公集】世上升沉无限事樽前强健不赀身【栾城集】尚有读书清浄业未容春睡敌千钟　因病得闲殊不恶安心是药更无方　但把穷愁博长健　退伏田野自称老臣追叙始终之遭遇以诧乡邻之父老　如醉而醒如瘖而鸣如痿而起初还故乡初见父兄　无官一身轻有子万事足【东坡】平生不作皱眉事天下应无切齿人【邵尧夫诗】孙奭致仕于郓置宴语客曰白傅有言多少朱门鎻空宅主人到了不曾归今老夫归矣喜动于色【渑水燕谈】满院花开不似贫【云溪友议】嵗禄二千亲八十世间谁有此时荣【陈后山诗】收身薄氷释置枕泰山安【山谷诗】
　　自新
　　史欲改过自新【西汉刑法志】洒心自新【东汉平帝纪】洗心向善【后汉郭泰传】失旦之鸡复思一鸣【三国志诸葛瑾云】竺景秀曰若许自新必呑力割肠饮灰洗胃【南史齐书荀伯玉传】
　　集君其务贳过我亦请改事【韩集】
　　自责
　　经母氏圣善我无令人　有子七人母氏劳苦　有子七人莫慰母心　静言思之躬自悼矣【诗】
　　史宣子曰吾浅之为丈夫也【左襄十九年】赵孟曰我实不徳而以人之垣以赢诸侯是吾罪也使谢不敏【襄三十一年】晋悼夫人食舆人之城者綘县人年长矣与于食赵孟问县大夫则其属也召之而谢过焉曰武不才任君之大事以晋国之多虞不能用吾子使吾子辱在泥涂乆矣武之罪也敢谢不敏【襄三十年】擢贾之髪以读贾之罪尚未足【史记范睢传】纵彼不言籍独不愧于心乎【前汉项籍传】妻子有过辄免冠自责【东汉仇覧传】罪积山河衅深莫磨【刘越石传】宁人负我我无负人【通鉴唐徳宗纪】
　　集灰琯屡移尘露无补【刘賔客】
　　本朝茫如醉夣之中不知言语之出【东坡谪黄州表】细思所以得祸患者皆由名过其实造物者所不能堪与无功而受千钟者其罪均也　闭门却扫收召魂魄　方尚口乃穷之时盖擢髪莫数其罪【东坡集】长箭挽不尽不中无尤弓【栾城集】

　　记纂渊海卷六十九
<子部,类书类,记纂渊海>
　　钦定四库全书
　　记纂渊海卷七十　　　　宋　潘自牧　撰叙述部
　　求援
　　经弱者不能自济必依于强【诗序】控于大邦【诗】终夜有求于幽室之中非烛何见【礼记】
　　子昏暮叩人之门户【孟子】车辙之中鲋鱼曰我东海之波臣也岂有升斗之水而能活我哉【荘子】
　　史孟献子曰愿借助焉【左襄四年】甘茂谓苏秦曰贫人女与富人女防绩贫人女曰我无以买烛而子之烛光幸有余子可分我余光无损子明而得一便焉【史记】虽复零雨自天终待云兴四岳【北史魏恺传】萧炅为河南尹尝坐事西台遣吉温徃按之温治炅甚急及温为万年丞未几炅为京兆尹温素与髙力士相结力士自禁中归度炅必徃谢官乃先诣力士与之谈谑握手甚欢炅后至温阳为惊避力士呼曰吉士不须避此亦吾故人也召还与炅坐炅接之甚恭不敢以前事为怨他日温诣炅曰曩者温不敢亏国家法自今请洗心事公炅遂与尽欢【通鉴唐宗纪】
　　传记士非玉璧谈者为价【物理论互见因人而重门】
