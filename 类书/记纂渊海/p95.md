<!-- { "loadSidebar": true } -->
　　徳马忽跑出泉　升仙台在州西南世传老子于此升仙　瑞应寺在麦积山上隗嚣宫在州东北　杜甫草堂在州东五十里【舆地纪胜】
　　人物周石作蜀成纪人孔子弟子唐赠石邑伯汉纪信成纪人项羽围汉王荥阳信诳楚汉王得脱羽烧杀信李广成纪人文帝时击匈奴以功为散骑常侍武帝时
　　为北平太守匈奴畏之号飞将军　隗嚣天水人素有名好经书又谦恭下士名震四州三国姜维天水人仕昭烈累迁征西将军封平襄侯唐李白成纪人唐宗室性倜傥善诗歌才思飘逸天寳初为翰林有诗集三十卷皇朝尹崇珂天水人为淄州刺史有善政后以功迁保信军节度使　刘仲武成纪人资貌雄伟累官东上阁门使以功累迁泸川军节度使　张俊成纪人好骑射负才气政和中以讨河朔羣冦为都指挥使后以功累迁太傅封清河郡王【舆地纪胜】
　　集麝香眠石竹鹦鹉啄金桃【杜甫题麦积山】自开茅屋趣只想竹窓眠归谷山云起侵篱涧水悬【同上】晨发赤谷亭艰险方自兹【杜甫过赤谷诗】峡形藏堂隍壁色立积鉄【杜甫】秦州城北寺胜迹隗嚣宫月明垂叶露云色度溪风【同上】
　　本朝建隆中酋长上波了献地为伏羌砦属清水县熈宁三年为伏羌城属秦州【沿革表】路入青松翠霭间斜阳倒影下溪湾【李师中题麦积山】重台犹在碧山层想象真仙为勉登【蒋之竒题升仙台】清甘一派古祠边昨日亲烹小鳯团却恨黄陵无品目烦君精鍳为当防【防师雄题马跑泉】
　　凤翔府【倚郭一　天兴外县六　岐山　扶风　郿　寳鸡麟游　普润】
　　郡号扶风　岐阳
　　郡沿革天文井鬼分野禹贡雍州之域周为岐周地春秋战国为秦地始皇并天下以属内史汉初更内史名中地郡后复故景帝分属右内史武帝更曰右扶风与京兆左冯翊为三辅三国魏为扶风郡晋为秦国后魏置平秦郡又于郡东置雍城镇后改镇为岐州西魏为岐阳郡隋初为岐州大业初改为扶风郡唐初复为岐州天寳初改扶风郡至徳初改鳯翔郡寻改鳯翔府号西京宝应间罢京名属闗内道五代时属关西道本朝仍为府属秦鳯路【地理沿革表】
　　县沿革天兴春秋时为故雍秦置雍县汉属右扶风唐析置天兴县改省鳯翔属天兴岐山古岐周地汉为雍县地唐时移治不一本朝属鳯翔府扶风周为岐阳镇汉为羙阳县地唐贞观中改为扶风县本朝仍旧郿本秦县汉属右扶风西魏郿城县唐改为郿县属鳯翔府本朝因之寳鸡本秦陈仓县汉属右扶风唐至徳初因秦文公获石鸡之异改为寳鸡县本朝因之麟逰本汉右扶风之杜阳地隋置鳯栖郡寻因获白麟更名麟逰县唐初废郡为麟州贞观初州废以县属鳯翔府本朝因之普润本汉漆县地隋为普润县唐并本朝仍旧【同上】形胜岐山在岐山县东北文王时鳯鸣岐山即此　雍山在府西北雍水所出故名　梁山在岐山东太王去邠逾梁山即此　陈仓山在寳鸡东南上有石类山鸡晨鸣山头声闻三十里　茂陵山在扶风东北林壑秀美汉末马超居此　鸣鳯山在麟游西旧传常有鳯鸣其上　周原在岐山东北诗曰周原膴膴即此　青峰山在寳鸡东南峦苍翠故名　龙尾坡在岐山东郑畋尝破巢兵于此　磻溪石在寳鸡东南即周太公钓处　渭河在寳鸡县治　东湖在府治东　鱼龙川在府境　润徳泉在岐山西北相传时平则流乱则竭　九成宫在麟逰县西本隋仁夀宫唐太宗脩以避暑更名九成宫　石鼻寨在寳鸡东诸葛亮所筑以拒郝昭【纪胜】人物周周公旦岐山人生有圣徳辅成王制礼作乐召公奭辅武王定天下又辅成王以成圣治　白起郿人善用兵秦昭王用为左庶长战胜攻取后封武安君汉井丹郿人通五经善谈论隠居不仕当世髙之南北朝苏孝慈扶风人少沉谨有器局为中侍上士后以功进位开府爵灵水县公唐杨炎天兴人性至孝父丧庐墓号慕时切有紫芝白雀之祥诏表其闾唐徳宗时拜相皇朝张载郿人举进士为神州司法召为崇文殿校书同知太常礼院与执政不合告归居横渠教人以礼闗西之士翕然宗之所着有东铭西铭正诸书　张戬载弟笃行不茍为一时师表闗中称为二张【舆地纪胜】集西京无暑气夏景似清秋江山通蜀国日月近神州【李徳新】水落鱼龙夜【杜甫题鱼龙川诗】苍山入百里岸断如杵臼层宫凭风回岌嶪土囊口立神扶栋梁凿翠开戸牖其阳产灵芝其隂宿牛斗【题九成宫】关山陵旦开石路无尘埃重门临去壑连栋起崇隈【王勃题大散关】
　　本朝乾徳初置崇信县淳化中割崇信属仪州熈宁五年废干州以好畴县来【沿革表】闻昔周道兴翠鳯栖孤岚飞鸣饮此水照影弄毵毵　扶风古三辅政事岂汝谙聊为湖上饮一纵醉后谈【并苏轼题东湖诗】闻道磻溪石犹存渭水头苍崖虽有迹大钓本无钩　山头孤月耿犹在石上寒波暁更喧【并题磻溪石】翠鳯旧依山硉兀清泉长与世穷通【苏轼题润徳泉诗】此台一覧秦川水不待传经意已空【题授经台】
　　陇州【倚郭一　汧源外县三　汧阳　吴山　陇安】
　　郡号汧阳
　　郡沿革天文井鬼分野禹贡雍州之域周为岐陇之地春秋属秦国秦并天下属内史汉为汧县属右扶风西魏改陇州因山为名后周省入岐州寻复置隋省入扶风郡复置陇东郡唐改汧阳郡后复为陇州治汧源县本朝属凤翔路【地理沿革表】
　　县沿革汧源在陇州治东南后魏为汧隂县隋改曰汧源唐本朝并为州附郭县汧阳本汉隃糜县地属右扶风后周置汧阳郡及县以古汧水之阳故名寻废郡以县属陇州唐本朝仍旧吴山本汉隃麋县地后魏置长蛇县隋改吴山县唐改华山县寻复旧本朝因之陇安本唐汧阳县地本朝置陇安县【同上】
　　形胜陇山在州西北六十里山髙而长其顶有泉　吴岳山在州南比诸山最秀异顶有龙湫　小陇山在县西岩障髙峻不通轨辙　龙盘山在吴山县东南为一州之胜　西秦山在陇安北内有秦王试劒崖　景福山在陇州西北亦名龙门山　卧虎山在汧阳东以形似名　天池沟在汧阳东水流不涸　珍珠泉在汧阳南泉涌如珠故名汧阳阁在汧阳县治　陇亭在山旁八卦亭在州西北有仙人钟离权洞宾遗迹　苦寒
　　亭在州西【舆地纪胜】
　　人物周非子汧阳人伯益之后善养马为孝王主马于汧渭之间马大蕃息秦使叙嬴氏之祀汉郭钦州人哀帝时为丞相以防直名唐段秀实汧阳人征讨有功累拜泾原节度使赠太尉【同上】
　　集吴岳晓光连翠巘【李善正】我所思兮在汉阳欲往从之陇坂长【张衡】汧水悠悠去似絣逺山如画翠眉横僧寻野渡归吴岳鴈带斜阳入渭城【韦庄】秦陇无人塞草腥将军一去泣空营汉家天子东巡狩行到江南又起兵【陇亭童謡】忆昨逰陇坂髙秋视吴岳【杜甫】
　　本朝熈宁八年改秦州定邉砦为陇西镇县开寳二年析汧阳县四乡置陇安县【沿革表】冻云凝白雪漫漫不是寒亭分外寒六月大雹天不雨请君来此凭防干【王庶题苦寒亭】陇山如碧环缺处苍崖开当年造物手办此何神哉【刘昻雷】
　　鳯州【倚郭一　梁泉外县二　河池　两当】
　　郡号河池
　　郡沿革天文井鬼翼轸分野禹贡梁雍二州之域春秋时氐羌所居秦为陇西郡地汉为故道河池二县后魏于此置梁泉县西魏改为鳯州隋废州置河池郡唐初复鳯州天寳初改河池郡乾元初复为鳯州五代时蜀置武兴军本朝仍为鳯州【地理沿革表】
　　县沿革梁泉本氐羌故地秦为陇西郡汉为故道县后魏置梁泉又更名凉泉寻复为梁泉河池春秋时氐羌所居秦为陇西郡地汉为河池县属武都郡晋防于氐羌后魏置广化郡及县隋初郡废以县属鳯州仁夀初复名河池县本朝因之两当本汉故道县地属武都郡晋防于氐羌后魏置两当郡及县因界内两当水为名隋废郡以县属鳯州本朝因之【同上】
　　形胜鳯凰山在州东鳯凰尝栖此　紫栢山在州东南上有一十七洞异人多隐于此　南岐山在州南上有竹云洞内有湫池　君子山在州西南上有灵惠庙御爱山在州东北唐徳宗巡幸至此爱玩故名　豆积山在州北上有不老泉仙人洞唐张果之隠处一名遯迹山文子谷唐僖宗幸蜀至此　武休闗在州东　马岭闗画眉关大散川黄花川斜谷河鸣玉泉连云栈桥并在州境　和尚原在州东即吴玠败乌珠处　铁山在河池县东南　天门山在河池东南　伶伦山在河池南　天池山在河池南　青泥山在河池南　木皮岭在河池西银椿崖在河池东北　金莲洞在河池西髙数十仭　首阳洞在卧龙山畔　仇池石在天池山仙人闗在河池东　小河闗在河池南　嘉陵江在河池南　忠义水在河池南　鸑鷟山在两当县东上有登真洞　董真峪在两当东南上有真人庵　分水岭在两当县东　狮子川在两当县境【舆地纪胜】
　　人物皇朝文彦邠州人防时寓居两当县富民郇氏之家教授生徒　邵雍河南人尝寓居鳯州【同上】
　　集寒城朝烟积山谷落叶赤隂风千里来吹汝江上宅【杜甫题吴郁宅】溪从沮水流嶓岭接青泥入劒天【史瑜】首路栗亭西尚想鳯凰村南登木皮岭艰险不易论始知五岳外别有他山尊【杜甫题木皮岭】山城薄酒不堪饮劝君且吸杯中月【李太白鳯州诗】杨栁垂青丝风动入飞盖【邵尧夫鳯州飞盖亭诗】古时应是山头水自古流来江路深【元稹题嘉陵江】借问嘉陵江水湄东川东去尔西之【薛逢题】凿崖泄奔湍称古神禹迹【韦应物题嘉陵江】
　　本朝乾徳五年降防御为团练开寳五年移河池治故镇至道元年移两当治唐乡镇【沿革表】里数三千七百余两当冬夜宿中途举朝五往来西蜀还有区区似我无【赵抃赴益州】猿啼鬼迷店马噤飞石铺【陆防过鳯州】啸歌山水重【黄庭坚啸歌台】当日尘极险艰正由苍翠强开顔吾皇髙拱岩廊上只爱生灵不爱山【王素题御爱山】不是当时经御爱此山还与众山同【赵抃题御爱山】豆积更名为遯迹西康麦积合如何【袁桂题豆积山】我携此石归袖中有仇池【东坡】鸟去林自空云移山不碍塞目烟岑宻都城若天外【邵雍登鳯州城诗】
　　阶州【倚郭一　福津外县一　将利】
　　郡号武都
　　郡沿革天文井鬼分野禹贡雍州之域战国时白马氐居焉汉武为武都郡魏置武阶郡改置武州唐为行州后复立武州更名曰阶州本朝初秦鳯路【地理沿革表】县沿革福津本后魏覆津县属武阶郡隋属武州唐改曰福津本朝因之将利本后魏石门县西魏改安育后周又改今名唐武州治于此【同上】
　　形胜石鸡山在州东有石鸡神庙　盘堤山在州东南近有盘堤城　鳯凰山在州东南汉世曾有鳯凰栖其上有鳯凰台　鹿玉山在州东山下溪中水潄石如玉故名　仇池山在州西北四面壁立峭絶　醉仙崖在州南连鳯凰山东　柯谷在州东南唐杜甫侄佐居此裴公湖在州西南隅唐刺史裴守真所剏　杜甫故
　　居在州东【舆地纪胜】
　　人物皇朝牛皓福津人仕为川陜宣抚后死节人称其忠义　丁焴福津人为人刚直不受私谒累官至大府少卿嘉定间为利州路安抚使吏民信服【同上】
