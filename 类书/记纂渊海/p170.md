<!-- { "loadSidebar": true } -->
　　史以宠贾怨【国语】夫郤昭子其富半公室其家半三军恃其富宠以汰于国其身尸于朝其宗灭于绛不然夫八郤五大夫三卿其宠大矣一朝而灭莫之哀也唯无徳也【国语互见势不可恃】武安负贵而好权【史记灌夫等论传】田蚡为丞相召客饮坐其兄盖侯北乡自坐东乡以为汉相尊不可以兄故私挠【西汉田蚡传互见陵犯】籍倚名族【西汉项籍传】恃势怙宠【后汉】怙宠矜功【前汉】窦宪恃宫掖声势以贱直请夺沁水公主园田公主逼畏不敢计【通鉴汉明帝纪】乆依城社不畏熏烧【东汉卢延传】城狐社防【通鉴晋纪】杜威乆镇恒州性贪残自恃贵戚多不法每以备边为名敛吏民钱帛以充私藏富室有珍货或名姝骏马皆夺取之或诬以罪杀之籍没其家【通鉴五代晋髙祖纪】魏宗爱方用事威振四方甞召百官于都坐王公以下皆趋庭望拜【通鉴宋世祖纪】江表自东晋以来世族陵驾寒门【通鉴隋髙纪】来俊臣倚势贪淫士民妻妾有美者百方取之自宰相已下籍其姓名而取之【通鉴唐武后纪】山东人士崔卢李郑诸族好自矜地望虽累叶陵替茍他族欲与为姻必多责财币或舍其乡里而妄称名族或兄弟齐列而更以妻族相陵【通鉴唐太宗纪】虢国尤为豪荡一旦帅工突入韦嗣立宅撤去旧屋自为新第但授韦氏以隙地十亩而已【通鉴唐宗纪】故事诸宰相防食中书丞相食时百僚无敢谒者叔文至中书欲与同平章事韦执谊计事令直省通之直省以旧事告叔文怒叱直省惧入白执谊【通鉴】
　　传记三贵瞠目张权有噉人势【三国典略】
　　集冯借世资用相陵驾【选恩幸论】防凭社贵狐借虎威【同上】夫傲虽凶徳必有恃而敢行【韩文释言互入傲慢】广势驰声【刘賔客】席其势鼓行人间【同上】驱驾气势若掀雷挟电抉于天地之垠【唐文粹】
　　本朝依倚秋风气势豪似欺黄雀在蓬蒿【欧公集】
　　势利相轧
　　经胁权相灭【书泰誓中】强者胁弱众者暴寡知者诈愚勇者苦怯【记乐记】
　　子名也者相轧也【庄子人间世】以强陵弱以众暴寡皆乱人之徒也【庄子盗跖】强以克弱【韩非子】强者害弱而夺之众者暴寡而哗之【荀子性恶】猛兽食颛善鸷鸟攫老弱【淮南子】强掩弱众暴寡诈欺愚勇侵怯【同上】鸡有专栖之雄雉有擅泽之鷮蚁有兼弱之智蜂有攻寡之计人相役御亦犹是耳【抱朴子】
　　史天下以智力相雄长【通鉴周纪】众暴寡大并小【西汉天文志】孔熈先曰近者殷铁一言而刘班碎首彼岂父兄之雠百世之怨乎所争不过荣名势利先后之间耳及其末也唯恐陷之不深发之不早戮及百舌犹曰未厌是可为寒心【通鉴宋太祖纪】张策曰一国三公犹不堪説六贵同朝势必相图【通鉴齐东昏侯记永元元年时徐孝嗣萧坦之等交専政也】江左自东晋以来世族陵驾寒门【通鉴陈纪】天后方图临朝乃鸩杀太子立雍王贤贤自知必不保全与二弟无由敢言乃作黄台瓜词贤终为后所逐死黔中【唐书】互相吞噬唯力是视【通鉴唐僖宗纪】
　　集倾夺相夸侈不知身所终【陈子昻】弱之肉强之食【韩文送文畅序】暴寡胁弱【栁文】力大者搏齿利者齧爪刚者抉羣众者轧【栁文真符】争先利涂虞相轧则衅起【刘賔客】
　　重厚
　　经君子厚徳载物【易坤卦】不侵侮不好狎【记曲礼】天地之道博也厚也【记中庸】大人不倡游言【浮也记缁衣】赵文子其中退然如不胜衣其言呐呐然如不出诸口【记檀弓下】不窥密不旁狎不道旧故不戏色【记少仪】其徳盛者其志厚【记祭统】及其广厚载华岳而不重振河海而不泄【记中庸】言忠信行笃敬虽蛮貊之邦行矣【语卫灵公】
　　子水之积也不厚则其负大舟也无力风之积也不厚则负大翼也无力【庄子】言重则有法行重则有徳貌重则有威好重则有观【扬子脩身】
　　史唯厚徳者能受多福【国语晋互见福祉】周勃厚重少文【通鉴汉髙纪】绛侯东阳侯称为长者言事曽不能出口【西汉张释之传互入长厚】李将军恂恂如凢人口不能出辞【前汉李广赞】为人质厚少文造次不能以辞自达【东汉吴汉传】李栖筠庄重寡言【唐书本传】元徳秀实厚少縁饰【唐书卓行本传互见务实】
　　集掘剞劂而不用【楚辞】言词纯朴古人风【韦应物集】
　　轻薄
　　经其徳薄者其志轻【记祭统】言不忠信行不笃敬虽州里行乎哉【语卫灵公】
　　子乡曲之儇子【荀子】言轻则招忧行轻则招辜貌轻则招辱好轻则招淫【子修身】
　　史轻则寡谋【左桓十二年】轻虑者不可以治国【史记恬传】商君天姿刻薄人也【史记】魏其沾沾自喜多易【同上本传沾沾言自整硕也多易多轻易之行】世俗靡薄【董仲舒传】马援戒子孙曰效杜季良不得陷为天下轻薄子【东汉本传】暨多人暗昧之失以显其谪【通鉴三国魏明纪】魏收昔在京洛轻薄尤甚人号云魏收惊蛱蝶【北史本传】王勃等有才而浮躁衒露【唐裴行俭传】张昌龄举进士为考功王师旦所绌太宗问其故答曰昌龄等华而少实其文浮靡非令器也取之则后生慕効乱陛下风雅【新唐书杜审言传】韦渠牟志尚浮浅不根于道徳仁义【本传】崔信明蹇亢以门望自髙郑世翼亦傲倨数恌轻忤物【崔信明传】
　　传记墙薄则亟壊缯薄则亟裂器薄则亟毁酒薄则亟酸夫薄物可以旷日持乆者殆未有也【刘向新传】梁遣徐陵聘齐时魏收文学为北朝之冠録其文遗陵陵过江沉之曰吾与魏公藏拙【唐裴餗传记】
　　长者
　　经徳盛不狎侮【书旅熬】不侵侮不好狎【记曲礼上】不窥密【嫌伺人之私也记少仪】君子不以其所能者病人不以人之所不能者愧人【记表记】恶称人之恶者【语阳货】君子嘉善而矜不能【语子张】君子成人之美不成人之恶【语顔渊】不逆诈不亿不信【语宪问】
　　史壶遂深中隠厚世言梁多长者不虚哉【史记韩安国传论】将相皆旧功臣论议务在寛厚耻言人之过失【西汉刑法志】郑当时每朝候上问説未甞不言天下长者【西汉本传】记人之功忘人之过【西汉陈汤传】绛侯东阳侯称为长者言事曽不能出口【西汉张释之传互入重厚】多所平反罪人【西汉刘徳传苏林曰幡罪人辞使从轻也】曹参为相择木讷于文辞重厚者召之为吏吏之言文刻深欲务声名者辄斥去之【前汉】张欧为御史未甞言按人官属以为长者【西汉本传】马援曰闻人过失如闻父母之名耳可得闻口不得言也【同上】诏问刘昆曰前在江陵反风灭火后守农虎北渡河行何徳政而致是事昆对曰偶然耳左右皆笑其质讷帝叹曰此乃长者之言也【东汉刘昆传】厚性寛中【东汉卓茂传】刘寛为太尉甞坐客遣苍头市酒迂乆大醉而还客不堪之骂曰畜产寛须臾遣人视奴疑必自杀顾左右曰此人也骂畜产辱孰甚焉故吾惧其死也【后汉】忠孝之人持心近厚【东汉韦彪传】阮籍口不臧否人物【晋书本传】罗仇曰宁使人负我我不忍负人也【通鉴晋纪】什翼犍性寛厚郎中令许谦盗绢二疋什翼犍知而匿之谓左太史燕凤曰吾不忍视谦之面卿慎勿泄若谦慙而自杀是吾以财杀士也【通鉴晋海西公纪】谢方明为丹阳尹方明善治郡所至有能名承代前人不易其政必当改者则以渐移变不使有迹可寻【通鉴晋恭纪互入交代】乐广凢论人必先称其所长则所短不言自见【通鉴晋本传】有老妪欲诣刘仁轨陈牒误诣戴至徳览之未终妪曰本谓是解事仆射乃不解事仆射耶归我牒至徳笑而授之时人称其长者【通鉴高宗】宁人负我无我负人【通鉴唐徳宗互见自责】房龄不以己长望人【唐书本传】贾耽长者不喜臧否人物【同上】朱渥性通简不骄饰甞曰士茍有行不必己长形彼短己清形彼浊【唐书】
　　传记孔子曰与人交推其长者违其短者【説苑杂言】厚者不毁人以自益仁者不危人以要名【战国策】
　　集不吹毛而求小疵不洗垢而察难知【文选】持论从容未甞言人所短【仕彦升序】深识臧否不以毁誉形言【褚渊碑】许逺寛厚长者貌如其言【韩文张中丞传后叙】致一物于必穷之地君子不为【杜牧之互见不为己甚】
　　本朝臧否不挂口【坡诗】韩魏公器量过人性浑厚不为畦畛峭堑【行状】以快恩雠矜名誉为可薄【欧公集】
　　不忽防小【附防小难忽】
　　经惟公懋徳克勤小物【书毕命】在上位不陵下【记中庸】子夏曰虽小道必有可观者焉【语子张】
　　子范氏门徒路逢乞儿马医弗敢辱也必下车而揖之【列子】
　　史臧文仲曰国无小不可易也君其无谓邾小蠭虿有毒【左僖】诗曰虽有丝麻无弃菅蒯【左成九逸诗】防启疆曰耻匹夫不可以无备【左昭公二年】君子能勤小物故无大患【通鉴周纪】蚋蚁防虿皆能害人【同上】田琳曰谚称掩目捕雀夫防物尚不可欺以得志况大事乎【通鉴汉献纪】刍荛有可録之事【晋书】黄犬之皮终补狐裘也【晋书慕容超传】郄超曰谢使才虽履屣间亦得其任【晋书谢传互入精明】
　　传记刍荛之言明王必择葑菲之体诗人所记【史通】鸡肋是弃能无惜乎【同上】敌国无小蜂虿有毒鸟穷则啄兽穷犹触者皆自卫其生命而求免于祸难也【李卫公兵法】集不弃菅蒯爱同丝麻【任彦升表】
　　刻深
　　经析言破律【巧卖法令记】
　　史公曰言多忌克忌则多怨又焉能克【左僖九年】陗直刻深【西汉晁错传】于人之功无所记于人之罪无所忘【西汉郦食其传】以刻为明【西汉路温舒传】吹毛求疵【西汉中山真王传】周亚夫曰极知禹无害然文深不可以居大府【西汉赵禹传】张汤赵禹共定诸律令务在深文拘守职之吏作见知法吏传相监司用法益刻自此始【通鉴汉武纪】上下相敺以刻为明深者获公名平者多后患【通鉴汉宣纪】性刻害好发人隂伏【同上】翟方进以经术进其为吏用法刻深好任势立威有所忌恶峻文深诋中伤甚多【通鉴汉成纪】申韩刻薄伤化【通鉴元帝】
　　集史叙项籍之所以失天下曰于人之功无所记于人之过无所遗管仲论鲍叔牙不属国但闻人过终身不忘【陆宣公文】
　　残忍
　　经焚炙忠良刳剔孕妇【书泰誓上】斮朝涉之胫剖贤人之心【书泰誓中】
　　子盗跖脍人肝而餔之【庄子】逮至夏桀殷纣燔生人辜谏者为炮烙铸金柱剖贤人之心折才士之胫醢九侯之肉爼梅伯之骸【淮南子淑真训篇】纣观炮烙于瑶台谓龙逢曰乐乎【庄子】
