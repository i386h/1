<!-- { "loadSidebar": true } -->
　　子此非君子之言齐东野人之语也【孟万章上】谬悠之説荒唐之言无端崖之辞【庄天下】郑有神巫季咸知人之死生存亡祸福夀夭期以嵗月旬日若神郑人见之皆弃而走列子与之见壶子出而谓列子曰嘻子之先生死矣弗活矣不以旬数矣明日又见壶子出而曰幸矣子之先生遇我也有瘳矣全然有生矣明日又见壶子而曰子之先生不齐吾无得而相焉试齐且复相之明日又见壶子立未定自失而走壶子曰追之列子追之不及【庄应帝王篇】不称九天之顶则言黄泉之底【淮南修务训】无验之言谓之妄【扬子】诞伐者百行之悖也【刘子】
　　史敢为大言处之不疑【史记孝武纪互入无忌惮】东方朔曰臣十三学书三冬文史足用若此可以为天子大臣文辞不逊髙自称誉【西汉】阮孚为诞伯【晋书】汉昭烈曰马谡言过其实不可大用【通鉴昭烈纪】杜审言恃才髙以傲世甞语人曰吾文章当得屈宋作衙官吾笔当得王羲之北面其矜诞类此【唐书本传】宇文融在相位谓人曰使吾居此数月则海内无事【通鉴唐纪】方士张果自言有神仙术诳人云尧时为侍中于今数千嵗多往来恒山中【通鉴唐纪】张果固请归恒山后卒好异者奏以为尸解【同上】自古术士妄言致人族灭者多矣非所以靖国家也【通鉴后唐明宗】裴延龄奏左藏库司多有失落近因检阅置簿书乃于粪土之中得银十三万两其匹段杂货百万有余此皆已弃之物即是羡余悉应移入杂库以供别敕支用太府少卿韦少华不伏抗表称此皆每月申奏见在之物请加推验延龄每奏对恣为诡谲皆众所不敢言亦未甞闻者延龄处之不疑上亦颇知其诞妄　陆贽上书极陈裴延龄奸诈数其罪恶其略曰延龄以聚敛为长防以诡妄为嘉谋以掊克敛怨为匪躬以靖谮服谗为尽节愚弄朝廷有同儿戏矫诡之态诬罔之辞遇事辄行应口便发靡日不有靡时不为昔赵髙指鹿为马物类犹同岂若延龄掩有为无指无为有【通鉴唐徳宗纪】
　　传记皮日休傲诞自号间气布衣【北梦琐言】隗嚣将王元曰请以一丸泥为大王东封圅谷闗【东观汉记】上小尧舜下邈三王【刘向战国防序互入无忌惮】明皇问富人王元宝家财多少对曰请以一缣系南山一树南山树尽臣缣未穷【唐文粹】集是夫喋喋衒玉而贾石者也【栁文】凿空驾虚【唐文粹】
　　诡诈
　　经情疏而貌亲在小人则穿窬之盗也与【记表记】素隠行怪【记中庸】
　　子以母则不食以妻则食之以兄之室则弗居以于陵则居之【孟滕文公下】
　　史张汤为人多诈舞智以御人【史记本传】吕不韦为春秋暴之咸阳市门悬千金其上有能増一字者与之【史记】懐谖误国【西汉师丹传】上诈谖而弃信【西汉艺文志】齐人多诈而无情【西汉公孙传】季文多诈人不能得其要领【通鉴光武纪】变诈蠭出【西汉东方朔传】缪为恭敬【缪诈也西汉司马相如传】若御史大夫汤乃诈忠【通鉴汉武纪】汲黯曰位为三公为布被此诈也【前汉公孙传】凢激诡之行则容隠伪矣【通鉴汉献纪】曹操少好飞鹰走狗游荡无度其叔父数言之于嵩操患之后逢叔父于路乃阳败面防口叔父怪问其故太祖曰卒中恶风叔父以告嵩惊愕呼操而口貌如故嵩曰叔父言汝中风已瘥乎操曰初不中风但失爱于叔父故见罔耳嵩乃疑焉自后叔父有所告嵩终不复信操于是益得肆意【魏志曹瞒传】孙峻与滕彻虽内不沾洽而外甞相包含【通鉴三国吴志】杨素曰但恐富贵来逼臣臣无心图富贵也【通鉴陈纪】安禄山外若痴直内实狡黠又甞命见太子不拜左右趣之拜禄山拱立曰臣胡人不习朝仪不知太子者何官上曰此储君也朕千秋万嵗后代朕君汝也禄山曰臣愚向者惟知有陛下乃不知更有储君不得已然后拜【通鉴唐宗纪】魏杜弼曰毒螫满懐妄敦戒业躁竞盈胷谬治清净【通鉴梁纪】朱滔变诈多端倪【唐书朱希彩传】
　　集诩诩强笑语以相取下【韩文】巧诈百情【唐李峤书】

　　记纂渊海卷四十三
<子部,类书类,记纂渊海>
　　钦定四库全书
　　记纂渊海卷四十四　　　宋　潘自牧　撰性行部
　　欺罔
　　经诪张为幻【尚书】以空作见文书与实不相应也【周礼注】假于鬼神时日卜筮以疑众杀【记】
　　子饰智以惊愚【庄子】狎侮欺绐亡所不为　向氏以国氏之谬已也以国氏之重罔已也　燕人生于燕长于楚及老而还本国过晋国同行者诳之指城曰此燕国之城其人愀然变容指社曰此若里之社乃喟然而叹指舍曰此若先人之庐乃潸然而泣指垅曰此若先人之塜其人哭不自禁同行者哑然大笑曰予昔绐若此晋国耳【列子互入愚暗】楚人握山雉者欺路人曰凤凰也路人曰我闻凤凰今始见矣请买千金弗与请加倍乃与之【尹文子】
　　史赵髙献鹿谓之马二世问左右此乃鹿也左右皆曰马也二世惊自此为惑乃召太卜令卦之太卜曰奉宗庙鬼神斋戒不明乃至于此【李斯传互入阿附】瞽说欺天【西汉郭承传】满谰诬天【谷永传】元光二年李少君以祠灶却老方见少君善为巧发竒中甞从武安侯饮坐中有九十余老人少君乃言与其大父游射处老人为儿时从其大父识其处一坐尽惊少君言上曰祠灶可致物致物而丹砂可化为黄金夀可益蓬莱仙者可见以封禅则不死黄帝是也居乆之李少君病死天子以为化去不死而海上燕齐恠迂之方士更多言神仙事矣　元狩四年齐人少翁以鬼神方见拜少翁为文成将军居嵗余其方益衰神不至乃为帛书以饭牛佯不知言曰此牛腹中有竒杀视得书言甚恠天子识其手书问其人果是伪书于是诛文成将军而隐之　元鼎二年丁义荐方士栾大大敢为大言处之不疑大言曰臣甞往来海中海中见安期羡门之属顾以臣为贱不信臣又以为康王诸侯耳不足与方臣之师曰黄金可成而河决可塞不死之药可得仙人可致也　元鼎四年齐人公孙卿曰黄帝仙登于天黄帝采首山铜铸鼎于荆山下鼎既成有龙垂胡髯下迎黄帝上骑龙与羣臣后宫七十余人俱登天于是天子曰嗟夫诚得如黄帝吾视弃妻子如脱屣耳　元封二年公孙卿言见神人东莱山若云欲见天子天子于是幸缑氏城遂至东莱宿留之数日无所见见大人迹云　公孙卿言仙人好楼居于是上令长安作蜚廉观甘泉作益寿延夀观持节设具而神人　天子病鼎湖甚巫医无所不致不愈游水发根言上郡有巫病而鬼神下之上召置祠之甘泉及病使人问神君言曰天子无忧病病少愈强与我防甘泉病良已置酒夀宫神君非可得见闻其言与人音等时去时来来则神君所言上使人受书其言命之曰画法其语世俗之所知也无絶殊者而天子心独喜其事秘世莫知也　上祭黄帝塜桥山释兵须如上曰吾闻黄帝不死今有冢何也公孙卿曰黄帝已仙上天羣臣思慕葬其衣冠　情不覆其貌者谓之伪毁誉失其真者谓之诬言事失其类者谓之罔　前胶东相王成伪自増加流民八万口显赏是后俗吏多为虚名云【通鉴汉武】昔秦始皇使徐福发男女入海求仙采药因逃不还天下怨恨汉兴新垣平齐人少翁公孙卿栾大等皆以术穷诈得诛夷伏辜【通鉴汉元纪】盗贼始发其源甚微部伍吏人所能擒也咎在长吏不为意县欺其郡郡欺朝廷实百言十实千言百【通鉴汉平纪】譬犹画工恶图犬马而好作鬼魅诚以事实难形而虚伪不穷也【通鉴汉殇纪】繁文伪饰欺天罔人【通鉴】黄改色马鹿易形【东汉王逸传】时宦官并起第宅拟制宫室帝常登永安台宦官恐望见之乃使赵忠等谏曰人君不当登髙登髙则百姓离散自是不敢复登台榭【东汉宦者传】武帝下令曰昔直不疑无兄世人谓之盗嫂第五伯鱼三娶孤女世人谓之挝妇翁王凤擅权谷永比之申伯王商忠义张匡谓之左道此皆以白为黒欺天罔上者也【魏志互入妄伪】嵩髙道士潘诞自言三百嵗为帝合链金丹常役数千人所费巨万凿嵩髙大石深百尺者数十处凡六年丹不成【通鉴隋炀纪】驿书上闻旬月方报其败丧则减百而为一其捃获则张百而成千【通鉴唐徳宗纪】禄山奏言去春营州虫食苗臣焚香祝天云臣若操心不正事君不忠使虫食臣心臣若不负神祗愿使虫散即有羣鸟从北来食虫立尽请宣付史官【通鉴唐宗纪】或告第五琦受人金二百两遣御史刘期光追按之琦曰琦备位宰相二百金不可手挈若付受有凭请准律科罪期光即奏琦已服罪【通鉴唐肃宗纪】髙力士有养女嫠居东京颇能言宫中事女官李真一意其为沈太后诣使者具言其状髙氏辞称实非太后验视者益疑之径迎入居上阳宫供奉左右诱谕百方髙氏心动乃自言是【通鉴唐徳宗纪】肆骋谲恠其进对皆他人莫敢言者延龄言之不疑亦人之所未甞闻徳宗颇知其诈【裴延龄传互入妄诞】唐太宗责髙徳孺曰汝指野鸟为鸾以欺人主取髙官【唐书】豆卢革韦说甞问郭崇韬曰汾阳王本太原人徙华隂公世家鴈门岂其枝派耶崇韬曰因遭乱亡失谱谍甞闻先人言上距汾阳四世耳革曰然则固从祖也有求官者崇韬曰深知公功然门地寒素不敢相用恐为名流所嗤【通鉴唐庄宗纪】
　　传记江南呼欺曰绐通作诒【集韵】
　　本朝妄自粉饰欺盲聋【东坡诗】
　　倾险【附反覆】
　　经彼何人斯其心孔艰　为鬼为蜮【诗】情疎而貌亲在小人则穿窬之盗也【礼记】匿怨而友其人左丘明耻之丘亦耻之【论语】
　　子好面誉人者亦好背而毁之【互入面是背非】孔子曰人心险于山川难于知天天亦有春秋冬夏旦暮之期人有厚貌深情【庄子互入人心难托】若蜚鸟然倾侧反覆　言无常正行无常信惟利所在无所不倾【荀子】口亲心疎貌合行离【抱朴子】
