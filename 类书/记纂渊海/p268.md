<!-- { "loadSidebar": true } -->
　　本朝昔贤书曹娥碑后蔡邕夜闇手摸其文而读之【见山谷诗】张安道家贫无书常就人借三史旬日辄归之曰得其详矣凡书皆一览终身不再读属文未尝起草【东坡撰墓志】
　　肤浅
　　经记问之学不足为人师【记学记】
　　子鼯防五技而穷【荀子劝学】末世穷年不免为陋儒【同上】史章句小儒破碎大道【前汉夏侯胜传】
　　传记屡举旧事不知所出【史通】知古而不知今谓之陆沉【同上】开元中冯先进入院校文选兼复注释解蹲鸱云今之芋子即是着毛萝葡院中学士向外説之萧嵩闻之拊掌大笑【新唐书】庄生有乘时鹊起之説故谢朓诗曰鹊起登呉台有人作七夕诗云今夜呉台鹊亦共往填河罗浮山记云望平地树如荠有人咏树诗云遥望长安荠又尝见谓矜诞为夸毗髙年为富有春秋皆耳学之过也【顔氏家训】
　　集末学肤受【张子平赋】
　　蹈袭【附代笔】
　　经递相祖述殆且百家【孝经序】
　　史葛龚者善为文奏或有请龚奏以干人者龚为作之其人写之忘自写其名并写龚名以进【东汉葛龚传】试之日旁坐假手或借人外助多非其实【新唐书选举志】舒元舆上书马周张嘉贞代人作奏卒为名臣【新唐书传】
　　传记王维有诗名然窃人诗句如行到水穷处坐看云起时英华集中诗也漠漠水田飞白鹭隂隂夏木啭黄鹂李嘉祐诗也【李肇国史补】葛龚善为文奏或有请龚奏以干人者龚为作之因并冩龚名以进之时人为之语曰作奏虽工宜去葛龚【裴筞笑林又见史通】汉桓帝时有人辟公府请人作奏记【邯郸笑林互入不学】不出胷臆非由机杼【史通】
　　集递相祖述【杜诗】沿袭伤剽盗【韩荐士诗】惟古于词必己出降而不能乃剽贼后皆指前共相袭从汉迄今用一律【韩愈樊宗师墓志铭互入评文】袭蹈前人言句【韩文樊绍述墓志】窥陈篇以盗窃【进学解】得毋假之人耶【韩滂墓志】为文之士多渔猎前代戕贼文史抉其意抽其华置齿牙间遇事蠭起金声玉耀诳聋瞽之人邀一时之声虽终沦弃而其夺朱乱雅为害己甚【栁集答友人求文章书】
　　本朝段成式父之蜀以雉兔遍遗幕府请人囘书【孔帖】祥符中命词臣撰日本国祥光记当直者学不优常以张君房代之既得宣甚急张醉饮樊楼紫微大窘后钱杨二公作闲忙令大年曰世上何人号最闲司谏拂衣归华山谓种放也希白曰世上何人号最忙紫微失却张君房【湘山野录】
　　醇正
　　经非法不言非道不行【孝经】
　　子君子正而不它【扬子问道】非正不视非正不听非正不言非正不行夫能正其视听言行者昔吾先师之所畏也【扬子渊骞】
　　史非圣哲之书不好【西汉扬雄传】仲舒推明孔氏抑黜百家【本传】遭汉承秦灭学之后六经离析下帷发愤潜心大业今后学者有所统一为羣儒首【董仲舒传】抑抑仲舒为世醇儒【西汉叙传】韩愈自比孟轲以荀况扬雄为未醇【唐书韩愈赞】愈以六经之文为诸儒倡障隄末流返刓以朴刬伪以真其所得粹然一出于正【同上】
　　集非三代两汉之书不敢观非圣人之志不敢存【韩文】学者尚知宗孔氏崇仁义贵王贱霸　吐辞为经举足为法　孟氏醇乎醇者也【并同上】
　　驳杂
　　子奕之为数小数也不专心致志则不得也【孟子告子上】无冥冥之志者无昭昭之明无惛惛之事者无赫赫之功【荀子劝学】自古及今未尝有两而能精者也【荀子解蔽】行衢道者不至【荀子劝学】夫目视鸿鹄之飞耳听琴瑟之声而心在鴈门之间一身之中神之分离剖判六合之内一举千万里【淮南子】孔子读而仪秦行何如也曰甚矣凤鸣而鸷翰也　惜乎衣未成而转为裳也【并扬子】
　　史淳于髠博闻强记学无所主【史本传】谷永于经书泛为疏逹与杜钦杜邺畧等不能浃洽如刘向父子及扬雄也【前汉】贾山渉猎书记不能为醇儒【本传】夏侯胜从始昌受尚书从子建师事胜建又从五经诸儒问与尚书相出入者牵引以次章句具文饰説胜非之曰建所谓章句小儒破碎大道【并本传】
　　本朝多好竟无成不精安用伙【东坡诗】
　　涵养
　　经以养正【易防卦】徳润身心广体胖【大学】澡身浴徳【记儒行】君子之于学也藏焉修焉息焉游焉【记学记】
　　子养心莫善于寡欲　持其志毋暴其气　我善养吾浩然之气　存其心养其性所以事天也【并孟子】瞻彼阕者虚室生白宇泰定者发乎天光　疏瀹而心澡雪而精神【并庄子】齐心服形【列子】礼义文理以养情　虚一而静谓之清明【并荀子】
　　史原始要终寻其枝叶究其所穷优而柔之使自求之餍而饫之使自趋之若江海之浸膏泽之润涣然氷释怡然理顺然后为得也【左传序】味道之腴【班固】嚅哜道真涵泳圣涯【唐文艺传】
　　集澄心清魄储精垂思【甘泉赋】修性以保神安心以全身【养生论】神清气茂允迪中和【任彦升】澡身渊宅心道秘【顔延年】渐渍徳义之渊栖迟道义之域【文选】清虚静泰少私寡欲【嵇叔夜】行之乎仁义之涂游之乎诗书之源无迷其涂无絶其源终吾身而已矣　种学绩文以蓄其有涵演迤日大以肆养其根而俟其实加其膏而希其光根之茂者其实遂膏之沃者其光【并蓝田记】沉浸醲郁含英咀华　磨砻去圭角【并韩集】公之徳善灌注心耳　孕和含粹濯润本根【并刘賔客】以贞和陶其性【白乐天】神全而正气凝宇定而天光发【李文饶】
　　本朝信于久屈之中而用于至足之后流于既溢之余而发于持满之末此古之人所以大过人【东坡杂记】知寳玉璠璵难得而易毁故箧椟以养其全知楩楠豫章积嵗而后成故封殖以待其长【奏启】此老如松柏不受雪霜槁直従毫末中自养至合抱【东坡诗】虚室清泠都是白灵台莹浄别生光【邵尧夫集】
　　醖借
　　经居上位而不骄在下位而不忧【易乾卦】瑟彼玉瓒黄流在中【诗旱麓】人不知而不愠不亦君子乎【语学而】不患人之不己知【同上互入尽其在我】令尹子文三仕为令尹无喜色三己之无愠色【论语】
　　史薛广徳为人温雅有醖借【西汉薛广徳本传】桓荣温恭有醖借【东汉桓荣本传】杜如晦以风流自命【唐书】权徳舆醖借风流自然可慕元和间为缙绅羽仪【唐书权徳舆本传】张九龄体约有醖借帝后每用人必曰风度能若九龄否【通鉴唐宗纪】
　　操修
　　经刚健笃实光辉日新其徳【易大畜卦】君子以惩忿窒欲【易损卦】闲邪存其诚【易乾卦】不逺之复以修身也【易损卦】君子进徳修业忠信所以进徳也修辞立其诚所以居业也【易乾卦】如琢如磨者自修也【记大学】率性之谓道【中庸】修身则道立非礼不动所以修身也　好学近乎知力行近乎仁知耻近乎勇知斯三者则知所以修身知所以修身则知所以治人　君子所不可及者其惟人之所不见乎【并同上】奸声乱色不留聪明淫乐慝礼不接心术惰慢邪僻之气不设于身体使耳目鼻口心知百体皆由顺正以行其义【记乐记】修身践言谓之善行【曲礼】敖不可长欲不可从志不可满乐不可极【同上】曽子曰吾日三省吾身为人谋而不忠乎与朋友交而不信乎传不习乎　言寡尤行寡悔　敏于事而慎于言就有道而正焉　志于道据于徳依于仁游于艺　笃信好学守死善道　克己复礼为仁　克伐怨欲不行焉【并论语】言思可道行思可乐非先王之法服不敢服非先王之法言不敢道非先王之徳行不敢行【孝经】
　　子君子博学而日三省乎己则知明而行无过矣　见善修然必以自存也见不善愀然必以自省也善在身介然必以自好也不善在身菑然必以自恶也【并荀子】夫能正其视听言行者昔吾先师之所畏也【扬子渊骞互入醇正】集斧藻至徳琢磨令范【选诗序】
　　戕贼
　　经枝叶未有害本实先拨【诗大雅】伤其本枝从而亡【记哀公问】子苟得其养无物不长苟失其养无物不消　虽有天下易生之物也一日暴之十日寒之未有能生者也戕贼栁而以为杯棬　今茅塞子之心矣【并孟子】木虽蠧无疾风不折墙虽隤无大雨不壊【管子】
　　史兹心不爽而昏乱百度【左昭元年】
　　顷刻不忘善
　　经道也者不可须臾离也可离非道也【中庸】礼乐不可斯须去身【记乐记】君子无终食之间违仁造次必于是颠沛必于是【语里仁】
　　集口不絶吟于六艺之文手不停披于百家之编　朝驰骛乎书林夕翺翔乎艺苑【并韩文并互入好学】行之乎仁义之涂逰之乎诗书之源【韩文】
　　中辍
　　经为山九仞功亏一篑【书旅獒】为礼不本于义犹耕而弗种也为义而不讲之以学犹种而弗耨也讲之以学而不合之以仁犹耨而弗获也合之以仁而不安之以乐犹获而弗食也【记礼运】
　　子掘井九仞而不及泉犹为弃井也【孟子尽心上】丘陵学山而不至于山是故恶夫画也【扬子学行】
　　集方伐柯而舍其斧可乎【文粹】
　　勇于为善
　　经吉人为善惟日不足【书秦誓】见善如不及　为仁由己而由人乎哉【并论语】
　　子闻一善言见一善行若决江河沛然莫之能御也【孟子】仰而思之夜以继日幸而得之坐以待旦【同上】
　　史从善如流【左传】上问东平王处家王言为善最乐【东汉本传】
　　好问
　　经好问则裕【书仲虺】舜好问而好察迩言【中庸】不耻下问【论语】以能问于不能以多问于寡【同上】
　　子孔子适周问礼于老耼访乐于苌【家语】受书于李育学诗于夏琠问礼于闗子明正乐于霍汲考易于仲华【文中子】
　　史郯子来朝昭子问少皥氏鸟名官郯子曰吾祖也故知之仲尼闻之见于郯子而学之【左昭十七年】孔子学鼓琴于师襄子【史孔子世家】问事不休贾长头【后汉贾逵传】
　　传记仲尼之圣访诸郯子始闻少皥之官叔向之贤询彼国侨载辨黄熊之祟【史通】
　　集靡事不咨【杨荆州诔】
　　为善不笃
　　经择乎中庸而不能期月守也【中庸】其余则日月至焉而已矣　中庸之为徳也其至矣乎民鲜久矣【并论语】子五谷不熟不如荑稗【孟子】
　　改过
　　经顔子有不善未尝不知知之未尝复行也　不逺复无祗悔　君子有过则改　无咎者善补过也【并易】改过不吝【书】不贰过　过则勿惮改【并论语】
　　子子路鼓瑟孔子闻之曰习亡国之音能保六尺之体乎冉有以告子路子路惧而自悔静思不食以至骨立【家语互入勇于改过】晋人有冯妇者善搏虎卒为善士【孟子万章上】子路人告之以有过则喜【孟子公孙丑上】闻过而有喜色程元能之【文中子】
　　史呉季札如晋将宿于戚闻钟声焉曰夫子获罪于君而在此惧犹不足而又何乐文子闻之终身不听琴瑟人谁无过过而能改善莫大焉　君子能知其过必
