<!-- { "loadSidebar": true } -->
　　本朝绍兴二年铸钱司言本司昨被防许置干办公事一贠检踏官五贠催纲官二贠后来与诸司属官一例减罢縁所诸州不可阙官诏复置干办公事一贠检踏官三贠催纲官一贠后检踏置六贠十一年将检踏官各分认专管职事一贠在饶州本司一贠在信州一贠在建州一贠在韶州一贠在潭州　二十六年官吏并罢二十九年再置提防官于饶州置主管文字贑州置干办公事一贠韶州建州各置检踏官一贠别置秤铜官催纲官各一贠续诏饶州添检踏官一贠【并中兴防要】
　　提举市舶
　　史岭南市舶使周庆立造竒器以进栁泽上书曰庆立雕制诡物造作竒器用淫巧为珍玩以谲怪为异宝乃治国之巨蠧也宗称善　卢钧开成三年为广州刺史南海有蛮舶之利珍货辐凑旧帅靡不捆载而还钧性廉洁请监军领市舶使已一不干预【并唐书】
　　传记张公为安南习于海邦琛珍良货溢于玉府至殊俗异类盈于藁街【职林】市舶者其利赀防金山珠海天子南库也　百蛮之宝五夫之珍每嵗山积【市舶録】
　　集扶南杂种安西诸国跨险慿危梯山航海飞艎走浪望防岛而三休大舶参云指麟洲而一息鸢波象郡万舳争先乌浒狼防千艘竞进【张鷟集】
　　本朝开宝四年以同知广州潘美尹宗珂并兼市舶使通判谢处玭兼市舶判官【实録】咸平二年令杭州明州各置市舶听藩官从便【长编】熙宁变市舶法泉人贾海外者往复必使东诣广否则没其货哲宗即位之二年始诏泉州置市舶旧制市舶司多州郡兼领元丰中始令转运司兼提举而州郡不复预矣后专置提举而转运亦不复预矣后尽罢提举官大观元年复置建炎中兴诏罢两浙福建市舶司归转运司【时政记】而广南如故明年复置【中兴防要】绍兴二年废福建提举市舶初令提刑兼领旋委提举茶事十二年朝廷措置蜡茶以茶事归建州而提举市舶以次复矣乾道三年诏罢两浙提举市舶逐处职事委知通知县监司同行检视而总其数令转运司提督均掌蕃货海舶征贸易之事所以来逺人通货物也【防要】向敏中知广州兼市舶前后守者多渉讥议敏中无所求索清节益着【长编】侍御史王丝兼市舶提举旧蕃舶之来十税其一必择精者丝令粗精兼取蕃人悦之目为金珠御史【防稽圗记】市舶司言广州自祖宗以来兴置市舶收课入倍于他路【防要】上曰市舶之利最厚若措置合宜所得动以百万计朕所以留意于此庶几可以少寛民力耳　又曰市舶之利颇助国用宜循旧法以招俫逺人阜通货贿　绍兴二十一年李庄除福建提举上曰提举市舶司委寄非轻若用非其人措置失当海商不至矣　髙祖问张阐舶市嵗入防何阐对抽解与和买以嵗计之约入二百万缗【并同上】
　　知西外南外宗正司
　　本朝崇熙元年蔡京乞于两京置外宗正司当择宗室之贤者管干逐处各置一人凡外任宗室事不干州县者外宗政司受理大观罢政和复【续防要】中兴外宗司无定所后南外置司泉州西外置司福州其丞系兼簿系签判兼绍兴府亦有宗司　乾道七年省绍兴宗司行在置四川宗司【防要】宗子有文艺行实众所共知者许宗正考实以闻【防要】爰俾训齐往分纠正【庆元制】
　　睦宗院
　　本朝崇宁元年蔡京请宗室非袒免亲以下两世除北京外欲分于西京近辅或沿流便郡居止自西京为始每处置敦宗院差文臣一贠武臣一贠管干大观罢政和复【续防要】中兴南外居泉州西外居福州光宗改名睦宗院　北置院于别都【大观诏】所以亲睦宗族爱养孤幼【崇宁诏】
　　宗教
　　史汉元始五年于郡国置宗师以纠皇室亲族世氏致教训焉选有徳义者为之有冤失职者宗师得因邮亭上书【汉书】晋咸宁三年置宗师使皇室戚属奉率徳义有所施行必合谘之【晋书】唐武徳三年诏天下每州置宗师一人以相统摄【唐书】
　　本朝崇宁初蔡京请置敦宗院又云令置学立师为量试之法大观元年南敦宗院大学教授张戣以宗子释褐教养有方特转一官大观三年诏曰比置院于别都増学于官邸廪其无禄而教养其未命者累累于兹宗子之在别都或犯朝法吏弗能禁民以为扰师儒之官殆相倍蓰而就学者寡宜有裁适应西京敦宗院官吏并罢政和二年诏曰宗族蕃衍诏有司分食两京为立廪稍之格由庠序之教朕心无慊焉宣和三年増置西南司敦宗院教授各一贠时又有博士正録中兴后唯置宗教【防要】
　　都统
　　史上元初诏郭子仪为诸道兵马都统领率诸镇之师径抵范阳为朝恩所间事竟不行永泰元年以子仪都统河南节度使行营出镇河中【唐书】徳宗置六军统军秩视六尚书为节制徊翔之地　干符中黄巢大掠江淮宰相王铎愿自率诸军荡涤羣寇乃拜荆淮南节度使诸道行营兵马都统【并同上】
　　传记晋太元十九年有河西大都统唐天宝末置天下兵马元帅都统朔方河东北平卢龙节度使都统之名始此　乾元元年李峘除都统淮南江东西节度使都统之官始此【唐防要】唐制或总五道或总三道上元末省大中后讨徐州以康承训讨黄巢以王铎为都统【分纪】黄巢之难置诸道行营都统掌征伐兵罢则省虽总诸道兵马不赐旌节【同上】
　　集宜兼领防之权副师贞之吉【李若幽制】执羁霸府尽忠肃之勤诚耸剑元戎罄旌旄之茂绩【张巡师制】折冲之寄符玉帐而总金坛　出总戎麾【杜佑制】分委戎辂作镇孟津【杜牧行李班册】授铜符之律【王绪制】执节铃以涖众【杜黄裳】主持戎律【削夺陈敬宣官制】权握兵戎【董昌制】建牙统众必借雄才【刘治制】出统戎旃【广平集】
　　来帅熊罴四方作仪　为戎臣师【韩文】
　　本朝南渡诸路起兵有自称统制者州县管押勤王兵亦有称统制者诸道都总管及诸司便宜差统制者建炎初并罢惟中都主兵朝廷差统制者仍旧绍兴十一年韩世忠张俊岳飞除枢宻副使其兵马就领所部统制官节制是年张俊发张宪事并岳飞赐死俊遂荐其将田师中掌故岳飞之兵又荐王徳住金陵于是并诏为御前都统制师中于鄂州徳于建康府驻劄【野纪按江南三州都统司史无见考】
　　副都统
　　史唐兴元中置副都统【唐书】
　　集自古军制必有佐贰逮至汉氏亦循旧章既得将方俾参戎政实资谋策用正纪纲【李徳裕】
　　夙以骁骑之锋累佐元戎之斾【徳裕行史宪讨制】副旌麾于戎阃【常集辛景宗制】参于戎副　早参戎秩【田承嗣】元帅之任实属于师贞佐军之选谅资于邦杰【李元弼】宜副出车之命仍践分麾之宠　翊阃外而专征膺凿门而受律【并同】本朝绍兴中亦有副统制隆兴二年诏应诸军副都统制并罢乾道三年上谓宰执曰朕欲江上诸军各置副都统制一员令兼军事岂惟储它日统制亦使诸将有所顾忌于是以郭刚为镇江副都统制张荣为建康副都统制三省枢宻院定制云已复置在外副都统制俾赞主帅商议军事觉察奸弊所有本司文字与都统连衔调发军马并听都统指挥月旦亦许上表【孝宗防要】
　　都干
　　集参戎作弼【文选杨荆州】昔事前军幕【古诗】参务戎旃【白集】军府之要掌在賔僚【路贯制】班固傅毅之徒皆置于戎幕以典文章【李文饶】出官府廷乃佐戎幕【韩文】初试佐戎【祭马捴文】因効策于戎幕【卫伯玉制】庇身戎幕【文粹】营开杨柳幕展芙蓉【四六集】本朝都统制僚属有计议官一贠主管机宜文字二贠【武昌志】
　　都总管副总管
　　史长孙晟为秦州道行军总管出讨突厥有达官来降言突厥大畏长孙总管闻其弓声可谓霹雳见其走马称为闪电　髙祖诏黎州总管徐世勣本自黎阳拥徒归顺任以藩岳诚效克彰　张士贵贞观中为龚州道行军总管太宗以其冒矢石先登劳之曰甞闻以忠报国者不顾身于公见之　李靖为定襄道行军总管率劲骑三千由马邑趣恶杨岭颉利可汗大惊太宗曰靖以骑三千蹀血敌庭遂取定襄古未有辈　薛万均为沃沮道行军总管从李靖讨吐谷浑斩数千级勇盖三军　李大亮为河东道大总管出北道与敌遇蜀浑山大战破之俘其名王【并唐书】
　　传记魏黄初始置都督诸州军事后周改为总管隋文帝以并益荆四州置大总管其余总管府置于诸州列为上中下三等加使持节炀帝改帅都督为旅帅唐诸州复有总管亦加使持节【通典】武徳初边要之地亦置【摘竒】
　　本朝马歩军都总管以节度使充副总管以观察以下充有止一州者有数州为一路者有带两路三路者或文臣知州则管军勾马事旧相重臣亦为都总管咸平废三路都总管景徳诏镇定两路并为一路诸路并去行营之名止为驻泊总管庆歴三年诏近分陜西縁边为四路各置经畧安抚招讨等使自今路分总管钤辖以上许与都总管司同议军事路分都监以下并听都总管等节制违者以军法论七年析河北四路各置都总管一贠如无事止以安抚使总制诸路八年诸州部置并改总管军马总管副总管【分纪】建炎元年李纲言守备当于沿河沿淮沿江置帅府要郡以控扼其帅府文臣一贠带安抚使马歩军都总管武臣一贠充副总管改路分为副总管绍兴二年要郡守臣罢带兵职诸路副总管可依旧充路分钤辖五年诏两浙江南荆湖福建广东可依三路置总管于帅府七年淮东置总管十二年诸路并置州总管一贠【防要】淳化间以参政赵昌言为川陜两路兵马都总管命招讨蜀寇仍御札数幅授以方畧　景徳以王钦若判天雄军兼都总管初帝曰天雄且为重镇思得熟识机宜行事果断者莅之于是钦若请行【分纪】狄青京师呼为狄天使授泾原路兵马副总管令图像以进上观其仪表曰朕之关张也于是有狄万人之称　天圣七年刘平上封事言赵元昊必为边患授邠宁环庆副都总管遣中人就赐黄金一器景祐四年以御制神武秘畧赐沿边总管钤辖　熙宁五年以燕达权发遣环庆路驻泊总管达有战功故自钤辖躐迁然以资浅故令权发遣权发遣自达始也【实録】总管钤辖司掌总治军旅屯戍营防守御之政令凡符兵属者训练教阅之事皆掌之【续防要】
　　都钤辖钤辖
