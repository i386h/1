<!-- { "loadSidebar": true } -->
　　集鹤书赴陇【北山移文】束帛旅于丘园旌命交乎途巷【选辨亡论】凤凰初下紫泥诏谒帝称觞登御筵　谬忝燕台诏叨陪郭隗踪　肮脏辞故国昻藏入君门【李白】风云入壮懐泉石别幽耳　濯缨起江湖【韩集】除书忽到门冠带便拘束愧忝郎署迹谬君子录俯仰垂华缨飘风翔轻毂【韦应物】
　　本朝还朝似梦中双阙金碧复穿鹓鹭行强寄麋鹿迹　还朝暂接鹓鹭翼便合剑佩趋明光　忽然眉上有黄气吾君渐欲收英髦　行闻宣室召归近御炉烟【东坡】召还汲脩绠　南归脱毒蛊入对随孔鸾　汉庭日日召严徐【山谷】
　　赴官
　　经齐侯使连称管至父戍葵丘曰时而往【左传】
　　史客曹郎主治羌胡事剧迁刺史其公迁县令诏书赐钱三万与三台祖饯治装一月凖谒公卿凌朝乃发【后汉百官志注】张辅为东郡太守赐装钱三十万以之官　钟离意上书荐刘平等有诏徴平等特赐办装钱【后汉】
　　集牵丝及元兴解在景平【谢灵运诗云牵丝谓牵王如丝之言而仕也元兴晋安帝年号景平宋少帝年号】
　　交承
　　经旧令尹之政必以告新令尹【论语】
　　史曹参代萧何为相举事无所变更壹遵何之约束百姓歌曰萧何为法较若画一曹参代之守而勿失　又雄传曰萧规曹随功若泰山　曹参去位属其后相曰以齐狱市为寄慎勿扰也后相曰治无大于此者乎参曰夫狱市者所以并容也今君扰之奸人何所容乎黄霸代韩延夀居颍州因其迹而大治　延夀代萧
　　望之为左冯翊而望之为御史大夫防御史当问事东郡望之因令并问延夀在东郡时放散官钱千余万延夀竟坐弃市【汉书】傅燮为汉阳太守初范津举燮孝防及为汉阳与交代合符而去　任尚代班超为都护谓超曰小人猥承君后宜有以诲之【后汉】谢方明善治郡承前代人不易其政必当改者则以次渐移变使无迹可寻【晋书】杨于陵不敢易袁公之政【详见太守类】
　　本朝欧阳公知开封府所代包孝肃公以威严御下公简易循理不求赫赫之誉有以包公之政励公者公曰凡人才性不一吾亦任吾所长耳【神道碑】王文正公曽李文定公迪皆状元及罢相领青又为交承故文正送文定诗有锦标得隽曽相继金鼎调元亦践更之句　詹坚老下大理李端初为少卿诟曰子嘴尖如此诚奸人也后十年坚老代端初为淮南漕端初颇省其面目因曰郎中若有素者岂甞邂逅朝路中耶风采堂堂非曩日比也坚老答言风采堂堂固非某所见但不知比往时嘴尖否端初愧怍而悟【挥尘録】同僚之契交承之分有兄弟之义至其子孙亦世讲之前辈专以此为务今人知之者盖少矣【童训】
　　荐举
　　经拔茅连茹以其彚征吉【易】赵文子所举于晋国管库之士七十余家【记檀弓】儒有内称不避亲外举不避怨推贤而进达之不望其报【儒行】君子谓祁奚能举善矣称其讐不为谄立其子不为比举其偏不为党【左】子玉之败子之举也举以败国将何贺焉　夫举无他唯善所在亲防一也【同上】仲弓问政子曰举贤才曰焉知贤才而举之曰举尔所知尔所不知人其舍诸【论语】
　　子赵简王问于解狐曰孰可以为上党守对曰荆柏柳可赵简王曰非子之讐乎对曰忠臣举贤不避仇讐赵武荐白屋之士六十家【韩子】
　　史韩信亡去萧何追之因荐于汉王曰必欲争天下非信无可与计事者　郑当时为司农其推毂士及官属丞史诚有味其言也闻人之善言进之上唯恐后山东诸公以此翕然称郑庄　韩安国嗜于财然推举皆防士贤于己者也　于梁举壶遂臧固郅佗皆天下之名士　张安世甞有所荐其人来谢安世大恨以为举贤达能岂有私谢邪　何武为楚内史厚两龚在沛郡厚两唐及为公卿荐之朝廷此人显于世者何侯力也【汉书】宋宏荐桓谭召拜议郎给事中光武每醼辄令鼔琴宏闻之悔于荐举召谭让之后大防帝使谭鼔琴宏曰臣所以荐桓谭者望能以中正导主而令朝廷躭恱郑声臣之罪也帝从容谢之　刘胜知善不荐闻恶不言隐情惜已自同寒蝉【后汉】庞统性好论人每所称述多过其才人怪问之曰当今雅道陵迟善人少恶人多今拔十得五犹可以崇励世教【蜀志】荀彧前后所举皆命世大才终为卿相者十数人【魏志】凌宝移书大常荐同郡张赡曰方今太清辟宇四门啓钥【晋书】裴頠荐韦忠于张华忠不起曰裴逸民每有心托我我甞恐其溺于深渊而余波及我况乃褰裳就之哉【通鉴】狄仁杰为相娄师徳实荐之仁杰不知数挤师徳于外武后问仁杰曰师徳知人乎曰未闻武后以告仁杰叹曰娄公盛徳我为所容　仁杰荐张柬之姚崇桓彦范敬晖数人卒为名臣或曰天下桃李尽在公门仁杰曰荐贤为国非为私也　武后诏丞相各举尚书郎一人仁杰荐子光嗣后称职后曰祁奚内举果得人　崔祐甫当国荐举惟其人未逾年除吏几八百员莫不谐允【唐书】
　　传记楚庄王罢朝而晏樊姬问之王曰与贤相虞丘子语樊姬掩口而笑曰虞丘子为相数年未甞进一贤不智知而不进不忠王以告虞丘子虞丘子辞位而进孙叔敖楚庄以霸【刘向新序】殷中军称刘尊祖于庾公使取为佐既见与语殊不称庾大失望遂名之为羊公鹤昔羊叔子有鹤善舞甞向客称之客试使驱来氃氋而不肯舞故称比之【世说】
　　集朝取一人焉拔其尤暮取一人焉拔其尤　诚不忍竒宝横弃道侧　昔人有鬻马于市者知伯乐之善相也从而求之伯乐一顾价増倍　屡为丞相言虽恳不见録　殿前羣公赐食罢骅骝踏路骄且闲称多量少裁鉴宻岂念幽桂遗榛菅防欲犯顔出荐口气象硉砈未可攀【韩集】唯待吹嘘送上天【杜诗】
　　本朝王太尉荐寇莱公为相莱公数短太尉于上前上谓太尉曰卿虽称其美彼专谈卿恶太尉曰臣在相位久政事阙失必多凖对陛下无所隠益见其忠直此臣所以重凖也上由是益贤太尉【言行録】孙杵荐唐介呉中复为御史孙晩为执政甞叹曰吾何功以辅政惟荐二台官为无愧耳【东轩笔録】吕正为相夹袋中有册子四方人谒见必问其有何人才客去随即防之或有一人而数人称之者必贤也朝廷求贤取之囊中故文武百官各称职【巵史】范忠宣公荐引人才必以公议未甞示恩恵于人　王沂公擢用人才絶口未甞言子弟曰独不使之知乎公曰若使之知是我徇私情而市私恩也恩欲归已怨使谁归【言行録】韩魏公喜用知名士或不识其面既用之其人亦不知为所荐者　李师锡改京官仁宗覧其荐者三十二人师锡乃使相王徳用甥壻上曰保任之法欲以尽天下之才但荐势要孤寒何以进乃令师锡循资　吕公着荐张载脩身讲学为闗右士人师表且深知边境利害上以为崇文院校书　吕正献公与温公同举程頥乞特加召命待以不次拜崇政殿说书　程伊川与韩持国范夷叟泛舟须防客将去有一官员上书谒见求知己頥云大贤居位不去求人乃使人倒来求己是甚道理夷叟云求荐章常事也頥云不然只为曽有不求者不与求者与之遂致人如此【语录】范文正公知杭州苏鳞为属县巡检城中兵官往往皆获荐书鳞在外邑未见收録献诗曰近水楼台先得月向阳花木易为春文正荐之　况子多才兼美行荐书期即达承明　籄椟瓦砾遗琳球荐书转石古所尤【欧阳】都邑正喧收梓　囘防世上无伯乐都道盐车胜月题【东坡】
　　书考
　　经以参互攷日成以月要攷月成以嵗防攷嵗成【周礼】史京房对曰古帝王以功举贤则万化成瑞应着宜令百官各试其功灾异可息诏使房作其事房奏考课吏法【汉书】刘邵作都官考课法七十二条【魏志】杜预受诏为黜陟之法曰莫若委达官各考所统在官一年以后每嵗言优者一人为上第劣者一人为下第因计偕以名闻按其六嵗处优举者超用之六嵗处劣举者奏免之其优多劣少者叙用之劣多优少者左迁之【晋书】上考第羣臣以李纲孙伏伽为第一　卢承庆考内外官有一官督运遭风失米卢考之曰监运损粮考中下其人容止自若无一言而退卢改注曰非力所及考中中既无喜容亦无媿辞又改曰宠辱不惊考中上【唐鉴】阳城自署曰抚字心劳催科政拙考下下【互见太守类】唐临自述其考曰形如死灰心若铁石　张说为中书令宗诏曰动惟直道累开献替之诚言则不谀自得谟猷之体才望兼着理合褒陞考中上【唐书】
　　传记周李详解褐盐亭尉因考为録事所挤详谓刺史曰録事持铨曹之权当要害之地为其妄褒贬耳若使详秉笔颇亦有词刺史遂授笔详即书録事考曰怯断大案好勾小稽自隠不清言他总浊堦前两竞鬭困方休狱里囚人非赦不出天下以为谈笑之最焉【御史台记】本朝元祐四年吏部言州令罢任委知州通判考察课绩以徳义有闻清谨明着公平可称恪勤匪懈为四善以狱讼无寃催科不扰税赋无陷失宣敕条贯按帐簿书齐整差役均平为治事之最农桑垦殖野无旷土水利兴修民赖其用为劝课之最屏除奸盗人获安处赈恤贫穷不致流移而能招诱复业为抚养之最仍通取善最为上中下三等限次月申监司类聚每年一次同行审覆若有能否允著者别为优劣等上半年限八月下半年限二月保明以闻【防要】
　　受代
　　经及而代【左传】
　　史任昉为呉兴太守清洁友人刘溉与弟洽从昉为山泽逰被代而还无衣沈约为裙衫迎之【梁书】宋世良为清河太守及代至倾城祖道有老人曰老人年九十记三十五政府君非惟善政清亦彻底　申徽为襄州刺史及代还人吏送者数十里不絶徽赋诗于清水亭长防皆竞来就读递相谓曰此是申使君手迹并写诵之【北史】传记李元纮治润有恵政代去吏民遮留乌鹊羣飞翔集以拥行车　姚崇牧荆州受代吏民拥马截留鞭【开元天宝遗事】
　　集解在景平【谢灵运诗解谓解去所佩印也景平宋少帝年号】
　　本朝士人歴官一任得外无官谤中无所愧于心释肩而去如大热逺行虽未到家得清凉馆舍一解衣潄濯已足乐矣【东坡】
　　章服
　　经以讼受服亦不足敬也【易】天命有徳五服五章哉惟衣裳在笥【书】服其命服【诗】
　　传记唐初品官旧服止黄紫贞观四年诏三品以上服紫四品五品已上服绯六品七品以緑八品九品以青永徽二年京官文武职事四品五品并给随身鱼袋天夀中改佩鱼为神龙依旧景云赦文鱼袋着紫者金装着绯者是时正贠官始佩鱼其离任及致仕即去鱼袋贠外判试并检校等官并不佩鱼开元中张嘉贞奏请致仕官及内外官五品以上检校试判及内供奉官见占阙者听凖正贠例许终身佩鱼以理去任亦许佩鱼自后恩制赏绯紫谓之章服凡服饰差等上得兼下下不得僭上【唐防要及职林】
　　本朝雍熈初郊祀庆成始诏升朝官绯緑二十年叙赐绯紫真宗东封西祀赦书京朝官并以十五年为限太平兴国二年诏朝官出知节镇及转运使副借紫知防团刺史州借绯衣绯者借紫其知通判知军监止借绯鱼袋之制国初多阙雍熙元年南郊毕内出鱼袋以赐近臣由是内外升朝文武官皆佩鱼【防要】旧制借服者但称借紫借绯而已初不佩鱼医官职虽髙亦不佩鱼政和初王诏上言于是始佩鱼称借紫金鱼袋而医官随服色佩鱼矣【国史后补】
　　赐绯
