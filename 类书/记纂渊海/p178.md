<!-- { "loadSidebar": true } -->
　　经满招损　志自满九族乃离　谓人莫己若者亡【互入妄自尊大】有其善丧厥善矜其能丧厥功　骄淫矜夸将由恶终【书互入稔恶】
　　子子曰持满而能久者未尝有也故曰自贤天下之至善言不闻于耳【家语】
　　史郤至与单襄公语骤称其伐【左成十六年】晋叔向曰寡君有甲车四千乗在虽以无道行之必可畏也况其率道何敌之有牛虽瘠偾于豚上其畏不死【左昭十三年】君子称其功以加小人小人伐其技以冯君子【左襄十三年互入两不相下】衞侯衎复归于衞大夫逆于境者执其手而与之言道逆者自车揖之逆于门者颔之而已【左襄二十六年互入不能悔祸】齐桓公自称曰寡人兵车之会三乗车之会六九合诸侯一匡天下昔三代受命何以异于此乎【史记齐世家】范武子谓文子曰尔何知而三掩人于朝【国语互入教子】国君而骄人则失其国大夫而骄人则失其家【通鉴】自矜功伐【史记项羽】伐则掩人【前汉五行志】桓荣为太子少傅帝赐以辎车乗马荣大会诸生陈其车马印绶曰今日所稽古之力也【东汉本传互入浅中】应劭自赞曰故太山太守应中逺北面称弟子何如笑曰仲尼之门考以四科回赐之徒不称官阀劭有慙色【后汉郑传】光武谓臧宫云常胜之家难以虑敌【后汉】张纮见魏陈琳武库赋与琳书深叹美之琳曰可谓小巫见大巫神气殚矣【吴志互入小巫见大巫】石虎曰我家父子自非天壊地陷当复何愁【晋书载记】司徒义康耳目所经终身不忘好于稠人广席标题所忆以示聪明【宋太祖纪】韩显宗白顷闻镇南将军王肃获贼二三人驴马数匹皆为露布【齐髙祖纪】裴植为尚书志气骄满每谓人曰非我须尚书尚书亦须我【梁髙祖纪】后魏杨大眼谓同寮曰吾之今日所谓蛟龙得水之秋也自此一举不复与诸君齐列矣【后魏书】李密得唐髙祖书示其下曰唐公见推天下不足定于是不虞义师而专意于世充【唐书】王福畤少子有文尝诧韩思彦思彦戯曰君有誉儿癖【唐书王勃传】
　　传记章孝标及第后寄白乐天诗曰及第全胜十政官金汤镀了出长安马头渐入州路为报时人洗眼看【摭言】
　　集百胜难虑敌【刘宾客】
　　妄自尊大
　　经侮慢自贤　自广以狭人　谓人莫己若者亡【书】子好臣其所教而不好臣其所受教【孟子】盗跖谓孔子曰长大美好人见而恱者此吾父母遗徳汝虽不吾誉吾不自知耶【荘子】
　　史以为皆出已下【史记殷本纪】其辞自称天地所生日月所置匈奴大单于【汉文纪】马援曰子阳井底蛙耳而妄自尊大【公孙述】郄诜曰臣对防为天下第一犹桂林之一枝昆山之片玉【晋书本传】宜都王穆夀自恃任位以为人莫己若谓其子师曰但令我儿及我亦足胜人不须苦之【后魏书】郑仁表自谓门地人物文章具美尝曰天瑞有五色云人瑞有郑仁表【唐书】杜审言尝与人曰吾文章当得屈宋作衙官吾笔当得王羲之北面【唐书本传互入诞妄】
　　传记魏收云我视沈约正如奴耳【闗东风俗传】
　　本朝韩浦韩洎咸有词学浦尝轻洎语人曰吾兄为文譬如绳枢草舍聊庇风雨予之为文是造五凤楼手【笔谈互入誉己毁人】雀儿来往飏风髙下视鹰鹯气意豪自谓能生千里翼黄昏依旧入蓬蒿【古今诗话】
　　倔彊
　　经愚而好自用贱而好自专【记中庸互入専擅】
　　子子曰君子而彊气则不得其死小人而彊气则刑戮荐臻【家语】既不能令又不受命　是犹弟子而耻受命于先师也【孟子】人有三不祥幼而不肯事长贱而不肯事贵不肖而不肯事贤是人之三不祥也　势不在人上而羞为人之下是奸人之心也【荀子】
　　史既不能强又不能弱【左僖七年】屈彊于此【西汉陆贾传】保残守缺挟恐见破之私意而无从善服义之公心【西汉刘歆传】曺景宗为人自恃尚胜每作书字有不解不以问人皆以意造【南齐书本传】遣裴度至魏博宣慰以钱五百万緍赏军士六州百姓给复一年军士受赐欢声如雷成徳郓兖使者数辈见之叹曰倔彊者果何益乎【通鉴唐宪宗互入人心易感】传记不循经典自任胸懐【史通】惟蛇旧所识实惮口眼狞开笼听其去郁屈终不平【韩集】
　　集譬犹鷇卵始生翰毛而便陆梁放肆【陈孔璋檄】
　　韬藏
　　经六四括囊无咎无誉　用晦而明　圣人以此洗心退藏于密　明夷务暗【易】不显其光　靡哲不愚【诗】衣锦尚防恶其文之着也【记中庸】有美玉于斯韫匵而藏诸邦无道则可卷而懐之【论语】
　　子大成若缺大盈若冲大直若屈大巧若拙大辩若讷光而不耀【老子】千金之珠必在九重之渊【列子】朴素而天
　　下莫能与之争美　大白若辱盛徳若不足【荘子】美珠不文质有余也【淮南子】仁哉乐毅善藏其用【文中子】
　　史子房无知名无勇功【太史公自序】直不疑所临为官惟恐人知其为吏迹不好立名称【史记本传】良贾深藏若虚君子盛徳容貌若愚【史记老子传】丙吉为人深厚不伐善自曽孙遭遇吉絶口不道前恩故朝廷莫能明其功也【通鉴汉宣纪】邓禹勲成智隠静其如愚【后汉本传】范曰黄宪言论风防无所传闻【东汉】匿景藏采不华藻【东汉孟尝传】管宁曰潜龙以不见成徳【通鉴后汉】诸将每论功伐复未尝有言帝辄曰贾君之功我自知之【通鉴汉光纪】假令奋趐则能陵励霄骋足则能追风蹑景犹欲戢劲翮于鹤鷃之羣藏逸迹于跛驴之伍【晋书葛洪传】栁芳曰龄佐太宗定天下及终相位凡三十二年天下号为贤相然无迹可寻亦至矣故太宗定祸乱而房杜不言功【通鉴唐太宗】
　　传记吾闻圣人不居朝廷必在巫医【嵇康髙士传】王湛隠徳人莫之知虽兄弟宗族亦以为痴【世说】金石生于沙中豫章产于幽谷【新语】
　　集巧倕不断【楚辞】暧暧内含光【崔子玉座右铭】退不饰诗书以惊愚进不贾名声于天下【江文通书】立言必雅未尝显其所长【王文宪集序】绪言余论蕴而莫传【刘孝标书】明不外饰黙昭于机敏实内融养于用晦　有天下大名而不以矜人【陈子昂集】琼草隠深谷【李白集】忌满光恒缺【骆宾王】韬尔智斧无为自伐【刘宾客】玉椟不啓焉能瑕疵【刘宾客】彼惟恐入山之不深入林之不密其影响昩昩惟恐闻于人也　幽塞未光弥缩铦利【韩文】匿徳藏光退居保和　梓人善运众工而不伐艺【栁文】且免材为累何妨拙有机【杜牧之】用光本于藏曜履行期于灭迹【张九龄文】神医不言术　囊藏透颖锥欲知花好处偏在最深丛【元稹集】晦即全身药明为伐性兵【互入儆戒】庙算无遗防天兵不战功【白侍郎集】匣刃不试【吕和叔文】韬用而光洁　不喜伐露众人皆察察而我独昏昏【文粹】
　　本朝欧公知颍州吕公着为通判为人有贤行而深自晦黙时人未甚知公后还朝力荐之【遗事互入知人】乍为含垢千寻浊不作矜人一掬清【僧参寥子】
　　不求人知
　　经不患人之不已知患不知人也　子曰人不知而不愠不亦君子乎【论语】
　　子芝兰生于深林不以无人而不芳【家语】为善于家【荀子】舟浮江海不为莫乗而沈君子行道不为莫知而止【文子】荃荪孤植不以岩隠而歇其芳石泉潜流不以涧幽而不清【列子】
　　集兰之猗猗其香不采而佩于兰何伤【韩文】如楩楠生于深林未始自贵而度材者一盼歆然在懐【刘宾客】无人自芳馨【白侍郎】
　　本朝不以游人只自芳【陈后山诗】
　　表襮
　　经小人之道的然而日亡【记中庸】
　　子饰智以惊愚修身以明污昭昭乎如掲日月而行【荘子】的的者获提提者射【淮南子】
　　史为天下表的【通鉴汉光武】虚名无实徒足为世之质的将安用之【晋安纪】王勃等有才而浮躁衒露【裴行俭传】皓皓者易污峣峣者难全【魏征传赞】已取名了然使戸晓者盖房杜之细耶【唐书】
　　传记鹄的非咎罪于人少长贵贱则同心以贯之何也恶其示人以难也【战国策】郝隆七月七日日中仰卧人问其故答曰我晒腹中书【世说】
　　集露才已【班固说楚辞】木秀于林风必摧之堆出于岸流必湍之【李萧逺运命论互入因才取祸】
　　本朝昭昭然自为的于天下使天下之过者莫不欲援弓而射之【东坡孟子论】
　　衒鬻
　　经自献其身【礼记】
　　子自鬻以成其君【孟子】大冶铸金金踊跃曰我且必为镆铘大冶必以为不祥之金【荘子】
　　史汉武初即位四方士上书自衒鬻者以千数【东方朔传】有郎功髙不调自言安世安世应曰君之功髙明主所知人臣执事何长短而自言乎【通鉴汉宣纪】谢万善自曜【晋书本传】舒元舆自负才有过人者锐进取太和中献文阙下久不得报上书自言马周张嘉贞代人作奏卒为名臣今臣备位于朝自陈文章凡五晦朔不一报窃自谓才不后周嘉贞也【新唐书本传】武后时和逢尧负鼎诣阙下上书自言愿助天子和饪百度【唐书本传】
　　集自衒自媒者士女之丑行也干时求进者道家之明忌也【曺子建求自试表】
　　推逊
　　经帝咨禹平水土禹让于稷契及臯陶咨垂共工垂让于殳斨暨伯与咨益作虞益让于朱虎熊罴咨伯作秩宗伯让于夔龙　推贤让能庶官乃和【书互入谦抑】善则称人　觞酒豆肉让而受恶衽席之上让而坐下朝廷之位让而就贱　君子尊让则不争不争则逺于鬬辨矣不鬬辨则无暴乱之祸矣斯君子之所以免于人祸也【礼记】如其礼乐以俟君子【论语】
　　子辞让之心礼之端也【孟子】夫惟不争故无尤　圣人之道为而不争　夫惟不争故天下莫能与之争【老子】如其制作以俟明哲【文中子】
