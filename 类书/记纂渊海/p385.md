<!-- { "loadSidebar": true } -->
　　传记南越王尉佗献髙祖鲛鱼荔支髙祖报以蒲萄锦四疋【西京杂记】单于来朝赐橙橘龙眼荔支【东观汉记】苍梧多荔支生山中人家亦种之【吴录】犍为僰道南荔支熟时百鸟肥其名之曰焦核小次曰春花次曰朝偈比三种为美次鼈大而酸率生稻田间【广志】荔支壶橘南珍之【同上】荔支南中之珍果也梧州江前有火山上有荔支四月先熟核大而味酸其髙新州与南海产者最佳五六月方熟形若小鸡子近蔕稍平皮殻殷红肉莹寒玉又有焦核者性热液甘食之过度即蜜浆制之又有蜡荔支黄色味稍劣于红者【岭表录】
　　集今人主不思神芝朱草而患枇杷荔支之腐亦鄙矣【仲长统昌言】其形也暖若朝云之兴森如横天之彗角亢兴而灵华敷大火中而朱实繁灼灼若朝霞之吐日离离如繁星之着天【王逸赋】傍挺龙目侧生荔支布绿叶之萋萋结朱实之离离【左思赋】虽受气于震方实禀精于火离【张九龄赋】下合围以擢犀傍防畆而抱规紫文绀理黛叶缃枝蔕药房而捽萃皮龙鳞以骈比肤玉英而含泽色江蓱以吐日　信雕盘之仙液实玳筵之绮缋【并同上】素华春漠漠丹实夏煌煌【白居易】星缀连心朶珠排耀眼房紫罗裁衬殻白玉裹填囊　燕脂掌中颗甘露舌头浆【并同上】封开玉笼鸡冠澁叶衬金盘鹤顶鲜【韩偓】巧裁缝片裹神浆崖蜜天然有异香应是仙人金掌露待成冰入茜罗裳【同上】轻红擘荔支【杜诗】
　　本朝闽中唯四郡有之福州最多而兴化军最为竒特泉漳时亦知名列品虽髙而寂寥无纪将尤异之物昔所易有乎盖亦有之而未始遇乎人也【蔡君谟荔支谱】夫以一木之实生于海濵岩险之逺而能名彻上京外被夷狄其于果品卓然第一　兴化军大重陈紫富室大家嵗或不尝虽别品千计不为满意陈氏欲采摘必先闭户隔墙入钱度钱与之得者自以为幸不敢较其直之多少也其树晩熟其实广上而圆下大可径寸有五分香气清逺色泽鲜紫殻薄而平瓤厚而莹膜如桃花红核如丁香母剥之凝如水精食之销如绛雪此所以为天下第一也　福州江家绿为州之第一【并同上】莆田荔支名品皆出天成虽以其核种之初不相类宋香之后无宋香所存者孙枝尔陈紫之后无陈紫过墙则为小陈紫矣此果形状变态百出不可以理求或似龙牙或类鳯钗头红之可簪绿珠子之旁缀是岂人力所能加哉【容斋随笔】永元荔支来交州天宝嵗贡取之涪至今欲食林甫肉无人举觞酹伯游我愿天公怜赤子莫生此物为疮痏雨顺风调百谷登民不饥寒为上瑞【东坡】独使皴皮生弄色暎雕爼【同上】炎精孕秀多灵植荔子佳名闻自昔绛囊剖雪出雕盘寻常百果无顔色闽天六月雨初晴星火荧煌耀川泽歘如彩鳯戏翺翔烂若彤云堆翕赫中郎裁品三十三陈紫方红冠俦匹【陈去非】笔下丹青千品色钗头风露一枝香鸡冠借喻何轻许马乳争名固不量【刘屏山】锦筵火齐堆金盘五月甘浆破齿寒【刘贡父】
　　龙眼
　　史交趾七郡献龙眼【谢承后汉】
　　传记益智龙眼也【广雅】龙眼一名比目【吴氏本草】龙眼一名益智盖甘味归脾而能益智非今益智子也【本草】龙眼树叶似荔支蔓延缘木生子大如酸枣色味纯甜无酸【广志】龙眼子树如荔支叶小殻青黄色形圆如弹丸大核如木槵子而不坚内白带浆其甘如蜜一朶常三二十颗荔支方过龙眼即熟南人谓之荔支奴【岭表录异】
　　集傍挺龙目【左思赋】
　　本朝闽越之人髙荔子而下龙眼吾为评之荔子如蝤蛑大蟹斫雪流膏一嘬可饱龙眼如食蟛石蟹嚼啮久之了无所得然酒阑口爽餍饱之余则咂啄之味石蟹有时而胜蝤蛑也【东坡】亷州龙眼质味殊絶可敌荔支龙眼与荔支异生同父祖端如甘与橘未易相可否
　　异哉西海濵琪树罗圃累累似桃李一一流膏乳坐移星殒空又恐珠还浦图经未尝说玉食逺莫数独使皴皮生弄色映雕爼蛮荒非汝辱幸免妃子汚【并同上】幽株傍挺绿婆娑啄咂虽微奈美何香割蜜脾知韵胜价轻鱼目为生多【刘屏山】
　　
　　经八月剥【诗】
　　子曾晳嗜羊而曽子不忍食羊【孟】
　　史李少君以却老方见上少君曰臣曾游海上见安期生食巨大如【史记】广陵厉王胥宫园中树乃生十余茎茎正赤叶白如素玉坐呪咀自杀【汉书】王吉居长安其东家有枣树垂吉庭中吉妇取以防吉后知之乃去妇东家闻而欲伐其树邻里共止之因固请吉令还妇里中为之语曰东家有树王阳妇去东家完去妇复还　安邑千树此其人皆与千戸侯等【并同上】孟节能含枣核不食可至五年【谢承后汉】李郁因昼寝梦食巨枣觉而有疾谓其亲友曰尝闻字重来呼魂之象将不免乎未几而卒【晋史】
　　传记壶也【今江东称大而锐上者为壶】边要枣【细要也今谓之鹿卢】櫅白【即今子】樲酸【树小实酸孟子曰养其樲棘】遵羊枣【俗呼为羊矢】洗大【今河东猗氏出】蹶泄苦【子味苦也】晳无实【不着子也】还味稔枣【还味短味也已上并尔雅】北山有枣使叔夀考【焦贑易林】握枣与错金以示婴儿必取枣而不取金【春秋繁露】魏文帝忌弟任城王饶壮因在卞太后侧共围棋并啖枣文帝以毒置诸枣蔕中自选可食者而王弗悟遂杂进之中毒遂卒【世说】王大将军尝至石崇家如厠见漆箱中盛干本以塞鼻王遂食尽羣婢莫不笑【同上】景公谓晏子曰东海之中有花而不实何也晏子曰昔者秦穆公乗龙治天下以黄布裹蒸至海而投其布故水赤蒸枣故花而不实公曰吾佯问子对曰婴闻佯问因佯对之【晏子春秋】七月七日西王母当下为帝设玉门之枣【汉武内传】北极有岐峯之隂多枣树百寻其实长尺核细而柔百嵗一实【拾遗记】老子西游省大真王母共食玉文之枣其实如缾【关令尹内传】沈羲为仙人所迎上天云老君赐枣二枚大如鸡子【神仙传】冯明生为县吏捕贼为贼所伤殆死遇神女以药与服即愈明生随神女还岱宗见安期生曰共与女即游于安息西母之际食枣异美此间枣小不及意此枣未久已二千年矣神女云昔与君共食一枚乃不尽此间小枣那可相比也【冯明生别传】东郡谷城枣长二寸西王母枣大如李核三月熟河内汲郡枣一名墟枣一名安邑东海蒸洛阳夏白枣安平信都大单父枣梁园国夫人枣大白枣一名曰慼咨小核多肌三星枣骈白枣灌枣此四者官园所种枣有狗牙鸡心牛头羊矢猴细腰之名又有﨑亷桂【广志】景阳山南有百果园果别作一林林各有一堂有仙人枣长五寸把之两头俱出核细如针霜降乃熟食之甚美【洛阳伽蓝记】嵣细出嵣之山山临碧海万年一实子如今软枣笮之有膏膏可燃灯西王母握核以献帝因名曰握核枣【洞防记】大业二年信都献仲思长四寸五寸围胜于青州【洞录】初脩上林苑羣臣各献名果树有弱枝枣西王母枣棠枣王门青华枣梬赤心枣【西京杂记】波斯广州所种者或三五年一番结子亦似此中青但小耳【岭表录异】蒲中多大枣嵗中不过一二无核者【广记】沧州有碧枣大如梨　梁武帝以掷萧琛琛取栗掷帝正中面曰陛下投臣以赤心臣敢不战栗于陛下【并同上】北方有七尺枣【述异记】
　　集安平好枣【何晏论】素华离离朱实甚脱色如霜雪甘如含蜜【傅赋】黄叶离髙柯丹坐自零不摘自零念我少弟兄【前人歌词】下纂纂朱实离离宛其落矣化为枯枝【潘岳笙赋】周文弱枝之【闲居赋】信都之【左思魏都赋】美枣生荆棘【古诗】赤心鲠直【郭璞賛】垂花临碧涧结翠依丹巘【吴筠】外虽多荆棘内实有赤心【赵整】浮华齐水丽垂彩郑都竒白纷英靡靡紫子标离离风摇羊角树日映鸡心枝谷城逾石蜜蓬岳表仙仪已闻安邑美永茂玉门垂【梁简文帝】红皱曝檐瓦【韩集】枣圃落青玑【同上】
　　本朝秋来红枣压枝繁堆向君家白玉盘【六一集】甘心楚国赤萍实磊落韩嫣黄金丸【同上】风包堕朱缯日颗皱红玉【王介甫】
　　胡桃
　　传记上林苑有胡桃【西京杂记】陈仓胡桃皮薄多肌隂平胡桃大而皮脆急捉则破【广志】张骞使西域还得胡桃【博物志】山胡桃皮厚而坚底平如防榔以斧捶之方破【岭表录异】集三桃表樱胡之别【潘岳闲居赋】胡桃本生西羌外刚内柔质似贤【刘滔母答吴国书】
　　榧子
　　本朝彼美玉山果粲粲金盘实瘴雾脱蛮溪清樽奉佳客客行何以赠一语当加璧祝君如此果得膏以自泽驱攘三彭仇已我心腹疾愿君如此木凛凛傲霜雪断为君倚几滑浄不容拭物微兴不浅此赠无虚掷【东坡送郑户曹】
　　栗
　　经树之榛栗【诗经】东门之栗【诗郑风】隰有栗【诗秦风】女贽不过榛栗枣脩以告防也【左传】哀公问社于宰我宰我对曰夏后氏以松殷人以柏周人以栗曰使民战栗【语】
　　子庄周游乎调陵之樊睹一异鹊感周之颡而集于栗林【庄子】
　　史燕秦千树栗此其人与千户侯等【汉书】东夷韩国出大栗如梨【魏志】刘秀之从叔穆之为丹阳防事柱有一穿穆之谓子弟曰汝等试以栗遥掷柱入穿者必得此郡唯秀之独入焉其言果验【晋书】王泰年数嵗时祖母散栗于牀羣儿竞之泰独不取问其故对曰不取自当得赐由是中表异之【同上】沈约尝侍宴会豫州献栗径寸半竒之问众栗事少多与约各疏所知【梁书】
　　传记五方皆有栗周秦吴扬特饶唯渔阳范阳栗甜美长味倭韩国上栗大如鸡子亦短味不美桂阳有栗藂生大如杼子【诗义疏】八月栗零零也者降也零而后取之故不言剥【大戴礼】果之美者箕山之栗【吕氏春秋】上林苑有侯栗榛栗瑰栗峄阳栗【西京杂记】汉武帝果园有大栗十五枚及一升【三秦说】东北荒有栗树髙三十丈栗径三尺其殻赤肉黄白味甜【神异经】诸暨如拳之栗【地理志】广州无栗唯勒州山中有石栗一年方熟皮厚而肉少味似胡桃仁熟时或为羣鹦鹉至啄食畧尽【岭表录异】汝水湾中有栗园数贡三百石以充天府水渚即栗洲也【水经注】王可交掉渔舟遇道士与栗青赤色如长二寸许非人间之栗肉脆而甘如饴【广记】有佐酒倡优侮殷七七乃白主人欲以栗为令乃以栗巡行笑七七者作石缀于鼻掣拽不落　沧州有丹栗大如梨【并同上】邺中产巨栗脱其殻可以为杯【邺中记】
　　集穰多栗过拳【杜诗】山家蒸栗暖　罗生杂橡栗　嵗拾橡栗随狙公【并同上】采栗猿窟【韦苏州】王檀侯栗【王彪之赋】人有折蔡氏祠前故栗者故作此赋【蔡邕伤故栗赋】中山好栗【何晏论】
　　本朝夜火爆山栗【六一集】老去自添腰脚病山翁服栗旧传方客来为说晨兴晩三咽徐收白玉浆【苏子由】
　　榛
　　经山有榛疏云榛栗属有两种其一种大小皮叶皆如栗其子小形似杼子味亦如栗所谓树之榛栗者也其一种枝茎如木藂生髙丈余作胡桃味辽代上党皆饶【诗】榛楛济济【旱麓】女贽不过榛栗脩【左传】
　　传记榛似梓实如小栗【说文】枝叶似栗树小似橡子味似栗枝茎可以为烛【诗义疏】上市之山下多榛楛【山海经】汉末杨氏家园中产神榛二株【述异记】
