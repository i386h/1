<!-- { "loadSidebar": true } -->
　　史舜渔雷泽雷泽之人皆让居【史记】吕望穷困年老以渔钓干周西伯【同上详见琴操类】韩信至淮阴城下钓有一漂母哀之与之食【前本传】临川羡鱼不如退而结网【礼乐志又董仲舒传作临渊】严光字子陵少与光武同游帝思其贤令物色访之齐国上言有一男子披羊裘钓泽中乃聘之除諌议不屈耕于富春山后名其钓处为严陵濑【后汉书】左慈字元放尝在曹公座公曰今日髙防所少者呉松江鲈鱼为鲙耳元放因求铜盘贮水以竿饵钓于盘中须防引一鲈鱼出【方术传】翼庄惟以弋钓为事及长不复猎或问渔猎曰是害生之事而先生止去其一何哉庄曰猎自我钓自物且夫贪饵忘钓岂我哉【晋书】陶侃少时渔于雷泽尝网得一织梭以挂于壁有顷风雷化为龙而去【同上】宋文帝尝与羣臣临天泉池垂纶良久不获景文越席曰臣以为垂纶者清故不获贪饵【南史】王之性好钓或问曰渔思得鱼卖否曰亦自不得得亦不卖【同上】
　　传记善钓者引鱼于千仞之下饵香也【吕氏春秋】太公钓于慈泉【同上】吕望钓于渭渚三日三夜鱼无食者农人曰子将复钓必细其纶芳其饵徐徐而投之无令鱼骇望如其言初下得鲋次得鲤刳腹得书曰吕望封于齐【艺文类聚】周文王至磻溪见吕望文王拜之尚曰望钓得玉璜刻曰周受命吕佐【尚书帝命验】宓子贱为单父宰阳昼曰有钓道二焉请以送子投纶饵迎而吸之者阳鱎鱼也薄而不美若亡若存若食不食者鲂鱼也薄而厚味子贱未至单父冠葢交接于道子贱曰车驱之阳昼所谓阳鱎者至矣【说苑】州太守闾丘防僚友于转沙亭令渔户曰得鱼多者有赏有一渔人以肉物作块散悬于网上凡十网得鱼三千六百太守询之曰鱼喜鹿胎香适散悬者乃此物也【杨州事迹】楚江边有渔者或问之曰君之渔隠人之渔邪渔人之渔邪渔者曰昔姜牙之渔严子陵之渔书于青史皆以为隠人之渔也殊不知不钓其名耶若以渔人之渔但以月白风和浪静得鱼供庖宰一身足余则易酒独醉又焉知隠人之渔渔人之渔也【潇湘録】张志和居江湖自称烟波钓徒着眞子以自号垂钓不设饵志不在鱼也【鱼歌録】
　　集屈原既放行吟泽畔顔色憔悴形容枯槁渔父见而问之曰子非三闾大夫与何故至于斯屈原曰举世皆浊而我独清众人皆醉我独醒是以见放渔父曰世皆浊何不淈其泥而扬其波众皆醉何不餔其糟而啜其醨屈原曰新沐者必弹冠新浴者必振衣安能以身之察察受物之汶汶者乎渔父皷枻而去歌曰沧浪之水清兮可以濯吾缨沧浪之水浊兮可以濯吾足【楚辞】绵州江水之东津鲂鱼鱍鱍色胜银渔人漾舟沉大网截江一拥数百鳞众鱼常才尽却弃赤鲤腾出如有神潜龙无声老蛟怒回风飒飒吹沙尘【杜诗】苍江渔子清晨集设网提纲万鱼急能者操舟疾若风撑突波涛挺义入小鱼脱漏不可纪半死半生犹戢戢大鱼伤损皆垂头屈强泥沙有时立　强拟晴天理钓丝　接缕垂芳饵试问垂纶客　把钓待秋风【并同上】狂歌从此别垂钓沧浪前【李白】羽沉知食驶缗细觉牵难【韩诗】坐厌亲刑柄偷来傍钓车　吾党侯生字叔起呼我持竿钓温水平明鞭马出都门尽日行行荆棘里温水微茫絶又流深如车辙阔容辀虾防跳过雀儿浴此纵有鱼何足求我为侯生不能已盘针擘粒投泥滓晡时坚坐到黄昬尽日持竿方一起暂动还休未可知虾行蛭度似皆疑忽然举线若有得一寸才分鳞与鬐　君欲钓鱼须逺去大鱼岂肯居沮洳　义鱼春岸阔此兴在中宵中鳞怜锦碎当目讶珠销　竞多心转细得隽语时嚣潭罄知存寡舷平觉获饶　盈车欺故事饲犬验今朝　獭去愁无食龙移惧见烧如棠名既误钓渭日徒消【并同上】渔泽从防鲂【柳诗】去来伊洛上相待安笟单【柳诗】我为一寸钩欲钓千丈流　鱼翁夜傍西岩宿晓汲清湘燃楚竹烟销日黯不见人欸乃一声山水緑【并同上】雨来莼菜流船滑春后鲈鱼坠钓肥【皮日休】西塞山边白鹭飞桃花流水鳜鱼肥青篛笠緑蓑衣春江细雨不知归又曰钓台渔父褐为裘两两三三舴艋舟能纵棹惯乘流长江白浪不曽忧【张志和】
　　本朝陆升舟设蓬席斋束书茶灶笔牀钓具徃来时谓江湖散人或号天随子甫里先生自比涪翁渔父江上丈人【自叙】采江之鱼兮朝船有鲈采江之蔬兮暮筐有蒲左圗且书右瑟与壶【陆】笭箵苦难满【六一集笭箵取鱼器也】向暮卷空罾【同上】渔蓑句好眞堪画【东坡】还有江南风物好流水鳜鱼肥　仰防云天真篛笠旋收江海入簑衣千首新诗一竿竹不应空钓汉江槎何日西湖寻旧
　　赏淡烟踈雨暗渔蓑　渔父饮谁家去鱼蟹一时分与酒无多少醉为期彼此不论钱数渔父醉簔衣舞醉里却寻归路孤舟短棹任纵横醒后不知何处渔父醒春江午梦断落花飞絮酒醒还醉醉还醒一笑人间今古渔父笑轻鸥举漠漠一江风雨江边骑马是官人借我孤舟南渡【并同上】一江风月趂渔船【山谷】寕容网目漏吞舟谁能烹鲜作苛碎【后山】
　　猎【见礼仪部田猎类】
　　工
　　经若作室家既勤垣墉惟其涂塈茨若作梓材既勤朴斵惟其涂丹雘【书梓材】五曰百工饬化八材【周礼太宰】攻木之工七轮舆弓庐匠车梓攻金之工六筑冶鳬防段桃攻皮之工五函鲍韗韦裘设色之工五画缋钟筐防刮摩之工五玉栉雕矢磬抟埴之工二陶旊【考工记】百工之事皆圣人之所作也【同上】天子之六工曰土工金工石工木工兽工草工典制六材【记曲礼】
　　子为巨室则必使工师求大木【孟子】离娄之明公输子之巧不以规矩不能成方圎　梓匠轮舆能与人规矩不能使人巧　大匠不为拙工改废绳墨　大匠诲人必以规矩学者亦必以规矩【并同上】梓庆削木为鐻见者惊犹鬼神【庄子】郑人垩漫其鼻端若蝇翼使匠石斵之匠石运斤成风尽垩而鼻不伤　工倕旋而葢规矩指与物化而不以心稽　轮扁曰斵轮徐则甘而不固疾则苦而不入不徐不疾得之于手而应之于心臣不能以喻臣之子臣之子亦不能受之于臣是以行年七十而老斵轮【并同上】周穆王廵狩有献工人名偃师王问曰若有何能曰臣之所造能倡者穆王惊视之趣步俯仰信人也巧夫鎭其頥则歌合律捧其手则舞应节千变万化惟意所适穆王曰人之巧乃可与造化者同功乎诏贰车载之以归夫班输之云梯墨翟之飞鸢自谓能之极也闻偃师之巧终身不敢语艺而时执规矩【列子】
　　史申屠蟠家贫佣为漆工郭林宗见而奇之【后汉书】宋武平关中得姚兴指南车有外形而无机杼每行使人于内转之升明中齐高帝使祖冲之改造铜机圎转不穷而向方如一马均以来未之有也【南史】祖冲之以诸葛亮有木牛流马乃造一器不用风水施机自运不劳人力冲之有造千里船于新亭江试之日行百余里【并同上】
　　隋炀帝北廵宇文恺造观风行殿上容卫者数百人下施轮轴推移倐忽有若神功【北史】裴延龄大搜市防逮捕匠徒迫胁就工号曰敕索弗雠其直名曰和顾弗与之庸【唐书】虢国中堂既成召工圬墁约钱二百万虢国以绛罗五百段赏之嗤而不顾曰请取蝼蚁蜥蜴记其数置堂中茍失一物不敢受直【宗纪】
　　传记始皇起云明台穷四方珍木天下巧工有二人皆虚腾縁木运斤斧于云中子时起工至午时已毕故云子午台也【拾遗録】凌云台楼观极精巧恒随风揺动而终无崩陨魏文帝惧其势危别以大材扶持之楼即倾壊论者谓轻重力偏故也【世说】鲁般炖煌人巧侔造化于凉州造浮屠作木鸢每击揳三下乘之以归六国时公输班亦为木鸢以窥宋城【杂爼】北齐有沙门灵昭有巧思武成帝令于山亭造流杯池船每至帝前引手取杯船即自徃上有木小儿抚掌遂与丝竹相应饮讫放杯便有木人刺还饮若不尽船终不去【广记】
　　集班倕弃其剞劂兮王尔投其钩绳【甘泉赋】夫大木为杗细木为桷欂栌侏儒椳闑扂楔各得其冝施以成室者匠氏之工也【韩文】木之就规矩在梓匠轮舆　不善为斵血指汗顔巧匠旁观缩手袖间【并同上】裴封叔之第在光德里有梓人欵其门愿佣隟宇而处焉所軄寻引规矩绳墨家不居砻斵之噐其后京兆尹将饰官署委羣材防众工梓人左执引右执杖而中处焉量栋宇之任视木之能举挥其杖曰斧彼执斧者趋而右顾而指曰锯彼执锯者趋而左俄而斤者斵刀者削皆视其色俟其言莫敢自断者既成书于上栋曰某年某月某日某建则其姓字也凡执用之工不在列【柳文】
　　本朝开寳寺塔都料预浩所造塔初成望之势倾西北人问之浩曰京师多西北风吹之不百年当正也国朝以来木工一人而已有预都料木经三卷行于世【阙】
　　商贾
　　经日中为市致天下之民聚天下之货交易而退各得其所葢取诸噬嗑【易系辞】懋迁有无化居【书益稷】六曰商贾阜通货贿注云行曰商处曰贾【周礼太宰】以商贾阜货而行市【司市】或通四方之珍异以资之【考工记】秦师伐郑商人高遇之以乘韦先牛十二犒师且使遽告于郑【左传】韩宣子有玉环其一在郑商宣子请之子产不与韩子买诸贾人既成价矣贾人曰必以闻子产曰昔我与商人皆出自周世有明誓以相信也曰尔无我叛我无强贾尔有利市宝贿我勿与知今吾子以好来辱敝邑而谓敝邑强夺贾人是教敝邑背明誓也【同上】
　　子商贾皆欲藏于王之市行旅皆欲出于王之涂【孟子】市防而不征法而不防则天下之商皆恱而愿出于其路矣　古之为市也以其所有易其所无者有司者治之耳有贱丈夫焉必求垅断而登之以左右望而罔市利人皆以为贱故从而征之征商自此贱丈夫始矣【并同上】良贾不为折阅不市【荀子】楚人有卖其珠于郑者为木兰之柜薫桂椒之椟缀以珠玉饰以玫瑰辑以翠羽郑人买其椟而还其珠此可为善卖椟矣未可谓善鬻珠也【韩子】市井相与言则以财与利【扬子】
　　史贪贾三之防贾五之【史记】孔氏用冶铁致富因通商贾之利故南阳行贾尽法孔氏之雍容　天下熈熈皆为市来天下穰穰皆为市往【史货殖传序】百里不贩樵千里不贩籴【同上】商贾大者积贮倍息小者坐列贩卖操其竒赢日游都市乘上之急所卖必倍【前食货志】乗坚防肥履丝曵缟此商人所以兼并农人所以流亡也【同上】灌婴以贩缯为业【汉书】张汤始为小吏干没与长安富贾田甲鱼翁叔之属交私　汉高祖令贾人不得衣防乘车重租税以困辱之孝惠高后时为天下初定复弛商贾之律【并同上】富商贾或滞财役贫转毂百数废居居邑【前食货志】宋刘伯龙歴位九卿郡守贫窭尤甚尝在家慨然将营什一之利一鬼在傍抚掌大笑伯龙叹曰贫穷固有命乃复为鬼所笑【南史】何妥父细脚胡通商入蜀因致巨富号为西州大贾【北史】
　　传记段干木晋国之大驵【吕氏春秋】柳仲郢有婢失意鬻之女侩导于刺史蓝巨源他日巨源召鬻绫罗者酬酢可否柳婢失声而仆命舆还女侩家翌日诘其所苦曰某虽贱人曽为柳家细婢死则死矣安能事卖绫罗牙郎乎【广记】有贫人止贩只瓮夜宿瓮巾心计曰此瓮卖之其息已倍遂可贩二瓮自二而四其利无穷遂喜而舞不觉瓮破【小记】
