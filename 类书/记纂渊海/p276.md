<!-- { "loadSidebar": true } -->
　　经尸厥官防闻知【书】不稼不穑胡取禾三百防兮不狩不猎胡瞻尔庭有县貆兮【诗】无功而受禄　处其位而不履其事【记】
　　子齐宣王好竽必三百人齐吹南郭先生不知竽者而滥于三百人之中以吹食禄【韩子】主民翫嵗而愒日【左愒苦盖反翫又作玩皆贪也】丞相取充位【西汉张汤传师古曰但充其位而已无所造设也】旷职尸官【西汉许后传】持禄保位【西汉匡衡等賛】拱黙尸素【西汉鲍宣】尸位素飱【西汉朱云】亷谨偹员而已【西汉】旷贵最乆【西汉史旷官闻旷贵】陈平笑曰君居其位不知其任耶【通鉴汉髙后】马孙为中书侍郎时人目为三不开谓口印门也【通鉴五代汉高祖】卢怀慎与姚崇同为相自以才不及崇毎事推之时人谓之伴食宰相【通鉴唐宗纪】源乾曜拜左丞相李纮杜暹知政事乾曜遂无叅议但唯诺署名而已【宗实録】
　　记徒殚太官之膳虚索长安之米【史通】
　　集空食疲廊肆【选诗】滥吹乖名实【选杂体诗】食焉而怠其事必有天殃　月费俸钱嵗糜廪粟子不知耕妇不知织乘马从徒安坐而食　家请官供不报答无异防雀偷太仓【韩集】素餐无补益朱绶虚纒绕【白集】受若直怠若事【栁文】
　　趋事赴功
　　经一乃心力其克有勲【书】岂敢定居一月三防【诗】乐事劝功【记】
　　子北面委质无有二心朝廷不辞贱军旅不辞难【韩子】兴天下之大利除天下之大害【荀子】
　　史公家之利知无不为【左传】自诡效功【西汉京房传】擢臣岩穴诚兾有益毫毛岂徒使臣美食大官重髙明之地哉【西汉鲍宣传】邉境时有风尘之警臣宜被坚执锐当矢石啓前行【西汉终军】邓禹曰但愿明公威徳加于四海禹得效其尺寸垂功名于竹帛耳【通鉴汉平纪】范滂为清诏使登车揽辔慨然有澄清天下之志【后汉本】王莽败赤眉贼众至邓禹引退师众惮为后拒禹乃书诸将名于竹简题其前后乱着器中令各探之张宗独不肯探曰死生有命张宗岂辞难就易乎【后汉】祖逖刘琨并有英气毎语世事或中宵起坐相谓曰若四海鼎沸豪杰并起吾与足下当相避于中原【本】陶侃见诸参佐或以谈戏废事乃取其摴蒱愽具以投于江【晋本】陶侃荆州刺史终日敛膝危坐军府众事检摄无遗未尝少间尝语人曰大禹圣人乃惜寸隂至于众人当惜分隂岂可但逸防荒醉生无益于时死无闻于后是自弃也【通鉴晋武帝纪】隋大将军麦鐡杖谓人曰丈夫性命自有所在岂能然艾灸頞蔕歕鼻治黄不差而卧死儿女手中乎乃自请为前锋　骨肉皆天子所赐得效筋力岂敢有辞【通鉴隋炀帝纪】韩滉曰今两河无虞河湟二十余州可复也其资粮之费臣请主办【通鉴唐徳宗纪】右仆射李靖以疾逊位疾小瘳毎三两日至门下省平章政事诏大举讨吐谷浑上欲得李靖为将为其老重劳之靖闻之请行上大恱【通鉴唐太宗纪】钱镠自少在军中夜未尝寐倦极则就圆木小枕或枕大铃寐熟輙欹而寤名曰警枕置粉盘于卧内有所记则书于盘中比老不倦或寐方酣外有白事者令侍女振纸即寤时弹铜丸于楼墙之外以警直更者【通鉴后梁均王】
　　集山甫勤于夙夜吴汉不离公门【选奕论】争先万里途【鲍昭东桥诗】男子本悬弧有志在四方【韦应物集】志士中夜心良马白日足【贾阆仙集】
　　避事
　　史缩肉【女六切】不任事之皃也【西汉五行志】袁粲身居剧任不肯当事主事毎往谘决或髙咏对之闲居高卧【通鉴宋纪】谢朏求出为吴兴太守置酒数斛遗其弟防书曰力饮此勿预人事【通鉴齐明帝纪】













　　记纂渊海卷六十四
<子部,类书类,记纂渊海>
　　钦定四库全书
　　记纂渊海卷六十五　　　宋　潘自牧　撰名誉部
　　为世轻重
　　经若金用汝作砺若济巨川用汝作舟楫若嵗大旱用汝作霖雨　若作酒醴尔惟麴糵若作和羮尔惟盐梅道洽政治泽润生民四夷左袵防不咸赖【书】君子所
　　依小人所腓【辟也】乐只君子邦家之基乐只君子邦家之光　四方是维天子是毗　君子如怒乱庶遄沮君子如祉乱庶遄已　赫赫师尹民具尔瞻　行归于周万民所望　纲纪四方为周之翰【诗】夫子之得邦家者所谓立之斯立道之斯行绥之斯来动之斯和其生也荣其死也哀【语】
　　子虞不用百里奚而亡秦穆公用之而霸　一怒而诸侯惧安居而天下息【孟子】喜而天下和之怒而暴乱畏之【荀乐论】
　　史季孙欲以田赋使冉有访诸仲尼曰子为国老待子而行若之何子之不言也【左】孔子布衣十余世学者宗之自天子王侯中国言六艺者折于夫子可谓至圣矣　后世藏孔子衣冠琴书至于汉二百余年不絶高帝过鲁以太牢祀焉诸侯卿相至常先谒然后从政【孔子世家】子产仁人郑所以存者子产也【史郑世家】毛先生遂一至楚使赵重于九鼎大吕【史记平原君传】夷吾所居国重【史齐世家】鲁仲连不肯帝秦而秦将闻之却五十里【史本】子贡一出存鲁乱齐破呉彊晋而霸越【史记孔子世家】楚春申君魏信陵君救赵秦军为之却三十里【史平原】天下骚动宰相得之若得一敌国云【史防侠剧孟】所在国重所去国轻【战国防】诸侯以公子贤多客不敢加兵谋魏十余年【史魏无忌传】为国柱石【汉霍光传】为一代之柱臣【汉萧何】李将军死天下知与不知皆为流涕【前汉李广】鲁以季友治乱楚以子玉轻重魏以无忌折冲项以范増存亡百万之众不如一贤【汉书】孟轲虽连【音辇】蹇犹为万乘师【汉扬雄】王成黄霸朱邑龚遂郑召信臣等所居民富所去见思生有荣号死见奉祀【西汉】天下想闻其风采【西汉霍光】汉高祖任萧何于闗中无西顾之忧【后汉冦恂】自天子及大臣皆赖恃之【东汉袁安传】陈寔在乡闾平心率物其有争讼輙求判正晓譬曲直退无怨者至乃叹曰宁为刑罚所加不为陈君所短【东汉本】种暠为益州刺史得百姓心后匈奴冦并凉二州桓帝擢为度辽将军由是羌戎兹莎车乌孙等皆来顺服至司马薨并凉边人咸为发哀匈奴闻之举国伤惜单于毎入朝贺望见坟墓輙哭泣祭祀【后汉本传】吴公隠若一敌国【东汉吴汉】容貌堂堂国之光辉智虑谋畧朝之渊薮【东汉伏湛】陈寔卒海内赴吊者三万余人制衰麻者以百数【通鉴东汉】孔融云郑君里门四方所由观礼其广令容髙车结驷名为通徳门【后汉郑康成】天下安注意相天下危注意将将相和则士豫附天下虽有变权不分也为社稷计在两君掌握【通鉴汉高后】士者国之重器得士则重失士则轻【通鉴汉成纪】高颎为隋相公平识治体隋之兴亡系颎之存没【通鉴唐太宗】牛僧孺杨于陵裴垍卢坦此数人皆今之人望天下视其进退以卜时之否臧者也【通鉴唐宪宗】郑注求为鳯翔节度使请礼部员外郎韦温为副使韦温不可或曰拒之必为患温曰择祸莫若轻拒之止于逺贬从之有不测之祸卒辞【通鉴唐文宗纪】王衍口中雌黄朝野谓之一世龙门【晋书本】深源不起当如苍生何【晋书殷浩传】桓彛初过江见朝廷防弱忧惧不乐徃见王导极谈世事还谓周顗曰向见管夷吾无复忧矣【晋书王导】时江左草创纲维未举温峤殊以为忧及见王导共谈欢然曰江左自有管夷吾复何虑【晋温峤】殷浩弱冠有美名三府辟不就时拟之管葛王蒙谢尚伺其出处以卜江左兴亡【晋书本】为俭嵗之粱稷寒年之纎纩【齐刘纠】北齐主登童子寺望并州城曰此是何等城或对曰此是金城汤池天府之国齐主曰我谓唐邕是金城此非金城也【北史】太宗授李纬为兵部尚书房龄在京城防有自京师来者太宗问龄闻纬拜尚书如何曰但说纬好须更别无它语遽改纬洛州刺史其为当世准的如此　裴度威誉徳业侔于郭子仪出入中外以身系国之安危为时之轻重者二十年凡命将相无贤不肖皆推度为首【唐书】以身为天下安危者二十年【唐郭子仪】唐李栖筠初封賛皇县尹喜奨善而乐人攻己之短为天下士归重不敢有所斥称賛皇公云【本】开元后天下称曰曲江公而不名【唐张九龄传】河北恃公为金城【唐顔真卿】元徳秀天下高其行不名谓之鲁山【唐书卓行本传】狄公之贤北斗以南一人而已【唐狄仁杰】裴度名震四方使外国者其君长必问度年今几状貌孰似天子用否其威誉徳业比郭汾阳而用不用常为天下轻重天下莫不思其风烈【唐书本】唐太宗手诏曰世南当代名臣人伦准的今其云亡石渠东观中无复人矣【唐虞世南】杜如晦与房龄共筦朝政天下浩然归重【唐书】柳芳称魏征死知与不知莫不恨惜【唐魏征】杨绾薨肃宗诏羣臣曰天不使朕致太平何夺绾之速耶【唐书本】唐肃宗时武臣无法度大将管崇嗣背阙大笑李勉劾不恭肃宗曰吾有勉乃知朝廷之尊【唐书】李揆为卢所恶使蕃部长曰闻唐有第一人李揆公是否【唐书顔真卿】裴度在朝两河诸侯忠者怀强者畏今居东人人失望【唐本】王毛仲有宠于宗百官附之所不能致者宋璟一人毛仲有婚上谓宰相宜与逹官悉诣其第既而日中客未敢举筯待璟乆之方至饮不尽巵遽称腹痛而归【通鉴】李戡隠阳羡里民有争不之官而诣戡以辨阳城隠中条山里闾有争讼不诣官而诣城决之
　　苏源明曰吾不幸生衰世所不耻者识元紫芝也【唐书】记夫山万人之所观仰育羣物而不倦材用生焉寳藏殖焉飞禽萃焉走兽伏焉【韩诗外】
　　集贤哲国之柱栋人之羽翼【桓谭新论】名盖羣后是谓宗臣【选陆士衡】谢公还欲卧谁与济苍生【骆宾王】今日朝廷须汲黯　北辰当宇宙南岳据江湖　剧孟七国畏【杜诗】名成身退犹系人望【骆宾王】后进归之承望声光一言许可必自矜重【杜牧之】大国梁栋中朝羽仪【刘长卿】万里长城九重安枕　一柱中天而独立【司空表圣】倚为长城永固中夏倚为长城舍一日而不可【白集】有贤大国丰无子一家贫男儿富邦家岂为荣其身【王建诗】青山无逸人毎国大觉贫【张文集】若作进退尔惟旗鼔若断首尾尔惟常蛇若戮鲸鲵尔惟干将若拯沈溺尔惟巨舰【唐文粹】
