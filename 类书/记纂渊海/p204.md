<!-- { "loadSidebar": true } -->
　　经孟献子曰畜马乘不察于鸡豚伐氷之家不畜牛羊百乘之家不畜聚敛之臣　君子仕则不稼田则不渔分无求多【并记】
　　子知足常足知足不辱【老子】知者不为不足【庄子】福莫长于无祸【荀子劝学】士不通财货国君不息牛羊错质之臣不息鸡豚大夫不为长圃【荀】名进身退天之道也【管子】天下有至富而非金玉也适情知足则富矣【淮南子】锦缋纷华所服不过温体三牲太牢所食不过充腹知以身取节者则知足矣茍知足则不累其志矣【孔丛子】知足者则能肥遁勿用颐光山林纡鸾龙之翼养浩然之气防缕带索不以负龙章之暐也负步杖策不以易结驷之络绎也【抱朴子畅篇】
　　史齐与晏子邶殿弗受曰庆氏之邑足欲故亡吾邑不足欲也不受邶殿非恶富也恐失富也【左】范蠡曰居家则致千金居官则致卿相此布衣之极也久受尊名不祥乃归相印尽散其财以分与知友乡党而懐其重寳间行以去止于陶【史越世家】褚先生曰苏秦张仪一当万乘之主而都卿相之位今子积数十年官不过侍郎位不过执防意者有遗行耶东方生曰彼一时也此一时也使苏秦张仪与仆并生于今之世曾不能得掌故安敢望常侍郎乎【前汉东方朔传】以齐三万户封张良良曰臣愿封留足矣不敢当三万户【西汉本传】公仪子相鲁之其家见织帛怒而出其妻食于舍而茹葵愠而防其葵曰吾已食禄又夺园夫红女利乎【前汉董仲舒传】辟彊侯子徳常持老子知足之计【西汉楚元王传】疏广谓受曰吾闻知足不辱知止不殆功遂身退天之道也今仕宦至二千石不知退惧有后悔岂如父子相随出关归老故乡以寿命终不亦善乎即日父子俱移病上疏乞骸骨【西汉本传】殷兴曰外戚家若不知谦退嫁女欲配侯王娶妇盼睨公主愚心实不安富贵有极人当知足【汉光武】田豫为卫尉乞逊位司马宣王不听豫曰年过七十而居位譬犹钟鸣漏尽而夜行不休是罪人也遂称疾【魏志】虞玩之年老请退表曰四十仕进七十悬车壮即驱驰老即休息知足不辱臣知足矣【齐书】光禄大夫开府仪同三司王僧防固辞台府谓兄子俭曰汝任重于朝行登三事我若复有此授乃是一门有二台司吾实惧焉【同上】韦世康拜吏部尚书前后十余年间多所进防谓子弟曰吾闻功遂身退古人常道今将悬车汝辈谓何子福嗣曰大人澡身浴徳名立官成追踪二疏伏奉尊命【隋书】韦世康在吏部十余年时称廉平常有止足之志谓子弟曰禄岂须多防满则退年不待暮有疾便辞【隋高祖】李义琰宅无正寝弟为市材送之义琰曰既处贵仕又广居宇非有令徳必受其殃不许【旧唐书本传】张嘉贞不营家产有劝其市田宅者嘉贞曰吾贵为将相何忧寒馁若其获罪虽有田宅亦无所用比见朝士广占良田身没之日适足为无赖子弟酒色之资吾不取也闻者是之【唐宗】李日知拜侍中先天中乞骸骨日知将有请不谋于家归乃治行妻惊曰产利空空何辞之遽日知曰仕至此已过吾分人亦何厌之有若厌于心无日而足也【唐书本传】元延祖调舂陵丞辄弃官去曰人生衣食可适饥饱不宜复有所须每灌园掇薪以为有生之役过此吾不思也【唐书元结传】有劝岑文本营产业文本曰南方一布衣徒步入关望不过秘郎县令耳无汗马之劳以文墨致位中书令亦极矣何得更言产业乎【唐书本传】
　　传记委贽之臣不探市井之利【韩诗外传】
　　集畏极位之盛满【潘安仁西征赋】上方不足而下比有余【张华鹪鹩赋】逹人知止足遗荣忽如无抽簪解朝衣散髪归海隅【张景阳咏史诗】伯兄徳行高晓方药食必视本草年止四十二某疏愚食不择禁忌位为侍郎年出伯兄十五岁矣如又不足于何而足且获终于牖下幸不至失大节以下见先人可谓荣矣【韩愈行状】幸生天下无事时承先人之遗业不识干戈耒耜攻守耕获之勤【韩文感二鸟赋】月费俸钱歳縻廪粟子不知耕妇不知织乘马从徒安坐而食　始我来京师止擕一束书辛勤三十年以有此屋庐此屋岂无华于我自有余中堂高且新四时登牢蔬【并韩集】栁氏号为大族五六代以来无为朝士者岂容【岂容一作岂愚防】独出数百人右哉以是自忖官已过矣宠已厚矣夫知足与知止异宗元知足矣若便止不受禄位亦所未能【栁与杨京兆冯书】手不能执殳肩不能荷锄幸因笔砚工得升仕进途【白乐天】鬓雪人间寿腰金世上荣子孙无可念产业不能营　一日安闲直万金　优游福禄更难销得年非痩薄长福是单贫　设自为化工优饶之如是若比箪瓢人吾今大富贵　莫嫌贫活计更富即劳
　　心　有帛御冬寒有谷防歳饥饱于东方朔乐于荣启期　身闲自为贵何必居荣秩心足即非贫岂惟珠满室【并同上】团圆便是家肥事何必盈仓与满箱【杜荀鹤】一身既饱暖一家无怨咨家虽有畆手不秉镃基【皮日休集】季子今二顷扬雄才一防伊予有南畆数已逾先贤【李义山集】福不可以屡侥幸得不可以常觊觎　先生贫而不言利问之对曰利者商也今既士矣奈何乱四民之业乎【并陆鲁望文】于臣一生已为万足【王维集】
　　本朝薄酒可与忘忧丑妇可与白头徐行不必驷马称身不必狐裘无辱不必受福甘餐不必食肉【山谷】
　　易足
　　子荣启期行乎郕之野鹿裘带索鼔琴而歌孔子问曰先生所以为乐者何也期对曰吾乐甚多而至者三天生万物唯人为贵吾既得为人是一乐也男女之别男尊女卑吾既得为男是二乐也人生有不见日月不免襁褓吾既得已行年九十五矣是三乐也贫者士之常死者人之终处常得终吾何忧哉【家语六本篇】饥者易为食渴者易为饮【孟】鹪鹩巢于深林不过一枝偃鼠饮河不过满腹【庄】孔子谓颜渊曰家贫居卑胡不仕乎对曰不愿仕囘有郭外之田五十畆足以给饘粥郭内之田十畆足以为丝麻鼔琴足以自娱所学于夫子者足以自乐也囘不愿仕【庄子】蟪蛄不羡大椿而欣然自得斥鷃不贵天地而荣愿以足【庄齐物论】北宫子文其裋褐有狐貉之温进其茂菽有稻粱之味庇其蓬室若广厦之防乘其筚辂若文轩之饰终身逌然　庖馔班错所享不过一味华葢结驷列道警跸其容不过容膝【并列子】渇饮河水入腹不过壶浆【淮南子】
　　史郑曰家今差多于昔【东汉本传】寒之于衣不待轻暖饥之于食不待甘防【西汉食货】粝粱之食藜藿之羮夏日葛衣冬日鹿裘【西汉司马迁传】马援谓兄子少游曰士生一世但取衣食裁足乘下泽车御欵段马为郡掾吏守坟墓乡里称善人斯可矣致求盈余但自苦耳【东汉本传】阮孚曰持一皂囊游防稽客问囊中何物但一钱防囊庶免羞澁【晋书本传】潘师正曰茂林清泉臣所须也既不乏矣【本传】
　　传记国子高子曰臣赖君之赐蔬食恶衣可得而食也驽马柴车可得而乘也【韩诗外传】方丈之食不过一饱绨袍之綉不过一暖【袁淮正书】
　　集其居易容其求易给巢林不过一枝每食不过数粒【文选】饮河期满腹贵足不愿余巢林栖一枝可为逹士模【左太冲咏史诗】王鲔登俎不假吞波之鱼兰膏停室不思衔烛之龙【陆士衡】池沼足以渔钓舂税足以代耕灌园鬻蔬供朝夕之膳牧羊酤酪俟伏腊之费【潘岳闲居赋序】一枝之上巢父得安巢之所一壶之中壶公有容身之地【庾信小园赋】但愿守陋巷教子孙时时与亲旧叙契阔陈説平生浊酒一杯弹琴一曲志愿毕矣【晋嵇康与涛絶交书】禽鹿志丰草【嵇康絶交书】蔬食足充饥何必膏粱珍缯絮足御寒何必锦綉文【文选互见实惠】箧中有余衣盎中有余粮闭门读书史清风窓户凉【韩集此日足可惜诗】高嗜緑蔬羮意轻肥腻羊【孟东野】饮啄既已盈安能劳羽翼【刘宾客】茍无公私债饮水不为贫【元稹集】兹焉即可爱何必是吾庐【韦应物】枯鳞易为水贫士易为施【孟东野】如鸟择木姑务安巢【白乐天】才小分易足心寛体长舒　浮荣及虚位皆是身之宾惟有衣与食此事粗关身茍免饥寒外余物尽浮云　稍无骨肉累粗有渔樵资　家田输歳尽拾此充饥膓【并白侍郎】日有粝食歳有麄衣饥寒获同骨肉相保此亦熙熙委顺之外益自安也【白傅集】寛于蜗舍足于容身富于黔娄寿于颜囘饱于伯夷乐于荣启期健于卫叔寳今何求哉　身闲自为贵何必居荣秩心足即非贫岂惟金满室【并同上】畦蔬绕茅屋自足媚盘飱【老杜集】一枝聊暂安【骆宾王】蓬蒿三畆居寛于一天下【杜牧之】田家衣食无厚薄不见县门身即乐【王建诗】以此心目畅敌彼名利途轻微何为者藜藿自有余【李义山诗】每含咀义味独坐日昃案上有一杯藜羮如五鼎七牢馈于左右加之以撞金石万羽籥也【陆鲁望文】坐白屋有公侯之资食藜羮有卿相之色【皮日休集】尚俭经营少居闲意思长【张文昌】田翁真快活婚嫁不离村州县供输罢追随鼓笛喧盘餐同老小家计共田园　画防门前难作客钓渔船上易安身【杜荀鹤集】
　　本朝生计易足才蔬畦　人生自足乃为娱【并欧诗】三径粗成资一枝有余暖　身安一牀足【坡诗】陋巷开门负朝日小园除雪得春蔬　无钱种菜为家事　老作诸侯客贫为一饱谋　生当得意乐鸥边何用封侯堕鸢外【并后山集】茅檐适性轻华屋黍酒忘情敌上尊　茹蔬饭糗不愿余【并栾城集】吾身眠食耳一饱万想灭【坡诗】一室可盘蜗【山谷】
　　无厌
　　经辛未取郜归于我辛巳取防归于我【春秋】
　　子不夺不餍　富贵之中有私龙断焉【并孟】祸莫大于不知足【老子】江河不能实漏巵【淮南子】贪者难为惠【谯子法训】史申侯有宠于楚文王文王将死使行曰唯我知汝汝专利而不厌予取予求不汝疵瑕也　初虞叔有玉虞公求旃【之也】既而献之又求其寳劒曰是无厌也无厌将及我　侵欲崇侈不可盈厌聚敛积实不知纪极　管仲曰戎狄豺狼不可厌也　实有豕心贪惏无厌忿纇无期谓之封豕【并左传】谿壑可盈是不可厌也【国语】田蚡尝讨考工地益宅上怒曰君何不遂取武库【田蚡传】犹未足澹【澹音赡】其欲【西汉食货志】夫已受大又取小天不能足而况人乎此民之所嚣嚣苦【苦一作若】不足也【汉武】安世尊为公侯食邑万户然身衣弋绨夫人自纺绩家童七百人皆有手技作事内治产业累积纤微是以能殖其货【西汉张安世传】夫晋何厌之有既东封郑又欲肆其西封【左】婴儿常病伤于饱也【东汉王符传】光武赐岑彭书曰人苦不知足既平陇复望蜀【光武纪】殷兴曰外戚家苦不知谦退嫁女欲配侯王娶妇盼睨王室【光武建武】宣王破张鲁请魏武便讨刘备魏武曰人苦无足既得陇复欲得蜀耶【王隐晋书】车骑将军张敬儿好信梦初为南阳太守其妻向氏梦一手热如火及为雍州梦一股热为开府梦半身热敬儿意欲无限尝谓所亲曰吾妻复梦举体热矣又自言梦旧村杜树高至天上闻而恶之【齐太祖】溪壑可盈志欲难满【齐书】溪壑之欲发乎无厌【唐书元载等赞】杨国忠于暄举明经举业荒陋不及格礼部侍郎逹奚珣置暄上第及暄为户部侍郎珣始自礼部迁吏部暄与所亲言犹叹已之淹囘珣之迅疾【唐宗】
　　传记薛元超曰吾富贵过分然平生有三恨不以进士擢第不得娶五姓女不得修国史【刘餗撰隋唐嘉话】
