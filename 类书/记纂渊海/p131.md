<!-- { "loadSidebar": true } -->
　　传记汉氏县丞尉多以本部人为之诸县皆有主刑狱囚徒后汉署文书典知仓狱署诸曹掾吏自晋后无丞宋惟建康有狱丞隋氏尽用他郡人【六典】唐髙宗始为品官吏部选授为县令之贰【职林】县有七司丞为副贰如州上佐　隋及大唐县丞各一人通判县事【通典】州有上佐县有丞簿俗谓闲官不领公事殊乖制作之本意【续通典】裴子雨为下邳令张晴为县丞二人俱有声气而善言语曽论事移时人吏窃相谓曰县官甚不和长官称雨赞府道晴终日如此不和也【南部新书】
　　集丞之职所以贰令于一邑事无所不当问【蓝田丞防壁记】丞位髙而偪例以嫌不可否事文书行吏抱成案诣丞卷其前钳以左手右手摘纸尾鴈鹜行以进平立睨丞曰当署丞涉笔占位署唯谨　博陵崔斯立种学绩文以蓄其有涵演迤日大以肆再转而为丞兹邑既噤不得施用喟然曰丞哉丞哉余不负丞而丞负余庭有老槐四行南墙钜竹千挺俨立若相持水防防循除鸣斯立痛扫溉对植二松日哦其间有问者辄对曰余方有公事子姑去【韩文】丞之位八品以下述六职以辅其治也【栁文武功丞防壁纪】讴吟者不歌其宰颂议者必归于丞　以管辂之才从赵典之任【陈子昻集】九千里之丹凤自下升髙七十日之黄龙从微至着【张鷟集】
　　本朝天圣中开封两县始各置丞一贠在簿尉之上熙宁四年编脩条例所言诸路州军繁剧县令户二万以上増置县丞一贠【防要】元祐元年诏应因给纳常平免役置丞并行省罢崇宁二年蔡京言熙宁脩水土之政行市易之法兴山泽之利皆王政之大请县并置丞一贠以掌其事大观三年诏除旧额万户以上县令委是事务繁冗并虽非万户实有山林坑治之利可以兴脩去处依旧存留外余皆减罢【续防要】建炎元年诏县丞系嘉祐以前贠缺并万户处存留一贠余尽罢【中兴防要】
　　主簿
　　史仇览字季智一名香考城令王涣署为主簿谓览曰主簿闻陈元之过而不罪得无少鹰鹯之志耶览曰以为鹰鹯不如鸾凤涣谢遣曰枳棘非鸾凤所栖百里非大贤所托乃以月俸资遣入太学其名大振【后汉书】桓温辟习凿齿为西曹主簿极为亲宻时语曰徒三十年看儒书不如一诣习主簿【晋书】李畬歴泥水主簿遇事锋锐徐浩张说见其喜雨五色鸽赋咨嗟曰后来之英也李栖筠有王佐才士多慕向为寇氏簿太守李岘视若布衣交　顾少连登封主簿邑有虎孽民患之少连移文岳神虎不为害【唐书】
　　传记汉晋有之至隋始复置唐赤县置二人他县一人髙宗始以为品官吏部选授掌付事勾稽省署抄目纠正县内非违　唐主簿上辖　主诸簿目【通典】张彖为华隂簿而为守令所抑叹曰丈夫有凌云盖世之志而拘于下位若立身矮屋之下使人擡头不得乃弃官而归【开元天宝遗事】闲官不领公事【详见县丞类】
　　集职司符印主掌簿书　凤栖之位鸿渐之资【唐制】俾之纠邑　旌其忠荩之心委以髯须之职【白集】脱身簿尉间始与棰楚辞【杜诗】
　　本朝开宝三年诏诸县千户以上置令簿尉四百户以上置令尉令知主簿事四百户以下置簿尉主簿兼知县事　咸平四年王钦若言川陜县五千户以上请并置簿其余仍旧以尉兼从之天禧以后诸州县以渐増置　熙宁三年王广渊请令主簿管稽簿书尉专管督盗依旧外县事并令通管【实録】簿尉佐理县务　张升为楚丘主簿王曽识其有公辅器　呉仁泽为雍丘主簿范纯仁异之曰簿领中乃有是人耶【四朝史】善勾邑版之曹能尽地力之教【胡文恭行吕英制】勾稽之局【苏澄制】往勾簿邑之稽【段林制】勾较簿籍均壹政赋【公是马维震制】
　　县尉
　　史梅福补南昌尉后去官弃妻子去九江至今传以为仙【汉书】尉主盗贼凡盗贼发主名不立则推索行寻按察奸宄以起端绪【后汉百官制】隋仁夀中顔按安养尉杨素见籕年弱貌羸因谓曰安养剧县何以克当对曰割鸡焉用牛刀素竒其对到官以干理闻　贠半千授武陟尉嵗旱劝县令开仓赈贫不从防令赴州半千便发粟以给饥人刺史按之存抚使薛元超曰公不能救之而使恵归于一尉岂不愧也遽令释之　刘仁轨转陈仓尉部人折冲都尉鲁宁纵狠仁轨约不再犯而宁暴横自如仁轨杀之州以闻太宗以为刚正擢咸阳丞　苏珦调鄠尉时李义琰为雍州长史鄠多讼日至长史府珦裁决明辨义琰顾防事曰此公坐也恨吾齿晩不及见　娄师徳补江都尉扬州长史卢承业竒其才谓曰吾子台辅之器当以子孙相托何可以官属常礼待也陆贽补渭南尉徳宗立遣黜陟使庾何等十一人行
　　天下贽说使者请以五术省风俗八计听吏治三科登俊乂四赋经财货六徳保疲瘥五要简官事　白居易调盩厔尉月余召入翰林为学士　郭元振初为通泉尉任侠使气武后欲诘与语竒之索所为文章上宝剑篇后览嘉之【唐书】
　　传记汉大县两尉小县一人歴代因之铜印黄绶朝服武冠北齐郡县置三尉隋改为正后置尉又分为户曹法曹唐初因隋制武徳中复改为正七年复为尉分判诸司事【通典】髙宗时始为品官吏部迁授【职林】唐尉分理诸曹如州判司【通典】按李白赠瑕丘王少府别西河刘少府赠秋浦栁少府杜甫贻华阳李少府当是唐时县尉多称少府也【类要】牛僧孺为伊阙尉县前滩出不旬日拜察院【详见监察御史类】汉雍仲进南海香拜洛阳尉号曰香尉【述异记】
　　集隠吏逢梅福逰山忆谢公【杜诗】皎皎鸾凤姿飘飘神仙气梅生亦何为来作南昌尉　世人若醯鸡安可识梅生仙尉赵家玉英风凌四豪摇扇对酒楼持袂把蟹螯【李白】
　　操断举措通乎细大洁防检守形于造次【栁文栁浑行状】心不挂细务口不言人非【李白为李锡元去思碑】黄绶位轻而青云望重【陈子昻送齐少府】
　　本朝建隆三年每县置尉一贠【实録】元丰五年诏并差使臣元祐元年诏除沿边县尉依旧外余并差选人崇宁元年诏重法地县尉旧差武臣处并依元丰法【续防要】干徳元年以大名府元城县尉张义元为本县令赏捕盗之功也天下县尉久废其任是嵗复置义元首该赏典以激劝之　宝元初有明州慈溪尉倜傥不羣虽处贱官而有忧天下之心屡上书言事　至和中山阳尉李宗嗔百姓申蝗抑令食之提刑奏劾上怒曰县尉亦亲民之官谓其能慰安于民而不与民除害反伤民命削其官【事类】守在尉察善于追胥【胡文恭行王徳棁制】曩居尉督【解懐徳制】
　　京畿尉
　　史曹操年二十举孝防为郎除洛阳北部尉　太祖初入尉廨造五色棒垂门左右有犯禁者皆棒杀之【魏志】韦贯之自长安尉不数年拜相　陆操补长安尉以清干称　李程为蓝田尉有滞狱十年程单言辄判京兆状最拜监察御史【唐书】
　　传记汉长安有四尉分为左右部城东南置广部尉是为左部城西北置明部尉是为右部黄绶大冠主追捕盗贼伺察奸非【六典注】魏因之晋洛阳建康皆置六部尉宋齐梁陈并因之唐赤县置六贠【通典】严安之崔谭俱为赤尉安之令五伯执大杖谭益大其杖如椽安之复令执小杖谭益小其杖至如节安之令五伯空手行乃不能学【见闻纪】畿尉入御史为佛道入评事为仙道入京尉为人道入畿丞为苦海道入县令为畜生道入判司为饿鬼道【御史台纪】拾遗立评事出赤尉坐俗号为三官【西京记】
　　本朝建隆初置尉一贠至和二年开封祥符二县増置一贠【防要】尉于北部着发奸擿伏之能【胡文恭行陈禹臣制】
　　监当官
　　集以干蛊之才领盐卤之务管摧条制动皆得宜【白集裴泰制】榷东池卤生息倍称【元集唐庆制】盐铁榷束之籍【杜牧行李鄠制】公干池盐于蒲脩牢盆谨衡石煎和既精敛散乃盈商通而荐至吏惧而循法防不絓网而国用益饶嵗杪防其所入赢羡什百【刘禹锡崔公垂碑】
　　本朝监当官掌塲务库藏出纳之事其征榷塲务嵗有定期以登耗为殿最赏罚凡课利所入日具数申于州【四朝志】太平兴国三年诏诸路转运副使常体量部内监当官公勤防干显有劳绩者具名闻奏与亲民差遣庆歴四年诏旧制诸道榷酤满三万贯举官监临嵗满而课赢者升用之【防要】刘挚责监衡州盐仓悉意核视弊减什七父老目为学士监【四朝史】临榷木之酤及连敖之赏【胡文恭行何世昌制】领筭商车典临茗局【孙诏制】当庾氏之掌【裴士杰制】局课衍盈【姚预制】商利局者以饶衍名最【贾程制】征筭之饶衍于局次【王拱辰等制】临筦榷之局筭无遗力沛有衍缗【毛维藩制】往干牢盆之入颇増近监之饶【刘雝制】监司商筭【假政制】服劳廪委【公是行刘诘制】
　　钱监
　　史王莾时主铸钱官曰钟官【后汉志】
　　集筦官钱曰圜府之职【文选】
　　本朝开宝铸钱监于文番阳既而江淮荆浙闽广之地皆有监【职畧】泣全冶之别司【胡文恭行成有宗制】沿挟铜之令以收七福因采山之法用广五铢　司南州宝冶之饶佐县官圜府之用宣劳于外兴利在公【葛源制】官曹自是与铜【东坡送王怡】
　　江淮铁钱官
　　传记唐西北边州禁人无置铁冶【续通典】
　　本朝旧制主铁冶者得补班行陈升之奏下议省之既定稿呉及与沈起辄増注兴国军磁湖铁冶如旧制【国史呉及传】
　　巡辖马递铺
　　史唐刘晏初州县取富人主邮递谓之捉驿　大厯十有一年华原封侯莫等以主邮传优改长安尉【唐书】

　　记纂渊海卷三十五
<子部,类书类,记纂渊海>
　　钦定四库全书
　　记纂渊海卷三十六　　　宋　潘自牧　撰仕宦部
　　赴召
　　经贲于丘园束帛戋戋【易】季春出币帛聘名士【记】凡君召以三节二节以走一节以趋在官不俟屦在外不俟车【玉藻】翘翘车乘招我以弓　旃以召大夫弓以召士【左传】君命召不俟驾行矣【论语】
　　子庶人以旃士以旂大夫以旌【孟子伯夷篇】汤之于伊尹桓公之于管仲则不敢召管仲且犹不可召【孟子】聘人以珪问人以璧召人以瑗絶人以玦反絶以环【荀子】
　　史萧何薨曹参闻之告舎人趣装治行吾且入相居无何使相且召参　四皓隠商山恵帝为太子为书卑辞安车迎以为客乃至　贾谊为长沙太傅文帝思谊徴之入见上方受厘坐宣室上因问鬼神之本谊具道其所以然之故至夜半文帝前席曰吾乆不见贾生自以为过之今不及也　武帝遣使者安车蒲轮束帛加璧召鲁申公　汲黯召为淮阳太守黯泣曰愿为中郎出入禁闼补过拾遗上曰君薄淮阳耶吾今召君矣　平帝徴天下通知逸经古记厯筭五经者所在为驾一封轺车遣诣京师【汉书】光武备安车纁遣使聘严光三返而后至【后汉】安帝时陈忠荐周燮冯良学行深纯帝以纁羔币聘之【通鉴】晋义阳成王望字子初时魏髙贵乡公好才爱士望与裴秀王沉钟防并见亲待公性急秀等居内职急有召便至以望外官特置追风车一乗毎有宴集望奔驰而至【魏书】太宗召马周未至间遣使者四辈敦趋【唐书】
