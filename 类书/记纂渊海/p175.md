<!-- { "loadSidebar": true } -->
　　本朝柴荆常自闭花发少人知　紫芝可以饱粱肉非所嗜【临川集】忍寒苦安淡泊与清泉白石为伍【东坡石菖蒲序】清逺闲放超然于尘垢之外【东坡放鹤亭记】体备松柏姿气含芝术熏　幽人隠几寂无语心在飞鸿灭没间　道人有道山不孤　白云旧有终老约【东坡诗】山中无歴日寒尽不知年【古今诗话】不用闭门防俗客爱闲能有防人来【李文靖诗】移家尚恐青山浅隠几惟知白日长【谢景山诗】俗氛无因来烟霞作舆卫【黄鲁直诗】富有林泉乐清无市井忙【邵尧夫】避世山林中衣草食芋栗　宠辱两忘轻世味冰霜不到傲天工【苏子由集】
　　髙尚
　　经上九不事王侯髙尚其事　上九鸿渐于陆其羽可用为仪吉【易】儒有上不臣天子下不事诸侯【礼记】不义而富且贵于我如浮云　不降其志不辱其身伯夷叔齐与【论语】
　　子禄之以天下弗顾也系马千驷弗视也【孟子】削迹捐势不为功名【庄子】以荣华为秽汚以厚玩为尘壤以声誉为朝露【抱朴子】子思曰吾不取于人谓之富不屈于人谓之贵【孔丛子】
　　史鲁仲连不肯仕宦任职好持髙节【本传】庄周曰我宁游戏污渎之中自快无为有国者所羁终身不仕以快吾志【史记】跨世陵时逺蹈独游【东方朔赞】师友造化而不为世俗所役者也渔钓于一壑则万物不奸其志栖迟于一丘则天下不易其乐不絓圣人之罔不齅骄君之饵荡然肆志谈者不得而名焉【西汉班固序传】然絶俗离世【西汉王褒传】虽在布衣之列环堵之中晏然自得不易万乗之尊又可得而贱乎【后汉樊英传】
　　传记顾况志向疎逺有时宰招致将命好官况答诗曰四海如今已太平相公何用唤狂生此身还似笼中鹤东望沧溟呌一声【李绰尚书故实】
　　集凤不贪餧而妄食　饮余马于咸池总余辔于扶桑【楚辞】蹈洪崖之遐迹绍巢许之絶轨翔区外以舒翼超天衢以髙跱【蔡伯喈碑文】蝉蜕浊秽之中浮游尘埃之外皭然泥而不滓推此志与日月争光可也【班孟坚作离骚序】不求闻达于诸侯【诸葛亮出师表】名位为糟粕势利为尘埃【晋潘尼安身论】傲世忘荣絶弃人事【成公子安啸赋】丘园东国锱铢轩冕【齐竟陵王行状】傲坟素之塲圃步先哲之髙衢【潘安仁闲居赋】封已养髙势动人主【文选运命论】鲁连让齐爵遗组居邯郸　独立矫世【陈子昻集】轩冕犹埃尘【骆賔王】逸兴横素襟　喜结海上契自为天外賔【李白】萧疎外声利　不能随皁盖自醉逐浮萍【杜诗】少室山人【李渤】索价髙两以谏官徴不起【韩愈与卢仝诗】古来濩落者都不事田园　道心淡泊对流水生事萧疎空掩门　髙旷出尘表逍遥涤心神【韦应物】疏傲簪缨【刘賔客】弱龄植操本谢声名中年誓心不期闻达【骆賔王】大鹏六月有闲意仙鹤千年无躁容【刘賔客】相对尽日言不及名与利　髙谢人间　鹤唳无凢声　但拂衣冠莫回顾的无官职趂人来　上无罗弋忧下无羁鎻牵　萝襟蕙带竹皮冠虽到尘中不染尘【白乐天】四皓有芝轻汉祖功名富贵不能钓之　有山水闲淡之思　心与青
　　云自有期【杜牧之】处世似孤鹤遗荣同蜕蝉【皮日休】扁舟泛湖海长揖谢公卿【刘义】糠粃礼义锱铢功名【王旡功】髙情自与俗人疎【张文昌】东陵解印时卖故侯之彭泽无官讵有公田之黍【王维集】青山有雪谙松性碧落无云称鹤心【许用晦】味道腴以代膏粱含徳辉而轻轩冕遗荣养素恬淡如也【栁文】公既浮云不义介石惟一或劝之仕但笑而不言飞鸿防防胡可量也【张九龄】张良郤粒之懐锱铢轩冕范蠡扁舟之志梦想江湖　中山寂寞幽兰自荣虽有缯缴不羁防防　以聪明为骈枝名声为纒缴无耗气无焚和退黙葆真独与道往鸥鸟不动家人忘贫是行也朶頥者知惧矣　防防翰飞不可及已　自观灵不齅骄饵【李义山】肥于貌孰与肥其道求于人孰与求其身【孙可之文】含风饮露以乐吾道【唐文粹】海内嫌官只一人【姚少监】瑞草唯承天上露红鸾不受世间尘【王建】消息治乱之际卷舒夷旷之域如云出于山游于天复归于无间不可得而累也【唐肃宗钓台碑】
　　本朝幽闲靖节性孤髙伯夷心【欧公联句】弃官如弃泥【东坡诗】慕幅巾于衡巷乗下泽于乡闾晦丘园之养髙轻鴈纁而坚卧【欧公集】爵位利禄盖古者有志之士所谓鸿毛弊屣也【东坡文】泛若虚舟之独往寂如死灰之不然【苏子由文】智名勇功不入眼【黄鲁直诗】















　　记纂渊海卷四十四
<子部,类书类,记纂渊海>
　　钦定四库全书
　　记纂渊海卷四十五　　　宋　潘自牧　撰性行部
　　奔竞
　　经【阙】
　　子髙门悬薄无不走也【荘子】
　　史宋公子鲍无日不数于六卿之门【左文十六年】邹阳曰何王之门不可曳长裾乎【西汉本传】王氏方盛宾客满门五侯各有所厚不得左右唯楼防尽得其欢心【前汉互入交结】张汤造请诸公不避寒暑　郑当时为太子舍人每五日洗沐尝置驿马长安诸郊请谢宾客夜以继日至明旦常恐不徧【西汉本传】持苞苴而请谒效鹰犬以飞驰奔走权门【唐宗赞】唐顺宗永贞元年王叔文王伾等任事十余家之门车马如市客候见叔文伾者至宿其坊中饼肆酒垆下一人得千钱乃容之【通鉴互入无耻】
　　集抗尘容而走俗状【北山移文】朝集金张馆暮宿许史庐【左太冲诗】悠悠风尘皆奔竞之士【于令升晋纪论】望影星奔借响川骛鸡人始唱鹤盖成隂髙门旦开流水接轸【刘孝标絶交论】出没风尘之内漂沦名利之间【骆宾王】朝叩富儿门暮随肥马尘　出入朱门家【杜诗】三百六旬长扰扰不冲风雨即尘埃【韩集】惟名利之都府兮羌众人之所驰竸乗时而射利兮纷变化其难推【复志赋】蝇营狗苟　伺候于公卿之门奔走于形势之途足将进而趑趄口将言而嗫嚅处污秽而不羞触刑辟而诛戮【韩集】縦谈作者之筵曳裾名卿之门抵掌峩弁厚自润泽进越无恧【栁集】僧临大道阅浮生来往憧憧利与名二十八年何限客不曽闲见一人行【元微之集互入识者所规】抗喉舌胝敏拇以干东诸侯【刘宾客】客路如天逺侯门似海深【杜荀鹤集】触热到人家【唐陈暁诗】到处公卿席无辞酒盏深【白乐天互入无耻】匣有青萍笥有书何门不可曳长裾【吕和叔】
　　本朝皇皇走声利与日争寸晷【欧公集】梁何思澄终日造谒每宿夕作名纸一束晓便命驾朝贤无不悉狎所在命食【续世说】
　　卓行
　　经君子独立不惧　君子以立不易方　不易乎世不成乎名【易】儒有澡身而浴徳世治不轻世乱不沮同弗与异弗非也其特立独行有如此者【礼记】
　　史原宪闾巷读书懐独行君子之徳义【史记游侠传】絶世而独立【西汉李夫人传】萧詧不好色恶见妇人相去数丈犹闻其臭【梁书】阳城年少不肯娶谓弟曰吾与若孤惸相育既娶则间外姓虽共处而益疏我不忍弟义之亦不娶遂终身【唐书本传】
　　集鸷鸟不羣　懐质抱清独无匹兮　金相玉质百嵗无匹【楚辞】清风激万代名与天壤俱【张景阳诗】砥节砺行【郭有道碑】元大夫生六十余年而卒未尝识妇人而视锦绣【元次山】士之特立独行适于义而已不顾人之是非皆豪杰之士信道笃而自知明者也一家非之力行而不惑者寡矣至于一国一州非之力行而不惑者盖天下一人而已矣若至于举世非之力行而不惑者则千百年乃一人而已耳若伯夷者穷天地亘万世而不顾者也昭乎日月不足为明崒乎太山不足为髙巍乎天地不足为容也【韩集】
　　同流合污
　　子同乎流俗合乎污世【孟子】
　　史与世同尘随波澜而俱逝【北史隠逸序】
　　澹泊
　　经不役耳目百度惟贞【书】俭于位而寡于欲【礼记】君子之道淡而不厌【记中庸】
　　子含哺而熙乎澹泊【郭荘子序】形如槁木心如死灰　虚静恬淡寂寞无为　不与物交淡之至也【荘子】
　　史不流世俗不争势利上下无所凝滞人莫之害【史记滑稽传序】寡欲易足【前汉景帝】亷静乐道不交接世俗【西汉刘向传】清静无为少嗜欲不汲汲于富贵不戚戚于贫贱【雄传】攻苦食啖【啖当作淡西汉叔孙通传】陶潜闲静少言不慕荣利【晋书本传】晋简文帝性冲澹所居凝尘满席湛如也【晋书】宅心事外【晋书乐广传】王导简素寡欲【晋书】到溉虚室单牀旁无姬侍【梁书】澹于荣利【北史韦琼传】杨绾性沈静独处一室左右图书凝尘满席澹如也　杨绾清谈终日而不及荣利【唐书】
　　传记王恭曰恭作人无长物【世说】
　　集澹泊为徳【司马相如子虚赋】虑淡物自轻【谢灵运湖中作】吾子洗然恬淡自逸【潘安仁赠陆机】与世无营神气晏和【稽叔夜幽愤诗】林园无世情【陶渊明涂口诗】轻禄傲世与物无竞【文选七啓】旷然无忧患寂寞无思虑　清虚静泰少私寡欲　憎爱不栖于情忧喜不留于意【稽叔夜养生论】养心澹然不染物累　清节素履【陈子昂】惟将淡若水长揖古人风【骆宾王】吾老世味薄【韩集互入晚景】门庭畏客频　骨清虑不喧【杜诗】大道本夷旷髙情亦冲虚【孟东野】其如心似不然灰【刘宾客】面上灭除忧喜色胷中消尽是非心　水能性淡为吾友竹解心虚是我师自尽其心延夀命无求于物长精神　五欲已销诸
　　念息世间无境可勾牵　每因斋戒断荤腥渐觉尘劳染爱轻六贼定知无气色三尸应恨少恩情【互入省悟】彼此假命非本物其间何怨亦何恩【白侍郎诗】惯无身外事不信世间愁【姚少监】楚云澹无心【刘长卿】其为心必泊然无所起其于世必澹然无所嗜【韩集】一身已无累万事更何欲【刘宾客】髙情雅淡世间稀　深与世情薄委身在丘壑【刘长卿】以虚舟应物世累不能干其神　恶千金之藏鄙十卿之禄　治家无产奉身无长物【并文粹】逢人不说人间事便是人间无事人【杜荀鹤】不是眼前无俗事不闗心事不经心【元微之集】
　　本朝淡泊味愈长【欧诗】道味自饴世芬莫嗅【东坡祭栁子玉】赵清献公初知成都携一一鹤以行其再任也屏去鹤止一苍头执事【吕氏家塾记】游神清净之庭守徳寂寞之宅【东坡外制】为嫌归舍儿童防故就僧房借榻眠【临川集】冷淡为欢意自长【东坡诗】棋中机械不愿看琴里语言时喜听【邵尧夫】平生轻长物身世等鸿毛【僧参寥子】平生寓物不留物【东坡诗】
　　耽好
　　经饮酒濡首亦不知节也【易】惟慢游是好罔昼夜頟頟盘游无度　颠覆厥徳沈乱于酒　沈湎冒色　玩
　　物丧志　恒舞于宫酣歌于室殉于货色恒于游畋内作色荒外作禽荒甘酒嗜音峻宇雕墙有一于此未或不亡　惟耽乐之从　酗于酒徳【书】士之耽兮犹可说也女之耽兮不可说也　式号式呼俾昼作夜【诗】流湎以忘本【礼记】
