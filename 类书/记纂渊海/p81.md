<!-- { "loadSidebar": true } -->
　　形胜仙翁山在府城北唐时张果常止栖其上　雷公山在府西上有雷公庙　百花山在府西南甚崇峻石门山在邢台县石勒遣石季龙据石门即此　汤山在沙河北有汤泉可以愈疾上有石室　尧山在县西北相尧时封于此上有尧祠　蓬鹊山在内丘西相扁鹊采药于此　百泉水在府东南水自平地出其脉甚多　圣井相张果在此地掘井冬夏不渇　仙井在南和北其水与平地深不可测上有庙　温泉在沙河北四时常温　洗肠源在内丘县西昔有高僧曽于此洗肠　苏秦亭在沙河西秦送张仪入秦即此沙丘台在平乡县东秦皇东廵崩于此　豫让桥在府北豫让刺赵襄子伏此桥下　铜马祠在钜鹿北祠汉光武　郭巨庙在内丘县东金堤村　祖乙都书传祖乙迁于邢即今府城是也【舆地纪胜】
　　人物汉路温舒钜鹿人累官临淮太守治有异绩　侯芭钜鹿人少力学壮游四方从扬雄受太独得其防张禹襄国人性笃厚节俭举孝防初拜扬州刺史转
　　兖州刺史以清平称　孟敏钜鹿人性刚直隐居不仕尝客居太原荷甑堕地弗顾而去郭防见而竒之　时苖钜鹿人性清介为夀春令驾牛车至县后生一犊及去任留其犊谓父老曰是尔土所生也　晋张賔内丘人愽学有大节尝自谓智筭不亚子房　南北朝游雅任人魏太武时与高允俱知名累官太子太傅　隋游元少聪敏仕周歴夀春令有能名奉使黎阳督运杨感作逆元以正言谕之为所囚不屈而死　唐李嗣真邢台人举明经直文舘与刘献臣徐昭少有名号三少武后尝问以储贰事对曰程婴杵臼存赵孤古人嘉之后悟中宗乃得安　李之恺邢台人愽学性恭慎宋璟常师之　李怀逺邢台人少孤嗜学擢四科第累官同平章事　宋璟南和人耿介有大节武帝时为凤阁舎人遇事直言不顾利害宗时为中兴贤相首称柴守礼尧山人妹为周太祖后无子以守礼之子为子是为世宗守礼徙居洛阳终世宗之世未尝至京苐以元舅礼之　皇朝陈荐沙河人举进士为华阳尉韩琦称其亷于进勇于退嫌疑间毫髪不处进资政殿学士集紫塞流沙北【骆賔王】云遮襄国天邉去树绕漳河地底来弦管变成山鸟弄绮罗留作野花开【李逺】两岸严风吹玉树一滩明月照银沙【韦端已】昨縁秦苦赵来往大梁频【郑纵】回首覧燕赵春生两河间雨歇清林润烟空緑野闲【崔湜】雁塞秋声逺龙沙云路迷【张正见】
　　本朝宣和元年升为府治宣和二年改龙冈县为邢台熈寜六年省平乡县为镇入钜鹿元祐元年复熈寜六年省尧山县入内丘元祐元年复熈寜五年省任县为镇入南和元祐元年复【沿革表】太行秾秀霜洗尽全赵规模天凿成　帝与天同大天存帝亦存桑麻通絶徼箫鼔出深村水至孤亭合山居列岫尊尚余土堦意樵牧践篱藩【刘潜夫题尧庙诗】火枯襄子残铜斗土蚀平原旧玉簮宫闭沙丘空有雀兵吞函谷已如蚕【陈刚中】
　　濬州【倚郭一　卫外县一　黎阳】
　　郡号濬川
　　州沿革天文室壁分野禹贡冀兖二州之域本春秋卫邑汉为黎阳县属魏郡晋省后魏置黎阳郡及黎州隋初州郡皆废寻复置黎州大业初废以县属汲郡唐复置黎州贞观中州废以县属卫州五代晋置濬州本朝改为通利军熈寜初改黎阳政和间升濬州本朝因之县沿革卫本春秋卫邑汉属魏郡本朝属濬州　黎阳亦春秋卫邑魏置黎阳郡本朝改黎阳【并沿革表】
　　形胜善化山在州西北三十五里上有三峯如鼎峙西有龙洞　大伾山在州东二里髙四十丈峯峦防秀禹贡导河即此　浮丘山在州西南三里峯巘三层傍有故城后防为湖　紫金山在卫县东北五里相玉女修真于其上傍有玉女观　凤凰山在卫县故河东岸相有凤凰即此　黒山在黎阳西北八十里其色苍黒九州要记黒子居此采茯苓食之夀五百嵗　陈家山在黒山西下临淇水髙二十仭昔陈氏居此　同山在州西南十五里武王伐纣诸侯防同于此故名　卫河在县境与洪漳滹沱等河至直沽入海　黎水在黎阳境内　长丰泊在州西南二十里按地志天下水名泊者二此其一也　鹿台在州西五十里武王散鹿台之财即此　杏花台在大伾山西高二十丈　黎阳津又名白马津汉郦食其所谓守白马之山即此　比干墓在州境　子贡墓在州东　枋头在州西南八十五里淇水之北魏曹操于此筑堰以障漕渠【舆地纪胜】
　　人物春秋端木赐卫黎阳人圣门高弟封黎侯　北宫文子卫人相卫侯如楚见令尹圉无威仪而知其不能善终后果如其言　孔圉卫人为大夫善治宾客孔子称其敏而好学　公叔枝卫人为大夫卫君称其有三善諡曰贞恵文子　史鱼卫大夫孔子称其直　太叔仪卫人有识见知喜之败果如其言　公孙免余诛氏有功献公赐之食邑辞不受　晋桑虞黎阳人有沉识性至孝年十四丧父哀毁过礼五世同居人皆重之　皇朝李载黎阳人少苦学登进士吕夷简入相荐其材累官六州以寛厚称【同上】
　　集隔河见桑柘蔼蔼黎阳川望望行渐逺孤峯凌云烟【王维】九廻纾白浪一半在青天气肃晴空外光翻晓日边【杨巨源登黎阳城眺黄河】魏都城里游从熟才子斋中止泊多去日緑杨垂紫陌归时白草映黄河【贾岛黎阳作】新诗不觉千廻咏古镜曽经一向磨惆怅心思滑台北满杯浓酒与愁和【同上】
　　本朝端拱元年以滑州黎阳县为军　天圣元年改通利军为安利四年以卫州卫县军熈寜三年废为县卫州元祐元年改为军政和五年陞为州号濬川军节度熈寜六年废卫县为镇入黎阳后复【沿革表】精诚皎于日发出为忠词千古存遗像翻为谄子嗤【邵雍题比干墓】岩扄岚气深石像苔花冷日送伾山云扶桑散初景【陈无已】隂含烟雨重影落溪潭深斐然武公徳卫风有遗音【同上】
　　怀州【倚郭一　河内外县二　修武　武陟】
　　郡号河内
　　州沿革天文室壁分野禹贡冀州覃怀之地商为畿内地周初为三监及卫地后属晋战国时又为魏郑卫三国地秦为三川河南二郡之北境汉初为殷国隋改河内郡晋为河内汲二郡地后魏置怀州兼置河内郡隋初郡罢州存大业初废州复置河南郡唐初置怀州治野王城天寳初改为河内郡乾元初复为怀州属河北道本朝属河北西路【沿革表】
　　县沿革河内春秋野王邑汉为野王县属河内郡晋复为郡隋改河内县　修武商邑武王伐纣陈兵于故曰修武汉置修武县　武陟春秋晋怀邑汉为懐县隋置武陟县【同上】
　　形胜太行山在郡城北二十里　马头山在郡西北三十里上有石柱鐡环相传洪水怀山时民系舟于此明月山在怀州城东北四十里其山高峻可登眺　金伞山在怀州城东北五十余里其岩絶壁可爱　嵇山在脩武县北五十里嵇康尝居其下　温峪山在修武县北五十里峭壁千仭悬瀑下注防而为黒白二龙潭鳯凰山在脩武北六十里熙寜间凤集于此　六真
　　山在修武北二十里即六真子脩道之所上有六真洞沁河在郡北二里源出沁州穿太行逹济源　神井
　　在郡城东北其水防而味甘　望岳楼在郡内高百尺为一郡胜槩　迎风楼在河内县　甘泉阁在修武县下有井泉香而美【舆地纪胜】
　　人物汉赵子河内人受诗学于韩婴生徒甚盛　蔡茂河内懐人以儒学显试士迁侍中清俭匪懈　乐崧河内人天性朴直常为郎独直台上家贫无衾帝入台见而嘉之召大官赐朝夕餐歴官南阳太守　卫飒修武人家贫好学随师无粮尝佣以自给建武初除侍御史迁桂阳太守理恤民事居官治家有规程　丁兰河内人性至孝丧母刻木像事之若生隣人张叔醉詈母像以杖击其首兰归像色若有不怿询知之即奋击张叔吏捕兰像为之垂泣郡守嘉其孝通神明奏之诏图其形　张范修武人性恬静徴命无所就　三国司马芝河内人避乱于荆州躬耕守节后仕魏为广平令迁阳平太守所在有绩赐爵闗内侯　常林河内人年七嵗父党造门问伯先在否汝何不拜林曰临子字父何拜之有长益知名歴官刺史封高阳郡侯　晋山涛河内怀人少与阮籍为竹林友后为吏部尚书甄防人物时人谓之山公啓事　向秀河内怀人清悟有逺识与嵇康亲善仕至黄门侍郎散骑常侍　南北朝张蒲修武人父翚在后燕为兵部尚书以清芳称蒲少有父风仕至尚书左丞后迁相州刺史　隋张衡河内人幼怀志向有骨鲠风仕为御史大夫　唐韩愈修武北南阳城人七嵗读书能日记数万言及长尽通六经百家之学擢进士第累官刑部侍郎著书甚多学者仰之为太山北斗　李商隐举进士调农尉又中防萃科补太子士诗文竒迈世号其诗为西昆体　五代卢亿河内人少笃学以孝弟闻歴晋汉周累官文舘学士皇朝卢多逊举进士太宗时拜中书侍郎　穆衍河内人累官龙图阁学士尝从韩琦宣抚陕西遇庆卒溃乱衍母在耀州卒知衍名不敢近【舆地纪胜】
　　集地盘山入海河绕国连天【张祐】晨严九折度暮戒六军行日御驰中道风师太清　气色烟犹喜恩光草木荣【并张九龄】顺动三光注登临万象悬俛观河内邑平指洛阳川徳重周王问歌轻汉后【苏颋题和太行诗】环绕两峯间盘回廓山腹甘泉注肥畴茂草映修竹势阻絶喧哗岩深易潜伏【昌黎】
　　本朝建隆六年陞为团练俄为防御熈寜六年省武徳县为镇入河内省修武县为镇入武陟元祐元年复【沿革表】山如削玉水涵秋人在氷壶月底游【姜正】雪消山骨瘦风定浪头低数里复登岸羣贤同杖藜【文彦愽】一山光倾翠巘暮春逐景最堪酬　长剑并弹霜气肃白虹半折秋云高濯缨洗耳更何处世利回看轻鸿毛【并同上】
　　卫州【倚郭一　汲外县三　新郷　获嘉　共城】
　　郡号汲郡
　　州沿革天文室壁分野禹贡冀州之域本殷纣所都朝歌之地周武王克殷分其北为南为东为卫后封康叔于卫春秋时入之战国属魏秦属河东郡汉为汲县地属河内郡曹魏置朝歌郡属冀州晋改汲郡后魏徙郡治枋头城而于此置义州后周改卫州隋大业初改汲郡唐武徳初复义州寻改卫州天寳初复汲郡乾元初复为卫州属河北道【沿革表】
　　县沿革汲本殷牧野之地汉置汲县　新乡唐初属义州卫属卫州　获嘉本殷之寗邑地秦为修武地属三川郡汉武幸缑氏至汲县得南越相吕嘉首因置县名获嘉　共城古共伯之国春秋并于卫汉置共县隋改为共城【同上】
　　形胜霖落山在郡城西北三十里上有香泉寺古浮图仙翁山在郡西二十里上有葛仙翁祠　苍山在郡
　　西北四十里谷口有黒龙潭深不可测　同盟山在获嘉东北周武王与诸侯盟于此　苏门山在共城北七里晋孙登隐此　玉柱山在共城北五十里有石柱高三丈　卫河在郡北一里东入大名府　斮胫河在共城东纣斮朝涉之胫即此　圣水池在汲县北上有张骞庙　太公泉在汲县西二十五里上有吕望庙　百门泉源出苏门山泉通百道故名卫风曰泉源在左淇水在右即此上有威惠王祠并清辉殿　七贤泉源出共城县　凡城在共城县西南二十里周公子凡伯封此　牧野在郡城南周武王伐纣陈师即此　朝歌邑在郡境内即殷旧都　七贤乡即晋时竹林七贤之地邀月楼　飞云楼　警严楼俱在郡治　挹翠楼
