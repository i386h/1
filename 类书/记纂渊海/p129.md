<!-- { "loadSidebar": true } -->
　　本朝晏元献延宾客一时名士多出其门为西京留守幕下士王琪张亢最为上客【分纪】
　　签判
　　史唐令狐楚辟为太原从事自书记至节度判官才思清丽每太原奏至徳宗能辨楚之所为　武元衡节度剑南柳公绰裴度俱为判官　郑从谠为河东节度表王调刘崇赵崇李渥崔泽等为判官书记支使皆一时选【唐书】
　　本朝有两使防团军事推判官皆以选人充太平兴国中以赞善大夫十五贠充诸州节度判官【以王化基韦亶武元颖等为之且令绵歴观其佐治之才也】盖太宗以诸州戎幕缺官选朝士补之俾分理事且试其才能此签判所由始也盖选人则为判官京官则为签判或谓签书判官之名不正政和初改为司録建炎复旧【职源】签盛府之元僚【胡文恭行周询制】
　　推官判官
　　史大厯中东都留守杨再思王方庆共引徐坚为判官方庆学礼常就坚释疑晦坚属文典厚再思每目为鳯阁舎人様　李琼镇桂管奏柳璧为判官军政不惬璧极言不纳拂衣而去　狄仁杰孙兼谟元和末解褐襄阳推官言行刚直使府知名　韩退之为武宁张建封府推操行坚正鲠言无所忌　裴度东都留守辟皇甫湜为判官度脩福先寺求碑文于白居易湜怒曰近舍湜而逺取居易请从此辞度谢之湜援笔立就度曰不羁之才也　崔造与韩防卢东美张正则三人友善皆自谓王佐才故号四防浙西观察李栖楚辟为判官【唐书】后唐长兴诏推判官各限年任惟绩效拔异文学超迈擢任不限年【五代史】
　　传记唐天宝后有判官之名后唐长兴二年始有两使判官防团推官军事判官等是时判官多本州自辟举清泰中始择朝士用之【职源】张建封奏李藩为判官有新罗僧能相人李判官至僧降阶迎曰判官是纱笼中人宰相冥司必以纱笼防之恐为异物所扰也【互见宰相类】集今之俊乂先辟为征镇次升于朝廷故幕府之选下台阁一等异日入为大夫公卿者十八九焉　千里之行始于足下苟自强不息亦何逺而不届哉【温尧卿制】学业才画堪置幄中【李石等制】佐相幕府【孙简制】藩隅之重委以侯伯军府之要掌在宾僚佐廉问澄清之务抚华夷错杂之人俾其乂安实在参赞【路费制并白集】以佐宾幕【杜牧行冯轩制】运筹盛府言必端详　出保傅之重镇之以屏王室择宾从之贤佐之以齐政经　俾陟宾阶奉我元老【俆骑省集】樽前失诗流塞上得国宝【送长孙判官】生知七曜歴手画三军势冰雪净聪明雷霆走精锐幕属辍谏官朝廷无此例【送樊侍御为判官】吾闻驾鼔车不合用骐骥【送从弟亚】珊瑚市则无骐骥人得有早年具标格秀气冲牛斗【赠判官】入幕未展才秉钧孰为偶　崆峒使节上清霄【杜甫】将取离魂随白骑三台星里拜文星【送斛斯判官】燕台上客意何如【寄浙西李判官】处士闻名早逰秦献疏囘腹中书万卷身外酒千杯江雨春波濶园林客梦催今君拜旌防凛凛近霜台【杜牧】本朝两使置判官推官各一人余州置推判官各一人政和初自判官至诸曹改为士户仪兵刑工曹掾建炎复旧【职源】结绶宾筵【夏英公除李象之制】豫筹幕府【胡文恭行朱逵制】擢参宾谋【陆起等制】
　　书记支使
　　史魏陈琳阮瑀并为管书记室太祖先苦头风卧读琳所作檄头风顿愈又太祖适近出瑀于马上具草书成太祖览毕欲有所定竟不能増损【魏志】梁建王以江革为征比记室参军弟观兼书记沈约任昉与革书曰雍州妙选英才文房之职总卿兄弟可谓驾二龙于长途骋骐骥于千里【梁书】陈武帝引赵知礼为书记为文甚速毎占受军书下笔便就【南史】韦陟奏常元甫充支使元甫有器局精于简牍所莅有声　裴度表舒元舆掌书记文檄豪健一时推许　文宗谓侍臣曰近日诸侯奏语太浮华有过典实宜罚掌书以戒其流李石曰古人因事为文今人以文害事　牛僧孺镇扬州辟杜牧为节度府书记数年召拜侍御史僧孺饯之曰以侍御史风槩逺驭固当自极夷涂　李商隠能为古文不喜对偶始为今体章奏博学强记下笔不能自制【唐书】
　　传记书记支使自魏以来有其名陈有文房书记之任唐景龙中元帅府置掌书记一人节度使亦置焉掌朝觐聘问慰荐祭祀祈祝之文与号令陞黜之事后唐长兴中有书记支使【职源】萧颖士止陈留逆旅有一老人目之曰君一似鄱阳王萧惊问老人曰某姓左昔为鄱阳书佐【同安志】
　　集书记之任亦难矣元戎总齐三军之事统理所部之甿以镇定邦国赞天子施教化凡文辞之事皆出书记非闳辨通敏兼人之才莫宜居之　志同而气合鱼川泳而鸟云飞乐是賔主之相得也　仪之智足以造谋才足以立事忠足以勤上恵足以存下而又侈之以诗书六艺之学先圣贤之徳言以成其文以辅其质宜乎从事于是府而流声实于天朝也【韩文】夫幕使之道有事必言知无不为【杜牧行韦琼制】续汉百官制三公大将军皆有记室主上表章报书记虽列于上宰之庭然本为从事之职　扬雄称军旅之际飞书驰檄用枚臯　非天机殊健学源濬发含思而九流委输挥毫而万象骏奔如庖丁提刀为之满志师文鼔瑟效不可穷则不能称是职也　其简才之用亦金马石渠之亚　仆射髙贞公节度令狐公以人文掌宸翰国子司业郑公给事河南尹杜公以才华登贵仕继斯躅者不亦盛欤【李文饶集】军旅之事不可无佐奏记之任不可非才　侯藩载笔【徐骑省集】书记赴三捷公车留二年【杜诗】
　　本朝乾徳二年诏立两任有文学者许两使留后奏充掌书记太平兴国六年诏诸节度州依旧置观察支使一贠凡书记支使不得并置有出身曰书记无出身曰支使【防要】以干力参幕书【公是行赵庶明制】参画之筵【胡文恭行苏澄制】
　　録事参军
　　史杜景佺性严正为益州録参逆折房司马之不视事吏歌之曰録事意与天通州司马折威风由是寖知名裴澥为陜府録参李勉除观察召澥曰素闻公名朝
　　中亲友话公美事请置在宾席　顔杲卿为魏府録参振举纲目政称第一【唐书】
　　传记后汉有郡主簿官在汉魏间及江左为督邮主簿掌总録众曹文簿举弹善恶后魏洎隋皆有録事参军炀帝置郡有东西曹掾及主簿唐武徳复为録事参军开元改司録参军掌正违失莅符印后唐应顺间州置録事参军【职源】道州録参王沼与杨炎有微恩及炎入相举沼拜监察御史始减公议【南部新书】乔琳歴果绵遂懐四州刺史甞谓録事参军任绍业曰子纲纪一州能劾刺史乎绍业出条所失示之惊曰能知吾失御史才也【分纪】孙卲为孔融功曹融曰廊庙才也后为呉相【呉録】録事参军务举善弹非【书抄】督邮郡之极位【汉官仪】大和七年中书门下奏録事参军纠察属县课责下僚一郡纪纲借其提举【续通典】掌总録众曹管其文案自上佐法意违失者弹正以法掌凡诸司察之事【平宝司徒仪】
　　集君为京兆司録诸曹白事不敢平面视揖起趋去无敢间语县令丞尉如严京兆事以干治　公为京兆府司録与一府政　故相崔圎尤狎爱州民丁某至亲省其家后大衙防日司録君趋以前曰请举公过公与小民狎至其家害于政圎惊谢乃自罚【韩文】君转陇州録参时刘仁轨以宰相之贵持节此州坐帷中主诺责下君提纲未几羣辖载孚刘公坐啸以为能也【陈子昻集王符君志】往参都録雅有能名　宜列府聨之职俾展官常之效纪纲大府　利可析滞明可照奸【常集】为枢为相何莫由斯【权集】向事圭符实司纲纪【徐骑省集】操持纪纲地喜见朱丝直【杜诗】
　　本朝诸府为司録诸州为録事不尽置也干兴元年诸州始各置録事参军庆歴二年河西河东陜西诸州权令京官知録事参军【防要】政和三年尚书省言参军之称起于行军之际恐不当袭奉圣防参军改为掾【职畧】建炎复旧掌州县庶务纠诸曹稽违【中兴防要】元符中陈察乞监司嵗举明谨端慤善治狱充録事　政和尚书省言録参充近上曹官【续防要】任纪纲于州事【胡文恭行尹立制】擢从州簿【唐节制】驯致州纲【张日严制】表率诸曹【樊克明制】督邮纲掾之峻【阎仲宣制】
　　司理参军
　　本朝五代以来诸州皆有马步狱以牙校充马步都虞掌刑法谓之马步院太祖虑其任私髙下其手开宝六年始置诸州司寇参军后改为司理掌狱讼勘鞫之事【职源】国朝别置以专鞫狱事剧者置二人太平兴国九年诏曰司理参军专于推鞫研覈情实尤在得人宜令本州于见任簿尉判司内选明敏有官业者充【分纪】雍熙诏不得与帑藏之事自端拱淳化以来皆上躬自选择仍诏掠囚皆依律令　祥符五年薛顔请自今司理误入人徒已上罪者令批歴依例守选庶有所惩【职畧】鲜于侁为江陵右司理庆歴旱求言侁条当世之失有四其语切直唐介称其名于上官交章乞荐侁盛言左参军李景阳之美乞移与之介益以为贤【四朝史】
　　司户参军
　　史张元素仕隋为景城县户曹窦建徳陷景城将杀之邑人千余请代曰此清吏杀之是无天也　李素立髙祖令授七品清要官所司拟雍州司户上曰此官要而不清　裴琰之为同州司户年少刺史李崇义轻之州中积年旧案数百道崇义促琰之判琰之命书吏数人连纸笔湏臾剖判尽毕由是大知名谓之霹雳手　李元纮迁雍州司户时太平公主与僧争碾硙元纮判还僧寺长史窦懐贞促令改判元纮大署判后曰南山可移此判终无摇动【唐书】
　　传记曹羣也户曹民所羣聚【释名】汉魏以下有户曹掾主民户北齐以下与功曹同隋有户曹参军文帝时为司户参军炀帝为司户书佐唐开元复为户曹参军掌户口籍帐婚姻田宅杂徭道路之事梁开平省六曹掾属留户曹一贠通判六曹【通典及分纪】王宗铢谪授雍州司户参军问吏曰参军何官衣何衣吏曰下州判司緑衫槐笏而已宗铢大笑曰若头更斩去吾何能作措大官耶【九国志】
　　集祠曹赋籍之要司　以三语自试【白侍郎集】
　　本朝掌户籍赋税仓库受纳【职畧】乾道六年汪大猷乞令司户专主仓库【中兴防要】
　　司法参军
　　史张汤以倪寛为奏谳掾以古义决狱【汉书】郭洪为颍川郡决曹掾治狱四十年用法平正郡内比之东海于公【后汉书】韦仁夀大业末为蜀郡司法书佐断狱平恕得罪者曰韦君所断罪死而无悔【隋书】狄仁杰为并州法曹亲在河阳仁杰登太行山及见白云孤飞谓左右曰吾亲舍其下　蔺仁基曰狄公之贤北斗以南一人而已郑从质母老当使絶域仁杰谓曰太夫人有危病而公逺使岂可贻亲万里之忧乃请代行　徐有功累转蒲州司法不行杖罚吏人感其恩信递相约曰若犯司法徐参军杖者必斥罚之终于代满不戮一人　顔杲卿为遂州司法性刚正莅事明济甞为刺史诘让正色别白不为屈【唐书】
　　传记两汉有决曹贼曹掾主刑法歴代皆有唐掌律令定罪盗贼之事【职源】
　　集公为京兆法曹日伏阶下与大尹争是非大尹屡诎己见　惟是鄙钝不通晓于时事学成而道益穷年老而身益困　栖身法曹掾何处事卑陬　州家申明使家抑坎轲只得移荆蛮判司卑官不堪说未免捶楚尘埃间　法曹贫贱众所易腰腹空大何能为【韩愈文集】官决平之司无舞文之过【杜牧行杨元汶制】
