<!-- { "loadSidebar": true } -->
　　县沿革单父本鲁单父邑汉为县　砀山秦置砀郡及县汉于县置梁园东汉迁治下邑而改为砀山县　武城汉旧县属山阳郡　鱼台春秋时鲁棠邑隠公观鱼于棠即此【同上】
　　形胜栖霞山在州东世梁孝王甞游此　吕井在单父东俗吕仙公到此　黄良泉在鱼台县东北泉从石窦涌出　梁山在砀山县境内　观鱼台在鱼台县北隠公与戎防盟于此　鸡鸣台在鱼台东　半月台在单县东百灵山在州北孝武治园囿于此　二贤祠在单县琴台上祀宓子贱巫马期　湖陵城在鱼台县东汉沛公攻湖陵即此【纪胜】
　　人物周澹台灭明行不由径非公事未甞见邑宰　汉吕公善于风鉴识汉髙于微时以女妻之即吕后也　三国崔琰少朴讷好击劒年三十就郑学仕魏为别驾南北朝崔彧有才学官至冀州别驾　崔悛有文学
　　初为魏散骑侍郎加骠骑大将军　唐李师中举进士厯青兖二州有政绩官至团练使　厐籍举进士屡上书言事切中时后官至侍郎諡庄敏　皇朝马黙仕至宝文阁待制父老颂其为政爱民【纪胜】
　　集陶人有逸兴不与常人俱筑台像半月回向髙城隅对酒与山云商飚起寒梧秋山入逺海虹石旷平芜水色緑且明令人思镜湖终当过江去爱此暂踟蹰【李白】白玉仙台古丹丘别望遥山川乱云气台榭入烟霄鹤舞千年树虹飞百尺桥还逢赤松子天路坐相邀【陈伯玉】香阁东山下烟花象外幽悬灯千嶂夕卷幔五湖秋画壁余鸿鴈纱窻宿斗牛更疑天路近梦与白云游　春水经梁宋晴山入海沂莫愁东路逺四牡正騑騑【并孙逖】本朝建隆元年升为团练【沿革表】亭馆连城敌谢家四时园色鬬明霞窻迎西渭封侯竹地接东隣隠士【石延年】淮海风涛真有道麒麟图画岂无时今朝有客河尹是处逢人说项斯【陈师道】汉公事业比阿衡纯用诗书致太平它日何人颂功徳至今嘲笑亦诸生【鲍钦止】
　　濮州【倚郭一　鄄城外县三　雷泽　临濮　范】
　　郡号濮阳
　　州沿革天文危室分野禹贡兖州之域古颛顼之墟曰帝丘夏为昆吾氏所居春秋卫成公迁都此地汉置鄄城县属济隂郡东汉末于此置兖州晋徙置濮阳郡隋置濮州寻废唐复置天宝初为濮阳郡乾元初复为濮州【沿革表】
　　县沿革鄄城古颛顼之域汉置鄄城县　雷泽亦颛顼之域在州境内本夏泽以其有雷神故名　临濮春秋邑汉属范县　范晋大夫士防之邑【沿革表】
　　形胜歴山在州东南舜耕之所上有舜祠　黄河在州东南　黒龙潭在范县南潭有龙能兴云雨　钓台在鄄城东南即庄子钓鱼处　陈台在鄄城东北魏曹子建封鄄城侯于此筑台读书　仲山甫墓在雷泽旧县西北　闵子骞墓在范县南　姚墟在州南舜生于姚墟即此　顾城在范县东南诗云韦顾既伐即此　廪邱在范县东春秋齐乌余以廪邱奔晋即此　雷泽城在州东南　鲁西门在范县东北旧有石门乃鲁卫之郊后为里人所废【纪胜】
　　人物战国孙膑孙武子之后善兵法为齐大将　汉汲黯性忠直为东海太守武帝称其为社稷臣　三国呉隠之博涉文史为中书侍郎有清操尝至广州不饮贪泉之水　唐王元感擢明经髙第所撰凡数十篇魏知古称其为五经指南　杜暹五世同居事继母孝累官西安大都防封魏县侯　杜鸿渐暹族子肃宗朝因禄山大乱劝上幸灵武后拜相　吴凑徳宗初为福建观察使又为京兆尹后迁兵部尚书　本朝李廸少从栁开学开称其为公辅器举进士第一累官资政殿大学士　张咏太宗时进士两知益州威恵及民迁礼部尚书有文集十卷　髙弁举进士性孝友为文章多祖六经着帝则三篇行于世　马元方以进士累迁户部判官尝上言方春民贫请预贷库钱至冬夏以绢输官其法行之公私俱便　徐起举进士累迁徐州转运使觅富民出米赈急全活甚众　李及之廸子登第通判安肃军后以大中大夫致仕尝着君臣规諌八十卷【纪胜】集青春行役去悠悠一曲汀蒲濮水流正见途中曵尾令人特地感庄周【胡曽】拂汉星旗转分霄日羽明将追防阜迹更勒岱宗铭林戈咽济岸鼍鼓震河庭叶箭凌寒矫乌弓望晓惊【萧楚才】黄鸟翩翩杨柳垂春风送客使人悲怨别自惊千里外论交却忆十年时云开汶水孤防逺路绕梁山匹马迟此地従来可乗兴留君不住益凄其【髙适】吾爱元紫芝清介如伯夷三年鲁山民丰稔不暂饥三年鲁山吏清慎各自持只饮鲁山泉只采鲁山薇一室氷蘗苦四逺声光飞【皮袭美】
　　本朝大观中升为濮州【沿革表】波函雷泽棹雨足歴山耕【王禹偁】位卑松在涧俸薄菜经霜迳拥寒荷緑门横古木苍冠缨尘已满未敢濯沧浪【同上】秋天廖廓使星明光动山东七十城玉署文章厌闲冷绣衣风采试澄清人随白鴈霜前到诗绕青山马上程【王子端】
　　拱州保庆军【倚郭一　襄邑外县一　柘城】
　　郡号东辅
　　军县沿革天文角亢分野禹贡兖豫二州之域春秋郑魏陈三国之地战国魏都于此秦为三川郡地汉为陈留郡地晋改为陈留国隋初废陈留郡并州以其地并入荥阳梁颍川等郡本朝置拱州保庆军　襄邑古朱襄氏邑春秋时为陈株野地　柘城汉属淮阳国以邑有柘沟故名【沿革表】
　　形胜首山在襄邑县南黄帝甞游首山即此　仙翁山在襄邑县西南上有葛仙翁道庵　蛟龙池在襄邑县北郑大水龙鬬于城门外即此　徐君墓在襄邑北即季札挂劒处　葵丘在州治东春秋诸侯防盟于此【纪胜】人物三国梁翼事魏累迁下邳令所至有政声　皇朝常思徳累官左神武大将军常従曹彬北征不利左右皆愧思徳独整戎伍誓与主帅同死太宗闻之深嘉奬郭贽干徳中进士累官叅知政事常对太宗曰臣惟以愚直报上郑雍进士甲科累官御史中丞以资政殿学士知陈州　许翰举进士通经术正直不挠累官资政殿学士所着有论语解春秋传【纪胜】
　　集旅客三秋至层城一望开楚山横地出汉水接天回冠葢非新里章华即旧台有池风景异归路满尘埃【杜必简】周楚仍连接川原乍屈盘云垂天不暖尘涨雪犹干印绶归台室旌旗别将坛欲知迎候盛骑火万里攅【韩退之】昨夜轻隂结夕霏城南十里有香泥初闻山鸟惊新弄遥见林花识旧蹊荡桨逺従芳草渡垫巾还傍緑杨堤【胡宿】
　　本朝崇庆建为拱州　大观四年废拱州复为襄邑县宣和二年罢辅郡【沿革表】月临风林静斗垂霜夜清疎灯隔树小暗水歴船鸣学字声形苦防书卜筑轻此身南北惯随处有平生【张文潜】欲雪日易晩不风寒更清崩桥防官道积水入宫城屏翳野初烧降丘民弩耕【柘城道中同上】三月宫桃满上林林花千蕚费春心叶公城外襄河北一树无人色更深【陶弼】
　　广济军【倚郭一　定陶】
　　郡号济隂
　　郡县沿革天文奎娄分野禹贡徐兖二州之域春秋时为鲁国战国属楚秦置定陶县汉初封彭越为梁王都此属济隂国宣帝时为定陶县后魏为西尧州治隋属济隂郡唐属曹州寻降为镇本朝置广济军　定陶本尧所居故名陶丘【沿革表】
　　形胜髣山在郡北乃曹国十五世葬地积壤之髙彷佛如山故名蠡湖在定陶西南俗为范蠡飬鱼之所济堤在定陶县境内即故济水堤也　梁王台在定陶县东世为汉梁王之台　鲁太史墓在定陶县陶丘之颠陶朱公墓在定陶治北　刚城在定陶县境内即鲁国之阐邑　戚姬村在定陶北汉戚夫人生此　孝子村在定陶北里人孟昌宗割股养母之地【纪胜】
　　人物汉魏相少举贤良为茂陵令后拜御史大夫言霍氏骄放宜削其权及入相白去副封以防壅蔽　三国董昭事魏常上疏谏末流之后拜司徒　皇朝王能事太宗于晋邸及即位迁殿前左班都虞候真宗时累迁彰信军节度赠太尉　刘潜少举进士歴知蓬莱闻母丧恸哭遂絶时人以孝称之【纪胜】
　　集我歌白云倚窻牖尔闻其声但囘首长风吹月渡海来遥劝仙人一杯酒举觞酬尧尧可闻何不令臯拥篲横八极直上青天挥浮云　尧没三千嵗青松古庙存秋波落泗水海色明徂徕【并李白】执政方持法明君无此
　　心闾阎河润上井邑海云深【王摩诘】
　　本朝乾徳元年置法运务开宝元年改转运司太平兴国二年建为军四年割漕澶濮济四州地复置县以焉熈宁四年废军以定陶县曹州元祐元年复为军【沿革表】促辔数残更似闻鸡一鸣春风马上梦沙路月中行笳鼓逺多思衣裘寒始轻稍知田父穏灯火闭柴荆灯火匆匆出定陶囘看永济日初髙似闻空舎鸟乌
　　乐更觉荒陂人马劳【并王安石】


　　记纂渊海卷十八
　　钦定四库全书
　　记纂渊海卷十九　　　　宋　潘自牧　撰郡县部
　　京西北路
　　河南府【倚郭二　河南　洛阳外县十一　偃师　颍阳　巩　宻新安　福昌　伊县　渑池　永寕　夀安　登封】
　　郡号三川
　　郡沿革天文栁分野禹贡豫州之域武王克商定鼎于郏鄏成王营洛为王城下都至平王自镐京东迁乃居王城秦置三川县汉置河南郡东汉都于此置河南尹兼置司三国魏置司州晋亦都此置河南尹司州如故苻秦改为豫州刘宋仍置司州后魏改为洛州孝文自代徙都之又改司州亦为河南尹东魏改司州为洛州改河南尹为河南郡西魏又改为司州北齐为洛州周为东京隋初罢郡为洛州炀帝徙都于此改豫州寻改河南郡唐初复为洛州置都督府开元初开河南府髙宗以此为乐都光宅初改神都神龙初复为乐都天寳初又改东京五代梁为西都唐改东都晋改西京本朝因之【沿革表】
　　县沿革河南本成周地秦属三川郡汉为河南郡治洛阳以地居洛水之上故名莽改宜阳东汉改雒阳隋迁郡治河南县并移县于城中唐神龙初改洛阳为永昌本朝初河南洛阳二县并置熈寜中省洛阳入河南偃师本帝喾所都之地商有三亳成汤居西亳即此
　　后盘庚亦徙都改号曰殷周武王伐纣还息偃师后遂名　颍阳本夏伦国汉置县属颍川　巩周巩伯邑惠公封少子班于巩是为东周汉时置巩县　宻本古宻国汉时置县　新安春秋时西周地秦名新安汉置新安县　福昌周为召伯聼讼之所汉为宜阳县地魏析置甘棠县唐改曰福昌本朝因之　伊本古伊阙地汉置陆浑县隋改伊州寻废唐置伊阳县本朝改伊县渑池本韩地后属秦汉置渑池县属农西魏属河南郡后周属同轨郡唐初属陜州贞观初徙今治本朝因之　永寜汉为渑池县之西境属农郡西魏属宜阳郡隋改永寜县唐移鹿桥属洛州本朝属河南府　夀安本后魏甘棠县隋改今名　登封禹避舜之子于阳城即此汉置阳城崇髙二县属颍川晋属河南郡唐初属嵩州寻改嵩阳曰登封本朝属河南府【沿革表】
