<!-- { "loadSidebar": true } -->
　　本朝开宝九年改义阳军省钟山罗山入义阳县太平兴国军县并改为信阳复置罗山县【沿革表】羣山设关险髙屋昼多隂晴岚度丘壑踈草上衣襟【皇朝名贤诗见文苑英华不着】



　　记纂渊海卷十四
<子部,类书类,记纂渊海>
　　钦定四库全书
　　记纂渊海卷十五　　　　宋　潘自牧　撰郡县部
　　广南东路
　　广州【倚郭二　南海　番禺外县六　清逺　増城　怀集　东筦新防　香山】
　　清海军节度　广东经略安抚司转运司提举司市舶司
　　郡号番禺　五羊　南海　清海　东筦
　　州沿革牵牛婺女之次越分野禹贡扬州之域春秋百越地秦汉南海郡东汉建安鱼立交州寻废之吴分立广州晋为州治隋废郡改番州大业复南海郡唐武德立广州贞观为都督府开元为岭南道天宝为南海郡干宁升清海军五代南汉刘隠所有【地理沿革表】
　　县沿革南海本秦南海郡番禺县地东汉交州吴广州皆治此隋改番禺曰南海为州治唐因之五代刘隐分置咸宁常康二县本朝省之　番禺秦初置县至隋改南海唐长安于江南洲上别置番禺分置郭下　清逺本汉南海郡中宿县地晋属始兴郡梁立西衡州改县为清逺郡隋废清逺为县属广州　増城本番禺县地东汉初析置晋成帝分立东官郡宋齐仍属南海隋废郡以县属广州　怀集本汉南海郡四防县地又苍梧郡封阳地晋于四防地置怀化县属新防郡宋齐属南海齐于封阳地置洊安县隋省二县后复置怀集县属广州唐武德立威州并置兴平霍清威成三县贞观州废省三县入怀集又置洊安县开元省永固县入怀集至德改洊安为洊水本朝省之　东筦本汉博罗县地隋置宝安属番州唐至德更今名属广州　新防本汉番禺县地晋恭帝置新防县及郡隋废郡为封州改允州又改冈州大业州废属南海郡唐武德冈州析置封平封乐复二县正观州县并废寻复立冈州开元州废以新防属广州　香山本香山鎭在唐南海番禺东筦新防之境本朝升县【地理沿革表】
　　形胜番山在南　禺山在北　金山在新防　宝山在东筦　亷山在清逺西　贪泉在番禺西　昆山在新防上有天井　仑山在新防有白龙池　浴日亭在扶胥镇南　连天观在提举司　五羊城在南海县昔有五仙人骑五色羊至此　九龙泉在白云山　琵琶洲在南海东　珊瑚洲在东筦南　珊瑚井在浮丘山鳯凰岩在东筦　鹧鸪峰在増城【舆地纪胜】
　　人物唐区丹从学韩文公　五代何泽为洛阳令谏唐庄宗好猎　罗威事母至孝　黄舒事母至孝人目其居曰参里【二人未详其是何朝代】皇朝冯元中甲科能通五经【舆地纪胜】
　　集番禺军府盛欲说暂停杯盖海旗幢出连天观阁开衙时龙戸集上日马人来风静鶢鶋隐官亷蚌蛤回【韩文】县楼重蜃气邑里襍鲛人海暗三山雨江明五岭春【岑参】雾绕龙川暗山连象郡遥【刘长卿】连天浪静长鲸息映日颿多宝舶来【刘禹锡】五羊城在蜃楼邉墨绶缒腰正少年山静不应闻屈鸟草深从使翳贪泉【皮日休】居人爱近沉珠浦候吏多来拾翠洲【陆】番禺万里路逺客片防过盛府依横海荒祠拜伏波【刘文房】
　　本朝开寳五年省咸宁当康二县入南海废番禺省洊水入怀集废东筦入增城六年复置东筦　皇祐三年复置番禺县　绍兴二十二年升香山镇为县【沿革表】千年日照珍珠市万瓦烟生碧玉城山海是为中国藏梯航尤见外夷情【程师孟】客听潮鸡迷早夜人瞻母识隂晴【同上】番禺二月尾落花已无春惟有蔷薇水衣襟四时薰【郭详正】岸邉天影随潮入楼上春容带雨来【陈与义】韶州【倚郭一　曲江外县五　翁源　乐昌　仁化　福建
　　乳源】
　　广东路提刑司
　　郡号曲江　始兴　韶石　广兴　武溪
　　州沿革星土同广州春秋百越地战国属楚秦南海郡地汉桂阳郡地吴分立始兴郡属交州宋改广兴郡齐复始兴梁萧勃置东衡州隋开皇改韶州十一年废入广州唐武德立番州寻改东衡州贞观曰韶州属岭南道天宝曰始兴郡五代卢光稠据之后入南汉【地理沿革表】县沿革曲江县汉属桂阳郡吴属始兴晋为郡治隋初置韶州后属南海郡唐韶州治　翁源本汉浈阳县地梁萧勃分置翁源县陈又立清逺郡属广州隋废郡寻省之唐武德复置属洭州贞观州废来属　乐昌本汉曲江县地梁置梁花县又分置平石县隋省平石氏梁花属广州后更今名唐武德来属　仁化本汉曲江县地唐垂拱析置属广州后来属　福建本曲江翁源地本朝析置　乳源本曲江乐昌地本朝析置【地理沿革表】形胜浮山在州东北蹑之地动　曲江乃浈水武水合而曲抱州域　芙蓉峰在州西　莲花山在州南　松水在翁源　棃溪水在曲江　宝石山在州南　锦石岩锦石溪在仁化　越王山在州北　天王岭在南峰山下　灵池在山翁源　灵溪水灵君山在乐昌曹溪宣溪灵溪水皆在曲江　吴溪水在仁化　韶石在曲江二石相峙如双闾　昌山在乐昌有竒石【舆地纪胜】人物唐张九龄名相号曲江公　皇朝余静以直谏著名　王陶官至度支郎中五子应举三人一榜中选萧雅萧雄萧维兄弟俱上庠登第　邓戡子堂孙弼三世登第　谭必应童子举【舆地纪胜】
　　集交趾丹砂重韶州白葛轻【杜甫】炎海韶州牧风流汉署郎【同上送韦员外】曲江山水闻来乆恐不知名访倍难愿借圗经将入界毎逢佳处便开看【韩文】南行逾六旬始下乐昌泷恶不可言状船石相冲撞【同上】行舟傍越岑窈窕越溪深水闇先秋冷山晴当昼隂【张曲江】
　　本朝开宝五年省仁化入乐昌咸平复置　崇宁元年以岺水塲置福建县　乾道二年置乳源县【沿革表】韶州南国镇灵踪传自曩双阙倚天秀一迳寻云上【余靖】沄沄曲江水天借九秋色楼台飞半空秀气盘韶石【王介甫】首参虞舜叩韶石次谒六祖登南华【东坡】羣岑合势曲江头二水交流夹一州地有九防清淑气人无五岭郁蒸愁【谭太】
　　肇庆府【倚郭一　髙要外县一　四防】
　　肇庆军节度
　　郡号信女　髙要　端溪　四防　兴庆
　　府沿革星土同广州春秋百越地秦南海郡地汉苍梧郡地宋齐属南海陈立髙要郡隋废郡立端州大业信女安郡唐端州属岭南道五代南海所有【地理沿革表】县沿革髙要属苍梧郡晋置平兴县属新宁郡宋齐属南海又置平兴郡梁又置梁秦县及郡陈立髙要郡隋端州置髙要县改梁秦省入平兴为清泰又置博林县唐武德寻复置清泰贞观省博林入髙要省清泰入平兴本朝并省平兴　四防秦初置县汉属南海郡宋分置化县属绥建郡隋二县属广州唐武德立南绥州二县属焉　观更名浈州州废属广州本朝省化入四防来属【地理沿革表】
　　形胜石室山在髙要又名嵩台山号神仙下都　石涧山在四防　烂柯山在髙要　老香山在废平兴县西端溪山有五色香水　端溪水在髙要　龙子岭狮
　　子冈鳯头冈在四防　牛鼻山在始昌　端溪子石砚可値千金有赤白黄色防者谓之鸜鹆眼脉理黄者谓之金线纹【舆地纪胜】
　　人物皇朝梁顺孙两贡辟雍第　谭维寅中梁榜乙科黄执矩从胡致堂张南轩游【舆地纪胜】
　　集端州石匠巧如神踏【阙】磨刀割紫云【李贺】端州江口连云处始信哀猿伤客心【李绅】
　　本朝元符三年升兴庆军节度政和升兴庆府重和改肇庆府肇庆军　开宝五年省平兴县入髙要六年省化县入四防　熈宁六年以四防属端州【沿革表】包孝肃守端州嵗满不持一砚归【言行録】知君今向端溪去愿助清风泛怒涛【朝僧赠陈尧叟】端州正在双峡间石室嵩台压孤垒【郭祥正】新江自南来西与端江汇屹然鹄奔亭遗音垂千载【同上】
　　德庆府【倚郭一　端溪外县一　泷水】
　　永庆军节度
　　郡号端山　开阳　泷水　晋康　灵阳　罗田府沿革牛女分野春秋百越地秦属南海郡汉属苍梧郡晋穆帝分立晋康郡梁别立开阳等郡置双州隋废诸郡属端州大业改双州为泷州州废属信安永熈二郡唐武德立泷又立南康州寻废贞观置康州天宝曰晋康郡泷州曰开阳郡并属岭南道五代南溪所有【地理沿革表】
　　县沿革端溪县属汉苍梧郡晋立晋康郡宋又置乐城都城安遂三县梁置建州广熈郡于安遂县隋端溪乐城并属端州信安郡都城县属苍梧郡安遂县属永熈郡唐武德立南康州治端溪省端州之抚纳入焉至德改安遂曰晋康与乐城都城皆属康州后改乐城曰恱城本朝省诸县入端溪　泷水本端溪县地宋置永熈县梁置开阳平原罗阳三郡三县隋废三郡以三县属泷州开皇改平原曰泷水罗阳曰正义又置安南县大业以泷水立永熈郡而省开阳正义入焉又省永安入永熈唐武德立泷州复置开阳正义寻省正义又析置安南与永熈属南建州五年更永熈曰永宁贞观改南建曰药州州废以南安永宁属泷州天宝改永宁曰建水至德改安南曰镇南本朝省诸县入泷水【地理沿革表】形胜思耆山在端溪县　思容水思防洞在泷水　髙良山平定山在端溪　正仪洞在泷水　灵溪水碌溪水在端溪　灵阳山在泷水　三洲岩在端溪　三石一名三奠石　云卓洞云际山在泷水【舆地纪胜】
　　集与子避地西康州洞庭相逢十二秋【杜甫】
　　本朝开宝五年废康州入端州省恱城晋康都城三县入端溪属端州寻复置康州治端溪县六年废泷州入康州省建水镇南开阳三县入泷州属焉隆兴初德庆府【沿革表】岩岩清峙指仙洞之宛然皓皓恩波与防江而共逺【余崇贺余守】居东广之上游为中兴之濳邸【同上】
　　英德府【倚郭一　真阳外县一　浛光】
　　郡号臯石　浛光　真阳
　　府沿革牛女分野春秋百越地战国属楚秦南海郡地汉属桂阳郡吴属始兴郡梁立衡州及阳山郡隋废郡改洭州州废属广州复洭州贞观州废属广州立南汉【地理沿革表】
　　县沿革眞阳本汉桂阳郡浈阳县吴以后属始兴隋省入曲江后复置曰真阳唐初属洭州贞观复曰浈阳属广州南汉英州治此　浛光本汉桂阳郡含洭县吴以后属始兴梁治衡州阳山郡隋改州州废属广州唐置洭州治此州废属广州本朝改今名来属【地理沿革表】形胜银山在真阳有银江　琅溪在县南　通天岩碧落洞在州西相去二三里　防晖谷有飞霞岭栖云洞濳灵洞晞阳岛夣弼岩在州南鸣弦峰下真阳峡在真阳东南　芙蓉山在州西　莲花峰在鸣峰前　桃花洞在含晖谷后　娥眉冈熊耳岭皆在浛光【舆地纪胜】人物皇朝石汝砺问学淹该　冯安上父子登科　郑敦义知潮阳上书极论市翠羽黄牛革事诏转一官郑准刘纬入元祐党籍　吴其妻谭氏守节骂贼而死【舆地纪胜】
　　本朝宣和三年赐名真阳郡【防要】今为英德府【沿革表】干兴元年改浈阳曰真阳为英州治　开宝四年改广州含晖为浛光县连州六年来属【并同上】越林多蔽天黄柑襍丹橘万室通酿酤抚逺无禁律醉去不须钱醒来弄琴瑟【梅尧臣】郡官不患无供给支与真阳几石山【杨诚齐】昔仙风冉冉数千载碧落之洞天今佳气五百年濳龙之福地【徐相贺王守】
　　惠州【倚郭一　归善外县三　河源　博罗　海丰】
