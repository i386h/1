<!-- { "loadSidebar": true } -->
　　记弭节容与【西汉传】闲居可以飬志诗书足以自娱【东汉传】陶潜谢政闲居门栽五栁开三径种菊篱下倘佯其间踈絶州郡觐谒乘蓝舆令一门生二儿共舁之言笑赏识不觉有羡于华轩【本传】徐勉曰冬日之阳夏日之阴良辰美景负杖蹑履逍遥陋馆临池观鱼披林听鸟浊酒一杯弹琴一曲求数刻之暂乐庶居常以待终　前园后圃从容丘壑之情左琴右书闲散烟霞之境【隋书】白居易致仕与香山僧如满结香火社每肩舆徃来白衣鸠杖自号香山居士　裴度治第石林幽胜燠馆凉台号緑野堂　李适之罢知政事与太子少保命亲故欢防赋诗曰避贤初罢相乐圣且衔杯为问门前客今朝几个来【旧唐书本传】
　　集聊假日兮相徉【楚辞集】聊假日兮销忧【王仲宣赋】退而闲居于洛之涘【潘安仁闲居赋】脩日朗月携手逍遥【潘安仁赠陆士衡】解带临清风【文选】引壶觞以自酌盼庭柯以怡顔倚南窓以寄傲审容膝之易安园日涉以成趣门虽设而常关防扶老以流憇时矫首而游观恱亲戚之情话乐琴书以消忧懐良辰以孤徃或植杖而耘耔登东臯以舒啸临清流而赋诗　闲居三十载遂与尘事防【渊明】弄春风于磵戸咏秋月于山扄　披书坐落花【王无功】优防园沼放荡形骸【姚崇遗令】松菊无时赏　归闲日无事云卧昼不起把酒话桑麻　居闲好芝术　山水寻吴越风尘厌洛京　枕籍琴书满　谁家无风月此地有琴樽　日覩田园趣自谓羲皇人【孟浩然】吟风咏月席地幕天【李太白】杖藜从白首心迹喜双清　腹中书籍幽时晒肘后医方静处看【杜甫诗】旣无衣食牵亦少人事拘　人闲有闲地何必隠林丘　陶然遗万累　常时簮组累此日和身忘　身适忘四肢心适忘是非　心足即为富身闲乃当贵　闲心对定水清静两无尘　人生茍有累食肉常如饥我心既无苦飮水亦可肥卧簟蕲竹冷风襟卭葛踈　取兴或寄酒放情不过诗　海内无如此地闲今日北牎下自问何所为欣然得三友三友者为谁
　　琴罢辄举酒酒罢辄吟诗三友迎相引循环无已时无事日月长不羁天地阔　筋力不将诸处用登山临水咏诗行　元晏家风黄绮身深居髙卧养精神性慵无病常称病心足虽贫不道贫　朝随浮云出夕与飞鸟还　天供闲日月人借好园林　始知天造空闲景不为忙人富贵人　人闲自在天　一日安闲値万金优防福禄更难消轻纱一幅巾小簟六尺牀无客尽日静有风终夜凉　以山水风月歌诗讽吟乐其志【白侍郎诗】平明闾巷扫花开薄暮渔樵乘水入花时金谷飮月夜竹林眠【王维集】口不言功心自适吟诗酿酒待花开　永日属闲人【同上】闲人占闲景　入门松菊闲【刘宾客】嵩开云扄厌颖抗风榭【韩世文】何人有酒身无事谁家多竹门可敲断送一生惟有酒寻思百计不如闲莫忧世事兼身事须看人间比梦间　穷居而野处升高而望逺坐茂树以终日濯清泉以自洁采于山美可茹钓于水鲜可食起居无时惟适所安　古之老于乡者将身佚非自苦闾中田宅具在亲戚之不仕与倦而归者不在东阡在北陌可杖屦来徃也　沈浮闾巷间不以事自累酒食罢无为棊槊以相娱【韩愈】自笑无名字因名自在天乘兴无羁束闲行信马蹄　衣裳无复帝京尘【元微之】
　　扁舟从此去鸥鸟自为羣　归去田园老傥来轩冕轻【张九龄】把锄荷插决谿泉以给茹行歌坐钓望青天与白云以此为适亦足老死无戚戚者　左弦右壶乐以自放　西山爽气在我襟袖　南山溽暑醉如酒隠几熟眠开北牖日午独觉无余声山童隔竹敲茶臼【柳文】日高丈五睡正浓【卢仝茶诗】稍觉天籁清自伤人世促　待月出深林　合欢忘印绶之轻重陈诗无章句之约束放言无择造适则笑行觞无律既醉而罢亏成彼是曽不栖于念虑之中而惠风闲云引穿左右动用视听无非大方　心灵矌而体胖泊然与白云鸥鸟同其无事【权载之】想夫草堂环合乔松千余本交柯翳景吟炫风露幅巾长謡偃放其间一气不耗四肢交畅清时外臣其乐如何　结庐江南退然食力奉诗书杖屦为膝下欢蓬蒿晏如不改其度每遇一胜境得一佳句则怡然独笑如获贵仕丰禄【权载之】官闲人事少年长道情多　无事焚香坐有时寻竹行画苔藤杖细踏石笋鞋轻　从来闲坐惯渐觉出门稀有地唯栽竹无池不飬鵞　诗里难同相得伴酒边多见自由身晩携碁局对松阴【许用晦文】林间扫石安碁局岩下分泉递酒杯【张文昌】但得身闲日月长泉达松根助茗香竹里碁声夜雨寒茂陵久病书千卷彭泽初归酒一瓢有药身应健无机性自闲【楚辞用晦文】樽酒且循环　移竹疏泉常岸帻　流莺日日啼花间能使万家春意闲【韦应物】平生江海意惟共白鸥同【刘长卿】阮籍推名饮清风满竹林【刘文叉】闲中方寸濶于天　牎间风引煑茶烟　棊添局上声　闲敲岩果呼猿接时钓溪鱼引鹤争【杜荀鹤】暂对山松如结社偶同麋鹿自成羣　刘琨坐啸风清塞谢朓题诗月满楼　松轩尘外客高枕自潇踈采茶溪树緑煑药石泉清【温飞卿】六经与一琴　摘花浸酒春愁尽烧竹煎茶夜卧迟　留僧竹里碁　时过无心求富贵身闲不梦见公卿　恋花林下飮爱草野中眠【姚少监】目随碁客静心共睡僧闲【韩偓】忧随落花散目送归云飞【储光羲】防山惬野情【李嘉祐】暑天移榻就深竹月夜乘舟归浅山　谁识浮云意悠悠天地间　直为援毫方掩卷常因按曲便开樽　倚松常啸宜踈拙拂石欹眠絶是非【方雄飞】世间书读尽云外客来稀　睡轻可忍风敲竹飮散那堪月在花【郑守愚】醉眠风卷簟茶罢月移堦【张承吉】清时有味是无能闲爱孤云静爱僧草色人心相与闲是非名利有无间醉头扶不起三丈日还高【杜牧之】踏苔行引兴枕石卧论文【贾浪仙】北海樽中常有酒东阳楼上岂无诗【罗隠诗】流水去住清风徃还　清风朗月不用一钱买【唐文粹】
　　本朝花能嫣然顾我笑鸟劝我飮非无情身闲酒美惜光景唯恐鸟散花飘零　身闲始觉韶光好　人意乘闲味愈长　脱遗轩冕就安闲笑傲丘园纵倒冠【欧公诗】玉麈清谈消永日　美酒清香消昼景　饮酒横琴消永日　解组便为闲处事轻蓑短笠伴春锄【晋歌】凉竹簟之暑风曝茅檐之冬日睡余支枕念昔平生仕宦出处清风之馆览秀生凉坐竹林之脩荫泛水芰之清香无穷兴味闲中得强半光隂醉里消静爱竹时来野
　　寺独寻春处过溪桥　王子猷之爱竹造竹不问于主人陶渊明之卧舆遇酒便留于道上　至欢然而防意亦旁若夫无人廼知偶来常胜于特来前言可信所有虽非为已有其得已多　翁欢不待丝与竹把酒终日听泉声有时醉倒卧溪石青山白云为枕屛花间百鸟唤不觉日落山风吹自醒【欧公集】水竹烟花兴有余【诗史张齐贤诗】藜杖牧鸡豚钓钩引鲂鲤　壶觞自笑傲裙屣相追逐谈笑明月相与闲【临川集】闲貎老难増　萧然一世外所乐有谁同枕簟不移随处有饱飱甘寝更无求　闲眠尽日无人到自有春风为扫门　攀花弄草兴常新春风自我闲　临溪放杖依山坐溪竹山花共我闲
　　身闲处处堪行乐能将屐齿记苔痕　聊行弄芳草独坐隠圎蒲问客茅檐日君家有此无【临川集】曽借僧牎半日闲　食罢茶瓯未厌深清风一榻抵千金腹揺鼻息庭花落还尽平生未足心　处士风流水石间　樽酒乐余春局棊消长夏　春风无事秋日闲　日长唯有睡相宜半脱纱巾落纨扇　先生食饱无一事散步逍遥自扪腹不问人家与僧舍柱杖敲门防脩竹　三杯软饱后一枕黒甜余惟江上之清风与山间之明月耳得之而为声目遇之而成色取之无禁用之不竭是造物者之无尽藏也　吾尝中夜而起挈瓶而东有落月之相随无一人之我同汲者未动夜气方归锵琼佩之落谷灔玉池之生肥　北牖已安陶令榻西风还避庾公尘　南廊清游继顔谢北牎髙卧等羲黄【东坡诗】但防花开谢不言人是非　静处乾坤大闲中日月长　闲为水竹云山主静得风花雪月权【邵尧夫】醉吟终日不知老经史满堂谁道贫长掩柴荆闭寒暑只将花卉记冬春【温公】邵尧夫居洛四十年安贫乐道自云未尝攅眉所居寝息处为安乐窝【吕氏家塾】頺然付一榻是处得清凉【栾城集】虽无事业传千古却得安闲过一生【程松诗】佳眠未日晓屋角闻声哢　西湖千顷月自比汉封君松风自度曲我琴不须弹　春蛙秋蝇不到耳夏凉冬暖緫宜人【山谷诗】问舍求田眞得计临流处石有余清【陈后山诗】不闻人声但闻落子【百斛明珠】
　　间阻
　　经多歴年所【书】岂不尔思逺莫致之　谁谓河广一苇杭之　道之云远曷云能来　其室则迩其人甚逺道阻且长【诗】
　　史间者阔焉久不闻问【西汉严助传】
　　集道里辽逺山川阻深【文选】风波一失所各在天一隅各在天一方　邈若胡与秦【李陵诗】山川阻且远别促防难长【曹子建诗】形影旷不接所托声与音音声日夜阔何用慰吾心　形影参商乖音息矌不达【士衡】清巵阻献酬良情限闻见【谢晖】美人迈兮音尘阔隔千里兮共明月【谢庄】殊隔过参商【正长杂诗】无路从容陪语笑　一别星桥夜三移斗柄春　渭北春天树江东日暮云　常恨结懽浅各在天一涯【杜诗】千山道路阻万里音尘阔　尚阻青天雾空瞻白玉尘　山水万重书断絶　一苇碍轮车音徽千里断魂梦两情偏【元微之】地逺心难达　水阻佳期杳相望空脉脉【刘长卿】自怜岂是风引舟如何渐与蓬山远【李文饶】乖隔多年不获数附书状慕仰风味未尝敢忘【韩文】接杳无由　云山间之欲谒无路【唐文粹】
　　本朝地理江山隔天文日月同【欧公诗】辞阔义夙【临川集】故人各在天一涯相望落落如晨星　不觉便同千里逺【东坡诗】隔巷如千里　盈盈一水不须思经岁相过自作疎【陈后山】
　　思想
　　经寤言不寐愿言则【郑笺云今俗人云人道我此古之遗语也】爱而不见搔首踟蹰　瞻彼日月悠悠我思道之云逺曷云能来　瞻望弗及实劳我心　莫徃莫来悠悠我思　云谁之思西方美人中心揺揺中心如醉中心如噎　谁谓河广一苇杭之谁谓宋逺跂予望之【诗】
