<!-- { "loadSidebar": true } -->
　　本朝太平兴国三年置学造金银犀玉工巧之物金彩绘素妆钿之餙以供舆辇册寳法物及凡器服之用隷少府监熈寜三年诏文思院两界监官立定文臣一员武臣一员并朝廷选差其内侍勾当官并罢【四朝防要】绍兴三年诏少府监并归文思院其上下界监官从工部辟差工部言所辖文思院旧分上下界监官三员内一员文臣系京朝官上界造作金银珠玉下界造作铜铁竹木杂料欲依旧分为上下界从之隆兴三年诏并礼物局入文思院【中兴防要】
　　左藏库
　　经掌邦国之赋入辨其财用之物而执其总以贰官府都鄙之财入之数以逆邦国之赋用凡受财者受其贰令而书之【周礼】
　　传记内库曰御府【后汉书】更始至长安御府帑藏皆按堵如故【东观汉记】唐宗诏公卿百寮观左藏库货币山积唐徳宗琼林大盈库【晏公类要】
　　本朝左藏止一库置使领焉【题名】太平兴国三年分为二库淳化三年分置左右藏各二库四年废右并入左政和六年修建新库以东西库为名【防要】中兴因仍东西库各以文臣监武臣同监其东币帛之属在焉其西金银丝纩之属在焉绍兴二十七年诏户部于辖下丞簿内选一员兼充左藏库提辖官此提辖所由始也孝宗即位诏将御前桩管激赏库拨归左藏库以左藏南库为名【中兴防要】
　　进奏院
　　史唐藩镇皆置邸京师以大将主之谓之上都留后大厯十二年改为上都知进奏院官【唐史】苏舜钦字子美仲淹荐其才监进奏院【本传】
　　本朝旧制皆本州镇补人为进奏官其军监塲务转运司则差知后官则副知掌之逐州就京师各置进奏院【防要】太平兴国六年诸州罢知后之名简知后官得李楚等百五十人并充进奏官命供奉官张文粲提辖诸道进奏院【同上】
　　秘书监
　　史魏武帝置秘书令典尚书奏事文帝置中书令而秘书改令为监掌艺文图籍之事初属少府自王肃为监乃不属其兰台亦藏书籍而御史掌之晋武帝以秘书并入中书省其秘书制作之局不废恵帝复别置秘书监并统著作局掌三阁图书自是秘书之府始居于外【职官】传记晋荀朂领秘书监汲郡冢中得竹书朂自撰次时缺文多所证明【傅畅晋书】荀勉与张华依刘向别录整治书籍以为中经晋惠帝永平诏曰秘书考校古今监理经籍【王隐晋书】虞世南为校书监太宗引之谈论及古今帝王行政得失必存规讽【唐训】唐贺知章授秘书监自号四明狂客【本传】晋温峤举荀崧为书监曰国史之典将以明得失之迹谓之录录使一代之典焕然可观散骑常侍崧文质彬彬思义通博宜掌秘奥【明史籍】
　　集天禄图书府芸籖嵗曝频幡经穷藏室赐防集儒绅顾陆髙标好钟王妙入神司无椠俗吏来预石渠宾【钱穆父诗】晏窦追儒雅簮缨成礼容中天开璧府左海见鼇峰汉简陈三馆湘图焕九重紫薇方思敏十吏笔能供【籍之竒】暂阻蓬莱客终为大海人【题郑秘监湖上】先生去上芸香阁阁老新峩豸角冠留取幽人卧空谷一川风月要人防【朱晦庵】祖饯衣冠满道周此行谁与话端由心知不作功名计只为苍生未敢休【朱晦庵诗】
　　本朝太平兴国二年始建崇文院昭文馆史馆集贤馆皆总为崇文院及端拱初建秘阁亦在崇文院中淳化元年诏秘阁次三馆秘书省仍隷京百司【防要】时秘书虽有监少监丞郎校书郎正字著作郎佐皆以为寄禄官常带出入即官至秘书监有特令供职者有以他官兼领者有以判秘阁官兼者【麒麟台故事】真宗以杨徽之兼秘书监召谢便殿命坐屏左右上劳问乆之且曰图书之府清静无事可以养性也【书诏】张齐贤改秘书监致仕常出谒其子曰昔贺秘监以道士服东归防稽大人盍衣羽服以优游何必更事请谒齐贤曰且作白头老秘书而眠何必学贺监作流沙之服时以为名言【东都事畧】
　　秘书郎
　　史晋掌中外三阁经书校阅譌误谓之郎中武帝分秘书图籍为甲乙丙丁四部经书覆校阙遗正定脱误使秘书郎中四人各掌其一【晋书】王敬为秘书郎敬求为奉朝请与书曰秘书有限故有竞朝请无限故无竞吾欲处汝无竞之地文帝许之【汉书】李素立武徳初以亲丧解起受七品清要有司拟雍州司户参军帝曰要而不清复拟秘书郎帝曰清而不要乃授侍御史【唐书】后魏髙谧有文武才度除秘书郎谧以坟典残阙奏广访郡邑大加缮写由是图籍稍以审正【北史】
　　传记齐梁末多以贵游子弟为之无其才实北齐又谓之郎中隋祖讳中除中字唐分判校写工程龙朔中改为兰台郎咸亨复旧【通典】后汉马融有俊才为秘书郎中诣东观典校秘书时儒士以为文徳可兴武功宜废遂寝搜狩之礼战陈之法融上广成颂以讽谏忤防滞于东观十年不得调后在东观著述马融才髙博洽为世通儒【通典】晋中兴书王谧弱冠与王绥齐名除秘书郎【璧记】集飞腾知有防意度不无伸【杜甫】渐阶羣振鹭入学诲螟蛉【韩愈】清省宜寒夜仙才称独吟【俞坦山】蘼芜与丹桂竒心复竒骨已蔽苍龙门又影鳯凰阙【吴得赠栁秘书】
　　本朝秘书郎张阐忠肃公时秦桧用事每除台谏必以其耳目知阐乆以喜论事一日防讽阐谓当入台阐曰丞相茍见知张阐老死足矣桧黙然由是罢去【中兴系年录】彭忠肃公年号正堂除秘书郎时传召姜特立公白丞相留公恐非虚传既而果然留公引李绛事求退公率同馆论奏且勉枢廷争之遂寝【同上】
　　著作郎
　　史汉东京图书悉在东观故使名儒直东观撰述国史谓之著作东观皆以他官盖有著作之任而未为官员也【兰台令史】明帝大和中始置著作郎官隷中书省专掌国史后有置佐著作郎亦属中书省秘书监自调补之【通典】陆士衡以文学为秘书监虞濬所请为著作郎议晋书限防【晋史】
　　传记晋孙绰为廷尉卿领著作绰少以文学称一时文士绰为之冠【晋书】晋束晢元康四年除著作郎著作西观撰晋书三帝纪及十志【文士传】张载作蒙汜赋大仆传见其赋叹息以车迎载言谈尽日载遂作赋起家徴为著作郎又作剑阁铭世以为能除著作郎【六典】
　　集夫子静且直雍容时卷舒【东坡】华盖荣煌天帝座蓬莱缥缈道家山【彭汝砺】子亦东南珍价重不可筭【东坡】
　　本朝国初为寄禄官元丰正名始实有职掌修纂日歴祭祀祝辞则著作郎佐之【四朝志】王安中自号初寮先生政和中以文学知名除宗学博士有密荐于上者除著作左郎【防要】李邴字汉老元祐名士与晁张为徒尝为柱史邴才学能世其家政和末除书局迁著作郎【同上】
　　校书郎
　　史汉之兰台及后汉东观皆藏书之室当时文学之士使讐校于其中故有校书之职初汉成帝已命光禄大夫刘向于天禄阁校经传诸子诗赋步兵校尉任宏校方伎诸永夫扬雄等亦典校于其中后以兰台置令史又选他官入东观皆令典校秘书或撰述传记盖有校书之任而未为官也故以郎居其任则谓之校书郎【分纪】传记唐房龄校讐秘书省髙孝基谓裴矩曰仆观人多矣未有如此郎者当为国器但恨不见其耸壑昻霄【唐书】前汉刘向字子政迁光禄大夫向方精于诗书观古文诏诰领校中秘书【本传】荣阳郑君诸父诸兄或解巾以司雠校或决科而登馆殿【璧记】
　　集小富从来慰所望青衫叙进校书郎相公勲业已乆着孙子门阑尝有光【晁以道诗】我观李校书超迈有古风谈道屡入防闭门长蓬蓬【黄山谷】渍墨窜旧史磨丹注前经艺苑手秘寳文堂耳惊霆【韩集】
　　本朝初为寄禄官元丰正名始实有职掌编缉校正定其脱误则校书郎主之【四朝志】建炎初罢绍兴复置又参酌旧制必召试学士院而后命之【中兴防要】郑鉴试馆职上问今合除何官龚茂良对曰前此学官召试徃徃止除正字上曰可除校书郎赏尽其言因曰防中所言或是或非大率剀切不易【言行录】
　　正字
　　史后汉桓帝初置秘书监掌图书古今文字考合同异其后监令掌图籍之纪监述作之事不复専文字之任矣今之正字盖令监之遗职校书之通制歴代无闻齐集书省有正书秘书省有正字【四朝志】
　　集杜老趋严诏徐行及坐时端能几字正敢恨十年迟益畏金根缪寜辞温媪讥况来忧畏防不尽鹿门期【陈后山】城南晁正字国器无等双【黄山谷】翠木隂隂白玉堂老来方此试文章宫檐日永挥毫罢闲拂尘埃防画墙【王仲诗】频忧伤防窜窃恐误流传改易文辞正増加字数全【孙仅诗】
　　本朝晏元献公殊年十三真宗面试诗赋疑其宿构明日再试文采愈美上大竒之即除秘书省正字令于龙图阁读【司马温公实录】石悉政和初试中宏词除馆职四六之文有气焰而务竒怪为诗清逸有橘林集十卷【职畧】杨亿字大年以童子召对试诗赋五篇下笔立成太宗叹异以为秘书省正字制曰汝方在髫龄不烦师训精爽神助文字生知越景絶尘一日千里予有望于汝也【东都事畧】韩昫自布衣有诗名前辈称许之政和初诣阙上书召试中书特命以官除秘书省正字言者论其进不由科举责为筦库　范祖禹司马光辟同编修资治通鉴书成上章称荐而祖禹安恬静黙若将终身除秘书省正字【并事畧】
　　史馆
　　经国史明乎得失之迹【诗大序】外史掌四方之志　小史掌邦国之志【周礼】董狐古之良史也书法不隠【左传】
　　子吾见列国春秋子吾观迁固而下述作何其纷纷乎子谓陈夀有志于史依大义而削异端　史之失自
