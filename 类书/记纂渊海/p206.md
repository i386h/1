<!-- { "loadSidebar": true } -->
　　子身非吾有是天地之委形也生非汝有是天地之委和也性命非汝有是天地之委顺也孙子非汝有是天地之委蜕也【庄】生为附赘县疣死为决【胡玩切】溃痈忘其肝胆遗其耳目芒然彷徨乎尘垢之外逍遥乎无为之表　堕肢体黜聪明离形去智同于大通此谓坐忘【并庄】其生若浮其死若休　死生同状【并庄】吾所以有大患者为吾有身及吾无身吾有何患【老】无町畦【庄人间世】庄子将死弟子厚葬之曰吾恐乌鸢之食夫子也庄子曰在上乌鸢食在下蝼蚁食夺彼予此何其偏也　庄子妻死惠子吊之方箕倨鼓盆而歌　人生天地之间若白驹之过隙忽然而已　以死生为寤寐以形骸为逆旅【并庄子】平仲曰既死岂在我哉焚之亦可沈之亦可瘗之亦可衣薪而弃诸沟壑亦可衮衣绣裳而纳诸石椁亦可唯所遇焉　死后数百年余名岂足润枯骨【并列】魏人有东门吴者年四十有一子丧之而不忧其相室曰公之爱子也天下无有今子死不忧何也东门吴曰吾尝无子之时不忧今子死乃与向无子同又奚忧焉【列子】子高曰人生有四方之志岂鹿豕也哉而常羣聚乎【孔丛子】史其生若浮兮其死若休澹乎若深渊之静泛乎若不系之舟不以生故自寳兮养空而游徳人无累兮知命不忧细故蔕芥兮何足以疑【史贾生传】达人大观物亡不可【贾谊传】飘飘有凌云气游天地之间意【司马相如传】孟敏荷甑堕地不顾而去郭林宗见而问其意对曰甑已破矣视之何益【东汉郭泰传】其于胷中曾不芥蔕【司马相如传】飞鸟遗迹蝉蜕亡殻【东汉王符论】逍遥一世之上睥睨天地之间【仲长统传】向长隐居不仕贫无资食好事者更馈焉受之取足而反其余读易至损益卦叹曰吾已知富不如贫贵不如贱但未知死何如生耳【后汉】赵岐先自为寿藏图季札子产晏婴叔向四像居宾位又自图其像居主位皆为赞颂敕其子曰我死之日墓中聚沙为牀布簟白衣散发其上覆以单被即日便下下讫便掩坎【本传】刘伶放情肆志常以细宇宙齐万物为心常乘鹿车擕一壶酒使人荷锸随之曰死便埋我【晋书本传】毕卓常谓人曰得酒百斛船四时甘味置两头右手持酒杯左手持蟹螯拍浮酒船中便足了一生矣【晋书本传】张翰纵任不拘因见秋风起乃思吴中菰菜莼羮鲈鱼鲙曰人生贵得适意何能覊官数千里以要名爵乎遂命驾而归【晋本传】阮修性简意有所思率尔褰裳至或无言欣然相对常步以百钱挂杖头至酒店便酣畅【晋书】阮籍傲然独得任情不覊当其得意忽忘形骸　郄超卓荦不覊有旷世之度　阮孚蓬髪饮酒不以世务婴心常以金貂换酒【并晋本传】张翰曰使我有身后名不如即时一杯酒时人贵其旷达曰人生贵适意耳富贵何为【同上】王徽之居山隂忆戴逵夜乘小船诣之造门不前而反曰乘兴而来兴尽而反何必见安道耶【晋王徽之传】阮孚曰未知一生能着几两屐【晋书】陶濳为彭泽令在官八十余日解印去县未尝有所造诣所之唯至田舍及庐山游观而已　阮籍闻步兵防营人善酿有贮酒三百斛乃求为校尉遗落世事【并晋本传】顾荣素好琴张翰哭之上牀鼓琴数曲抚琴而叹曰顾彦先能复赏此不因又哭不吊丧主而去【晋书】不事崖检【宋书】梁萧恭曰劳神苦思竟不成名岂如临清风对明月登山泛水肆意酣歌也【南史梁本传】放情事外浮沈防咏【唐书】贵贱苦乐更迭为之亦复何伤【唐高祖】语言之间何足介意【唐太宗】姚崇孙朂自为寿藏于万安山崇茔之旁署兆曰寂居穴坟曰复真堂中剟土为台曰化台【新唐书本传】传记马融才高博洽为通儒逹生任性不拘儒者之节【东观汉记】澹台子羽渡水子溺死将葬之灭明曰此命也吾岂与蝼蚁为亲戚鱼鳖为仇雠遂以葬之【博物志】山巨源举嵇康自代康曰譬犹禽鹿少见驯育则服教从制长而见覊虽饰以金镳飨以嘉肴愈思长林而志在丰草【高士传】
　　集何所独无芳草兮尔何懐乎故宇【楚辞】茍纵心于物外安知荣辱之所如【张衡田赋】归丈夫志四海万里犹比邻何必同衾裯然后展慇懃【曹植】微身轻蝉翼【潘安仁河阳诗】人生如寄多忧何为【善哉行】身名竟谁辨图史终磨灭【谢灵运游山】以天地为一朝以万期为须臾日月为扄牖八荒为庭衢行无辙迹居无室庐幕天席地纵意所如止则操巵执觚动则挈榼提壶【刘伯伦颂】陶子将辞逆旅之馆求归于故宅羞以嘉蔬荐以清酌【陶潜自祭文】释域中之常恋畅超然之高情【孙绰天台赋】放浪形骸之外【王羲之兰亭序】一随徃化灭安用空名【谢灵运】求一日之足当百年之溢【晋孙绰兰亭诗叙】窅然遗天地乘化入无穷　圣人以万几为贵而我以天下为累圣人以大寳为尊而我以天下为烦【并陈子昻】乾坤水上萍　荣贵如粪土　是身如浮云安可限南北此身醒复醉乘兴即为家　李白自称酒中仙　身世双蓬鬓乾坤一草亭　万世一骸骨隣家逓歌哭　放神八极外俯仰俱萧瑟　万古一死生胡为足名数【并杜诗】举杯邀明月对影成三人月既不解饮影徒随我身但得醉中趣勿为醒者传　逹士遗天地【并李太白】起舞
　　先醉长松摧　飘然天外步岂肯区中囚　与其有誉于前孰若无毁于其后与其有乐于身孰若无忧于其心车服不维刀锯不加理乱不知黜陟不闻　奴视法度士高士例须怜麴糵丈夫终莫生畦畛　墙头菊花好
　　沽酒钱帛纵空衣可准　安得长翮大翼如云生我身乘风振迅出六合絶浮尘死生哀乐两相弃是非得失付闲人　江鱼不池活野鸟难笼驯【并韩集】至仁以死生为传舍以轩冕为傥来　留名千代不关身【并刘宾客】肺腑都无隔形骸两不覊【白侍郎】悠悠天地内一死防相逢安处即为乡　鄙斗筲之奚筭哂挈瓶之固守　身后堆金挂北斗不如生前一杯酒　第一莫如禅第二莫若醉禅能冺人我醉可忘荣瘁　飘然世尘外鸾凤如何追　形骸属日月老去何足惊　栖心释梵浪迹老庄　汨市朝溺妻子非逹也囚山林摈血属亦非达也若有人与羣动处一代间彼为彼我为我不自洁不自汚不巢许不伊吕水其心云其身浮沈消息无徃而不自得者其惟达人乎　吾观九品至一品其间气味都相似紫绶朱衣青布衫顔色不同而已矣　付命有厚薄委心信穷通通当为大鹏举翅摩苍穹穷则为鹪鹩一枝足自容茍能知此道身穷心不穷　功名斗薮是灰尘　其生也浮云其死也委蜕来何縁去何縁吾性不动吾形屡迁已焉已焉吾安徃而不可又何足厌恋乎其间　伯伦每置随身锸元亮先为自祭文　去有何顾恋住亦无忧挠　名为锢身鎻利是焚身火　形神两是幻梦寐俱非实　余年自问将何用恕是人间賸长身　相防万里别同是一浮萍【并白乐天】古之逹人以生为寄为梦以死为归为魂偶然即冺为大空与不同生【杜牧之】理涉虚趣心潜【潜一作偕】静縁室为【为一作惟】生白人则思【张说之文】势去未须悲时来何足喜【白侍郎】惟有不二门其间无寿夭【同上】富贵何如草头露【杜诗】始终者万物之大归生死者百年之常分【骆宾王】存亡去就如九牛一毛长林丰草岂与官署门阑有异乎【并王维集】第宅非吾庐逆旅暂留止子孙非我有委蜕而已矣有如蚕造茧又似花结子子结花暗凋茧成蚕老死　天地为幕席富贵如沙泥【白乐天】岂恋腰间绶如彼笼中禽【韦应物】匪伤蜉蝣之夕不羡鹤之年　得丧双遗巢由与许史同归宠辱两存庙廊与山林齐致【并骆宾王】身外皆虚名酒中有全徳【李义山】云山不求吾是林泉不责吾非【元次山】但令终日酩酊醉酒不到刘伶坟上土【李长吉集】弃世酒中老谋身书外贫【许用晦集】眼豁浮生梦【杜荀鹤】得即高歌失即休多愁多恨亦悠悠今生有酒今生醉明日愁来明日愁【罗隐】功名万里外心事一杯中　乍可狂歌草泽中宁堪作吏风尘下【并高达夫】朝衣在酒家　自觉有家非【并姚少监】喜方外之浩旷叹人间之窘束　腹中书万卷身外酒千杯【并温飞卿】天地者万物之逆旅光隂者百代之过客　意逺超超然若万里之鹤也飘飘然不知冠冕之在已浩浩然不知天地之为大防机顺道迹系心旷鸿遡清风凌颢气翺翔自得于冥冥之间　循大小于天倪既齐椿菌忘寿夭于物化宁辨彭殇　无春夏秋冬四时之行无得失是非去来之迹　得非我美失非我耻【并唐文粹】一朝同物化身与粪壤并　毕竟金与银何殊泥与尘　贵贱与贫富高下虽有殊忧乐与利害彼此不相逾是以达人观大物同一途【并白侍郎】不恨百年促翻悲万刼长眼前讐敌都休问身外功名一任它　云利何方不是家万龄菌等一死天地平【并元微之】高士不覊世颇将荣辱齐【韦应物】
　　本朝食方丈饱止一则瓢饮水乐何涯【卢陵集】金铁有时而腐山岳有时而摧凡有形之物即易壊【老泉】大患縁有身无身则无疾　自其变者而观之则天地曽不能以一瞬自其不变者而观之则物与我皆无尽也【东坡】下眂官爵如泥淤　兴废何足吊万世一俯仰　名高不朽终安用　有生何处不安生　功名一破甑弃置何用顾已向闲中作地仙更于酒里得天全　人之施堂如物在衡损益铢黍了然觉知堂之受施如水涵影虽千万过无留者　五更待漏靴满霜不如三丈日高睡足北窻凉珠襦玉匣万人祖送归北邙不如悬鹑百结独坐负朝阳生前富贵死后文章百年瞬息万世忙夷齐盗跖俱亡羊不如眼前一醉是非忧乐两都忘　爱惜微官将底用它年端好冩旌铭　万古一昏晓　平生寓物不留物在家学得忘家禅　逸韵谢边幅　升沈何足道等是蛮与触囘翔天壤间何必懐此都　年来万事足所欠惟一死　何必择所安滔滔天下是　譬之云之过眼百鸟之感耳岂不欣然接之去不复念也【并东坡】坐中客满谁忧百榼之空身后名轻但觉一杯之重【东坡浊醪有妙理赋】鸡虫得失何须筭鹏鷃逍遥各自知收拾乾坤付一壶世间无物直锱铢【并临川】乡闾等行路何处更为家【后山】已将世界等微尘空里浮花梦里身盛衰阅过君应笑宠辱年来我亦平　何侯方丈庾郎三韭较丰约于梦寐卒同归于一朽　百年虽长要有终富死未必输生穷【并东坡】














　　记纂渊海卷五十一
<子部,类书类,记纂渊海>
　　钦定四库全书
　　记纂渊海卷五十二　　　宋　潘自牧　撰识见部
　　省悟
　　子方其梦也不知其梦也梦之中又占其梦焉觉而后知其梦也且有大觉而后知此其大梦也　轩冕在身非性命也物之傥来寄也　人生天地间若白驹之过隙忽然而已　不可以无涯之智役有涯之身【庄子】史屈原曰众人皆醉而我独醒　人生如轻尘栖弱草耳何至自苦乃尔【通鉴】早知富贵有命恨不十年读书梁忠烈世子曰吾不及鱼鸟逺矣鱼鸟飞浮任其志性吾之进退常在掌握若使吾终得与鱼鸟同游则去人间如脱屣耳【南史】
　　传记富贵之畏人不如贫贱之肆志　益我财者损我神生我名者杀我身【皇甫士安髙士传】
