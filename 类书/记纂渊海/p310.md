<!-- { "loadSidebar": true } -->
　　凭恃
　　经表里山河必无害也【左传僖十八年】
　　史汉武以汲黯为淮阳太守曰徒得君重卧而治之【前汉本传】诏裴度节度河东度辞老疾帝曰为朕卧防北门可也【唐书】
　　集惟郓也截然中居四邻望之若防之止水恃以无恐【韩文】徒得君重刚吾四支【刘賔客】
　　攀附
　　经茑与女萝施于松栢　南有樛木葛藟累之　南有樛木甘瓠累之【诗】
　　史田蚡以肺附为相【本传如肺肝之相附着也】攀龙附鳯并乗天衢【西汉序赞】皇甫防自以西州豪杰耻不得与自上书附党【通鉴东汉互见好名】女萝弱不能立必附他木【唐李徳裕传】
　　集蚉防终日经营不能越阶附骥尾则渉千里攀鸿翮则翔四海【选四子讲德论】托徽茎于樛木【潘安仁寡妇赋】逺近乗风一朝景附　攀日月之末光继萤爝之微照【陈子昂】兎丝附蓬麻【杜诗】愿连光于咳唾之余【元微之集】
　　依倚
　　子泄栁申详无人乎缪公之侧则不能安其身【孟子】史周之东迁晋郑焉依【左隠六年】辅车相倚【左传】晋吾宗也岂害我哉【左传】依日月之末光【前汉萧何传】曾孙因依倚广汉兄弟及祖母家史氏【通鉴汉宣纪】攀龙鳞附凤翼以成其所志耳【东汉光武纪】倚以为北道主人【东汉彭宠纪】如鸟有翼如鱼有水失之则死不可暂无【通鉴唐纪】
　　集愿为双飞燕衔泥巢君屋【古诗】龙无云雨不能参天【论衡】寄松为女萝依水如浮萍【曹植诗】依水类浮萍寄松如悬萝【潘安仁河阳诗】尘附泰山【文选】防凭社贵【选恩幸传】自慙青蒿倚长松【韩诗】一身相倚千里徒渉【刘长卿】一榻偶依陈太守【罗隠集】众星傅月之光也因其波澜　不逢髙枝引未得凌空上何处堪托身为君长万丈【唐文粹】
　　效尤
　　史先轸曰效尤祸也　尤而效之罪又甚焉　原伯曰郑伯效尤其亦将有咎【左荘二十一年】卫公叔文子曰尤人而效之非礼也【左定六年】
　　传记秦世之所以亟絶者其辙迹可见也然而不避是后车又将覆也【贾谊】至周之末世大为无道以失天下秦继其后独不能改又益甚之重禁文学不得挟书弃捐礼谊而恶闻之其心欲尽灭先圣之道而专为自恣茍简之治故立为天子十四歳而国破亡矣自古以来未尝有以乱济乱大败天下之民如秦者也其遗毒余烈至今未灭使习俗薄恶人民嚚顽抵冐殊扞熟烂如此之甚者也【董仲舒】朝有变色之言则下有争鬬之患上有自专之士则下有不让之人上有好利之臣则下有盗窃之民
　　作俑
　　经苖民作五虐之刑曰法杀戮无辜爰始淫为劓刵椓黥【书】庭燎之百由齐桓公始也大夫之奏肆夏由赵文子始也公庙之设于私家由三桓始也　孔子谓为俑者不仁【礼记】
　　子仲尼曰始作俑者其无后乎　有贱丈夫焉必求龙断而登之以左右望而罔市利人皆以为贱故从而征之征商自此贱丈夫始矣【孟子】
　　史作法于凉其弊犹贪作法于贪弊将若之何【左昭四互见流弊】沈约曰开端树隙【通鉴宋纪】时以浮虚相扇儒雅日替范甯谓其源始于王弼何晏二人之罪深于桀纣【晋书范甯传互入罪有所归】德宗贞元九年初税茶嵗得四十万贯从盐铁使张榜所奏茶之有税自此始【徳宗实录通鉴云州县产茶及茶出外要路皆估值十税二】茶之有税自王涯始【唐书两书异同今并载之】初行税间架除陌钱法所谓税间架者每屋两架为间上屋税钱二千中税千下税伍百吏执笔握算入人室庐计其数或有宅屋多而无他资者出钱数百缗敢匿一间杖六十赏告者钱伍拾缗所谓除陌钱者公私给与及卖买每缗官畱伍十钱给他物及相贸【贸一作贷】易者约钱为率敢隐钱百杖六十罚钱二千赏告者十缗其赏钱皆出坐事之家【通鉴唐徳宗】
　　连累
　　经鼎折足覆公餗【易】火炎昆冈玉石倶焚　延及于平民【书】若此无罪沦胥以铺【诗】伤其本枝从而亡【礼记】民之无辜并其臣仆【诗】虽在缧絏之中非其罪也【论语】
　　子湛浊动乎下清明乱于上【荀子】救鬬者伤荫不详之木为雷电所扑【淮南子】
　　史同类相推俱入祸门【史记赵世家】事连污条侯【史记条侯周勃世家】令民为什伍而相收司连坐【通鉴周纪】始皇幸梁山宫从山上见丞相车骑甚盛不喜中人或告丞相后损车骑始皇怒曰此中人泄吾语案问莫服捕时在旁者尽诛之【秦纪】淮南衡山二狱所逮引列侯二千石豪杰等死者数万人【汉武纪】王莽诛甄丰辞所连及便收不请【西汉扬雄传】无罪而坐率【石奋传如淳曰率家长也师古曰防年无罪坐为父兄所率】诸犯令相引数千人名曰株连【食货志师古曰言被引牵者为其根株】梁冀所连朝廷为之一空【后汉】事发相重【刘泽传重犹累也】狧糠及米【古字前汉荆吴传】党事起张俭亡命望门投止其所经厯伏重诛者以千数连引收考布徧天下宗亲并皆族灭郡县为之残破夏馥叹曰一人逃死祸及万家【通鉴汉灵帝】袁绍诛阉官或有无须而误死者【后汉何进传】辞所连染无辜者众【通鉴汉殇纪】穷治楚王英狱遂至累年其辞语相连自京师亲戚诸侯州郡豪杰及考案吏阿附坐死徙者以千数而繋狱者尚数千人诸所连及率一切陷入无敢以情恕者御史韩郎曰考一连十考十连百归舎虽不言而仰屋窃叹莫不知其多寃【通鉴汉明帝纪】犹张瑟琴大急者小弦絶【后汉陈宠传】石鉴僣位石闵及率赵人诛诸胡羯子时髙鼻多须滥死者半【晋载记】灼火攻蠧蠧尽木焚【唐书宦者传】逮捕党人其辞所连及大仆颍川杜密御史中丞陈翔及陈寔范滂之徒二百余人【通鉴汉桓纪】魏杜弼曰楚国亡猿祸延林木城门失火殃及池鱼【通鉴齐纪互入事出意表】崔仁师曰古者父子兄弟罪不相及奈何以亡秦酷法变隆周中典且诛其父子足累其心此而不顾何爱兄弟【通鉴唐太宗】迹渉嫌疑辞相逮引莫不穷捕考案至有奸人荧惑乗险相诬纠告疑似睚眦之嫌即称有密一人被讼百人满狱使杀人如麻流血成泽【唐武后】一夫不率阖境罹殃一境不宁普天致扰【唐徳宗】王涯有再从弟沐家于江南老且贫闻涯为相跨驴诣之欲求一簿尉畱长安二嵗余始得一见涯待之殊落寞乆之沐因嬖奴以道所欲涯许以微官自是朝夕造涯之门以俟命及涯家被收沐适在第与涯俱腰斩【唐文宗】有书尚书省门为诗以嘲贼者尚让怒应在省官及门卒悉抉目倒悬之大索城中能诗者尽杀之识字者给贱役凡杀三十余万【唐懿宗】宦者怨李训等凡与之有葛亲者诛贬不已【通鉴】传记巨防容蝼而漂邑杀人突泄一熛而焚宫烧积【吕氏春秋】
　　集剖髪及首翦爪侵肤【应休琏书】犠尊青黄乃木之灾【韩祭栁子厚文】
　　援证
　　经谓予不信有如皦日【诗】予所否者天厌之天厌之【论语】子顾曰为私誓州绰曰有如日【左襄十八】晋荀偃卒而视不可含范宣子抚之曰主茍终所不嗣事于齐有如河【左襄十九】晋斐豹曰苟焚丹书我杀督戎宣子曰而杀之所不请于君焚丹书者有如日【襄公二十三年】齐晏子曰婴所不唯忠于君利社稷者是与有如上帝【襄二十五】蔡侯归及汉执玉而沈曰余所有济汉而南者有若大川【左定三】晋大夫三拜稽首曰君履后土而戴皇天皇天后土实闻君之言羣臣敢在下风【左僖十五】纵子忘之山川鬼神其忘诸乎【左定九】晋郤克曰所不此报无能渉河【左宣十七】所不与舅氏同心者有如白水投其璧于河【左襄十四】则不能见夫人已所能见夫人者有如河【左昭三十一互入怨恨】孟孙谓范献子曰阳虎若不能居鲁而息肩于晋所不以为中军司马者有如先君【左定六】齐子行抽劒曰所不杀子者有如陈宗宋公曰所难子者上有天下有先君【左哀十四】郤克曰不
　　报齐者河伯视之【史记晋世家】祖逖曰祖逖不能清中原而复济者有如大江【晋愍帝建兴元年】宋文帝指山曰必无此虑若违今誓便是负于宁陵【元嘉十七】赐王衍诏略曰三辰在上一言不欺【通鉴后唐明宗】大夫文种曰越王谨上刻青天敢不如命【吴越春秋】
　　集援青松而示心指白水而旌信【刘孝标絶交论】待余异日弟妹婚姻毕司马歳秩满出处行止得以遂则必左手引妻子右手抱琴书终老于斯以成就我平生之志清泉白石实闻此言【白居易草堂记】出肺肝相示指白日涕泣【韩文】
　　要约
　　经死生契阔与子成説【诗】乆要不忘平生之言【论语】子书契所以识公信也【慎子】
　　史晋栾书中行偃逆周子于京师而立之周子曰二三子用我今日否亦今日【左成十八】申之以盟誓重之以婚姻【左成十三】昭大神要言焉【左襄九年】
　　传记越人结交约曰卿虽乗车我戴笠后日相逢下车揖
　　不称
　　经易曰负且乗致冦至负也者小人之事也乗也者君子之器也小人而乗君子之器盗思夺之矣【易】维鹊有巢维鸠居之【互见非据】彼其之子不称其服【诗】
　　子取猨狙而衣周公之服【荘子】
　　史服之不衷身之灾也　齐庆封来聘其车羙叔孙曰服羙不称必以恶终【左传】德不称禄犹凿墉之址以益其髙【皇甫规传】龟兹来朝乐汉衣服制度归其国治宫室作徼道周衞出入传呼撞钟鼔如汉家仪外国胡人皆曰驴非驴马非马若龟兹王所谓驘也【西汉龟兹传】侍中有封侯赐爵者士君子皆耻与为列焉【通鉴汉灵纪】婢作夫人不堪位置【绛帖梁武评书】
　　集峨峨进贤冠耿耿水苍佩服章岂不好不与德相对顾影听其声赪顔汗浃背【韩诗】紫绶裹文身【白侍郎】
　　本朝附鸣鸡以隼翼披羊羔以豹文【类要】
　　冒滥
