<!-- { "loadSidebar": true } -->
　　本朝夫养猫以去防不可以无防而养不捕之猫【东坡】秋来防辈欺猫死窥瓮翻盆搅夜眠闻道狸奴将数子买鱼穿栁聘含蝉　养得猫奴立战功将军细栁有家风一箪未厌鱼餐薄四壁常令防穴空【山谷】果盐迎得小狸奴尽防山房百卷书慙愧家贫防勲薄寒无毡坐食无鱼【陆放翁】












　　记纂渊海卷九十八
<子部,类书类,记纂渊海>
　　钦定四库全书
　　记纂渊海卷九十九　　　宋　潘自牧　撰水族部
　　龙
　　经干初九潜龙勿用九二见龙在田九五飞龙在天上九亢龙有悔用九见羣龙无首吉　时乘六龙以御天云从龙　龙战于野其血黄　震为龙【易】龙以为畜故鱼鲔不淰【记】郑大水龙鬬于时门之外洧渊国人请为禜焉子产不许曰我鬬龙不我觌也龙鬬我独何觌焉禳之则彼其室也吾无求于龙龙亦无求于我乃止龙见于绛郊魏献子问于蔡墨曰吾闻之虫莫知于
　　龙以其不生得也对曰人实不知非龙实知古者畜龙故国有豢龙氏有御龙氏【左传】
　　子龙被五色而游故神欲小则如蚕蠋欲大则极天地欲上则凌云欲沉则伏泉　蛟龙水虫之神者也乘水则神立失水则神废【管子】墨子北之齐遇日者曰帝以今日杀黒龙于北方先生色黒不可以北墨子曰帝以甲乙杀青龙于东方丙丁杀赤龙于南方庚辛杀白龙于西方壬癸杀黒龙于北方若用子言则禁天下之行也【墨子】龙合而成体散而成章乘乎云气养乎隂阳　朱泙漫学屠龙于支离益殚千金之家三年伎成而无所用其巧也　河上有家贫恃纬萧而食者其子没渊得千金之珠其父曰取石来锻之夫千金之珠必在九重之渊而骊龙颔下子能得珠者必遭其睡也【庄子】夫龙可狎而骑也然防下有逆鳞径尺若婴之则杀人【韩子】龙举而景云属　人不见龙之飞举而能高者风雨之奉也【淮南】子山中辰日称雨师者龙也【抱朴子】
　　史黄帝得土徳黄龙见夏得木徳青龙止于郊　夏后氏之衰有二神龙止于帝庭而言曰余褒之二君也夏帝卜杀之徙去之留之莫吉卜请其漦而蔵之吉【史记】惠帝二年丙龙见兰陵人家井中　文帝十五年黄龙见成纪【汉书】葛陂竹杖化龙【见竹类】龙见武库井中百官将贺刘毅独曰昔龙降郑时门之外子产不贺龙降夏庭沬流不禁卜蔵其沫至周幽王祸衅乃发证据旧典无贺龙之礼　陆机甞饷张华鲊华曰此龙肉也试以苦酒濯之必有异既而五色光起　雷涣之子渡延平津腰间剑跃入水化为龙【晋书】刘穆之尝梦与高祖俱泛海俯视船下见有二白龙挟舡既而至一山峯崿耸秀林树繁宻意甚悦之【沈约宋书】梁江陵城壕中有龙腾出焕烂五色竦跃入云【南史】大象中荣州有黒龙见与赤龙鬬于汴水之侧黒龙死　禇无量好学临平湖中有龙鬬里闾就观之无量时年十三读书宴然不动【唐书】太和二年五龙防于宻州次第而至五方之色具焉【后周书】
　　传记鳞虫三百六十而龙为之长【大戴礼】有鳞曰蛟龙有翼曰应龙有角曰虬龙无角曰螭龙　龙未升天曰蟠龙【说文】太皥有景龙之瑞故以龙纪官　黄帝采首山铜铸鼎荆山下有龙垂胡髯下迎黄帝【帝王世纪】禹南济江黄龙负舟禹笑曰吾受命于天竭力以养人柰何忧于龙龙弭首而逝【吕氏春秋】禹诛防风氏二龙降之禹使范氏御之以行【括地图】昔夏后啓梦乘龙飞以登于天睾陶占之曰吉【归蔵明夷卦】吴王欲从民饮酒伍子胥諌曰昔白龙下清冷之渊化为鱼渔者豫且射中其目白龙上诉天帝天帝曰鱼固人之所射也豫且何罪夫白龙天地贵畜也豫且宋国之贱臣也白龙不化豫且不射今弃万乘之位而从布衣之士饮酒臣恐其有豫且之患矣【说苑】叶公好龙室屋雕文尽以为龙于是天龙闻而下之窥头于牖拖尾于堂叶公见之逺而还走是叶公非好龙也好夫似龙而非真者也【刘向新序】宋玉对楚王曰神龙朝发昆仑之墟暮宿于孟诸超腾云汉之表婉转四渎之里夫尺泽之鲵岂能料江海之大哉【先贤传】汉和帝元年有一青龙堕于宫中帝命烹之赐群臣龙羮各一杯故李尤七命曰味兼龙炙【述异记】陶侃尝捕鱼得一织梭还挂于壁有顷雷雨梭变成赤龙而去【异苑】世言乘龙苦于行雨而雷神捕之　洛中有祠穴曽有误坠其中行数里渐明见有宫殿人物又有大羊羊髯有珠人取食之后出以问张华华曰大羊名曰痴龙【北琐】孙思邈隠居终南山时大旱西域僧请于昆明池结坛祈雨凡七日缩水数尺池龙化为老人求救于思邈思邈谓曰我知昆明池有仙方三十首留传与予予将救汝老人曰此方上帝不许妄传今急矣固无所吝有顷捧方而至思邈曰尔第还无虑自是池水忽涨溢岸数日胡僧羞恚而死【杂爼】
　　集龙嘘气成云云固弗灵于龙也然龙乘是气茫洋穷乎间薄日月伏光景感震电神变化水下土汨陵谷云亦灵怪矣哉云龙之所能使为灵也若龙之灵则非云之所能使为灵也然龙弗得云无以神其灵矣失其所凭依信不可欤异哉其所凭依乃其所自为也易曰云从龙既曰龙云从之矣【韩文】扶风马孺子言年十五时在泽州与羣儿戯郊亭上顷然有竒女堕地有光然被緅裘白纹之里首歩摇之冠贵游少年骇且悦之稍狎焉女頩尔怒曰不可吾故居钧天帝宫下上星辰呼嘘隂阳薄蓬莱羞昆仑而不即者帝以吾心侈大怒而谪来七日当复今吾虽辱尘土中非若俪也吾复且害若众恐而退遂入居佛寺讲室焉及期进取杯水饮之嘘成云气五色翛翛也因取裘反之化为白龙徊翔登天莫知其所终【栁文】
　　本朝神物生天扰可骑如何孔甲但能羁当时若更无刘累龙意茫然岂得知　山腰石有千年涧石眼泉无一日干天下苍生待霖雨不知龙在此中蟠【王介甫】
　　鱼
　　经包有鱼无咎不利賔包无鱼起凶　豚鱼吉信及豚鱼也【易】淮夷蠙珠暨鱼【书】鲂鱼赪尾　岂其食鱼必河之鲂岂其食鱼必河之鲤　鱼丽于罶　南有嘉鱼鱼在于渚或潜在渊　鱼在于沼亦匪克乐　鱼在在藻有颁其首有莘其尾依于其蒲　鱼跃于渊　王在灵沼于牣鱼跃　猗与漆沮潜有多鱼有鳣有鲔鲦鲿鰋鲤【诗】人辨鱼物为鱻薧【周礼】槀鱼曰商祭鲜鱼曰脡祭　孟春鱼上氷獭祭鱼　季春荐鲔于庙　羞濡鱼者进尾冬右腴夏右鳍【礼记】公将如棠观鱼臧僖伯諌公曰吾将畧地焉遂往陈鱼而观之　刘子曰微禹吾其鱼乎【左传】
　　子昔者有馈生鱼于郑子产子产使校人畜之池校人烹之反命曰始舍之圉圉焉少则洋洋焉攸然而逝子产曰得其所哉【孟子】鱼不可脱于渊【老子】川广者鱼大【文子】八之北有溟海有鱼焉其广数千里其长称焉【列子】泉涸鱼相与处于陆相呴以湿相濡以沬不如相忘于江湖惠子与庄子游于濠梁之上庄子曰鯈鱼出游从容
　　是鱼之乐也惠子曰子非鱼安知鱼之乐庄子曰子非我安知我不知鱼之乐　吞舟之鱼荡而失水则蝼蚁能苦之　筌者所以在鱼得鱼而忘筌也　庄子见车辙中有鲋鱼鲋鱼曰我东海之波臣也君岂有升斗之水而活我哉庄子曰待我激西江之水而逆子鲋鱼曰不如早索我于枯鱼之肆【庄子】公仪休相鲁而嗜鱼一邦皆争买鱼而献之公仪子不受曰夫唯嗜鱼固不受也【韩子】水浊则鱼噞　水积而鱼聚　使水浊者鱼挠之月亏则鱼脑减　宋君亡其珠池鱼为之殚　畜池鱼者必去猵　争鱼者濡【淮南子】
　　史武王白鱼入舟【见祥瑞类】陈胜吴广举大计以丹书帛曰陈胜王置所罾鱼腹中使买鱼见书【汉书】羊续为南阳太守府丞尝献其生鱼续悬之于庭【后汉书】王延性仁孝继母卜氏尝盛冬思生鱼延叩凌而哭忽有一鱼长五寸跃出冰上延取以进母　吴隠之为广州刺史帐下人进鱼每剔去骨隠之罚而黜焉【晋书】明帝幸华林园天渊池白鱼跃入御舟【沈约宋书】王固尝聘魏魏人以南人嗜鱼大设网罟固以佛法呪之遂一鳞不获【梁书】陆政性至孝其母好食鱼后宅忽有泉出而鱼遂得以供膳【北史】太宗观书于西宫见鱼跃焉问其故渔者曰此当乳也于是中网而止【唐书】
　　传记鱼有力者鰴鱼枕谓之丁鱼肠谓之乙鱼尾谓之丙【尔雅】孔子之楚有渔者献鱼曰天暑市逺无所鬻之思欲弃之粪壤不若献之君子孔子再拜而受埽地祭之【家语】楚人有献鱼于楚王者曰今日获鱼食之不尽卖之不售弃之可惜故来献之左右曰鄙哉辞也楚王曰渔者仁人也盖闻廪仓粟有余者国有饥民后宫多幽女者下民多旷夫余衍之蓄聚于府库者境内多贫乏之民渔者知之其以喻寡人也于是乃遣使恤鳏寡楚国頼之【新序】葛见卖大鱼者谓曰暂烦此鱼到河伯处鱼主曰鱼已死曰无苦乃以丹书纸内鱼口中掷水中有顷鱼还掷上岸得书【神仙传】吴王江行食脍有余弃于江中流化而为鱼今江中有名吴王脍余鱼者犹作脍形【博物志】鱼复溪中有鱼其头似羊丰肉少骨美于余鱼扶南国有鲜巴鱼头如马首伺人入水便来为害【水经】
　　瀛洲有洞渊广千里有鱼身长千丈【拾遗録】武阳小鱼大如针号一斤千头蜀人以为醤【广志】彭蠡之濵以鱼食犬城门失火祸及池中鱼俗说池中鱼人姓字居近城
　　门城失火延及其家非也谨按百家书宋城门失火因汲池中水以沃之鱼悉露死喻恶之滋并中伤重谨也【论衡】
　　集彼寻常之污渎兮何以容吞舟之鱼横江湖之鳣鲸兮固将制夫蝼螘【贾谊】沛乎如巨鱼之纵大壑【王褒】北溟有巨鱼身长数千里仰喷三山雪横吞百川水凭陵随海运烜赫因风起吾观摩天飞九万方未已　鲁国一杯水难容横海鳞【李白】潜鳞输骇浪　紫鳞冲岸跃　水深鱼极乐　潜波想巨鱼　白鱼如切玉　泉出巨鱼长比人丹砂作尾黄金鳞　白小群分命天然二寸鱼细微沾水族风俗当园蔬　鱼知丙穴由来美【杜诗】轻浪参差鱼动镜　羣鳞沸池羹　沈细抽潜腥【韩诗】涧急惊鳞奔　沉景照文鳞　每忆纎鳞逰尺泽【栁诗】香饵见来湏闭口大江归去好藏身盘涡峻激多倾覆莫学长鲸拟害人【白居易】
　　本朝火鬐锦鬛鳞雪霜红眼照曜珠夜光若无鲲鲕与虾蚪安见品格非寻常【刘贡父】秋水澄清见髪毛锦鳞行处水纹摇岸边人影惊还去时向緑荷深处跳　溪鳞佳味自可爱　何异鳣鲂争尺水巨鱼先已化风雷【六一集】江水深成窟潜鱼大似犀赤鳞如琥珀老枕胜琉璃三年京国厌藜蒿长羡淮鱼压楚糟【东坡】偶思暖老庖
　　鲫公遣霜鳞贯栁来【山谷】宁容网目漏吞舟　谁能烹鲜作苛碎【后山】
　　河豚
　　传记河豚有毒以卢根及橄防等解之肝有大毒又名防鱼防鱼吹肚鱼也【本草】
