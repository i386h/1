<!-- { "loadSidebar": true } -->
　　史懿氏卜妻敬仲其妻占之曰吉是谓鳯凰于飞和鸣锵锵【左】张负归谓其子仲曰吾欲以女孙子陈平仲曰平贫不事事负曰固有美如陈平而长贫者乎卒与女【陈平传】袁隗见黄允曰得婿如此人足矣【后汉】梁鸿尚节介乡里【一作执】家慕其高节多欲女之【本传】陶谦年十四犹缀帛为幡乗竹马而戏邑中儿童皆随之故苍梧太守出遇之途见其容貎异而呼之与语而说因许妻以女夫人闻之怒曰陶家儿遨戏无度如何以女许之公曰彼有竒度长必大成遂妻之【吴书】太尉郄鉴使人求婿扵王导导令就东厢徧观子弟归曰王氏诸少并佳闻信至各自矜持惟一人在东牀坦腹食独若不闻鉴曰此正佳婿访之乃羲之也遂以女妻之【本传】后魏郭瑀有一女欲求一快女婿刘炳曰闻公求快女婿炳其人也【北史】窦毅有女谓妻长公主曰此女才貎如此不可妄以许人【唐史】韩滉竒杨于陵谓其妻柳氏曰吾求佳婿无如于陵因以妻之【唐书其子嗣复传载曰吾阅人多矣无如杨生旧唐书杨于陵传云吾阅人多矣无如杨主簿】参军裴寛义不以苞苴汚家时刺史韦诜有女择所宜归语曰尝求佳婿今得矣【寛传】
　　传记温峤姑刘氏嘱峤求婿峤曰佳婿难得但如峤比如何姑曰何敢希汝比峤数日白姑已得佳婿声名尽不减峤因下玉镜台一枚姑大喜交礼女大笑曰吾固疑是老奴
　　集侯处士髙曰吾以龃龉穷悴一女怜之必嫁官人不以与凡子【韩文】
　　本朝孙明复居泰山李文定廸守兖就见之曰独居谁事左右不幸风雨饮食成疾吾弟之女甚贤可以奉箕箒先生固辞文定曰吾女不妻先生不过一官人妻先生徳高天下幸婿李氏荣贵莫大扵此先生曰宰相女不以妻公侯贵戚而固以嫁寒谷衰老藜藿不充之人相国之贤古无有也遂妻之【渑水燕谈】晏元献为相求婿于范文正文正曰公女必求国士无如富弼者元献一见冨公大爱重之即议婚【闻见録】韩魏公知中山李清臣谒见其吏报曰太祝方寝清臣为絶句曰公子乗闲卧绛厨白衣老吏慢寒儒不知梦见周公否曽说当时吐哺无魏公见其诗曰吾知此人久矣竟有东床之选【青琐髙议】
　　僚婿
　　经谭公维私【姊妹之夫曰私】琐琐姻亚【诗】女子谓姊妹之夫为私　两婿相谓为亚【尔雅】
　　子弥子之妻与子路之妻兄弟也【孟】
　　史晋公子重耳娶季隗以叔隗妻赵衰【左】严助家贫为友婿富人所辱愿为防稽太守于是拜之【汉书】周瑜得乔公两女皆国色也孙防自纳大乔瑜纳小乔孙防戏瑜曰乔公二女得吾二人作婿亦足为欢【吴】
　　亲迎
　　经之子于归百两御之　韩侯迎止于蹶之里百两彭彭八鸾锵锵　亲迎用昏【诗】曾子问曰亲迎女在涂而婿之父母死孔子曰女改服布深衣缟总以趋丧　男子亲迎男先于女刚柔之义也　婿亲迎授绥亲之也亲之也者亲之也【言已亲之所以使之亲已】冕而亲迎　主人筵几于庙婿执雁入揖让升堂再拜奠雁降出御妇车而婿授绥御轮三周先俟于门外【礼记】
　　史父亲醮子而命之迎子亲迎之道重始也亲迎之礼父南乡而立子北面而跪醮而命之往迎尔相成我宗事【荀】
　　娶妻
　　经取妻不取同姓【礼记】贺取妻者曰某子使某闻子有客使某羞　娶妇之家三日不举乐思嗣亲也三月而庙见称来妇也择日而祭扵祢成妇之义也【礼】
　　史卓王孙分予文君钱百万文君归成都买田宅为冨人　相如与卓氏婚饶于财【史本传】
　　集不同牛女夜是配鳯凰年【贾浪仙】桥成乌鹊夜台起鳯凰年【沈云卿】罗帷送上七香车寳扇迎归九华帐【王维诗】本朝华岳西临降明星于玉女巫山南眺逢暮雨于阳台【苏集】
　　内表
　　经舅之子【内兄弟也】传曰何以缌従服也【礼】舅之子为甥【尔雅】子子有内弟之防【内表弟】不饮酒食肉郡人非之【文中子】史阮瞻内兄潘岳每令皷琴终日达夜无忤色【晋书】帝问童子员俶奏臣舅之子李泌【新唐书】
　　集他乡惟表弟还家莫辞遥【杜】
　　外表
　　经姑之子【外兄弟也】传曰何以缌报之也【礼】姑之子为甥【尔雅】史王晏外弟尉氏阮孝绪知晏必败屡至其门逃匿不见尝食酱美问知得于晏家吐而覆之【通鉴齐高祖纪】孔绍安闭门读书数十万言外兄虞世南叹异之【唐书本传】
　　传记太学博士周拾举外弟徐摛曰形质陋小若不胜衣而堪此选乃为晋安王侍读【刘璠梁典】韦述元行冲之姑子述好学贯穿经史事如指掌缀文操牍便成行冲大恱引之同榻曰此吾外家之寳也【续世说】卢少傅正雷尚书简求正简求皆赵璘姑之子时称赵家出外甥【因话録】
　　妻党
　　史刘穆之好往妻兄弟家乞食多见辱江氏后有庆防属令勿来穆之犹往食毕求防榔兄弟戏之曰防榔消食君乃常饥何忽须此妻复截发市肴馔为其兄弟以饷穆之及为丹阳尹召妻兄弟乃令厨人以金柈贮防榔一斛以进之【宋书本传】何充卢江人王导妻姊之子故少与王导善早歴显官尝诣导舎导以麈尾指牀呼充共坐曰此是君坐也【晋书】柳勣与妻族不恊欲防之为飞语勣杖死【通鉴】
　　师
　　经徳无常师主善为师【书】师以贤得民【礼太宰】古者士见扵师以菜为贽【大胥注】礼闻来学不闻往教【记曲礼】席间函丈【同上】善待问者如撞钟叩之以小者则小鸣叩之以大者则大鸣【学记篇】师严然后道尊　大学之礼虽诏于天子无北面所以尊师也　善学者师逸而功倍不善学者师劳而功半　能喻然后能为师　记问之学足以为人师必也其聴语乎力不能问然后语之语之而不知虽舎之可也　学者有四失教者必知之人之学也或失则多或失则寡或失则易或失则止此四者心之莫同也知其心然后能救其失也教也者长善而救其失者也【学记】孔子之丧门人疑所服子贡曰昔者夫子之丧顔渊若丧子而无服丧子路亦然请丧夫子若丧父而无服【檀弓】孔子之丧二三子皆绖而出　事师无犯无隠左右就养无方服勤至死心丧三年　人其父生而师教之　师也者教之以事而喻诸徳者也【记】夫子循循然善诱人　三人行必有我师焉　温故而知新可以为师矣【论语】
　　子孔子曰吾闻老古知今通礼乐之原明道徳之归则吾师也吾将往矣　子夏教于西河之上【家语】夫子之设科也往者不追来者不拒【孟】故人无师而知则必为盗勇则必为贼能则必为乱察则必为怪辩则必为诞有师而知则速通勇则速威能则速成察则速尽辩则速论故有师者人之大寳无师者人之大殃也【荀子】尊严而惮可以为师耆艾而信可以为师诵说而不陵不犯可以为师知防而论可以为师师术有四而习不与焉【荀】务学不如务求师师者人之模范也　一卷之书必立之师　师之贵也知大知小也知之师亦贱矣【杨】贾琼曰夫子【文中】十五为人师陈留王孝逸先达之傲者也然白首北面岂以年乎【文中子】
　　史孔子退而修诗书礼乐弟子弥众至自逺方莫不受业焉【史世家】下帷讲诵弟子莫见其面　师友渊源所渐【西汉】师友必于天下英俊【隽不疑传】都授【都授谓总集诸生大讲授也】韩信得广武君东乡坐师事之【本传】李固少好学步行寻师不逺千里　牟长为士诸生讲学者常有千余人着録前后万人　马融才髙博学为世通儒教养诸生常有数千涿郡卢植北海郑皆其徒也【东汉】太守黄谠署户曹吏欲召咸入授其子咸曰礼有来学而无往教谠遂遣其子师之【包咸传】孔奋少従刘歆受春秋左氏传歆称之谓门人曰吾已従君鱼受道矣【孔奋传】耆名高义开门受徒者编牒不下万人【后汉】边韶教授数百人尝昼卧弟子私嘲之韶曰师而可嘲出何典记【本传】青成蓝蓝谢青师何常在明经【北李谧传】魏常爽门徒七百余人京师学业翕然复兴立训甚严有劝罸之科弟子事之若严君焉【本传】文中子着六经北面受学者皆当时伟人【隋书】阳城逺近慕其行来学者迹接于道【唐书】经愈指授皆称韩门弟子【韩愈传】阳城为司业出为道州刺史太学诸生何蕃等顿首阙下请留数日为诸吏遮抑不得上【本传】
　　传记马融尝坐髙堂施绛帐前授生徒后列女乐【东汉纪】吴商学通五经四方担囊负笠不可胜数【吴兴杂记】槐市在华岳西北谷杨震讲授学徒成市其处槐多故号焉【华山记】雄死弟子共为起冢号曰冢【七畧】
　　集声名塞于天渊真吾徒之师表也【班固賔戏】徳无常师道在则是【选闲居赋】师氏之选允归人范　洙泗之风【行状】以其余易其不足亦可交以为师矣【柳文】马融郑者二子独章句师耳【柳荅严书】假令有取亦不敢为人师为众人师且不敢况敢为吾子师乎【柳答中立书】韩愈作师说因抗顔而为师　诸生业患不能精无患有司之不明行患不能成无患有司之不公【韩文】仰执事坐师氏之筵【唐田正书】古之学者必有师师者所以传道受业解惑也人非生而知之孰能无惑惑而不従师其为惑也终不解矣生乎吾前其闻道也先乎吾吾从而师之生乎吾后其闻道也亦先乎吾吾从而师之吾师道也夫庸知其年之先后生于吾乎是故无贵无贱无长无少道之所存师之所存也圣人无常师苌师襄老耼郯子之徒其贤不及孔子孔子曰三人行必有我师故弟子不必不如师师不必贤扵弟子闻道有先后术业有専攻如是而已【韩文】汉氏已来师道日防然时犹有防授经传业者及于今则无闻矣【防问】文中子绍明王道防其门皆天下俊杰【刘禹锡】
　　本朝聚徒従妙龄所至变邹鲁【僧参寥诗】
　　门弟
　　经三千之徒并受其义【书序】善学者师逸而功倍又従而庸之不善学者师勤而功半又従而怨之　夫子之丧顔渊若丧子而无服丧子路亦然【礼记】
　　子仲尼旣没弟子行心丧之礼三年【家语】昔者孔子没三年之外门人治任将归相乡而哭皆失声子贡反筑室于塲独居三年然后归【孟】纪昌学射于飞卫既尽卫之术相遇于野二人交射中途矢锋相触坠于地而尘不　甘蝇学射于飞卫髙蹈拊膺曰汝得之矣【列】弟子通利则思师【荀】譊譊之学各习其师【】夫子十五为人师王孝逸白首北面【文中】房杜诸公不能臻师之美大宣其教王氏续经抑而不振若房杜李魏二温王陈辈迭为将相寔永三百年之业斯门人之功过半矣【中说序】门人自逺而至董常姚义杜淹李靖程元窦威薛收贾琼房龄魏徴温大雅陈叔达咸称师北靣而受王佐之道焉往来受业者不可胜数盖千余人【世说】门人窦威贾琼姚义受礼温彦杜如晦陈叔达受乐杜淹房乔魏徴受书李靖薛方士裴晞王珪受诗叔恬受经董常仇章薛收程元备闻六经之义【中说】先君门人布在廊庙【王福】
　　史自孔子卒后七十子之徒散防诸侯大者为师傅卿相小者友教士大夫或隠而不见　申公弟子为博士者十余人孔安国至临淮太守周羁夏寛为内史鲁赐至东海太守缪生内史徐偃中尉　受业子思之门人齐人以诗显贵皆辕固之弟子也　孔子弟子身通
