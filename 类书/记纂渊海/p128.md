<!-- { "loadSidebar": true } -->
　　本朝分命朝臣出守列郡号权知军州事军谓兵州谓民政焉【职畧】其后文武官参为知军州事二品以上及带中书枢宻院宣徽使职事称判【防要】太守掌总理郡政宣布教条导民以善而纠其奸慝嵗时劝课农桑旌别考第其赋役钱谷狱讼之事兵民之政皆总焉察郡吏徳义材能而保任之若疲软不任事或奸贪冒法则按劾以闻遇水旱以法赈济安集流亡无使失所【四朝志】建炎诏要郡带本路兵马钤辖次要郡带本路兵马都监绍兴三年罢五年令郡守除授罢任并令上殿九年令郡守并带提举学士乾道二年令不任守臣不为郎淳熙中罢带主管学士【中兴防要】张中庸知津州民号为水晶灯笼【分纪】淳化中何承矩知沧州徙雄州赐御书印纸録其课最仍赐内府弓剑【同上】王祐知大名太祖谓曰此卿之故乡所谓昼锦者也【职畧】太宗谓宰相曰刺史之任最为亲切非其人则下受其弊　杜衍知干州命摄治鳯翔二州之民争于境上干之民曰天子令杜公抚我彼州之民何可得之鳯翔之民曰今为我公矣汝何有焉【并同上】分握符书临长藩服【胡文恭制】画鳯仙瀛逺涂雄郡阁开注云涂雄用黄堂事也平江州治因春申君故居涂以雄黄故曰黄堂【送王滁州诗】
　　沿边太守
　　史李广为上谷太守数与匈奴战材气天下无双　李广为右北平太守匈奴号曰飞将军也避之数嵗不入界　郅都为鴈门太守匈奴素闻其节竟都死不近鴈门匈奴至为木偶人像都令共射之莫能中其见惮如此　魏尚守云中匈奴逺避不敢近塞【并汉书】崔寔为五原太守敌不敢犯常为边最　廉范为云中太守匈奴不敢犯云中　祭彤为辽东太守边境肃静【并后汉】士燮为交趾太守二十余年疆场无事【呉志】羊祜都督荆州朝廷委以方镇之事祜招携以礼懐逺以徳呉人恱【东晋书】李勣治并州太宗曰炀帝不择人守边劳中国筑长城以备敌今我用勣守并贤长城逺矣【唐书】
　　传记桓阶为赵郡太守上曰北边未靖以卿威能震敌徳懐逺人故以相烦【汉纪】
　　集西川曰益部地有险府有兵碍戎屏华号为难理【白集】本朝沿边州郡或当一道冲要者并兼兵马钤辖巡检都监或带沿边安抚提辖兵甲沿边溪谷都巡检余州事则否【职畧】治平三年陆说知延州入见上问当何以施为对曰边事不可遥度臣到察审有所见当画一条奏　蔡挺在渭乆郁郁不自聊寓意乐府词有玉闗人老之叹中使至则使倡优歌之达于禁掖天子愍焉遂有枢府之拜【四朝史】出总边琐【公是行陈旭制】
　　通判
　　史黄霸为刺史诏赐车盖髙一丈别驾车缇油屏泥于轼前以彰有徳【汉书】周景辟陈蕃为别驾蕃不就景题驾舆曰陈仲举坐不复更辟蕃起就职　赵温为京兆郎丞叹曰丈夫当雄飞不当雌伏【后汉书】厐统守莱阳令不治免官鲁肃遗先主书曰厐士元非百里之才使处治中别驾之任始当展其骥足耳【蜀志】吕防有佩刀工相之以为必登三公可服此刀防语别驾王祥曰茍非其人刀或有害卿有公辅之量故以相与　王祥为徐州别驾纠合义众州境获宁人歌之曰海沂之康实赖王祥邦国不空别驾之功　桓温辟谢奕为安西司马奕在温坐岸帻谈咏曰我方为司马也　习凿齿吏才不常桓温深器之用为荆州治中别驾谢牋曰不遇明公荆州从事耳　庾亮与郭游书曰别驾旧与刺史同乗流王化于万里之外任居刺史之半安可非其人【并晋书】赵执【别本作张执】为齐州别驾有能名诏徴入朝父老挥涕随逐曰公清如水请酌一杯水奉饯执受饮之【隋书】孔昌寓贞观中对策髙第歴魏州司马帝为不置刺史为政三年玺书褒美【唐书】崔神庆则天时擢拜并州长史因谓之曰并州朕之枌榆又有军马比日简择无如卿者　武后求宰相狄仁杰曰荆州长史张柬之其人虽老宰相才也　堂吏朱俭为别驾给事中萧仿驳曰别驾古为治中从事任居刺史之半岂宜以人吏兼副政之名大厯十二年制曰刺史有故及阙本道使不得差摄但令上佐知州事　姚崇为扬州长史政条简肃人为纪徳于碑【并同上】
　　传记秦置郡丞以佐守在边为长史掌兵马汉因之于定国条州大小为设吏贠治中别驾诸郡从事秩六百石晋因之而省郡丞宋梁以下如之至隋改别驾治中为长史司马炀帝罢之而置郡赞治后又改为丞位在通守下至唐而郡丞废矣有长史有别驾别驾以皇族为之开元始通用庶姓以贰都督刺史之职【通典】汉制从事史一人从刺史行部别乗一乗故谓之别驾　孔恂为别驾别驾车旧有屏星如刺史车刺史怒欲去之恂曰撤去屏星毁国旧仪别驾可去屏星不可去　萧遘贬播州司马道二峡方迫畏不瞑遽有神人曰相公勿忧予为公御侮遘异之过峡州经白帝祠即所见神人也【同上】
　　集江州土髙气清富有佳境刺史守土不逺观游郡吏执事不自暇佚惟司马绰绰可以从容于山水诗酒间于是郡南楼山北楼水湓亭百花亭风篁石岩瀑布庐宫源潭洞东西二林寺泉石松雪司马尽有之矣茍有志于吏隠者舍此官何求焉　贰藩有职　方题别驾与赞郡符才优佐郡　大邦端佐【并白集】半刺上佐得
　　与二千石参校政事短长利病者也【杜牧行马逥制】通倅之官【朱广平集】通理方州　题政佐岳无转骥之能【子昻代表】半刺已翺翔【杜诗】爽气金天豁清谈玉露抟伫鸣南岳鳯欲化北溟鹍【赠虞司马】案牍来时惟署字风烟入兴便成章【刘禹锡】本朝艺祖惩五代藩镇之弊始置诸州通判建隆四年诏知府公事并湏长史通判佥议连书方许行下时大郡置两贠余置一贠州不及万户不置正刺史以上及诸司副使知州者虽小郡亦特置掌倅贰郡政与长史均礼凡兵民钱谷戸口赋税狱讼听断之事可否裁决与守通签所部官有善否得刺举以闻【四朝志】宣和二年诏诸州茶盐香矾并委通判　建炎初诸州通判二贠处减一贠绍兴以后施行申请添置【防要】国初设通判以贰州事故常与知州争权每闻我是监郡朝廷使我来监汝举动为其所制有钱昆者余杭人嗜蟹甞求补外郡人问其所欲昆曰但得有螃蟹无通判处则可至今以为口实【归田録】知成都广益奏云州郡置倅所以佐郡守之治入则贰政出则按县【中兴防要】分乗倅车【文恭制】分驾别车【世南制】分倅州治【陈湜制】欲问君王乞符竹但忧无蟹有监州【坡诗】
　　教授
　　经师严然后道尊【礼记】善待问者如撞钟叩之以小则小鸣叩之以大则大鸣待其从容然后尽其声【同上】
　　史汉郡国有文学文翁起学成都市招下学子弟以为学官弟子武帝时天下郡国皆立学设教官　平帝时郡国曰学侯国曰校置经师一人乡曰庠聚曰序置孝经师一人匡衡补平原文学学者多衡经明当世少双【并汉书】光武问武臣曰请卿自度爵禄何所至也邓禹曰臣少甞学问可郡文学【同上】
　　传记魏晋以下郡国并有文学即博士助教之任【六典】隋潘徽为博士唐府郡置经学士各一人掌以五经教授开元二十六年敇州县置学仍择师资令其教授【职源】集诸公衮衮登台省广文先生官独冷甲第纷纷餍梁肉广文先生饭不足【杜诗】
　　本朝庆厯四年诏诸路州军监各令立学又置教授以经术行艺训导诸生掌其课试之事而纠正不如规者当时或用兼官或举士人委于曹司而未朝廷也熙宁六年诏诸路学官并委中书门下选差至是始命于朝廷矣【防要】建炎教授并罢绍兴复置四十二州若试教官则始于元丰添差教授则始于政和　庆厯三年臣察言本朝学校兴矣未甞设官在泮采芹典教以重其任　崇宁四年令教授承务郎以上在本州签判上选人在本州职官之上政和五年臣寮言见任教授不得为人撰书啓简牍乐语之类　邹浩调阳州颍昌府教授吕公着范纯仁为守独加礼重纯仁常属撰乐语辞不为纯仁曰翰林学士亦作此浩曰翰林学士则可祭酒司业则不可【四朝史】任谅为懐州教授徽宗见其所作新学碑曰文士也擢提举蘷路学事　绍兴十三年宋宙奏乞尽复教官上曰教授须逐州置仍须是择通经心术正者为之若教官非其人士人心术一壊再整顿费力切宜遴选也　宗子师闵讼临安教授鲍同上曰为教授者须先正己然后可以率人十八年上曰选官教导乃治化本源将来三塲科举亦有人才以备采择十八年诏诸州教授并不许差兼他职　教授之为
　　职可谓难矣何也曰教授者以天子之命教其邦人凡邦之士廪食县官而充弟子贠者多至五六百余少不下百十数皆惟教授者是师其必有以率厉化服之使躬问学蹈绳矩出入不悖所闻然后为称是可不为难矣哉又先圣先师之典祀庙学图书服器之藏其体至重下至金谷出内之纎悉亦皆独任之呜呼是诚难矣然凡仕于今者无大小莫不有所临制统摄独教授官虽有统摄若其任之本诸身者则非簿书期防之所能察至其具于有司而可考者上之人又以其儒官优容之虽有不合不问以是为便故今之仕者反利焉而喜为之而孰知所以充其任者如彼其难哉【朱文公序】



　　记纂渊海卷三十四
<子部,类书类,记纂渊海>
　　钦定四库全书
　　记纂渊海卷三十五　　　宋　潘自牧　撰职官部
　　幕官
　　枚乗为大国上宾与英俊并防【汉书】虞翻防稽人太守
　　王朗防接以交友之礼【魏志】陶侃镇武昌军殷浩庾翼等皆为佐史时武昌号为多士【晋书】谢安王坦之甞诣桓温论事温令郄超帐中卧听之风动帐开安笑曰郄生可谓入幕之宾矣【同上】王俭用庾杲之为卫将军长史萧缅与俭书曰盛府元僚实难其选庾景行泛緑水依芙蓉何其丽也时人以入俭府为莲花池故缅书美之【南史】王子猷为桓温车骑参军温谓曰卿在府久此当相料理初不答以手板拄颐云西山朝来有爽气【晋书】郭子仪幕府六十余人皆为将相显官　李藩在徐州辟为从事居幕中谦谦未甞论细微　刘三复长于章奏李徳裕期待之镇浙西及畿甸皆参佐宾筵　崔衍为宣歙池观察使其所择从事皆得名流　刘蕡对策极言中官权盛令狐楚牛僧孺辟为从事待如师友权徳舆未冠以文章称韩洄李兼杜佑裴胄交辟之【唐书】
　　传记李逢吉始从事振武日金城寺僧忽见一人介胄持斧由门而入俄闻报李判官来僧具以告自是逢吉每造其室即见其人先至率以为常故逢吉出入将相二十余年【广记】
　　集翘车着咏戋帛垂文式重弓旌以光樽俎允奉幕中之画以称席上之珍【干祐勅】乌重镇河阳之三月以石生为才以礼为罗罗而致之幕下未数月也以温生为才于是以石生为媒以礼为罗又罗而致之幕下东都虽信多才士朝取一人焉拔其尤暮取一人焉拔其尤【送温造序】忽骑将军马自号报恩子风云入壮懐泉石别幽耳【送石处士赴河阳幕】从军古云乐谈笑青油幕【郾城夜防】城上赤乌呈瑞气眉间黄色见归期幕中无事惟须饮即是连镳向阙时【韩愈】归路芙蓉府离堂玳瑁筵【刘禹锡送陆侍郎】安西幕府多才雄喧喧惟道三数公绣衣貂裘明积雪飞书走檄如飘风【李白】数论封内事挥发府中趋【杜诗】直道事人男子事异乡加饭弟兄心还须整顿韦弦佩莫独吟夸玳瑁簪【杜牧送弟顗】文苑台中妙冰壶幕下清【韦应物】
