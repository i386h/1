<!-- { "loadSidebar": true } -->
　　子言有招祸也行有招辱也君子其慎所立乎【荀子】史萧曺文吏自爱【史记汉髙纪】内行弥谨【武帝纪】刘辟彊子徳妻死大将军光欲以女妻之徳不敢取畏盛满也【汉楚元王】孔光沐日归休兄弟妻子燕语终不及朝省政事或问光温室省中树皆何木也光嘿不应【西汉本传】洞洞属属小心畏忌　济济谨畏无敖戯骄恣之过【谷永传】石建为郎中令奏事建读之惊恐曰书马者与尾而五【服防曰作马字下曲者而五建时上书误作四师古曰马字下曲者曰尾并四防为四足凡五】今乃四不足一获谴死矣其为谨慎虽他皆如是【西汉本传】霍光出入禁闼二十余年出则奉车入侍左右小心谨慎未尝有过为人沈静详审每出入下殿门止进有常处郎仆射窃识视之不失尺寸【通鉴汉武纪】金日防在上左右目不忤视者数十年赐出宫女不敢近上欲内其女后宫不肯其笃谨如此【同上】斤斤谨质形于体貌【后吴汉传斤音靳】阖门自守退无私交【三国魏志贾诩传】吴左大司马朱然内行修洁终日钦钦常若在战【通鉴魏邵陵公纪】文子曰不为福始不为祸终【魏明纪】殷浩虽被放黜口无怨言【晋书本传】口不论世事【西晋王衍传】陈显达自以门寒位重迁官常有愧惧之色戒其子勿以富贵陵人【通鉴齐纪】李大亮身居三职宿卫两宫恭俭忠谨每宿直必坐寐达旦【通鉴唐太宗】岑文本拜中书令有忧色母问之答曰非勲非旧责重位髙所以忧也有来庆者辄曰今日受吊不受贺【唐书本传】苗晋卿潞州壶闗人为太守尝入壶闗望县门辄步曰公门当下况父母邦乎时美其恭【唐书互见恭敬乡里门】陆贽在奉天小心精洁未尝有过由是帝亲倚至解衣衣之同类莫敢望【新唐书本传】传记千仭之墙祸不入门【职林】成回学于子路恭敬不已子路问其故对曰臣闻之行者比于鸟上畏鹰鹯下畏罗网夫人为善者少为谗者多若身不死安知祸罪不施【说苑】
　　集保身行不蹈有过之地【吴季重牋】临事若祭视人若婴【陈子昂集】三缄谨祸胎【骆宾王】避权如避虎【元稹集】眼见心知不敢言【白侍郎】省中之树访犹不言车前之马数而后对【张九龄传】躬虽已安若敌锋镝味虽以甘若含氷蘗【皮日休】安危机键之语黙不出口【杜牧之】
　　本朝身闲曷不长闭口天寒正好深藏手　闭口岂非福【东坡】
　　僭冒
　　经管仲镂簋朱纮山节藻棁君子以为滥矣　庭燎之设由齐桓公始也大夫之奏肆夏由赵文子始也　公庙之设于私家由三桓始也　冕弁兵革藏于私家非礼也是谓胁君　大夫具官祭器不假声乐皆具非礼也是为乱国　朝服之以缟也自季康子始也【礼记】子曰邦君树塞门管氏亦树塞门邦君为两君之好有反坫管氏亦有反坫　孔子谓季氏八佾舞于庭　三家者以雍彻　臧文仲居蔡山节藻棁何如其知也【论语】史衣服礼秩如适【左荘八】商贾乗坚防肥履丝曳缟【前汉食货志】秦阳以田农而甲一州翁伯以贩脂而倾县邑张氏以卖酱而逾侈质氏以洒削而鼎食浊氏以胃脯而连骑张里以马医而击钟皆越法矣【前货殖传】杜陵翁仲出入苍头卢儿传呼甚宠【前汉】今民卖僮者为之绣衣丝履偏诸縁内之闲中是古天子后服所以庙而不宴者也而庶人得以衣婢妾白縠之表薄纨之里緁以偏诸美者黼绣是古天子之服今富人大贾嘉会召客者以被墙古者以奉一帝一后而节适今庶人屋壁得为帝服倡优下贱得为后饰且帝之身自衣皂绨而富民墙屋被文绣天子之后以縁其领庶人嬖妾縁其履【前贾谊传】奢泰则下不逊而国贫【前礼乐志互见奢侈】陶侃媵妾数千家僮数千珍竒宝玩富于天府【晋书本传】杨素贵宠家僮数千后庭妓妾曳绮罗者以千数第宅华侈制拟宫室【隋书本传】安禄山起第既成具幄帟器皿充牣其中有帖白檀牀二皆阔丈六尺银瓶脱屛风帐一方一丈八尺于厨廏之物皆饰以金银金饭甖二银淘盆二皆受五斗织银丝筐及笊篱各一他物称是虽禁中服御之物殆不如也上每为禄山赐物常戒之曰胡眼大勿令笑我禄山入新第置酒乞降墨勅请宰相至第是日上欲于楼下击毬遽为罢戯命宰相赴之【通鉴唐宗】王殷每出入侍者数百人殷请量给铠仗以备巡逻帝难之帝疾殷入起居遂执杀之【通鉴后周太祖】
　　传记唐王元宝以金银叠为屋以铜线穿钱甃花径中泥雨不滑时名为富窟【开元遗事】
　　正直
　　经栁下恵曰直道而事人焉往而不三黜【论语】
　　子黔娄先生死被短露足孔子及门人见之谓其妻曰斜而覆足之其妻曰宁使正之不足不可斜之有余【孔家语】孝子不谀其亲忠臣不谄其君【荘子】身之所长上虽不知不以悖君身之所短上虽不知不以取赏长短不饰以情自竭若是则可谓直士矣【荀子】
　　史孔父正色而立于朝则人莫敢过而致难于其君者孔父可谓义形于色矣【春秋公羊传】孔子曰叔向古之遗直也治国制刑不隠于亲【左昭十四】外举不隠仇内举不隠子【史晋世家】为人峭直【西汉晁错传】义形于色【班固叙传】鞠躬履方【冯奉世传师古曰践正直之道也】汲黯曰天子置公卿辅弼之臣宁令从谀承意陷主于不义乎　汲黯面折不能容人之过合己者善待之不合者弗能忍见【本传】龚遂为昌邑王郎中令面刺王过王至掩耳起走曰郎中令善愧人【本传】忠果正直志懐霜雪【东汉祢衡】邢峙以经入授太子峙方正有儒者风厨卒进太子食菜有邪蒿峙令去之曰此菜有不正之名非殿下宜食【北史】栁彧正直之士国之寳【隋书】唐令则为太子勇所昵狎每令以弦歌教内人右庶子刘行本责之曰庶子当辅太子以正道何有取媚于房帷之间哉令则甚慙而不能改【通鉴隋髙祖纪】武三思尝以事属宋璟璟正色拒之曰今太后既复子明辟王当以侯就第何得尚干朝政独不见产禄之事乎【唐中宗】正人一心事君无待于助【李徳裕传互见端介】张昌宗恐太后一日晏驾为魏元忠引张说赂以美官使证元忠说许之宋璟谓说曰名义至重鬼神难欺不可党邪害正以求茍免若获罪流窜其荣多矣若事有不测璟当叩阁力争与子同死努力为之万代瞻仰在此举也【通鉴武后纪】
　　集桂枝生自直　在公正色【选】直如朱丝绳【鲍明逺白头吟】嶷然如断山絶巘不可以斜迳造焉【穆员郑叔则志】以直道吹日月之翳以正道立天地之根【皮日休集】抗危言而无所避秉大节而不可夺【唐文粹】
　　本朝朝罢人人识郑崇直声犹在履声中【东坡诗】
　　奸邪
　　经反道败徳　鸱义奸宄夺攘矫防【书】
　　子大奸之人以泣自信【孔丛】反是独立此小人之桀雄也【荀子】
　　史掩义隠贼好行凶徳丑类恶物顽嚚不友是与比周谓之浑敦【注谓驩兜左文十八】包藏祸心【左昭元】左右卖国反覆之臣【苏秦传】秦太子之妃曰华阳夫人无子夏姬生子异人异人质于赵赵人不礼之异人以庶孽孙质于诸侯车乗进用不饶居处困不得志阳翟大贾吕不韦适邯郸见之曰此竒货可居乃往见异人说曰吾能大子之门异人笑曰且自大君之门不韦曰子不知也吾门待子门而大能立适嗣者独华阳夫人耳不韦虽贫请以千金为子西游立子为嗣乃西见华阳夫人之姊而以竒物献于夫人因誉子异人之贤以夫人为天夫人喜不韦因使其姊说夫人曰夫以色事人者色衰则爱弛今夫人爱而无子不以繁华时早自结于诸子中贤孝者举以为适即色衰爱弛虽欲开一言尚可得乎夫人以为然乗间问于太子曰愿得子异人立以为嗣以托妾身太子许之与夫人刻玉符约以为嗣【通鉴周纪】不仁而多材国之患也【西汉翟方进传】张禹奸人之雄【杜钦传】诸葛丰之于堪猛前誉而后毁其志非为朝廷进善而去奸也欲比周求进而已矣【通鉴汉元帝纪】孙宠息夫躬奸人之雄【汉成帝纪】饰伪以要誉钓竒以惊俗不食君禄而争屠沽之利不受小官而规卿相之位名与实反心与迹违【汉殇帝纪】觇视朝政鸟声兽心私共鸣呼【汉灵帝纪】曺操作铜爵台于邺操下令曰孤始于谯东筑精舍欲秋夏读书冬春射猎为二十年规待天下清乃出仕耳然不能得如意征为典军校尉意遂更欲为国家讨贼立功使题墓道言汉故征西将军曺侯之墓其志也而遭董卓之难兴举义兵复领兖州破降黄巾三十万众又讨击袁术使穷沮而死摧破袁绍枭其二子复定刘表遂平天下身为宰相人臣之贵已极意望已过矣设使国家无有孤不知当几人称帝几人称王或者人见孤强盛恐妄相忖度言不逊之志每用耿耿故为诸君陈道此言皆肝鬲之要也然欲孤便尔委捐所典兵要实不可也何者诚恐以离兵为人所祸已败则国家倾危是以不得慕虚名而处实祸也【汉献帝纪】李胜出为荆州刺史过辞太傅懿令两侍婢持衣衣落指口言渇婢进粥懿不持杯而饮粥皆流出霑胷胜曰众情谓明公旧风发动何意尊体乃尔懿使声气才属说年老枕疾死在旦夕君当屈并州近好为之备恐不复相见以子师昭兄弟为托胜曰忝荆州懿乃错乱曰君方到并州胜复曰当忝荆州懿曰年老意荒不解君言胜退告曺爽曰司马公尸居余气形神已离不足虑矣故爽等不复设备【魏邵陵厉公纪】王衍曰荆州有江汉之固青州有负海之险卿二人在外而吾居中足以为三窟矣【晋纪】安禄山倾巧善事人人多誉之　蠖屈防伏佞辞泉涌【通鉴宗】李训所奨防率皆狂险之士然亦取天下重望以顺人心如裴度令狐楚郑覃皆累朝俊彦为当路所轧置之散地训皆引居崇秩【唐文宗】邪人必更为党以相欺蔽【李徳裕传互见朋比】徳宗谓李勉曰众谓卢杞奸邪朕故不知勉曰天下皆知而陛下不知此所以为奸邪也【李勉传】黄门侍郎裴矩知必将有乱虽厮役皆厚遇之及乱作贼皆曰非裴黄门之罪故得免【通鉴唐纪】其奸足以亡隋其智足以佐唐奸人多才能与时而成败也【唐封伦裴矩赞】牛僧孺曰帝王立法束缚奸邪【唐书】
　　传记曺操习噉野葛多饮鸩酒【博物志】曺操尝云我眠中不可妄近近便斫人亦不自觉左右宜深慎此后阳眠所幸一人窃以被覆之因便斫杀自尔每眠左右莫敢近者【世説】
　　集大奸者材必有过于众而能自媚于上【王符论】大则有鲸有鲲小则为枭为獍非玉烛之能调岂璿玑之能正【庾信】蛛丝小人熊曲缀果中【杜甫】掩人以自售近名以冒进欺谩于言说沓合于求取狎比其琐细媒孽其僚友矫激以卖直诘讘以取容【刘宾客】以曲为形以邪为质以仁为凶以僭为吉以淫谀谄诬为族类以中正和平为罪疾以通行直遂为颠蹶以逆施反鬭为安佚谮下谩上恒其心术妬人之能幸人之失【栁文骂尸虫】包藏祸心素懐枭獍之性彰露凶徳思发豺狼之声【白乐天】善柔成性佞媚为心　包狼心发虿毒　舞智以固权张诈以聋上【文粹】
　　本朝曺操夜卧枕圆鼓噉野葛至尺许鸩酒至一盏操之负人多矣恐人报已故先此声以诳时人使之无害己意也【元城语録】
　　狡猾
　　经彼狡童兮【诗】析言破律乱名改作【礼记】
