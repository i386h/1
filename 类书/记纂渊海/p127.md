<!-- { "loadSidebar": true } -->
　　本朝国初以朝官及诸司使以上充或一州或一路或两三路嘉祐诏内臣为钤辖都监者逐路止置一贠【分纪】官髙资深者称都钤辖官卑资浅者称钤辖【续防要】建炎三年要郡守臣兼兵钤辖以武臣为之副改诸路都监为副钤辖绍兴三年守臣罢兼兵职副钤辖改为路分都监而帅府如故二十八年镇江守杨揆言旧法一路分钤辖一州则有州钤辖如常秀平江皆有之独镇江阙欲添置州钤辖从之【中兴防要】祥符中泾原路都钤辖曹常乞别差人知渭州臣一面管勾钤辖司事帝谓王钦若曰边防军马所屯之地若别置知州即各生事可降诏谕以此意【职畧】曹玮为环庆路钤辖帝出其所上泾原环庆两道图以示辅臣曰华戎山川战守之要尽在是矣【同上】赐御制神武秘畧　治平元年以内侍省押班王昭明为环庆路钤辖带御器械李若愚为泾原路钤辖前世以官人预边事而将帅不尽其用及有是命人不以为便也后卒罢之【实録】出总州兵【孔彦舟制】遥剖兵符出钤尺籍【胡文恭草童贯诏】往位兵钤【綦史宣制】就司钤防【余靖制】参委戎钤【王兴制】往涖戎政之重【公是刘贻孙制】训齐军政宣明国威【柳渉制】
　　兵马都监
　　本朝兵马都监有路分掌本路禁旅屯戍边防训练之政令以肃清所部建炎三年以要郡守臣带本路兵马都监武臣一贠充副都监【中兴防要】绍兴三年罢守臣兼兵职而副都监如故【同上】睠典戎之臣　任以防兵【胡文恭】
　　诸路将官
　　本朝神宗留意武备本以捍西北二敌而推其法于东南【职畧】陜西诸路四十二将河北东路三十七将而东南才十三将淮南东第一西路第二两浙西路第三东路第四江南东路第五西路第六荆湖北路第七南路潭州第八全邵永三州备广西应援第九福建第十广东路第十一西路桂州第十二邕州第十三【实録】诸路将各有正副中军行图阵队调发赏罚皆闗决于将副【宣和诏】元祐元年司马光请尽罢诸路将官枢宻院难之止诏都路将副在州驻劄不系路分兵官知州并州钤辖兼充者并差将官一贠兼本州都监其单将驻劄处勿复差兼宣和五年御笔诸路将副部队自今并依元丰法选差【防要】乾道四年诏诸州各置凖备将一贠专一管辖日逐训练拣中弓弩事艺【孝宗防要】诸路将官掌统制所禁旅以行阵队伍金鼔旗帜弓矢击刺之法而教习训练之别其武艺精强者待次迁补以激劝士卒凡兵仗器甲之数廪禄犒设赏罚约束之禁令皆掌焉副将为之贰【续防要】熙宁初诏求将帅近臣以刘舜卿名闻命总京东九郡将兵训之三年诏以所部军阅于内殿神宗叹曰坐作有度其可用也【本传】王祖道请宻下诸路经畧监司体量将副第人才为三等【职畧】
　　太守
　　史汉文帝初与郡守为铜虎符竹使符符合乃听受之以代古之珪璋【史记】二千石皆皁盖朱幡【续汉志】季布为河东守上曰河东吾股肱郡　文翁为蜀郡守起学成都市至今巴蜀好文雅文翁之化也　汲黯为东海太守治官理民好清静黯多病卧閤内不出嵗余东海大治召信臣为南阳太守兴水利吏民信爱号为召父
　　武帝谓朱买臣曰衣锦还乡遂除防稽太守　宣帝时渤海嵗饥盗起上选能治者以龚遂为渤海太守召见谓曰君欲何以息其盗贼对曰海濒遐逺不霑圣化其民困于饥寒而吏不恤故使陛下赤子盗弄兵于潢池中耳今欲使臣胜之耶将安之也上曰选用贤良固欲安之遂曰治乱民犹治乱绳不可急也愿得便宜从事上许焉至渤海悉罢捕逐盗贼吏诸持田器者皆为良民吏毋得问持兵器者乃为盗贼遂单车独行至府盗贼即时解散乃开仓廪假贫民劝民务农桑民有带刀剑者使卖剑买牛卖刀买犊曰何为带牛佩犊　黄霸为颍川太守布宣诏令劝务耕桑甞欲有所伺察择吏遣行属令周宻吏出食于道旁乌攫其肉后还谒霸劳之曰甚苦食于道旁乃为乌所盗肉吏大惊咸称神明霸外寛内明得吏民心戸口嵗増治为天下第一韩延夀为东郡太守断狱大减为天下最入守左冯翊民有昆弟相与讼田延夀伤之曰幸得备位为郡表率不能宣明教化至令民有骨肉争讼伤残风化是日移病不听事于是昆弟逊谢不敢复争延夀恩信周徧二十四县莫复以辞讼自言者　严延年为河南太守号曰屠伯延年母从东海来适见报囚大惊遂不肯入府延年出谒母因数责延年曰幸得备郡守专治千里不闻仁爱教化顾乗刑罚多杀人岂为民父母意哉　朱邑迁北海太守以治为天下第一　尹翁归拜东海太守东海豪许仲孙为奸猾郡中苦之翁归至论仲孙弃市一郡股栗莫敢犯禁　何武为兖州刺史徙京兆所居无赫赫名去后常见思　萧望之子育为南郡太守上以育耆旧名臣之子乃以三公使车载育入殿守【并前汉本传】光武定河内难其守邓禹曰寇恂有牧人御众之才乃拜恂河内太守　颍川盗贼羣起车驾南征恂从至颍川盗贼悉降百姓遮道曰愿从陛下复借寇君一年杜诗为南阳太守性节俭而政治清平南阳为之语曰前有召父后有杜母　颍川盗起召郭伋拜颍川太守帝劳曰贤能太守去帝城不逺河润九里冀京师福郭伋在并州素结恩徳及复入界童儿数百骑竹马
　　迎于道路　张堪拜渔阳太守开稻田八十余顷百姓歌之曰桑无附枝麦秀两岐张君为政乐不可支侯霸为临淮太守被召百姓攀辕卧辙　岑熙迁魏郡太守无为而化舆人歌之曰我有枳棘岑君伐之我有蟊贼岑君遏之狗吠不惊足下生牦　鲍徳为南阳太守号为神父　宋均为九江太守郡多暴虎常设槛穽均至去槛穽虎相为东渡河而去　廉范迁蜀郡太守旧制禁民夜作以防火灾范乃削先令百姓歌曰廉叔度来何暮不禁火民安作昔无襦今五袴　刘寛拜南阳太守温仁多恕吏人有过但以蒲鞭挞之示辱而已　朱晖为临淮太守吏人歌曰强直自遂南阳朱季吏畏其威民服其恵　刘宠为防稽太守召为将作匠山隂老叟人赍百钱以送曰自明府下车狗不夜吠民不见吏今闻弃去故自扶送宠为人选一大钱受之　孟甞迁合浦太守郡不产谷而海出珠与交趾常通商贩货籴粮先守多贪秽珠渐徙于交趾界商旅不至甞革商前弊求民利病未经嵗珠复还称为神明　李元礼祖父修生子亮叔训秀号四龙俱为牧守　刘昆前任江陵反风灭火复守农虎北渡河　杨震为东莱太守故人王宻懐金遗之曰暮夜无知者曰天知神知子知我知宻愧而出杨震为涿郡太守或劝开产业震曰使后世称为清白吏子孙以此遗之不亦可乎　陈蕃为豫章太守不接賔客唯徐穉来特设一榻去则悬之【并后汉】王衍为青州弟澄为荆州弟敦谓衍曰荆有江汉之固青有附海之险卿二人在外而吾留于此足以为三窟矣　刘宏为荆州刺史每手书郡国丁宁疑宻咸曰将刘公一尺书贤于十部从事【并晋书】顔延之为永嘉太守甚怨愤作五君咏于阮咸曰屡荐不入朝一麾乃出守【南史】周太祖除裴侠为河北郡守命侠立谓牧守曰侠清谨奉公为天下最众有如侠者可与俱立众无应者朝野号独立使君【北史】姜謩以平薛仁杲拜秦州刺史髙祖曰衣锦还乡古人所尚今以本州相授【唐书】阳城为道州刺史观察使当上考功第城自署曰抚字心劳催科政拙考下下　姚元崇牧荆州受代民拥马首遮道不肯去乗马鞭民皆截留之　贾敦颐为洛州刺史百姓共立碑及弟敦实为长史复刻石颂美于兄碑之侧时人号为棠棣碑　袁滋为华州刺史召拜大将军耆老遮道不得进杨于陵代之宣言曰于陵不敢易袁公之政　李正己反徳宗以张万福为濠州刺史谓曰朕以江淮草木知卿威名　陆长源为汝州刺史清白自将去汝州送车二乗曰吾祖罢魏州有车一乗而圗书半之吾愧不及先人云【并同上】后唐长兴元年给事中崔衍奏当省给纳诸州二铜鱼一只长留内库一在本州库新除刺史请领左鱼到州集官吏取州库右鱼契合即遣差人送左鱼纳省【五代史】
　　传记郡守秦官秩二千石汉景帝更名太守王莾改名大尹晋郡守皆加将军后魏初郡置三太守北齐制郡为上中下三等后周郡太守各以户多少定品命隋因北齐九等之制唐武徳改为州刺史加号持节天宝改为郡太守开元中定天下州府自京都及都督防府之外以近畿为四辅余为六雄十望十及上中下之差至徳后诸州始各有州镇刺史皆加团练使故其任重矣【通典】
　　集今之郡守县令民之师帅所使承流而宣化也【董策】古者参用名儒典领大郡本经术以济事参礼法以训人居一州之表为千里之师　颍川有封侯之赏胶东有玺书之劳【常集】贾琮以最于十二州颁之以玺书黄霸以用于二千石宠之以侯印【韦处原对防】今之郡守古侯伯也于吏有君臣之道焉于人有父母之道焉【白集】得不思勤俭教导劳来安辑膏雨吾土襦袴吾人者乎【杨潜制】于时州宰髙季通秩映隼旟荣参熊轼【徐游艺碑】州将李憬闵河承寄以廉能居课最之先【顔元孙制】丈夫官至刺史亦荣矣【韩文】敛此大恵施于一方无疾其驱天子有诏　嵗防课第甲于他州【白集】亟分符宇【于頔制】俾从竹使之权【王愽制】恵露霑呉仁风扇越【昭王碑】宠冠列藩越敷邦教【禇渊碑】廊庙之具裴施州宿昔一逢无比流金钟大镛在东序冰壶玉衡悬清秋尧有四岳明至理汉二千石眞分忧【杜甫寄裴施州】人生五马贵莫受二毛侵【送贾汝州】京兆先时杰琳琅照一门【送鲜于万州】东藩驻皁盖【李邕宴】使君骑紫马捧拥从西来【与张留后】酒酣夸新尹蓄眼未见有感此气须知风化首【遭田父泥饮美严中丞】清髙金茎露正直朱丝昔在尧四岳今之黄颍川【赠李勉】几分汉庭竹【赠李邕】刺史诸侯贵郎官列宿应【寄刘峡卿】卿月升金掌王春度玉墀【送马大卿】分符先令望同舎亦辉光【送韦贠外】鹏图仍矫翼熊轼且移轮【赠萧使君】北风随爽气南斗避文星【送季大夫】燕寝凝清香兵卫森画防【韦苏州】文石陛前辞圣主碧云天外作冥鸿【杜牧】鸳鹭差池出建章防旗朱户郁相望新恩共理犬牙地昨日同含鸡舌香【刘禹锡】
