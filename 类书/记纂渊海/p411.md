<!-- { "loadSidebar": true } -->
　　本朝河之鱼有豚其名者游于桥间而触其柱怒其柱之触已也则张颊植鬛怒腹而浮于水飞鸢过而攫之磔其腹而食之因逰而触物不知罪已妄肆其忿至于磔腹而死悲夫【东坡集】欧公谓河豚出于暮春食栁絮而肥殆不然今浙人食河豚于上元前江隂冣先得方出时一尾直千钱二月后一尾才百钱耳栁絮时人已不食谓之班子或言腹中生虫故恶之【石林诗话】东坡诗云竹外桃花三两枝春江水暖鸭先知蒌蒿满地芦芽短正是河豚欲上时此正是二月景致是时河豚已盛矣欲上之语似乎未穏【渔隠丛话】经筵官防资善堂东坡盛称河豚之美吕元明问其味曰直那一死【闻见録】河豚盛气善怒毎伏水底必设网于上故以物就而触之彼将奋怒而上遂为所获吴人目其腹腴为西施乳【艺苑雌黄】春洲生荻芽春岸飞杨花河豚当是时实不数鱼虾【东坡】忿腹若封豕怒目犹吴蛙庖煎茍失所入喉为镆鎁【梅圣俞】非鳞亦非介芒刺皮如猬观形固可憎况复论肠胃【曽南丰】
　　乌贼
　　传记世谓乌贼懐墨而知礼故俗云是海若用事小吏或曰性嗜乌常暴水上飞乌过谓其已死便往啄之乃卷取乌故谓乌贼【南越记】海人言昔秦王东游弃筭于海化为此鱼形如筭袋两带极长　乌贼旧名河伯度事一名从事小吏江东人取其墨书契以脱人财逾年字消惟空纸耳　旧说乌贼有矴遇风则虬前一须下矴一名缆鱼风波稍急即以其须粘石为缆【杂爼】
　　本朝海之鱼有乌贼其名者呴水而水乌惧物之窥已也则呴水以自蔽海乌知其鱼而攫之呜呼徒知自蔽以求全不知灭迹以杜疑哀哉【东坡集】腹膏为饭嚢鬲胃贮饮墨出没上下波厌饫吴越食【梅圣俞】
　　虾
　　史滕脩为广州刺史或语脩虾长一丈修不信其人至东海取虾须长四五尺封以示脩脩乃服【王隠晋书】
　　传记鰝大虾也【尔雅】虾种多最大中作脯【异物志】南海以虾头为杯须长数尺金银镂之【南越志】马棱为广陵太守蝗虫飞入海化为鱼虾【东观记】虞啸父为孝武侍中帝曰卿在阁下初不闻有献替对曰天时尚暖鱼鼈虾蚱未可致寻有所献帝大笑【世说】
　　水母
　　传记东海有物状如凝血名曰水母无头目所处则众虾附之【博物志】水母如羊胃可生切食【广志】广州谓之水母闽人谓之蛇其形乃浑然凝结一物有淡紫色者腹下有物如悬絮俗谓之足而无口眼常有数十虾寄腹下咂食其涎浮泛水上捕者或遇之即歘然而没盖虾有所见耳【岭表録异】
　　
　　经舍尔灵观我朶頥凶　或益之十朋之　天生神物圣人则之　离为龟【易】昆命于元　九江纳锡大　宁王遗我大寳【书】爰契我　我既厌【诗】鼈人秋献鱼　人掌六之属天曰灵属地曰绎属东曰果属西曰靁属南曰猎属北曰若属凡取用秋时攻用春时【周礼】季秋登　以为畜故人情不失　为前列先知也　青黒緑者天子之寳也【礼记】臧武仲自邾使告臧贾且致大蔡焉臧昭伯如晋臧防窃其寳偻句以卜为信与僣僣吉防曰偻句不余欺也【左传】青纯【公羊传】臧文仲居蔡山节藻棁【论语】
　　子仲尼曰神能见梦于元君而不能避余且之网知能七十二鑚而无遗防而不能免刳肠之患　曵尾涂中【荘子】三千岁蜉蝣不过三日以蜉蝣而为忧养生之具人必笑之【淮南子】千载灵人言浮于莲叶之上或在丛蓍之下　山中已日称时君者也　郄俭少时行猎堕空冢中见大张口吞气乃试随所为遂不复饥【抱朴子】
　　史禇先生曰能得名者财物归之家必大富至千万一曰北斗二曰南辰三曰五星四曰八风五曰二十八宿六曰日月七曰九州八曰玉龟凡八名龟各有文在腹下　有神龟在江南嘉林中常巢于芳莲之上南方老人用龟支牀足行二千岁老人死后移牀龟尚生能行气导引【史记】永嘉元年有玉龟出于灞水　苻坚末高陆人穿井得大三尺坚命太卜池养之及死藏其骨于太庙是夜庙丞高虏梦龟曰我本出将归江南遭时不遇殒命秦庭又有人梦于虏曰龟三千六百嵗终必妖兴亡国之象也【晋书】永明间唐潜献青毛神龟一头【南齐书】武帝章皇后母尝遇道士以小龟遗已光彩五色及朞后生紫光照室因失龟所在【陈书】开皇中掖廷毎夜有人来挑宫人宫人抽刀斫之其物落牀而走因入池而没明日涸池得一龟其上有刀迹杀之遂絶【隋书】先天二年江州献灵龟六眸腹下有文象卦文【唐书】
　　传记三足贲龟俯者灵仰者绎前弇诸果后弇诸猎左倪不靁右倪不若一曰神龟二曰灵龟三曰摄龟四曰寳龟五曰文龟六曰筮龟七曰山龟八曰泽九曰水龟十曰火龟【尔雅】甲虫三百六十而神龟为之长【大戴礼】龟一名衣督邮一名元绪【古今注】龟百嵗一尾千嵗则十尾【六韬】灵龟五色似玉背隂向阳上隆象天下平法地转运应四时蛇头龙脰左睛象日右睛象月知存亡吉凶之变【说苑】龟三百嵗大如钱游莲叶上三千岁则青边有距【论衡】灵蓍四十九茎下有千岁神龟守之【京房易传】龟厌江海陆行不止自令枯藁失其都市【焦贑易林】天子龟尺二寸诸侯八寸大夫六寸士民四寸龟者隂虫之老也【逸礼】神龟之象上圆法天下方法地背上有盘法丘山文交错以成列宿五光昭若锦文运转应四时【礼统】孙权时永康人入山遇一大龟即束之归龟便言曰游不良时为君所得人甚怪之载出欲上吴王夜泊越里防船于大桑树宵中树呼龟曰劳乎元绪奚事尔耶龟曰我被拘系方见烹臛虽尽南山之樵不能溃我对曰诸葛元逊博识必致相苦令求如我之徒计从安出龟曰子明无多辞祸将及尔树寂而止既至权命煮之焚柴万车语犹如故诸葛恪曰燃以老桑乃熟献人仍说龟树共言权登使伐取煮龟立烂【异苑】孔愉见人笼龟于路买而放诸溪中反顾视愉及封北亭而铸印龟左顾者三有似昔龟之顾【后贤传】毛寳戍邾城有一军人买得白长五寸寳便买取持归养之渐大放江中后邾城遭石勒败毛寳被铠投江中觉如堕一石上视之乃是先放白龟既抵岸回顾而去【续搜神记】
　　集有缁衣之大夫兮衣绣之衣裳乘辎车之岌岌兮驾云雾而翺翔风雨为之电奋五色赫以焜煌【孙惠赋】质应离象位定坎居贱彼朶頥贲我灵符浮洛川见纬书洞秘赜通虚【李颙赋】
　　本朝自从九江纳锡罢众渔贱弃秋不登卜人官废亦已乆果猎谁复知殊称　搘牀才堪比瓦砾当粟孰肯捐斗升糁头腥臊何足嗜曳尾秽汚适可憎盛溲除聋岂必騐蹈背出险安可凭刳肠以占幸无事卷殻而食病未能如闻翕息可视効往乃有坠岸千层仰窥朝阳俯引气亦得难老如冈陵谅能学此真寿类世论妄以类虫冰【王介甫】
　　鼇
　　子渤海之中有五山帝使巨鼇十五举首而戴之龙伯之人一钓而连六鼇【列子】东海鼇冠蓬莱防沧溟蛭蚁闻而悦之相邀海畔观鼇群蚁曰彼冠山何异我戴粒逍遥于封壌之巅伏乎窟穴也【管子】
　　传记有巨灵之鼇背负蓬莱之山而飞舞戯沧海之中【列仙传】巨鼇以背负山周廽千里【中记】
　　集鼇戴山抃何以安之【楚辞】巨鼇赑屭首冠灵山【吴都赋】积翠浮澹灔始疑负灵鼇【栁诗】突兀海底鼇首冠三神丘钩网不能制其来非一秋或者不量力谓兹鼇可求赑屭牵不动纶絶沈其钩一鼇既顿颔众鼇齐掉头喷风激蜚亷鼓浪怒阳侯鲸鲵得其便张口欲吞舟万里无活鳞百川多倒流【白居易】
　　本朝方壶蓬莱负巨鼇【山谷】
　　鼋
　　经季秋取鼋【礼】楚人献鼋于郑灵公公子宋与子家将见子公之食指动曰他日我如此必尝异味及入宰夫将解鼋相视而笑【左传】
　　子大鼋作魅行病道士戴炳以越章封沉遍掷潭中良乆有大鼋浮出乃格杀之而病者愈【抱朴子】
　　史灵帝时黄氏之母浴而化为鼋初浴时簮一银钗及见犹在其首【续汉书】韦丹少在东路尝至中桥见渔者网得大鼋系之桥柱引颈四顾有求救之意于是以所乘驴易之放鼋于水徒歩而归【唐史】
　　传记鼋似鼈而大【说文】鼋为河伯使者【古今注】齐景公渡河鼋衔左骖没之古冶子防剑从斜行五里逆三里至于砥柱之下左手持鼋头右手挟左骖鷰跃鹄踊而出【捜神记】范献子猎占之曰君子得鼋小人遗冠献子猎而不得遗其豹冠【璅语】
　　集乗白鼋兮逐文鱼【楚辞】
　　鼍
　　经鼍鼔逢逢【诗】季秋取鼍【礼】
　　史孙亮初公安有白鼍鸣谣曰鼍鸣背平南郡城中可求生守死不去来无成明年诸葛恪败弟融镇公安被收刮金印背一服而死【吴志】
　　传记鼍水虫从单声【说文】鼍鱼长三尺有四足髙尺余尾如蝘蜓而大方嫁娶必得食之【广志】张福行船夜有女子乘小舟就福中夜月照乃见一白鼍枕福臂福惊起而鼍去【搜神记】广陵王家女病邪召竺僧瑶治之瑶入门便大惊老魅敢干犯人女在内大唤云人杀我夫鬼在侧曰吾命尽于今可为痛心于是化为老鼍走出中庭瑶扑杀之【许氏志怪】
　　鼈
　　经离为鼈【易】炰鼈脍鲤【诗】鼈人秋献鼈蜃【周礼】
　　子东海之鼈【庄子】跬歩不休跛鼈千里【荀子】郑县人卜子毒妻之市买鼈以归颍水以为渴因纵而饮之遂失鼈【韩子】鼈无耳而目不可以瞥精于明也　援两鼈而失灵【淮南子】
　　史崔度每期戒僚吏曰无得欺诳后尝食鼈侍者八九人度一一问之曰鼈美乎皆云鼈羙度骂曰佣奴何敢诳我汝初未尝食鼈安知其美俱杖之【隋书】传记鼈三足能【尔雅】鼈目白腹下王字者不可食【杂爼】鼈一名河伯从事【古今注】公父文伯饮南宫敬叔酒露赌父为客羞鼈焉小赌父怒相延食鼈辞曰将使鼈长而后食之遂出【国语】汝南郡中常有鬼怪导从威仪如太守入府打鼓周行内外后费长房诣郡正值此鬼至府郡门而不敢前长房厉声呼便促前来鬼化作老翁叩头乞得自改长房曰复汝真形此鬼即成大鼈如车轮颈长一丈许长房复令还就人形以一札符付之令送与葛陂君鬼持符去至陂边以颈绕株而死【神仙传】昔有人与奴俱得心腹病奴死割腹视之得一白鼈以诸药内鼈口中终不死后有乘白马来者马溺溅鼈缩头藏脚乃试取马溺灌之豁然消成水主者顿饮一升遂愈【志怪】集方衔钩以振掉吁骇人而可恶既颠坠于岩岸乃蹒跚而跬歩或延首以鹤顾或顿足而鹰距或曳尾于泥中或缩头于殻里【潘尼赋】
　　螺
　　经离为蠃【易】鼈人祭祀供蠃蚳【周礼】
　　传记海文蠡数种其大者容一升南人以为酒杯【广志】马轲蠃大者围九寸长四寸细者围七寸长三寸【南方说】鹦螺状如覆杯头如鸟头向其腹视似鹦鹉故以名　咤螺着海边树上见人咤如人声可食苍螺江东人以为椀假猪螺日南有之靥为甲香【异物志】谢端少孤得一大螺置瓮中每早至野还见有饮饭汤火端从篱外窥之见一少女从瓮中出燃火便入问之女答曰我天汉中白水素女天帝使我为守舍炊煮今无故相伺不宜留此忽有风雨而去【搜神记】
　　蚌【蜃附】
　　经离为蚌【易】孟冬雉入大水化为蜃【礼】
