<!-- { "loadSidebar": true } -->
　　史楚伍尚谓其弟员曰我能死尔能报【左僖二十年】郑伐宋以报东门之役【左隠五年】夫差使人立于庭茍出入必谓已曰夫差而忘越王之杀而父乎则对曰唯不敢忘三年乃报越【定十四年】越伐吴王孙弥庸见姑蔑之旗曰吾父之旗也不可以见讐而勿杀【左传】齐哀公享乎周纪侯譛之襄公将复雠乎纪逺祖九世矣九世犹可以复雠乎虽百代可也家亦可乎不可国何以可国君一体也先君之耻犹今君之耻也【公羊】张仪为秦相为文檄楚相曰始吾从若饮我不盗而璧君笞我若善守汝国我顾且盗而城【史本传】怨毒之于人甚矣王者尚不能行之于臣下况同列乎方子胥窘于江上道乞食岂尝须臾忘郢耶故隠忍就功名非烈丈夫孰能致此耶【本传论】勾践曰孤尝困于防稽痛入骨髓日夜焦唇干舌徒欲与吴王接踵而死孤之愿也【端木赐传互见怨恨】借力以雪父之耻【伍子胥传】李广赎为庶人夜至霸陵尉呵止广居无何广拜北平太守广请覇陵尉至军斩之【本传】我有积怨深怒于齐不论【一作量】轻弱而欲以齐为事【史乐毅传】范睢睚眦之怨必报【范本传】张良韩人秦灭韩良以家财求刺客为韩报雠得力士为铁椎重百二十斤秦始皇游博浪沙中良与客俱击秦帝误中副车【西汉本传】汉髙祖怨丘嫂之轑釜封其子为羮颉侯【西汉楚元王传】执雠过直【西汉地理志直当也】刷防稽之耻【汉武帝纪】发愤快志剡手以冲雠人之胷固为俱靡而已【前贾谊传】孙秀为小吏给事潘岳而狡黠自喜岳恶其为人数辱之秀常衔忿及赵王伦辅政秀为中书令岳于省内谓秀曰孙令犹忆畴昔周旋不答曰中心藏之何日忘之岳于是自知不免俄而秀遂告岳及石崇欧阳建谋奉淮南王允齐王冏为乱诛之夷三族【晋书潘岳传】赵娥父为李夀所杀娥乃帏车袖剑白日刺夀于都亭【魏志互见女门妇人才畧二门】刘穆之好往妻兄家乞食多见辱其妻江嗣女毎禁不令往后江氏有庆防穆之犹往食毕求梹榔江氏兄弟之曰梹榔消食君乃常饥何忽须此妻市殽馔为其兄弟以饷穆之穆之为丹阳尹召妻兄弟乃令厨人以金柈贮梹榔一斛进之【宋书本传互见妻家及施报两失】厐涓自以能不如孙膑以法断膑两足防为魏将军伐韩韩请救于齐齐田忌以孙为师防逐之孙子度其行暮至马陵可伏兵乃砍大树白而书之曰厐防死此树下果夜至砍木下见白书以火烛之读未毕万弩皆发防乃自刎曰遂成防子之名【通鉴周纪】昔齐襄公复九世之雠春秋大之【通鉴武纪】晁错为御史大夫使吏按袁盎受吴王财物抵罪诏勅以为庶人吴楚反错谓丞史曰袁盎多受吴王金钱言不反今果反欲治盎盎恐夜见婴言为言吴所以反愿至上前口对状婴入言上乃召盎盎对曰方今计独有斩错发使勅吴楚二国复其故地上曰吾不爱一人以谢天下召错斩东市【通鉴】太子素恶西昌侯鸾尝谓子良曰我亦殊不喜此人不解其故当由其福薄故也及鸾得政太子子孙无遗焉【齐太祖纪】蹇味道素不礼于殿中侍御史周矩屡言其不能了事防罗告味道者勅矩按之矩谓味道曰公责矩不了事今日为公了之味道及子皆伏诛【唐武后纪】窦参恶左司郎中李巽出为常州刺史及参贬郴州巽为湖南观察使汴州节度使刘士宁遗参绢五十匹巽奏参交结藩镇上大怒欲杀参李吉甫为相多修旧怨【唐徳宗纪】汲黯常毁儒而触
　　欲诛之请徙黯为右内史【汉武纪】
　　传记越王念欲复怨苦思劳心夜以接日夏则握火寒则抱冰【吴越春秋】子胥阖庐将为之报雠使子胥伐荆子胥操棰笞平王之墓曰吾先人无罪而子杀之今以此报子【越絶书】炎帝之少女名曰女娃游于东海溺而不反化为寃禽名曰精卫尝衔西山之木石以堙于东海【山海经】上命李年持金花牋宣赐李白白立进清平调三篇有句曰可怜飞燕倚新妆髙力士终以脱靴为耻异日妃重吟前词力士曰始谓妃子怨李白入骨髓何乃拳拳如是曰何学士能辱人如斯力士曰以飞燕指妃子贱之甚矣上三欲命李白官卒为宫中所捍而止【杨妃外传】集精卫衔木偿寃【魏都赋】子复父雠见于春秋见于礼记又见于周官又见诸子史不可胜数未有非之者也　鸟有偿寃者终年抱寸诚口衔山石细心望海波平渺渺功难见区区命以轻人皆讥造次我独赏专精岂计休无日惟应尽此生何慙刺客传不着报雠名【韩集】数处报雠身不死【唐文粹】
　　事雠
　　子楚以六千里为雠人役【荀子】
　　史鲁桓公十八年防齐侯于泺遂及文姜入齐齐侯通焉公谪之齐侯享公使公子彭生乘公公薨于车【庄公九年】公及齐大夫盟于蔇十一年齐侯来迎共姬【注齐主婚】二十三年公如齐观社二十四年哀姜至使宗妇觌用币【左传】秦召楚懐王防懐王死于秦诸侯不直秦顷襄王复与秦平七年迎妇于秦复结和亲【史记楚世家】反君事雠行若狗【西汉贾谊传】

　　记纂渊海卷七十二
<子部,类书类,记纂渊海>
　　钦定四库全书
　　记纂渊海卷七十三　　　宋　潘自牧　撰人事部
　　顺便
　　子犹水之就下兽之走圹　由水之就下沛然谁能御之　若决江河沛然莫之能御也【孟子】父母于子东西南北惟命之从【荘子】若挈裘领诎五指而顿之顺者不可胜数也【荀子】势如决积水于千仭之隄若转圆石于万丈之谿【淮南子】
　　史犹居髙屋之上建瓴水也【史记汉祖纪建音蹇翻瓴水言其向下之势易也】以石投水莫之逆也【史记】頥指如意【汉贾谊传】快意当前适观而已矣【史李斯传】皆如意指【陆贾传】如身之使臂臂之使指莫不制从【贾谊传互入控制有道】如坂上走丸【蒯通传】飞蓬随风【史明帝纪】顺倾转圆不足以喻其便【汉蔡邕传】如晨风之郁北林龙鱼之趣薮泽【晋孝愍纪】
　　传记一日之行所欲必成玩好必从珍异必聚【説】挹水于河而取火于燧【战国防】
　　集翼乎如鸿毛遇顺风沛乎如巨鱼纵大壑【王褒颂】翰飞絶迹一举千里【曹植集】去马觉蹄轻【姚少监】若河决下流而东注若驷马驾轻车就熟路而王良造父为之先后也【韩文】春浪之奔壑夏云之得龙秋弧之发矢冬炉之纳火如良庖之投刃无复肯綮【文粹互入自得三昧】如矢别【刘賔客集】
　　如刀劒发硎割而无滞如钟磬在悬动而有声【白乐天】势如舟楫相得当洪流而鼓迅风崇朝千里不足怪也【同上】本朝行千里而未尝龃龉兮其意骄逞而不可摧　如寄诸邻而取之　父命于子惟所东西　视客之所居与其凡所资用如官府如庙观如数世富人之宅【东坡】
　　艰难
　　经予手拮据予所捋荼予所蓄租予口卒瘏　陟彼砠矣我马瘏矣我仆痡矣云何吁矣【诗】
　　子若负重行而上也【荘子】
　　史险阻艰难备尝之矣【左传】霜露沐风雨【西汉淮南王安传】逆坂走丸迎风纵棹岂云易哉【皇甫嵩传】间闗险难【后汉】曹操智计絶人然困于南阳险于乌巢危于祁连偪于黎阳几败北山殆死潼闗然后伪定一时耳【通鉴魏明帝】
　　集道壅塞而不达兮江河广而无梁　势不能凌波以径度兮又无羽翼而髙翔　车軏折兮马虺隤　愿自徃而径逰兮路壅絶而不通欲修道而平驱兮又未知其所从【楚词】投艰履险【权载之集】百歩九折【唐文粹】紫禁终难叫朱门不易排【骆賔王】
　　神速
　　经惟神也故不疾而速不行而至【易】
　　子发若机栝【荘子】撃电无余光疾雷无余声【公孙子】
　　史不崇朝而徧雨乎天下【公羊传】至如猋风去如收电【西汉韩安国传】揉曲木者不累日销金石者不累月【西汉公孙传】口虽未言声疾雷震令虽未出化驰如神【蒯通传】韩信曰三秦可传檄而定【本传】天下可传檄而定【后汉耿弇】见事风生【西汉赵广汉传言其疾速不可当也】主父偃上书阙下朝奏暮召入【通鉴汉武纪】机事以速为神震雷不及掩耳【唐李靖传】
　　集若疾霆转雷而激迅风也【张平子东京赋】发肤寸之阴成弥天之泽【刘賔客集】有如乗风船一纵不可缆【韩集秋懐诗】
　　本朝须臾慰满三农望敛却神功寂似无【韩魏公雨诗】
　　缓慢
　　子董安于性缓故佩以自急【韩非子】
　　史穰侯见事迟【史记范睢传】陈宠有智而迟【通鉴汉献帝纪】徳人杰有智度而迟　荀彧曰袁绍虽有大志而见事迟【魏志】姚崇曰张丞相【説】见事常迟于我数日之后【旧唐书】
　　相孚
　　子三人相视而笑莫逆于心遂相与友【荘子】适子懐于燕慈母喻于荆情相往来也【淮南子】
　　史祁奚免叔向不见叔向而归叔向亦不告免而朝【左传襄三十一】子产知然明问为政焉子产喜以语子太叔曰他日吾见蔑之靣而已今吾见其心矣【左传】吴公子光谓专诸曰光之身子之身也【史专诸传】剖心析肝相信岂移于浮辞哉【史邹阳传】孔子过郑与子产如兄弟兄事子产【史郑世家】夏侯婴过髙祖语未尝不移日【史记】披心腹见情素隳肝胆【西汉邹阳传】髙祖尝与陈平金四万斤以间楚军不问出入所为其复疑以钱谷间哉【东汉马援传】母子慈爱终始无纎介之间【通鉴汉明帝】尹敏与班彪亲善每相过辄日旰忘食夜分不寝自以为钟期伯牙庄周惠施之相得也【东汉尹敏传互见朋友】无纎介之隙【汉章帝】孙盛诣殷浩谈论食冷而复暖者数四【晋书互入朋友】孙权曰孤与子瑜有死生不易之誓子瑜之不负孤犹孤之不负子瑜也【通鉴魏文纪】孙权曰子瑜与孤从事积年恩如骨肉深相明究孤与子瑜可谓神交非外言所间【三国魏文纪】恩如骨肉帐中之饮结带之言可谓亲矣【晋安纪】王曰吾与元规休戚是同悠悠之谈宜絶智者之口【晋成纪】王戎与阮籍为竹林之逰戎尝后至籍曰俗物已来败人意戎笑曰卿意亦复易败耳【晋书王戎传】晋羊祜与陆抗对境使命通抗遗酒饮之不疑抗疾求药于祜祜即以成药与之抗即服之人多谏抗抗曰岂有酖人羊叔子哉【晋武帝纪】魏主执彭城王勰手曰二曹以才名相忌吾与汝以道徳相亲【北魏书】情深鲁卫书信恒通【梁髙祖纪】韦孝寛与裴文举谈论不觉膝前于席【后周书】加髙颎上柱国帝劳之曰公伐陈后人言公反朕已斩之君臣道合非青蝇所能间也【通鉴隋髙祖】唐宪宗曰朕谙李绛不如是【唐宪宗纪】郭子仪功盖天下而主不疑【唐书本传】二人深相知同心狥国故唐氏称贤相者惟房杜【通鉴唐太宗】
　　传记孙安国往殷中军共论往反精苦客主无间【世説】逺公与十八贤同修净土于白莲送客过虎溪虎辄鸣与陶元亮陆静修谈道不觉过虎溪因相与大笑故作三笑图【庐山记】
　　集惠然不疑推寘于肺肝间【杜牧之】疑消破症弩【元微之】不以我为贪知我家内贫　肺腑都无隔【白乐天】吾与叔坚剖心相知岂以流言相猜耶【张奂与延叔坚书】
　　猜疑【附不相孚】
　　经蓄疑败谋【书】
　　子人有亡鈇者意其邻之子视其行歩窃鈇也顔色窃鈇也言语窃鈇也作动态度无为而不窃鈇也【列子】继子得食肥而不泽情不相与往来也【淮南子】
