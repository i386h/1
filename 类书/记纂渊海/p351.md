<!-- { "loadSidebar": true } -->
　　史聂政姊荣曰妾奈何畏殁身之诛终灭贤弟之名乃大惊韩市人大呼天者三而死政之旁晋楚齐卫闻之皆曰其姊烈女也【史聂政传荣一作嫈】伍子胥奔呉至溧阳女子击漂水上子胥过而乞餐女子饭壶浆而食之子胥去女子自投瀬水【呉越春秋】元帝幸虎圏后宫皆坐熊佚岀圏扳槛左右皆惊走冯媫妤直前当熊而立上问何故前对曰妾闻猛兽得人而止妾恐熊至御前故以身当之【汉书】丹阳大都督妫览杀太守孙翊欲逼取翊妻徐氏绐曰乞须晦日设祭除服然后聼命览许之徐氏潜使所亲语翊亲近旧将孙髙傅婴等与共图览到晦日设祭徐氏哭泣尽哀毕乃除服薫香沐浴言笑懽悦大小凄怆怪其如此览宻觇无复疑意徐氏呼髙婴置戸内使人召览入徐氏岀戸拜览适得一拜徐大呼二君可起髙婴俱岀共杀览【通鉴汉献纪】孙权以妹妻先主妹才防刚猛有诸兄之风侍婢百余人皆亲执刀侍立先主每入中心常凛凛【蜀志】赵娥父为李夀所杀娥乃帷车袖剑白日刺夀于都亭圮诣县顔色不变曰父讐已杀请受戮县尹纵之娥不肯遂强载还家防赦得免【魏志】刘氏有胆畧石勒与之参决军事佐勒建功业有吕后之风而不妬忌更过之　孙恩陷防稽王凝之岀走恩执而杀之并其诸子凝之妻谢道韫奕之女也闻寇至举措自若命婢肩舆抽刀立门手杀数人乃被执【通鉴晋武纪】朱序镇襄阳苻坚遣将围序母韩氏自登城行谓西北角当先受遂领百余婢并城中女子于其角斜筑城二十余丈贼攻西北角果溃众便守新筑城贼遂引退人谓此城为夫人城【晋成纪】周浚尝岀猎遇雨止李氏家防其兄弟不在李氏闻浚至与一婢于内宰猪羊具数十人之馔甚精办而不闻人声浚因求为妾生子顗【晋书列女传】前凉张天锡疾羙人阎姫薛姫皆自杀天锡诲之曰我死之后更为人妻皆曰尊若不讳请效死于前洒扫于地下无它志【十六国春秋】陈髙凉太守冯寳妻洗氏懐集部落数州晏然至隋王仲宣反岭南髙梁洗夫人救广州获全册洗氏为谯国夫人开幕府于岭南置官属便宜行事【通鉴梁纪互入封爵】崔寜与杨子琳战数不利崔寜妾任氏岀家财数十万募兵得数千人帅以击子琳破之子琳走【通鉴唐代宗】嘿啜攻飞县古元应妻能固守诏封循忠县君　史思明之叛卫州女子侯滑州女子唐青州女子王相与防血赴行营讨贼皆补果毅【并出新唐书】平阳公主嫁柴绍初髙祖兵兴主与绍发家赀招亡命渡河主引精兵万人与秦王防渭北绍及主对置幕府分定京师号娘子军【唐书】魏衡妻王氏武徳初为薛仁杲旧将房企地所逼而妻之企地侵梁郡饮酒醉王氏取其佩刀斩之擕其首入城贼散髙祖封为崇义夫人　邹保英妻奚氏万嵗年契丹贼李尽防来寇平县保英时任刺史领兵讨击既而城援寡将陷奚氏乃率家僮及城内女丁相助固守贼退封为诚节夫人【旧唐书并列女传互见封爵】建中末李希烈谋袭陈州李侃为项城令以城小欲逃归杨氏曰县不守则地贼地也仓廪府库皆其积也百姓皆其战士也请募死士贼遂去县卒完诏迁侃太平令【唐书互见助夫】窦毅女闻隋髙祖受禅自投牀下曰恨我非男子不能救舅家祸【唐书窦后传】朱全忠夫人张氏砀山人多智略全忠敬惮之虽军府事时与之谋议或将兵到中途夫人以为不可遣一介召之全忠立为之返【通鉴唐昭宗】传记元载败妻王氏曰某道节度使女十八年宰相妻今日相公犯罪死即甘心使妾为舂婢不如死也主司上闻俄亦赐死【刘禹锡嘉话】
　　文学
　　史班彪女名昭一名姬博学髙才兄固着汉书其八表及天文志未及竟而卒和帝诏就东观蔵书阁踵而成之又作女诫七篇有助女训所着赋颂铭诔问注哀辞书论上防遗令凡十六篇又作大家讃　蔡邕女名琰字文姬博学有才辩又妙于音律曹操问曰闻夫人家多文籍犹能忆识之否姬曰昔亡父赐书四千余卷流离涂炭罔有存者今所诵忆才四百余篇耳乞给纸笔真草惟命于是缮书送之文无遗悮后感伤乱离追懐悲愤作诗一章【并岀东汉列女传】秦州刺史窦滔妻彭城令苏道女有才学织锦制回文诗以赎夫罪循环读之词甚清婉　太常韦逞母宋氏传其父业得周官音义苻坚乃就宋氏家立讲堂生员百二十人隔绛纱幔而受业号宋氏为宣文君　谢道韫聪识有才辩叔父安尝内集俄而雪下安曰何所似也安兄子朗曰散盐空中差可拟道韫曰未若桞絮因风起【并出晋书列女传】甄后年九嵗喜书用诸兄笔砚兄谓后曰汝当作女博士耶荅曰古者贤女未有不览前世成败以为已戒不知书何由见之【魏书】徐悱妻文尤清防所谓刘三娘也【刘孝绰妹南史孝绰传】传记蔡琰夫亡无子归寜汉末为骑兵所获在左贤部中春月登台殿感笳音作诗曰胡笳动兮邉马鸣【蔡琰别传】桞下恵妻诔其夫门人不能窜一字【列女传】相如将聘茂陵女为妾文君作白头吟以自绝相如乃止长卿消渇卒文君诔传世【西京杂记】班媫妤能文汉成帝所宠帝后幸赵飞燕媫妤自知见弃求供养王太后于长信宫因为赋及纨扇诗【乐府】杨盈川侄女曰容华为新妆诗曰宿鸟惊眠罢房栊乗晓开鳯钗金作缕鸾镜玉为防妆似临川出人疑月下来自怜终不见欲去复徘徊【朝野佥载】杜羔妻刘氏善为诗羔累举不第将至家妻先寄诗曰良人的的有奇才何事年年被放回如今妾面羞君面君若来时傍夜来羔见诗即回去寻登第妻又寄诗云长安此去无多地欝欝葱葱佳气浮良人得意正年少今夜醉眠何处楼【南部新书】汉王昭君嫁单于心思不乐乃作怨旷思歌曰我独伊何改徃变常髙山峩峩河水泱泱父母妻子道路悠长【琴操】
　　集善笔札读书通古今【桞文崔氏铭】
　　本朝汉崔篆母师氏通六经百家之言【事物纪原】
　　标致
　　史谢道韫风韵髙迈叙致清雅【晋书】王夫人神清散朗故有林下风气顾家妇清心玉映自是闺房之秀【晋书列女传】集东家之子増一分则太长减一分则太短【选宋玉好色赋】骨象应图【选洛神赋】暇则鸣弦桐讽诗骚以为娯以文雅清秀重于当世【桞崔简女铭】
　　本朝谢家夫人澹丰容萧然自有林下风【坡诗】
　　褥卧
　　经诞弥厥月不坼不副无菑无害【诗生民】载生载育　居然生子【同上】妻将生子及月辰居侧室【记内则】
　　史庄公寤生惊姜氏【左传】梁嬴孕过期卜之曰将生一男一女【左僖十七】就馆【西汉班媫妤传苏林曰外舍产子也】妇人免乳大故十死一生【西汉宣后传】免身【同上】
　　薄命
　　史奈何妾薄命端遇竟寜前【汉书外戚传】
　　集贫女临水妆徘徊波不定岂敢怨东风自恨防无镜【古诗】巧妇多薄命【白乐天】丝萝无托谁知薄命之由天【唐呉融潇湘逄故人赋】
　　【本朝】芳菲羙艳不禁风未到春残已坠红【诗话总互入悼亡】顔色如花命如叶【临川】红顔胜人多薄命【后山】夫妇之好义同賔友勤瘁相成于艰难之中而死生契濶于安乐之后【东坡作司马光妻赠夫人制互见悼亡】
　　家世
　　经齐侯之子卫侯之妻东宫之妹邢侯之姨谭公惟私注云姊妹之夫曰私【诗硕人】汾王之甥蹶父之子【诗韩奕】平王之孙齐侯之子注平正也武王女文王孙适齐侯之子【诗何彼秾矣】
　　史苖夫人其父太师【晋卿】其舅张河东【嘉贞】其夫延赏其子靖其壻韦臯近代妇人之贵无如此【李肇国史补】
　　集长信宫受册命之嵗与母于内朝序位环佩之声相闻【权载之集】夫尊于朝妇贵于室【元稹集】
　　封爵
　　经妇人无爵从夫之爵【记郊特牲】
　　史齐侯战败还女子曰君免乎曰免矣鋭司徒免乎曰免矣齐侯以为有礼问之辟司徒之妻也与之石窌【左传】汉封萧何妻为鄼国夫人【西汉】魏衡妻王氏武徳初为薛仁杲旧将房企地所逼而妻之企地侵梁郡饮酒醉王氏取其佩刀斩之擕其首入城贼散髙祖封为崇义夫人【唐书】邹保英妻奚氏万嵗年契丹贼李尽灭来寇平县保英时任刺史领兵讨击既而城援寡将陷奚氏乃率家僮及城内女丁相助固守贼徒退封为诚节夫人【旧唐书列女传互入才畧】史思明之叛卫州女子侯滑州女子唐青州女子王相与防血赴行营讨贼皆补果毅【新唐书互入才畧】嘿啜攻飞县古元应妻能固守诏封循忠县君【同上】
　　本朝汉崔篆母师氏通经学百家之言王莽宠以殊礼赐号义成夫人【事物纪原】晋虞昌母拜武昌侯太夫人【同上】宜防汤沐之封以称山河之象【东坡集】改赐汤沐宠以训词庶几采蘩之遗芳不与宿草而共尽改封大国正位小君【同上】汤沐从夫宠【乐城集】
　　父母家
　　经归寜父母【诗葛覃】后妃在父母家则志在于女功之事【诗序】
　　史妇人内夫家而外父母家【西汉刘向论王氏防】
　　择夫
　　子妇人莫不愿得以为夫处女莫不愿得以为士【士未取妻之称荀子非相】
　　史郑徐吾犯之妹羙公孙楚聘之矣公孙黒又使强委禽焉子产请使女择焉子晳盛餙入布币而出子南戎服入左右射超乗而出女自房观之曰子晳信羙矣抑子南夫也适子南氏【左传】昔贾大夫恶娶妻羙三年不言不笑御以如臯射雉获之其妻始笑而言【左昭二十八互见心随事移】孟氏有女状肥丑择对不嫁至年三十父母问其故女曰欲得贤如梁伯鸾者鸿闻而聘之女曰窃闻夫子髙义简斥数妇妾亦偃蹇数夫矣【东汉梁鸿传】河东刺史徐邈有女才淑择夫未嫁邈乃大防佐吏令女于内观之女指濬告母邈妻之【晋书王濬传】
　　集佳人慕髙义得贤良独难【选美女篇】
　　敬夫
　　经不敢悬于夫之楎椸不敢蔵于夫之箧笥【记内则】子必敬必戒无违夫子【孟子】请问为人妻曰夫有礼则柔从聴侍夫无礼则恐惧而自悚也【荀君道】
　　史冀缺耨其妻馌之敬相待如賔【左传】梁鸿毎归妻为具食不敢于鸿前仰视举案齐眉【本传】
　　集承庆云之光覆兮荷君子之恵渥顾葛藟之蔓延兮托防茎之樛木惧身轻而施重兮若履氷而临谷【潘安仁寡妇赋】
　　助夫
　　史呉许升妻者吕氏之女升少为博徒不理操行妻尝数劝升修学毎有不善輙流涕进规升感激自厉乃寻师逺学遂以成名【东汉列女传】建中末李希烈谋袭陈州李侃为项城令以城小欲逃归杨氏曰县不守则地贼地也仓廪府库皆其积也百姓皆其战士也请募死士贼遂去县卒完诏迁侃太平令【唐书互见才畧】
　　【传记】晋平公使工为弓三年乃成射不穿一札公怒将杀此工其妻见公曰妾之夫造此弓亦已劳矣而不穿一札是君不能射也妾闻射之道左手如矩右手如附枝右手放发左手不知公以言为仪而穿十札工得赐金三镒【列女传】
　　本朝使吾不以贫贱富贵累其心者吾妻之助也吾尝与士大夫语谢氏多从戸屏窃聴之闻则能尽商其人才能贤否及时事之得失皆有条理吾在呉兴自外归必问曰今日孰与饮而乐乎闻其贤者也则悦否则叹曰君所交皆一时贤俊今与是人饮而欢耶【欧公为梅圣俞谢氏撰墓铭】
　　慢夫
