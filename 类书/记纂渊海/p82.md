<!-- { "loadSidebar": true } -->
　　筠溪轩俱在共城县内　太公台武王筑此拜太公望为尚父故名　共台在共城治内台髙一丈五尺上有亭共姜守节之所　君子村在郡西蘧伯玉居于此安乐窝在共城县西北邵康节所寓处【舆地纪胜】
　　人物汉向栩朝歌人少卓越举孝亷贤良有道皆不就后特徴拜赵相又拜侍中立朝正色百官惮之　三国杨俊获嘉人举茂材为安陵令迁南阳太守宣徳教吏民称之　南北朝李彪卫国人少孤贫有大志仕魏官至御史不避权幸文帝呼为李生而不名　李昶彪之孙年十嵗作明堂赋当时竒之后官至临黄县公　唐谢偃卫人贞观初对策高第歴高陵主簿后屡上赋称防时人称为谢赋　甄济卫州人少孤好学天寳中为安禄山掌书记察禄山有异志托疾求归后禄山刼之起济不从贼平迁著作郎兼侍御史　甄逢济之子幼孤贫躬耕读书因父名不得在国史诣京自言由是父子俱显名于世　高郢卫州人九嵗能文其父伯祥为好畤尉安禄山反将杀之郢尚幼解衣请代贼义并释之后举进士官至同平章事掌制诰家无留稿人问之曰王言不可藏于私家卒赠太子太保　髙定郢之子七嵗读汤跪问父曰柰何以臣伐君郢曰应天顺人何云伐耶对曰用命赏于祖不用命戮于社是顺人乎郢异之仕至京兆府参军　皇朝魏仁汲人幼孤贫周世宗时官至集贤殿学士太宗初进为右仆射为人谨厚时称长者　魏咸熈仁漙之子性仁孝仕为屯田郎中常防宾客家僮覆案碎器客皆惊谔咸熙色不变其寛厚若此　魏咸信熙之弟初授春坊舎人尚公主后以御契丹有功拜彰徳军节度使【同上】
　　集芬紫烟上垂防緑云中春吹回白日霜歌落塞鸿【鲍照】忆昔征南府内游君家东阁最淹留共相聮句尝侵夜次第看花直到秋想思前路防回首满眼青山过卫州【杨累山】自爱新梅好行寻一径斜不教人扫石恐损落来花【张籍题梅溪】周王甲子旦汉后徳阳宫洒瑞天庭里惊秋御苑中【沈佺期】氛氲生浩气防杳舞回风宸藻光盈尺歌乐嵗丰【同上】洛北风花树江南彩鹢舟芳生蕙兰草春入凤凰楼【孙逖】春风野岸名花发一道帆樯尽御烟【杜甫】日临秋草广山接逺天防岸叶随波尽沙云与鸟飞【许棠】本朝熈寜六年废新乡为镇入汲县元祐二年复天圣四年自怀州来获嘉【沿革表】先生自卫客西畿乐道安闲絶世机贯穿百代尝探古吟咏千篇亦造防【富弼题安乐】客求墨妙多擕卷天为诗豪剰借春　千章古木隈崖寺一防清光守障灯【并程明道】君王不恃金汤险自有仁恩结万方【李廸】
　　洺州【倚郭一　永年外县四　肥乡　平恩　鸡泽　曲周】
　　郡号广平　武安
　　州沿革天文昴分野禹贡冀州之域春秋属晋战国属赵秦为邯郸郡地汉初置广平国后周改置洺州隋改为武安郡唐初改为洺州天寳初改广平郡乾元初复为洺州本朝属河北道【沿革表】
　　县沿革永年本春秋曲梁地汉为曲梁县属广平国东汉属钜鹿郡晋属广平郡隋改广平为永年县属武安郡唐属洺州本朝以临洺县省入　肥乡本汉邯郸蒲县地曹魏置肥乡县属广平郡晋因之隋属洺州本朝仍旧　平恩本周之甘泉市秦为晋县汉为信城县属清河郡晋改清河县唐复为贝州五代时晋置永清军节度本朝改为平恩　鸡泽春秋盟于鸡泽即此汉为广平县地隋于广平城置鸡泽县大业初省唐复置自后县治累迁而名不改　曲周本汉旧县属广平国后魏改曲安县属广平郡隋属洺州本朝因之【同上】
　　形胜聪明山在州西六十里上有神庙　狗山在州西七十里山顶有狗迹因名唐太宗讨刘黒闼建垒于此天台山在肥乡西南上有夀亭侯庙　浮丘山在肥
　　乡南四里　鸡泽在县境　石家河在肥乡东南五里滏水在州南五里　永济渠在平恩西北十里隋炀
　　帝征辽时命名　董塘坡在曲周西北晋刘牢之北救符丕追慕容垂于董塘泉即此【舆地纪胜】
　　人物三国朱灵平恩人从曹操征伐有功文帝禅位封俞侯　晋程卫曲周人刘毅闻其名辟为都官从事在朝正色难犯名振逺迩　南北朝冯道振洺州人事母以孝闻郡召为主簿不就闻梁文帝起兵率乡人从之为骁骑将军攻战有功进爵为伯　唐程名振平恩人仕为永寜令太宗征辽尝召问方畧名振辨对甚详太宗称为竒士军中号为名将　冯仁海鸡泽人事亲居丧有志行为乡人所称　郭守素鸡泽人与冯仁海齐名同载唐书孝友　五代霍存曲周人善骑射仕梁累官曹州刺史兼诸军都指挥使　皇朝解晖洺州人屡从征伐身先士卒金创徧体时称骁将以功迁马步军副都头　元逹鸡泽人善射太宗帐下累迁北面行营都部署交士大夫能折节尽礼人以是称之　孟元洺州人性谨愿善读书仕为真定路钤辖讨贼有功累官閤门祗侯荣州刺史　李若水曲周人以十舎登第为太学士金人侵边若水大骂不屈遂遇害諡忠愍【同上】
　　集畛封连故赵庐井清漳【储光羲】蔓草縁闗隅修杨夹广津【鲍明逺】万山盘礴全流环汇【全书】
　　本朝建隆元年陞广平郡为防御熙寜三年省曲周为镇入鸡泽六年省临洺县为镇入永年元祐二年曲周临洺复为县寻复为镇四年曲周鸡泽依旧别为两县【沿革表】漠漠春风里茸茸緑未齐平田鸦散啄深树马迎嘶　千年防度河山改空指遗台是赵家　地入河流曲天随日去低髙城已在眼聊复解轻赍【并王介甫】洺州秋雨后幽胜可供闲【王逸賔】野泉来竹底危磴入云间尚记登高防重嵓细车班【同上】
　　深州【倚郭一　静安外县四　束鹿　安平　饶阳　武强】
　　郡号饶阳
　　州沿革天文昴毕分野禹贡冀州之域本汉下县地属信都国晋属安平国隋属信都郡开皇中始置深州治安平县后废唐复置深州于饶阳后移治陆泽五代周始徙治下本朝改下曰静安【沿革表】
　　县沿革束鹿本汉郳县地属钜鹿郡北齐改曰安国县隋于此置安定县属定州开皇中改为鹿城县唐初属深州天厯中改为束鹿县本朝仍旧　安平本汉旧县属涿郡晋置陵国北齐为陵郡治隋置深州后省州以县属陵郡唐又置深州本朝因之　饶阳本汉旧县属涿郡隋属瀛川唐为深州治所本朝仍属深州武强汉为武隧县地属河间国晋析置武强县属长
　　乐国唐属深州后属冀州本朝属深州【同上】
　　形胜武强山在武强县境内汉置县取此　紫金山在深州北五十里即旧捍水隄嵗乆頽败惟存二阜巉然屹立　束鹿岩在束鹿县北外隘内广可容千余人滹沱河在束鹿南三十里　饶河在饶阳县西南汉置县取此　鸦儿河在束鹿南十里【舆地纪胜】
　　人物汉崔骃安平人愽学有才时荐其宿徳大儒迁济北相官至尚书　崔琦安平人文章通梁冀行多不轨琦作外戚箴以讽冀隂使人害之　晋冯沈安平人涉经史仕魏为魏郡太守入晋累迁御史中丞　隋孙万夀武强人渉子史善属文隋初徴拜豫章王长史有文集十三卷　崔頥安平人七嵗能属文开皇初射防髙第居母忧水浆不入口五日后奉诏与诸儒撰区宇图志　唐张进饶阳人少负竒质有胆气唐初谋擒刘黒闼以功授开府仪同三司　张鷟深州人少聪慧絶伦为文下笔辄成举进士累官学士时称其文犹青铜钱万选万中人号为青钱学士　魏知古深州人幼有才雅擢进士第后拜黄门侍郎　皇朝周仁美深州人开寳中征契丹有功累官右班都知戍环州　李昉饶阳人和厚多恕不念旧恶太宗尝称为善人君子李宗谔昉第三子七嵗能文举进士累官翰林院学
　　士事继母以孝闻与弟宗谅友爱所着有文集次子昭述赐进士官至尚书从子昭遘能文授舘阁校理累官工部郎中【同上】
　　集村落人家起曙烟凌霄危度至今【石宇】
　　本朝太平兴国七年以深州静安郡雍熙二年废三年又废四年复置改今治【沿革表】芜蒌问古亭春入饶阳城豆粥君王逺壶浆刺史迎【梅圣俞】
　　磁州【倚郭一　滏阳外县二　邯郸　武安】
　　郡号滏阳
　　州沿革天文室壁分野禹贡冀州之域本秦邯郸郡地汉为魏郡武安县地后魏析置临水县后周割临水置滏阳县及成安郡隋罢郡于滏阳置磁州后罢唐改为惠州后复为磁州【沿革表】
　　县沿革滏阳本汉邯郸郡地后周置以其在滏水之南故名　邯郸本战国时赵都秦为邯郸郡汉废郡为县武安汉置属魏郡曹魏属广平郡隋属武安郡唐初属洺州后属磁州本朝因之【同上】
　　形胜贺兰山在州西北四十里　紫山在邯郸县西北三十里尝有紫气赵奢封于此　粟山在武安东十二里相传白起拒赵亷颇于此积粟山上　玉峯山在武安西南二十里有白石如玉　鼔山在武安南二十里亦名滏山上有二石如鼔鸣则兵起声闻数百里　磁山在武安西南三十里土产磁石州名取此　滏水源出磁州涌沸如汤　白龟泉在武安东北上有庙龟见即雨　吕仙祠在邯郸东二十里即卢生遇吕仙处王郎城在邯郸西三里光武时诈称成帝子卜者王郎所筑　周昌墓在滏阳县境内即汉御史大夫前有祠蔺相如墓在邯郸县境内【舆地纪胜】
　　人物列国李同邯郸人同赵平原君与秦战却秦兵同战死封其父为侯　刘劭邯郸人魏文帝时为尚书郎授诏集五经羣书凡所著作皆寓讽諌又有人物志行于世赐爵闗内侯　唐王及善邯郸人以父爵锡邢国公为人清正有大臣节　崔亮磁州人举进士为监察御史清介自持朝廷推为宿望　皇朝韩令坤武安人有才畧为天平军节度加侍卫同平章事屡立竒功韩令赟武安人少有勇力仕为都校防御使屡立战
　　功赠侍中子崇训官至太傅崇业官至大将军　蔡审廷武安人善骑射初授冀州刺史从征太原训练士卒甚整后为镇州兵马都钤辖　苏寀滏阳人擢进士第尝使契丹闻英宗晏驾遂彻乐不饮燕累官给事中知审刑院长于刑名受诏奬　张君平滏阳人以父承训与契丹战没平屡战功迁右班殿直后治河迁钤辖子拱为河隂判嗣其父秩【同上】
　　集客从长安来驱马邯郸道　秦兵益围邯郸急魏王不救平原君【并王维】子真河朔尉邑里清漳春草迎袍色晴花拂绶香【岑参送郑少府】兵符刼晋鄙匕首刺秦人报士非无胆高堂念有亲【郑从】邯郸城南游侠子自矜生长邯郸里千塲纵家仍富几处酬恩身不死【髙逹夫】云起龙沙暗木落雁行秋轻生狥知己非是为身谋【虞世南】五陵豪俊多买酒黄金贱挥剑邯郸市走马梁王苑【韦端已】家住丛台下门前漳水流唤人呈楚舞借客试吴钩【郑锡】本朝武和三年改作磁州熈寜六年省昭徳县为镇入滏阳【沿革表】数防寒峯拥翠岚丛台日落见漳南回仙逆旅今存否世上黄梁梦正酣【陈刚中邯郸怀古】邯郸居民苦坐甑大梁公子思要君【张楷】朝别邺中人暮走邯郸道【同上】邯郸今日题诗客犹是黄梁梦里人【遗山】
　　祁州【倚郭一　蒲隂外县二　鼓城　深泽】
　　郡号蒲隂
　　州沿革天文尾箕兼昴毕分野禹贡冀州之域本汉中山国安国县地晋属陵郡北齐省隋置义丰县属陵郡唐改为立节县神龙初复曰义丰属定州景福初于此置祁州本朝改蒲隂县【沿革表】
