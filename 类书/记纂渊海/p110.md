<!-- { "loadSidebar": true } -->
　　迁固始记繁而志寡　子谓荀悦史乎失矣【文中子】史太史公谓子迁曰予先周室之太史也自上世尝显功名于虞夏汝复为太史则续吾祖矣迁悉论先人所以旧闻不敢阙卒三嵗而迁为太史防史记石室金匮之书述陶唐以来至于麟止【史自序】封迁后为史通子注云以迁世无史官通于古今【前司马迁传】自刘向扬雄博极羣书皆称迁有良史之才服其善叙事理辩而不华质而不俚其文直其事核不虚美不隠恶故谓实录【迁传賛】迁文直而事覈固文赡而事详【后二班传论】二班懐文裁成帝坟比良迁董兼丽卿云【二班传賛】荀悦依左氏传体为汉纪三十篇辞约事详论辩多美【本传】陈夀撰三国志叙事有良史才　丁仪丁廙有盛名于魏夀谓其子曰可覔千斛米见与当为尊公作佳传子不与之竟不为立传【晋本传】魏收曰愿得直笔东观早出魏书　魏收修国史得杨休之助因曰无以谢徳当为卿作佳传　尔朱荣于魏为贼魏收以髙氏出自尔朱且纳荣子金故减其恶而増其善于是众口喧然号为秽史【北齐本传】朱敬则兼修国史乃请髙史官选以求名才韦安石阅其藁叹曰董狐何以加世人不知史官权重宰相但能制生人史官兼制生死【唐本传】刘知几字子召至京师领史事时宰相韦巨源萧至忠等皆领监修子奏记求罢因为至忠言五不可曰古之国史皆出一家未闻籍功于众今使司取士滋多人自为荀袁家自为政骏每记一事载一言则阁笔相视含毫不防头白可期汗青无日【本传】子着史通内外四十九篇徐坚读之叹曰为史氏者宜署此座右也　郑惟忠尝问自古文士多史才少何耶子对曰史有三长才学识世罕兼之故史才少【唐书】吴兢叙事简核号良史【本传】韦述撰武徳以来国史文约事详萧颖士以为谯周陈夀之流【本传】蒋偕三世踵修国史世称良笔【本传】刘元济修国史尝曰史官善恶必书言成轨范使骄主贼臣惧此权顾轻哉而班生受金陈夀求米仆乃视如浮云尔【本传】沈既济撰建中实录体裁精髙【本传】史官自黄帝有之夏商太史周太史小史内史外史而侯国亦置秦有太史令汉至武帝始置以司马谈为之谈卒子迁嗣宣帝以其官为令行太史公文书修撰之职以它官领于是太史之官唯知占而已王莽改置柱下五史后汉至隋唯魏明太和中史职隷中书其余多隷秘书唐武徳初因隋制属秘书省著作局贞观移史馆于门下省宰相监修自是著作始罢史职【职源】史官掌修国史凡天地日月之祥山川封域之分昭穆继代之序礼乐师旅之事诛赏兴废之政皆本于起居【六典】典籍有国之明训渊林【荀悦纪序】晋天福四年史馆奏职居刋削事系编修合举旧章冀为常典　六年赵莹奏歴览故事史册之重委在正人编修之官择诸髦士【续通典】刻于玉版藏于金匮与天地相终【晁错对防】刘向父子世典史籍【华峤谢表】国史之兴将明得失使一代之典焕然可观【温峤表】明乎国史所以阐大猷观乎人文所以化成天下自非钩深学海囊括词林盛周公之典谟悬仲尼之日月则何以纂叙鸿业　防史防之徽烈　俾垂作范之规用成不刋之典【萧嵩制】惩劝教化在于春秋错综裁成必归良直以中枢之余力得东观之全才　修明简防惟尔之休【齐充制】裁成义例之条　垂褒贬于国书资刋削之能伫讨论之美【牛僧孺制】总史官之防婉　比
　　良迁董　稽合异同裁成褒贬【萧对制】掌东观阳秋之重【萧遘制】迁紫防皇极之位总简书刋集之司【孙偓制】官当喉舌职重阳秋【王铎制】
　　本朝监修国史以宰相为以修撰直馆检讨无常员掌修日歴及典司图籍之事凡史别置院于宣徽北院之东以藏之谓之编修院天圣修真宗史欲重其任降勅宰相为提举参政枢副为修史【续防要】元丰改官制日歴隷国史案每修前朝国史实录则别置国史实录院以首相提举【麟台故事】元祐复置国史院隷门下省明年又置国史院修撰兼知院事绍圣复以国史院归秘书省【题名】中兴节秘书省复建史馆以修神宗哲宗两朝实录绍兴五年又移史馆于省之侧别为一所以増重其事至九年修徽宗实录乃即史馆开实录院明年以未修正史诏罢史馆并为实录院而著作局唯修纂日歴【中兴防要】吴育直史馆文司雅甚　擢自先帝列职史筵【曲阜黄庭坚制】
　　提举国史
　　本朝乾兴元年命监修国史冯拯专切提举监修天圣五年宰臣王曾提举监修真宗实录修两朝史时王旦未领监修故特受诏【防要】监修国史国朝旧以宰相为之修日歴也故常带他衔若修先朝正史则别置编修院宰相为提举【四朝志】绍兴二十九年诏国史院宰臣提举【中兴防要】乾道元年诏参政虞允文兼权提举修三朝国史中兴以来参政兼提举始此【理孝防要】
　　监修国史
　　史刘知几陈五不可【唐本传详见史馆总类】
　　传记北齐诏魏收撰史又诏平原王髙隆之总监之书名而已【分纪】唐太宗以宰相监修国史及以他官兼领唐制宰相四人内一人带监修国史职【职畧】太宗以梁陈齐周隋并未有书乃命学士分修使秘书监魏徴总知其务凡有賛论徴多预焉【史通】龙朔中许敬宗以太子少师增前作唐史成百卷总统史任【类要】
　　集举而则书用存有法书而不法是谓空言盖褒贬之重权也自非经术文雅进修徳业出忠入孝匡俗佐时为朕寳臣有邦良辅者孰可综覈班纪发挥苍籀【苏颋行张説等监修制】掌邦国之事明惩劝之道是以政骏简茂先博物爰自重臣式膺兼领【宋璟苏颋修国史制】监综史氏润色大猷【李固制】史阁要重近代以来率命相臣总统其务【令狐绹制】主张惩劝总领典坟必使书法弥精动契春秋之防【郑明制】兼刋综之荣【萧邺制】践黄枢之峻级总青简之刋修【丁抟制】
　　本朝史馆有监修皆宰相兼领开寳中薛居正以参政监修自后参政亦有管勾修国史者不尝置【麟台故事】至道三年修太宗实录宰臣吕端虽带监修国史而不预焉其后重修太祖实录遂诏吕端与钱若水等同修端罢相李沆继成焉景徳二年毕士安卒遂命参政王旦权领史馆事实为监修国史之职庆厯三年吕夷简罢相带监修国史优延老臣也【防要】监修国史自元丰王珪后宰辅皆不入衘中兴之六年命吕頥浩兼提举修国史当时国史但指日歴頥浩引元祐故事并及正史自是首相即兼监修绍兴二十六年沈该万俟卨并为左右仆射始分监修提举为二至今因之【题名】
　　国史修撰
　　史吴兢才堪论撰诏直史馆修国史　蒋乂外祖吴兢位史官乂幼从外家学得其书该综羣籍有史才　李翺转史馆修撰以史官纪事不实奏曰臣得秉笔以记注为职夫劝善惩恶正言直笔史官之任今善恶皆取行状諡议盖行状多虚美今请但指事实直载事功【唐书本传】
　　传记唐初令狐徳棻请修近代史遂命修撰名始于此【职畧】贞观以宰相涖修撰天寳后他官兼史职者曰史馆修撰初入为直馆大中废直馆二员增修撰四人分掌四季【分纪】马融三入东观汉代称荣张华再典史官晋朝推美【史通】牛亨问彤管何也答曰史官载事用彤管以记事【古今注】贞元十一年史馆修撰张荐为左谏议大夫修撰如故裴延龄言于上曰谏议大夫论朝廷得失之官史臣修撰书朝廷得失之事则领史职者不宜为谏议迁秘书少监　太和六年以王彦威杨汉公苏涤裴休并充史馆修撰故事史官不过三员两员至是四人并命时论深以为非　晋天福六年诏曰眷言笔削宜属英髦【续通典】
　　集可使执简列为史官记事书法必无所拘　立词措意有班马之风【白集韩愈制】窜定阙文裁成义类此仲尼春秋之职业也其可上下心手于爱恶是非乎【元防之行独孤朗制】臣适执笔隷太史【魏博先庙碑】凡史氏褒贬大法春秋已备之矣后之作者在据事迹实录实录则善恶自见矣然此非浅陋偷惰者所能就况褒贬邪夫为史者不有人祸则有天刑岂可不畏惧而轻为之哉【韩文】逺取南朝贵公子重修东观帝王书当时载笔窥金匮暇日登楼到石渠【刘禹锡】
　　本朝史馆有修撰以他官兼领取最上一员判馆事大中祥符后领修撰者湏两省五品以上方掌修撰元丰官制行国史隷秘书省元祐中就门下省置局号国史院绍圣初复还秘书省旧有修撰官改为修国史【四朝志】绍兴初实录国史皆寓史馆后罢史馆遇修实录即置实录院遇修国史即置国史院二十八年置院修神宗哲宗徽宗正史修史一人同修史二人编修官二人【中兴防要】太宗言杨徽之操履无玷州县非其所长置之馆殿正得其宜　太宗曰史才甚难在乎善恶必书务摭实而去爱憎斯为良史　苏颂以为五朝正国史二圣编年出宋敏求父子手笔亦儒者盛事【职畧】淳化元年以梁周翰为史馆修撰从翰林学士朱白等荐其有良史之才属刋集于国典【杨亿表】讨论一代之善恶而撰次之【荆公行范镇制】
　　国史检讨官
　　本朝淳化二年以郭延泽董元亨并为史馆检讨至和二年诏今后检讨更不得举职馆试【分纪】嘉祐八年兼修国史韩琦奏史记日厯未修者积十余年今将修先朝实录而日厯未备检讨阙官请以直秘閤吕夏卿秘閤校理韩维兼职诏夏卿维并兼史馆检讨【防要】
　　提举实录院
　　史吴兢与刘子撰定武后实录叙张昌宗诱张説诬魏元忠事颇言説已然可頼宋璟等激励苦切故转祸为忠后説读之知兢所为屡以情祈改辞曰狥公之情何名实录卒不改世谓之董狐【唐吴兢传】
　　传记于休烈奏国史实录圣朝大典【续通典】
　　本朝治平元年以宰臣韩琦提举修仁宗实录熈寜元年以宰臣曽公亮提举修英宗实录【防要】绍兴九年修三朝实录以宰臣一员提举十二年诏史馆提举诸司承受等官吏并一切归实录院【中兴防要】
　　修玉牒官
　　传记掌修皇帝玉牒凡编年以纪帝系而载其厯数及朝廷政令之因革者为玉牒唐本宗正之职开成后始别置官【续防要】
　　集生必辉华名于玉牒【文选】
　　本朝祥符六年始设局置官诏以皇宋玉牒为名八年建玉牒殿于新寺景祐元年诏以编修院防西閤子充修纂玉牒之所熈寜三年玉牒于三牒院置局后徙编修院皇帝玉牒十年一进修玉牒官并以学士典领元丰行官制分隷宗正寺官【会要】绍兴十二年宰臣一人提举修玉牒官一人以侍从官兼二十九年诏玉牒所入宗正寺更不置修玉牒官检讨官以本寺少卿及丞同领编修事寻诏玉牒所宰臣提举依旧修书官一员同宗正卿丞修纂更不置检讨官【中兴防要】三十二年诏尚书左仆射陈康伯提举编修玉牒后或以参政佥书兼权提举【题名】凡玉牒书以销金花白罗纸金轴销金红罗褾带复黑漆金饰匣红锦裹金锁钥【防要】
　　修日厯官
