<!-- { "loadSidebar": true } -->
郑浣以勤俭朴素要求自己，他出任河南尹的这一天，他叔父家里的兄弟的孙子从覃怀来找他。他这个孙子在家乡务农，没有见过世面，不懂礼节，衣服的式样很落后，郑浣的儿子和仆人都嘲笑他粗俗。只有郑浣可怜他，问他有什么要求。他说："我长期在家乡作老百姓，想要当一名县尉，那样便可以衣锦还乡了。"郑浣答应了他的要求。郑浣为官很重视清廉的名声，为了办成这件事，便给郡守写信，这对于他就像胳膊带动手指一样运用自如，不费什么劲。就在他的孙子要去任职的前一天，郑浣将这个孙子找来和外甥以及侄子等家里人一起吃饭。吃的饭有蒸饼，这个孙子将饼皮扒掉，只吃里面的瓤。郑浣见了又叹息又生气，对他说；"饼皮和里面有什么区别，你竟然有这样轻浮狡诈的毛病，如此奢侈浪费，你应该保持淳朴的风俗习惯，我可怜你在家乡穿着破衣服出力务农，以为你一定会懂得种庄稼的辛苦，没想到你却轻浮得超过诸侯贵族家的绔绔子弟。"说完让他将扔掉的饼皮捡起来。这个孙子惊慌失措。将饼皮捡起来递给郑浣，郑浣接过来全都吃了。然后郑浣将这个孙子送回客房，送给他一些布匹，让他回家乡去了。$
文宗
文宗命中使宣两军中尉及诸司使内官等，不许着纱穀绫罗巾。其后驸马韦处仁见，巾夹罗巾以进。上曰："本慕卿门户清素，故俯从选尚。如此巾服，从他诸戚为之，卿不须为也。"（出《卢氏杂说》）



裴坦
杨收、段文昌皆以孤进贵为宰相，率爱奢侈。杨收女适裴坦长子，资装丰厚，什器多用金银。而坦尚俭，闻之不乐。一日，与其妻及儿女宴饮，台上用碟盛果实，坦欣然，既视其器内，有以犀为饰者，坦盛怒，遽推倒茶台，拂袖而出。乃曰："破我家也。"他日，收果以纳赂，竟至不令。宜哉！（出《北梦琐言》）


温琏
幽州从事温琏，燕人也，以儒学著称，与瀛王冯道幼相善。曾经兵乱，有卖漆灯椸于市者，琏以为铁也，遂数钱买之。累日，家人用然膏烛，因拂试，乃知银也。大小观之，靡不欣喜。唯琏悯然曰："非义之物，安可宝之。"遂访其卖主而还之。彼曰："某自不识珍奇，鬻于街肆。郎中厚加酬直，非强买也，不敢复收。"琏固还之，乃拜受而去。别卖四五万，将其半以谢之。琏终不纳，遂施于僧寺，用饰佛像，冀祝琏之寿也。当时远近罔不推腹，以其有仁人之行。后官至尚书侍郎卒。（出《刘氏耳目记》）


仲庭预
旧蜀嘉王召一经业孝廉仲庭预，令教授诸子。庭预虽通坟典，常厄饥寒。至门下，亦未甚礼。时方凝寒，正以旧火炉送学院。庭预方独坐太息，以箸拨灰。俄灰中得一双金火箸，遽求谒见王。王曰："贫穷之士见吾，必有所求。"命告庭预曰："见为制衣。"庭预白曰："非斯意。"嘉王素乐神仙，多采方术，恐其别有所长，勉强而见。庭预遽出金火箸，陈其本末。王曰："吾家失此物已十年，吾子得之，还以相示，真有古人之风。"赠钱十万，衣一袭，米麦三十石。竟以宾介相遇，礼待甚厚，荐授荣州录事参军。（出《玉溪编事》）


吝啬
汉世老人
汉世有人，年老无子，家富，性俭啬。恶衣蔬食，侵晨而起，侵夜而息，营理产业，聚敛无厌，而不敢自用。或人从之求丐者，不得已而入内，取钱十，自堂而出，随步辄减。比至于外，才余半在。闭目以授乞者。寻复嘱云："我倾家赡君，慎勿他说，复相效而来。"老人俄死，田宅没官，货财充于内帑矣。（出《笑林》）


沈峻
吴沈峻，字叔山，有名誉而性俭吝。张温使蜀，与峻别。峻入内良久，出语温曰："向择一端布，欲以送卿，而无粗者。"温嘉其无隐。又尝经太湖岸上，使从者取盐水。已而恨多，敕令还减之。寻以自愧曰："此吾天性也。"又说曰，姚彪与张温俱至武昌，遇吴兴沈珩。守风粮尽，遣人从彪贷盐一百斛。彪性峻直，得书不答。方与温谈论。良久，呼左右："倒百斛盐著江中。"谓温曰："明吾不惜，惜所与耳。"沈珩弟峻，有名誉而性俭吝。（出《笑林》）


李崇
后魏高阳王雍，性奢豪，嗜食味，厚自奉养，一食必以数百万钱为限，海陆珍羞，方丈于前。陈留候李崇谓人曰："高阳一食，敌我千日。"崇为尚书令仪同三司，亦富倾天下僮仆千人，而性多俭吝，恶衣粗食，食常无肉，止有韭茹韭菹。崇家客李元祐语人云："李令公一食十八种。"人问其故。元祐曰："二韭十八。"闻者大笑。（出《洛阳伽蓝记》）


南阳人
南阳有人，为生奥博，性殊俭吝。冬至日，女婿谒之，乃设一铜瓶酒，数脔獐肉。婿恨其单率，一举尽之。主人愕然，俯仰命益。如此者再。退而责其女曰："某郎好酒，故汝常贫。"及其死后，诸子争财，逐兄杀之。（出《颜氏家训》）


夏侯处信
唐夏侯处信为荆州长史，有宾过之。处信命仆作食，仆附耳语曰："溲几许面？"信曰："两人二升即可矣。"仆入，久不出。宾以事告去，信遽呼仆。仆曰："已溲讫。"信鸣指曰："大异事（明抄本"异"作"费"，"事"下有"也"字）！"良久乃曰："可总燔作饼，吾公退食之。"信又尝以一小瓶贮醯一升，自食，家人不沾余沥。仆云："醋尽。"信取瓶合于掌上，余数滴，因以口吸之。凡市易，必经手乃授直。识者鄙之。（出《朝野佥载》）


柳庆
广州录事参军柳庆，独居一室。器用食物，并致卧内。奴有私取盐一撮者，庆鞭之见血。（出《朝野佥载》）
广州的录事参军叫柳庆，他自己单独住一个房间，所用的东西和吃的食物都放在卧室里，有个仆人私自拿了一小撮盐，柳庆将他用鞭子抽得浑身是血。夏侯彪夏侯彪，夏月食饮生虫，在下未曾历口。尝送客出门，奴盗食脔肉。彪还觉之，大怒，乃捉蝇与食，令呕出之。（出《朝野佥载》）


邓祐
安南都护邓祐，韶州人，家巨富。奴婢千人，恒课口腹自供，未曾设客。孙子将一鸭私用，祐以擅破家资，鞭二十。（出《朝野佥载》）


韦庄
韦庄颇读书，数米而炊，称薪而爨。炙少一脔而觉之。一子八岁而卒，妻敛以时服。庄剥取，以故席裹尸。殡讫，擎其席而归。其忆念也，呜咽不自胜，唯悭吝耳。（出《朝野佥载》）


王叟
天宝中，相州王叟者，家邺城。富有财，唯夫与妻，更无儿女。积粟近至万斛，而夫妻俭啬颇甚，常食陈物，才以充肠，不求丰厚。庄宅尤广，客二百余户。叟尝巡行客坊，忽见一客方食，盘餐丰盛，叟问其业。客云："唯卖杂粉香药而已。"叟疑其作贼，问汝有几财而衣食过丰也？此人云："唯有五千之本，逐日食利，但存其本，不望其余。故衣食常得足耳。"叟遂大悟，归谓妻曰："彼人小得其利，便以充身，可谓达理。吾今积财巨万，而衣食陈败，又无子息，将以遗谁？"遂发仓库，广市珍好，恣其食味。不数日，夫妻俱梦为人所录，枷鏁禁系，鞭挞俱至，云："此人妄破军粮。"觉后数年，夫妻并卒。官军围安庆绪于相州，尽发其廪，以供军焉。（出《原化记》）


王锷
王锷累任大镇，财货成积。有旧客，谕以积而能散之义。后数日，复见锷。锷曰："前所见戒，诚如公言，已大散矣。"客请问其名，锷曰："诸男各与万贯，女婿各与千贯矣。"（出《国史补》）


归登
归登尚书，性甚吝啬。常烂一羊脾，旋割旋啖，封其残者。一日，登妻误于封处割食，登不见元封，大怒其内。由是没身不食肉。登每浴，必屏左右。或有自外窥之，乃巨龟也。（出《北梦琐言》）




卷第一百六十六　气义一
鲍子都　杨素　郭元振　狄仁杰　敬昭道　吴保安


鲍子都
魏鲍子都，暮行于野，见一书生，卒心痛。子都下马，为摩其心。有顷，书生卒。子都视其囊中，有素书一卷，金十饼。乃卖一饼，具葬书生，其余枕之头下，置素书于腹旁。后数年，子都于道上，有乘骢马者逐之。既及，以子都为盗，固问儿尸所在。子都具言，于是相随往。开墓，取儿尸归，见金九饼在头下，素书在腹旁，举家感子都之德义。由是声名大振。（出《独异志》）


杨素
陈太子舍人徐德言之妻，后主叔宝之妹，封乐昌公主，才色冠绝。德言为太子舍人，方属时乱，恐不相保，谓其妻曰："以君之才容，国亡必入权豪之家，斯永绝矣。傥情缘未断，犹冀相见，宜有以信之。"乃破一镜，各执其半。约曰："他日必以正月望卖于都市，我当在，即以是日访之。"及陈亡，其妻果入越公杨素之家，宠嬖殊厚。德言流离辛苦，仅能至京。遂以正月望访于都市。有苍头卖半镜者，大高其价，人皆笑之。德言直引至其居，予食，具言其故，出半镜以合之。乃题诗曰："镜与人俱去，镜归（"归"原作"各"，据明抄本、陈校、许本改）人不归。无复嫦娥影，空留明月辉。"陈氏得诗，涕泣不食。素知之，怆然改容。即召德言，还其妻，仍厚遗之。闻者无不感叹，仍与德言陈氏偕饮，令陈氏为诗曰："令日何迁次，新官对旧官。笑啼俱不敢，方验作人难。"遂与德言归江南，竟以终老。（出《本事诗》）


郭元振
郭元振，年十六，入太学。薛稷、赵彦昭为友。时有家信至，寄钱四十万，以为举粮，忽有衰服者扣门云："五代未葬，各在一方，今欲同时迁窆，乏于资财。闻公家信至，颇能相济否？"公即命以车一时载去，略无留者，亦不问姓氏，深为薛赵所诮。元振怡然曰："济彼大事，亦何诮焉。"其年粮绝，竟不成举。（出《摭言》）


狄仁杰
狄仁杰，太原人，为府法曹参军。时同僚郑崇资，母老且病，当充使绝域。仁杰谓曰："太夫人有危亟之病，而公远使，岂可贻亲万里之泣乎？"乃请代崇资。（出《谈宾录》）


敬昭道
敬昭道为大理评事。延和中，沂有反者，诖误四百余人。将隶司农事（明抄本"事"作"寺"），未即路，系在州狱。昭道据赦文而免之。时宰切责大理，奈何赦反人家口？大理卿及正等失色，引昭道，执政怒而责之。昭道曰：赦文云见禁囚徒，反者系在州狱，此即见禁也。反覆诘难，至于五六，执政无以夺之，诖误者悉免。昭道迁监察御史。又先是夔州征人舒万福等十人，行次巴陵，渡滩溺死。昭道因使巴渝，至万年驿，梦此十人祈哀，至于再三。乃召驿吏问之，吏对如所梦。昭道即募善游者，出其尸，具洒肴以酹之。观者莫不歔欷。乃移牒近县，备槥椟，归之故乡。征人闻者，无不感仰。（出《大唐新语》）


吴保安
