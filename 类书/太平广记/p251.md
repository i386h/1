<!-- { "loadSidebar": true } -->
新州多美酒。南方酒不用曲蘖，杵米为粉，以众草叶胡蔓草汁溲，（南人呼"野葛"为"胡蔓草"）大如卵，置蓬蒿中阴蔽，经月而成。用此合糯为酒。故剧饮之后，既醒，犹头热涔涔，有毒草故也。南方饮既烧。即实酒满瓮，泥其上，以火烧方熟。不然，不中饮。既烧即揭瓶趋虚，泥固犹存。沽者无能知美恶，就泥上钻小穴可容筋，以细筒插穴中，沽者就吮筒上，以尝酒味，俗谓之"滴淋"。无赖小民空手入市，遍就酒家滴淋，皆言不中，取醉而返。南人有女数岁，即大酿酒。既漉，候冬陂池水竭时，置酒罂，密固其上，痤于陂中。至春涨水满，不复发矣。候女将嫁，因决陂水，取供贺客。南人谓之"女酒"。味绝美，居常不可致也。（出《投荒杂录》）

李景让
大中年，丞郎宴席，蒋伸在座。忽斟一杯言曰："席上有孝于家，忠于国，及名重于时者，饮此爵。"众皆肃然，无敢举者。独李公景让起引此爵，蒋曰："此宜其然。"（出《卢氏杂说》）

孙会宗
唐孙会宗仆射，即渥相大王父也。宅中集内外亲表开宴。有一甥侄为朝官，后至。及中门，见绯衣官人，衣襟前皆是酒涴，咄咄而出。不相识。顷即席，说于主人。讶无此官。沉思之，乃是行酒时，阶上酹酒，草草倾泼也。自此每酹酒，止则身恭跪，一酹而已，自孙氏始，今人三酹非也。（出《北梦琐言》）

陆扆
陆相扆出典夷陵时，有士子修谒。相国与之从容，因命酒酌劝。此子辞曰："天性不饮酒。"相曰："诚如所言，已校五分矣。盖平生悔吝有十分，不为酒困，自然减半也。"（出《北梦琐言》）

周顗
周顗字伯仁，饮酒至量一石。及过江，虽日醉，每恨无对。偶有归对北来，顗遇之，为忻然。乃置酒二石共饮，各大醉。及醒，顗使人视，客已腐肋而死矣。（出《晋书》）

裴弘泰
唐裴均之镇襄州，裴弘泰为郑滑馆驿辷官，充聘于汉南。遇大宴，为宾司所漏。及设会，均令走屈郑滑裴辷官。弘泰奔至，均不悦。责曰："君何来之后，大涉不敬。酌后至酒，已投乣筹。"弘泰谢曰："都不见客司报宴，非敢慢也。叔父舍罪，请在座银器，尽斟酒满之。器随饮以赐弘泰，可乎？"合座壮之，均亦许焉。弘泰次第揭座上小爵，以至觥船。凡饮皆竭，随饮讫。即置于怀，须臾盈满。筵中有银海，受一斗以上，其内酒亦满。弘泰以手捧而饮，饮讫。目吏人，将海覆地，以足踏之，卷抱而出，即索马归驿。均以弘泰纳饮器稍多，色不怿。午后宴散，均又思弘泰之饮，必为酒过度所伤，忧之。迨暮，令人视饮后所为。使者见弘泰戴纱帽，于汉阴驿厅，箕踞而坐。召匠秤得器物，计二百余两。均不觉大笑。明日再饮，回车日，赠遗甚厚。（出《乾鐉子》）

王源中
王源中，文宗时为翰林承旨。暇日，与诸昆季蹴踘于太平里第。球子击起，误中源中之额，薄有所损。俄有急召，比至，上讶之。源中具以上闻，上曰："卿大雍睦。"命赐酒二盘，每盘贮十金碗，每碗各容一升许，宣今并碗赐之。源中饮之无余，略无醉容。（出《摭言》）

嗜酒
徐邈
魏徐邈字景山，为尚书郎。时禁酒，邈私饮沉醉。从事赵达问曹事，邈曰："中圣人。"达白太祖，太祖甚怒。鲜于辅曰："醉人谓清酒为圣人，浊酒为贤人。邈性修慎，偶醉言耳。"乃得免罪。（出《异苑》）

刘伶
刘伶常乘鹿车，携一壶酒，使人荷锸随之。曰："死便埋我。"其遗形如此。渴甚，求酒于妻。妻藏酒弃器，谏曰："非养生之道，宜断之。"伶曰："善。当祝鬼神自誓，便可具酒肉。"妻从之。伶跪祝曰："天生刘伶，以酒为名。一饮一石，五斗解酲。妇人之言，必不可听。"于是酌酒御肉，塊然复醉。（出《晋书》）
晋朝人刘伶，经常乘坐鹿车，带着一壶酒，出外郊游。同时让一个仆人带着一把锹同车而行，说："我若是喝死，你就地将我埋了。"刘伶给我们留下的形象就是这样的啊。一次，刘伶口渴得厉害，请求妻子给他点酒喝。他妻子将酒藏起来，将盛酒的器具扔掉，苦苦地劝说他："喝酒对身体一点益处也没有，不是养生的好办法，还是戒酒别喝了吧。"刘伶说："好！我不喝了。但是，我要向神明发誓不再喝酒了，请你为我准备好酒菜来。"妻子答应了他。妻子将酒菜端上来后，刘伶跪在地上向神明祈祝说："上天将我刘伶降生在人世间，就是让我以能饮而闻名。我每次饮酒必饮一石，饮到五斗时才刚刚解了我的酒瘾啊！老娘们的话，一定不要听啊！"说完，斟酒吃肉，大吃大喝，安然又醉了。$
酒臭
义宁初，一县丞衣缨之胄。年少时，甚有丰采。涉猎书史，兼有文性。其后沉湎于酒，老而弥笃。日饮数升，略无醒时。得病将终，酒臭闻于数里，远近惊愕，不知所由。如此一旬，此人遂卒。故释典戒酒，令人昏痴。今临亡酒臭，彰其入恶道而。（出《五行记》）
隋恭帝义宁初年，有一位县丞原本是官宦人家的后代，小时候长的很英俊，读过许多书，很有文字素养。但是，长大成人后，整日沉湎在酒中。越老喝得越厉害，每天都要喝好几升酒，几乎没有清醒的时候。待到他患病将要死去时，他散发出来的酒臭在几里地以外就能闻到，远近的人都特别惊异，不知道这是什么原因。这样持续了十天左右，他终于死了。因为这个人的缘故，后来有人专门撰写了一篇劝人戒酒的文章。文章中说："喝酒过量，能使人浑沌呆痴。这位县丞临死前发出的酒臭，就是向人们昭示喝酒可以将人喝病、喝死的道理啊！"

卷第二百三十四　　食（能食、菲食附）
吴馔　御厨　五侯鲭　刘孝仪　鮔议　鮔表　热洛河
名食败障泥　尚食令　大饼
能食范汪　宋明帝　苻坚三将
菲食　茅容　陆机　羊曼

吴馔
吴郡献海鮸乾鲙四瓶，瓶容一斗。浸一斗，可得径尺数盘。并状奏作乾鲙法。帝示群臣云："昔术人介象于殿庭钓得海鱼，此幻化耳。亦何足为异？今日之鲙，乃是真海鱼所作，来自数千里，亦是一时奇味。"虞世基对曰："术人之鱼既幻，其鲙固亦不真。"出数盘以赐达官。作乾鲙之法：当五六月盛热之日，于海取得鮸鱼。大者长四五尺，鳞细而紫色，无细骨不腥者。捕得之，即于海船之上作鲙。去其皮骨，取其精肉缕切。随成随晒，三四日，须极干，以新白瓷瓶，未经水者盛之。密封泥，勿令风入，经五六十日，不异新者。取啖之时，并出乾鲙，以布裹，大瓮盛水渍之，三刻久出，带布沥却水，则皦然。散置盘上，如新鲙无别。细切香柔叶铺上，筋拨令调匀进之。海鱼体性不腥，然鱕鮸鱼肉软而白色，经干又和以青叶，皙然极可噉。又献海虾子三十梴。梴长一尺，阔一寸，厚一寸许，甚精美。作之法：取海白虾有子者，每三五斗置密竹篮中，于大盆内以水淋洗。虾子在虾腹下，赤如覆盆子，则随水从篮目中下。通计虾一石，可得子五升，从盆内漉出。缝布作小袋子，如径寸半竹大，长二尺。以虾子满之，急击头，随袋多少，以末盐封之，周厚数寸。经一日夜出晒，夜则平板压之，明日又出晒。夜以前压十日干，则拆破袋，出虾子梴。色如赤琉璃，光彻而肥美，盐于鲻鱼数倍。又献鮸鱼含肚千头，极精好。作之法：当六月七月盛热之时，取鮸鱼长二尺许，去鳞净洗。停二日，待鱼腹胀起，方从口抽出肠，去腮留目。满腹内纳盐竟，即以末盐封周遍，厚数寸。经宿，乃以水净洗。日则曝，夜则收还。安平板上，又以板置石压之。明日又晒，夜还压。如此五六日乾，即纳乾瓷瓮，封口。经二十日出之，其皮色光彻，有如黄油，肉乾则如糗。又如沙棋之苏者，微醎而有味，味美于石首含肚。然石首含肚亦年常入献，而肉强不及。此法出自随口味使大都督杜济，济会稽人，能别味，善于盐梅。亦古之符郎，今之谢讽也。（出《大业拾遗记》）
又吴郡献松江鲈鱼乾鲙六瓶，瓶容一斗。作鲙法，一同鮸。然作鲈鱼鲙，须八九月霜下之时。收鲈鱼三尺以下者作乾鲙，浸渍讫，布裹沥水令尽，散置盘内。取香柔花叶，相间细切，和鲙拨令调匀。霜后鲈鱼，肉白如雪，不腥。所谓"金玉鲙"，东南之佳味也。紫花碧叶，间以素鲙，亦鲜洁可观。吴郡又献蜜蟹三千头，作如糖蟹法。蜜拥剑四瓮。拥剑似蟹而小，二螯偏大。《吴郡赋》所谓"乌贼拥剑"是也。（出《大业拾遗记》）

御厨
御厨进馔，凡器用有少府监进者。用九饤食，以牙盘九枚，装食味于其间。置上前，亦谓之看食。见京都人说，两军每行从进食，及其宴设，多食鸡鹅之类。就中爱食子鹅，鹅每只价值二三千。每有设，据人数取鹅。燖去毛，及去五脏，酿以肉及糯米饭，五味调和。先取羊一口，亦燖剥，去肠胃。置鹅于羊中，缝合炙之。羊肉若熟，便堪去却羊。取鹅浑食之，谓之"浑羊殁忽"。翰林学士每遇赐食，有物若毕罗，形粗大，滋味香美，呼为"诸王修事"。（出《卢氏杂说》）

五侯鲭
娄护字君卿，历游五侯之门。每旦，五侯家各遗饷之。君卿口厌滋味，乃试合五侯所饷之鲭而食，甚美。世所谓"五侯鲭"，君卿所致。（出《语林》）
或云，护兼善五侯，不偏食。故合而为之鲭也。（出《世说》）
又五侯不相能，宾客不得往来。娄护丰辞，传会五侯间。各得其心，竞致奇膳。护乃合以为鲭，世称"五侯鲭"，以为奇味焉。（出《西京杂记》）

刘孝仪
梁刘孝仪食鲭鲊曰："五侯九伯，今尽征之。"魏使崔劼、李骞在坐。劼曰："中丞之任，未应已得分陕。"骞曰："若然，中丞四履，当至穆陆陵。"孝仪曰："邺中鹿尾，乃酒肴之最。"劼曰："生鱼熊掌，孟子所称。鸡跖猩唇，吕氏所问。鹿尾乃有奇味，竟不载书籍，每用为恨。"孝仪曰："实自如此，或古今好尚不同。梁贺季曰：'青州蟹黄。乃为郑氏所记。'此物不书，未解所以。"骞曰："郑亦称益州鹿錗，但未是尾耳。"（出《酉阳杂俎》）

热洛河
玄宗命射生官射鲜鹿，取血煎（明抄本"煎"作"鲜"。）鹿肠。（"肠"原作"赐"，据明抄本改。）食之，谓之"热洛河"，赐安禄山及哥舒翰。（出《卢氏杂说》）

名食
今衣冠家名食，有：萧家馄饨，漉去，其汤不肥，可以瀹茗；庾家粽子，白莹如玉；韩约能作樱桃饆饠，其色不变；又能造冷胡突，鲙鳢鱼臆，连蒸獐獐皮索饼。将军曲良翰能为驴鬃驼峰炙。（出《酉阳杂俎》）

败障泥
