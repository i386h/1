<!-- { "loadSidebar": true } -->
　　　　　　鹧鸪　　飞数　飞南向　吴楚鹧鸪
　　鹊　　　知太岁　张　颢　条支国　黎景逸　张昌期　崔圆妻
　　　　　　　　乾陵　鸽信
　　　　鸡　　　陈仓宝鸡　楚鸡　卫女　长鸣鸡　沉鸣鸡　孙休　吴清
　　　　　　　　广州刺史　祝鸡公　朱综　代郡亭　高嶷　天后　卫镐
　　　　　　　　合肥富人
卷第四百六十二　禽鸟三
鹅　　　史悝　姚略　鹅沟　祖录事　周氏子　平固人　海陵斗鹅
　　　　鸭　　　
　　　　鹭　　　冯法　钱塘士人　黎州白鹭
　　　　　　　　雁　　　南人捕雁　海陵人
　　　　　　鸜鹆　　勾足　能言　桓豁　广陵少年
　　　　雀　　　雀目夕昏　吊乌山　杨宣
　　　　乌　　　越乌台　何潜之　乌君山　魏伶　三足乌　李纳　吕生妻
　　　　　　　　梁祖
　　枭　　　鸣枭　
　　　　鸱鸺　　鹠目夜明　夜行游女　禳枭　张率更　雍州人　韦颛
卷第四百六十三　禽鸟四飞涎鸟　精卫　仁鸟　鸐　韩朋　带箭　细鸟　王母使者
　　　　　　　　鸳鸯　五色鸟新喻男子　张氏　漱金鸟　鹙　营道令
　　　　　　　　纸鸢化鸟　鹑　戴文谋　瑞鸟报春鸟　冠凫　秦吉了
　　　　　　　　韦氏子　鸟贼　鸟省　刘景阳　食蝗鸟　卢融张氏
　　　　　　　　王绪　武功大鸟　鹳鹴　吐绶鸟　杜鹃　蚊母鸟　桐花鸟
　　　　　　　　真腊国大鸟　百舌　鹳甘　虫　戴胜　北海大鸟　鵶
　　　　　　　　仙居山异鸟　莺
卷第四百六十四　水族一东海大鱼　鼍鱼　南海大鱼　鲸鱼　鲤鱼　海人鱼
　　　　　　　　南海大蟹　海　鳄鱼　吴馀鲙鱼　石头鱼　黄腊鱼
　　　　　　　　乌贼鱼　横公鱼　骨雷　彭蚏　鲮鱼　鲵鱼比目鱼
　　　　　　　　鹿子鱼　子归母　鲋鮧鱼　鲫鱼　鯌鱼　黄魟鱼　蟕
　　　　　　　　海燕　鲛鱼
卷第四百六十五　水族二峰州鱼　海虾　瓦屋子　印鱼　石斑鱼　井鱼　异鱼
　　　　　　　　螃　鱓鱼　玳瑁　海术　海镜水母蠏　百足蠏
　　　　　　　　螗蠏鱼　鹦鹉螺　红螺　鸯龟鲵鱼　鲎　飞鱼　虎蠏
　　　　　　　　蠔　赤鯶公　雷穴鱼虬尾　牛鱼　蝤(石多)　奔(鱼孚)
　　　　　　　　係臂　鸡嘴鱼　剑鱼　懒妇鱼　黄雀化蛤　天牛鱼
卷第四百六十六　水族三夏鲧　东海人　昆明池　徐景山　潘惠延　葛玄　介象
　　　　　　　　龙门　池中鱼　通川河　行海人　阴火　裴伷　王旻之
　　　　　　　　韩愈　郧乡民　赤岭溪
卷第四百六十七　水族四
水怪　　鲧　桓冲　李汤　齐浣　子英春　洛水竖子　
　　　　鬼　　　罗州赤鳖韩珣　封令禛　凝真观　蜀江民　张胡子
　　　　　　　　柏君　叶朗之　柳宗元　王瑶　柳沂　崔棁　染人
　　　　　　　　海上人　法聚寺僧　李延福
卷第四百六十八　水族五（水族为人）
　　　　　　　　子路　长水县　姑苏男子　永康人　王素　费长房　张福
　　　　　　　　丁初　谢非　顾保宗　武昌民　寡妇严　尹儿　广陵王女
　　　　　　　　杨丑奴　谢宗
卷第四百六十九　水族六（水族为人）
　　　　　　张方　钟道　晋安民　刘万年　微生亮　芦塘　彭城男子
　　　　　　　　朱法公　王奂　蔡兴　李增　萧腾　柳镇　隋文帝
　　　　　　　　大兴村　万顷陂　长须国
卷第四百七十　　水族七（水族为人）
　　　　　　　　李鹬　谢二　荆州渔人　刘成　薛二娘　赵平原　高昱
　　　　　　　　僧法志
卷第四百七十一　水族八（水族为人）
　　　　　　邓元佐　姚氏　宋氏　史氏女　渔人
　　　　　　　　人化水族　黄氏母　宋士宗母　宣骞母　江州人　独角　薛伟
卷第四百七十二　水族九
　　龟　　　陶唐氏　禹　葛洪　张广定　赣县吏　郗了　孟彦晖
　　　　　　　　营陵　兴业寺唐太宗　刘彦回　吴兴渔者　唐明皇帝
　　　　　　　　宁晋民　史论　徐仲　高崇文　汴河贾客　南人　
　　　　　　　　阎居敬　池州民　李宗
卷第四百七十三　昆虫一蜮射　化蝉　揖怒蛙　怪哉　小虫　蒋虫　园客　乌衣人
　　　　　　　　朱诞给使葛辉夫　蜓　肉芝　千岁蝙蝠　蝇触帐
　　　　　　　　苍梧虫　蚱蜢　施子然　庞企　蟾蜍　蝇赦　发妖　桓谦
　　　　　　　　青蜓　朱诞　白蚓　王双
卷第四百七十四　昆虫二胡充　卢汾　来君绰　传病　滕庭俊　张思恭　蝗冷　蛇
　　　　　　　　李揆　主簿虫　朱牙之　树蚓　木师古
卷第四百七十五　昆虫三淳于棼
卷第四百七十六　昆虫四赤腰蚁　苏湛　石宪　王叟　步蚓　守宫　冉端　蚓齿
　　　　　　　　韦君　陆颙
卷第四百七十七　昆虫五　张景　蛇医　山蜘蛛　虫变　蝎化　虱建草　法通　登封士人
　　　　　　　　　　虱征　壁镜　大蝎　红蝙蝠　青蚨　滕王图　异峰　寄居
　　　　　　　　　　异虫　蝇壁　鱼　天牛虫　白蜂窠　毒蜂　竹蜂　水蛆　水虫
　　　　　　　　　　抱抢　避役　蜳蝺　灶马　谢豹　碎车虫　度古　雷蜞
　　　　　　　　　　腹育　蛱蝶　蚁　蚁楼
卷第四百七十八　昆虫六　饭化　蜈蚣气　蠮螉　颠当　蜾蠃　沙虱　水弩　徐玄之
　　　　　　　　　　短狐　蜘蛛怨　蜥蜴　殷琅　豫章民婢　南海毒虫　诺龙
卷第四百七十九　昆虫七　蚁子　蛙蛤　金龟子　海山　蜈蚣　蚊翼　壁虱　白虫
　　　　　　　　　　　　蚕女　砂俘效　舍毒　老蛛　李禅　蝗化　水蛙　蚓疮
　　　　　　　　　　蜂余　熊乃　螽斯　蝻化




卷第四百六十　禽鸟一
凤（鹰附）
旃涂国　凤凰台　元庭坚　睢阳凤　鸾鹤
徐奭　乌程采捕者　户部令史妻
裴沆　鹄苏　琼鹦鹉　张华　鹦鹉救火　雪衣女　刘潜女鹰
楚文王　刘聿　邺郡人鹞
魏公子鹘
宝观寺　落雁殿


旃涂国
周时，旃涂国献凤雏，载以瑶华之车，以五色玉为饰，驾以赤象。至京师，育于灵禽之苑，饮以琼浆，饴以云实。二物皆出《上元经方》。凤初至之时，毛色未彪发。及成王封泰山，禅社首之后，文彩炳耀，中国飞走之类，不复喧鸣，咸服神禽之远至。及成王崩，冲天而去。（出《拾遗录》）


凤凰台
凤骨黑，雄雌旦夕鸣各异。皇帝使伶伦制十二龠写之，其雄声，其雌音。乐有《凤凰台》。此凤脚下物如白石者，凤有时来仪，候其所止处，掘深三尺，有圆石如卵，正白，服之安心神。（出《酉阳杂俎》）


元庭坚
唐翰林学士陈王友元庭坚者，昔罢遂州参军，于州界居山读书。忽有人身而鸟首，来造庭坚，衣冠甚伟，众鸟随之数千，而言曰：“吾众鸟之王也，闻君子好音律，故来见君。”因留数夕，教庭坚音律清浊，文字音义，兼教之以百鸟语。如是来往岁余。庭坚由是晓音律，善文字，当时莫及。阴阳术数，无不通达。在翰林，撰《韵英》十卷，未施行，而西京陷胡庭，坚亦卒焉。（出《纪闻》）


睢阳凤
贞元十四年秋，有异鸟，其色青，状类鸠鹊，翔于睢阳之郊，止丛木中。有群鸟千类，俱率其类，列于左右前后，而又朝夕各衔蜚虫稻粱以献焉。是鸟每飞，则群鸟咸噪而导其前，咸翼其旁，咸拥其后，若传唤警卫之状。止则环而向焉，虽人臣侍天子之礼，无以加矣。睢阳人咸适野纵观，以为羽族之灵者。然其状不类鸾凤，由是益奇之。时李翱客于睢阳，翱曰：“此真凤鸟也。”于是作《知凤》一章，备书其事。（出《宣室志》）


鸾
尧在位七年，有鸾鹘岁岁来集，麒麟游于泽薮，鸱枭逃于绝漠。有折支之国，献重明之鸟，一名重睛。言双睛在目，状如鸡，鸣似凤，时解落毛羽，以肉翮而飞。能搏逐猛虎，使妖灾不能为害，饴以琼膏。或一岁数来，或数岁不至。国人莫不扫洒门户，以留重明之集。国人或刻木，或铸金，为此鸟之状，置于户牖之间，则魑魅丑类，自然退伏。今人每岁元日，刻画为鸡于户牖之上，此遗像也。（出《拾遗录》）


鹤徐奭（鹄）
晋怀帝永嘉中，徐奭出行田，见一女子，姿色鲜白，就奭言调。女因吟曰：“畴昔聆好音，日月心延伫。如何遇良人，中怀邈无绪。”奭情既谐，欣然延至一屋。女施设饮食而多鱼，遂经日不返。兄弟追觅，至湖边，见与女相对坐。兄以藤杖击女，即化成白鹤，翻然高飞。奭恍惚年余乃差。（出刘敬叔《异苑》）


乌程采捕者
隋炀帝大业三年，初造羽仪，毛氅多出江南，为之略尽。时湖州乌程县人身被科毛，入山捕采，见一大树高百尺，其上有鹤巢养子。人欲取之，其下无柯，高不可上，因操斧伐树。鹤知人必取，恐其杀子，遂以口拔其毛放下，人收得之，皆合时用，乃不伐树。（出《五行记》）


户部令史妻
唐开元中，户部令史妻有色，得魅疾，而不能知之。家有骏马，恒倍刍秣，而瘦劣愈甚。以问邻舍胡人，胡亦术士，笑云：“马行百里犹倦，今反行千里余，宁不瘦耶？”令史言：“初不出入，家又无人，曷由至是？”胡云：“君每入直，君妻夜出，君自不知。若不信，至入直时，试还察之，当知耳。”令史依其言，夜还，隐他所。一更，妻起靓妆，令婢鞍马，临阶御之。婢骑扫帚随后，冉冉乘空，不复见。令史大骇，明往见胡，瞿然曰：“魅信之矣，为之奈何？”胡令更一夕伺之。其夜，令史归堂前幕中，妻顷复还，问婢何以有生人气，令婢（“婢”原作“妇”，据明抄本改。）以扫（扫原作婢。据明抄本改。）帚烛火，遍然堂庑，令史狼狈入堂大瓮中。须臾，乘马复往，适已烧扫帚，无复可骑，妻云：“随有即骑，何必扫帚。”婢仓卒，遂骑大瓮随行。令史在瓮中，惧不敢动。须臾，至一处，是山顶林间，供帐帘幕，筵席甚盛。群饮者七八辈，各有匹偶，座上宴饮，合昵备至，数更后方散。妇人上马，令婢骑向瓮，婢惊云：“瓮中有人。”妇人乘醉，令推著山下，婢亦醉，推令史出，令史不敢言，乃骑瓮而去。令史及明，都不见人，但有余烟烬而已，乃寻径路，崎岖可数十里方至山口。问其所，云是阆州，去京师千余里。（“方至山口问其所云是阆州去京师千余里”十七字原阙，据明抄本补。）行乞辛勤，月余，仅得至舍。妻见惊问之久（“之久”二字原倒置，据明抄本改。）何所来，令史以他答。复往问胡，求其料理，胡云：“魅已成，伺其复去，可遽缚取，火以焚之。”闻空中乞命，顷之，有苍鹤堕火中，焚死，妻疾遂愈。（出《广异记》）


