<!-- { "loadSidebar": true } -->
护军李全皋，罢淮海监临日，寓止于开元寺。以朝廷艰梗，未获西归。一旦，有小校引一道人，云能通炉火之事，全皋乃延而礼之，自此与之善。一日语及黄白之事，道人曰："唯某颇能得之。可求一铁鼎，容五六升以上者，黄金二十余两为母，日给水银药物，大候足而换之。莫穷岁月，终而复始。"李甚喜其说，顾囊有金带一条，可及其数，以付道人。诸药既备。周火之日后，日躬自看验。居数日微倦，乃令家人亲爱者守之。日数既满，斋沐而后开视，黄金烂然，的不虚也。李拜而信之。三日之内，添换有征。一旦道人不来，药炉一切如旧。疑骇之际，俄经再宿。久待讶其不至，不得已，启炉视之，不见其金矣。事及导引小校，代填其金而止。道人绝无踪迹。（出《桂苑丛谈》）


文处子
有处子（明抄本"子"作"士"）姓文，不记其名，居汉中。常游两蜀侯伯之门，以烧炼为业。但留意于炉火者，咸为所欺。有富商李十五郎者，积货甚多。为文所惑，三年之内，家财罄空。复为识者所诮，追而耻之，以至自经。又有蜀中大将，屯兵汉中者，亦为所惑。华阳坊有成太尉新造一第未居，亦其空静。遂求主者，赁以烧药。因火发焚其第，延及一坊，扫地而静。文遂夜遁，欲向西取桑林路，东趋斜谷，以脱其身。出门便为猛虎所逐，不得西去，遂北入王子山溪谷之中。其虎随之，不离跬步。既窘迫，遂攀枝上一树，以带自缚于乔柯之上。其虎绕树咆哮。及晓，官司捕逐者及树下，虎乃徐去。遂就树擒之，斩于烧药之所。（出《王氏见闻》）



卷第二百三十九　　谄佞一
安禄山　成敬奇　陈少游　裴延龄　薛盈珍　画雕　冯道明　杜宣猷李德裕　韩全诲　
苏循　苏楷　乐朋龟　孔谦


安禄山
玄宗命皇太子与安禄山相见，安禄不拜。因奏曰："臣胡人，不闲国法，不知太子是何官？"玄宗曰："是储君。朕万岁后，代朕君汝者。"安禄曰："臣愚，比者只知有陛下，不知有太子。"左右令拜，安禄乃拜。玄宗嘉其志诚，尤怜之。（出《谭宾录》）


成敬奇
成敬奇有俊才，文章立而可就。为大理正，与姚崇有姻亲。崇尝寝疾，敬奇造宅省焉。对崇涕泣，怀中置生雀数枚，一一持出，请崇手执而后放之。祝云："愿令公速愈。"崇勉强从之。敬奇既去，崇恶其谀媚。谓其子弟曰："此泪从何而来。"自兹不复接遇。（出《大唐新语》）
成敬奇才智卓越过人，写文章立等可取，官任大理寺正卿，跟宰相姚崇有姻亲的关系。一次，姚崇有病卧床，成敬奇特意到相府拜访探问病情。他来到姚崇卧室，面对姚崇泪流满面，从怀中取出几只活雀，一一放在姚崇手中，让他拿一会儿再放生。并祝福说："希望姚令早早病体痊愈！"姚崇勉强忍让他这样做。待成敬奇告辞离去后，姚崇方露出来讨厌他这种故作阿谀谄媚的神情，对他的子弟们说："我真不知道他的眼泪是从哪里流出来的？"从此以后，姚崇再也不待见成敬奇啦。$
陈少游
唐陈少游检校职方员外郎，充回纥使。检校官自少游始也。而少游为理，长于权变，时推干济。然厚敛财物，交结权右。寻除管桂观察使。时中官董秀用事，少游乃宿于里。候下直际，独谒之。从容曰："七郎家中人数几何，每日所费几何？"秀曰："久忝近职，累重。又属时物腾贵，一月须千余贯。"少游曰："据此所费，俸钱不能足其数。此外常须求于人，方可取济。倘有输诚供应者，但留心庇护之，固易为力耳。少游虽不才，请以一身独备七郎之费用。每岁愿送钱五万贯，今见有大半，请即收受。余到官续送，免费心劳虑，不亦可乎！"秀既逾于所望，忻悦颇甚，因与之相厚。少游言讫，泣曰："南方毒痒深僻，但恐不得生还，再睹颜色。"透遽曰："中丞美才，不当远官。从容旬曰，冀竭蹇分。"时少游已纳贿于元载子仲武矣。秀、载内外引荐。数日，拜宣歙观察使，改浙东观察使，迁淮南节度使。十余年间，三总大藩。征求货易，且无虚日，敛积财宝，累巨万亿。视文雅清流之士，蔑如也。初结元载，每岁馈十万贯。后以载渐见忌，少游亦稍疏之。及载子伯和，贬官扬州，少游外与之深交，而阴使人伺其过，密以上闻。代宗以为忠，待之益厚。关播尝为少游宾客，卢杞早年，与之同在仆固怀恩幙府，故骤加其官。德宗幸奉天后，遂夺包佶财物八百万贯。复使参谋温述，送款于李希烈曰："濠、舒、庐等州，已令罢垒，韬戈卷甲，伫候指挥。"后銮舆归京，包佶入朝，具奏财赋事状。少游上表，以所取财，皆是供军费用，今请据数却纳。乃重征管内百姓以进。后刘洽牧汴州，得希烈起居注：某月日，陈少游上表归顺。少游闻之，惭愧而卒。（出《谭宾录》）



裴延龄
唐裴延龄累转司农少卿，寻以本官权判度支。自揣不通食货之物，乃设钩距，召度支老吏与谋，以求恩顾。乃奏言："天下出入钱物，新陈相因，而常不减六七千万贯，唯在一库。差殊散失，莫可知之。请于左藏库中分置，（明抄本"置"作"贮"。）别建欠、负、耗、债等库。及季库月给，纳诸色钱物。"德宗从之。但贵欲张名目，以惑上听。其实钱物更无增加，唯虚费簿书人吏。又奏请，令京兆府两税青苗钱，市草百万团，送苑中。宰臣议：以为若市草百万团，则一方百姓，自冬历夏，搬运不了，又妨夺农务。其事得止。京西有污池卑湿处，芦苇丛生焉，不过数亩。延龄忽奏云："厩马冬月合在槽枥秣饲，夏中即须有牧放处。臣近寻访得长安咸阳两县界，有陂地百顷，请以为内厩牧马之地。且去京城十数里。"德宗信之，言于宰臣。宰臣坚执云："恐必无此。"及差官阅视，悉皆虚妄。延龄既惭且怒，又因对敭。德宗曰："朕所居浴堂殿院一栿。以年多故致损坏，而未能换。"延龄曰："宗庙事重，殿栿事轻。陛下自有本分钱物。"德宗惊曰："本分钱何名也？"曰："此是纥义。愚儒常才，不足与言。陛下正合问臣，臣能知之。准礼经云：天下赋税，分为三分。一分充干豆；一分充宾客，一分充君之庖厨，干豆供宗庙也。今陛下奉宗庙，虽至严至丰至厚，亦不能用一分财赋也。只如鸿胪礼宾，诸国番客，至于回纥马价，用一分钱物，尚有赢羡甚多。况陛下御善宫厨，皆极简俭，所用外，以赐百官充俸料餐钱等，犹未能尽。据此而言，庖厨之用，其数尚少，皆陛下本分也。用修十殿，亦不合疑，何况一栿。"上曰："经义如此，人未曾言，颔之而已。"后因计料造神龙寺，须用长七十尺松木。延龄奏曰："臣近于同州，检得一谷，有数千株，皆长七八十尺。"德宗曰："人云，开元天宝中，近处求觅五六丈木，尚未易得，皆须于岚胜州来采造。如今何为近处便有此木？"延龄对曰："贤者珍宝异物，皆处处有之，但遇圣君即出。今此木生自关辅，盖为圣君，岂开元天宝合得有也。"延龄既锐情于苛刻，剥下附上为功。奏对之际，皆恣骋诡怪虚妄，他人莫敢言者，延龄言之不疑，亦人之所未尝闻。上颇欲知外事，故特优遇之。（出《谭宾录》）


薛盈珍
姚南仲为郑滑节度使。时监军薛盈珍估势，干夺军政。南仲不从，数为盈珍构谗于上，上颇疑之。后盈珍遣小使程务盈，驰表奏南仲不法，谗构颇甚。南仲裨将曹文洽，时奏事赴京师。窃知盈珍表中语，文洽私怀怒。遂晨夜兼道追务盈，至长乐驿，及之，与同舍宿。中夜杀务盈。沉盈珍表于厕中。乃自杀。日旴，驿吏开门，见流血满地。旁得文洽二缄，一缄告盈珍罪；一缄表理南仲冤，且陈谢杀务盈。德宗闻其事，颇骇动。（"骇动"原作"驳异"，据明抄本改。）南仲虑衅深，遂入朝。初至，上曰："盈珍扰卿甚也。"南仲曰："盈珍不扰臣，自隋陛下法耳。如盈珍辈所在，虽羊杜复生，抚百姓，御三军，必不成恺悌父母之政，师律善阵之制矣。"德宗默然久之。（出《谭宾录》）


画雕
裴延龄恃恩轻躁，同列惧之，唯顾少连不避。延龄尝画一雕，群鸟噪之。以献，德宗知众怒，益信之。（出《谭宾录》）


冯道明
雍陶，蜀人也，以进士登第。后稍薄于亲党，其舅云安刘敬之罢举，归山坡，素事篇章。让陶不寄书曰：山近衡阳虽少雁，水连巴蜀岂无鱼。陶得诗愧赧，方有孤首之思。后为简州牧，自比谢宣城柳吴兴也。宾至则折挫之，阍者亦怠，投贽者稀得见。忽有冯道明下第请谒云："与员外故旧。"阍者以道明之言启之，及引进，陶呵曰："与君昧平生，何方（"方"原作"妨"，据明抄本改。）相识？"道明曰："诵员外诗，仰员外德，诗集中日得见。何乃隔平生也！"遂吟曰："立当青草人先见，行近白莲鱼未知。"又曰："江声秋入寺，雨气夜侵楼。"又曰："闭门客到常疑病，满院花开不似贫。"陶闻吟欣然，待道明如曩昔之交。君子以雍君矜持而好媚，冯子匪艺而求知，其两违之。（出《云溪友议》）


杜宣猷
杜宣猷大夫自闽（"闽"原作"陶"，据《玉泉子》改）中除宣城，中官之力也。诸道每岁进阉人，所谓"私白"者，闽为首焉。且多任用。以故大阉以下桑梓，多系于闽。时以为中官薮泽。宣猷既至，每寒食节，辄散遣将吏，荷挈食物，祭于诸阉冢墓。所谓洒扫者也，故时号为"敕使看墓"。（出《玉泉子》）


李德裕
李德裕镇扬州，监军使杨钦义追入，必为枢近。而德裕致礼，皆不越寻常，钦义心衔之。一日，中堂设宴，更无他宾。而陈设宝器图画数床，皆殊绝。一席祗奉，亦竭情礼。宴罢，皆以赠之。钦义大喜过望。旬日，西行至汴州，有诏却令监淮南。钦义即至，具以前时所赠归之。德裕笑曰："此无所直，奈何拒焉？"悉却与之。钦义心感数倍。后竟做枢密使，唐武宗一朝之柄，皆钦义所致也。（出《幽闲鼓吹》）


韩全诲
