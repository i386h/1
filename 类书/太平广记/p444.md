<!-- { "loadSidebar": true } -->
唐田布，田悦之子也。元和中，尝过蔡比，路侧有草如蒿。茎大如指，其端聚叶，若鹪鹩巢在苇。折视之，叶中有小鼠数十，才若皂荚子，目犹未开，啾啾有声。（出《酉阳杂俎》）


梁生
唐兴平之西，有梁生别墅，其后园有梨树十余株。太和四年冬十一月，初雪霁，其梨忽有花发，芳而且茂。梁生甚奇之，以为吉兆。有韦氏谓梁生曰：“夫木以春而荣，冬而瘁，固其常矣。焉可谓之吉兆乎？”生闻之不悦。后月余，梁生父卒。（出《宣室志》）


苏昌远
中和中，有士人苏昌远居苏州属邑。有小庄去官道十里。吴中水乡率多荷芰。忽一日，见一女郎，素衣红脸，容质艳丽。阅其色，恍若神仙中人。自是与之相狎，以庄为幽会之所。苏生惑之既甚，尝以玉环赠之，结系殷勤。或一日，见槛前白莲花开敷殊异，俯而玩之。见花房中有物。细视，乃所赠玉环也。因折之，其妖遂绝。（出《北梦琐言》）


药怪
上党人
隋文帝时，上党有人宅后每夜有人呼声。求之不见。去宅一里，但见一人参枝。掘之，入地五尺，如人体状。掘去之后，呼声遂绝。时晋王广阴有夺宗之计，谄事权要，上君也，党与也，言朋党比而谮。太子竟见废。隋室因此而乱。（原缺出处。陈校本作出《宣室志》。今见《隋书?五行志》）


田登娘
陕州西北白径岭上逻村，村之田氏尝穿井，得一根大如臂。节中粗皮若茯苓，香气似术。其家奉释，有像设数十，遂置于像前。田氏女名登娘，十六七，有容质。其父常令供香火焉。经岁余，女尝日见一少年出入佛堂中，白衣蹑屐。女遂私之。精神举止，有异于常矣。其物根每岁至春萌芽。其女有妊，乃具白于母。母疑其怪。尝有衲僧过门，其家因留之供养。僧将入佛宇，辄为物拒之。一日，女随母他出，僧入佛堂。门才启，有一鸽拂僧飞去。其夕，女不复见其怪，视其根，亦成朽蠹。女娠才七月，产物三节，其形如象前根也。田氏并火焚之，其怪亦绝。旧说枸杞茯苓人参术形有异，服之获上寿。或不荤血，不色欲，遇之必能降真为地仙矣。田氏非冀，故见怪而去之。宜乎！（出《酉阳杂俎》）


赵生
天宝中，有赵生者，其先以文学显。生兄弟数人，俱以进士明经入仕。独生性鲁钝，虽读书，然不能分句详义。由是年壮尚不得为郡贡。常与兄弟友生会宴，盈座朱绿相接，独生白衣，甚为不乐。及酒酣，或靳之，生益惭且怒。后一日，弃其家遁去，隐晋阳山，葺茅为舍。生有书百余编，笈而至山中，昼习夜息，虽寒热切肌（“肌”原作“饥”。据明抄本、陈校本改），食粟袭紵，不惮劳苦。而生蒙懵，力愈勤而功愈少。生愈恚怒。终不易其志。后旬余，有翁衣褐来造之，因谓生曰：“吾子居深山中，读古人书，岂有志于禄仕乎？虽然，学愈久而卒不能分句详议，何蔽滞之甚邪！”生谢曰：“仆不敏，自度老且无用，故入深山，读书自悦。虽不能达其精微，然必欲死于志业，不辱先人。又何及于禄仕也？”翁曰：“吾子之志甚坚。老夫虽无术能有补于郎君，但幸一谒我耳。”因徵其所止。翁曰：“吾段氏子，家于山西大木之下。”言讫，忽亡所见。生怪之，以为妖。遂径往山西寻其迹，果有段树蕃茂。生曰：“岂非段氏子乎？”因持锸发其下，得人参长尺余，甚肖所遇翁之貌。生曰：“吾闻人参能为怪者，可愈疾。”遂瀹而食之。自是醒然明悟，目所览书，尽能穷奥。后岁余，以明经及第。历官数任而卒。（出《宣室志》）


菌怪
郭元振
郭元振尝山居。中夜，有人面如盘，瞬目出于灯下。元振了无惧色。徐染翰题其颊曰：“久戍人偏老，长征马不肥。”元振之警句也。题毕吟之，其物遂灭。久之，元振随樵闲步，见巨木上有白耳，大如数斗，所题句在焉。（出《酉阳杂俎》）


宣平坊官人
京宣平坊，有官人夜归。入曲，有卖油者张帽驮桶，不避道。导者搏之，头随而落，遂遽入一大宅门。官人异之，随入至一大槐树下，遂灭。因告其家。其家即掘之。深数尺，并树枯根，下有大蛤蟆如叠。挟二笔錔。树溜津满其中也。及有巨白菌如殿门浮沤钉。其盖已落。蛤蟆乃驴也，笔錔乃油桶也，菌则其人矣。里人有买其油者月余，怪其油好而贱。及怪发，食者悉病呕。（出《酉阳杂俎》）


豫章人
豫章人好食蕈。有黄姑蕈者尤为美味。有民家治舍，烹此蕈以食工人。工人有登屋施瓦者，下视无人，唯釜煮物，以盆覆之。俄有小儿裸身绕釜而走，倏忽没于釜中。顷之，主人设（“设”原作“说”，据明抄本、陈校本改）蕈，工独不食，亦不言。既暮，食蕈者皆卒。（出《稽神录》）



龙虎畜狐蛇卷（第418-459卷)目录
卷第四百一十八　龙一　　苍龙　曹凤　张鲁女　江陵姥　甘宗　南鄩国　龙场
　五色石　震泽洞　梁武后　刘甲　宋云　蔡玉　李靖
卷第四百一十九　龙二　柳毅
卷第四百二十　　龙三　俱名国　释玄照　王景融　凌波女　陶岘　齐浣　
沙州黑河　兴庆池龙　井龙　旃然　龙门
卷第四百二十一　龙四　萧昕　遗尺潭　刘贯词　韦氏　任顼　赵齐嵩
卷第四百二十二　龙五　许汉阳　刘禹锡　周邯　资州龙　韦思恭　卢元裕　卢翰
　李修　韦宥　尺木　史氏子
卷第四百二十三　龙六　卢君畅　元义方　平昌井　虎头骨　法喜寺　龙庙　豢龙者
　孔威　华阴湫　崔道枢　金龙子　黄驯　临汉豕　烧龙　柳翁
卷第四百二十四　龙七　阎浮龙　吴山人　白将军　温媪　柳子华　斑石　张公洞
　五台山池　张老　费鸡师　汾水老姥　李宣　濛阳湫
　盐井龙　尹皓
卷第四百二十五　龙八　
龙　　张温　郭彦郎　王宗郎　犀浦龙　井鱼　安天龙　曹宽
　梦青衣
蛟　　汉武白蛟　浔阳桥　王述　王植　陆社儿　长沙女　苏颋
　斗蛟　洪氏女　洪贞　老蛟　武休潭　伐蛟
卷第四百二十六　虎一　白虎　汉景帝　种僮　封邵　亭长　严猛　袁双　吴道宗
牧牛儿　师道宣　谢允　郑袭　刘广雅　易拔　萧泰　黄乾
　酋耳兽　虎塔　傅黄中　郴州佐史　巴人　峡口道士
卷第四百二十七　虎二　费忠　虎妇　稽胡　碧石　鼋啮虎　李徵　天宝选人
卷第四百二十八　虎三　裴旻　斑子　刘荐　勤自励　宣州儿　笛师　张竭忠
　裴越客　卢造
卷第四百二十九　虎四　张鱼舟　申屠澄　丁岩　王用　张逢
卷第四百三十　　虎五　李奴　马拯　张升　杨真　王居贞　归生　郑思远　李琢
　谯本
卷第四百三十一　虎六　李大可　蔺庭雍　王太　荆州人　刘老　虎妇　赵倜
　周义　中朝子
卷第四百三十二　虎七　　松阳人　南阳士人　虎恤人　范端　石井崖　械虎　商山路
陈褒　食虎　周雄
卷第四百三十三　虎八　　张俊　浔阳猎人　柳并　僧虎　王瑶　刘牧　姨虎　崔韬
王行言
卷第四百三十四　畜兽一
牛　　　金牛　银牛　青牛　牛斗　潜牛　凉州人　牛洛　水牛
牛拜　　桓冲　光禄屠者　朱氏子
牛偿债　卞士瑜　路伯达　戴文　河内崔守　王氏老姥
牛伤人　邵桃根
牛异　　洛下人　宁茵　仲小小
卷第四百三十五　畜兽二
马　　　周穆王八骏　汉文帝九逸　隋文帝狮子骢　唐玄宗龙马
代宗九花虬　德宗神智骢　曹洪司　马休之　慕容廆
秦叔宝　张纳之　宋蔡　舞马　续坤　杨翁佛　季南
赵固　韩晞　江东客马　陈璋
卷第四百三十六　畜兽三
马　　　卢从事　韦有柔　吴宗嗣　孙汉威于远张全王武韦玭
骆驼　　明驼　知水脉　风脚驼　两脚驼　白骆驼
骡　　　白骡　推磨骡
驴　　　僧朗　厌达国　村人供僧　张高　东市人　贺世伯　王甲
汤安仁　王薰
卷第四百三十七　畜兽四
犬上　　华隆　杨生　崔仲文　张然　杨褒　郑韶　柳超　姚甲
刘巨麟　章华　范翊　郭钊　卢言　赵叟　陆机　石玄度
齐琼　石从义　田招　裴度
卷第四百三十八　畜兽五
犬下　　李道豫　朱休之　李叔坚　王瑚　李德　温敬林　庾氏
沈霸　田琰　王仲文　崔惠童　李义　胡志忠　韩生
杜修己　袁继谦
卷第四百三十九　畜兽六
羊　　　月氐稍割　西域大羊　宾青羊　齐讼者　梁文　顾霈　潘果
李审言　杨氏　陈正观　安甲
豕　　　燕相　杜愿　都末　刘胡　耿伏生　李校尉　汤应　安阳书生
吴郡士人　晋州屠儿　元佶　崔日用　李汾　徐州军人
卷第四百四十　　畜兽七
猫　　　唐道袭　卖腊人　归系
鼠　　　王周南　终祚　清河郡守　淳于智　徐密　蔡喜夫　茅崇丘
萧悉达　逆旅道人　李测　天宝彍骑　毕杭　崔怀嶷　李甲
王缙　郗士美　李知微　建康人　卢嵩　柴再用　苏长史
卢枢　朱人　李昭嘏
鼠狼　　张文蔚
卷第四百四十一　畜兽八
狮子　　魏武帝　后魏庄帝　杂说
犀　　　通天犀　杂说
象　　　白象　阆州莫徭　华容庄象　安南猎者　淮南猎者　蒋武杂说
杂兽　　萧志忠
卷第四百四十二　畜兽九
狼　　　狼狈　狼冢　冀州刺史子　王含　正平县村人　张某妻
熊　　　子路　升平入山人　黄秀
狸　　　董仲舒　张华　山中孝子　淳于矜　刘伯祖　吴兴田父　孙乞
黄审　留元寂　郑氏子　晋阳民家
猬　　　费秘　许钦明客　戏场猬
卷第四百四十三　畜兽十
麈　　　吴唐　李婴
獐　　　刘幡
鹿　　　仓鹿　科藤　铜环　鹿马　紫石　陆绍弟　唐玄宗　彭世
鹿娘　张盍蹋　车甲　嵩山老僧　王祜　杂说
兔　　　岚州　杨迈
卷第四百四十四　畜兽十一
猿　　　白猿　周群　猳国　欧阳纥　陈岩　魏元忠　韦虚已子
　王长史
卷第四百四十五　畜兽十二
猿中　　张鋋杨叟孙恪崔商
卷第四百四十六　畜兽十三
　　　　猿下　　楚江渔者　王仁裕　猕猴　翟昭　徐寂之　张寓言
　　　　　　　　　　　　薛放曾祖　杨于度　猕猴
　　　　　　猩猩　　好酒　能言　焦封　猓然　狨猩猩
卷第四百四十七　狐一　　说狐　瑞应　周文王　汉广川王　陈羡　管辂　习凿齿
　　　　　　　　　　　　陈斐　孙岩　夏侯藻　胡道洽　北齐后主　宋大贤
　　　　　　　　　　　　长孙无忌　狐神　张简　僧服礼　上官翼　大安和尚
卷第四百四十八　狐二　李项生　王义方　何让之　沈东美　杨伯成　叶法善
　刘甲　李参军
卷第四百四十九　狐三　郑宏之　汧阳令　李元恭　焦练师　李氏　韦明府
　林景玄　谢混之
卷第四百五十　　狐四　王苞　唐参军　田氏子　徐安　靳守贞　严谏　韦参军
