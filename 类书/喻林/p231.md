<!-- { "loadSidebar": true } -->
　　今日之风非有道之风发发兮大暴疾今日之车非有道之车偈偈然大轻嘌【毛诗正义匪风】
　　我有圃生之乎【左传昭公十二年】
　　天或者以陈氏为斧斤既斲丧公室而他人有之不可知也【左传哀公十五年】
　　梁亡此未有伐者其言梁亡何自亡也其自亡奈何鱼烂而亡也【公羊僖公十九年】
　　城郭不完兵甲不多非国之灾也田野不辟货财不聚非国之害也上无礼下无学贼民兴丧无日矣【孟子离娄上】夫疠虽痈肿胞疾上比前世未至绞缨射股下比近代未至擢筋而饿死也夫劫弑死亡之主也心之忧劳形之困苦必甚于疠矣由此观之疠虽怜王可也【战国防楚考烈王】
　　诈国指鹿灾生噬虎【史记秦始皇賛】
　　其威尽势极闾巷之人为敌国【史记律书】
　　亡秦鹿走伪楚狐鸣【史记项羽赞】
　　祸盈斯验苍狗为菑【史记吕后纪】
　　昔秦燔诗书以立私议莽诵六蓺以文奸言同归殊涂俱用灭亡皆炕龙絶气非命之运紫色淫声余分闰位圣王之驱除云尔【前汉书王莽传賛】
　　边境雷动四野风起京师虽有武蠭精兵未有能窥左足而先应者也【前汉书息夫躬传】
　　昔有彊秦封豕其士窫窳其民凿齿之徒相与摩牙而争之【前汉书杨雄传】
　　天网纵人纮弛王涂壊太极陁君臣土崩上下瓦解【后汉书蔡邕列传】
　　彼日而微遂祲天路【后汉书安帝纪】
　　虎兕长蛇相随塞路【魏志乌丸东夷传注】
　　蚌蛤浮翔于淮泗鼲鼬讙哗于林木【魏志任城传】
　　今胷背有嫌首尾多难乃国朝之厄防也【吴志华覈传】物号忠良于兹拔本人称妖孽自此疏源【晋书惠帝纪】自两京殄覆九土分崩赤县成豕之墟紫宸迁鼃黾之穴干戈日用战争方兴犹逐鹿之并驱若瞻乌之靡定【晋书符丕列传】
　　每朝防貂蝉盈坐时人为之谚曰貂不足狗尾续【晋书赵王伦传】
　　难起萧墙毒痛函夏九州波骇五岳尘飞【晋书王弥列传】贪鄙窃位不知谁升之者兽兕出槛不知谁可咎者网漏吞舟何以过此【晋书郤诜传】
　　无赖之徒易相扇动飙风骇荡则沧海横波【晋书刘传】纂继凶逆鸱目有年【晋书张轨传】
　　豺狼易惊遂肆丑毒【晋书谯刚王逊传】
　　尘飞五岳雾晻三精【晋书石季龙下列传】
　　关西为豺狼之薮杨越为鸱鸮之林【晋书慕容德记】
　　六州荡然无复余蔓残搆至于乳防赴时衔泥靡托【宋书索虏传】
　　故老遗氓还号旧落桓山之响未足称哀【宋书索虏传】治舟试舰恒以朝廷为旗的秣马按劔常愿天下有风尘【南齐书张敬儿传】
　　鸱枭厉吻翦焉已及【梁书武帝上纪】
　　水羣飞于溟海火载燎于中原【魏书李顺希仁弟骞传】
　　政乱如风草师亡犹弹丸【魏书匈奴刘聪传】
　　未正沧海之流讵息昆山之燎【隋书薛道衡传】
　　八纮九野剖豆分【南史陈本纪上】
　　廊庙有序翦成狐兔之场珪帛有仪碎夫犬羊之手【北史许善心文苑传】
　　吾观其野草菅胜谷吾观其众邪曲胜直【太公六韬发启】政令不善墨墨不夜譬若野兽无所朝处【管子四称】
　　与死人同病者不可生也与亡国同事者不可存也【韩非子孤愤】
　　今之世至寒矣至热矣而民无走者取则行钧也【吕氏春秋功名】
　　弃捐五帝之恩刑推蹶三王之法籍是以至德灭而不扬【淮南子览防训】
　　水击则波兴气乱则智昏智昏不可以为政波水不可以为平【淮南子齐俗训】
　　天下为之麋沸螘动云彻席卷【淮南子兵畧训】
　　与死者同病难为良医与亡国同道难与为谋【淮南子説林训】夫死病无可为医夫政令者人君之衔辔所以制下也今齐君失之已久矣子虽欲扶其辀而扶其轮良弗及也【孔丛子嘉言】
　　夫防其本而待之刑辟犹决其牢而发以毒矢也亦可哀乎故曰未可杀也昔者先王使民以礼譬之如御也刑者鞭防也今犹无辔衔而鞭防以御也欲马之进则防以后欲马之退则防其前御者以劳而马亦多伤矣今犹此也上忧劳而民多罹刑【韩诗外传】
　　今之治民者若御拙马行则顿之止则击之身创于棰吻伤于衔求其无失何可得乎【盐铁论诏圣】
　　病之将死也不可为良医国之将亡也不可为计谋吾数諌吾君吾君不用是以知国之将亡也【説苑权谋】
　　螟虫为贼害我五谷箄笥空虚家无所食【焦氏易林坤之革】武库军府甲兵所聚井里邑居不可舍止【焦氏易林师之蹇】巨蛇大防战于国郊【焦氏易林同人之益】
　　两虎相鬭血流浮杵城郭空虚蒿藜塞道【焦氏易林同人之鼎】水壊我里东流为海鳬讙哗不睹我家【焦氏易林谦之萃】星陨如雨力弱无辅【焦氏易林豫之讼】
　　白鸟赤乌战于东都败悔为忧【焦氏易林豫之既济】
　　千嵗庙堂栋桡倾僵天厌周德失其宠光【焦氏易林临之鼎】径路隔塞燕雀惊骇【焦氏易林贲之泰】
　　羊惊虎狼狝猴羣走【焦氏易林坎之临】
　　鱼扰水浊桀乱我国【焦氏易林无妄之益】
　　鳬池水溢髙陆为海江河横流鱼鼈成市【焦氏易林无妄之震】三手六目政多烦惑臯陶瘖聋乱不可从【焦氏易林遯之需】阴积不已云作滛雨伤害平陆民无室屋【焦氏易林明夷之坎】阴雾不清浊政乱民【焦氏易林家人之晋】
　　且如惊鹿不能定足【焦氏易林益之噬嗑】
　　扬风偃草尘埃俱起清浊溷防忠直隠处【焦氏易林蹇之履】众星宵乱不知所据【焦氏易林井之复】
　　放御委辔奔乱不制法度无常君失其位【焦氏易林艮之泰】灵陆处釡甑草土人知败国桀乱无绪【焦氏易林艮之晋】饥蚕作室丝多乱绪端不可得【焦氏易林兑之坎】
　　江汉上流政逆民忧【焦氏易林归妹之晋】
　　乌飞狐鸣国乱不宁下强上弱为阴所刑【焦氏易林中孚之大有】是以四疆之内各以其力来侵攘肌及骨赧独何以制秦乎【扬子重黎】
　　上九车轴折其衡抈四马就括髙人吐血【太经第一羡】次四晦其类失金匮测曰晦其类法度废也【太经第五晦】次七小子牵象妇人徽猛君子养病【太经第六养】
　　次六山无角水无鳞困犯身测曰山无角困百姓也【太经第六穷】
　　次七趹【音决】船防车其害不遐测曰趹船防车不远害也【太经第六将】
　　何以知人且病也以其不嗜食也何以知国之将乱也以其不嗜贤也是故病家之厨非无嘉馔也乃其人弗之能食故遂于死也乱国之官非无贤人也其君弗之能任故遂于亡也夫生飰秔粱防酒甘醪所以养生也而病人恶之以为不若菽麦糟糠欲清者此真将死之候也尊贤任能信忠纳谏所以为安也而闇君恶之以为不若奸佞阘茸谗防言者此其将亡之徴【潜夫论思贤】汉室之形譬如垂瓦扶则暂安不扶则速危【天禄阁外史招贤】长城若颓堵雄关若敝瓮虽以四塞为襟而烽烟之警每举祍席之上【天禄阁外史伤时】
　　上政迷乱则下怨父行悖惑则子恨【王逸注楚辞离骚经】
　　言上有罥缴弋射之机下有张施罻罗之网飞鸟走兽动而遇害喻君法繁多百姓动触刑罪也【王逸注楚辞九章】言秋风疾则草木揺湘水波而树叶落矣以言君政急则众民愁而贤者伤矣【王逸注楚辞九歌】
　　浮云郁兮昼昏楚图溃乱气未除也霾土忽兮厯厯风俗尘浊不可居也【王逸注楚辞九懐】
　　亡国之君其朝未尝无致治之臣也其府未尝无先王之书也然而不免乎亡者何也其贤不用其法不行也茍书法而不行其事爵贤而不用其道则法无异乎路説而贤无异乎木主也【徐干中论亡国】
　　微烟起于萧墙而飙焚徧于宇宙浅隙发于肤寸而波涛漂乎四极金城屠于庶冦汤池杭于一苇劲鋭望尘而氷泮征人倒戈而奔北飞锋荐于扆闼左袵掠于禁省禾黍生于庙堂榛莠秀乎玉阶云观变为狐兎之薮象魏化为虎豹之蹊东序烟烬于委灰生民燋沦于渊火【抱朴子外篇汉过】
　　驽蹇星驰以兼路豺狼奋口而交争【抱朴子外篇安贫】
　　陆无含秀之苖水无吐穗之株稗粝旷于圌廪薪防废于庖厨【抱朴子外篇守塉】
　　逸蚪绕云奔鲸骇流【陶靖节集诗四言】
　　夫先王之道坠地乆矣改张易调其兴实难苛化虐政其穷必酷故曰大军之后必有凶年积乱之后必有凶主理当然也【关氏易传卜百年义】
　　小过下怫怫【音佛】上悸悸趾之【音颠】爪之坠传曰下怫怫愎其上也上悸悸惧其下也趾之足之跌也爪之坠手之失也【元包少阴】
　　红尘塞天地白日何冥冥【李善注文选两都赋】
　　风惊尘起喻恶积而衅生鹿防而不止喻衅生而不灭【李善注文选李萧远运命论】
　　于时景烛云火风驰羽檄言云火之多如景之照羽檄之疾若风之驰【李善注文选任彦升文宣王行状】
　　竢时风之清激兮愈氛雾其如塺【楚辞刘向远逝】
　　茫茫宇宙上墋下黩波振四海尘飞五岳【文选陆士衡功臣颂】乾象栋倾坤仪舟覆【文选刘琨答卢谌诗】
　　王室之乱靡邦不泯如彼坠景曽不可振【文选陆机答贾长渊诗】彼尧舜之耿介兮既遵道而得路何桀纣之昌披兮夫唯防径以窘步【文选屈原离骚经】
　　举动廻山海呼吸变霜露阿防曲求则光宠三族直情忤意则参夷五宗汉之纲纪大乱矣【文选范蔚宗宦者传论】礼法刑政于此大壊如室斯构而去其凿契如水斯积而决其隄防如火斯畜而离其薪燎也国之将亡本必先颠其此之谓乎【文选干宝晋纪总论】
　　弛礼崩乐涂民耳目遂欲流唐漂虞涤殷荡周【文选扬雄剧秦美新】
　　譬层栋之将倾必华榱之先落【补文选谢眺酬德赋】
　　豺牙宻厉虺毒潜吹【广文选庾子山哀江南赋】
　　飘风蓬龙埃拂拂兮草木揺落时槁悴兮遭倾遇祸不可救兮【广文选刘子政离世】
　　鸟惊兽骇莫知所从于是豪彊并争虎裂狼分疾抟者获多迟后者见吞【广文选谯允南仇国论】
　　吕后专制社稷不倾若发汉书云如带公羊云如线【意林晁错新书】
　　欲知人将病不嗜食欲知国将亡不嗜贤也病非无嘉馔病不能食至于死国非无贤人君不能用故速亡理国不得真贤犹治病不得真药治病当得真人参反得萝菔服之増剧非药无效也【意林潜夫论】
　　陵颓谷踊五行互错【艺文类聚后妃部后妃诔】
　　豺狼当路非止一人鲸鲵不枭倐焉五载【文苑英华请劝进及封岳行幸沈烱表】
　　乃使猛兽欲以为乱比兽之角能以为城举其尾能以为旌【太平御览兽部兽】
　　秦失金镜鱼目入珠【初学记器用部镜】
　　冀州糜沸沄如汤【初学记州郡部河东道】
　　母逐鹧鸪而南去子随胡马而北归夫类日影而西奔妇似川流而东逝【法苑珠林卷七十四】
　　失民
　　九四包无鱼起凶象曰无鱼之凶远民也【易垢】
　　君夭之在位椓之【毛诗正月注】
　　寒凉之风病害万物喻君政教酷暴使民防乱【郑氏笺诗北风】日之热恒在日中之后道东之杜人所宜休息也今人不休息者以其特生阴寡也【郑氏笺诗有枤之杜】
