<!-- { "loadSidebar": true } -->
　　诚知昼不操烛日有余光【蜀志秦宓传】
　　峤森森如千丈松虽磥砢多节目施之大厦有栋梁之用【晋书和峤传】
　　良弓难张然可以及髙入深良马难乗然可以任重致逺良才难令然可以致君见尊【墨子亲土】
　　相髙下视墝肥序五种君子不如农人通财货相美恶辨贵贱君子不如贾人设规矩陈绳墨便备用君子不如工人不恤是非然不然之情以相荐樽以相耻怍君子不若恵施邓析也若夫谪徳而定次量能而受官使贤不肖皆得其位能不能皆得其官万物得其宜事变得其应慎墨不得进其谈恵施邓析不得窜其察言必当理事必当务是然后君子之所长也【荀子儒效】
　　大器之人若九鼎瑚琏不可卒成也【河上公注老子同异】
　　良马疾走千里一宿【焦氏易林节之蒙】
　　请问大器曰大器其犹规矩凖绳乎先自治而后治人之谓大器【子先知篇】
　　臣与之议如探九渊其际无有【天禄阁外史去秦】
　　殷周之地极五千里荒服要服勤能牧之汉氏廓土牧万里之外要荒之地襃衣博带夫徳不优者不能懐逺才不大者不能博见【王充论衡别通篇】
　　夫一石之重一人挈之十石以上二人不能举也世多挈一石之任寡有举十石之力儒生所载非徒十石之重也【王充论衡效力篇】
　　江河之水驰涌滑漏席地长逺无枯渴之流本源盛矣知江河之流逺地中之源盛不知万牒之人胸中之才茂迷惑者也【王充论衡效力篇】
　　夫劲弩难彀而可以摧坚逮逺大舟难乗而可以致重济深猛将难御而可以折冲拓境髙贤难临而可以攸叙伦【抱朴子外篇任能】
　　垂防万畆者必出峻极之岭滔天襄陵者必发板桐之源邈世之勲必由絶伦之器定倾之算必吐冠俗之懐是以蟭螟之巢无乗风之羽沟浍之中无宵朗之琦【抱朴子外篇博喻】
　　灵鳯所以晨起丹穴夕萃轩丘日未移晷周张九陵淩风蹈云不防不阂者以其六翮之轻劲也夫良才大智亦有国之六翮也【抱朴子外篇广譬】
　　夫迹水之中无吞舟之鳞寸枝之上无垂天之翼蚁垤之颠无扶桑之林潢潦之源无襄陵之流巨鼇首冠瀛洲飞波淩乎方丈洪桃盘于度陵建水竦于都广沈鲲横于天地云鹏戾乎象且夫雷霆之骇不能细其响黄河之激不能局其流骐騄追风不能近其迹鸿鹄夺翅不能卑其飞云厚者雨必猛弓劲者箭必逺王生学博才大又安省乎【抱朴子外篇喻蔽】
　　夫以规矩凖绳而能使上下无猜者大器也大器者必笼沓羣疑之表莫得与之争量也【子法言注先知篇】
　　马有余气力乃能败驾士行卓异不入俗检【李善注文选武帝诏】逸翮思拂霄迅足羡逺游清源无增澜安得运吞舟【文选郭璞游仙诗】
　　大才乃主之股肱羽翮也【意林新论】
　　大才治世犹栉之理发也【太平御覧服用部梳篦】
　　楚文王好猎人有献鹰为猎于云梦烟烧涨天毛羣羽族争噬竞搏此鹰瞪目云际无搏噬之志王谓献者曰汝将欺余耶答曰若效于雉臣岂敢献俄而云际有物凝翔鲜白不辨其形膺便耸翮而升须防毛堕若雪血下如雨有大鸟堕地度其两翅数十里众莫能识有博物君子曰此大鹏鶵也乃厚赏之【事类赋禽部膺注】
　　沙弥虽小能度人王子虽小能杀人龙子虽小能兴云致雨雷电霹雳【阿育王传二】
　　超羣
　　诞弥厥月先生如达【音挞○诗大雅生民】
　　阪田崎岖墝埆之处而有菀然茂特之苗喻贤者在闲辟隠居之时【郑氏笺诗正月】
　　鸿者大鸟不宜与凫鹥之属飞而循渚以喻周公圣人不宜与凡人之辈共处东都【毛诗正义九罭】
　　毛虫之精者曰麟羽虫之精者曰鳯介虫之精者曰鳞虫之精者曰龙倮虫之精者曰圣人【注阙】
　　麒麟之于走兽鳯凰之于飞鸟泰山之于丘垤河海之于行潦类也圣人之于民亦类也岀乎其类拔乎其萃【孟子公孙丑上】
　　臣闻物有同类而殊能者故力称乌获捷言庆忌勇期贲育臣之愚窃以为人诚有之兽亦宜然【史记司马相如传】駃騠骏马也生七日而超其母【史记鲁仲连列传注】
　　声之者不可同于众人之耳形之美者不可混于世俗之目辞之衍者不可齐于庸人之听【前汉书扬雄传下】若廼牙旷清耳于管弦离娄眇目于毫分逢蒙絶技于弧矢班输巧于斧斤良乐轶能于相驭乌获抗力于千钧龢鹊发精于鍼石研桑心计于无垠仆亦不任厠技于彼列故宻尔自娱于斯文【前汉书叙传上】
　　士中之俊犹毛中之髦【后汉书顺冲质帝纪】
　　卿所谓铁中铮铮佣中佼佼者也【后汉书刘盆子列传】
　　飞鸟遗迹蝉蜕亡殻腾蛇弃鳞神龙丧角至人能变达士拔俗乗云无辔骋风无足【后汉书仲长统列传】
　　大道夷且长窘路狭且促脩翼无卑栖逺趾不歩局舒吾凌霄羽奋此千里足超迈絶尘驱倐忽谁能逐【后汉书文苑列传】
　　夫英伟大贤多出于山泽河北土平气均蓬蒿裁髙三尺不足成林故也【晋书陈頵传】
　　昨于稠人中一见嵇绍昻昻然如野鹤之在鸡羣【晋书嵇绍传】
　　斯盖轩冕之龙门豪梁之宗匠【晋书范汪传】
　　乃是一国所推岂但牧竖中逸羣邪【晋书杨方传】
　　此虏矫矫所谓有豕白蹢【晋书冯跋记】
　　若紫防之带皇穹阆风之跨后土【晋书赫连勃勃传】
　　尔撃贼如鹘入鵶羣宜思好事【北史齐宗室诸王上落元海传】
　　智与众同非国师也技与众同非国工也【太公六韬年势】分地若一彊者能守分财若一智者能收智者有十倍人之功愚者有不赓本之事【管子国蓄】
　　鱼欲异羣鱼舍水跃岸即死虎欲异羣虎舍山入市即擒圣人不异众人特物不能拘尔【关尹子三极】
　　欲逾至徳之美者其虑不与俗同欲验九天之髙者行不径请【鹖冠子世兵】
　　受命于地唯松栢独也在冬夏青青受命于天唯舜独也正【庄子徳充符】
　　人之情于害之中争取小焉于利之中争取大焉故同味而嗜厚膊者必其甘之者也同师而超羣者必其乐之者也弗甘弗乐而能为表者未之闻也【淮南子缪称训】吕望使老者奋项托使婴儿矜以类相慕【淮南子説林训】圣人处于隂众人处于阳圣人行于水众人行于霜【淮南子説林训】
　　君子髙其行则人莫能阶也逺其志则人莫能及也【孔丛子居衞】
　　夫鳯凰之初起也翾翾十歩之雀喔咿而笑之及其升于髙一诎一信展而云间藩木之雀超然自知不及逺矣士褐衣緼着未尝完也粝藿之食未尝饱也世俗之士即以为羞耳及其出则安百议用则延民命世俗之士超然自知不及逺矣【韩诗外传】
　　以世俗言之乡曲有桀人尚辟之【盐铁论备胡】
　　客有歌于郢中者其始曰下里巴人国中属而和者数千人其为阳陵采薇国中属而和者数百人其为阳春白雪国中属而和者数十人而已也引商刻角杂以流徴国中属而和者不过数人是其曲弥髙者其和弥寡【新序杂事一】
　　鸟有鳯而鱼有鲸鳯鸟上击于九千里絶浮云负苍天翺翔乎窈防之上夫粪田之鴳岂能与之断天地之髙哉鲸鱼朝发昆仑之墟暴鬐于碣石暮宿于孟诸夫尺泽之鲵岂能与之量江海之大哉故非独鸟有鳯而鱼有鲸也士亦有之【新序杂事一】
　　川有渎山有岳髙而且大者众人所不能逾也【子学行】力称乌获捷言羌亥勇期贲育圣云仲尼寿称彭祖物有俊杰不可诬也非学之致也【申览俗嫌】
　　寡者为人上者也众者为人下者也一伍之长才足以长一伍者也一国之君才足以君一国者也天下之王才足以王天下者也愚役于智犹枝之附榦此理天下之常法也【昌言损益篇】
　　林生于山山未必皆有林风出于谷谷未必皆有风金生于石石未必皆有金圣人出众人众人未必皆圣贤也【淮南子説林训解】
　　君子絶徳小人絶力或问絶徳曰舜以孝禹以功臯陶以谟非絶徳耶力秦悼武乌获任鄙扛鼎抃牛非絶力耶【子渊骞篇】
　　或曰力有扛洪鼎揭华旗智徳亦有之乎曰百人矣徳谐顽嚚让万国知情天地形不测百人乎【子孝至篇】言沅水之中有盛茂之芷沣水之外有芬芳之兰异于众草以兴湘夫人美好亦异于众人也【王逸注楚辞九歌】言皇天后土生美橘树异于众木来服习南土便其性也屈原自喻才徳如橘树亦异于众也【王逸注楚词九章】举担千里之人杖防越彊之士手足胼胝面目骊黑无伤感不任之疾筋力皮革必有与人异者矣【王充论衡定贤篇】采玉者心羡于玉鑚能知神于能差众儒之才累其髙下贤于所累【王充论衡超竒篇】
　　饰面者皆欲为好而运目者希文音者皆欲为悲而惊耳者寡故夫鸿儒所谓超而又超者也以超之奇退与儒生相料文轩之比于敝车锦绣之方于緼袍也其相过逺矣如与俗人相料太山之巅墆长狄之项跖不足以喻故夫丘山以土石为体其有铜铁山之竒也铜铁既竒或岀金玉然鸿儒世之金玉也竒而又竒矣【王充论衡超竒篇】
　　龙食与蛇异故其举措与蛇不同【王充论衡道虚篇】
　　夫鳯皇鸟之圣者也骐驎兽之圣者也五帝三王臯陶孔子人之圣也【王充论衡讲瑞篇】
　　夫草之精秀者为英兽之特羣者为雄故人之文武茂异取名于此故聪明秀出谓之英胆力过人谓之雄此其大体之别名也【刘邵人物志英雄】
　　嵩维岳宗华岱恒衡气通天汉神洞幽明嵬然中立众山之英【山海经中山海图讃】
　　人中之有老彭犹木中之有松栢禀之自然何可学得乎【抱朴子内篇对俗】
　　世人以人所尤长众所不及者便谓之圣故善围碁之无比者则谓之碁圣故严子卿马绥明于今有碁圣之名焉善史书之絶时者则谓之书圣故衞协张墨于今有书圣之名焉善刻削之尤巧者则谓之木圣故张衞马忠于今有木圣之名焉【抱朴子内篇辨问】
　　夫班秋倕狄机械之圣也附扁和缓治疾之圣也子韦甘均占候之圣也史苏辛廖卜筮之圣也夏育杜囘筋力之圣也荆轲聂政勇敢之圣也飞廉夸父轻速之圣也子野延州知音之圣也孙吴韩白用兵之圣也圣者人事之极号也不独于文学而已矣【抱朴子内篇辨问】
　　盖刻削者比肩而班秋擅絶手之称援琴至众而防襄専知音之难廐马千驷而骐骥有邈羣之价美人万计而威施有超世之容盖有逺过众者也【抱朴子外篇尚博】翠虬无翅而天飞螣蛇无足而电鹜鼈无耳而善闻蚓无口而声故臯繇喑而与辩者同功晋野瞽而与离朱齐明【抱朴子外篇博喻】
　　阆风圃不借髙于丘垤悬黎结緑不假观于琼珉是以英伟不羣而幽蕙之芬骇峻概独立而众禽之响振【抱朴子外篇博喻】
　　特受自然之正气者至希也下首则唯为松栢上首则唯有圣人故凡不正者皆来求正耳若物皆有青全则无贵松栢人各自正则无羡于大圣而趣之也【郭子注庄徳充符】
　　人皆天地之灵也五行之秀也灵全秀淳则为君子灵秀不具则为小人千人一灵万人一秀故曰君子之道鲜矣【关氏易传神义】
　　如虎之别百兽炳然殊异【子法言注吾子篇】
　　物以希为贵人以众为贱【李善注文选顔延年陶徴士诔】
