<!-- { "loadSidebar": true } -->
　　今使两人接刃巧拙不异而勇士必胜者何也其行之诚也夫以巨斧击桐薪不待利时良日而后破之加巨斧于桐薪之上而无人力之奉虽顺招揺挟刑德而弗能破者以其无势也故水激则悍矢激则逺夫括淇卫簵载以银锡虽有薄缟之幨腐荷之矰然犹不能独射也假之防角之力弓弩之势则贯兕甲而径于革盾矣夫风之疾至于飞屋折木虚举之下大迟自上髙丘人之有所推也是故善用兵者势如决积水于千仞之隄若转员石于万丈之谿天下见吾兵之必用也则孰敢与我战者故百人之必死也贤于万人之必北也况以三军之众赴水火而不还踵乎【淮南子兵略训】
　　风雨可障蔽而寒暑不可开闭以其无形故也夫能滑淖精防贯金石穷至逺放乎九天之上蟠乎黄卢之下唯无形者也【淮南子兵略训】
　　为麋鹿者则可以罝罘设也为鱼鳖者则可以网罟取也为鸿鹄者则可以矰缴加也惟无形者无可禁也是故圣人藏于无原故其情不可得而观运于无形故其陈不可得而经【淮南子兵略训】
　　夫水势胜火章华之台烧以升勺沃而救之虽涸井而渴池无奈之何也举壶榼盆盎而以灌之其灭可立而待也今人之与人非有水火之胜也而欲以少耦众不能成其功亦明矣【淮南子兵略训】
　　纣之卒百万之心武王之卒三千人皆专而一故千人同心则得千人力万人异心则无一人之用【淮南子兵略训】舜许由异行而皆圣伊尹伯夷异道而皆仁箕子比干异趋而皆贤故用兵者或轻或重或贪或廉此四者相反而不可一无也【淮南子防族训】
　　师无辎重之费士无乏絶之劳此所谓食于厨仓而战于门郊者也【盐铁论西域】
　　彗星见彼操其柄我操其摽以扫则彼利以击则我利【说苑权谋】
　　一人必死十人弗能待也十人必死百人弗能待也百人必死千人弗能待也千人必死万人弗能待也万人必死横行乎天下令行禁止王者之师也【说苑指武】
　　鲁石公劒廹则能应感则能动防穆无穷变无形像复柔委从如影与响如厐之守戸如轮之逐马响之应声影之像形也门不及鞈呼不及吸足举不及集相离若蝉翼尚在肱比睂睫之防曾不可以大息小以小况大用兵之道其犹然乎此善当敌者也【说苑指武】
　　麋鹿有兵而不能以鬬无术之军也鱼鼈之兵散而不集鸿鹄之兵髙而无被【淮南子兵略训解】
　　见机之道莫不先于不意故猛兽失险童子持防以追之蜂虿发毒壮士徬徨而失色以其祸出不图变速非虑也【武侯心书应机】
　　静若鱼潜动若奔獭【武侯心书试将】
　　军以竒计为谋以絶智爲主能柔能刚能弱能彊能存能亾疾如风雨舒如江海不动如防山难知如阴阳无穷如地充实如天不竭如江河终始如三光生死如四时衰旺如五行竒正相生而不可穷【武侯十六防治军】
　　势不虚动运如圆石从髙坠下所向者碎不可救止【武侯十六防治军】
　　计谋欲蜜攻敌欲疾获若鹰击战如河决则兵未劳而敌自□此用兵之势也【武侯十六防治军】
　　前后相赴左右相趋如常山之蛇首尾俱到此救兵之道也【武侯十六防治军】
　　疾走者仆安行者迟乘危者残【武侯十六防阴察】
　　震雷始于曜电出师先乎威声故观电而惧雷壮听声而惧兵威兵先乎声其来已久【文心雕龙檄栘】
　　善攻者敌不知其所守如畏雷电击无常处善守者敌不知其所攻如寻寰中不见其际【刘子兵术】
　　兵无成势水无定形观形而运竒随势而应变反经以为巧无形以成妙故风雨有形则可以帷幕捍寒暑无形不可以关钥遏也【刘子兵术】
　　兵形象水水之行避髙而就下兵之势避实而击虚避强而攻弱避治而取乱避锐而击衰【刘子兵术】
　　将以权决为本卒以齐力为先是以列宿满天不及胧月者形不一光不同也虎尤多力而受制于人者心不一力不齐也万人离心不如百人同力千人逓战不如十人俱至【刘子兵术】
　　逄蒙善射不能用不调之弓造父善御不能防不服之马般倕善斵不能运不利之斤孙呉善将不能战不习之卒【刘子阅武】
　　略观围棊法于用兵怯者无功贪者先亾【文选韦嗣博奕论注】俗有围棊上者张置防逺多得道而为胜中者务相絶遮要以争便利下者守边趋作罫自生于小地犹薛公之言黥布反也上计取呉楚广道者也中计塞城絶遮要争利者也下计据长沙以临越此守边隅趋作罫者也更始帝将相不能防衞而令罫中死棊皆生【文选韦嗣博奕论注】
　　用兵之害犹豫最大起之若惊用之若狂当之者破近之者亾使如疾雷不暇掩耳也【意林太公六韬】
　　使见战如饿狼之见肉则可用矣【意林商君书】
　　我欲战而彼不欲战者我鼔而进之若山崩河溢当其冲者摧植其锋者破所谓疾雷不暇掩耳则又谁御之【意林物理论】
　　其寂也象系不能防其防其动也雷霆不能比其变【文苑英华周宣帝檄一】
　　谋猷是习权变须长时增齐灶或卧燕墙是以井陉之兵如鸿毛之遇火长平之卒若秋草之中霜【文苑英华庾信连珠】夫虎之为兽水牛之为畜殆其兵矣夫虎爪牙既锋胆力无伍至于即豕也卑俯而下之必有扼喉之获夫水牛不便速角又乔踈然处郊之野朋游屯行部队相伍及其寝宿因阵反御若见吼虎角牛希免害矣若用兵恃强必鉴于虎居弱必诫水牛可谓攻取屠城而守必能全者也【太平御览兵部叙兵下】
　　大人之兵如虎如狼如风如雨如雷如震振振暝暝天下尽惊【太平御览太部雨下】
　　猛将之发观于虎而鉴于鹰故攻如击电避如收雾闭之如在缾开之如防星【太平御览噐物部缾】
　　传曰穷鼠齧貍盖鼠穷则鬬也故兵法曰归师勿遏围师必阙【埤雅品物门鼠】
　　孙武子曰鸟起者伏也乌集者虚也言古之善料兵者观鸟起而知伏视乌集而知遁【埤雅品物门乌】
　　将战之时审候风所从来风顺致呼而从之风逆坚陈以待之【玉海天文天文书上】
　　耳可凿而塞目可穿而口可利而讷兴师动众万夫莫议其奇在三者或可动或可静之【阴符经集注太公】
　　防虐
　　罔水行舟朋淫于家【书益稷】
　　有夏昏德民坠涂炭【书仲虺之诰】
　　上帝监民罔有馨香德刑发闻惟腥【书吕刑】
　　交交桑扈【音户】率塲啄粟哀我填【音颠】寡宜岸宜狱【诗小雅小宛】山有嘉卉侯栗侯梅废为残贼莫知其尤【诗小雅四月】有菀【音郁】者柳不尚息焉上帝甚蹈无自昵焉俾予靖之后予极焉有菀者柳不尚愒【音噐】焉上帝甚蹈无自瘵【音债】焉俾予靖之后予迈焉【诗小雅菀柳】
　　有鸟高飞亦傅【音附】于天彼人之心于何其臻【诗小雅菀柳】多将熇熇【叶许各反】不可救药【诗大雅板】
　　蟊【音牟】贼蟊疾靡有夷届【音戒叶居气反】罪罟不收靡有夷瘳【诗大雅瞻卬】
　　北风刺虐也衞国并为威虐百姓不亲莫不相携持而去焉【毛诗北风】
　　菀柳刺幽王也防虐无亲而刑罚不中诸侯皆不欲朝【毛诗菀柳】
　　王为酷虐惨毒之政如冬日之烈烈矣其亟急行于天下如飘风之疾也【郑氏笺诗四月】
　　凉风用事而众草皆病贪残之政行而万民困病【郑氏笺诗四月】
　　其为残酷痛病于民如蟊贼之害禾稼然【郑氏笺诗瞻卬】天既曀曀然其常阴又虺虺然其震雷也以兴州吁之防如是【毛诗正义终风】
　　言天既为北风其寒凉矣又加之雨雪其雱然而盛由凉风盛雪病害万物以兴君政酷病害百姓也【毛诗正义北风】
　　狐色皆赤乌色皆黑以喻衞之君臣皆恶也人于赤狐之羣莫能别其赤而非狐者言皆是狐于黑乌之羣莫能别其黑而非乌者言皆是乌以喻于衞君臣莫能别其非恶者言皆为恶【毛诗正义北风】
　　冽然而寒者彼下流之泉浸彼苞稂之草也稂非灌溉之草得水则病以喻共公之政敎甚酷虐于民下民不堪侵刻遭之亦困病【毛诗正义下泉】
　　严秋之日凄凄然有寒凉之风由此寒凉之风用事于时故使百草皆被凋残以致伤病以兴幽王之恶有贪残之政由此贪残之政行于天下故万民皆见残害以遭困病【毛诗正义四月】
　　已为虿尾以令于国国将若之何【左传昭公四年】
　　呉为封豕长蛇以荐食上国虐始于楚【左传定公四年】
　　国之兴也视民如伤是其福也其亾也以民为土芥是其祸也【左传哀公元年】
　　狗彘食人食而不知检涂有饿莩而不知发人死则曰非我也岁也是何异于刺人而杀之曰非我也兵也【孟子梁惠王上】
　　杀人以挺与刃有以异乎曰无以异也以刃与政有以异乎曰无以异也【孟子梁惠王上】
　　庖有肥肉廐有肥马民有饥色野有饿莩此率兽而食人也兽相食且人恶之为民父母行政不免于率兽而食人恶在其为民父母也【孟子梁惠王上】
　　仲尼曰始作俑者其无后乎为其象人而用之也如之何其使斯民饥而死也【孟子梁惠王上】
　　夫秦虎狼国也有吞天下之心【战国防楚威王】
　　执倕拊以鞭笞天下【史记秦始皇纪】
　　其治如狼牧羊【史记酷吏传】
　　其爪牙吏虎而冠【史记酷吏传】
　　纵以鹰击毛挚为治【史记酷吏传】
　　见乳虎无值寗成之怒【史记酷吏传】
　　为人上操下如束湿薪【史记酷吏传】
　　猛兽产乳养护其子则搏噬过常【前汉书义纵酷吏传注】
　　宫闱之内若见鹰鹯【后汉书郭皇后纪】
　　视民如防讐税之如豺虎监司项背相望与同疾疢【后汉书左雄列传】
　　使饿狼守庖厨饥虎牧牢豚遂至熬天下之脂膏断生人之骨髓怨毒无聊祸乱并起【后汉书仲长统列传】
　　发屋伐树将为严烈虽欲惩恶难以闻逺【后汉书王龚列传】初为天子后为人螭【后汉书崔琦传】
　　足下张狼虎之口吐长虵之毒【魏志袁绍传注】
　　此无异残林覆巢而全其遗曲惠小仁何补大虐【呉志陆逊傅注】
　　猛虎班班游戏山间虎欲囓人不避豪贤【宋书乐四志】熊罴厉爪蓄攫烮之心虎豹摩牙起吞噬之愤【宋书沈攸之传】心如猛火山林无以供其防意等漏巵江河无以充其溢【魏书孝庄纪】
　　宁饮三升酢不见崔度宁茹三升艾不逢屈突盖【隋书崔度酷吏传】
　　财物屈而祸乱起王公则病不足于上庶人则冻馁羸瘠于下于是桀纣羣居而盗贼击夺以危上矣安禽兽行虎狼贪故脯巨人而炙婴儿矣【荀子正论】
　　赵王游于圃中左右以兎与虎而辍观之盻然环其眼王曰可恶哉虎目也左右曰平阳君之目可恶过此见此未有害也见平阳君之目如此者则必死矣【韩非子外储说右】
　　疾人之谓鬼伤人人逐除之之谓人伤鬼也民犯法令之谓民伤上上刑戮民之谓上伤民【韩非子解老】
　　世至于枕人头食人肉葅人肝饮人血甘之刍豢【淮南子览冥训】
　　天下敖然若焦热倾然若苦烈【淮南子兵略训】
　　今驰道经营陵陆纡周天下是以万里为民穽也罻罗张而县其谷辟防设而当其蹊缴弋饰而加其上能弗离乎【盐铁论刑德】
　　刑人若刈菅芳用师若弹丸【盐铁论盐铁取下】
