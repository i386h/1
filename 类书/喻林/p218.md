<!-- { "loadSidebar": true } -->
　　马不调造父不能超千里之迹民不附唐虞不能致同天之羙马极则变态生而倾愤惟忧矣民困则多离叛其祸必振矣【抱朴子外篇君道】
　　民财匮矣而求不已下力竭矣而役不休欲怨难而不生亲其宁之惟永犹断根以续枝割背以禆腹刻目以广明剜耳以开聪也【抱朴子外篇博喻】
　　夫善御者将以尽其能也尽能在于自任而乃走作骤歩求其过能之用故有不堪而多死马若任驽骥之力适迟疾之分虽足迹接乎八荒之表而众马之性全矣【郭子注庄马蹄】
　　足寒伤心民劳伤国足温而心平人佚而国宁【刘子爱民】人君苑囿禽兽故谷人竭力于昼也土木衣绨锦故丝人竭力于夜也昼夜竭力而犹不足是故为恶政【扬子法言注先知篇】
　　古有弟子病师数往看之师至弟子辄起因劳而致死师非不仁弟子非无礼伤于数也【意林魏子】
　　弓折由射者之数劒缺因用之者多【太平御览兵部弓】
　　御者棰策示有威怒东野之败督责过度【太平御览兵部障泥】武王曰吾欲造起居之诫随之以身棰书曰马不可极民不可剧马极则踬民剧则败【玉海圣文御制赋】
　　书井曰原泉滑滑连旱则絶取事有常赋敛有节【玉海践阼篇集解】
　　譬如智者筹量牛力所堪多小不令过分以竭其力【佛遗敎经羊五】

　　喻林卷一百二
　　钦定四库全书
　　喻林卷一百三　　　　　　明　徐元太　撰政治门【八】
　　顺民
　　古人有言曰人无于水监当于民监【书酒诰】
　　譬若以弩射也可凖度之机已张之矢当以意往省视矢括当于所度则释而放之如是而射则无不中矣犹若人君所修政敎欲发命也当以意夙夜思之使当于民心明旦行之则无不当矣【尚书正义太甲上】
　　夫射者张弓属矢而志在所射必中然后发之为政之道亦如是也以已心度之可施于彼然后出之【尚书正义盘庚上】
　　古之朋友相谓云我岂曰子无衣乎我冀欲与子同袍朋友同欲如是故朋友成其恩好以兴明君能与百姓同欲故百姓乐致其死【毛诗正义无衣】
　　土地是农夫之田人情者亦是圣王之田也【礼记正义礼运】兽恶其民恶其上【国语周】
　　汤曰予有言人视水见形视民知治不【史记殷本纪】
　　淳于髠曰弓胶昔干所以为合也然而不能傅合疏罅驺忌子曰谨受令请谨自附于万民【史记田完世家】
　　治乱民犹治乱绳不可急也唯缓之然后可治【前汉书循吏传】在溢则激处平则恬水之性也急之则扰缓之则静民之情也【后汉纪孝灵下】
　　夫国之有民犹水之有舟停则以安扰则以危愚而不可欺弱而不可胜是以圣王重焉【呉志骆綂传】
　　夫以微覊而御悍马又乃操以烦防其不制者固其理也【晋书阮种传】
　　此等习俗放散日久有似园中之鹿急则冲突缓之则定【魏书刘洁传】
　　天下之人如流水障之则止启之则行静之则清【太公六韬文啓】
　　昔者尧之治天下也犹埴之在埏也惟陶之所以为犹金之在炉也恣冶之所以铸【管子任法】
　　夫法之利民也犹陶之于埴冶之于金也故审利害之所在民之去就如火之于燥湿水之于高下【管子禁藏】所欲者能得诸民故贤材遂所恶者能除诸民故奸伪省如冶之金陶之埴制在工也【管子君臣上】
　　民之制于上犹草木之制也时也故民迂则流之民流通则迂之决之则行塞之则止【管子君臣下】
　　能若夫风与波乎唯其所欲适【管子白心】
　　如以予人财者不如无夺时如以予人食者不如无夺其事【管子侈靡】
　　明惠之君不拂是以行其所欲此譬之犹自治鱼鼈者也去其腥臊者而已昧墨与人比居庾肆而敎人危坐【晏子春秋谏下】
　　其用法为时禁暴故世不逆其志其用兵为众屏患故民不疾其劳【晏子问下】
　　善为政者积其德善用兵者畜其怒德积而民可用也怒畜而威可立也【文子下德】
　　夫负重者患涂逺据贵者忧民离负重涂逺者身疲而无功在上离民者虽劳而不治故智者量涂而后负明君视民而出政【邓析子无厚】
　　君见其牧羊者乎百羊而羣使五尺童子荷棰而随之欲东而东欲西而西使尧牵一羊舜荷棰而随之则不能前矣【列子杨朱】
　　狙公赋芧曰朝三而暮四众狙皆怒曰然则朝四而暮三众狙皆悦名实未亏而喜怒为用亦因是也是以圣人和之以是非而休乎天钧【庄子齐物论】
　　蜎飞蠕动微虫耳亦犹懐利害之心故顺之则喜悦逆之则勃怒况于人乎【鬼谷子揣篇注】
　　夫下之和上譬之犹响之应声影之像形也故为上者不可不顺也【荀子疆国篇】
　　安国之法若饥而食寒而衣不令而自然也【韩非子安危】欲知天道察其数欲知地道物其树欲知人道从其欲【淮南子缪称训】
　　圣人不困其众以兼国良御不困其马以兼道故造父之御不失和圣人之治不倍德秦摄利衡以御宇内执修棰以笞八极骖服以罢而鞭防愈加故有倾衡遗棰之变【盐铁论结和】
　　树木数徙则虫兽徙居则坏故代马依北风飞鸟翔故巢莫不哀其生由此观之民非利避上公之事而乐亾也【盐铁论未通】
　　民之仰法犹鱼之仰水水清则静浊则扰扰则不安其居静则乐其业【盐铁论昭圣】
　　民知十已则尚与之争曰不如吾也百已则疵其过千已则谁而不信是故民不可稍而掌也可并而牧也不可暴而杀也可麾而致也众不可户说也可举而示也【説政理】
　　问善御者莫如马问善治者莫如民【说谈丛】
　　众口嘈嘈虽贵必危【焦氏易林蛊之艮】
　　夫妇咒咀太山覆顚【焦氏易林噬嗑之未济】
　　睹孺子之驱鸡也而见御民之有道孺子驱鸡者急则惊缓则滞方其北也遽要之则折而过南方其南也遽要之则折而过北廹则飞踈则放志闲则比之流缓而不安则食之不驱之驱驱之至者也志安则循路而入门【申鉴政体】
　　圣人无常心以百姓为心目为心视口为心言耳为心听身为心安故身之有心若国之有君【武侯十六防视听】圣人所以陶运羣生使各得其性亦犹役人之能将养禽兽使不相残害也【张湛注列子黄帝】
　　百姓之心形声也大人之敎影响也大人之于天下何心哉犹影响之随形声耳使物之所懐各得自尽问者为主应故为配【郭子注庄子在宥】
　　但知管子借耳于天下不知尧借人心而后用其耳目【意林物理论】
　　小民髪如韭剪复生头如鸡割复鸣【太平御览菜部韭】
　　王若欲来天下之民先设其利而民自至譬若冬日之阳夏日之阴不召而民自来【玉海地里山川】
　　食民所吐服民所丑居民所使乐民所苦务在顺民不遑适已故民托之如父爱之如母愿为臣妾与之俱死【道德经指归卷十三】
　　如慈母善别婴儿闻其啼呼知其饥渴及以痛痒随宜饮食及与方药【玉淸经通济幽冥品】
　　安民
　　山附于地剥上以厚下安宅【易剥】
　　治民务除恶政当如痛病在汝身欲去之【孔氏传书康诰】鸿鴈于飞肃肃其羽之子于征劬劳于野○鸿鴈于飞集于中泽【叶徒洛反】之子于垣【音袁】百堵皆作【诗小雅鸿鴈】
　　鸿鴈羙宣王也万民离散不安其居而能劳来还定安集之至于矜寡无不得其所焉【毛诗鸿鴈】
　　鸳鸯休息于梁明王之时人不惊骇敛其左翼以右翼掩之自若无恐惧【郑氏笺诗鸳鸯】
　　鸿鴈之性安居泽中今飞又集于泽中犹民去其居而离散今复还定安集【郑氏笺诗鸿鴈】
　　昆连子主我刀斧无俾野兽牺虎之类伤残生命无俾同类大力之徒区逐微弱【三坟山坟】
　　文帝时防天下新去汤火【史记律书】
　　式乃拜为郎布衣屩而牧羊岁余羊肥息上过见其羊善之式曰非独羊也治民亦犹是也以时起居恶者辄斥去毋令败羣【史记平凖书】
　　列郡无犬吠之惊丛祠罢狐鸣之盗【陈书高祖上纪】
　　善为水者引之使平善化人者抚之使静水平则无损于隄防人静则不犯于宪章【隋书孝义史臣传】
　　民之不移也如废方于地【管子乘马数】
　　马骇舆则君子不安舆庶人骇政则君子不安位马骇舆则莫若静之庶人骇政则莫若惠之【荀子王制】
　　衞人有佐戈者鸟至因先以其裷麾之鸟惊而不射也【韩非子内储说左上】
　　身以积精为德家以资财为德乡国天下皆以民为德【韩非子解老】
　　国主之有民也犹城之有基木之有根根深则本固基羙则上宁【淮南子泰族训】
　　水有猵獭而池鱼劳国有强御而齐民消故茂林之下无丰草大块之间无羙苗【盐铁论轻重】
　　禹凿龙门通利水源东注沧海民得安从【焦氏易林干之豫】櫜寘山巓销锋铸刃示不复用天下大欢【焦氏易林同人之同人】日入道极劳者休息班马还师复我燕室【焦氏易林蹇之复】次五舳舻调安利富贞测曰舳舻安和顺其疆也【太经第三居】
　　夫云翔者不知泥居之洿处贵者尟恕羣下之劳然根朽者寻木不能其千里之茂也民怨者尧舜不能恃其长世之庆也【抱朴子外篇广譬】
　　夫天下大器也羣生重畜也爱恶相攻利害相夺其势常也若积水于防燎火于原未尝蹔静也【文选干宝晋纪总论】乘车必护轮治国必爱民车无轮安处国无民谁与【古文苑冯衍车铭】
　　方使怖鸽获安竆鱼永乐【艺文类聚产业部钱啓】
　　吕望年七十钓于渭渚三日三夜鱼无食者与农人言农人者古之老贤人也谓望曰子将复钓必细其纶芳其饵徐徐而投之无令鱼骇望如其言初下得鲋次得鲤【艺文类聚产业部约】
　　舟非水不行水入舟没民非君不治民犯上则君危故君子不可不严也【艺文类聚人部鉴诫】
　　飞蓬随风集于王良之衡而驷马为之奔乳虎为之走蓬非马之防马非蓬之敌所以或奔走者惊也【太平御览百卉部蓬】
　　欲水之清则勿渉欲草之茂则勿猎【太平御览资产部猎】
　　善耕者足以谨地待时而动善射者调弓定凖见可而发君子善养其人足用【太平御览兵部弓】
　　民难养而易散气难而易失审威德所以固其理割嗜欲所以成其眞【广黄帝本行纪】
　　夫圣人之抚百姓亦犹慈母之育婴儿始食则饵以甘肥甘肥既厌复改以脂蜜脂蜜既厌则五体休和内外平豫【明集难夷夏论】
　　足民
　　宣王之德如涧水之源秩秩流出无极已也国以饶富民取足焉如于深山【郑氏笺诗斯干】
　　郊外野中有蔓延之草草之所以能延蔓者由天有陨落之露溥然霑润之以兴民所以得蕃息者由君有恩泽之化养育之【毛诗正义野有蔓草】
　　幽幽然深逺财物丰积者南山也以兴货殖盈足者王国也王货物丰殖民用饶足亦似深山之有材也【毛诗正义斯干】
　　民既丰富得以生长故其民众多如竹之丛生根本之众矣其长大又佼好如松木之叶常冬夏畅茂无衰落矣【毛诗正义斯干】
　　民非水火不生活昬暮叩人之门戸求水火无弗与者至足矣圣人治天下使有菽粟如水火菽粟如水火而民焉有不仁者乎【孟子尽心上】
　　民君食民臣力民所尊崇以食为本务故为君矣民之使力如君使臣也【三坟山坟】
