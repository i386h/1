<!-- { "loadSidebar": true } -->
　　夫为人子而常誉他人之亲曰某子之亲夜寝早起强力生财以养子孙臣妾是谤诽其亲者也为人臣常誉先王之德厚而愿之是诽谤其君者也非其亲者知谓之不孝而非其君者天下贤之此所以乱也【韩非子忠孝】衣不举领者倒走不视地者颠【黄石公素书安履】
　　今有人于此无礼慢易而求敬阿党不公而求令烦号数变而求静暴戾贪得而求定虽黄帝犹若困【吕氏春秋审应】春行夏令泄行秋令水行冬令肃夏行春令风行秋令芜行冬令格秋行夏令华行春令荣行冬令耗冬行春令泄行夏令旱行秋令雾【淮南子时则训】
　　为儒而踞里闾为墨而朝吹竽欲灭迹而走雪中拯溺者而欲无濡是非所行而行所非【淮南子説山训】
　　以非义为义以非礼为礼譬犹倮走而追狂人盗财而与乞者窃简而写法律蹲踞而诵诗书【淮南子説山训】
　　范氏之败有窃其钟负而走者鎗然有声惧人闻之遽掩其耳憎人闻之可也自掩其耳悖矣【淮南子説山训】
　　有以飰死者而禁天下之食有以车为败者而禁天下之乗则悖矣【淮南子説林训】
　　夫所以养而害所养譬犹削足而适履杀头而便冠【淮南子説林训】
　　譬犹食谷衣丝而非耕织者也载于船车服而安之而非工匠者也食于釡甑须以生活而非陶冶者也此言违于情而行曚于心者也【説苑建本】
　　非其人而欲有功譬其若夏至之日而欲夜之长也射鱼指天而欲发之当也虽舜禹犹亦困而又况乎俗主哉【説苑尊贤】
　　桑鹊窃脂啄粟不宜【焦氏易林同人之未济】
　　鼻移在头枯苇复生下朽上荣家乃不宁【焦氏易林大过之萃】一衣三冠冠无所加【焦氏易林晋之干】
　　雄鸡不晨雌鸡具呻【焦氏易林困之既济】
　　次五东南射兕西北其矢测曰东南射兕不得其首也【太经第一戾】
　　次五童牛角马不今不古测曰童牛角马变天常也【太经第三更】
　　次八反其几防其朼几家不防测曰反几防朼家用不臧也【太经第三居】
　　次四止于童木求其疏谷测曰止于童木求其穷也【太经第六止】
　　次八雌鸣于晨牝角鱼木测曰雌鸣于晨厥正反也【太经第六失】
　　言宁有萍草生于水中无根乃漫衍于九交之道【王逸注楚辞天问】
　　礼丧不饮酒食肉而日醉于酒欲整丧纪犹无目欲视青黄无耳欲听宫商也【吕氏春秋贵公解】
　　何异悬瓦砾而贵夜光弦不调而索清音哉【抱朴子外篇审举】若子言不恃他物则宜肉治骨以为金疮之药煎皮熬髪以治秃鬓之疾耶【抱朴子内篇对俗】
　　何异负豕而欲无臭冯河而欲不濡无辔防而御奔马弃柁橹而乗轻舟未见其可也【抱朴子外篇诘鲍】
　　失亡其子而不能远索遗其气类而亦未始自非人之自是有斯谬矣【郭子庄注徐无鬼】
　　此听虚而责响视空而索影悖情倒理诬罔之甚也【刘子伤谗】
　　贱子贵饼自以为是【庄子音义徐无鬼】
　　子不嫌仆德之不劭而疑其位之不到是犹反镜而索照登木而下钓【补文选夏侯湛抵疑】
　　观吾子之趋欲衍倾城之金求百钱之售制造天之梯儗肤寸之检【广文选阮嗣宗答伏义书】
　　未尝梦乗车入防穴虀取铁杵无想无因故也【世説新语言语】
　　食谷而鄙田衣帛而笑蚕是惑也【太平御览百谷部谷】
　　犹如畏大地疾走欲藏身纵日驰千里非地不容身【大乗妙林经偈】
　　何于空谷响而求生相于焦谷中而求牙相【大乗妙林经】譬如有人欲于无色无见无对无所依止空中种树彼极为难【波罗蜜多经三百六十三】
　　如説言萤火小虫负须弥山飞空而去为可信不【大宝积经卷二】
　　譬如有人于夜闇中掉弄手臂揺动面目言我弄世间彼为弄谁是人自弄何以故于中无人为可弄故【大宝积经卷三】
　　何故明目人而羡盲瞽导岂有岸上人反乐沉溺者何有解脱人而复乐牢狱【大实积经卷六十一】
　　譬如有人漂没大水渴乏而死【大宝积经卷一百一十三】
　　如世人言我能捉电电虽可见而不能捉【大方等大积经十九】譬如有人自挑其目盲无所见而欲导他登上太山终无是处【大集地藏十轮经卷四】
　　如言石女子威仪而进退兎角有铦利沙中能出油【大乗密严经卷下】
　　不见以兎角触壊于大山曽无石女儿执箭射于物未闻欲鬬战而求兎角弓谁复须宫室令石女儿造【大乗密严经卷下】
　　譬如善屠牛师手执利刀解剥其牛乗间而剥不伤内肉不伤外皮解其肢节筋骨然后还以皮覆其上若有人言此牛皮肉全而不离为等説不荅言不也【杂阿含经卷十一】
　　那先言如人沽美酒着大器中急塞一人口倒置酒中令尝酒其人宁知酒味不王言未入口到舌上故不知味【那先比丘经卷中】
　　如铁出金谁当信者【大智度论卷二】
　　譬如人问搆牛角得几斗乳是为非问【大智度论卷二】
　　譬如百由旬大火聚有人负干草入火中过不烧一叶是为甚难【大智度论卷七】
　　譬如无足欲行无翅欲飞无船欲度是不可得【大智度论卷十三】
　　譬如人种树不依于地而欲得其根茎枝叶成其果实是难可得【大智度论卷二十八】
　　又如毛孔之空欲比十方空无有是理【大智度论七十九】譬如清冷云中而霹雳起火非所应也【遗教经论离十二】譬如有人惧诸霜雹疾风暴雨水火等灾损害虚空勤加守防【广百论卷三】
　　犹如春农夫不下于种子至秋无果实而可得收获【大庄严经论卷二偈】
　　且生而可养则日及可与千松比霜朝菌可与万椿齐雪耶【明集折夷夏论】
　　斯何异斩刈根本而修枝榦而言不殒硕茂未之闻见【明集孙绰喻道论】
　　犹无柯而求伐不食而独饱焉可得乎【明集释駮论】
　　犹访道于瘖聋麾方而莫穷远迩问津于兎马知济而不测浅深【辩正论卷六】
　　若夫废宗庙之粢盛加子孙之鱼肉毁蒸尝之黻冕充仆妾之衣服茍求惠下之恩不崇安上之福恨养亲之费饍思废养之润屋如此可谓忠孝之道乎【法苑珠林卷五十五】
　　越理
　　居履之时以阳处阳犹曰不谦而况以阴居阳以柔乗刚者乎故以此为明眇目者也以此为行跛足者也以此履危见咥者也【王弼注易履】
　　先染丝后制衣皆女之所治为也而女反乱之【郑氏笺诗绿衣】墠边有陂茅搜生焉茅搜之为难浅矣易越而出【郑氏笺诗东门之墠】
　　鹖旦是求旦之鸟夜中而鸣以求早旦不可得也言人视彼求旦之鸟欲反夜作昼是鸟无识也求不可得之物人犹尚恶之况人上僭于君求不可得之物以下乱上人恶之可知也【礼记正义孔子闲居】
　　畜老犹惮杀之而况君乎【左传宣公四年】
　　杀老牛莫之敢尸而况君乎【左传成公十八年】
　　紾兄之臂而夺之食则得食不紾则不得食则将紾之乎逾东家墙而搂其处子则得妻不搂则不得妻则将搂之乎【孟子告子下】
　　君有短垣而自逾之况蛮荆则何有于周室【国语吴】郢人有鬻其母为请于买者曰此母老矣幸善食之而勿苦此行大不美而欲为小义者【淮南子説山训】
　　狼虎争强礼义不行【焦氏易林恒之困】
　　耕石不生弃礼无名【焦氏易林归妺之贲】
　　私已
　　不能大通则各私其党而求利焉楚人亡弓不能亡楚爱国愈甚益为它灾【王弼注易同人】
　　缾小而尽罍大而盈言为罍耻者刺王不使富分贫众恤寡【郑氏笺诗蓼莪】
　　贪于政者不能分人以事厚于货者不能分人以禄【墨子尚贤中】
　　垂其股肱之力而不相劳来也腐臭余财而不相分资也隠匿良道而不相教训也【墨子尚贤下】
　　盗爱其室不爱其异室故窃异室以利其室贼爱其身不爱人故贼人以利其身此何也皆起于相爱虽至大夫之相乱家诸侯之相攻国者亦然【墨子兼爱上】
　　次四动之丘陵失泽朋测曰动之丘陵失下危也【太经第二十】
　　次七唫于体黄肉毁测曰唫于体骨肉伤也【太经第五唫】譬如多人共一妙宝有人独用岂得自在【本缘经月光王品】譬如贾客远到他方虽持杂物多所饶益然非怜愍众生以自求利故【百论卷上守八】

　　喻林卷五十一
<子部,类书类,喻林>
　　钦定四库全书
　　喻林卷五十二　　　　　明　徐元太　撰人事门【五十】
　　用术
　　钩距者设欲知马贾则先问狗已问羊又问牛然后及马参伍其贾以类相凖则知马之贵贱不失实矣唯广汉至精能行之它人效者莫能及也【前汉书赵广汉传】
　　家挟殊议人怀异计故从横者歘披其胷狙诈者暂吐其舌也【蜀志郤正传】
　　朝四暮三众狙皆喜名实未亏而喜怒为用【南史梁本纪中】故关之捭阖制之以出入捭之者开也言也阳也阖之者闭也黙也隂也【鬼谷子捭阖】
　　故捭者或捭而出之或捭而纳之阖者或阖而取之或阖而去之捭阖者天地之道【鬼谷子捭阖】
　　或开而示之或阖而闭之开而示之者同其情也阖而闭之者异其诚也【鬼谷子捭阖】
　　符应不失如螣蛇之所指若羿之引矢【鬼谷子反应】
　　其张罝网而取兽也多张其防而司之道合其事彼自出之此钓人之网也常持其网驱之其言无比乃为之变【鬼谷子反应】
　　皆见其权衡轻重乃为之度数圣人因而为之虑其不中权衡度数圣人因而自为之虑【鬼谷子捭阖】
　　此飞箝之缀也用于人则空往而实来缀而不失以究其辞可箝而从可箝而横可引而东可引而西可引而南可引而北可引而反可引而覆【鬼谷子飞箝】
　　枢所以主门之动静机所以主弩之放发言既知其诸矦智谋能否然后立法镇其动静制其放发犹枢之于门机之于弩【鬼谷子飞箝注】
　　古之善摩者如操钩而临深渊饵而投之必得鱼焉【鬼谷子摩篇】
　　西门豹为濮令佯亡其车辖令吏求之不能得使人求而得之家人屋间【韩非子内储説上七术】
　　周主下令索曲杖吏求之数日不能得周主私使人求之不移日而得之乃谓吏曰吾知吏不事事也曲杖甚易也而吏不能得我令人求之不移日而得之岂可谓忠哉吏乃皆悚惧以君为神明【韩非子内储説上七术】
　　周主亡玉簪令吏求之三日不能得也周主令人求而得之家人之屋间周主曰吾知吏之不事事也求簪三日不得之吾令人求之不移日而得之于是吏皆悚惧以为君神明也【韩非子内储説上七术】
　　有相与讼者子产离之而毋得使通辞倒其言以告而知也惠嗣公使人伪关市关市呵难之因事关市以金关市乃舎之嗣公谓关市曰其时有客过而予汝金因谴之关市大恐以嗣公为明察【韩非子外储説左上】
　　人主之大物非法则术也法者编著之圗籍设之于官府而布之于百姓者也术者藏之于胷中以偶众端而潜御羣臣者也故法莫如显而术不欲见是以明主言法则境内卑贱莫不闻知也不独满于堂用术则亲爱近习莫之得闻也不得满室而管子犹曰言于室满室言于堂满堂非法术之言也【韩非子难三】
　　御圆者不以信诚率众执方者必以权谋自显【文选袁宏名臣序赞】
