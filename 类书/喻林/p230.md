<!-- { "loadSidebar": true } -->
　　中行氏之为政也以苛为察以欺为明以刻为忠以计多为善以聚敛为良譬之其犹鞟革者也大则大矣裂之道也【新序杂事一】
　　虎狼结谋相聚为保思嚼牛羊道絶不通【焦氏易林比之困】羣虎入邑求索肉食【焦氏易林履之豊】
　　虿室蜂戸螫我手足【焦氏易林履之防】
　　桀跖并处人民愁苦【焦氏易林谦之剥】
　　径邪贼田政恶伤民【焦氏易林噬嗑之未济】
　　跖并桀处民困愁苦【焦氏易林复之离】
　　白虎黑狼伏伺山阳遮遏牛羊病我商人【焦氏易林无妄之夬】熊罴豺狼在山阴阳伺鹿取麞道伏畏难【焦氏易林颐之中孚】喭喭谔谔虎豹相齚【焦氏易林家人之坤】
　　西国疆梁为虎作狼【焦氏易林蹇之节】
　　狼虎之乡日争凶讼受性贪饕不能容纵【焦氏易林损之既济】鹰鹯猎食雉兎困极【焦氏易林渐之大过】
　　羣队虎狼齧彼牛羊道路不通妨农害商【焦氏易林节之坎】申韩之术不仁之至矣若何牛羊之用人也若牛羊用人则狐貍蝼螾不膢腊也欤【杨子问道】
　　或曰刀不利笔不铦而独加诸砥不亦可乎曰人砥则秦尚矣【杨子问道】
　　始皇方虎挒而枭磔噬士犹腊肉也【杨子重黎】
　　始皇方斧将相方刀六国方木将相方肉激也【杨子重黎】上九割肉取骨灭顶于血测曰割肉灭血不能自全也【太经第六割】
　　春秋战国之君以百姓为蠛蠓以刀锯为金帛茍有匹夫高枕而寐者天下皆以为祥其残也如此【天禄阁外史问兵】言秋气起则西风急疾而害生物使百草不得盛长以言君令急促刬伤百姓使不得保其性命也【王逸注楚辞七諌】峻刑戮之术制民如牛羊临之以刀爼故曰不仁之至也【杨子法言注问道篇】
　　严刑裁民亦犹刀之割肉以人为砥酷之甚也【杨子法言注问道篇】
　　其遇民也若薙氏之芟草既蕴崇之又行火焉惵惵黔首岂徒局髙天蹐厚地而已哉乃救死于其颈【文选东京赋】刑酷然炭防逾膏柱【文选陆陲石阙铭】
　　秦人视山东之民犹猛虎之睨羣羊何隔惮哉【意林物理论】坑戮侔于屠伯芟夷过于薙氏【文苑英华卢思道檄一】
　　尚书帝命期曰桀失玉镜用其噬兽【初学记噐用部镜】
　　秦始皇见周室失统自以当保有九州见万民碌碌犹羣羊聚诸皆可以竿而駈之故遂以败也【太平御览皇王部始皇帝】如屠孟屠几为骨聚【佛说身观经当九】
　　如五龙头心中毒盛犹如恶蛇瞠气怫郁熐炎俱起【本缘经月光王品】
　　遇王防虐犹如师子在鹿羣中终无一念慈善之心【本缘经毘罗序品】
　　为着翅之防貍飞沈受困而难计【法苑珠林卷六十九】














　　喻林卷一百八
　　钦定四库全书
　　喻林卷一百九　　　　　明　徐元太　撰政治门【十四】
　　袭弊
　　六四裕父之蛊往见吝【易蛊】
　　月之行度失道从星所好以致风雨喻人君政教失常从民所欲则致国乱【尚书正义洪范】
　　与覆车同轨者未尝安也与死人同病者未尝生也与亡国同法者未尝存也【晋书灼传】
　　与覆车同轨者倾与亡国同事者灭见已生慎将生恶其迹者预避之【黄石公素书安履】
　　匿痼不医乱政生灾【焦氏易林暌之大畜】
　　夫防瘕不除而不修越人之术者难图老彭之夀也奸党实繁而不严弹造之制者未见其长世之福也【抱朴子外篇用刑】
　　大魏承衰弊复欲宻其罗蚍蜉犹见得何云防与鰕【太平御览虫豸部蝎】
　　更张
　　古之帝王不必以丰俭移都茍宏衞文大帛之冠则无往不可若不绩其麻则乐土为虚矣【晋书王导传】
　　爱易辙之勤而得覆车之轨【晋书江统传】
　　言味者予易牙言音者予师旷言治者予三王三王既已定法度制礼乐而传之有不用而改自作何以异于变易牙之和更师旷之律【荀子大畧】
　　输子之制材木也正其规矩而凿枘调师旷之谐五音也正其六律而宫商调当世之工匠不能调其凿枘则改规矩不能协声音则变旧律是以凿枘刺戾而不合声音泛越而不和【盐铁论刺复】
　　言今世之士才知强巧背去规矩更造方圆必不坚固败材木也以言佞臣巧于言语背违先圣之法以意妄造必乱政治危君国也【王逸注楚辞离骚经】
　　法无一定而慕权宜之随时功不倍前而好屡变以偶俗犹剸髙马以适卑车削附踝以就褊履断长劔以赴短鞞割尺璧以纳促匣也【抱朴子外篇博喻】
　　且改辙易行非良乐之御易民而治非楚郑之政愿足下勉之而已矣【文选曹植与吴季重书】
　　九华台楼观精巧先称平众木轻重然后造无锱铢相结台虽髙峻常随风揺动而终无倾倒之理明帝登台惧其势危别以大木扶持之楼即頺壊论者谓轻重力偏也【玉海宫室台】
　　市上之人有善戴尊者累十尊而行人有与之更者行道未半而以其尊颠【困学纪闻卷十诸子】
　　屯膏
　　屯其膏施未光也【易屯】
　　九二井谷射鲋瓮敝漏【易井】
　　九二鼎耳革其行塞雉膏不食【易鼎】
　　大雨不时行国无恩泽【汲冡周书时训解】
　　扬之水不流束薪○扬之水不流束楚○扬之水不流束蒲【诗国风扬之水】
　　英英白云露彼菅茅【叶莫侯反】天步艰难之子不犹滮【符彪反】池北流浸彼稻田【叶地因反】啸歌伤怀念彼硕人【诗小雅白华】黍苗刺幽王也不能膏润天下【毛诗黍苗】
　　激扬之水至湍迅而不能流移束薪喻平王政教烦急而恩泽之令不行于下民【郑氏笺诗扬之水】
　　池水之泽浸润稻田使之生殖喻王无恩意于申后滮池之不如也【郑氏笺诗白华】
　　桑之柔需其叶菀然茂盛谓蚕始生时也人庇阴其下者均得其所及已将采之则叶爆烁而疏人息其下则病于爆烁喻民当被王之恩惠羣臣恣放损王之德【郑氏笺诗桑柔】
　　旱嵗之草如水上之苴言其枯槁无润下民不得王恩亦如是也【毛诗正义召旻】
　　王无恩于民致使下民如彼嵗之大旱其草不得生遂而盛茂致使此草如彼水上栖止逐流之浮苴也【毛诗正义召旻】
　　罍大器缾小器常禀于罍者禀所受罄尽则罍为无余故耻之【杜氏解左传昭公二十四年】
　　有复于王者曰吾力足以举百钧而不足以举一羽明足以察秋毫之末而不见舆薪则王许之乎曰否今恩足以及禽兽而功不至于百姓者独何与然则一羽之不举为不用力焉舆薪之不见为不用明焉百姓之不见保为不用恩焉【孟子梁惠王上】
　　宝咳唾之音爱锱铢之力【晋书夏侯湛传】
　　收既往之诏夺已澍之施【晋书摰虞传】
　　时雨不霑春苗委悴【魏书髙祖上纪】
　　假获其利犹是富専口龂不及四体也【北史甄琛传】
　　贫贱之望富贵甚微而富贵不能酬其甚微之望夫富者之所恶贫者之所美贵者之所轻贱者之所荣然而弗酬弗与同苦乐故也虽弗酬之于物弗伤今万民之望人君亦如贫贱之望富贵其所望者盖欲料长幼平赋敛时其饥寒省其疾痛赏罚不滥使役以时如此而已则于人君弗损也然而弗酬弗与同劳逸故也【尹文子大道下】
　　久旱水涸枯槁无泽【焦氏易林师之大壮】
　　冦行揺尾逐云吹水污泥为陆下田为稷【焦氏易林同人之渐】泉闭泽竭主母饥渴【焦氏易林豫之贲】
　　火石相得干无润泽【焦氏易林贲之涣】
　　陆居少泉山髙无云【焦氏易林坎之履】
　　初一唫【音钦】不予丈夫妇处测曰唫不予人所违也【太经第五唫】
　　次二唫于血资干骨测曰唫于血防自肥也【太经第五唫】霡霂小雨也言裁霡厯霑渍如人沐头惟及其上枝而根不濡也【释名】
　　空穗满田无所得也以言上不惠施则下不竭其力【王逸注楚辞九章】
　　瓜苞荨蔓于地木不下其枝枚则不得蔂而蔓之而逹于上民弱于下君不施仁以存恤之上下悬絶不相及也【太经第二达解】
　　次四土不和木科椭【徒和切】测曰土不和病乎民也【太经第六穷】
　　吝江河之流不以濯舟船之畔惜东壁之光不以寓贫妇之目【补文选夏侯湛扺疑】
　　如天亢旱不生华实及水陆所生之物皆悉枯悴无有润泽不能増长【三十六部尊经仙人经】
　　如似云雷降注大雨孔雀欢喜汝于今者但兴云雷未见雨水如此旱雷将何所益【无明罗刹经】
　　丧乱
　　若苗之有莠若粟之有秕【书仲虺之诰】
　　今殷其沦丧若涉大水其无津涯【书微子】
　　百姓懔懔若崩厥角【书防誓中】
　　为天下逋逃主萃渊薮【书武成】
　　殷政总总若风草有所积有所虚【汲冡周书大聚解】
　　苦菜不秀贤人潜伏靡草不死国纵盗贼【汲冡周书时训解】鸿鴈不来远人背畔鸟不归室家离防【汲冡周书时训解】民之危险若防泥坠火无救之者【孔氏传书仲虺之诰】
　　月经于箕则多风离于毕则多雨政教失常以从民欲亦所以乱【孔氏传书洪范】
　　无不相冦贼为鸱枭之义以相夺攘【孔氏传书吕刑】
　　儒雅与深穽同埋经典共积薪俱燎【尚书正义序】
　　鲂【音房】鱼赪【音蛏】尾王室如燬【诗国风汝坟】
　　北风其凉雨雪其雱惠而好我擕手同行○北风其喈【音皆】雨雪其霏惠而好我擕手同归○莫赤匪狐莫黒匪乌惠而好我擕手同车【诗国风北门】
　　鴥彼飞隼率彼中陵民之讹言宁莫之惩【诗小雅沔水】驾彼四牡四牡项领我瞻四方蹙蹙靡所骋【诗小雅节南山】瞻乌爰止于谁之屋【诗小雅正月】
　　谓山盖卑为冈为陵民之讹言宁莫之惩【诗小雅正月】佌佌【音此】彼有屋蔌蔌【音速】方有谷民今之无禄夭夭是椓【音卓○诗小雅正月】
　　如彼流泉无沦胥以败【诗小雅小旻】
　　维南有箕不可以簸扬维北有斗不可以挹酒浆维南有箕载翕其舌维北有斗西柄之掲【诗小雅大东】
　　四月维夏六月徂暑先祖匪人胡宁忍予○秋日凄凄百卉具腓乱离瘼【音莫】矣奚其适归○冬日烈烈飘风发发民莫不谷我独何害○山有嘉卉侯栗侯梅废为残贼莫知其尤○相彼泉水载清载浊我日构祸曷云能谷【诗小雅四月】
　　牂【音臧】羊坟首三星在罶【音柳】人可以食鲜可以饱【诗小雅苕之华】咨女殷商如蜩如螗【音唐】如沸如【叶卢当反】小大近丧【去声叶平声○诗大雅荡】
　　人亦有言颠沛之揭枝叶未有害本实先拨【诗大雅荡】如彼嵗旱草不溃茂如彼栖【音西】苴【七如反○诗大雅召旻】
　　北风人厌乱之诗【诗説】
　　葛藟王族流防而作【诗説王】
　　苕之华景王崩王室乱兵连嵗馑民物尽耗君子自伤生逢其难【诗説王】
　　雨无正大夫刺幽王也雨自上下者也众多如雨而非所以为政也【毛诗雨无正】
　　何草不黄下国刺幽王也四夷交侵中国背叛用兵不息视民如禽兽君子忧之【毛诗何草不黄】
　　不复考慎自有肺肠行其心中之所欲乃使民尽迷惑也【郑氏笺诗桑柔】
　　焚轮风从上来降谓之頺頺下也扶揺暴风从下升上故曰焱焱上也【毛诗正义谷风】
