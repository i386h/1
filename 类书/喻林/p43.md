<!-- { "loadSidebar": true } -->
　　淳于髠等曰狐白之裘补之以弊羊皮何如邹忌曰敬诺请不敢杂贤以不肖淳于髠曰方内而圆釭如何邹忌曰敬诺请谨门内不敢留賔客淳于髠等曰三人共牧一羊羊不得食人亦不得息何如邹忌曰敬诺减吏省员使无扰民也【新序杂事二】
　　敛小器投诸台者言取郭外萌内之于城中也食猎犬组羊裘者言趣飨战鬬之士而缮甲兵也琴之合甚思之者言思妻也臧我羊羊有母是盖告妻善养母也食我以同鱼同者其文错错者所以治锯锯者所以治木也是有木治系于狱矣冠缨不足有余者头乱不得梳饥不得食也故知吾子拘而有木治者【烈女传周列国臧文仲母】然文辞之有谐隐譬九流之有小説盖稗官所采以广视听若效而不已则髠袒而入室旃孟之石交乎【文心雕龙谐】
　　寓言
　　元气为舟微风为杝敖翔大清纵意容冶【后汉书仲长统传】父之誉子人多不信时有信者輙以常嫌见疑故借外论之【郭子注庄寓言】
　　方地为车圆天为盖长剑耿介倚乎天外【补文选宋玉大言赋】析飞尘以为舆剖粃糠以为舟泛然投乎杯水淡若巨海之洪流凭蜽眦以顾盼附蠛蠓而遐游集寜隐微之原浑存亡而不忧【补文选宋玉小言赋】
　　开馆尺捶余筑榭微尘里蜗角列州县毫端建朝市【艺文类聚人部言语诗】
　　攀蚊髯附蚋翼我自谓重彼不极邂逅有急相切逼窜于针孔以自匿【艺文类聚人部言语赋】
　　河流既竭日月俱腾置罗微物动落云鹏【艺文类聚人部言语诗】针锋于焉止息髪杪可以翺翔蚊眉深而易阻蚁目旷而难航【艺文类聚人部言语诗】
　　馆于蝇鬓宴于毫端亨虱脑切虮肝防九族而同哜犹委余而不殚【艺文类聚人部言语赋】
　　俯身望日入下视见星罗嘘八风而为气吹四海而波【艺文类聚人部言语诗】
　　并吞四夷饮枯河海跂越九州无所容止【艺文类聚人部言语赋】坐卧邻空尘凭附蟭螟翼越咫尺而三秋度毫厘而九息【艺文类聚人部言语诗】
　　噫气为风挥汗成雨聊灼戴山龟欲持探防古【艺文类聚人部言语诗】
　　观修鲲其若辙鲋视沧海之如滥觞经二仪而局蹐跨六合以翺翔【艺文类聚人部言语诗】
　　四渎流如泪五岳罗若垤【艺文类聚灵异部仙道诗】
　　九河之水不足以渍面蘖八薮之木不足以为薪蒸七泽之麋不足以充庖爼【事文类聚酣饮拾遗记】
　　春云为马秋风为驷按之不迟劳之不疾【初学记天部天注】手顿羲和辔足踏阊阖开东海犹蹄涔昆仑蝼蚁堆【初学记道释部仙】
　　譬如有树名为好坚是树在地中百岁枝叶具足一日出生髙百丈是树出已欲求大树以防其身是时林中有神语好坚树言世中无大汝者诸树皆当在汝防中【大智度论卷十】
　　先后
　　必须雷动于前风散于后然后万物皆益如二月啓蛰之后风以长物八月收声之后风以残物风之为益其在雷后【周易正义益】
　　自羊徂牛言先小后大也【毛诗丝衣注】
　　树麻者必先耕治其田然后树之【郑氏笺诗南山】
　　三王之祭川也皆先河而后海或源也或委也此之谓务本【礼记学记】
　　凡食果实者后君子火熟者先君子【礼记玉藻】
　　大犹已成发其小者逺犹已成发其近者将行重器先其轻者先清而后浊者天地也【大戴礼记少间】
　　善问之人如匠善攻治坚木先斫治其濡易之处然后斫其节目其所问师之时亦先问其易后问其难也【礼记正义学记】
　　钟之为体必待其击每一舂而为一容然后尽其声言善答者亦待其一问然后一答乃后尽説义理也【礼记正义学记】
　　凡国之大事先簭而后卜【周礼春官簭人】
　　天尊地卑神明之位也春夏先秋冬后四时之序也【庄子天道】
　　先倮而浴则可以浴而倮则不可先祭而后飨则可先飨而后祭则不可物之先后各有所宜也【淮南子説山训】圣人以人占天者先乎天也史以天占人者后乎天也大圣先天而天不违良吏后天而奉天时知其所先后则天人之情得矣【子法言注五百篇】
　　天道先春后秋以成岁为政先令后诛以成治【子法言注先知篇】
　　大极初搆清浊始分故天先成而地后定【初学记地部摠载地】病发而有余本而标之先治其本后治其标病发而不足标而本之先治其标后治其本【黄帝素问内经标本病传论】痛从上下者先刺其下以遏之后刺其上以脱之痛从下上者先刺其上以遏之后刺其下以脱之【黄帝素问灵枢经周痹】
　　春夏先治其标后治其本秋冬先治其本后治其标【黄帝素问灵枢经师传】
　　病之中外何如岐伯曰从内之外者调其内从外之内者治其外从内之外而盛于外者先调其内而后治其外从外之内而盛于内者先治其外而后调其内【黄帝素问内经至真要大论篇】
　　譬如日出先照一切诸大山王次照一切大山次照金刚寳山然后普照一切大地日光不作是念我当先照诸大山王次第乃至普照大地但彼山地有髙下故照有先后【大方广佛华严经三十五】
　　如人学射先安其足后习其法【大方广佛华严经卷七十八】
　　譬如有人欲入大海应先知彼水之深浅然后当入【虚空孕菩萨经卷下】
　　如世人有三种田有一上田良美沃壤极为上好第二田者适处其中好第三田者旷野邉逺沙卤咸恶有诸田夫先于何田而下种为利益者先种良田望获大利若良田尽次种中者种中田已次种下田【别译杂阿含经卷十五】譬如揺树取菓熟者前堕若未熟者更复后揺又如捕鱼前网不尽后网乃得【大智度论卷七】
　　如人有重罪先以打防楚毒然后乃杀【大智度论三十五】譬如先以好宝示人然后赞宝所能【大智度论卷五十六】
　　如人重病先以除病为急然后以宝物衣服庄严其身【大智度论卷九十四】
　　如垢衣先浣后净乃染所以者何染法次第故以垢衣不受染故【百论卷上守八】

　　喻林卷十九
<子部,类书类,喻林>
　　钦定四库全书
　　喻林卷二十　　　　　　明　徐元太　撰人事门【十八】
　　通塞
　　凡物之不亲由有间也物之不齐由有过也有间与过齧而合之所以通也【王弼注易噬嗑】
　　夫以六合之大万物之众一体之所栖宅犹秋毫之在马背也其所资因小许处耳而贤者顺之以通不肖者逆之以塞彼之所乘其异涂辙哉【后汉纪孝桓上】
　　三人比肩不能外出户一人相随可以通天下【淮南子説山训】数存则虽愚有所不失数亡则虽圣有所不得【子法言注问神篇】
　　水之性清动壅以堤则波縚而气腐决之使通循势而行从涧而转虽有朽骸烂胔不能汚也非水之性异通之与壅也人之通犹水之通也德如寒泉假有沙尘弗能汚也【刘子通塞】
　　处穴大呼声郁数仞顺风长叫响通百里入井望天不过圆盖登峯眺目极于烟际向在井穴之时声非卒嗄目非暴昧而闻见局者其势壅也及其乘风蹈峯声非孟贲目非离娄而响彻眺逺者其势通也【刘子通塞】
　　金为火所流海为寒所凝此是理开而常达也然则能流金而不能焚景能凝海而不能结风此理闭而所穷也【李善注文选陆士衡演连珠】
　　夫华植之有零茂故隂阳之度也圣哲之有穷达亦命之故也【艺文类聚杂文部赋赋】
　　其见也则如游龙其濳也则如隐凤【艺文类聚人部隐逸上窟】譬若人行路或平或荆棘【修行道地经五隂成败品】
　　顺逆
　　左隄彊则右隄伤左右俱彊则下方伤宜任水势所之使人随髙而处【后汉书明帝纪】
　　古人称荣华于顺防枯槁于逆违【晋书石苞传】
　　君不见夫羊乎百羊而羣使五尺童子荷杖而随之欲东而东欲西而西君且使尧牵一羊舜荷杖而随之则乱之始也【説苑政理】
　　至顺则金石无坚迕逆则水气无耎顺全逆毁斯正理也【郭子注庄天下】
　　七纬逆则天象变五性逆则人道败变而不生菑败而不伤行者未之有也【刘子思顺】
　　今使孟説引牛之尾尾断膑裂不行十歩若环桑之条以贯其鼻縻以寻绹被髪童子骑而防之风于广泽恣情所趣何者十步之行非逺于广泽被髪之童非勇于孟説然而近不及逺强不如弱者逆之与顺也【刘子思顺】司马蒯瞆天下之攻击剑者也令提劒锋而掉劒觚必刎其指而不能以防腐木而况金甲乎若提其觚而掉其锋虽则凡夫可以陆斩犀象水截蛟龙矣顺理而行若执劒觚逆情而动如执劒锋欲无伤手其可得乎【刘子思顺】
　　今导泉向涧则为易下之流激波陵山必成难升之势水之无情犹知违逆趣顺矧人心乎【刘子思顺】
　　舟循川则游速人顺路则不迷【意林唐子】
　　将犹立坂而丸不可复反也【玉皇本行集经】
　　顺易
　　同恶相求如市贾焉何难【左传昭公十三年】
　　所谓子应乎母以胶投漆虽欲勿合其可离乎【春秋正义序】树恩布德易以周洽其犹顺惊风而飞鸿毛也【后汉书冯衍传】
　　夫有桀纣之乱乃见汤武之功人久饥渴易为充饱【后汉书冯异传】
　　指麾则五岳可倾呼噏则江湖可竭况履顺讨逆执正伐邪是乌获摧氷贲育拉朽猛兽吞狐泰山压卵因风燎原未足方也【晋书孙惠传】
　　伤弓之鸟落于虚发【晋书苻洪传】
　　岂不若因风振落顿坂轮哉【晋书慕容廆传】
　　一举乘风扫清气秽【晋书桓彞传】
　　大风一振枯干必摧凝霜暂落秋蔕自殒【北齐书文襄帝纪】因其所好以悦导之若下坂以丸譬顺流而决壅【陈书后主纪】
　　以听天下若背风而驰【淮南子原道训】
　　顺风而呼者易为气因时而行者易为力【盐鐡论论功】循流而下易以至倍风而驰易以逺【説苑谭丛】
　　长股喜趋千里【焦氏易林比之蹇】
　　从风吹火牵麒骥尾易为之功因摧受福【焦氏易林泰之履】覆手齐犊易为功力【焦氏易林解之大有】
　　始皇方斧将相方刀六国方木将相方肉激也【子重黎篇】居髙屋之上而幡瓴水言其向下之势易也【前汉书注髙帝纪】仲长子昌言云乘此风顺此流而下谁复能为此限者哉【李善注文选琴赋】
　　落叶俟微风以陨而风之力盖寡孟尝遭雍门而泣而琴之感以末何者欲陨之叶无所假烈风将坠之泣不足繁哀响也【文选陆机豪士赋序】
　　若久涂炭则易政如渴不择饮也【意林孟子】
　　如人右手能作众事【波罗密多经卷三百五十一】
　　如痈已熟若遇医师及以不遇悉得除愈【菩萨善戒经卷三】犹如平地驾四马车善调御者执鞭持控使不失辙【长阿含经卷十三】
　　譬如熟痈若无治者得小因縁而便自溃亦如熟果若无人取微风因縁便自堕落譬如新净白防易为受色【大智度论三十四】
　　譬如服苦药以蜜下之则易【大智度论卷八十七】
　　逆难
　　诸侯既败周室将亡今牂羊而责其大首终无是道也以兴周衰而求其大兴亦无此理也【毛诗正义苕之】
　　邹人与楚人战则王以为孰胜曰楚人胜曰然则小固不可以敌大寡固不可以敌众弱固不可以敌强海内之地方千里者九齐集有其一以一服八何以异于邹敌楚哉【孟子梁惠王上】
