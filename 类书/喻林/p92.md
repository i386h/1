<!-- { "loadSidebar": true } -->
　　夫尧之使禹治水犹病水者之使医也然则尧之洪水天地之水病也禹之治水洪水之良医也【王充论衡顺鼔篇】五行之性水土不同以水为害而攻土土胜水攻社之义毋乃如今世工匠之用椎凿也以椎击凿令凿穿木今傥攻土令厌水乎【王充论衡顺鼔篇】
　　天地之有水旱犹人之有疾病也疾病不可自责除水旱不可以祷谢去明矣【王充论衡感虚篇】
　　禹治水以身解于阳旴之河汤苦旱以身祷于桑林之际【李善注文选应休琏与岑文瑜书】
　　山神曰螭物精曰魅土精曰羵羊水精曰罔象木精曰毕方火精曰游光金精曰清明天下有道则众精潜蔵【意林正部】
　　陛下父事天母事地子养黎民父亏明母震动子讹言今日蚀三阳始小民正月朔旦尚恶败器物况日亏缺乎【艺文类聚歳时部元正】
　　火精不退奚应善言氷垤难消徒持隂徳【艺文类聚职官部诸王墓志】
　　桑谷生于殷庭兮中宗克已以成仁雊雉登夫鼎耳兮武丁责躬而敎纯【初学记兽部】
　　政举化流如日之光祸乱消灭若云之除【道徳经指归卷八】譬如有药名摩蚳有蛇饥行索食道逢虫豸蛇欲噉之虫行到摩蚳药所蛇闻药香即还去何以故药力所却蛇毒即歇【道行波罗蜜经卷二】
　　童孺正而鬼退丈夫邪而魅陵【明集十三】
　　困逹
　　山上有水蹇君子以反身修徳【易蹇】
　　晋重耳之有霸心生于曹衞越王勾践之有霸心生于防稽故居下而无忧者则思不逺处身常逸者则志不广庸知其终始乎【孔子家语在厄】
　　芳处幽而弥馨兮寳在夜而愈光【晋书挚虞传】
　　顔回以箪食瓢饮其仁声原宪以蓬户绳枢迈其清徳【晋书江统传】
　　居不隠者思不逺身不佚者志不广女庸安知吾不得之桑落之下【荀子宥坐】
　　夫困之为道从寒之及暖暖之及寒也唯贤者独知而难言之也【説苑杂言】
　　人君不困不成王列士不困不成行【説苑杂言】
　　语不云乎三折肱而成良医夫陈蔡之间丘之幸也二三子从丘者皆幸人也【説苑杂言】
　　槌钟击磬所以发其声也煮鬯烧薰所以其芬也贤者之穷厄戮辱此槌击之意也其死亡陷溺此烧煮之类也【徐干中论夭寿】
　　有伊吕之才者不久滞于穷贱懐猗顿之术者不长处于饥寒【抱朴子外篇安贫】
　　九断四属者蕴藻所以表灵摧柯碎叶者茝蕙所以增芬是以夷吾桎槛而建匡合之绩应侯困辱而着入秦之勲【抱朴子外篇博喻】
　　否终则成之以泰晦极则清辉晨耀是以垂耳吴阪者骋千里之逸轨萦鳞九渊者凌虹霓以髙蹈【抱朴子外篇博喻】物生无不屯者也事成无不由艰难者也【关氏易传杂义】九折臂而成医兮吾至今乃知其信然【补文选屈原惜诵】所异钟沈徳水望岀风云剑没丰城气连牛斗【艺文类聚人部懐旧铭】
　　适意
　　参差荇【音杏】菜左右采之窈窕淑女琴瑟友之○参差荇菜左右芼之窈窕淑女钟鼔乐之【诗国风关雎】
　　谁谓荼苦其甘如荠【音泚○诗国风谷风】
　　阪【音反】有漆隰有栗既见君子并坐鼓瑟○阪有桑隰有杨既见君子并坐鼔簧【诗国风车邻】
　　鱼在在藻有颁【音焚】其首王在在镐岂【音憕】乐饮酒○鱼在在藻有莘其尾王在在镐饮酒乐岂○鱼在在藻依于其蒲王在在镐有那其居【诗小雅鱼藻】
　　泌水可以乐道忘饥巍巍南面可以乐治忘乱【毛诗正义衡门】
　　夫击瓮叩缻弹筝抟髀而歌呼呜呜快耳目者真秦之声也郑衞桑间昭虞武象者异国之乐也今弃撃瓮叩缻而就郑衞退弹筝而取昭虞若是者何也快意当前适观而已矣【史记李斯传】
　　矫翼厉翮恣意所存【前汉书扬雄传下】
　　汤沐具而非吊大厦构而相驩【梁书任昉传】
　　草木之得春阳鱼龙之得风雨【周书庾信传】
　　昔者宋国有田夫常衣緼黂仅以过冬暨春冬作自曝于日不知天下之有广厦隩室绵纩狐狢顾谓其妻曰负日之暄人莫知者以献吾君将有重赏里之富室告之曰昔人有美戎菽甘枲茎芹萍子者对乡豪称之乡豪取而尝之蜇于口惨于腹众哂而怨之其人大慙子此类也【列子杨朱】
　　易道良马使人欲驰饮酒而乐使人欲謌【淮南子説林训】佳人不同体美人不同面而皆説于目棃橘枣栗不同味而皆调于口【淮南子説林训】
　　夫病湿而强之食病暍而饮之寒此众人之所以为养也而良医之所以为病也快于目悦于心愚者之所利也然而有道者之所辟也故圣人先忤而后合众人先合而后忤【淮南子人间训】
　　若转丸掌中足以自乐也【淮南子要畧】
　　君不见大泽中雉乎五歩一噣终日乃饱羽毛悦泽光照于日月奋翼争鸣声响于陵泽者何彼乐其志也援置之囷仓中常噣粱粟不旦时而饱然犹羽毛憔悴志气益下低头不鸣夫食岂不善哉彼不得其志故也今臣不逺千里而从君游者岂食不足窃慕君之道耳【韩诗外传】
　　獐鹿逐牧饱归其居【焦氏易林屯之比】
　　鳬防哑哑以水为宅雌雄相和常共娱乐得其所欲【焦氏易林大有之归妹】
　　蜩螗欢喜草木嘉茂【焦氏易林谦之解】
　　虎豹熊皮游戏山谷君子仁贤亦得所欲【焦氏易林谦之中孚】负金懐玉南归嘉国蜂虿不螫利入我室【焦氏易林随之晋】鳬遇稻庐甘乐防虽驱不去【焦氏易林贲之震】
　　南有嘉鱼驾黄取游鲂鱮诩诩利来无忧【焦氏易林离之中孚】鸟集茂木心乐愿得【焦氏易林解之恒】
　　旦种菽豆暮成藿心之所愿志快意惬【焦氏易林渐之干】次五鸿装于淄饮食頥頥测曰鸿装于淄大将得志也【太经第三装】
　　繇人之得小休息则气得舒故喜也【淮南子精神训解】
　　水重深而鱼悦林修茂而鸟喜【曹子建离思赋并序】
　　在于幽室之中覩烝烛之光虽不教告亦皎然喜于所见也【嵇中散集张辽叔自然好学论】
　　武侯之无人君之徳而处在防衞之间虽临朝侨厉愈非其意及得其所思犹迯窜之闻人音安能不跫然改貌释然而喜也【庄子音义徐无鬼】
　　人闻长安乐则岀门向西而笑知肉味美对屠门而大嚼【文选曹子建与吴季重书注】
　　还君本州可谓衣绣昼行矣【艺文类聚职官部刺史】
　　有若披浮云而晒白日岀幽谷而登乔木【艺文类聚礼部朝防表】杜氏幽求子谓儿年五嵗有鸠车之乐七嵗有竹马之欢【玉海车服车舆】
　　譬如有人经遇笃疾忽然一日平复如本【海空智蔵经序品】又如有人早离父母一旦不期遇相逢值【海空智蔵经序品】又如有人积日大饥一旦之间逢诸美饍【海空智蔵经序品】犹如弱丧失于本乡徬徨他国父母离别恩爱久逺于后忽遇普见本乡父母兄弟甚大欢喜【海空智蔵经供献品】犹如贫人遇一金瓶【海空智蔵经供献品】
　　如端正人自见面貌心生欢喜【元阳妙经卷六】
　　譬如羁客于险难处夜行失伴恐怖忧遑忽遇同侣心生欢喜踊跃无量亦如宿病未遇良医于儵欻顷忽遇妙药病得除愈心生欢喜踊跃无量如人没水遇得舟航得度彼岸心生欢喜亦复如是如人渴乏忽遇醴泉恣意酣饮得无渴乏心生欢喜亦复如是如被寃家趰逐忽然得脱无诸烦恼心生欢喜亦复如是如囚诣市卒闻恩赦而得解脱心生欢喜亦复如是亦如农夫遇旱忽便得雨而苗得长五谷丰熟心生欢喜亦复如是亦如人逺行忽便还家心生欢喜亦复如是【元阳妙经卷一】譬如有人游渉旷野经过险路百逾缮那或二或三或四五百见诸城邑王都前相谓放牧人园林田等见诸相已便作是念城邑王都去此非逺作是念已身意泰然不畏恶兽恶贼饥渴【波罗蜜多经卷三】
　　昔与我等游行防乐于天池中犹如鸳鸯于善法堂犹如鹅王欢喜园中如迦兰鸟游漫陀河同于香象在波耶园及拘罗园犹如蜂王【大宝积经卷一百二十】
　　譬如有人欲观大海渐次徃趣经于多时不见山林便作是念今覩此相大海非逺所以者何夫近海岸地必渐下定无山林彼人尔时虽未见海而见近相欢喜踊跃【波罗蜜多经卷三】
　　如夜逺渉迷失正路若见火光生大欢喜知有聚落疾徃趣之至便安隠永无怖畏【波罗蜜多经卷五百六十七】
　　如人患渴得水乃止求出世法得深般若波罗蜜多思愿便止【波罗蜜多经卷五百六十七】
　　譬如极炎热时于日后分有一丈夫热所逼故奔趣殑河投于水中沐浴身体热乏既息清凉悦性徃返游戏度至余岸经行徃来遥见不逺有大树林枝叶翠盛隂影厚宻便徃林中复见施妙牀座敷胜氍毹上加绵褥覆以迦遮隣地之帔轻妙鲜支重覆其上细耎倚枕置牀两头彼大丈夫升于此牀若坐若卧于牀四面清风防动轻扇相续【大宝积经三十七】
　　如无足者得如意乗如乱心者得甘露味如羸老者遇其机杖是大福田之根本也【大方广十轮经卷一】
　　譬如有人身被五缚若得解脱如鸟出网至无碍处【大乗造像功徳经卷下】
　　亦如旷野清泠之水渴人过遇自恣饮之【本縁经毗罗摩品】譬如贾客逺行治生得度厄路多获财利还归到家心悦无量又如田家耕不失时风雨复节多收五谷蔵着篅中意甚欢喜如病困得愈得毕偿债【修行道地经五隂成败品】譬如有人乗调象如意至凑无踬碍【三昧法门经卷下】
　　譬如热得凉池寒得温室世间之乐无以为喻也【思惟要之法】
　　譬如金成器譬如华正敷譬如食美膳譬如解文字譬如开宝箧是各得欢喜【大乗庄严经论卷一】
　　如象絶防靽自恣随意去【大荘严经论卷六偈】
　　所谓若披重雾以攀合璧出幽夜而眄烛龙短绠爰汲望澜觇海【明集十】
　　所以寒氷之内傥遇温风炭火之中若蒙凉气便为欢乐即复欣然【法苑珠林卷七】










　　喻林卷四十一
<子部,类书类,喻林>
　　钦定四库全书
　　喻林卷四十二　　　　　明　徐元太　撰人事门【四十】
　　通才
　　左之左之君子宜之右之右之君子有之维其有之是以似之【诗小雅裳裳者华】
　　刀味核生南荒中树形髙五十丈实如枣长五尺金刀剖之则甜竹刀剖之则饴木刀剖之则酸芦刀剖之则辛【神异经】
　　世称君子之徳其犹龙乎盖以其善变也【魏志裴潜传注】圣智之不穷若转圆之无止转圆之无止犹兽威无尽故转圆法猛兽【鬼谷子本经隂符注】
　　龙则变化无穷神则隂阳不测故盛神之道法五龙也【鬼谷子本经隂符注】
　　次五达于中衢大小无迷测曰达于中衢道四通也【太经第二达】
　　或曰人材有能大而不能小犹函牛之鼎不可以烹鸡愚以为此非名也若夫鸡之与牛亦贯体之大小也故鼎亦宜有大小若以烹犊则岂不能烹鸡乎故能治大郡则亦能治小郡矣【刘邵人物志材能】
　　智周通塞不为时穷才经夷险不为世屈是以陵飚之羽不求反风曜夜之目不思倒日【文选陆机演连珠】
　　卑髙相配而天地位三光并照则小大备能髙而不能下非兼通也能麤而不能细非妙工也【古文苑宋玉小言赋】
　　才大
　　有力如虎执辔如组【诗国风简兮】
　　夫器博者无近用道长者其功逺【后汉书宋传论】
