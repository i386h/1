<!-- { "loadSidebar": true } -->
　　鹰飞雉退兎伏不起狐张狼鸣野鸡惊骇【焦氏易林暌之大壮】水深难逰霜寒难渉【焦氏易林解之震】
　　张罗百目鸟不能北缩颈挂翼困于窘国【焦氏易林蹇之颐】席多针刺不可以卧为身作累动而有悔【焦氏易林困之困】虎饥欲食见猬而伏【焦氏易林鼎之涣】
　　鸟飞无羽鸡鬬折距【焦氏易林节之大过】
　　焦逆讦而顺守之虽辩劘虎牙矣【子重黎】
　　次八足累累其歩蹉躟【太经第一差】
　　次八升于髙危或斧之梯测曰升危斧梯失士民也【太经第一上】
　　次八颈加于矰维防【翌】其绳测曰颈加维防无自劳也【太经第四逃】
　　次七翕缴恻恻测曰翕缴恻恻被离害也【太经第五翕】次六方轮广轴坎轲其舆测曰方轮坎轲还自震也【太经第六止】
　　次八渉于霜雪累项于防【思栗切】测曰累项于防亦不足生也【太经第六穷】
　　次六大车川川上輆于山下触于川测曰大车川川上下輆也【太经第六难】
　　次五出野见虚有虎牧猪绔与襦测曰出野见虚无所措足也【太经第六剧】
　　惧烟炎之燬熸何光芒之敢哉【蔡中郎集释诲】
　　言天有虎豹地有土伯东有长人西有赤蚁南有雄虺北有増水皆为奸恶以贼害已也【王逸注楚辞招魂】
　　言已居于衰乱之世常低头俛视若以背肩负担丈尺而歩不敢伸要仰首以逺罪过也【王逸注楚辞哀时命】
　　言已居常怖惧若附强弩机臂畏其妄发上恐牵聫于堆防身被矰缴也【王逸注楚辞哀时命】
　　举挂时网动乱国经【曹子建责躬】
　　不见篱间雀见鹞自投罗【曹子建野田黄雀行】
　　鸟尽良弓藏谋极身心危【嵇中散集兄秀才公穆入军赠诗】
　　双鸾匿景曜戢翼太山崕抗首潄朝露晞阳振羽仪长鸣戯云中时下息兰池自谓絶尘埃终始永不亏何意世多难虞人来我疑云网塞四区髙罗正参差奋迅势不便六翮无所施隠姿就长缨卒为时所羁【嵇中散集兄秀才公穆入军赠诗】
　　立剡锋之端登方崩之山非所以延年长世逺危之术【抱朴子外篇良规】
　　枯之木而当冲风故振【太经第二耎解】
　　蹇漦【音厘】囦囦【古渊字】屵【音业】颠颠君【音隠退也】靡返兟【音萃进也】靡迁憩于险间愀然佷【很同】然传曰漦囦囦水之深也屵颠颠山之髙也君靡返碍乎山也兟靡迁限乎险也【元包少隂】禽兽惊走得草则伏遇木则栖非其常处茍寄而居值穴而托为人穷廹之意【李善注文选西京赋】
　　在木不材故匠者时盼在雁乏善鸣故不免馔宾也【李善注文选卢子谅赠刘琨诗】
　　根萌未树故恐风波潜骇牙浅急故惧危机宻发【李善注文选赵景真与嵇茂齐书】
　　鸟不择木兽不择音【文选吴都赋】
　　危素卵之累殻甚燕之巢幕心战惧以兢如临深而履薄【文选西征赋】
　　撛白刃以万舞危冬叶之待霜履虎尾而不噬实要伯于子房【文选西征赋】
　　身寄虎吻危同朝露【文选桓元子荐谯元彦表】
　　凤鸣髙冈以逺罻罗贤圣之徳也鸋鴂之鸟巢于苇苕苕折子破下愚之惑也今江东之地无异苇苕诸贤处之信亦危矣【文选陈琳檄吴将校文】
　　洪波振壑川无恬鳞惊飙拂野林无静柯何者势弱则受制于巨力质微则莫以自保【文选殷仲文自解表】
　　翔凤婴笼槛骐骥见维絷【文选潘尼迎大驾诗】
　　昔如韝上鹰今似槛中猿【文选鲍明逺东武吟】
　　绵绵女萝施于松标禀泽洪干晞阳丰条根浅难固茎弱易雕操皮纤质承此冲飇【文选卢谌赠刘琨诗】
　　如彼危根当此冲飇【文选潘岳杨仲武诔】
　　矰弋机而在上兮罻罗张而在下设张辟以娱君兮愿侧身而无所【补文选屈原惜诵】
　　负担荷以丈尺兮欲伸要而不可得外廹胁于机臂兮上牵聫于矰隿【音弋　补文选庄忌哀时命】
　　虽鱼鸟之欲安骇风川而回薄【补文选谢眺酬徳赋】
　　奚异渉海之失柂积薪而待然【补文选赵壹疾邪赋】
　　若慿舟之失棹譬縁厓而无攀【补文选陶潜闲情赋】
　　执朽辔以御逸驷承劲风以握秋蓬【补文选曹昆对儒】
　　如箸弊絮在荆棘中触地挂闵【世説新语排词】
　　白刃交前不救流矢【意林鲁连子】
　　十里九坎牛马低昻【意林太经】
　　舆中涂以回畔兮驷马惊而横犇执组者不能制兮必折轭而摧辕【楚辞刘向逢纷】
　　下堂兮见虿出门兮触蜂巷有兮蚰蜒邑多兮螳螂【楚辞王逸伤时】
　　危光似烛察命如丝【艺文类聚职官部仪同表】
　　譬悬厨之兽如离缴之鸟将充庖鼎以飷鹰鹯【艺文类聚人部言志书】
　　真欲令三泉之下复镇之以大石厄乎此时也【艺文类聚人部别下书】
　　虽事异鑚皮文非刺骨犹复因兹舌杪成此笔端【艺文类聚人部言志书】
　　枯枝叶易零疲客心易惊【艺文类聚嵗时部秋诗】
　　骐骥负盐车垂头于太行之坂屠者持刀睨之【艺文类聚兽部马】
　　推直辔于三危碎平途于九折【文苑英华庾信志一赋】
　　同冰鱼之不絶似蛰虫之犹苏良可哀也【文苑英华徐陵赠答上书】卧薪待火方此弗危繋草从风俦之非切【文苑英华徐陵赠答上书】涂艰行易跌命舛志难逢【文苑英华沈约悲悼一诗】
　　累棊十二方此未危悬缕千钧比斯非切【文苑英华一隋陈尚书文】
　　乗奔牛惊马未足谕其崄坠矣【汉武帝外传】
　　譬如有人曽行刼盗王所访括其人惶恐窃入市于杂閙处欲自藏隠正值其中揺铃声鼔宣王教令欲相掩捉彼人尔时更无余想唯作是念勿我今时为他识知而见擒絷【波罗蜜多经卷五百八十】
　　譬如无夫之妇无不陵易者【放光波罗蜜经】
　　譬如生育羣狗逼逐临大坑涧【大宝积经四十一】
　　譬如野干于彼冢间为诸羣狗之所搏逐逃迸走避临大峻厓穷途所逼夜中嘷呌【大宝积经四十一】
　　如箭着身触之则痛【大寳积经卷九十六】
　　犹如商人失其徒侣犹如渉海舟船破壊亦如有人失如意珠又如危峰朽壊之树为彼猛风揺动吹撃复如龙子为金翅鸟之所衔啄【大寳积经卷一百二十】
　　如小绵丸小刼贝华丸置四衢道头四方风吹则随风去向于一方【杂阿含经卷十五】
　　时有一人逰于旷野为恶象所逐怖走无依见一空井傍有树根即寻根下潜身井中有黒白二鼠互齧树根于井四边有四毒蛇欲螫其人下有毒龙心畏龙蛇恐树根断树有蜂蜜五滴堕口树摇蜜散下螫斯人野火复来烧然此树旷野者喻于无明长夜旷逺言彼人者喻于异生象喻无常井喻生死险岸树根喻命黒白二鼠以喻昼夜齧树根者喻念念灭其四毒蛇喻于四大蜜喻五欲蜂喻邪思火喻老病毒龙喻死是故当知生老病死甚可怖畏常应思念勿被五欲之所吞廹【佛説譬喻经当十】
　　譬如大风鼔扇林树枝柯相枨又如失水之鱼宛转在地又如斩截大树崩倒狼籍【须摩提长者经救亡】
　　如恶疮疱难合其窍痛不可忍【大乗经上】
　　见于生死谛如水漂岸树【修行道地经慈品】
　　譬如险岸大树上有大风下有大水崩其根土谁当信此树得久住者【三昩法门经卷上】
　　譬如人噎旣不得吐又不得咽【龙树菩萨传籍十】
　　惊怖堕床如热沙中鱼【大智度论卷三】
　　我今如在秤低昻堕死处【大庄严经论卷九偈】
　　譬如烧利劔火光耀入眼执之在侧欲以相害于念念中恒生大怖畏【随相论卷上】













　　喻林卷二十八
　　钦定四库全书
　　喻林卷二十九　　　　　明　徐元太　撰人事门【二十七】
　　隠祸
　　气狡愤于外则血脉必周身而作随气张动外虽有彊形而内实干竭【杜氏解左传僖公十五年】
　　吾恐季孙之忧不在颛臾而在萧墙之内也【论语季氏】骊姬使优施饮里克酒歌曰暇豫之吾吾不如鸟乌人皆集于菀已独集于枯【国语晋】
　　嗛嗛之徳不足就也不可以矜而秪取忧也嗛嗛之食不足狃也不能爲膏而秪离咎也【国语晋】
　　毒之犹腊者其杀也滋速【国语郑】
　　虽有乌获逢蒙之伎力不得用枯木朽株尽爲害矣是胡越起于毂下而羌夷接轸也岂不殆哉【史记司马相如传】祸固多藏于隠微而发于人之所忽者也故鄙谚曰家累千金坐不垂堂此言虽小可以喻大【史记司马相如传】霍显之谋将行于杯杓荆轲之变必起于帷幄【前汉书息夫躬传】
　　胡貊守闗青徐之寇在于帷帐矣【后汉书范升传】
　　祸生肘腋衅起萧墙【北史周本纪上】
　　壊我法者必在子孙譬如猛兽物不能害反爲毛间虫所损食耳【北史隋宗室诸王庶人秀传】
　　张军卫外祸反在内所备甚逺贼在所爱【鹖冠子道端】秦之有韩若人之有腹心之病也虚处则防然若居湿地着而不去以极走则发矣【韩非子存韩】
　　日月晕围于外其贼在内备其所憎祸其所爱【韩非子备内】譬如伏虎见便必动将何时已【贾子新书威不信】
　　夫孙叔敖之请有寝之丘沙石之地所以累世不夺也晋厉公之合诸侯于嘉陵所以身死于匠骊氏也众人皆知利利而病病也惟圣人知病之爲利利之爲病也夫再植之木根必伤掘藏之家必有殃以言大利而反爲害也【淮南子人间训】
　　死不再生穷鼠齧貍匹夫奔万乗舎人折弓【盐铁论诏圣】忧在腹内山崩爲疾祸起萧墙竟制其国【焦氏易林豫之随】众兎俱走雄罴在后【焦氏易林豫之渐】
　　内畔生贼自爲心疾【焦氏易林遯之明夷】
　　次七跙【切居子与二切】跙闲于蘧除或寝之庐测曰跙跙之闲恶在舎也【太经第一闲】
　　次八狼盈口□【即矢字】在其后测曰狼盈口不顾害也【太经第二争】
　　上九湿迎牀足罦于墙屋测曰湿迎牀足颠在内也【太经第四迎】
　　初一骨累其肉内幽测曰骨累其肉贼内行也【太经第八剧】汝独不见蛛之结于屋梁之隅中坐而待食自以爲安及栋梁朽而榱题倾蛛乎虽欲寄一丝以聊适不可获矣【天禄阁外史论易】
　　务于逺者或失于近治其外者或患生乎内覆头者不必能令足不濡蔽腹者不必能令背不伤故秦始筑城遏胡而祸发帷幄汉武悬旌万里而变起萧【抱朴子外篇广譬】
　　夫虎豹以其形容修广爪牙坚强肌肤盛大毛物丰文章明故执百兽而制于人荣华香草以其所有光曜芬香故悦于众俗而伤其根大国之君以其地广民众势尊形宠威隆名显故张其邻国而危其身有道则固于磐石宁于太山失道则危于累卵轻于鸿毛俱弱则先困俱乱则先亡是故大国者霸王之梯而亡灭之阶也【道徳经指归卷十】
　　师子身中自生诸虫还食其肉【大寳积经卷一百十三】
　　有一猫貍饥渴羸痩于孔穴中伺求鼠子有时防子出穴逰戯时被猫貍疾取吞之鼠子身小生入腹中入腹中已食其内藏食内藏时猫貍迷闷东西狂走空宅冢间不知何止遂至于死【杂阿含经卷四十七】
　　犹若以灰覆火人不觉足往蹈之渐渐热彻乃知烧足【出曜经八行品】
　　譬如灰下火犹能烧万物【本缘经毘罗摩品】
　　横祸
