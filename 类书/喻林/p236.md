<!-- { "loadSidebar": true } -->
　　心者君主之官也神明出焉肺者相传之官治节出焉肝者将军之官谋虑出焉胆者中正之官决断出焉膻中者臣使之官喜乐出焉脾胃者仓廪之官五味出焉大肠者传道之官变化出焉小肠者受盛之官化物出焉肾者作强之官伎巧出焉三焦者决渎之官水道出焉膀胱者州都之官津液藏焉气化则能出矣凡此十二官者不得相失也故主明则下安以此养生则夀殁世不殆以为天下则大昌主不明则十二官危使道闭塞而不通形乃大伤以此养生则殃以为天下者其宗大危【黄帝素问内经灵兰秘典论】
　　天以斗运为机人以心为机【阴符经注】
　　以身为国以心为君以精为民【阴符经注】
　　心王住中道城以诸诫慧为法墙堑牢自庄严备诸魔试【灵宝秘密经】
　　海岳环区心之影也形骸耳目心之也生死邅廻心之迷也菩提昭旷心之悟也【波罗蜜多经五百九十一】
　　譬如王于众人中为上心于诸功德中无上【佛遗日摩尼宝经推六】
　　佛言人有患婬情不止踞斧刃上以自除其阴佛谓之曰若断阴不如断心心为功曹若止功曹从者都息邪心不止断阴何益【佛説四十二章经尺一】
　　犹如牛王诸牛随从亦如众星随逐于月譬如众□随□主后亦如众兵随逐主将【本缘经月光王品】
　　是心如须弥极髙大故是心如空不可壊故是心如海深难测故【华手经卷二】
　　譬如真水精黄物着中则随作黄色青赤白色皆随色变心亦如是【大智度论卷五】
　　视听香味各有所凭而思识归乎心器譬如人之有宅东阁延贤南轩引景北牖招风西櫺映月主人端居中霤以收四事之用焉【宏明集九】









　　喻林卷一百十一
　　钦定四库全书
　　喻林卷一百十二　　　　明　徐元太　撰性理门【三】
　　神清
　　夫鉴明者则尘垢不污也神清者嗜欲不误也【文子守清】天下之理轻者易化重者难化譬如风云须防变灭金玉之性厯久不渝人之轻明者能与造化俱化而不留殆有未尝化者存【关尹子七釡】
　　夫无庄之失其美据梁之失其力黄帝之亡其知皆在鑪捶之间耳【庄子大宗师】
　　水之性不杂则清莫动则平郁闭而不流亦不能清天德之象也【庄子刻意】
　　鉴明者尘垢弗能薶神清者嗜欲弗能乱【淮南子俶真训】今盆水在庭清之终日未能见眉睫浊之不过一挠而不能察方员人神易浊而难清犹盆水之类也况一世而挠滑之曷得须防平乎【淮南子俶真训】
　　形质者心智之室宇耳目者视听之戸牖神茍彻焉则视听不因户牖照察不阂墙壁耳【张湛注列仲尼】
　　人不照于昧金而照于莹镜者以莹能明也不鉴于流波而鉴于静水者以静能清也镜水以明清之性故能形物之形由此观之神照则垢灭形静则神清垢灭则内欲永尽神清则外累不入【刘子清神】
　　上善若水清而无瑕【参同契】
　　譬如日光炅发明照于其中间了无闇黑【海空智藏经序品】譬如瑠璃照彻内外表里中间无有秽玷【海空智藏经序品】譬如玉山外光显现内晖素明无量尘沙所不障碍【海空智藏经哀叹品】
　　如白莲花生于泥中亭亭出水不受汚染【虚皇四十九章】如清水下有沙石青黄白黒水中所有皆现但水清故【佛般泥洹经卷上】
　　譬如虚空性常清浄不着垢闇或时风云闇翳世人便言虚空不浄更有猛风吹除风云便言虚空清浄而虚空实无垢无浄【大智度论卷九十】
　　譬铸劒太刚则折太柔则卷欲劒无折必加其锡欲劒无卷必加其金何者金性刚而锡质柔刚柔均平则为善矣含性和平则为嘉矣【法苑珠林卷四十七】
　　华之体合则不妙开过则毁开合得适乃尽其妙也调顺觉意亦复如是髙则放防下则沈没髙下得中乗平直往开合之相其犹浄华也【罗什译维摩诘经佛道品】
　　治性
　　构木必将待櫽栝烝矫然后直钝金必将待砻厉然后利今人之性恶必将待师法然后正得礼义然后治【荀子性恶】
　　直木不待櫽栝而直者其性直也构木必将待櫽栝烝矫然后直者以其性不直也【荀子性恶】
　　櫽栝之生为构木也绳墨之起为不直也立君上明礼义为性恶也【荀子性恶】
　　陶人埏埴而为器然则器生于陶人之伪非故生于人之性也故工人斵木而成器然则器生于工人之伪非故生于人之性也圣人积思虑习伪故以生礼义而起法度然则礼义法度者是生圣人之伪非故生于人之性也【荀子性恶】
　　夫陶人埏埴而生瓦然则瓦直岂陶人之性也哉工人斵木而生器然则器木岂工人之性也哉夫圣人之于礼义也辟亦陶埏而生之也【荀子性恶】
　　繁弱钜黍古之良工也然而不得排擏则不能自正桓公之葱太公之阙文王之録庄君之阖闾之干将莫邪钜阙辟闾此皆古之良劒也然而不加砥砺则不能利不得人力则不能断骅骝騹骥纎离绿耳此皆古之良马也然而前必有衔辔之制后有鞭防之威加之以造父之驭然后一日而致千里也夫人虽有性质美而心辩知必将求贤师而事之择贤友而友之【荀子性恶】众人之用神也躁躁则多费多费之谓侈圣人之用神也静静则少费少费之谓啬【韩非子解老】
　　欲弃学而循性是谓犹释船而欲水也【淮南子修务训】夫马之为草驹之时跳跃蹏翅尾而走人不能制龁咋足以肌碎骨蹶蹏足以破虏防匈及至圉人扰之良御教之掩以衡扼连以辔衔则虽厯险壍弗敢辞故其形之为马马不可化其可驾御教之所为也马聋虫也而可以通气志犹待教而成又况人乎【淮南子修务训】茧之性为丝然非得工女煮以热汤而抽其统纪则不能成丝卵之化为雏非慈雌呕暖覆伏累日积久则不能为雏人之性有仁义之资非圣王为之法度而教导之则不可使乡方【淮南子泰族训】
　　中民之性如茧如卵卵待复二十日而后能为雏茧待缲以涫汤而后能为丝性待渐于教训而后能为善善教诲之所然也非质朴之所至能也【春秋繁露实性章】
　　卵之性未能作雏也茧之性未能作丝也麻之性未能为缕也粟之性未能为米也【春秋繁露实性章】
　　米出于粟而粟不可谓米玉出于璞而璞不可谓玉善出于性而性不可谓善【春秋繁露实性章】
　　天之所为止于茧麻与禾以麻为布以茧为丝以米为饭以性为善此皆圣人所继天而进也【春秋繁露实性章】性如茧如卵卵待复而为雏茧待缲而为丝性待教而后善【春秋繁露深察名号】
　　或曰性有善端心有善质尚安非善应之曰非也茧有丝而茧非丝也卵有雏而卵非雏也【春秋繁露深察名号】
　　性有似目目卧幽而瞑待觉而后见当其未觉可谓有见质而不可谓见【春秋繁露深察名号】
　　性比于禾善比于米米出禾中而禾未可全为米也善出性中而性未可全为善也【春秋繁露深察名号】
　　茧之性为丝弗得女工燔以沸汤抽其统理不成为丝卵之性为雏不得良鸡覆伏孚育积日累久则不成为雏夫人性善非得明王圣主扶携内之以道则不成君子【韩诗外传】
　　善治民者治其性者也或曰治金而流去火则刚激水而升舍之则防恶乎治曰不去其火则常流激而不止则常升【申鍳政体】
　　夫人之性不相远也其质婉以慤而文之以诗书闲之以礼义则性成焉故性犹璞也不琢则不成【天禄阁外史燕居】一嵗婴儿无推让之心见食号欲食之覩好啼欲玩之长大之后禁情割欲勉励为善矣【王充论衡本性篇】
　　魏之行田百亩邺独二百西门豹灌以漳水成为膏腴则亩收一钟夫人之质犹邺田道教犹漳水也患不能化不患人性之难率也雒阳城中之道无水水工激上洛中之水日夜驰流水工之功也【王充论衡率性篇】
　　古贵良医者能知笃剧之病所从生起而以针药治而已之如徒知病之名而坐观之何以为竒夫人有不善则乃性命之疾也无其教治而欲令变更岂不难哉【王充论衡率性篇】
　　世称利劒有千金之价棠谿鱼肠之属龙泉太阿之辈其本鋋山中之恒铁也冶工鍜链成为铦利岂利劔之鍜与錬乃异质哉工良师巧錬一数至也试取东下直一金之劒更熟鍜链足其火齐其铦犹千金之劒也夫铁石天然尚为鍜链者变易故质况人含五常之性圣贤未之熟鍜錬耳奚患性之不善哉【王充论衡率性篇】
　　西门豹急佩韦以自缓董安于缓带以自促急之与缓俱失中和然而韦附身成为完具之人能纳韦之教补接不足则豹安于之名可得参也【王充论衡率性篇】且螟蛉有子果臝负之性之变也橘渡江为枳易土而变形之异也纳所食之气还质易性岂不能哉【嵇中防集答难养生论】
　　穿井所以导泉吟咏所以通性无泉则无所穿无性则无所咏世皆忘其泉性之自然徒识穿咏之末功因欲矜而有之不亦妄乎【郭子注庄列御冦】
　　夫欧冶铸劔太刚则折太柔则卷欲劔无折必加其锡欲劒无卷必加其金何者金性刚而锡质柔刚柔均平则为善矣良工涂漆漆缓则难晞急则弗牢均则缓急使之调和则为美也人之含性有似于兹刚者伤于严猛柔者失于软懦缓者悔于后机【衅也】急者败于懁促【懁急】故铸劒者使金不至折锡不及卷制器者使缓而能晞急而能牢理性者使刚而不猛柔而不懦缓而不后机急而不懁促故能劒器兼善而性气淳和也【刘子和性】水温则成汤寒则成氷氷汤异气而水性犹同蚕能投练匪汤不锦人性推移盖比比也【意林士纬】
　　道德仁义天性也织之以成其物錬之以致其精莹之以发其光【意林仲长统昌言】
　　人之性如水焉置之圆则圆置之方则方澄之则淳而清动之则流而浊【太平御览人事部叙人】
　　土有器性和之以为器人有道性修之以成道【道德经注疏卷一】
　　如善牧牛设牛东西噉他苗稼则便遮止不令食苗【海空智藏经持诫品】
　　使八寒流煦五热浮凉【波罗蜜多经序五百八十四】
　　譬如浊水澄渟清浄无复滓秽为显水性本清浄故【金光明最胜王经卷二】
　　譬如真金镕销冶链既烧打已无复尘垢为显金性本清浄故【金光明最胜王经卷二】
　　碎末于金矿矿中不见金智者巧融链真金方乃显【大乗密严经卷上】
　　如云覆月月不明浄诸烦恼藏覆如来性性不明浄若离一切烦恼云覆如来之性浄如满月如人穿井若得干土知水尚远得湿土泥知水渐近若得水者则为究竟如是值遇诸佛声闻缘觉修习善行掘烦恼土得如来性水如瓶中灯焰其明不现于众生无用若坏去瓶其光普照如是诸烦恼瓶覆如来藏灯相好庄严则不明浄于众生无用若离一切诸烦恼藏彼如来性烦恼永尽相好照明施作佛事如彼瓶灯众生受用【大法鼔经卷下】譬如浄水必无垢秽以尘坌故令水浑浊性本元浄以客尘烦恼浑心令浊真性不现【苏婆呼童子经卷上】
　　如莲未开诸恶见叶共包裹故如金堕厠在于觉观粪秽中故如满月被蚀我慢罗防所执取故如池水被浊贪欲尘土所混杂故如金山被翳瞠恚泥垢所封着故如虚空被覆愚痴重云之所蔽故如日未出在无明习气地中故【大乗法界无差别论华十】
　　譬如鍜金师持金着火中时时囊吹时时持水浇时时放休何以故若常吹金便燋融常水浇冷不热若常放不调熟【阿毘昙甘露味论卷上】
