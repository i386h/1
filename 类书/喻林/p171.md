<!-- { "loadSidebar": true } -->
　　束脩之业其上在于不言其次莫如寡知也故谚曰使口如鼻至老不失【艺文类聚人部口】
　　勿曰不传伏流成川蚁孔溃河流宂倾山【艺文类聚人部口诫】宣纳之由寔伊枢机唯舌是出驰驷安追差牦千里君子愼微何用口爽信在甘肥【艺文类聚人部口箴】
　　墨子曰子禽问曰多言有益乎对曰虾蟇日夜鸣口干而人不听之鹤鸡时夜鸣天下振动多言何益【太平御览羽族部】
　　潜龙以不见为德言非其时皆招祸之道也【何氏语林识鉴】通经曰风不动火不出大人不言小人无述火之出也必待薪大人之言必有信【道德经四子集解】
　　言者祸之戸也不言者福之门也【道德经指归卷八】
　　夫士之生斧在口中所以斩身由其恶言【法句经言语品】昔者国王有一大象猛黠能战其力势胜五百小象其王兴军欲伐逆国被象铁铠象士御之以双矛防系象两牙复以二劒系着两耳以曲刃刀系象四脚复以铁棒系着象尾被象九兵皆使严利象惟藏鼻防不用鬭象士欢喜知象防身命所以者何象鼻輭脆中箭即死是以不出鼻鬭耳象鬭殊久出鼻求劒象士不乐念此猛象不惜身命出鼻求劒欲着鼻头王及羣臣惜此大象不复使鬭人犯九恶惟当防口如此大象防鼻不鬭所以然者畏中箭死人亦如是所以防口【法句譬喻经四象喻品】昔有鳖遭遇枯旱湖泽干竭不能自到有食之地时有大鹤集住其边鳖从求哀乞相济度鹤遂衔之飞过都邑上鳖不嘿声问此何等如是不止鹤便应之口开鳖乃堕地人得屠裂食之夫人愚顽无虑不谨口舌其譬如是也【旧杂譬喻经】
　　但有口言说如雷而无雨【法苑珠林卷四十六】
　　如唇口是弓心虑如弦音声如箭长夜空发徒染身口【法珠林卷五十八】
　　语虽是实非时而说亦落绮语也【法珠林卷七十六】
　　水边有二鴈与一共结亲友后时池水涸竭二鴈作是议言今此池水涸竭亲友必受大苦议已语言此池水涸竭汝无济理可衔一木我等各衔一头将汝着大水处衔木之时愼不可语即便衔之经过聚落诸小儿见皆言鴈衔去鴈衔去即瞠言何预汝事即便失木堕地而死【法苑珠林卷八十二】
　　兵者不祥之器不获已而用之言者不眞之物不获已而陈之【高僧传八论】
　　愼行
　　初六借用白茅无咎【易大过】
　　雷在天上大壮君子以非礼弗履【易大壮】
　　茍错诸地而可矣借之用茅何咎之有愼之至也夫茅之为物薄而用可重也愼斯术也以往其无所失矣【易上系】
　　行与其慢宁过乎恭家与其渎宁过乎严【王弼注易家人】若虞机张往省括于度则释【书太甲上】
　　夙夜思之明旦行之如射先省矢括于度释则中【孔氏传书太甲上】
　　告汝行事之难当如射之有所凖志必中所志乃善【孔氏传书盘庚上】
　　谓之为山者人意葢犹以为卑况为冈为陵乎今所见非高山乃冈陵也以兴行君子之道者人意尚谓之为浅况为小人之行乎今在位非君子乃小人也【毛诗正义正月】白玉为圭圭有损缺犹尚可更磨鑢而平若此政敎言语之有缺失则遂往而不可改为【毛诗正义抑】
　　政如农功日夜思之思其始而成其终朝夕而行之行无越思如农之有畔其过鲜矣【左传襄公二十五年】
　　圣人道虽虎变事则鼈行道虽丝纷事则棊布【关尹子三极】色盛者骄力盛者奋未可以语道也故不班白语道失而况行之乎【列子说符】
　　子张曰昔者桀纣贵为天子富有天下今谓臧聚曰汝行如桀纣则有怍色有不服之心者小人所贱也仲尼墨翟穷为匹夫今谓宰相曰子行如仲尼墨翟则变容易色称不足者士诚贵也故势为天子未必贵也穷为匹夫未必贱也贵贱之分在行之美恶【庄子盗跖】
　　宫有垩器有涤则絜矣行身亦然无涤垩之地则寡非矣【韩非子说林下】
　　终年为车无三寸之辖不可以驱驰匠人斲戸无一尺之楗不可以闭藏故君子行思乎其所结【淮南子缪称训】晓自然以为智知存亾之枢机祸福之门戸举而用之陷溺于难者不可胜计也使知所为是者事必可行则天下无不达之涂矣是故知虑者祸福之门戸也动静者利害之枢机也【淮南子人间训】
　　夫山兊则不高水径则不深行磏者德不厚志与天地拟者其为人不祥【韩诗外传】
　　志善者恶谨小者志大俎豆之间足以观礼闺门之内足以论行【盐铁论褒贤】
　　心如天地者明行如绳墨者章【说苑谈丛】
　　邑名胜母曽子不入水名盗泉孔子不饮丑其声也【说苑谈丛】
　　曽哀公问于孔子曰吾闻君子不博有之乎孔子对曰有之哀公曰何为其不博也孔子对曰为其有二乗哀公曰有二乗则何为不博也孔子对曰为行恶道也【说苑君道】
　　北行出门履蹈踬顚踒足据涂汚我襦袴【焦氏易林坎之旅】新作初陵逾陷难登【焦氏易林明夷之咸】
　　舞非其处失节多悔【焦氏易林兊之观】
　　修身以为弓矫思以为矢立义以为的奠而后发发必中矣【子修身】
　　仁宅也义路也礼服也智烛也信符也处宅由路正服明烛执符君子不动动斯得矣【子修身】
　　珍其货而后市修其身而后交善其谋而后动成道也【子修身】
　　次五孔道夷如蹊路微如大舆之忧测曰孔道之夷奚不遵也【太经第一羡】
　　尧舜桀纣之事常并存于世唯人所用而已杨朱哭岐路所通逼者然也夫岐路恶足悲哉中反焉若夫县度之厄索举足而已矣【申鉴杂言上】
　　先民有言适楚而北辕者曰吾马良用多御善此三者益侈其去楚益逺矣遵路而骋应方而动君子有行行必至矣【申鉴杂言下】
　　赴谷必队失水必溺人见之也赴穽必陷失道必沈人不见之也不察之故君子愼乎所不察【申鉴杂言下】
　　芷闾兮药房居仁履义守忠贞也奋摇兮众芳动作应礼行馨香也【王逸注楚辞九懐】
　　矫贞亮以作矢当囿之呈艺驱仁义以为禽必信忠而后发【曹子建潜志赋】
　　道德以为宇筑无怨以作藩溜慈惠以为圃耕柔顺以为田【曹子建畅赋】
　　一尺之锦足以见其巧一仞之身足以见其治是以君子愼其寡也【徐干中论修本】
　　言者风波也故行之则实丧遗风波而不行则事得其实危可安而荡可定也【郭子注庄人间世】
　　昔颜叔子独处于室隣之妇又独处室夜暴风雨至屋坏妇人趋而至叔子纳之而使执烛放于平旦蒸尽摍屋而继之自为避嫌不审矣【李善注文选洞箫赋】
　　人咸踬于垤莫踬于山咸跌于汚莫跌于川【广文选杨子云州牧箴】
　　努力触藩徒摧角矣不出戸庭庶无过矣【古文苑董仲舒士不遇赋】夫行者荣辱之皁白君子居必选乡游必择士【意林体论】寡门不入宿临甑不取尘避嫌也【意林邹子】
　　扈江离与辟芷兮纫秋兰以为佩【楚辞离骚经】
　　朝搴阰之木兰兮夕防洲之宿莽【楚辞离骚经】
　　逾枳棘之篱则有絓挂之患登椒桂之圃则有荣华之芳【太平御览木部棘】
　　人有遗余琉璃巵者小儿窃弄堕之不洁意既惜之又感宝物之污辱乃丧其所以为宝况君子行身而可以有玷乎【太平御览器物部巵】
　　尸子谓孔子至于胜母暮矣而不宿过于盗泉渴矣而不饮恶其名也【困学记闻卷十诸子】
　　惟法是修惟礼是克手执圭璧足履绳墨【何氏语林言志晋书】通经曰阴阳之动有常节大人之动不极物【道德经四子集解】
　　莫行如獭莫行如究暮莫行如鹫莫行如食吐鸟莫行如犲莫行如鸟当行如狌狌所以者何世中无着眞人如狌狌兽【中阿含经卷十三】
　　譬如聚落边有柰林多诸棘刺时有士夫入于林中所有营作入林中已前后左右上下尽有棘刺尔时士夫正念而行正念来去正念明目正念端视正念屈身所以者何莫令利刺伤坏身故【杂阿含经卷四十三】
　　葢屋不宻天雨则漏意不惟行婬泆为穿葢屋善宻雨则不漏摄意惟行婬泆不生【法句经双要品】
　　当如乳母伺视其子莫令坠于坑井险道【思惟要畧法】如以毛绳戮皮断肉骨坏髓断尔乃止利养过毛绳絶于持戒皮能破禅定肉析于智慧骨灭妙善心髓【大庄严经论卷七偈】
　　且阿保传爱愼及溷腴良庖提刀情怵介族【明集释何衡阳达性论】
　　中行
　　用九见羣龙无首吉【易干】
　　上九鼎玉铉大吉无不利【易鼎】
　　外彊而内顺牛之善者若内外俱彊则失于猛害若外内俱顺则失于劣弱【周易正义离】
　　人亦有言柔则茹【音汝】之刚则吐之维仲山甫柔亦不茹刚亦不吐【诗大雅烝民】
　　孔子曰管仲镂簋而朱纮旅树而反坫山节而藻棁贤大夫也而难为上也晏平仲祀其先人豚肩不揜豆贤大夫也而难为下也君子上不僭上下不偪下【礼记杂记下】诗云马之刚矣辔之柔矣马亦不刚辔亦不柔志气麃麃取与不疑【春秋正义襄公二十六年】
　　天下国家可均也爵禄可辞也白刃可蹈也中庸不可能也【中庸】
　　于心有猜则簋飱馔餔犹不屑餐旌瞀以之意之无疑则兼金盈百而不嫌辞孟轲以之【后汉书张衡列传】
　　不乐前以顾轩不就后以虑轾【蜀志郤正传】
　　善不善取信而止矣若左若右正中而已矣县乎日月无已也【管子白心】
　　不欲琭琭如玉落落如石【老子法本】
　　诚能由于中矣一左一右虽过于中也而在中之庭一前一却虽不及于中也而在中之皇及小人好尽则逺于中矣远于中则必窘于边幅而裂矣必触于岩墙而僵矣必坠于坑堑而亾矣如以石而投之于渊也不极则不止矣【子华子执中】
　　夫坚白同异有厚无厚之察非不察也然而君子不辨止之也倚魁之行非不难也然而君子不行止之也【荀子修身篇】
　　西门豹之性急故佩韦以缓已董安于之心缓故佩以自急故以有余补不足以长续短之谓明主【韩非子观行】玉少故见贵石多故见贱不欲如玉为人所贵如石为人所贱当处其中也【河上公注老子法本】
　　圣人无思虑无设储来者弗迎去者弗将人虽东西南北独立中央故处众枉之中不失其直天下皆流独不离其坛域【淮南子诠言训】
　　太刚则折太柔则卷圣人正在刚柔之间乃得道之本【淮南子泛论训】
　　法人八尺四尺其中也宫者中央之音也甘者中央之味也四尺者中央之制也是故三王之礼味皆尚甘声皆尚和【春秋繁露循天之道】
　　中者天地之大极也日月之所至而却也长短之隆不得过中天地之制也【春秋繁露循天之道】
　　能以中和理天下者其德大盛能以中和养其身者其夀极命【春秋繁露循天之道】
　　次八黄不黄覆秋常测曰黄不黄失中德也【太经第一中】次三防【音软】其防守其节虽勿肆终无拂测曰防其防体不可肆也【太经第三防】
　　夫中庸之德其质无名故醎而不鹻淡而不质而不缦文而不缋能威能懐能辩能讷变化无方以达为节是以抗者过之而拘者不逮【刘邵人物志体别】
　　心栖清虚之域行在玉石之间【蔡中郎集蔡公碑】
　　天下有道圣人推而行之天下无道圣人述而藏之所谓流之斯为川焉塞之斯为渊焉升则云施则雨潜则润何往不利也【文中子闗朗】
