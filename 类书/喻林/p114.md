<!-- { "loadSidebar": true } -->
　　以智力求者喻如奕奕进退取与攻劫放舎在我者也【艺文类聚巧艺部围棊】
　　善説者若巧士因人之力以自为力因其来而与来因其往而与往听因便也【太平御览人事部游説下】
　　投防者机动钓鱼者机浮【太平御览兽部防】
　　传称苏秦张仪学纵横之术于鬼谷先生掘地为坎曰能下説合我泣出则能分人主之地苏秦説鬼谷先生泣沾衿张仪下説鬼谷先生泣亦沾衿【太平御览人事部游説下】缚苇作机关多用于綖缕【大庄严经论卷四偈】
　　排善
　　夫至音不合众听故伯牙絶至寳不同众好故卞和泣血仲尼圣徳而不容于世况于竹帛余文其为雷同者所排固其宜也【后汉书陈元列传】
　　羣犬吠新客佞闇排疎賔直途既以塞曲路非所遵【魏书胡叟传】
　　世俗之君子视义士不若负粟者今有人于此负粟息于路侧欲起而不能君子见之无长少贵贱必起之何故也曰义也今为义也君子奉承先王之道以语之纵不説而行又从而非毁之则是世俗之君子之视义士也不若视负粟者【墨子贵义】
　　为义而不能必无排其道譬若匠人之斵而不能必无排其绳【墨子贵义】
　　百人操觽不可为固结千人谤狱不可为直辞万人比非不可为显士【説苑杂言】
　　言飘风转运扬起尘埃摇动草木使之即时枯槁茎叶被病不得盛长以言谗人亦运转其言纷歴忠直使之被病而伤刑也【王逸注楚辞九叹】
　　魏女色艳郑袖鼻之朝呉忠贞无忌逐之戚施弥妬蘧除多佞是故湿堂不洒尘卑屋不蔽风风冲之物不得育水湍之岸不得峭【王充论衡累害篇】
　　以涂抟泥以黒防缯孰有知之清受尘白取垢青绳所污常在练素处颠者危势丰者亏颓坠之类常在悬垂屈平洁白邑犬羣吠吠所怪也【王充论衡累害篇】
　　非鷃擅蒿林仰笑神鳯飞坎井蝤蛭宅神安所归【嵇中散集述志诗】
　　夫直绳者枉木之所憎也清公者奸慝之所雠也【抱朴子外篇名实】
　　曾闵获商人之谤孔墨蒙盗跖之垢懐正居贞者填笮乎泥泞之中而狡猾巧伪者轩翥乎虹霓之际矣【抱朴子外篇审举】
　　伟之士履道之生其崇信匪徒重仞之墙其渊泽不唯吕梁之深也故短近不能赏而浅促不能侧焉因以异乎已而薄之矣以不求我而疾之矣不贵不用何足言乎乃有播埃尘于白珪生疮痏于玉肌讪疵雷同攻伐独立曾参蒙劫剽之垢巢许获穿窬之谤自匪明竝悬象鉴表防者焉能披泥抽沦玉澄川掇沉珠哉【抱朴子外篇擢才】
　　谗邪人之蔽善人也犹朝日洞明雾甚则不见天沙石至净流浊则不见地虽有明净之质而不发明者水雾蔽之也兰荪欲茂秋风害之贤哲欲正谗人败之【刘子伤谗】夫忠直之迕于主独立之负于俗理势然也故木秀于林风必摧之堆出于岸流必湍之行髙于人众必非之【文选李康运命论】
　　兰薫而摧玉贞则折物忌坚芳人讳明洁【文选顔延之祭屈原文】任重载盛兮陷滞而不济怀瑾握瑜兮穷不知所示邑犬羣吠兮吠所怪也诽骏疑杰兮固庸态也【广文选屈平怀沙】顾浩日之显行兮云蒙蒙而蔽之窃不自聊而愿忠兮或黕防而污之【广文选宋玉九辩】
　　齐景公恶仲尼为鲁政犂鉏曰去仲尼如吹毛耳【意林韩子】智海广难量不测反増谤牛饮水成乳蛇饮水成毒【大方广佛华严经赞卷十二】
　　犹如云雾障蔽净月【本縁经月王品】
　　夫鹖旦鸣夜不翻白日之光精卫衔石无损沧海之势然以闇乱明以小罔大虽莫动毫发而有尘眡听【明集序】
　　害正
　　牀者人之所以安也剥牀之足防下之道也下道始灭刚陨柔长则正削而凶来也【王弼注易剥】
　　剥之为害小人得宠以消君子贯鱼者谓众隂也骈头相次以若贯穿之鱼【周易正义剥】
　　为恶不已如彼飜飞之虫恃其羽翮之力自恣东西南北有时亦为弋者所获言贪人恃此诈伪之智自恣侵害良善有时亦将为所诛【毛诗正义桑柔】
　　贪人之败善类若大风之行毁壊众物所在成蹊径【杜氏觧左传文公元年】
　　神异经云昆仑西有兽焉其状如犬长毛四足似熊而无爪人有徳行而往抵角有凶恶而行依慿之名浑沌【史记五帝本纪虞舜注】
　　西北有兽其状似虎有翼能飞便勦食人知人言语闻人鬬辄食直者闻人忠信辄食其鼻闻人恶逆不善辄杀兽往馈之名曰穷竒【史记五帝本纪虞舜注】
　　夫众煦漂山聚蟁成靁朋党执虎十夫挠椎是以文王拘于羑里孔子阨于陈蔡此乃烝庶之成风増积之生害也【前汉书景十三王传】
　　使朱紫共色粉墨杂蹂所谓抵金玉于沙砾碎珪璧于泥涂【后汉书黄琼列传】
　　乃欲挠折栋梁孤弱汉室【后汉书袁绍列传】
　　士有懐琬琰以就煨尘者亦何可支哉【后汉书窦融列传论】渭以泾浊玉以砾贞物性既区嗜恶从形兰莸无竝销长相倾徒恨芳膏煎灼灯明【后汉书党锢列传】
　　忠臣碎于虎口贞良弊于豺狼【宋书武帝上本纪】
　　从昏者忌明同枉者毁正搦为钩张一作百行坐欬皆生风尘【宋书文九王建平传】
　　众雾丽集共夺日光【焦氏易林噬嗑之艮】
　　比陆阳伏不知黒白君子伤谗正害善人【焦氏易林恒之履】他山之错与璆为仇【焦氏易林明夷之明夷】
　　否则介鳞易我衣裳【扬子孝至】
　　百草为稼穑之秽谗佞亦为忠直之害也【王逸注楚辞离骚经】言芳草为物其性防易以陨落言贤者用志精防亦易伤害也【王逸注楚辞九章】
　　言秋时百草将实防霜夜下而杀之使不得成熟也以言谗人晨夜毁已亦将害己身使其忠名不得成也【王逸注楚辞七谏】
　　言破和氏之璧以继筑杵而舂败玉寳失其好也以言取贤人刑伤使执厮役亦害忠良失其宜也【王逸注楚辞九叹】回风为飘以喻小人造饰奸伪贼害仁贤为君垢秽如回风之起尘埃也【王逸注楚辞九思】
　　佞人欲害贤如虿之有螫毒【王逸注楚辞九思】
　　谗人畵蛇足于无形奸臣畏忠贞之害己【抱朴子外篇擢才】虹蜺邪隂之气而有照曜以蔽日月云谗言流行忠良浸防也【前汉书注息夫传】
　　小水不容大鱼而横鳣鲸于污渎必为蝼蚁所制以况小朝主闇不容受忠逆之言亦为谗贼小臣所害【前汉书注贾谊传】
　　黄鹄后时而寄处兮防枭羣而制之神龙失水而陆居兮为蝼蚁之所裁夫黄鹄神龙犹如此兮况贤者之逢乱世哉【补文选贾谊甫逝】
　　譬如鸩毒药以和甘露浆所向无不坏饮之皆仆僵【优填玉经衣六】
　　佛言恶人害贤者犹仰天而唾唾不污天还污己身逆风坌人尘不污彼还坌于身贤者不可毁祸必灭己也【佛説四十二章经尺一】
　　如金翅鸟欲食法龙断法雨乎汝如恶风吹灭法炬是大恶象欲拔法树【本縁经月光王品】
　　法岳崩壊法船流没法树已摧法海枯竭【阿胄王传三】然道大信难声髙和寡须弥峻而蓝风起寳藏积而怨贼生【明集序】
　　芳兰竝茂而欲蕴崇焚之不亦暴乎【明集释駮论】
　　害人
　　禹以四海为壑今吾子以邻国为壑【孟子告子下】
　　今有人于此入人之场园取人之桃李瓜姜者上得且罚之众闻则非之是何也曰不与其劳获其实已非其有所取之故而况有逾于人之墙垣抯格人之子女者乎与角人之府库窃人之金玉蚤累者乎与逾人之栏窖窃人之牛马者乎而况有杀一不辜人乎【墨子非攻下】子墨子见齐大王曰今有刀于此试之人头倅然断之可谓利乎大王曰利子墨子曰多试之头倅然断之可谓利乎大王曰利子墨子曰刀则利矣孰将受其不祥大王曰刀受其利试者受其不祥子墨子曰并国覆军贼敖百姓孰将受其不祥大王俯仰而思之曰我受其不祥【墨子鲁问】
　　今人曰某氏多货其室培湿守狗死其势可穴也则必非之矣曰某国饥其城郭痹其守具寡可袭而簒之则不非之乃不知类矣【吕氏春秋听言】
　　善射者发不失的善于射矣而不善所射善钓者无所失善于钓矣而不善所钓故有所善则不善矣【淮南子説山训】亲莫亲于骨肉节族之属连也心失其制乃反自害况疏远乎【淮南子説林训】
　　鬻棺者欲民之疾病也畜粟者欲歳之荒饥也【淮南子説林训】愚人纵火于沛泽不能复振蜂虿螫人放死不能息其毒也【盐铁论申韩】
　　莒子展舆虐而好劒茍铸劒必试诸人【太平御览人事部贪】虽霜戈曜日寳劒晖天此乃凶荒之具非太平之器也【道徳经注疏卷三】
　　譬如旃陀罗常于冡间行求死尸无慈悲心视于众生得见死尸心大喜悦【大寳积经卷一百一十三】
　　譬如多毒能伤害人少亦能害【华手经卷七】
　　如种药树有人剪伐不令増长是人则坏无量众生疗治病事令多众生为病所困【华手经卷八】
　　犹如猎师见彼羣鹿但欲杀之无一善念【长阿舍经卷二十二】譬如野泽之中猎者见麋鹿欲害杀之【楼灰经三小劫品】譬如蛟龙不择好丑唯欲杀人【大智度论卷十四】
　　失人
　　交交黄鸟止于棘○交交黄鸟止于桑○交交黄鸟止于楚【诗国风黄鸟】
　　伐檀君子能其宦而不用魏人慕之而作是诗【诗説魏】此所谓衣褐怀寳者也当其贫困时人莫省视至其贵也乃争附之谚曰相马失之痩相士失之贫其此之谓邪【史记滑稽传】
　　公爱班固而忽崔骃此叶公之好龙也【后汉书崔骃列传】卫人有病将死者扁鹊至其家欲为治之病者之父谓扁鹊曰吾子病甚笃将为迎良医治非子所能治也退而不用乃使灵巫求福请命对扁鹊而咒病者卒死灵巫不能治也夫扁鹊天下之良医而不能与灵巫争用者知与不知也【陆子资质】
　　鸿鱼逆流至人濳处蓬蒿代柱天屋颠倒【焦氏易林同人之屯】明徳隠伏麟鳯远匿【焦氏易林随之归妹】
　　鸿鹄失珠无以为明【焦氏易林临之师】
　　夫智大量远者盘桓以山峙器小志近者蓬飞而萍浮夫唯山峙故莫之能动焉夫唯萍浮故流而不滞焉方之货也则缄连以待贾者唯至珍而难售鸣鼔以狥之者虽凡蔽而易尽比之材也则结根于嵩岱者虽竦葢千仞垂防万亩而莫之知也挿株于涂要者虽钩曲戾细而速朽而犹见用也故庙堂有枯杨之瑚簋穷谷多不伐之梓橡也【抱朴子外篇名实】
　　恐千里之足屈于槽枥之下赞世之才委于垄亩之间【艺文类聚治政部荐举表】
　　被裘公者呉人也延陵季子出游见道中遗金顾而覩之谓公曰取彼金公投镳瞠目拂手而言曰何子居之高视之卑吾被裘而负薪岂取遗金者哉季子大惊既谢而问其姓名曰吾子皮相之士何足语姓名哉【艺文类聚人部隠逸上】
　　杨公用人如贫士市瓜取其大者【何氏语林轻诋】
　　徒近流无心洒垢神医在侧不知愈疾【玉清经法印品】
　　失时
　　九五枯杨生华老妇得其士夫【易大过】
　　不出门庭凶失时极也【易节】
　　若其不明终始之道应濳而飞应飞而濳应生而杀应杀而生六位不以时而成也【周易正义干】
