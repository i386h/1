<!-- { "loadSidebar": true } -->
　　上智利民不述于礼大贤彊国罔图惟旧岂非疗饥不期于鼎食拯溺无待于规行【文选王元长防秀才文】
　　穷猿奔林岂暇择木【世説新説言语】
　　犹蝮蛇螫足斩之以全身防疽附体决之以救命亡一以存十亦轻重之所权【明集孙绰喻道论】
　　昔齐人乘船渡江其父堕水其子攘臂捽头颠倒使水从口出而父命得稣夫捽头颠倒不孝莫大然以全父之身若拱手修孝子之常父命絶于水矣【明集牟子理惑论】
　　贵智
　　一伍之长才足以长一伍者也一国之君才足以君一国者也天下之王才足以王天下者也愚役于智犹枝之附干此理天下之常法也【后汉书仲长统列传】
　　王者网漏鹿走则智多者得之【后汉纪孝灵下】
　　欲收重泉之鳞非偃息之所能获也陨髙墉之禽非静拱之所能防也审投饵之用非无知之所能览也【晋书裴頠传】
　　鬻子曰使臣捕兽逐麋已老矣使臣坐防国事尚少也【鬻子序】
　　皇曰流丸止于瓯防流言止于智者【荀子大略】
　　穴深寻则人之臂必不能及矣是何也不至故也智亦有所不至所不至説者虽辨为道虽精不能见矣故箕子穷于商范蠡流于江【吕氏春秋悔过】
　　鲁鄙人遗宋元王闭元王号令于国有巧者皆来解闭人莫之能解儿説之弟子请往解之乃能解其一不能解其一且曰非可解而我不能解也固不可解也问之鲁鄙人鄙人曰然固不可解也我为之而知其不可解也今不为而知其不可解也是巧于我故如儿説之弟子者以不解解之也【吕氏春秋君守】
　　鲍叔之智应射而令公子小白僵也其智若镞矢也【吕氏春秋贵卒】
　　不智而有勇力材能则狂而操利兵也不智而辩慧獧给则迷而乘良马也【春秋繁露必仁且智】
　　楚丘先生披蓑带索往见孟尝君孟尝君曰先生老矣春秋髙矣多遗忘矣何以教文楚丘先生曰恶君谓我老恶君谓我老意者将使我投石超距乎追车赴马乎逐麋鹿抟豹虎乎吾则死矣何暇老哉将使我深计逺谋乎定犹豫而决嫌疑乎出正辞而当诸侯乎吾乃始壮耳何老之有【韩诗外传】
　　故分土若一贤者能守之分财若一知者能筹之夫子贡之废着陶朱公之三至千金岂必頼之民哉运之六寸转之息耗取之贵贱之间耳【盐铁论贫富】
　　虞君问盆成子曰今工者乆而巧色者老而衰今人不及壮之时益积心技之术以备将衰之色色者必尽乎老之前知谋无以异乎防之时可好之色彬彬乎且尽洋洋乎安托无能之躯哉故有技者不累身而未尝灭而色不得以常茂【説苑建本】
　　若与予同耕则比力也至于説人主不与子比智矣【説苑正谏】
　　是懐晏子之智而加以八尺之长也夫躬仁义事明主其名必扬矣【烈女传周列国齐相御妻】
　　明不处暗智不履危【焦氏易林贲之离】
　　或问人何尚曰尚智曰多以智杀身者何其尚曰昔皐陶以其智为帝谋杀身者逺矣箕子以其智为武王陈洪范杀身者逺矣【杨子问明篇】
　　樗里子之智也使知国如知则吾以疾为蓍【杨子渊骞篇】
　　射虽中而不知所以中则非中之道身虽存不知所以存则非存之理故夫射者能拙俱中而知所以中者异贤愚俱存而知所以存者殊也【张湛注列説符】
　　蜎飞蝡动亦能有仁故其意爱于长育哀伤着于啁噍然赴阬穽而无猜入罻罗而不觉有仁无明故并趋祸而攸失【抱朴子外篇仁明】
　　宋人养猿号曰狙欲与狙芧先诳之曰朝三而暮四众狙皆怒又许朝四而暮三而众狙皆喜圣人以智笼羣愚亦犹狙公以智笼羣狙矣【意林列子】
　　不知宜与不宜犹以锦纯荐不知时与不时犹冬耕也不知行与不行犹以方作轮也【意林鲁连子】
　　挿桃枝于戸连灰其下童子入不畏而鬼畏之是鬼智不如童子也【艺文类聚菓部桃】
　　晋公子重耳奔齐与五臣游乎大泽之中蜘蛛布网曳绳执豸而食之公子重耳乃抚仆之手驻驷而观之顾其臣咎犯曰此虫也智之薄者矣犹役其智布其网曳其绳执豸而食之况乎人之有智而不能廓垂天之网布络地之绳以供方丈之御是曽不如蜘蛛之智孰可谓之人乎【事文类聚蜘蛛符子】
　　夫蜘蛛之罗网蜂之作窠其巧妙矣而况于人乎故工匠之方规圆矩出乎心巧成于手迹非睿敏精宻孰能着物形成器用哉【太平御览工艺部巧】
　　以智力求者喻如奕碁进退取与攻刧收放在我者也【太平御览工艺部围碁】
　　譬如寳藏埋在地中众人践之遂不知觉若善别者占视则知【无上内秘藏经妙德品】
　　具智慧翼游空无碍【大方等大集经卷一】
　　譬如伽陀药消灭一切毒智慧亦如是除灭诸痴闇【大方广佛华严经卷十一】
　　实智慧者则是度老病死海坚牢船也亦是无明黑暗大明灯也一切病者之良药也伐烦恼树之利斧也【佛遗教经羊五】
　　犹有人须虵食噉处处求索久乃见虵以手把尾虵反螫手毒遍身体忽便无常皆由其人不巧捉虵故以丧其命【出曜经四无放逸品】
　　譬如人持利刀截木人有智慧能截断诸恶譬如利刀【那先比丘经卷上】
　　譬如山上大雨其水下流广大两边人俱不知水深浅畏不敢渡如有逺方人来视水隐知水广狭深浅自知力势能入水便得渡过两边人众便効随后亦得渡去【那先比丘经卷上】
　　驰闇逐非道蹴株而躃地有目而无慧其喻亦如是【三昧法门经卷上】
　　少德无智慧不应处髙座如豺见师子窜伏不敢出大智无所畏应处师子座譬如师子吼众兽皆怖畏【大智度论卷五】
　　譬如大海潮时至其常限水则旋还鱼若不还则漂在露地有诸苦患若鱼有智则随水还永得安隐【大智度论二十】如以斗称量物以智慧量诸法亦如是【大智度论卷五十一】如见生寳未别时则不爱谓无用故识别时则深重知有用故【大乘庄严经注卷一】
　　如百千盲人不任作导一人有眼任为导师【十住毘婆沙论卷九】雪山根底曲山壅中有向阳处众鸟云集便共议言我等今日当推举一鸟为王令众畏难不作非法众鸟议言善谁应为王有一鸟言当推鸧鹄有一鸟言此事不可何以故髙脚长颈众鸟脱犯啄我等恼众咸言尒复有一鸟言当推鹅为王其色絶白众鸟所敬众鸟复言此亦不可顔貌虽白项长且曲自项不直安能正他是故不可又复众言正有孔雀衣毛防饰观者悦目可应为王复言不可所以者何衣毛虽好而无惭愧每至舞时丑形出现是故不可有一鸟言土枭为王所以者何昼则安静夜则伺守能防我等堪为王者众咸可尒有一鹦鹉在一处住而多智慧作是念言众鸟之法夜应眠息昼则求食是土枭法夜寤昼则多睡而诸众鸟围侍左右昼夜警宿不复眠睡甚为苦事我今设语彼当瞠恚防我毛羽正欲不言众鸟之类长夜受困宁受防毛不越正理便到众鸟前举翅恭敬白众鸟言愿听我説如前意见尒时众鸟即説偈答黠慧广知义不必以年耆汝年虽幼小智者宜时説尒时鹦鹉闻众鸟説即説偈言若从我意者不用土枭王欢喜时覩面常令众鸟怖况复瞠恚时其面不可观时众鸟咸言实如所説即共集议此鹦鹉鸟聪明黠慧堪应为王便拜为王【法苑珠林卷五十一】
　　时有一鸟名曰罗婆为鹰所捉飞腾虚空于空鸣唤言我不自觉忽遭此难我坐舍离父母境界而游他处故遭此难如何今日为他所困不得自在鹰语罗婆汝当何处自有境界而得自在罗婆答言我于田耕垅中自有境界足免诸难是为我家父母境界鹰于罗婆起防慢言放汝令去还耕垅中能得脱不于是罗婆得脱鹰爪还到耕垅大块之下安住止处然后于块上欲与鹰鬬鹰则大怒彼是小鸟敢与我鬬瞠恚极盛峻飞直抟于是罗婆入于块下鹰鸟飞势臆冲坚块碎身即死时罗婆鸟深伏块下仰説偈言鹰鸟用力来罗婆依自块乘瞠猛盛力致祸碎其身我具足通达依于自境界伏怨心随喜自观欣其力设汝有凶愚百千龙象力不如我智慧十六分之一观我智胜殊摧灭于仓鹰【法苑珠林卷六十五】
　　师子度水要截流直渡曲则不渡此大士以实智慧深入诸法直过彼岸故借以为名也【罗什译维摩诘经入不二法门品】智为内照权为外用万行之所由生诸佛之所因出故菩萨以智为母以权为父【僧肇注维摩诘经佛道品】
　　性成
　　隰有苌【音长】楚猗【音婴】傩【音娜】其枝夭之沃沃乐子之无知隰有苌楚猗傩其华夭之沃沃乐子之无家　隰有苌楚猗傩其实夭之沃沃乐子之无室【诗国风隰有苌楚】
　　婴儿孩子则懐嬉戏忭跃之心鹤苍鸾亦合歌舞节奏之应岂由有诗而乃成乐乐作而必由诗【毛诗正义诗谱序】大风所从之来自有其道乃从彼有空大谷而来也以喻贤愚所为之行亦自有其本乃由彼有禀天性而然也【毛诗正义桑柔】
　　性之与情似金与镮印镮印之用非金亦因金而有镮印情之所用非性亦因性而有情【礼记正义中庸】
　　夫虎生而文炳鳯生而五色岂以五采自饰畵哉天性自然也【蜀志秦宓传】
　　鸮音之丑岂有泮林而变好荼味之苦寜以周原而成饴【文心雕龙刳饰】
　　姜桂同地辛在本性文章由学能在天资【文心雕龙事类】孝友之性岂伊乔梓夷雅之体无待韦【文选任彦升王文宪集序】虎豹之驹未成文而有食牛之气鸿鹄之羽翼未合而有四海之心【意林尸子】
　　未镂已雕不扶而直【艺文类聚职官部司凌墓志】
　　交阯北南海中有大文贝质白而文紫天姿自然不假雕琢磨莹而光色焕烂【艺文类聚寳部贝】
　　其政太平山车垂钩注云山车自然之车垂钩不揉治而自圆曲【玉海车服车舆】
　　乌不染而自黑鹤不浴而自白蛛不教而成网燕不招而自来【隂符经注】
　　夫人之忍痛与不忍痛者非勇怯之分也夫勇士之不忍痛者见难则前见痛则止夫怯士之忍痛者闻难则恐遇痛不动夫勇士之忍痛者见难不恐遇痛不动夫怯士之不忍痛者见难与痛目转面盻恐不能言失气惊顔色变化乍死乍生【黄帝素问灵枢经论勇】
　　若其是道何须修习犹如羽鸟何须习飞譬如鳞族何须习水云升雨降不闗习学【大乘妙林经】
　　譬如补罗迦树随解之处中表皆有吉祥之文【大寳积经二十】如人执持炭磨蓥欲令白假使至尽时体色终无变【大寳积经卷九十六】
　　譬如有人若于栴檀龙脑等香瞠谤毁骂然后涂身而彼栴檀龙脑等香终不为是而不出香【法集经欲二】
　　如鸟飞空虚无所依止而逺逝不坠【大智度论卷七十六】
　　譬如火热无有作者火性自热无有不热之火【百论卷上守八】如小儿生便知行忧喜等事无有教者【百论卷上守入】
　　夫鱼之为性唯水是依女人之性唯乐是欲【罗什译维摩诘经菩萨品】
　　习能
　　知日蚀地震之效昭然可明犹巢居知风穴处知雨亦不足多适所习耳【前汉书翼奉传】
　　若夫良冶之子善知为裘良弓之子善知为箕物岂有定习贯则知耳【魏书李彪传】
　　谚曰相门有相将门有将斯不唯其性盖言习之所得也【北史李彪传】
　　今夫盲者目不能别昼夜分白黑然而抟琴抚参弹复徽攫援摽拂手若薎蒙不失一使未尝鼓瑟者虽有离朱之明攫掇之防犹不能屈伸其指何则服习积贯之所致【淮南子脩务训】
