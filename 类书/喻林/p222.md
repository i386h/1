<!-- { "loadSidebar": true } -->
　　大壮【音厥】仡仡【许讫切】趯【他历切】欻欻【许勿切】页【音颉】趾【音顚】足【首同】出传曰仡仡健也趯欻欻动也页趾倒也足出反也昔王由是行正于内作威于外【刚】以守之决以断之眤尒贤良警尒戒惧【元包太阴】
　　困【朏同】晦【鸟宏切】竭聪蒙咽噎【于结切】疒【音疾】罹于忧诼加于谲传曰晦竭月之没泽之枯也聪蒙咽噎耳之患喉之病也疒罹于忧愁苦也诼加于谲遭防毁也昔王由是省法于内布泽于外进决諌逐谀佞广乃聪【音杜】乃讟【元包少阴】
　　言治国及修身者如车奔舟覆故欲救之【子法言注寡见篇】去风云则天清而水平诛暴乱则君圣而时泰【文选陆士衡演连珠注】
　　治定功成迩安逺肃忘兹鹿骇息此狼顾【文选陆陲石阙铭】思树芳兰翦除荆棘【文选袁宏名臣序賛】
　　三秦席卷项籍灰分逋虏雾散遗寇云彻泛时雨以清天洒狂尘以肃地【广文选陆士龙盛德颂】
　　瞻星昧环拱之方托水迷朝宗之义积蝇为众长蛇称长【文苑英华魏収移文】
　　大必包小天地之常规明能通暗日月之常理【文苑英华檄一隋檄陈尚书文】
　　蜂目已奔狼心遂革【文苑英华庾信职官二十七刺史一神道碑】
　　元帅逞枭鸢之心锐卒畜蜂虿之毒蝇飞藩棘蚁附池隍【文苑英华移文移虏淮阳太守文】
　　扇之以仁风駈之以大威霜雪被而洪棘枯纲维振而逆鳞扫【太平御览皇王部后汉世祖光武皇帝】
　　拯压倾构引溺危波【初学记居处部宫】
　　一者善知病二者善知病源三者善知病对治四者善知治病已当来更不动发【杂阿含经卷十五】
　　云何良医善知病对治谓良医善知种种病应涂药应吐应下应灌鼻应熏应取汗如是此种种对治是名良医善知对治【杂阿含经卷十五】

　　喻林卷一百四
　　钦定四库全书
　　喻林卷一百五　　　　　明　徐元太　撰政治门【十】
　　更新
　　蛊元亨利渉大川先甲三日后甲三日【易蛊】
　　山下有风蛊君子以振民育德【易蛊】
　　干父之蛊意承考也【易蛊】
　　先庚三日后庚三日吉【易防】
　　若顚木之有由蘖【书盘庚上】
　　今往迁都更求昌盛如颠仆之木有用生蘖哉【孔氏传书盘庚上】
　　此都毁坏若枯死之木若弃去毁坏之邑更得昌盛犹顚仆枯死之木用生蘖哉【尚书正义盘庚上】
　　人之有疾治之以理则疾去人之有恶化之以道则恶除【尚书正义康诰】
　　原田毎毎其旧而新是谋【左传僖公二十八年】
　　今有人日攘其隣之鸡者或告之曰是非君子之道曰请损之月攘一鸡以待来年然后已如知其非义斯速已矣何待来年【孟子滕文公下】
　　及汉兴依日月之末光何谨守管籥因民之疾苦秦法顺流与之更始【史记萧相国世家】
　　临渊羡鱼不如退而结今临政而愿治七十余岁矣不如退而更化【前汉书董仲舒传】
　　琴瑟不调甚者必解而更张之乃可鼓也为政而不行甚者必变而更化之乃可理也当更张而不更张虽有良工不能善调也当更化而不更化虽有大贤不能善治也【前汉书董仲舒传】
　　前尹司马芝举其纲而太简次尹刘静综其目而太蜜后尹李腾毁常法以收一时之声虾立司马氏之纲统裁刘氏之纲目以经纬之【魏志傅虾传注】
　　藜蓧粮莠化为善草魑魅魍魉更成虎士【呉志诸葛恪传】清直之风既浇糟粃之俗犹在诚宜濯以沧浪之流漉以吞舟之网【晋书应詹传】
　　改前辙者则车不倾革往弊者则政不爽【晋书绍传】琴瑟时未调改当更张矧乃治天下此要安可忘【宋书乐四志】
　　匪更惉懘奚取九成【宋书谢庄传】
　　譬琴瑟不调必改而更张法度不平亦须荡而更制【魏书崔伯传】
　　问道者更正闻道者更容【晏子问上】
　　厐暖曰王其忘乎昔伊尹医殷太公医周武王百里医秦申麃医郢原季医晋范蠡医越管仲医齐而五国霸其善一也然道不同数卓襄王曰愿闻其数暖曰王独不闻魏文侯之问扁鹊耶曰子昆弟三人其孰最善为医扁鹊曰长兄最善中兄次之扁鹊最为下魏文侯曰可得闻邪扁鹊曰长兄于病视神未有形而除之故名不出于家中兄治病其在毫毛故名不出于闾若扁鹊者镵血脉投毒药副肌肤间而名出闻于诸侯魏文侯曰善使管子行医术以扁鹊之道曰桓公防能成其霸乎凡此者不病病治之无名使之无形至功之成其下谓之自然故良医化之拙医败之虽幸不死创伸股维卓襄王曰善寡人虽不能无创孰能加秋毫寡人之上哉【鹖冠子世贤】
　　俗茍沴必为治以矫之物茍溢必立制以检之累于俗饰于物者不可与为治矣【尹文子大道上】
　　国乱而治之者非案乱而治之之谓也去乱而被之以治人污而修之者非案污而修之之谓也去汚而易之以修故去乱而非治乱也去汚而非修污也【荀子不茍篇】善毛廧西施之美无益吾面用脂泽粉黛则倍其初言先王之仁义无益于治明吾法度必吾赏罚者亦国之脂泽粉黛也【韩非子显学】
　　去其瞀而载之木解其剑而带之笏【淮南子道应训】
　　衣弊而革裁法弊而更制【盐铁论诏圣】
　　继大功之勤养劳勌之民此用麋鬻之时【盐铁论复占】墟弊室旧更为新家【焦氏易林屯之蛊】
　　虽不当路逾吾旧【焦氏易林复之困】
　　深谷爲陵衰者复兴乱倾之国民德安息【焦氏易林明夷之比】故室旧庐消散无余不如新创可以乐居【焦氏易林萃之小过】膏泽沐浴洗去汚辱【焦氏易林渐之噬嗑】
　　次八驷马跙【才与切】跙而更其御测曰驷马跙跙更御乃良也【太经第三更】
　　鼔瑟者误于张设柱宫商易声其师知之易其而复移其柱【王充论衡谴告篇】
　　火焚宿草以殖嘉谷更之道也宜更而不更嘉谷之病也【太经第三更解】
　　王莽在位如妖气之在天世祖除之凶恶无余【李善注文选东京赋】
　　譬彼针与石效疾而称良行苇非不厚悠悠何讵央琴瑟时未调改当更张【广文选何承天正邪篇】
　　逐下祑于后堂兮迎宓妃于伊雒刜防贼于中廇兮选吕管于榛薄丛林之下无怨士兮江河之畔无隐夫三苖之徒以放逐兮伊臯之伦以充庐【广文选刘子政忧苦】
　　御马失节其车是碎御天下失节四海失坠桀纣是汤武之梯秦项是大汉之阶【意林周生列子】
　　夫君政陵迟如乘敝车若能求巧工使葺理之折则接之缓则揳之可复新矣【意林正论】
　　乆成
　　日月得天而能乆照四时变化而能乆成圣人乆于其道而天下化成【易恒】
　　若今日勤而明日惰昨日是而今日非自旁观之则有新有旧言王德行终始皆同不有衰杀从旁观之每日益新【尚书正义咸有一德】
　　视彼鹡鸰之鸟尚则飞则鸣既飞以翼又鸣以口翼也口也无有止息之时况人之处世其可自舎视此鹡鸰以为喻节故我王当日此行行视朝之礼又而月此行行视朔之政与羣臣议政事日有所决月有所行亦如鹡鸰无肯止息时也【毛诗正义小宛】
　　王之为政当如昊天之德寒暑有常不为差忒【毛诗正义抑】农夫既勤耘耨苗稼成熟当本此仁恩爱惜之心以聚集所收勿令浪为费散圣王劝课行善既毕本此仁恩和亲聚集善道使不废弃也【礼记正义礼运】
　　传曰五年再闰天道乃僃夫以天地之灵犹五载以成其化况人道哉【后汉书朱浮传】
　　天下非一时之用也海内非一旦之功也【后汉书朱浮传】天地不能顿为寒暑人主亦不能顿为隆替故寒暑渐于春秋隆替起于得失【晋书郤诜传】
　　地不易其则故万物生焉主不易其则故百姓安焉【管子形势解】
　　天覆万物制寒暑行日月次星辰天之常也治之以理终而复始主牧万民治天下莅百官主之常也治之以法终而复始【管子形势解】
　　百工之子不学而能者非生巧也言有常事也今也国无常道官无常法是以国家日缪【慎子威德】
　　上九星如岁如复继之初测曰星如岁如终始养也【太经第六养】
　　人赖其利百年而崩人畏其神百年而亡人用其敎百年而移【初学记帝王部总叙帝王】
　　视效
　　若有疾惟民其毕弃咎若保赤子惟民其康又【书康诰】一人有事于四方若卜筮罔不是孚【书君奭】
　　尔惟风下民惟草【书君陈】
　　化恶爲善如欲去疾治之以理则惟民其尽弃恶修善【孔氏传书康诰】
　　民从上敎而变犹草应风而偃不可不愼【孔氏传书君陈】水之性可停可行亦言侄娣之善恶在文姜也【郑氏笺诗敝笱】如雨言无常天下之则下天不下则止以言侄娣之善恶亦文姜所使止【郑氏笺诗敝笱】
　　文王为政先以心研精合于礼义然后施之万民视而观之其好而乐之如覩金玉然【郑氏笺诗棫朴】
　　佼佼然飞而往来者桑扈之鸟也有莺然其羽之文章故人皆观视而念爱之以兴动而升降者王与羣臣也当有威仪礼法则天下亦观视而乐仰之【毛诗正义桑扈】泉水有芹而人得采焉王者有道而诸侯法焉【毛诗正义采菽】有人鼓击其钟于宫内其声必闻于外击钟而欲外之不闻不可得也以兴王既废黜其后于宫内其化必流于天下废后而使天下之不效王亦不可得也【毛诗正义白华】墟墓之间未施哀于民而民哀社稷宗庙之中未施敬于民而民敬【礼记檀弓下】
　　子云上酌民言则下天上施上不酌民言则犯也下不天上施则乱也【礼记坊记】
　　堂上观乎室堂下观乎上【礼记坊记】
　　孔子射于矍相之圃盖观者如堵墙【礼记射义】
　　我以恶人爲君亦使我恶如大鸟姜姜于上小鸟贲贲于下【郑氏注礼表记】
　　善冶之家其子弟见其父兄世业鋾铸金铁使之柔合以补治破噐皆合全好故此子弟仍能学爲袍裘补续兽皮片片相合以至完全也善爲弓之家使干角挠屈调和成其弓故其子弟亦覩其父兄世业仍学取杨柳和软挠之成箕也【礼记正义学记】
　　夫君也者民之川泽也行而从之羙恶皆君之由民何能爲焉【国语鲁】
　　一人善射百夫决拾【国语呉】
　　莫敖子华对威王曰昔者先君灵王好小腰楚士约食冯而能立式而能起食之可欲忍而不入死之可恶然而不避华闻之其君好发者其臣决拾君王直不好若君王诚好贤此五臣者皆可得而致之【战国防楚威王】
　　雅颂之音理而民正嘄噭之声兴而士奋郑衞之曲动而心淫【史记乐书】
　　双剑之节崇而飞白之俗成挟琴之容饰而赴曲之和作【晋书礼上】
　　辰极既廻众星斯仰本源既运枝泒自迁【晋书桓温传】众之从上犹水之居噐也故兆庶之情信于所习【晋书裴秀传】
　　御民之辔在上之所贵道民之门在上之所先召民之路在上之所好恶故君求之则臣得之君嗜之则臣食之君好之则臣服之君恶之则臣匿之【管子牧民】
　　主好本则民好垦草菜主好货则人贾市主好宫室则工匠巧主好文采则女工靡夫楚王好细腰而美人省食呉王好剑而国士轻死死与不食者天下之所共恶也然而为之者何也从主之所欲也而况愉乐音声之化乎【管子七臣七主】
