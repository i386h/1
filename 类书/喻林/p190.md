<!-- { "loadSidebar": true } -->
　　精理为文秀气成采鉴悬日月辞富山海【文心雕龙征圣赞】骚经九章朗丽以哀志九歌九辩绮靡以伤情逺游天问瓌诡而恵巧招魂招耀艳而深华卜居摽放言之致渔父寄独往之才故能气往轹古辞来切今惊采絶艳难与并能矣自九懐以下遽蹑其迹而屈宋逸歩莫之能追故其叙情怨则郁伊而易感述离居则怆怏而难懐论山水则循声而得貎言节则披文而见时是以枚贾追风以入丽马防波而得竒其衣被词人非一代也【文心雕龙辩骚】
　　观其骨鲠所树肌肤所附虽取镕经意亦自铸伟辞【文心雕龙辩骚】
　　若能慿轼以倚雅颂悬辔以驭楚篇酌奇而不失其真翫华而不坠其实则顾盼可以驱辞力欬唾可以穷文致亦不复乞灵于长卿假宠于子渊矣【文心雕龙辩骚】
　　不有屈原岂见离骚惊才风逸壮志烟髙【文心雕龙辩骚赞】自风雅寝声莫或抽绪奇文郁起其离骚哉固已轩翥诗人之后奋飞辞家之前【文心雕龙辩骚】
　　陈思之表独冠羣才观其体赡而律调辞清而志显应物掣巧随变生趣执辔有余故能缓急应节【文心雕龙章表】殷人辑颂楚人理赋斯并鸿裁之寰域雅文之枢辖也【文心雕龙铨赋】
　　宫商大和譬诸吹籥翻回取均颇似调瑟瑟资移柱故有时而乖贰籥含定管故无往而不壹陈思潘岳吹籥之调也陆机左思瑟柱之和也【文心雕龙声律】
　　按辔文雅之塲而环络藻绘之府亦几乎备矣【文心雕龙序志】唯张载剑阁其才清采迅足骎骎后发前至【文心雕龙铭箴】负文余力飞靡弄巧枝辞攒映嘒若参昴【文心雕龙杂文赞】士衡运思理新文敏而裁章置句广于旧篇岂慕珠仲四寸之珰乎【文心雕龙杂文】
　　吟咏之间吐纳珠玉之声睂睫之前卷舒风云之色其思理之致乎【文心雕龙神思】
　　若择源于泾渭之流按辔于邪正之路亦可以驭文采矣【文心雕龙情采】
　　文帝陈思纵辔以骋节王徐应刘望路而争驱【文心雕龙明诗】义直而文婉体旧而趣新金鹿泽兰莫之或继也【文心雕龙哀吊】
　　若夫楚辞招魂可谓祝辞之组纚也【文心雕龙祝盟】
　　玉润双流如彼珩佩【文心雕龙丽辞赞】
　　外文绮交内义脉注跗蕚相衔首尾一体【文心雕龙章句】后进之才奬气挟声轩翥而欲奋飞腾踯而羞局歩辞入炜春藻不能程其艳言在萎絶寒谷未足成其凋谈欢则字与笑并论慼则声共泣偕信可以发蕴而飞滞披瞽而骇聋矣【文心雕龙夸饰】
　　丹青初炳而后渝文章歳久而弥光若能櫽括于一朝可以无慙于千载也【文心雕龙指瑕】
　　凡大体文章类多枝整者依源理枝者循干【文心雕龙附防】
　　夫能悬识凑理然后文节自防如胶之粘木豆之合黄矣是以驺牡异力而六辔如琴驭文之法有似于此去留随心修短在手齐其歩骤总辔而已【文心雕龙附防】
　　尔其缙绅之林霞蔚而飚起王袁聮宗以龙章顔谢重叶以鳯采【文心雕龙时序】
　　茂先揺笔而散珠太冲动墨而横锦岳湛曜聮璧之华机云摽二俊之采应傅三张之徒孙挚成公之属并结藻清英流韵绮靡【文心雕龙时序】
　　稷下扇其清风兰陵郁其茂俗邹子以谈天飞誉驺奭以雕龙驰响屈平聮藻于日月宋玉交彩于风云观其艳説则笼罩雅颂故知暐之奇意出乎纵横之诡俗也【文心雕龙时序】
　　夫山木为良匠所度经书为文士所择木美而定于斧斤事美而制于刀笔研思之士无慙匠石矣【文心雕龙事类】敬通雅好辞説而坎盛世显志自序亦蚌病成珠矣【文心雕龙才略】
　　冩气图貎既随物以宛转属采附声亦与心而徘徊故灼灼状桃李之鲜依依尽杨栁之貎杲杲为出日之容瀌瀌拟雨雪之状喈喈逐黄鸟之声喓喓学草虫之韵皎日嘒星一言穷理参差沃若两字连形并以少总多情貎无遗矣【文心雕龙物色】
　　翩翩然如翔禽之有羽毛衣服之有绡縠【钟嵘诗品】
　　方之于影而形不可逐譬之于声而响难为系【李善注文选文赋】
　　譬犹舞者赴节以投袂歌者应弦而遣声【文选文赋】
　　烈若钩星在汉涣若云梁承天【文选景福殿赋】
　　优游典籍之场休息篇章之圃发言抗论穷理尽防摛藻下笔鸾龙之文奋矣【文选呉季重答魏太子牋】
　　陆机之赋虚握灵珠孙绰之铭空擅昆玉【文选陆陲新漏刻铭】屈平宋玉导清源于前贾谊相如振芳尘于后英辞润金石髙义薄云天【文选沈约谢灵运传论】
　　潘文烂若披锦无处不善陆文若排沙简金往往见寳【世説新语言语】
　　英辞雨集妙句云来【意林仲长统昌言】
　　君子之作也俨乎若髙山勃乎若浮云质素也如秋蓬摛藻也如春葩汜乎洋洋光乎防防与雅颂争流可也【艺文类聚杂文部集序】
　　平阳撃石山谷为之调大禹吹笛风云为之动与夫含吐性灵抑扬词气曲变阳春光回白日岂得同年而语哉【艺文类聚杂文部集序】
　　遂得栋梁文囿冠冕词林大雅扶轮小生承葢【艺文类聚杂文部集序】
　　逸态横生新情振起风雨争飞鱼龙各变方之珪璧涂山之防万里譬似云霞赤城之岩千丈文参厯象即入天官之书韵渉丝桐咸归总章之观论其壮也则鹏起半天语其细也则鹪巢蚊睫岂直熊罴朝上层城抱日月之辉光焰宵飞南斗触蛟龙之气【艺文类聚杂文部集序】髙调发清音缛藻流余绚【文苑英华杨素寄赠二诗】
　　调与金石谐思逐风云上【文苑英华沈约悲悼一诗】
　　譬其毫翰则风雨争飞论其文采则鱼龙百变【文苑英华庾信谢文序并和诗启】
　　文异水而涌泉笔非秋而垂露【文苑英华庾信谢文序并和诗】
　　阮瑀之书记不足扶衡孙楚之辞才何以捧毂【华阳陶隠居传】譬山王之髙妙谷王之宗长义必重深辞亦丰秘【波罗蜜多经四百七十九】
　　譬如世间善作乐者能使八音宫商和谐声律相应同时俱作又如巧畵善布众彩殊形异像森然显著【无明罗刹经】
　　夫五经浩澣百氏扶疎义极知防理包尽性譬北辰之临万象犹东溟之导百川【譬正论卷七】
　　均美
　　百家之言与善一揆譬操水者器虽异而救火同焉犹针灸者术虽殊而攻疾均焉【抱朴子外篇尚博】
　　正经为道义之渊海子书为增深之川流仰而比之则景星之佐三辰也俯而方之则林薄之禆嵩岳也虽津涂殊辟而进徳同归虽离于举趾而合于与化故通人总原本以括流末操纲领而得一致焉【抱朴子外篇尚博】张衡通赡蔡邕精雅文史彬彬隔世相望是则竹栢异心而同贞金玉殊质而皆寳也【文心雕龙才略】
　　殊声而合响异翮而同飞【文心雕龙才略】
　　傅篇章义多规镜长虞笔奏世执刚中并桢干之实才非羣华之韡蕚也【文心雕龙才略】
　　文彩髙丽并得虬龙片甲鳯凰一毛【钟嵘诗品】
　　以珠玉之句既存故榛楛之辞亦美【李善注文选文赋】
　　陶匏异器并为入耳之娯黼黻不同俱为悦目之翫作者之致盖云备矣【文选序】
　　元黄经纬之办金碧沈浮之殊仆以为亦合其美并善而已【文选江文通杂体诗序】
　　夫楚謡汉风既非一骨魏制晋造固亦二体譬犹蓝朱成彩杂错之变无穷宫商为音靡曼之态不极故蛾睂讵同貎而俱动于魄芳草宁共气而皆悦于魂不其然欤至于世之诸贤各滞所迷莫不论甘而忌辛好丹而非素岂所谓通方广恕好逺兼爱者哉【文选江文通杂体诗序】聮跗齐頴接蕚均芳【文选谢希逸宣贵妃】
　　樝梨橘柚各有其美【世説新语品藻】
　　晔若春华之并发馥若秋兰之俱茂【意林物理论】
　　夫圣贤所陈皆同取道徳仁义以为奇论异文而俱善可观犹人食皆用鱼肉菜茄以为生熟异和而复俱美也【太平御览学部叙经典】
　　夫五经则海也传记则四凟诸子则泾渭也至于百川沟洫畎浍茍能通隂阳之气达水泉之流以四海为归者皆溢也【太平御览学部叙经典】
　　美疵
　　以燕石之瑜补琬琰之瑕【郭璞方言序】
　　且夫江海之秽物不可胜计而不损其深也五岳之曲木不可訾量而无亏其峻也夏君之璜虽有分毫之瑕晖曜符彩足相补也数千万言虽有不艳之辞事义髙逺足相掩也故曰四渎之浊不方瓮水之清巨象之瘦不同羔羊之肥矣【抱朴子外篇喻蔽】
　　若以所言不纯而弃其文是治昧翳而剜眼疗湿痹而刖足患荑莠而刈谷憎枯枝而伐树也【抱朴子外篇喻蔽】属词比义又不尽美所谓陂原之蒿莠未若歩武之黍稷也【抱朴子外篇喻蔽】
　　呉诔虽工而他篇颇疎岂以见称光武而改盼千金哉【文心雕龙诔碑】
　　虽三调之正声实韶夏之郑曲也【文心雕龙乐府】
　　若乃尊贤隠讳固尼父之圣防葢纤瑕不能玷瑾瑜也【文心雕龙史传】
　　然才冠鸿笔多疎尺牍譬九方堙之识骏足而不知毛色牝牡也【文心雕龙书记】
　　述道言治枝条五经其纯粹者入矩踳驳者出规【文心雕龙诸子】
　　袁宏发轸以髙骧故卓出而多偏孙绰规旋以矩歩故伦序而寡状【文心雕龙才略】
　　元长士章并有盛才词美英净至于五言之作几乎尺有所短譬应变将畧非武侯所长未足以贬卧龙【钟嵘诗品】尚规矩不贵绮错有伤直致之竒然其咀嚼英华厌饫膏泽文章之渊泉也【钟嵘诗品】
　　一章之中自有玉石【钟嵘诗品】
　　大羮之遗味同朱弦之清泛虽一唱而三叹固既雅而不艳【文选文赋】
　　混姸蚩而成体累良质而为瑕象下管之偏疾故虽应而不和【文选文赋】
　　枚臯文章敏疾长卿制作淹迟皆尽一时之誉然长卿首尾温丽枚臯时有累句故知疾行无善迹矣【太平御览文部思迟】
　　工拙
　　临篇缀虑必有二患理郁者苦贫辞溺者伤乱然则博闻为馈贫之粮贯一为拯乱之药博而能一亦有助乎心力矣【文心雕龙神思】
　　能骋无穷之路饮不竭之源然绠短者衔渴足疲者辍涂非文理之数尽乃通变之术防耳【文心雕龙通变】
　　若爱典而恶华则兼通之理偏似夏人争弓矢执一不可以独射也若雅郑而共篇则总一之势离是楚人鬻矛誉盾两难得而俱售也【文心雕龙定势】
　　拓衢路置闗键长辔逺驭从容按节慿情以防通负气以适变采如宛虹之奋鬐毛若长离之振翼廼頴脱之文矣若乃龌龊于偏解矜激乎一致此庭间之回骤岂万里之逸歩哉【文心雕龙通变】
　　今操琴不调必知改张摘文乖张而不识所调响在彼弦乃得克谐声萌我心更失和律其故何哉良由外聼易为察内聼难为聪也故外聼之易弦以手定内聼之难声与心纷【文心雕龙声律】
　　夫美锦制衣修短有度虽翫其采不倍领袖巧犹难繁况在乎拙【文心雕龙镕裁】
　　属意立文心与笔谋才为盟主学为辅佐主佐合徳文采必霸才学褊狭虽美少功【文心雕龙事类】
