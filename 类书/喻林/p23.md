<!-- { "loadSidebar": true } -->
　　赵且伐燕苏代爲燕谓卫王曰今者臣来过易水蚌方出曝而鹬啄其肉蚌合而箝其喙鹬曰今日不雨明日不雨即有死蚌蚌亦谓鹬曰今日不出明日不出即有死鹬两者不肯相舎渔者得而并擒之今赵且伐燕燕赵乆相攻以敝大众臣恐强秦之为渔父也【战国防燕昭王】必若所欲为危于絫卵难于上天变所欲为易于反掌安于泰山【前汉书枚乗传】
　　臣闻扬汤止沸莫若去薪溃痈虽痛胜于内食【后汉书董卓传】当爲秋霜无爲槛羊【后汉书广陵思王荆传】
　　夫邉垂之患手足之蚧搔中国之困胷背之瘭疽方今郡县盗贼尚不能禁况此丑虏而可伏乎【后汉书乌桓鲜卑传】汤止沸不如灭火去薪溃痈虽痛胜如养肉及溺呼船悔之无及【魏志董卓传注】
　　谚曰射幸数跌不如审发是故智者不爲小利移目不为意似改步时可而后动数合而后举【蜀志谯周传】
　　譬犹棊刼相持争行先后若一行非当或成彼利诚应舍小营大先保封域【周书熊安生儒林传】
　　天道无殃不可先倡人道无灾不可先谋必见天殃又见人灾乃可以谋【太公六韬武韬】
　　夫运谋者天地之虚满也合离也春秋冬夏之胜也【管子侈靡】
　　爱子者慈于子重生者慈于身防功者慈于事慈母之于弱子也务致其福务致其福则事除其祸事除其祸则思虑熟思虑熟则得事理得事理则必成功必成功则其行之也不疑不疑之谓勇圣人之于万事也尽如慈母之为弱子虑也【韩非子解老】
　　当今之世为人主忠计也必无使燕王説鲁人无使近世慕贤于古无思越人以救中国溺者如此则上下亲内功立外名成【韩非子用人】
　　虞庆将为屋匠人曰材生而涂濡夫材生则桡涂濡则重以桡任重今虽成久必坏虞庆曰材干则直涂干则轻今诚得干日以轻直虽久必不坏匠人诎作之成有间屋果坏【韩非子外储説左上】
　　南宫敬子问顔涿聚曰季孙养孔子之徒所朝服与坐者以十数而遇贼何也曰昔周成王近优侏儒以逞其意而与君子防事是能成其欲于天下今季孙养孔子之徒所朝服而与坐者以十数而与优侏儒防事是以遇贼故曰不在所与居在所与谋也【韩非子外储説左下】以手击牛之背可以杀其上蝱而不能破虱喻今将兵方欲灭秦不可尽力与章邯即战或未能擒徒费力也【前汉书注项籍传】
　　理国譬如理家耕当使奴织当问婢陛下欲伐国而与白面书生辈谋之何由济【艺文类聚人部奴】
　　譬如白鹤欲取鱼时筹量进止不失期防知其可得即便取之终不空也【大智度论卷九十四】
　　夫欲止流莫若高堰欲伐树者当尽根源【出曜经三爱品】犹农夫之播殖匠者之构室将择桢材以求堂宇之饰精简种子以规嘉谷之实故稼穑必树于沃壤之地卜居要选于爽垲之处【明集释駮论】
　　昔齐人好猎家贫犬瘠穷年驰骋不获一兽于是退而归耕令吾子有知归耕得筭【明集駮夷夏论】
　　审察
　　采苓采苓者皆言我采此苓于首阳之巅然首阳之巅信有苓矣然而今人采之者未必于首阳而人必信之以其事有似也事虽似而实非以兴天下之事亦有似之而实非者君何得闻人之谗而辄信之乎【毛诗正义采苓】以人爲镜见成败以水爲镜见形而已书曰人无于水鉴当于民鉴【国语解呉申胥谏】
　　夫明者独见不惑于朱紫听者独闻不谬于清浊故离朱不为巧移目师旷不为新声易耳【后汉书陈元列传】玉石同体而异名忠佞异名而同理求之于同则得其所以异防之于异则失其所以同【北史高闾传】
　　必见其阳又见其隂乃知其心必见其外又见其内乃知其意必见其疏又见其亲乃知其情【太公六韬武韬】
　　今有美丽佼好之人人之所同悦也然而蒙之以倛首则见之者弃之而走更之以轻纨阿裼焉则向日之走者留行矣甚矣世之人注其目于视也目奚足信【子华子大道】
　　故郑人之取玉也载司南之车为其不惑也夫度材量能揣情者亦事之司南也故同情而俱相亲者其俱成者也同欲而相疏者其偏害者也同恶而相亲者其俱害者也同恶而相疎者偏害者也【鬼谷子】
　　伯乐敎二人相踶马相与之简子廏观马一人举踶马其一人从后而循之三抚其尻而马不踶此自以爲失相其一人曰子非失相也此其为马也踒肩而肿膝夫踶马也者举后而任前肿膝不可任也故后不举子巧于相踶马而拙于任肿膝夫事有所必归而以有所肿膝而不任智者之所独知也【韩非子説林】
　　田伯鼎好士而存其君白公好士而乱荆其好士则同其所以为则异公孙友自刖而尊百里竪刁自宫而謟桓公其自刑则同其所以自刑之为则异【韩非子説林】故人主之于国事也皆不达乎工匠之构屋张弓也然而士穷乎范且虞庆者为虚辞其无用而胜实事其无易而穷也【韩非子外储説左上】
　　宋人有请为燕王以棘刺之端为母猴者必三月斋然后能观之燕王因以三乘养之右御冶公言王曰臣闻人主无十日不燕之斋今知王不能久斋以观无用之器也故以三月为期凡刻削者以其所以削必小今臣冶人也无以为之削此不然物也王必察之王因囚而问之果妄乃杀之冶人谓王曰计无度量言谈之士多棘刺之説也【韩非子外储説左上】
　　晋平公铸为大钟使工听之皆以为调矣师旷曰不调请更铸之平公曰工皆为调矣师旷曰后世有知音者将知钟之不调也臣窃为君耻之至于师防而果知钟之不调也是师旷欲善调钟以为后世之知音者也【吕氏春秋长见】
　　使治乱存亡若髙山之与深谿若白垩之与黑漆则无所用智虽愚犹可矣且治乱存亡则不然如可知如可不知如可见如可不见故智士贤者相与积心愁虑以求之犹尚有管叔蔡叔之事与东夷八国不听之谋故治乱存亡其始若秋毫察其秋毫则大物不过矣【吕氏春秋察微】古之善相马者寒风是相口齿麻朝相颊子女厉相目卫忌相许鄙相投伐相褐胷脇管青相膹肳陈悲相股脚秦牙相前賛君相后凡此十人者皆天下之良工也其所以相者不同见马之一征也而知节之髙卑足之滑易材之坚脆能之长短非独相马然也人亦有征事与国皆有征圣人上知千岁下知千岁非意之也【吕氏春秋观表】
　　疑似之迹不可不察察之必于其人也舜为御尧为左禹为右入于泽而问牧童入于水而问渔师奚故也其知之审也夫人子之相似者其母常识之知之审也【吕氏春秋疑似】
　　夫得言不可以不审数传而白为黑黑为白故狗似玃玃似母猴母猴似人人之与狗则逺矣此愚者之所以大过也闻而审则为福矣闻而不审不若无闻矣【吕氏春秋察传】
　　善言古者合之于今能术逺者考之于近【陆子术事】
　　从朝视夕者移从枉凖直者亏圣人之偶物也若以镜视形曲得其情【淮南子説林训】
　　异音者不可听以一律异形者不可合于一体【淮南子説林训】声有顺逆必有清浊形有善恶必有曲直故圣人闻其声则别其清浊见其形则异其曲直于浊之中必知其清于清之中必知其浊于曲之中必知其直于直之中必知其曲【春秋繁露保位权】
　　夫泰山之为大弗察弗见而况微眇者乎【春秋繁露竹林】囘曰今者有哭者其音甚悲非徒哭死又哭生离者孔子曰何以知之囘曰似完山之鸟孔子曰何如曰完山之鸟生四子羽翼已成乃离四海哀鸣送之为是往而不复返也孔子使人问哭者哭者曰父死家贫卖子以之将与其别也【説苑辨物】
　　夫小快害义小慧害道小辨害治【説苑谈丛】
　　或问苍蝇红紫曰明视问郑卫之似曰聪听或曰朱旷不世如之何曰亦精之而已矣【杨子呉子篇】
　　次二错于灵蓍焯于资出泥入脂测曰错蓍焯比光道也【太经第一童】
　　故穹穷之似藁本蛇床之类薇芜碧卢之乱美玉非猗顿不能别也闇主之于名实亦不能知也【吕氏春秋审分解】察疑之政谓察朱紫之色别宫啇之音故红紫乱朱色滛声乱正乐【武侯十六防察疑】
　　凡相溷者或敎之薫隧或令之负豕二言之于除臰洿也孰是孰非【王充论衡寒温篇】
　　勇夫强国勇夫难近好女悦心好女难畜辨士快意辨士难信【王充论衡言毒篇】
　　湖池非一广狭同也树竿测之深浅可度【王充论衡须颂篇】三年盲子卒见父母不察察相识安肯悦喜【王充论衡自纪篇】文王四乳然则世亦有四乳者此则驽马一毛似骥耳【曹子建相论】
　　彼有外名者未必有内行有阳誉者不能解隂罪若以荠菱之生死而疑隂阳之大气亦不足以致逺也【抱朴子内篇微防】
　　贵逺贱近有自来矣故新剑以诈刻加价弊方以伪题见宝也是以古书虽质朴而俗儒谓之堕于天也今文虽金玉而常人同之于瓦砾也【抱朴子外篇钧世】
　　肤表或不可以论中望貌或不可以核能仲尼似丧家之狗公旦类朴斵之材咎繇面如蒙箕伊尹形如稿骸及龙阳宋朝犹土偶之冠夜光籍孺董邓犹锦纨之里尘埃也【抱朴子外篇博喻】
　　落落之玉或乱乎石碌碌之石时似乎玉【文心雕龙总术】咸池不齐度于防咬而众听者或疑能不惑者其唯子野乎【文选东京赋】
　　世之所遗未为非宝主之所珍不必适治【文选陆机演连珠】屠者割肉则知牛长少弓人筋则知牛长少雕人裁骨则知牛长少各有辨焉【意林尸子】
　　遂使甘霜受电之心有同于饰请皎日大河之志匪殊于貌谒【艺文类聚封爵部逊譲封表】
　　夫萍与菱之浮相似也菱植根萍随波是以尧舜叹巧言乱徳仲尼恶紫之夺朱【艺文类聚草部萍论】
　　卷葹【一作施】不死谁必有心甘蕉自长故知无节是以螺蚌得路恐异骊渊雀鼠同归应非丹宂【文苑英华庾信连珠】顔囘问孔子曰小人之言有同乎君子者不可不察也子曰君子以行言小人以舌言【太平御览人事部言语】
　　舄九写而爲乌虎三写而为帝言书之转易如此【埤雅品物门鹊】
　　赤欲如白裹朱不欲如赫青欲如苍璧之泽不欲如蓝【埤雅卉物门蓝】
　　管子曰无仪法程式蜚摇而无所定谓之蜚蓬之问蜚蓬之问明主不听也【埤雅卉物门蓬】
　　笃论曰日给之华似奈奈实而日给虚虚僞之与真实相似也【埤雅卉物门木槿】
　　里语曰斫檀不谛得荚蒾荚蒾尚可得駮马【尔雅翼六駮】容色见上下左右各在其要其色见浅者汤液主治十日已其见深者必齐主治二十一日已其见大深者醪酒主治百日已色夭靣脱不治百日尽已【黄帝素问内经玉版论要篇】
　　夫年长则求之于府年少则求之于经年壮则求之于藏【黄帝素问内经示从容论】
　　黄帝问曰病有标本刺有逆从奈何岐伯对曰凡刺之方必别隂阳前后相应逆从得施标本相移故曰有其在标而求之于标有其在本而求之于本有其在本而求之于标有其在标而求之于本故治有取标而得者有取本而得者有逆取而得者有从取而得者故知逆与从正行无问知标本者万举万当不知标本者是谓妄行【黄帝素问内经标本病传论】
