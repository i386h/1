<!-- { "loadSidebar": true } -->
　　先王悬权衡立尺寸而至今法之其分明也夫释权衡而断轻重废尺寸而意长短虽察商贾不用为其不必也夫倍法度而任私议皆不类者也【商子修权】
　　君舍法以心裁轻重则同功殊赏同罪殊罚矣怨之所由生也是以分马之用防分田之用钩非以防钩为过于人智所以去私塞怨也【慎子君人】
　　有法者以法行无法者以类举以其本知其末以其左知其右凡百事异理而相守也【荀子大略】
　　三尺之岸而虚车不能登也百仞之山任负车登焉何则陵迟故也数仞之墙而民不逾也百仞之山而防子冯而游焉陵迟故也今夫世之陵迟亦久矣而能使民勿逾乎【荀子宥坐】
　　绳直而枉木斵凖夷而髙科削权衡县而重益轻斗石设而多益少故以法治国举措而已矣【韩非子有度】
　　法不阿贵绳不挠曲【韩非子有度】
　　巧匠目意中绳然必先以规矩为度上智捷举中事必以先王之法为比【韩非子有度】
　　无捶防之威衔橛之备虽造父不能以服马无规矩之法绳墨之端虽王尔不能以成方圆无威严之势赏罚之法虽尧舜不能以为治【韩非子和氏】
　　托于犀车良马之上则可以陆犯阪阻之患乘舟之安持檝之利则可以永絶江河之难操法术之数行重罚严诛则可以致霸王之功治国之有法术赏罚犹若陆行之有犀车良马也水行之有轻舟便檝也乘之者遂得其成【韩非子和氏】
　　镜执清而无事美恶从而比焉衡执正而无事轻重从而载焉夫摇镜则不得为明摇衡则不得为正法之谓也故先王以道为常以法为本【韩非子饰邪】
　　夫悬衡而知平设规而知圆万全之道也明主使民饰于道之故故佚而有功释规而任巧释法而任智惑乱之道也乱主使民饰于智不知道之故故劳而无功【韩非子饰邪】
　　家有常业虽饥不饿国有常法虽危不亾【韩非子饰邪】服虎而不以柙禁奸而不以法塞伪而不以符此贲育之所患尧舜之所难也故设柙非所以备鼠也所以使怯弱能服虎也立法非所以备曾史也所以使庸主能止盗跖也为符非所以豫尾生也所以使众人不相谩也【韩非子守道】
　　发矢中的赏罚当符故尧复生羿复立【韩非子用人】
　　释仪的而妄发虽中而不巧释法制而妄怒虽杀戮而奸人不恐【韩非子用人】
　　其心难知喜怒难中也故以表示目以鼓语耳以法敎心【韩非子用人】
　　释法术而心治尧不能正一国去规矩而妄意度奚仲不能成一轮废尺寸而差短长王尔不能半中使中主守法术拙匠守规矩尺寸则万不失矣君人者能去贤巧之所不能守中拙之所万不失则人力尽而功名立【韩非子用人】
　　敎歌者先揆以法疾呼中宫徐呼中征疾不中宫徐不中征不可为教【韩非子外储説左】
　　椎锻者所以平不夷也榜檠者所以矫不直也圣人之为法也所以平不夷矫不直也【韩非子外储説右】
　　今废势背法而待尧舜尧舜至乃治是千世乱而一治也抱法处势而待桀纣桀纣至乃乱是千世治而一乱也且夫治千而乱一与治一而乱千也是犹乘骥駬而分驰也相去亦逺矣【韩非子难势】
　　夫弃隐括之法去度量之数使奚仲为车不能成一轮无庆赏之劝刑罚之威释势委法尧舜戸说而人辩之不能治三家【韩非子难势】
　　夫良马固车五十里而一置使中手御之追速致逺可以及也而千里可日致也何必待古之王良乎【韩非子难势】今有人于此擅矫行则免国家利轻重则若衡石为方圆则若规矩此则工矣巧矣而不足法法也者众之所同也【吕氏春秋处方】
　　圣人防乱以经艺工正曲以凖绳【陆子道基】
　　天地三月而为一时故祭祀三饭以为礼丧纪三踊以为节兵重三军以为制【淮南子天文训】
　　法者天下之度量而人主之凖绳也悬法者法不法也设赏者赏当赏也法定之后中程者赏缺绳者诛【淮南子主术训】
　　法律度量者人主之所以执下释之而不用是犹无辔衔而驰也羣臣百姓反弄其上是故有术则制人无术则制于人吞舟之鱼荡而失水则制于蝼蚁离其居也猨貁失木而擒于狐貍非其处也【淮南子主术训】
　　良工渐乎矩凿之中矩凿之中固无物而不周圣王以治民造父以治马医骆以治病同材而各自取焉【淮南子缪称训】
　　夫絜轻重不失锱两圣人弗用而县之乎铨衡视髙下不差尺寸明主弗任而求之乎浣凖何则人才不可专用而度量可世传也故国治可与愚守也而军制可与权用也【淮南子齐俗训】
　　耳不知清浊之分者不可令调音心不知治乱之源者不可令制法【淮南子汜论训】
　　夫神农伏羲不施赏罚而民不为非然而立政者不能废法而治民舜执干戚而服有苗然而征伐者不能释甲兵而制彊暴【淮南子汜论训】
　　非规矩不能定方圆非凖绳不能正曲直用规矩凖绳者亦有规矩凖绳焉【淮南子説林训】
　　循绳而斵则不过悬衡而量则不差植表而望则不惑【淮南子说林训】
　　夫无规矩虽奚仲不能以定方圆无凖绳虽鲁般不能以定曲直【淮南子修务训】
　　虽有巧手弗修规矩不能正方圆虽有察耳不吹六律不能定五音虽有知心不觉先王不能平天下然则先王之遗道亦天下之规矩六律已【春秋繁露楚庄王】
　　孔子云美哉顔无父之御也马知后有舆而轻之知上有人而爱之马亲其正而爱其事如使马能言彼将必曰乐哉今日之驺也至于顔沦少衰矣马知后有舆而轻之知上有人而敬之马亲其正而敬其事如使马能言彼将必曰驺来其人之使我也至于顔夷而衰矣马知后有舆而重之知上有人而畏之马亲其正而畏其事如马能言彼将必曰驺来驺来女不驺彼将杀女故御马有法矣御民有道矣法得则马和而欢道得则民安而集【韩诗外传】
　　王者之制法昭乎如日月故民不迷旷乎若大路故民不惑【盐铁论刑德】
　　水者火之备法者止奸之禁也无法势虽贤人不能以为治无甲兵虽孙吴不能以制敌【盐铁论申论】
　　非患铫耨之不利患其舍草而去苗也非患无凖平患其舍枉而绳直也故亲近为过不必诛是鉏不用也疏逺有功不必赏是苗不养也故世不患无法而患无必行之法也【盐铁论申韩】
　　设明法陈严刑坊非矫邪若隐括辅檠之正孤刺也【盐铁论申韩】
　　夫少目之网不可以得鱼三章之法不可以为治故令不得不加法不得不多【盐铁论诏圣】
　　田鼠野雉意尚欲去拘制笼槛不得摇动【焦氏易林夬之谦】大作纲小作纪如纲不纲纪不纪虽有罗网恶得一目而正诸【扬子先知】
　　或曰因秦之法清而行之亦可以致平乎曰譬诸琴瑟郑衞调俾防因之亦不可以致箫韶矣【扬子寡见】
　　断木为棊梡革为鞫亦皆有法焉不合乎先王之法者君子不法也【扬子吾子】
　　次四毕格禽鸟之贞测曰毕格禽正法位也【太经第二格】上九井无干水直衍匪谿匪谷终于愆测曰井无干法妄恣也【太经第三法】
　　民由水也济大川者太上乘舟其次泅泅者劳而危乘舟者逸而安虚入水则必溺矣以知能治民者泅也以道德治民者舟也纵民之情谓之乱絶民之情谓之荒曰然则如之何曰为之限使勿越也为之地亦勿越故水可使不滥不可使无流善禁者先禁其身而后人不善禁者先禁人而后身善禁之至于不禁【申鉴政体】
　　茍有土地百姓可富也茍有市列商贾可来也茍有士民国家可彊也茍有法令奸邪可禁也【濳夫论劝将】
　　夫制法之意若为藩篱沟壍以有防矣择禽兽之尤可数犯者而加深厚焉【濳夫论断讼】
　　夫法度明虽不闻奸奸无由生法度不明虽日求奸决其源鄣之以掌也御者无衔见马且犇无以制也使王良持辔马无欲犇之心御之有数也【王充论衡非韩篇】
　　本者经常之法规矩之要圆凿不可以方枘铅刀不可以斫伐此非常用之事不能成其功非常用之器不可成其巧故天失其常则有逆气地失其常则有枯败人失其常则有患害【武矦十六防治国】
　　亾国非无令也患于令烦而不行败军非无禁也患于禁设而不正【抱朴子外篇用刑】
　　班倕不委规矩故方圆不戾于物明君不释法度故机诈不肆其巧【抱朴子外篇用刑】
　　仁者为政之脂粉刑者御世之辔防脂粉非体中之至急而辔防须臾不可无也【抱朴子外篇用刑】
　　执辔者欲马之遵轨也明法者欲人循治也辔不均齐马失轨也法不适时人乖理也是以明主务循其法【刘子法术】
　　立法者譬如善御察马之力揣途之数齐其衔辔以从其势故能登阪赴险无覆辙之败乘危渉远无越轨之患【刘子法术】
　　夫法令者人君之衔辔棰防也而民者君之舆马也若使人臣废君法禁而施已政令则是夺君之辔防而已独御之也【濳夫论衰制】
　　今以心察锱铢之重则莫之能识悬之权衡则毫厘之重辨矣【刘子正赏】
　　夫算者不运筹防不能定其数治国者不蹈法度不能致康哉【扬子法言注先知篇】
　　航倾则人危法乱则国亾【子法言注寡见篇】
　　椉骐骥而驰骋兮无辔衔而自载乘汜【泛】詂【敷】以下流兮无舟檝而自备背法度而心治兮辟与此其无异【补文选屈原惜往日】
　　措钧石使禹察之不能识也悬于权衡则厘髪识矣【意林慎子】
　　渔人张网于渊以制吞舟之鱼明主张法于天下以制强梁之人立法以隄民百姓不能干立防以隄水江河不能犯防而可犯则江河成灾法而可干则百姓成害【意林阮子】
　　有权衡者不可欺以轻重有尺寸者不可差以长短有法度者不可巧以诈伪【意林慎子】
　　明镜龟防也章程斛斗也铨衡丈尺也【意林新论】
　　法者主之柄吏者民之命法欲简而明吏欲公而平【意林典论】
　　塞一蚁孔而河决息施一车辖而覆乘止立法令者亦宜举要【意林物理论】
　　君必有明法正义若悬权衡以称轻重所以一羣臣也【艺文类聚刑法部刑法】
　　匠万物者以绳墨为政驭大国者以法理为本【艺文类聚刑法部刑法表】
　　人犹水也法令为隄防不固必致奔突茍无决溢使君何患哉【太平御览职官部良令长下】
　　圣人之治也若平地焉聋盲跛蹇皆能复之法若邱陵也非有逸足不能超也【大平御览人事部叙圣】
　　牛马之为人驾乘者非乐负千钧之重行千里之险鞭防痛矣【太平御览兽部马五】
　　匠人不能释尺寸而意长短废绳墨而起平木也工人不能置规而为圆去矩而为方【黄帝素问灵枢经逆顺肥痩】
　　文武
　　张而不弛文武弗能也弛而不张文武弗为也一张一弛文武之道也【礼记杂记下】
　　弓弩久张之则絶其力久弛之则失其体【郑氏注礼记杂记下】工欲善其事必先利其器文德者帝王之利器威武者文德之辅助也【前汉书刑法志】
　　文武递用长久之道譬之天地昬明之迭【晋书戴若思传】文有三侑武无一赦惠者多赦者也先易而后难久而不胜其祸法者先难而后易久而不胜其福故惠者民之仇讐也法者民之父母也【管子法法】
　　兽厌走而有伏罟一偃一侧不然不得大文三曾而责义与德大武三曾而偃武与力【管子势】
