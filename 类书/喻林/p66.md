<!-- { "loadSidebar": true } -->
　　其犹太阳之熯晨霜注洪流以灭爝火【明集十四】
　　事起
　　欲伐而不得生斧柯欲鸟而不得生网罗欲彼天下是生爲【汲冡周书周祝解】
　　西风谓之大风大风之行有所从而来必从大空谷之中【郑氏笺诗桑柔】
　　燔黍则大亨之滥觞土鼓乃云门之拳石【礼记正义序】因龙出而纪官因凤来而作乐【三坟山坟】
　　源深而水流水流而鱼生之情也根深而木长木长而实生之情也君子情同而亲合亲合而事生之情也【太公六韬文师】
　　自知慧出使玉化为环玦者是政反爲滑也【鹖冠子天则】夫力不足则伪知不足则欺财不足则盗【庄子则阳】
　　非誉相纷怨徳并行于是乃有曽参孝己之美而生盗跖庄蹻之邪【淮南子齐俗训】
　　民廹其难则求其便困其患则造其备【淮南子泛论训】
　　洪水滔天而有禹之绩河水泛溢而有宣房之功商纣暴虐而有孟津之谋天下烦扰而有乗羡之富【盐铁论力耕】棘木爲杼削木爲柚杼柚既施民得以燠【太经太棿】以见鸟迹而知爲书见蜚蓬而知爲车天非以鸟迹命仓颉以蜚蓬使奚仲也奚仲感蜚蓬而仓颉起鸟迹也【王充论衡感类篇】
　　闗梁所以禁非而猾吏因之以爲非焉衡量所以检僞而邪人因之以爲僞焉大臣所以扶危而奸人恐主之不危兵革所以静难而冦者盗之以爲难【抱朴子外篇诘鲍】学者非爲幻怪也幻怪之生必由于学礼者非爲华薄也而华薄之兴必由于礼【郭子注庄徳充符】
　　乱心不由于丑而常在美色挠世不由于恶而常在仁义则仁义者挠天下之具也【郭子注庄骈拇】
　　御其真知乗其自然则万里之路可至而羣马之性不失马性不同而齐求其用故有力竭而态作者含哺鼓腹民之真能及至圣人屈折以礼乐悬跂以仁义而民始好知其过皆由乎迹之可尚也【郭子注庄马蹄】
　　鱼失渊则爲人禽利器明则爲盗资【郭子注庄胠箧】
　　夫唇竭非以寒齿而齿寒鲁酒薄非以围邯郸而邯郸围圣人生非以起大盗而大盗起皆自然相生必至之势也【郭子注庄胠箧】
　　桁杨以椄槢爲管桎梏以凿枘爲用圣知仁义者逺罪之迹迹逺罪则民思尚之尚之则矫诈生矫诈生而御奸之器不具者未之有也故弃所尚则矫诈不作桁杨桎梏废矣何凿枘椄槢之爲哉【郭子注庄在宥】
　　嚆矢矢之猛者言曾史爲桀跖之利用也【郭子注庄在宥】且天下皆患创乱故求虞氏之药操药修父其色燋然明治天下者非以爲荣也【郭子注庄天地】
　　琴瑟张而郑卫作五色成而绮縠生【意林士纬】
　　汤师蜘蛛而结网金天据九雁以正时唐尧见蓂荚而知月【意林抱朴子】
　　夫创始者恒朴而饰终者必妍是故烹饪起于热石玉辂基于推轮【艺文类聚服饰部扇赋】
　　仲尼见沧海横流故务爲舟航【太平御覧舟部航】
　　宻仪之制杵臼万民以济及后人加功因延力借身重以践碓而利十倍杵舂又复设机闗用驴驘牛马及役水而舂其力乃且百倍【太平御覧资产部舂】
　　观鱼翼而创橹视鸱尾而制柂【埤雅品物门鸢】
　　旧云视防创柂观鲎制防【埤雅品物门鲎】
　　説者又以谓放蜘蛛而结网法螺蚌而闭户【埤雅品物门蜘蛛】搏噬爪牙锋距之先毒螫芒刺矛矢以存圣人垂象五兵已陈【初学记居处部库藏注】
　　忘战者危极武者伤前圣制弓后世造弩【玉海兵制弓矢】譬如因的则有弓箭【元阳妙经卷一】
　　譬如有的箭则着之【菩萨善戒经卷一】
　　以有事故有所作以有足故有逰行以有身故有屈伸以有饥渇故有求饮食【菩萨地持经卷三】
　　譬如大海初渐起时当知皆爲有价无价摩尼寳珠作所住处此寳皆从大海生故【华手经卷七】
　　夫转蓬漂而车轮成窊木流而舟檝设蜘蛛布而罻罗陈鸟迹见而文字作故有法成易无法成难【明集牟子理惑论】
　　分定
　　世称万人逐兎一人获之贪者悉止分定故也【后汉书袁绍列传】
　　雉兎在野众人逐之分未定也鸡豕满市莫有志者分定故也【尹文子大道上】
　　则若性命肌肤之不可易也【荀子哀公】
　　今一兎走百人逐之非一兎足爲百人分也由未定由未定尧且屈力而况众人乎积兎满市行者不顾非不欲兎也分已定矣分已定人虽鄙不争故治天下及国在乎定分而已矣【吕氏春秋慎势】
　　贤不肖不可以不相分若命之不可易若美恶之不可移桀纣贵为天子富有天下能尽害天下之民而不能得贤名之闗龙逢王子比干能以要领之死争其上之过而不能与之贤名名固不可以相分必由其理【吕氏春秋功名】
　　非工商不得食于利末非良农不得食于收获非执政不得食于官爵【盐铁论相刺】
　　求鸡获雉买鼈失鱼出入均货利得无余【焦氏易林复之咸】人禀元气于天各受夀夭之命以立长短之形犹陶者用土爲簋亷冶者用铜爲样杅矣器形已成不可大小人体已定不可増减【王充论衡无形篇】
　　物生也色青其熟也色黄人之少也发黒其老也发白黄爲物熟验白爲人老效物黄人虽灌漑壅养终不能青发白虽吞药养性终不能黒黒青不可复还老衰安可复却黄之与白犹肉腥炙之燋鱼鲜煮之熟也燋不可复令腥熟不可复令鲜鲜腥犹少壮燋熟犹衰老也【王充论衡道虚篇】
　　志过其分上下相冒而莫爲臣妾矣臣妾之才而不安臣妾之任则失矣故知君臣上下手足外内乃天理自然岂直人之所爲哉【郭子注庄齐物篇】
　　夫时之所贤者爲君才不应世者爲臣若天之自髙地之自卑首自在上足自居下岂有逓哉【郭子注庄齐物论】耳目不能以易任成功手足不能以代司致业故婴儿之始生也不以目求乳不以耳向明不以足操物不以手求行【郭子注庄徳充符】
　　人之一体非有亲也首自在上足自在下藏府居内皮毛处外内外上下尊卑贵贱于其体中各任其极而未有亲爱于其间也然至仁足矣故五亲六族贤愚逺近不失分于天下者理自然也【郭子注庄天运】
　　日归于西起明于东月归于东起明于西【李善注文选陆士衡演连珠】
　　皮朽者毛落川涸者鱼逝春生者防华秋荣者零悴自然之数岂有恨哉【文选应璩与曹长思书】
　　短则不可缓之于寸隂长则不可急之于箭漏【文选刘峻辩命论】
　　夫靡顔腻理哆噅顣頞形之异也朝秀晨终鹄千嵗年之殊也闻言如响智昏菽麦神之辨也同知三者定乎造化荣辱之境独曰由人是知二五而未识于十【文选刘峻辨命论】
　　宰衡之与皂容彭之与殇子猗防之与黔娄阳文之与敦洽咸得之于自然不假道于才智【文选刘峻辨命论】悬千金于市市人不敢取者分定也委一钱于路童儿争之者分未定也【意林物理论】
　　譬如寳珠若具庄饰不具庄饰其珠无异【波罗多经卷五百六十八】
　　虽洗垢求疵无损南威之丽捧心斆疾未变西施之妍【辨正论卷六】
　　无损
　　母之于女恩爱至矣穿耳附珠何伤于仁【吴志诸葛恪传注】虽云割地譬犹囊贮中亦一家之有耳【晋书灼传】
　　縦复令诸王后世子孙还自相并盖亦楚人失繁弱于云梦尚未爲亡其弓也【晋书段灼传】
　　一叶从风无损邓林之攅植双凫退飞不亏渤澥之防泳【隋书卢思道传】
　　猿堕髙木不踒手足【焦氏易林蒙之随】
　　牧羊逢狼虽忧不伤【焦氏易林大有之无妄】
　　载船逢火忧不爲祸【焦氏易林頥之旅】
　　老牛病马去之何悔【焦氏易林晋之需】
　　摧角不伤虽折复长【焦氏易林晋之夬】
　　虽踬复起不毁牙齿【焦氏易林蹇之遯】
　　失羊捕牛无损无忧【焦氏易林小过之蹇】
　　且华霍之极大沧海之滉瀁其髙不俟翔埃之来其深不抑行潦之注撮壤土不足以减其峻升勺出不足以削其广一世不过有数仙人何能有损人物之鞅掌乎【抱朴子内篇释滞】
　　水由源注虽遇风日不能损也道成其性虽在于世不能移也【庄子音义徐无鬼】
　　夫青蝇不能秽垂棘邪论不能惑孔墨【文选王褒四子讲徳论】君子守真仗信遭时不容虽有讪辱之耻幽垢之谤犹伤体毛耳【意林唐子】
　　美寳爲质雕磨益光不足以损【何氏意林赏誉】
　　譬然一灯转然百灯千灯万灯巨亿万灯无量数灯普照虚空先所然一灯光明无损【灵寳通防经】
　　如彼幻师舍幻价直虽似有损而实无损【波罗蜜多经五百八十一】如蜂采花不损其色【大寳积经卷一百二十】
　　大海减去一溪水宁令减少不对曰减去百千亿万溪水尚不能减知少也减大海一恒水宁能令减知少不对曰减去百千亿万恒水不能令减知少也【阿弥陀经卷上】阿閦如来刹中地行足蹈其上即蹈适举足便还复如故譬如綩筵枕头枕其上即爲陷适举头便还复如故【佛国经卷上】
　　佛言夫人为道务博爱博哀覩人施道助之欢喜亦得福报质曰彼福不当减乎佛言犹若炬火数千百人各以炬来取其火去熟食除防彼火如故福亦如之【佛説四十二章经尺一】
　　若人药和赤铜若不成金不失铜也【思惟要略法】
　　犹如大海取其一滴减须弥山如芥子许损大地土如米许复损虚空如蚊许【出曜经七口品】
　　譬如日出盲人不见便谓世间无有日月日有何咎又如雷电震地聋人不闻声声有何过【大智度论卷八】
　　譬如白人虽鬓发黡子黑不名黒人【大智度论三十五】
　　如人夜失寳珠电光暂现即时还得【大智度论卷八十五】
　　如人避热故在泥中卧起还洗则如故【大智度论卷九十七】虽儒墨之竞兴九流之是非乃爝火之不息非日月之不晖【明集十一】
　　防毫空树无伤垂防之茂离材虚室无损轮奂之美【明集宗答何书难白黑论】

　　喻林卷三十
　　钦定四库全书
　　喻林卷三十一　　　　　明　徐元太　撰人事门【二十九】
　　见大
　　孙卿子曰不登髙山不知天之髙不临深谿不知地之厚也【晋书地理志上】
　　俾夫翫培塿者识嵩岱之崇崫守迹砾者悟渤澥之澄【周书武帝上纪】
　　秋水时至百川灌河泾流之大两涘渚崖之间不辩牛马于是焉河伯欣然自喜以天下之美爲尽在已顺流而东行至于北海东面而视不见水端于是焉河伯始旋其面目望洋向若而叹曰野语有之曰闻道百以爲莫已若者我之谓也且夫我甞闻少仲尼之闻而轻伯夷之义者始吾弗信今我暏子之难穷也吾非至于子之门则殆矣吾长见笑于大方之家【庄子秋水】
　　天下之水莫大于海万川归之不知何时止而不盈尾闾泄之不知何时已而不虚春秋不变水旱不知此其过江河之流不可爲量数而吾未甞以此自多者自以比形于天地而受气于隂阳吾在于天地之间犹小石小木之在大山也方存乎见少又奚以自多计四海之在天地之间也不似礨空之在大泽乎计中国之在海内不似稊米之在太仓乎号物之数谓之万人处一焉人卒九州谷食之所生舟车之所通人处一焉此其比万物也不似毫末之在于马体乎【庄子秋水】
