<!-- { "loadSidebar": true } -->
　　夫不得心意所欲虽尽尧舜之言犹饮牛以酒啖马以脯也【王充论衡自纪篇】
　　且礼有所不防事有所不须防决知辠不必皋陶调和葵韭不俟狄牙闾巷之乐不用韶武里母之祀不待大牢既有不须而又不宜牛刀割鸡舒防采葵鈇钺裁着盆盎酌巵大小失宜善之者希【王充论衡自纪篇】
　　俗晓露之言勉以深鸿之文犹和神仙之药以治齀欬制貂狐之裘以取薪菜也【王充论衡自纪篇】
　　霜风惨烈周弃不蓺禾炎气赫防曹明不制裘知时不可也货章甫者不造闽越衒赤舄者不入跣防知俗不宜也【刘子随时】
　　盛暑炎蒸必借凉风寒交氷结必处温室夏不御氊非憎恶之炎有余也冬不卧簟非怨讐之凉自足也【刘子文武】无妄页【音颉】颠颠趾延延子钦于父雷奋于天传曰页颠颠【首同】之髙也趾延延足之行也子钦于父得其顺也雷奋于天合其道也【元包孟隂】
　　灵坛所以为威可宜夜而不可经白日【扬子法言注问明篇】圣贤之道动合物宜随俗汚隆用行其正取其济物而已由求鸟必髙其缴须鱼必沈其网也【李善注文选陆士衡演连珠】器大者不可以小道治势动者不可以争竞扰【文选干宝晋纪总论】
　　适物之技俯仰异用应事之器通塞异任是以鸟栖云而缴飞鱼藏渊而网沈贲鼓宻而含响朗笛防而吐音【文选陆机演连珠】
　　车轻道近鞭策不用鞭策所用道逺任重【意林尸子】
　　济溺者以金石不如尺索【意林文子】
　　土不可作铁而可以作瓦【意林物理论】
　　玉为雕楹不取材于蟠木丹成绣黼岂袭冕于萝薜何则适用有所宜朝野不可一指【艺文类聚职官部太常表】
　　以珠弹不如泥丸各有所用也【艺文类聚军器部弹】
　　席为冬设簟为夏施【艺文类聚服饰荐蓆】
　　凢防膳食之宜牛宜稌羊宜黍豕宜稷犬宜梁鴈宜麦鱼宜苽凢君子之食尝放焉【艺文类聚食物部食】
　　智有所不足故桐不可与为弓【艺文类聚木部桐】
　　干将莫耶天下之利剑也水防鹄鴈陆防马牛将以补屩曽不如一钱之锥【艺文类聚兽部马】
　　东方朔传曰骐骥騄耳飞兎驎駵天下之良马者也将以捕鼠于深宫之中曽不如跛犬【初学记兽部马注】
　　种兰忌当门怀璧莫向楚楚少别玉人门非种兰所【何氏语林黜免】
　　明镜蒸食未为得所干将补履尤可伤嗟是以气足凌云不应止为【一作官】武骑才堪王佐不应直放长沙【文苑英华庾信连珠】
　　水不策骥陆不乗舟世无为而俎豆设时有虞而干戈涤【太平御览地部陆】
　　公输子巧用材也不能以檀为瑟【太平御览乐部瑟】
　　稼农之本穑农之末农本轻而末重前缓而后急稼欲少穑欲多耨欲缓收欲速此良农之务【太平御览资产部穑】黄金满筒不以投明珠径寸岂劳弹雀【太平御览鳞部】宿沙瞿子善煮盐使煮溃沙虽十宿沙不能得也【太平御览饮食部盐】
　　古歌有曰髙田种小麦终乆不成穗【尔雅翼麦】
　　谚云不聪不明不能为王不瞽不聋不能为公【困学纪闻卷下诸子】
　　昔三人晨行触雾一人健一人病一人死健者饮酒病者饮粥死者空腹【本草酒卷二十六】
　　病在胸膈以上者先食后服药病在心腹以下者先服药而后食病在四肢血脉者宜空服而在旦病在骨髓者宜饱满而在夜【本草一卷】
　　夫痈气之息者宜以鍼开除去之夫气盛血聚者宜石而写之此所谓同病异治也【黄帝素问内经病能论】
　　有病膺肿颈痛胸满腹胀此为何病何以得之岐伯曰名厥逆帝曰治之奈何岐伯曰炙之则瘖石之则狂须其气并乃可治也【黄帝素问内经腹中论】
　　刺疟者必先问其病之所先发者先刺之先头痛及重者先刺头上及两额两肩间出血先项背痛者先刺之先腰脊痛者先刺郄中出血先手臂痛者先刺手少隂阳明十指间先足胫痠痛者先刺足阳明十指间出血【黄帝素问内经刺疟论】
　　兵法曰无迎逢逢之气无击堂堂之阵刺法曰无刺熇熇之热无刺漉漉之汗无刺浑浑之脉【黄帝素问灵枢经逆顺】刺虚者须其实刺实者须其虚【黄帝素问内经宝命全形论】
　　食者所以治百骸失其时而生百病动者所以安万物失其机而伤万物【隂符经集注鬼谷子】
　　夫饥而倍食渴而倍饮热而投水寒而入火所苦虽除其身必死胸中有瘕不可凿喉中有疾不可剥也蟁防着面不可射也虮虱着身不可斫也何则欲除小患而生大贼也【道徳经指归卷十】
　　合其时而食则百骸治应其机而动则万化安乖时失机则祸乱生也【天机经安】
　　如系虾蟆在猕猴手而此猕猴面不囘顾【大宝积经卷二】譬如牧牛人不知浅处駈牛入水于深处而渡彼牛舍此未到彼岸于其中流而受困危【大宝积经七十二】
　　譬如木柱若以草土不能斩截必以利斧乃能斩之【大宝积经卷八十八】
　　譬如旷野之中若山上不生莲花及优鉢华也【佛遗日摩尼寳经推六】
　　法若为罗阇作者于浄宅内修耳若欲求于白象者徃象坊作之必获本愿若欲求马良者于马坊作法必获本愿若蛇螫者于大池有龙之处作法即可【文殊师利寳藏尼经羔七】
　　如世医师明识众生有风痰热病其病未起爲逆治不可也【文殊师利问经卷下】
　　譬如求火鑚木阳燧乃出火耳不从水中而出火矣【佛説魔逆经羊十】
　　犹如有人至毒家舎竟不服毒自生惊怖受大苦痛发声大呼我今遇毒我今遇毒有义良医持不实药令是病人除不实病得离众苦若是良医持于实药与是人者是人活不不也是人实不服食于毒自生毒想须不实药以疗治之【大方广如来秘宻藏经卷下】
　　譬如大国王所宝防身刀若在屠脍舎法应强夺取帝王所珍器不应属恶人【鸯崛摩罗经卷二】
　　如知山有金故凿山求金而不凿树以无金故【鸯崛摩罗经卷四】
　　譬如车行当以油涂【蘓婆呼童子经卷上】
　　譬如初学学五字句界成句偈欲先知义然后乃学当得知不要当先学然后乃知彼善学已然后乃敎界成句义引譬示之彼能听受【大法鼔经卷下】
　　犹如有人欲得油者以榨具盛麻子以暖汤渍而取压之彼必得油所以者何以正求油谓压麻子也【中阿含经卷四十五】
　　犹如有人欲得酥者以器盛酪以抨抨之彼必得酥所以者何以正求酥谓抨酪也【中阿含经卷四十五】
　　如人欲得捉蛇先以铁杖压彼蛇项手捉其头彼蛇虽反尾回或纒手足及余肢节然不能蜇捉蛇而得此义不受极苦亦不疲劳所以者何彼以善解取蛇法故【中阿含经卷五十四】
　　犹如有目之士以净明珠投白缯上两不相污二俱净故【长阿含经卷一】
　　譬如然火欲令其灭去其樵炭彼火则灭【杂阿含经卷二十七】譬如菓美而树髙无因得食唯有伐树根躃枝从食菓必矣【中本起经现变品】
　　犹人须华当诣园圃须珍宝者当诣大海【出矅经八信品】譬如病疥瘙之转多身坏増剧良医授药疥痒自止【禅法要解经卷上荣九】
　　譬如放牛以牛难失故守之少事如放猕猴易失故守之多事【三昧法门经卷上】
　　譬如病人宜将养若复放舍无得活【三昧法门经下】
　　譬如金师韛扇炭用巧非时失韛法怱怱急韛不知时或时水浇或放舍金融急韛则消过未融便止则不消非时水浇金则生非时放置则不熟【三昧法门经卷下】
　　如犊未生牛乳乳不可得非时故若犊生已牛角乳不可得无智故如鑚湿木求出火火不可得非时故若析干木以求火火不可得无智故【三昧法门经卷下】
　　譬如以金钱买铜钱人无笑者何以故卖买法应尔故【大智度论卷一】
　　譬如师子百兽之王爲小虫吼爲众所笑若在虎狼猛兽之中奋迅大吼智人所可【大智度论卷三】
　　如遭风雨则入舎持盖如地有刺则着鞾鞋大寒然火热时求水【大智度论卷五】
　　譬如人从木求火从地求水从扇求风如是等种种各有因縁【大智度论卷六】
　　譬如利刀着好饮食中刀便生垢饮食虽好而与刀不相宜若以石磨之脂灰莹治垢除刀利【大智度论卷十】
　　如人有疮则须药涂若无疮者药无所施【大智度论卷十】譬如下药以巴豆爲主若除巴豆则无下力【大智度论卷二十】譬如御者试马曲折随意然后入阵【大智度论卷二十】
　　譬如人渴得一掬水则足不须瓶器持水若共大众人民则须瓶瓮持水【大智度论卷二十八】
　　譬如以不净器盛诸美食人所不喜如臭皮嚢盛诸宝物取者不乐【大智度论卷二十九】
　　譬如人爲非人所持而骂辱良医良医是时但爲隂鬼不嫌其骂【大智度论卷三十】
　　譬如梁椽因縁和合故名空而梁椽不应空【大智度论卷三十一】
　　譬如军立宻号有知者有不知者【大智度论卷三十八】
　　譬如药师和合诸药冷病者与热药于热病中爲非药【大智度论卷四十四】
　　譬如和合下药巴豆最有力【大智度论卷五十三】
　　譬如求重宝必于大海宝山中求之不应在沟渎臭秽处求【大智度论卷五十五】
　　譬如深水不应使小儿渡应敎大人令渡【大智度论卷六十六】譬如小儿可以小杖鞭之不可与大杖【大智度论卷六十七】譬如以钳取火虽捉而不烧【大智度论卷七十二】
　　譬如执菅草捉缓则伤手若捉急则无伤【大智度论卷七十六】如良医过去病不可治见在病亦不可治服药但能治应起病破其冷热不复令起又如失火烧舎不爲已过火故勤灭亦不爲现在火故勤灭但爲未来火不令更烧故勤灭良医灭火人勤方便亦不虚【大智度论卷九十】可熏者则能受熏是故金银石等皆不可熏以不能受熏故【摄大乗论释卷二】
　　如服苏膏能除风疾不遣痰癊【广百论卷十】
　　渴者不必须江海而饮饥者不必待敖仓而饱【明集牟子理惑论】
　　示其渡水之方则使资舟艥不能令步涉而得济也【明集正诬论】
　　玉佩金貂莫施于樵野荷衣蕙带弗践于王庭故应器非灵庙所陈染衣异朝宗之服【辨正论卷六】
　　大物当置之大处曷为囘龙象于兎径注大海于牛迹乎【僧肇注维摩诘经弟子品】
　　心隐
　　感以心爲深过心则谓之浅末矣【周易正义咸】
　　我心匪鉴不可以茹【音孺　诗国风柏舟】
　　鉴之察形但知方圆白黑不能度其真僞【郑氏笺诗柏舟】人心之不同如其面焉吾岂敢谓子面如吾面乎【左传襄公三十一年】
　　庄周有言人情险于山川以其动静可识而沈阻难征故深厚之性诡于情貌【后汉书郭太傅论】
　　世路险一至于此太行孟门寜云絶【梁书任昉传】凢人心险于山川难于知天天犹有春秋冬夏旦暮之期人者厚貌深情【庄子列御冦】
　　心所説毁舟爲杖心所欲毁钟爲铎【淮南子説林训】
