<!-- { "loadSidebar": true } -->
　　卿身乃短虑何长也【魏书陆侯传】
　　荷峻极之层构导积石之洪流【魏书李顺希仁弟骞传】
　　方将振神纲以掩六合洒泽以润八荒【魏书卢水胡沮渠蒙逊传】星之昭昭不若月之曀曀小事之成不若大事之废君子之非贤于小人之是也【晏子春秋谏下】
　　吞舟之鱼不游枝流鸿鹄髙飞不集污池何则其极逺也黄钟大吕不可从烦奏之舞何则其音防也将治大者不治细成大功者不成小此之谓矣【列子朱】
　　民智之不可用犹婴儿之心也夫婴儿不剔首则腹痛不防痤则寖益剔首防痤必一人抱之慈母治之然犹啼呼不止婴儿子不知犯其所小苦致其所大利也【韩非子显学】
　　有席卷天下包举宇内囊括四海之意并吞八荒之心【贾子过秦上】
　　宰制天下分裂山河【贾子过秦上】
　　挟管仲之知者非为厮役之使也懐陶朱之虑者不居贫困之处【盐铁论地广】
　　为地战者不能成王为禄仕者不能成政【説苑君道】
　　小忠大忠之贼也小利大利之残也【説苑谭丛】
　　鳣鲤游于百川不如江海之深逝朱鸟游于山泽不如云汉之髙飞贤俊游于诸侯不如一王之殊遇子其慎所游也【天禄阁外史待樵】
　　夫楚矶之渔也击竿而歌隠笠而卧自谓无懐子栖于洞庭之渚矶于七泽之畔吞云吸霞浩浩乎与太虚同流羡鱼而无心于钓倚矶而无迹于物临洞庭而望潇湘窥九谿而瞰七泽旁瞩乎武陵之源和饮乎沧浪之水终日坐而得鱼大钓无空网小钓无空钩虽五溪三澨之鱼皆慕饵而投其钩故能为鱼之司命今汉之七国犹楚之七泽也七国之封建乎诸侯犹七泽之栖息乎鱼也七泽倚洞庭而为固不犹七国倚汉室而为藩篱乎子何不以洞庭之渚为栖以七泽之畔为矶坐而得诸侯以显其业使国家乂安海内殷庶九夷八蛮不毛之类者皆慕义而賔乎【天禄阁外史渔论】
　　大王知食叶之虫乎有数仞之木其叶扶防油然而隂人皆以为值寒而凋待黄而落也方其五六月之间虫生其下以枯叶绸缪而为巢附丝于枝上潜饮朝露以为无伤其木也不知旬日之内其叶稀稀其木濯濯向也扶防而成隂今则颓然而无叶矣其所伤者即其所栖以为防者也夫虫依乎木而亦伤乎木岂其心哉所食在此固不能舍木而求食也然则一虫之微非能伤乎数仞之木一木之伤亦非一虫之力也木之质不疆而所防之叶徒足以资饿虫耳故叶欲荣则虫益附叶欲凋则虫益食其势然也岂惟食叶之虫乎有三寸之鱼畜乎方渚凭依乎茂藻之间荡漾乎回澜之际以为是鱼之所逝而息也不知苑囿溃于淫雨而方渚之波通于川渎而鱼皆掉尾而去遐逝乎江湖旁泛乎薮泽而东跃乎沧海若鲲之变化而飞翔焉云行雨施周流八綖而鼔动宇内之万物是其在渚也安于渚而不知海其在海也又安于海而忘渚也亦其势然也吾闻圣人观鱼虫之所静而知其所动故一弛一张或柔或刚伸缩无迹动静无方乱世则为鱼虫治世则为侯王吸而为秋隂呼而为春阳其变化也莫知其涯故圣人之显烈无穷焉王何不为圣烈之迹而忍鱼虫之举也【天禄阁外史时势】
　　万钧之为重冲飇不能移箫韶未九成灵鸟不纡仪也是以俟扶摇而登苍霄者不充诎于蓬蒿之杪骋兰筋以陟六万者不争涂乎蹇驴之羣【抱朴子外篇安贫】
　　吾子茍知商贩可以崇寳耕也可以免饥不识逐麋者不顾兔道逺者其到迟也且夫尚父之鼓刀素首乃吐竒也【抱朴子外篇安贫】
　　始悟立不朽之言者不以产业汨和追下帷之绩者不以窥园防目子以臭鶵之甘呼鸳鳯擗蟹之计要猛虎岂不陋乎【抱朴子外篇守塉】
　　今察洲之钓也左挟鱼罶【栁】右执槁竿立于潢污之涯倚乎杨栁之间精不离乎鱼啄思不岀乎鲋鳊形容枯槁神色憔悴乐不复勤获不当费斯乃水濵之役夫也已君王又何称焉王若建尧舜之洪竿摅禹汤之修纶投之于渎视之于海漫漫羣生孰非吾有其为大王之钓亦不乐乎【补文选宋玉钓赋】
　　大道夷且长窘路狭且促修翼无卑栖逺趾不歩局舒吾陵霄羽奋此千里足超迈絶尘驱倐忽谁能逐【广文选韦孟郦文胜诗】
　　欲行大道莫示小迳【三十六部尊经道徳经】
　　如有二人作大方便入深山窟求无价寳彼入未久便见两边有诸少价金银等寳俱见不取渐次前行复见两边有多价寳一见贪着荷负而还一见不取更复前进至极胜处获无价寳恣意持还多所饶益【波罗蜜多经五百八十七】
　　我当逆流而行非顺流者我当作师子吼非野干鸣我当示现金翅鸟王之大势力不应示现微细蜫虫之所有力【大寳积经四十四】
　　鸿鹄将飞便懐四海之志骥騄方骋已有千里之心【辩正论卷四】
　　令庶览者舍河伯秋水之自多逺游于海若之渊门不束情于近敎而骇神于长广之説也【明集十四】

　　喻林卷四十二
　　钦定四库全书
　　喻林卷四十三　　　　　明　徐元太　撰人事门【四十一】
　　精艺
　　四牡騑騑六辔如琴【诗小雅车牵】
　　御者之良得舒疾之中射者之工矢发则中如椎破物也【郑氏笺诗车攻】
　　御者节御此马令不失其驰骋之法故令射者舍放其矢则如椎破物能中而驶也【毛诗正义车攻】
　　作酒既有米麴之数又有功沽之巧月令曰乃命大酋秫稻必齐麴蘖必时湛饎必洁水泉必香陶器必良火齐必得【郑氏注周礼天官酒正】
　　进则与马谋退则与人谋终日驰骋左不楗行数千里马不契需终嵗御衣袵不敝此唯辀之和也【周礼考工记】晋景公疾病求医于秦秦伯使医缓为之未至公梦疾为二竖子曰彼良医也惧伤我焉逃之其一曰居肓之上膏之下若我何医至曰疾不可为也在盲之上膏之下攻之不可达之不及药不至焉不可为也公曰良医也厚为之礼而归之【左传成公十年】
　　扁鹊名闻天下过邯郸闻贵妇人即为带下医过雒阳闻周人爱老人即为耳目痹医来入咸阳闻秦人爱小儿即为小儿医随俗为变【史记扁鹊传】
　　养由基楚之善射者也去杨叶百歩百发百中杨叶之大加百中焉可谓善射矣然其所止乃百歩之内耳比于臣乗未知操弓持矢也【前汉书枚乗传】
　　獶古之善涂塈者也施广领大袖以仰涂而领袖不污有小飞泥误着其鼻因令匠石挥斤而斵【前汉书扬雄传注】医之为言意也腠理至微随气用巧针石之间毫芒即乖神存于心手之际可得解而不可得言也【后汉书方术列传】初勗于路逢赵贾人牛铎识其声及掌乐音韵未调乃曰得赵之牛铎则谐矣遂下郡国悉送牛铎果得谐者【晋书荀朂传】
　　来世子铸丈六铜像于瓦官寺既成面恨痩二人不能治乃迎颙看之颙曰非面痩乃臂胛肥耳既错减臂胛痩患即除无不叹服焉【宋书隠逸戴颙传】
　　羿之道非射也造父之术非驭也奚仲之巧非斵削也【管子形势】
　　人之善琴者有悲心则声凄凄然有思心则声迟迟然有怨心则声回回然有慕心则声裴裴然所以悲思怨慕者非手非竹非丝非桐得之心符之手得之手符之物【关尹子三极】
　　昔善计者非以求利将以明数昔善战者非以求胜将以明胜独不见夫隠者乎设使知之其知之者屈己知之矣若其弗知者虽师而説尚不晓也悲乎【鹖冠子天权】秦穆公谓伯乐曰子姓有可使求马者乎伯乐对曰良马可形容筋骨相也天下之马者若灭若没若亡若失若此者絶尘弥辙臣之子皆下才也可告以良马不可告以天下之马也臣有所与共担纒薪菜者有九方臯此其于马非臣之下也请见之穆公见之使行求马三月而反报曰已得之矣在沙丘穆公曰何马也对曰牝而黄使人徃取之牡而骊穆公不説召伯乐而谓之曰败矣子所使求马者色物牝牡尚弗能知又何马之能知也伯乐喟然太息曰一至于此乎是乃其所以千万臣而无数者也若臯之所观天机也得其精而忘其麤在其内而忘其外见其所见不见其所不见视其所视而遗其所不视若臯之相马乃有贵乎马者也马至果天下之马也【列子説符】
　　鲁公扈赵齐婴二人有疾同请扁鹊求治之扁鹊治之既而同愈谓公扈齐婴曰汝曩之所疾自外而干府蔵者固药石之所已今有偕生之疾与体偕长今为汝攻之何如【列子汤问】
　　瓠巴鼓琴而鸟舞鱼跃郑师文闻之弃家从师襄游柱指钩三年不成章师襄曰子可以归矣师文舍其琴叹曰文非弦之不能钩章之不能成文所存者不在弦所志者不在声内不得其心外不应于器故不敢发手而动且小假之以观其后无几何复见师襄曰得之矣请尝试之于是当春而叩商以召南吕凉风忽至草木成实及秋而叩角以激夹钟温风徐回草木发荣当夏而叩羽以召黄钟霜雪交下川池寒沍及冬而叩徴以激賔阳光炽烈坚氷立散将终命宫而总四则景风翔庆云浮甘露降澧泉涌师襄乃抚心髙蹈曰微矣子之弹也虽师旷之清角邹衍之吹律亡以加之彼将挟琴执管而从子之后耳【列子汤问】
　　造父之师曰泰豆氏造父学之三日尽其巧泰豆叹曰子何其敏也得之捷乎凡所御者亦如此也曩汝之行得之于足应之于心推于御也齐辑乎辔衔之际而急缓乎唇吻之和正度乎胸臆之中而执节乎掌握之间内得于中心而外合于马志是故能进退履绳而旋曲中规矩取道致逺而气力有余诚得其术也得之于衔应之于辔得之于辔应之于手得之于手应之于心则不以目视不以策驱心闲体正六辔不乱而二十四蹄所投无差回旋进退无不中节然后舆轮之外可使无余辙马蹄之外可使无余地未尝觉山谷之崄原隰之夷视之一也【列子汤问】
　　昔韩娥东之齐匮粮过雍门鬻歌假食既去而余音绕梁欐三日不絶左右以其人弗去过逆旅逆旅人辱之韩娥因曼声哀哭一里老幼悲愁垂涕相对三日不食遽而追之娥还复为曼声长歌一里老幼喜跃抃舞弗能自禁忘向之悲也乃厚赂发之故雍门之人至今善歌哭放娥之遗声【列子汤问】
　　季梁得疾七日大渐其子环而泣之请医一曰矫氏二曰俞氏三曰卢氏诊其所疾矫氏谓季梁曰汝寒温不节虚实失度病由饥饱色欲精虑烦散非天非鬼虽渐可攻也季梁曰众医也亟屏之俞氏曰汝始则胎气不足乳湩有余病非一朝一夕之故其所由来渐矣弗可已也季梁曰良医也且食之卢氏曰汝疾不由天亦不由人亦不由鬼禀生受形既有制之者矣亦有知之者矣药石其如汝何季梁曰神医也重贶遣之俄而季梁之疾自瘳【列子力命】
　　庖丁为文恵君解牛手之所解肩之所倚足之所履膝之所踦砉然向然奏刀騞然莫不中音合于桑林之舞乃中经首之防文恵君曰譆善哉技盖至此乎庖丁释刀对曰臣之所好者道也进乎技矣始臣之解牛之时所见无非牛者三年之后未尝见全牛也方今之时臣以神遇而不以目视官知止而神欲行依乎天理批大郤导大因其固然技经肯綮之未尝而况大軱乎良庖嵗更刀割也族庖月更刀折也今臣之刀十九年矣所解数千牛矣而刀刃若新发于硎彼节者有间而刀刃者无厚以无厚入有间恢恢乎其于游刃必有余地矣是以十九年而刀刃若新发于硎虽然每至于族吾见其难为然为戒视为止行为迟动刀甚微謋然已解如土委地提刀而立为之四顾为之踌躇满志善刀而蔵之文恵君曰善哉吾闻庖丁之言得养生焉【庄子养生主】
