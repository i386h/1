<!-- { "loadSidebar": true } -->
　　人虽七尺之形而天下之理备矣故首圆足方取象二仪鼻隆口窊比象山谷肌肉连于土壤血脉属于川渎温蒸同乎炎火气息不异风云内观诸色靡有一物不备岂须仰观俯察履涉朝野然后备所见【张湛注列仲尼】鸟兽大小形性各异人之于圣腑藏竝同【子法言注问明篇】血勇怒而面赤脉勇怒而面青骨勇怒而面白【意林燕丹子】邵云死之言澌精神尽也弼曰此所言澌如射箭尽手中尽也【文苑英华杜弼杂论上】
　　目以见小为明耳以听大为聪【太平御览人事部目】
　　望视之兎白蹄之豕短喙之犬修头之马斯禽兽也犹形乎势观况君子之貌独无表告者哉【初学记兽部狗】
　　天有五行御五位以生寒暑燥湿风人有五藏化五气以生喜怒思忧恐【黄帝素问内经天元纪大论】
　　夫精明五色者气之华也赤欲如白裹朱不欲如赭白欲如鹅羽不欲如盐青欲如苍璧之泽不欲如蓝黄欲如罗裹雄黄不欲如黄土黑欲如重漆色不欲如地苍【黄帝素问内经脉要精微论】
　　天不足西北故西北方阴也而人右耳目不如左明也地不满东南故东南方阳也而人左手足不如右强也【黄帝素问内经阴阳应象大论】
　　夫胷腹藏府之郭也防中者心主之宫城也胃者太仓也咽喉小肠者传送也胃之五窍者门里门戸也防泉玉英者津液之道也故五藏六府者各有畔界其病各有形状【黄帝素问灵枢经胀论】
　　人亦有四海十二经水经水者皆注于海海有东西南北命曰四海黄帝曰以人应之奈何岐伯曰人有髓海有血海有气海有水谷之海凡此四者以应四海也【黄帝素问灵枢经海论】
　　夫色脉与尺之相应也如桴鼓影响之相应也不得相失也此亦本末根叶之出候也故根死则叶枯矣色脉形肉不得相失也故知一则为工知二则为神知三则神且明矣【黄帝素问灵枢经邪气藏府病形】
　　上焦如雾中焦如沤下焦如渎【黄帝素问灵枢经营卫生会】
　　夫生之于形也神为之蔕精为之根营爽为宫室九窍为户门聪明为候使情意为乘舆魂魄为左右血气为卒徒【道德经指归卷九】
　　夫耳目口者心之佐助也神之门户也智之枢机也人之祸福也故耳无聪不能别其音目无明不能见其机口无度不能施其令【天机经静】
　　譬如内身所有头颈肩膊手臂腹背胷胁腰脊防膝腨胫足等皮内骨髓唯有假名【波罗蜜多经卷四百六】
　　谚云少所见多所怪覩馲驼言马肿背尧眉八彩舜目重瞳子臯陶马喙文王四乳禹耳参漏周公背偻伏羲龙鼻仲尼反頨老子日角月鼻有双柱手把十文足蹈二五此非异于人乎【宏明集牟子理惑论】
　　殊涂
　　生之谓性也犹白之谓白与曰然白羽之白也犹白雪之白白雪之白犹白玉之白与曰然然则犬之性犹牛之性牛之性犹人之性与【孟子告子上】
　　岠齐州以南戴日为丹穴北戴斗极为空桐东至日所出为太平西至日所入为太蒙太平之人仁丹穴之人智太蒙之人信空桐之人武【尔雅】
　　人之性其犹水然水之源本甚洁而无有衰秽其所以湛之者久则不能以无易也易而不能反其本初则还复疑于自性者矣是故方圆曲折湛于所遇而形易矣青黄赤白湛于所受而色易矣砰訇淙射湛于所阂而向易矣洄洑浟溶湛于其所以容而态易矣醎淡芳奥湛于其所以染而味易矣【子华子大道】
　　民湿寝则腰疾偏死防然乎哉木处则惴栗恂惧猨猴然乎哉三者孰知正处民食刍豢麋鹿食荐蝍且甘带鸱鸦耆鼠四者孰知正味猨猵狙以为雌麋与鹿交防与鱼游毛嫱丽姬人之所美也鱼见之深入鸟见之髙飞麋鹿见之决骤四者孰知天下之正色哉【庄子齐物论】南国之人祝发而祼北国之人鞨巾而裘中国之人冠冕而裳九土所资或农或商或田或渔如冬裘夏葛水舟陆车黙而得之性而成之【庄子汤问】
　　广厦阔屋连闼通房人之所安也鸟入之而忧髙山险阻深林丛薄虎豹之所乐也人入之而畏川谷通原积水重泉鼋鼍之所便也人入之而死咸池承云九韶六英人之所乐也鸟兽闻之而惊深谿峭岸峻木寻枝猿狖之所乐也人上之而栗形殊性诡所以为乐者乃所以为哀所以为安者乃所以为危也【淮南子齐俗训】
　　修其善则为善人修其恶则为恶人气也者所适善恶之马也欤【子修身篇】
　　日月相斛星辰不相触音律差列竒耦异气父子殊面兄弟不孪帝王莫同【太经大棿】
　　凡人禀性也清浊贪防各有操行犹草木异质不可复变易也【王充论衡非韩篇】
　　玉生于石有纯有驳情性于阴阳安能纯善【王充论衡本性篇】豆麦之种与稻梁殊然食能去饥小人君子禀性异类乎譬诸五谷皆为用实不异而效殊者【王充论衡率性篇】譬如天降一味甘雨江河大海受处不同名为异水雨实唯一十方大圣降一法雨随三乘器受益不同故名三教【灵宝秘宻经】
　　譬如天降一味之水随地差别得种种味【大方等大集经卷九】如河中有木随流漂转而木与流体相各别【大乗宻严经卷中】譬如画师各各赋彩心各各异如是随行所为【佛遗日摩尼宝经推六】
　　譬如销金随师而作金无定也【大智度论卷七】
　　譬如金师以巧方便故以金作种种异物虽皆是金而各异名【大智度论卷一百】
　　云何世间病分别説三种或有医治差或不得医差或复有病人虽得医不差是故诸病人分别有三种【鸯崛摩罗经卷二】
　　俱谓之草众草之性不可胜言俱谓之金众金之性不可胜言同类殊性万物皆然岂徒道乎【宏明集牟子理惑论】
　　一定
　　人于天下之间如五藏之有心矣人乃生之最灵其心五藏之最圣也【礼记正义礼运】
　　夫事物之性有自然而成者有待人事而成者有失人事不成者有虽加人事终身不可成者是谓三势物无不然以小知大近取诸身譬之疾病有不治而自瘳者有治之则瘳者有不治则不瘳者有虽治而终身不可愈者岂非类乎【前汉纪髙后】
　　周穆马迹徧于天下若骐骥之性因地而迁则造父之防有时而踬【南齐书王融传】
　　耳目鼻口形能各有接而不相能也夫是之谓天官心居中虗以治五官夫是之谓天君【荀子天论篇】
　　心者形之君也而神明之主也出令而无所受令自禁也自使也自夺也自取也自行也自止也【荀子觧蔽篇】鳯凰生而有仁义之意虎狼生而有贪戾之心两者不等各有其母【贾子胎教】
　　夫心者五藏之主也所以制使四支流行血气驰骋于是非之境而出入于百事之门户者也【淮南子原道训】
　　人性各有所修短若鱼之跃若鹊之駮比自然者不可损益【淮南子修务训】
　　道德之论譬犹日月也江南河北不能易其指驰骛千里不能易其处趋舍礼俗犹室宅之居也东家谓之西家西家谓之东家虽臯陶为之理不能定其处故趋舍同诽誉在俗意行钧穷逹在时【淮南子齐俗训】
　　发一端防无竟周八极总一筦谓之心【淮南子人间训】
　　人受命于天有善善恶恶之性可养而不可改可豫而不可去若形体之可肥臞而不可得革也是故虽有至贤能为君亲含容其恶不能为君亲令无恶【春秋繁露玉杯】譬犹练丝染之蓝则青染之朱则赤夫决水使之东西犹染丝使之青赤也丹朱商均已染于唐虞之化矣然而丹朱傲而商均虐者至恶之质不受蓝朱变也【王充论衡本性篇】
　　面色或白或黑身形或长或短至老极死不可变易天性然也【王充论衡本性篇】
　　鸟鸣之恶自取憎人言之恶自取灭不能有累于当世也而凶人之行弗可易枭鵙之鸣弗可更者天性然也【艺文类聚人部讽论】
　　五常也者在天为五纬在地为五岳在处为五方在人为五藏在物为五行【辩正论卷一】
　　心王正则六臣不邪识意昏沈则其主不明【法苑珠林卷八十四】形长者目德主者心【僧肇注维摩诘经佛国品】
　　心君
　　天道尚右日月西移地道尚左水道东流人道尚中耳目役心【汲冢周书武顺解】
　　心有四佐不和曰废地有五行不通曰恶天有四时不时曰凶【汲冢周书武顺解】
　　权然后知轻重度然后知长短物皆然心为甚【孟子梁惠王上】耆秦人之炙无以异于耆吾炙夫物则亦有然者也然则耆炙亦有外与【孟子告子上】
　　白马之白也无以异于白人之白也不识长马之长也无以异于长人之长与【孟子告子上】
　　心非事也而制事必由于心然不可以制事以非事谓心为无也匠非器也而制器必须于匠然不可以制器以非器谓匠非有也【晋书裴頠传】
　　道之在天者日也其在人者心也【管子枢言】
　　撞钧石之钟六乐合奏于庭所以冩乐也而隠忧者临之而逾悲不主乎乐故也郁揺而行歌促弦而急弹所以冩忧也而安恬者得之而逾欢不主于忧故也然则忧乐在外也所以主之者内也内之所感赭苍互色东西贸区而昧者则不之知也故曰观流水者与水俱流其目运而心逝者与【子华子执中】
　　流者舟也所以流之者是水非舟运者车也所以运之者是牛非车思者心也所以思之者是意非心【关尹子五鉴】耳目鼻口形能各有接而不相能也夫是之谓天官心居中虚以治五官夫是之谓天君【荀子天论】
　　犹如太虚于一炁中变成万物而彼一炁不名太虚我之一心能变为气能变为形而我之心无气无形【关尹子五鉴】
　　夜之所梦或长于夜心无时生于齐者心之所见皆齐国也既而之宋之楚之晋之梁心之所存各异心无方【关尹子五鉴】
　　心有所结先凝为水心慕物涎出心悲物泪出心愧物汗出【关尹子八筹】
　　夫播穅眯目则天地四方易位矣蚊虻肤则通昔【夕同】不寐矣夫仁义防然乃愤吾心乱莫大焉【庄子天运】
　　兵莫防于志镆鎁为下冦莫大于阴阳无所逃于天地之间非阴阳贼之心则使之也【庄子庚桑楚】
　　其热焦火其寒凝氷其疾俛仰之间而再抚四海之外其居也渊而静其动也县而天偾骄而不可系者其唯人心乎【庄子在宥】
　　口者心之门户也心者神之主也【鬼谷子捭阖】
　　口可刼而使墨云形可劫而使诎申心不可劫而使易意是之则受非之则辞【荀子解蔽】
　　头之圆也象天足之方也象地天有四时五行九解三百六十六日人亦有四支五藏九窍三百六十六节天有风雨寒暑人亦有取与喜怒故胆为云肺为气肝为风肾为雨脾为雷以与天地相参也而心为之主是故耳目者日月也血气者风雨也【淮南子精神训】
　　天以不见为地以不形为人以心腹为天奥西北郁化精也地奥黄泉营魄也人奥思虑含至精也【事类赋天部天注】
　　请藏之灵兰之室非敢使泄也【黄帝素问灵枢经外揣】
