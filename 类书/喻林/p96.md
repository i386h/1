<!-- { "loadSidebar": true } -->
　　宋元君将画图众史皆至受揖而立防笔和墨在外者半有一史后至者儃儃然不趋受揖不立因之舍公使人视之则解衣般礴臝君曰可矣是真画者也【庄子田子方】赵襄王学御于王子期俄而与子期逐三易马而三后襄王曰子之敎我御术未尽也对曰术已尽用之则遇也凡御之所贵马体安于车人心调于马而后可以进速致逺今君后则欲逮臣先则恐逮于臣夫诱道争逺非先则后也而先后心皆在于臣尚何以调于马此君之所以后也【韩非子喻老】
　　夫三羣之虫水居者腥肉玃者臊草食者羶臭恶美皆有所以凡味之本水最为始五味三材九沸九变火为之纪时疾时徐灭腥去臊除羶必以其胜无失其理调和之事必以甘酸苦辛醎先后多少其齐甚微皆有自起鼎中之变精玅防纤口弗能言志弗能喻若射御之防隂阳之化四时之数故久而不弊熟而不烂甘而不哝酸而不酷醎而不减辛而不烈澹而不薄肥而不【吕氏春秋本味】
　　养由基尹儒皆六艺之人也荆廷尝有神白猿荆之善射者莫之能中荆王请养由基射之养由基矫弓操矢而徃未之射而括中之矣发之则猿应矢而下则养由基有先中中之者矣【吕氏春秋博志】
　　公输王尔无所错其剞削锯【淮南子本经训】
　　楚王有白蝯王自射之则博矢而熙使养由基射之始调弓矫矢未发而蝯拥柱号矣有先中中者也【淮南子説山训】舟覆乃见善游马奔乃见良御【淮南子説林训】
　　羿之所以射逺中防者非弓矢也造父之所以追速至逺者非辔衔也【淮南子説林训】
　　今鼓舞者绕身若环曾挠摩地扶旋猗那动容转曲便媚拟神身若秋药被风发若结旌骋驰若骛木熙者举梧槚据句枉蝯自纵好茂叶龙矢矫燕枝拘援丰条舞扶防龙从鸟集抟援攫肆蔑蒙踊跃且夫观者莫不为之损心酸足彼乃始徐行微笑被衣修擢夫鼓舞者非柔纵而木熙者非眇劲淹漫渍渐靡使然也【淮南子修务训】齐景公使人为弓三年乃成景公得弓而射不穿三札景公怒将杀弓人弓人之妻徃见景公曰蔡人之子弓人之妻也此弓者太山之南乌号之柘骍牛之角荆麋之筋河鱼之胶也四物者天下之练材也不宜穿札之少如此且妾闻奚公之车不能独走莫邪虽利不能独断必有以动之夫射之道在手若附枝掌若握卵四指如断短杖右手发之左手不知此盖射之道景公以为仪而射之穿七札蔡人之夫立岀矣【韩诗外传】
　　上古之为毉者曰苗父苗父之为毉也以菅为席以刍为狗北面而祝发十言耳诸扶而来者举而来者皆平复如故子之方能如此乎扁鹊曰不能又曰吾闻中古之为毉者曰俞柎俞柎之为毉也搦脑髓束盲莫炊灼九窍而定经络死人复为生人故曰俞柎子之方能若是乎扁鹊曰不能【説苑辨物】
　　蒲且修鳬鴈悲鸣逢蒙抚弓虎豹晨嘷【説苑谈丛】
　　昔帝尧茅茨不剪采椽不斵土阶三等犹以为为之者劳居之者逸也今妾之夫治造此弓其为之亦劳其干生于太山之阿一日三覩隂三覩阳以燕牛之角纒以荆麋之筋糊以阿鱼之胶此四者皆天下之妙选也而君不能以穿一札是君之不能射也而反欲杀妾之夫不亦谬乎妾闻射之道左手如拒右手如附枝右手发之左手不知此盖射之道也平公以其言而射穿七札【烈女传周列国晋弓工妻】
　　韩人有善奕者以奕説徴君曰子知奕之道乎徴君曰不知也奕者曰吾与子奕之可乎曰夫奕以机胜以不机败吾不能机何奕之为曰子恶机而不奕不知子之机过于奕乎曰何为其然也曰奕之机虚实是已实而张之以虚故能完其势虚而击之以实故能制其形是机也员而神诡而变故善奕者能岀其机而不散能蔵其机而不贪先机而后战是以势完而难制虽然此特奕之道耳若机之流于众妙也肆而渊乎【天禄阁外史机论】越人救虢太子于既殒胡巫活絶气之苏武淳于能解颅以理脑元化能刳腹以澣胃文挚衍期以瘳危困仲景穿胸以纳赤饼此医家之薄伎犹能若是【抱朴子内篇至理】时人谓之针絶虽棘刺木猴云梯飞防无过此丽也【王子年拾遗记吴吴主】
　　夫饰芳饵挂微钩下沉青泥上乗惊波因水势而施舍颉颃委纵与之沉浮及其弛絶故坐而获也【张湛注列汤问】虽六辔之烦马足之众调之有道不患其乱故轮外不恃无用之辙蹄外不頼无用之地【张湛注列汤问】
　　近世有人掷五木者掷百卢者人以为有道以告王夷甫王夷甫曰此无竒直后掷如前掷耳【张湛注列子仲尼】形用之事理之麤者偏得其道则能尽之若庖丁之投刀匠石之运斤是偏逹于一事不待圣贤而后能为之也【张湛注列子仲尼】
　　夫洲钓也以三寻之竿八丝之线饵若蛆螾钩如细鍼以岀三尺之鱼于数仞之水中岂可谓无术乎【补文选宋玉钓赋】
　　吐哀也则琼瑕失防衔乐也则鈆垩生润【广文选江文通横吹赋】纵轻躯以迅赴若孤鹄之失羣振华袂以逶迤若游龙之登云【广文选邉文礼章华赋】
　　宋景公使弓工为弓九年来见公曰为弓亦迟对曰臣不得见公矣曰臣之精尽于弓矣献弓而归三日而死公张弓登台东向而射矢逾孟霜之山集彭城之东其余力逸劲饮羽于石梁【艺文类聚军器部弓】
　　郝素善弹筝虽伯牙妙手吴姬竒声何以加之【太平御览乐部筝】
　　魏安厘王观翔鹄而乐之曰寡人得如鹄之飞视天下如芥也客有隠游者闻之作木雕而献王王曰此有形无用者也夫作无用之器世之奸民也召游欲加刑焉游曰大王知有用之用未寤无用之用也今臣请为大王翔之乃取而倚焉遂飜然飞去莫知所之【艺文类聚鸟部鹄】旧机五十综者五十蹑六十综者六十蹑马生者天下之名巧也患其遗日丧功乃皆易以十二蹑其竒文异变因感而作【太平御览资产部机杼】
　　昔有善歌者歌阳陵白露朝日鱼丽含商吐角絶节赴曲【初学记乐部歌注】
　　有马师皇者善医马通神明忽有龙下于庭张口闭目师皇视之此龙有病乃引鍼以鍼龙口中以牛乳煎甘草灌之龙病即愈师皇乗龙而去【黄帝本行记】
　　譬如良医善疗众病先善综习医方诸论才见病相皆悉了知呪药所施无不除愈【大寳积经卷八十三】
　　譬如壮夫善闲射术欲现已技仰射虚空为令空中箭不堕地复以后箭射前箭括如是展转经于多时箭箭相承不令堕落若欲令堕便止后箭尔时诸箭方顿堕落【波罗宻多经三百三十二】
　　譬如良医聪明博逹随有所作皆善观察成就观察微妙慧故善识诸药善逹病因善知病相能救众苦随所疗疾无不除愈所以者何彼善通逹药病因相和合等方是故能除一切病苦【波罗宻多经五百九十三】
　　又如牙师善治象牙亦如金师善练真金随意所造多所饶益【长阿含经卷十三】
　　如世良医知病识药有于四种若具足者得名医王何等为四一者识知其病应用某药二者知病所起随起用药三者已生诸病治令病岀四者断除病源令后不生是为四种【医喻经】
　　譬如治病苦药针灸痛而得差如有妙药名苏陁扇陁病人眼见众病皆愈除病虽同优劣法异【大智度论卷六】故咸池韶武无以匹其工激楚梁尘无以较其妙【髙僧传十三论】
　　乐道
　　富而可求也虽执鞭之士吾亦为之如不可求从吾所好【论语述而】
　　今有人于此防然蔵千镒之寳虽行贷而食人谓之富矣彼寳也者衣之不可衣也食之不可食也卖之不可偻售也然而人谓之富何也岂不大富之器诚在此也是杅杅亦富人已岂不贫而富矣哉故君子无爵而贵无禄而富不言而信不怒而威穷处而荣独居而乐岂不至尊至富至重至严之情举积此哉【荀子儒效】
　　千钧之重乌获举之而轻多力耳箪食瓢饮顔氏处之而乐徳盛也【子法言注吾子篇】
　　或谓仲尼事弥其年盖天劳诸病矣夫曰天非独劳仲尼亦自劳也天病乎哉天乐天圣乐圣【子问明篇】
　　君子潜神重之域世网不能制御之【子法言注问明篇】无当之玉盌不如全用之埏埴寸裂之锦黻未若坚完之韦布故夏姬之无礼不如狐逐之皎洁富贵之多罪不如贫贱之履道【抱朴子外篇广譬】
　　贵者虽自贵视之若埃尘贱者虽自贱重之若千钧【文选左思咏史诗】
　　闵子骞肥子贡曰何肥也子骞曰吾岀见其美车马则欲之入闻先王之言则又思欲之两心相与战今先王之言胜故肥【太平御览人事部肥】
　　符子曰楚之交子鲁之周子齐之狂子相与居乎泰山之阳处乎环堵之室萆户不扉盖茨不翳而髙歌不辍【初学记人部贫注】
　　总持强记万善之苑也于此苑树无漏之林敷七觉之华结解脱之果严八解之池积禅定之水湛然充满布七净之华罗列水上而后无垢之士游此林苑浴此华池闲宴嬉游乐之至也岂等俗苑林水之懽乎【罗什译维摩诘经佛道品】
　　世人以妻色为悦菩萨以法喜为悦【僧肇注维摩诘经佛道品】总持广纳为众玅之林奇翫娱心犹如园苑也【罗什译维摩诘经佛道品】
　　如人入瞻卜林唯齅瞻卜不齅余香如是若入此室但闻佛功徳之香不乐闻声闻辟支佛功徳香也【维摩诘所説经观众生品】
　　忘世
　　懐其寳而迷其邦可谓仁乎【论语阳货】
　　泛若不系之舟兮湛若不用之器【魏书阳尼从弟固传】
　　若居形声而去影响尚迷邦而忘观国非所谓也【周书儒林沈重传】
　　大浸稽天而不溺大旱金石流土山焦而不热是其尘垢粃糠将犹陶铸尧舜者也孰肯以物为事宋人资章甫而适诸越越人断发文身无所用之【庄子逍遥游】
　　夫子若欲使天下无失其牧乎则天地固有常矣日月固有明矣星辰固有列矣禽兽固有羣矣树木固有立矣夫子亦放徳而行循道而趋已至矣又何偈偈乎揭仁义若击鼓而求亡子焉【庄子天道】
　　自身以上至于荒芒亦逺矣自死而天地无穷亦滔矣以数杂之寿忧天下之乱犹忧河水之少泣而益之也三千嵗浮游不过三日以浮游而为忧养生之具人必笑之矣故不忧天下之乱而乐其身之治者可与言道矣【淮南子诠言训】
　　独不闻江海之游者不能栖迟于芳藻云汉之飞者不能饮啄于清流一王之遇者不能诎伸于爵网名羁之外乎【天禄阁外史待樵】
　　寻仞之涂甚近而弗徃者虽追风之脚不能到也楹棁之下至卑而不动者虽鸿鶤之翅未之极也况乎寝足于大荒之表敛羽于幽梧之枝安得效迅以寻景振轻乎苍霄哉【抱朴子外篇任命】
　　故观其书超然自以为已当经昆崘渉太虚而游惚怳之庭矣虽复贪婪之人进躁之士暂而揽其余芳味其溢流髣佛其音影犹足旷然有忘形自得之懐【郭子注庄序】真人无羶故不致蚁是蚁弃知也共处相忘之大道无沾濡之徳是鱼得计也羊无羶行而不致蚁是羊弃意也【庄子音义徐无鬼】
　　害马已去世事都捐投刃皆虚目牛无全【文选游天台山赋】譬如萎花人不惜捐弃尘劳当如是【修行道地经慈品】
　　安遇
　　何舍何执何去何就谓山岑之林为芳谷底之莽为臭【晋书束晳传】
　　张单双灾木防两失有心于避祸不如无心于任运【宋书王景文传】
　　垂棘与瓦同椟明月与砾同囊茍有二寳之质不害为世所同【王充论衡自纪篇】
　　墙之壊也不若无也然逾屋之覆【淮南子説林训】
