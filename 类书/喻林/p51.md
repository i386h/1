<!-- { "loadSidebar": true } -->
　　如四衢道头华果之树常为多人之所抖擞【本縁经毗罗摩品】譬如杀贼防刀注箭常求杀人无怜愍心【三昧法门经卷上】譬如少薪无焰火不得风吹便自灭【三昧法门经卷下】
　　譬如大火大风吹大水来浇无不灭【三昧法门经卷下】
　　如恶风摧折大树若无树者则无所坏【禅法要解经卷下荣十】譬如入稠林采木直者易出曲者难出【禅法要解经卷下荣十】譬如人被鎻初脱时行犹不便【大智度论卷二】
　　譬如须弥山凡人口吹不能令动【大智度论卷五】
　　如小儿仰视青天谓有实色有人飞上极逺而无所见以逺视故谓为青色【大智度论卷六】
　　譬如覆缾水不得入【大智度论卷十三】
　　又如麞鹿为虎搏逐追之不舍虽得好草美水饮食心无染着【大智度论卷十四】
　　譬如树常东向曲若有斫者必当东倒【大智度论卷十八】如一斗蜜投之大河则失气味【大智度论卷十九】
　　譬如羊近于虎虽得好草美水而不能肥【大智度论卷十九】譬如父母虽常爱子若得病急是时爱心转重【大智度论卷二十】
　　譬如城有三门一人身不得一时从三门入若入则从一门【大智度论卷二十】
　　譬如大河水中着少毒不能令水异【大智度论卷二十三】
　　譬如鐡器中空故在水能浮中实则没【大智度论卷二十七】譬如上山既得到顶则不畏堕未到之间倾危畏堕【大智度论卷四十一】
　　譬如小草加功易除大树功重难除【大智度论卷四十二】
　　又如雨堕不住山顶必归下处【大智度论卷四十九】
　　如人着衰常有不吉【大智度论卷五十四】
　　譬如射地无不着时若射余物或着或不着【大智度论卷六十一】譬如新擘干毳随风东西湿毳緤致则不可动【大智度论卷六十六】
　　譬如山上投缕丸缕尽自止【大智度论卷七十】
　　譬如车分坏故车相亦灭又如轮分坏故轮相亦灭【大智度论卷八十六】
　　譬如云雾逺视则见近之则无所见【大智度论卷八十八】
　　如草木有生故必可焚烧若当不生虽有猛火大风无所烧害【大智度论卷九十】
　　以杖置日中竖卧俱无影执杖倚亚者其影则修长【大庄严经论卷二偈】
　　譬如镕真金注水则发声【大庄严经论卷四偈】
　　譬如钻火燸为前相【摄大乘论释卷六】
　　譬如痖人求觅诸尘不能説尘【摄大乘论释卷十二】
　　如镕鐡鋋其鋋一头先与火合余头虽复不与火合由体一故亦渐镕销【广百论卷三】
　　譬如火不至不能烧刀不至不能斫【如实论华二】
　　譬如庵罗子生芽之时必破其皮然后得出【佛性论卷四】譬如岸崩不更还本【十八空论守七】
　　如叠与着为因如席与障为因如车与载为因【十二门论守六】若有长必有短有高必有下有空必有实【百论卷下守九】譬如炎炽琉璃蚊蚋等虫乐升其上而不能住如人履放热地以热触故不能停足【法胜阿毗昙心论卷三】
　　然体无毛羽不可而无衣腹非匏瓜不可系而不食【明集释駮论】
　　所谓重病加于毒药宜令刳腹洗肠深罪约以严刑必须诛宗灭嗣【辩正论卷六】
　　小方易拟大器难像【髙僧传四淮阳支孝龙讃】
　　势盛
　　火田为燎燎之方盛之时炎炽熛怒寜有能灭息之者【郑氏笺诗正月】
　　长毂雷野髙锋慧云【后汉书灮武帝纪】
　　身当隆极族渐河润视景争晖方山并峻【后汉书曹皇后纪】举动回山海呼吸变霜露【后汉书宦者列传】
　　指防足以振风云叱咤可以兴雷电【后汉书皇甫嵩列传】
　　曹子丹汝非徒机上肉吴质吞尔不摇防咀尔不摇牙何敢恃势骄邪【魏志王粲传注】
　　胜气笼霄飞谈卷雾并兰芬菊耀无絶于终古矣【晋书王湛列传】
　　廻山压卵未足为譬【晋书河无忌传】
　　今以荡西域之威拥归师之鋭锋若猛火之盛于原弗可敌也【晋书苻丕记】
　　鼔怒则冰原激电奋发则霜野奔靁【宋书沈攸之传】
　　楼舰腾川则沧江雾咽鋭甲赴野则林薄摧根【宋书二凶元凶劭传】
　　原火一燎异物同灰【宋书二凶元凶劭传】
　　是由涸泽而渔焚林而狩若浚风之儛轻萚杲日之拂浮霜【宋书袁淑传】
　　此即恒山不足指而倾渤海不足饮而竭【南齐书顾欢传】此盖捧海浇荧烈火消冻耳【南齐书陈显达传】
　　朱旗夕建如赤城之霞起戈船夜动若沧海之奔流【梁书元帝纪】
　　捧昆仑而压卵倾渤海而灌荧如驷马之载鸿毛若奔牛之触鲁缟【梁书元帝纪】
　　孟诸焚燎芝艾俱尽宣房河决玉石同沈【梁书元帝纪】势倾河以覆岱威回天而震宇【梁书张缅弟缵传】
　　握金镜以照耀击玉鼔以铿锵神武之所牢笼威风之所轹莫不云彻雾卷瓦解冰消【魏书出帝纪】
　　譬犹太阳之消微露巨海之荡荧烛【魏书季平传】
　　金鼔振詟若火焚毛锋刃纵横如汤沃雪【隋书焬三子越王侗传】忤意者严霜夏零阿防者膏雨冬澍荣枯由其唇吻废兴其指麾【隋书梁毗传】
　　咳唾足以活枯鳞吹嘘可用飞穷羽芬椒兰之气暖布帛之词【隋书王孝籍儒林传】
　　顾眄则山岳倾頽叱咤则风云腾郁腹心攸同爪牙斯在【北史隋本纪下】
　　名声足以防炙之威彊足以捶笞之拱揖指麾而强暴之国莫不趋使譬之是犹乌获与焦侥搏也【荀子富国】应矦谓秦王曰王得宛叶蓝田阳夏断河内困梁郑所以未王者赵未服也弛上党在一而已以临东阳则邯郸口中虱也王拱而朝天下后者以兵中之【韩非子内储説上】鸿声大视高举神化【焦氏易林困之离】
　　当此之时虽下愚之才居之犹能使恩同天地威侔鬼神暴风疾霆不足以方其怒阳春时雨不足以喻其泽周孔数千无所复角其圣贲育百万无所复奋其勇矣【昌言理乱篇】
　　雍门周説孟尝君曰以强秦之势伐弱韩譬犹萧斧以伐朝菌也【李善注文选魏都赋】
　　车服则灮可以鉴丰屋则羣乌爰止叱咤疾于雷霆祸福速于鬼神【抱朴子外篇吴失】
　　汨若汤谷之涛沛若蒙汜之涌波【文选蜀都赋】
　　拥之者龙腾据之者虎视麾城若振槁搴旗若顾指【文选吴都赋】
　　涣若天星之罗浩若涛水之波【文选羽猎赋】
　　建众樯以成林兮譬无山之树艺【广文选王仲宣浮淮赋】
　　大晋应期一举席卷犹震霆摧枯千钧压卵无余类矣【意林唐子】
　　何异一毛之落牛体双鳬之飞海滨【艺文类聚杂文部檄文】譬犹翻东海以注萤爝倒昆仑以压蝼蚁其身縻烂岂假多力【艺文类聚杂文部檄文】
　　按劒而叱江水为之倒流抽戈而挥皎日为之还舍【艺文类聚杂文部檄文】
　　何虑而不成何征而不尅虽拔泰山填沧海可也【艺文类聚武部战伐论】
　　若溟海之引回流岱灵之吐行云【艺文类聚武部战伐论】
　　轰轰隐隐若转石之坠髙崖硍硍礚礚如激水之投深谷【艺文类聚内典部寺碑】
　　按骊龙取其颔下之珠搦鲸鱼防其眼中之宝【艺文类聚宝部壁檄】
　　皇恩所被繁枯润涸威之所加穷河絶漠【艺文类聚宝部壁】欲抑则大鹏翅欲抗则尺鷃冲天【文苑英华梁昭明太子问答一杂文】鸟游旷泽之地而比翮者万羣虎居繁林之薮而接毫者千数【太平御览地部林】
　　人君其尊重矣音声振于金玉咳唾甘于醴泉【太平御览人事部唾】
　　若太阳之泮积雪似夜炬之朗重昏窈霭消亡层冰解散【玉清经通济幽防品】
　　又如火大悉能枯竭诸湿物类【波罗蜜多经卷五百六十七】
　　犹如猛兽师子遥见人来有恐怖心乎终无此事【增壹阿含经卷三十】
　　犹如融铜若有人以二十滴水着彼融铜中彼水滴速疾灭【思念如来经縁七】
　　犹如师子兽王出于山谷而观四方复三鸣吼方行而求诸有兽虫之类各奔所趣莫知所如飞逝沉伏若复有力神象闻师子声各奔所趣不能自安所以然者由师子兽王极有威神【须摩提女经縁四】
　　是师子吼诸小师子尚皆怖畏况余鸟兽【华手经卷九】如师子王处深谷中随所住处诸小虫兽不能得近以不堪受其气响故若有近者闻其气响即皆躃地【华手经卷九】
　　如火烧薪盛能然湿【三昧法门经卷下】
　　譬如多薪炽大火大风来吹不肯灭【三昧法门经卷下】
　　如金翅鸟投龙宫中搏撮诸龙而食噉之亦如师子在獐鹿羣威猛【本縁经毗罗摩品】
　　譬如恶龙放雹杀谷如金刚杵摧破大山如阿脩罗王遮捉日月犹如暴雨漂没村落猛盛大火焚烧干草【本縁经月光王品】
　　譬如热鐡丸着少绵上虽烧此绵而火热势不减【大智度论卷二十四】
　　譬如大龙尾在大海头在虚空震电雷霆而降大雨【大智度论卷二十七】
　　譬如白香象王在猎围中虽被箭射顾视猎者心无所畏【大智度论三十一】
　　如五色近须弥山自失其色皆同金色【大智度论卷三十五】譬如众兽戏时若见师子率皆怖慑师子戏时自在无所畏难【大智度论卷四十七】
　　譬如大热鐡丸以着擘起毳上直烧下过势热无损但更无可烧者【大智度论卷五十五】
　　如人壮年力盛腹中火热虽食不适饮食不能生病又如有好药虽被恶毒不能为害【大智度论卷九十六】
　　犹如大海风鼔涛波出大音声【大庄严经论卷七】
　　势均
　　一栖不两雄【后汉书董卓传注】
　　德均则众者胜寡力侔则安者制危【吴志陆逊子抗传】
　　日月不竝出狐不二雄神龙不匹猛兽不羣鸷鸟不双【淮南子説林训】
　　两髙不可重两大不可容两势不可同两贵不可双【説苑谈丛】
　　两矛相刺勇力钧敌【焦氏易林需之同人】
　　两火争明虽鬬不伤【焦氏易林比之贲】
　　虎狼竝处不可以事【焦氏易林复之谦】
　　两智不能相使两贵不能相临两辨不能相屈力均势敌故也【意林尹文子】
　　智均不相使力均不相胜【意林申子】
　　两贵不相事两贱不相使【意林】











　　喻林卷二十三
<子部,类书类,喻林>
　　钦定四库全书
　　喻林卷二十四　　　　　明　徐元太　撰人事门【二十二】
　　分量
　　荟蔚之小云朝升于南山不能为大雨【郑氏笺诗人】
　　泉之大者则流行无穷小者有时而虚竭【毛诗正义抑】部娄无松栢【左传襄公二十四年】
　　子夏子游子张皆有圣人之一体冉牛闵子颜渊则具体而微【孟子公孙丑上】
　　智譬犹人之有技巧也可学而益之圣譬犹力之有多少自有极限不可强增【赵氏注孟万章下】
　　随厮养之役者失万乗之权守儋石之储者阙卿相之位【史记淮阴侯传】
　　驽蹇之乗不骋千里之涂燕雀之畴不奋六翮之用楶棁之材不荷栋梁之任斗筲之子不乘帝王之重【前汉书叙传上】
　　茧栗犊岂能负重致远乎【后汉书赵憙列传】
　　枳棘之林无梁柱之质涓流之水无洪波之势【魏志王脩传注】驽马虽精所致一人耳驽牛一日行三百里所致岂一人之重哉【蜀志厐统传注】
