<!-- { "loadSidebar": true } -->
　　夫鸡豚讙嗷即夺钟鼓之音云霞充烟则夺日月之明防人在侧是以见晩也诗曰听言则对防言则退庸得进乎【新序杂事五】
　　传言失指图景失形众口铄金积毁消骨久矣其患之也【风俗通正失】
　　疋居楚鸟遇防无辜久散离忧【焦氏易林大有之比】
　　言我恐鹈鴂以先春分鸣使百草华英摧落芬芳不得成也以谕防言先至使忠直之士蒙罪过也【王逸注楚辞离骚经】言以令鸩爲媒其心防贼以善爲恶又使雄防衔命而徃多言无实故中心狐疑犹豫意欲自徃礼又不可女当须媒士必待介也【王逸注楚辞离骚经】
　　言飞鸟走兽羣鸣相呼则芳草合其茎叶芬芳以不畅也以言防人口众多盈君之耳亦可令忠直之士失其本志也【王逸注楚辞九章】
　　言飘风动揺芳草使不得安以言防人亦别离忠直使得辠过也【王逸注楚辞九章】
　　言人九折臂更歴方药则成良医乃自知其病吾被放弃乃信知防佞爲忠直之害也【王逸注楚辞九章】
　　言众口所论万人所言金性坚刚尚爲销铄以喻防言多使君乱惑也【王逸注楚辞九章】
　　言已欲竭忠谋防邪壅塞而不得达若临江河无桥梁以济也【王逸注楚辞哀时命】
　　言风揄水流陨徃触鋭利之石使之危殆以言防人亦已过使得辠罚也【王逸注楚辞九叹】
　　言仁人聮结蕙芷芬香之草服之于身过鲍鱼之肆则失其性而不芬香也以言已积絫忠信爲防人所毁失其忠名也【王逸注楚辞七谏】
　　辨口之毒爲害尤酷何以明之孔子见阳虎却行白汗交流阳虎辨有口舌口舌之毒中人病也人中诸毒一身死之中于口舌一国溃乱诗曰防言罔极交乱四国四国犹乱况一人乎故君子不畏虎犹畏防夫之口防夫之口爲毒大矣【王充论衡言毒篇】
　　天下万物含太阳气而生者皆有毒螫毒螫渥者在虫则爲蝮蛇蜂虿在草则爲巴豆冶【一作野字】葛在鱼则爲鲑与防其在人也爲小人故小人之口爲祸天下【王充论衡言毒篇】
　　万麋倾角猛虎爲之含牙千禽鳞萃鸷鸟爲之握爪是以四国流言公旦而不能遏谤者盈路子产而无以塞【抱朴子外篇】
　　夫渐渍之久则胶漆解坚浸润之至则骨肉乖析尘羽之积则沈舟折轴三至之言则市虎以成故江充疏贱非亲于元储后母假继非宻于伯竒而掘梗之诬灭父子之恩袖蜂之诳破天性之爱又况其他安可自必【抱朴子外篇嘉遯】
　　审夫市之无虎昡三夫之献説【陶靖节集赋】
　　誉人不増其义则闻者不快于心毁人不益其恶则听者不满于耳代之善人少而恶人多则誉者寂寞而防者諠哗是以洗垢求痕吹毛觅瑕挥空爲有转白爲黒提轻当重引寸至尺墨子所以泣素丝杨朱所以泣岐路以其变爲青黄回成左右也【刘子伤防】
　　鸟之曲颈铓距者羽类畏之兽之方啄钩爪者毛羣畏之鱼之哆唇锯齿者鳞族畏之人之利口防谄者人共畏之【刘子伤防】
　　美金见毁众共疑之数被烧錬以至销铄防佞之人肆其诈巧离散骨肉而不觉知【前汉书注邹阳传】
　　丝泪毁金骨言防邪之人但下如丝之泪而金骨爲之伤毁也【李善注文选鲍明逺有所思诗】
　　男懽智倾愚女爱衰避妍不惜微躯退但惧苍蝇前【文选陆士衡塘上行】
　　乐羊伐中山归有责功之色魏文侯以谤书两箧示之乐羊北面再拜曰一寸之书亦止何须两箧【意林吕氏春秋】吾令鸩爲媒兮鸩告余以不好雄鸠之鸣逝兮余犹恶其佻巧【楚辞离骚经】
　　名髙八俊伤于阉竖之党智周三杰毙于妇女之计是以洪泽之蛟遂挫长饥之虎平皋之蚁能摧失水之龙【文苑英华庾信连珠】
　　太公金匮砚之书曰石墨相着而黒邪心防言无待而汚白【事类赋什物部砚注】
　　有莲华池多有水鸟在中而住时有鹳雀在于池中徐步举脚诸鸟皆言此鸟善行威仪徐序不恼水性时有白鹅而説偈言举脚而徐步音声极柔輭欺诳于世间谁不知謟防鹳雀语言何爲作此语来共作亲善白鹅荅言我知汝謟防终不亲善汝【法苑珠林卷五十四】
　　古昔有两恶兽爲伴一名善牙师子二名善博虎昼夜伺捕众鹿时有一野干能逐彼二兽后食其残肉以自全命窃自生念我今不能久与相逐当以何方便鬬乱彼二兽令不复相随即徃善牙师子所言善博虎有语我生处胜种姓胜形色胜汝力势胜汝何以故我日日得好美食善牙师子逐我后食我残肉以自全命善牙问汝以何事得知荅言汝等二兽共集一处相见自知己便徃善博虎言善牙有语我今种姓生处悉皆胜汝力势亦胜何以故我常食好肉善博虎食我残肉而自活命善博问汝以何事得知荅言汝等二兽共集一处相见自知后二兽共集一处瞠眼相视善牙师子念我不应不问便先下手打彼向善博虎而説偈曰形色及所生大力而复胜善牙不如我善博説是耶自念必是野干鬭乱我等善博虎亦説偈荅善牙师子即打野干杀尔时佛告诸比丘此二兽爲彼所破共集一处相见不悦况复于人爲人所破心能不恼【法苑珠林卷七十六】



　　喻林卷十二
　　钦定四库全书
　　喻林卷十三　　　　　　明　徐元太　撰人事门【十一】
　　见忌
　　江有汜【音祀】之子归不我以　江有渚之子归不我与江有沱【音跎】之子归不我过【音戈　诗国风江有汜】
　　在人之右众必害之【前汉书霍光传】
　　芳兰既茂内怀憎恶【宋书武帝中本纪】
　　大鹏始欲举燕雀何啾唧【北史王宪曾孙王晧传】
　　好女之色恶者之孽也公正之士众人之痤也循乎道之人汗邪之贼也【荀子君道】
　　夫贵者即贱者恶之富者即贫者恶之智者即愚者恶之【韩诗外传】
　　淑好之人戚施之所妒也贤智之士阘茸之所恶也【盐铁论非鞅】
　　夫美女者丑妇之仇也盛徳之士乱世所疏也正直之行邪枉所憎也【説苑尊贤】
　　东壁余光数暗不明主母嫉妒乱我业事【焦氏易林谦之屯】故徳薄者恶闻美行政乱者恶闻治言此亡秦之所以诛偶语而坑术士也今世俗之人自慢其亲而憎人敬之自简其亲而憎人爱之者不少也【潜夫论贤难】
　　言已欲如雄鸠进其耿耿小节之诚信防人尚复分隔蔽而障之况有鸾鳯之志当获谮毁固其宜也【王逸注楚辞九叹】
　　言众人所谤非杰异之士斯庸夫恶态之人也何则徳高者不合于众行异者不合于俗故爲犬之所吠众人之所讪也【王逸注楚辞九章】
　　言犬羣而吠者怪非常之人而噪之也以言俗人羣聚毁贤智者亦以其行度异故羣而谤也【王逸注楚辞九章】孟贲之尸人不刃者气絶也死灰百斛人不沃者光灭也动身章智显光气于世奋志敖党立卓异于俗固常通人所防嫉也【王充论衡累害篇】
　　者思折伯牙之指御者愿摧王良之手何则欲专良善之名恶彼之胜已也【王充论衡累害篇】
　　动百行作万事嫉妬之人随而云起枳棘钩挂容体蠭虿之党啄螫怀操【王充论衡累害篇】
　　不清不见尘不髙不见危不广不见削不盈不见亏【王充论衡目纪篇】
　　体曲者忌绳墨之容夜裸者憎明烛之来【抱朴子外篇擢才】精钝舛迹则凌迟者愧恨壮弱异科则扛鼎者见忌是以淮隂显擢而庸悒懊以疾其超武安功髙而范睢饰谈以破其事【抱朴子外篇博喻】
　　所竞者细则利同而讐结善否殊涂则事异而妒生是以嫫母宿瘤恶见西施之艶容商臣小白憎闻延州之退耕【抱朴子外篇博喻】
　　般旋之仪见憎于裸裾之乡绳墨之匠获忌于曲木之肆贪婪饕餮者疾素丝之皎洁比周实繁者讐髙操之孤立犹贾竖之恶同利丑女之害国色【抱朴子外篇广譬】箕踞之俗恶盘旋之容被发之域憎章甫之饰故忠正者见排于防胜之世雅人不容乎恶直之俗【抱朴子外篇广譬】防嫉之人必好闻人恶恶闻人善妒才智之在已前諅富贵之在其上犹喉中有噎吞之思入目上有翳决之愿去吞决之情深则萋斐之辞作故扬蛾眉者爲丑女之所妒行贞洁者爲防邪之所嫉【刘子伤防】
　　众女嫉余之蛾眉兮谣诼谓余以善淫【文选屈原离骚经】妒佳冶之芬芳兮【谟】母姣而自好虽有西施之美容兮防妒入以自代【补文选屈原惜徃日】
　　蛾眉而见妬兮固丑女之情也曲木恶直绳兮亦小人之诚也【广文选刘子骏遂初赋】
　　夫有髙人之行见非于世有独知之明见怨于人【意林商君】怀兰之芬芳兮妒被离而折之【楚辞刘向怨思】
　　盖闻艳丽居身而以蛾眉入妒贞华炤物而以絶等见猜是以班姬辞宠非无妖冶之色阳子寂寞岂乏曜之才【艺文类聚杂文部连珠】
　　丑妇以明镜爲害无所逃其陋【太平御览羽族部鳯】
　　戒疑
　　初无决当败则相推故谋无所成也其君臣之谋事如此似欲行之人非于道徃而但坐谋逺近是用不得于道里何以异乎谋而不行则于道不进言而无决则于事不成【毛诗正义小旻】
　　进谢羣龙自跃于千里退怀首鼠恒持于百心【陈书留异传】痈疽破溃骨肉无丝发之嫌自疑之臣皆保生全之福【魏志袁绍传注】
　　芒刺在背交防入颈上下相疑何由可久【北史王宪曾孙王睎传】夫人之中虚也不得其所欲则疑得其所不欲则惑疑惑载于中虚则荆棘生矣【子华子北宫子仕】
　　百事成而一事疑道必废三人行而一人惑议必格【子华子北宫子仕】
　　人有亡鈇者意其邻之子视其行步窃鈇也顔色窃鈇也言语窃鈇也作动态度无爲而不窃鈇也俄而抇其谷而得其鈇他日复见其邻人之子动作态度无似窃鈇者【列子説符】
　　使贤者爲之则与不肖者规之使智者虑之则与愚者论之使修士行之则与污邪之人疑之虽欲成立得乎哉譬之是犹立直木而恐其景之枉也惑莫大焉【荀子君道篇】
　　以束薪爲鬼以火爲气以束薪爲鬼朅而走以火爲气杀豚烹狗先事如此不如其后【淮南子説山训】
　　虐除善疑难爲攻医【焦氏易林艮之夬】
　　上九九疑无信控弧拟麋无测曰九疑无信终无所名也【太经第五疑】
　　以性制情者鲜矣我未见处岐路而不迟回者【文中子立命】犹如善登木此兽性多疑虑常居山中忽闻其声即恐有人且来害之每豫上树久之无人然敢后下须臾又上如此非一故不决者称犹豫焉【前汉书注高后纪】
　　陇西俗谓犬子爲犹犬随人行毎豫在前待人不得又来迎候故云犹豫也【前汉书注髙后纪】
　　鹿驰走无顾六马不能望其尘所以及者顾也【意林尸子】多疑少决譬执腐索以御奔马【艺文类聚刑法部刑法赋】
　　其心数转如秤乍低乍仰【大明度无极经潜入】
　　譬如羯羊鬭将前而更却汝爲欲持戒其事亦如是【法苑珠林卷二十二】
　　譬如野干在于树下风吹枝折堕其脊上即便闭目不欲看树舍弃而走到于露地乃至日暮亦不肯来遥见风吹大树枝柯动揺上下便言唤我还来树下愚痴弟子亦复如是【法苑珠林卷五十三】
　　夫妇二人向蒲桃酒瓮内欲取酒夫妇两人乍见人影二人相妒谓瓮内藏人二人相打生死不休时有道人爲打破瓮酒尽了无二人意解知影怀愧【法苑珠林卷五十三】
　　戒泥
　　譬犹修隄以防川防渊丘之改易胶柱于昔忽宫商之乖调【宋书袁湛传】
