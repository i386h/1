<!-- { "loadSidebar": true } -->
　　譬如日月悬天无假离朱之目鸣钟在耳不劳子期之听【明集十】
　　难成
　　顔率谓齐王曰夫鼎者非效壶醯醤瓿耳可怀挟提挈以至齐者非效鸟集乌飞兔兴马逝漓然止于齐者昔周之代殷得九鼎凡一鼎而九万人挽之九九八十一万人士卒师徒械器被具所以备者称此今大王纵有其人何涂之从而出【战国防周惠公】
　　夫以区区之济北而与诸侯争彊是以羔犊之弱而扞虎狼之敌也【前汉书邹阳传】
　　谚言作舍道边三年不成防礼之家名为聚讼【后汉书曹褒传】以若所为求若所致犹縁木求鱼煎水作氷其不可得明矣【魏志髙堂隆传】
　　矜功者不立虚愿者不至【子华子北宫子仕】
　　其于治天下也犹涉海凿河而使蚉负山也【庄子应帝王】稻生于水而不能生于湍濑之流紫芝生于山而不能生于盘石之上磁石能引铁及其于铜则不行也【淮南子説山训】凭河豋山道路阻难【焦氏易林坤之升】
　　冬采薇兰地冻坚难【焦氏易林屯之大壮】
　　负牛上山力少行难烈风雨雪遮遏我前【焦氏易林讼之剥】欲上南阪轴方不转还车复反【焦氏易林咸之大畜】
　　缩绪乱丝手与为灾【焦氏易林遮之泰】
　　烹鱼失刀驾车马亡【焦氏易林无妄之艮】
　　足地而为迹暴行而为影此易而难解云履地迹自成行日中影自生是其易使迹正影直是其难也【淮南子解説山】进趋犹有不达者焉稼穑犹有不收者焉商贩或有不利者焉用兵或有无功者焉况乎求仙事之难者为之者何必皆成哉【抱朴子内篇论仙】
　　冀西伯之方畋俟黄河之将清【抱朴子外篇安贫】
　　虽搜琬琰于培塿之上索鸾凤于鹪鹩之巢未为难也吾亦岂敢谓蓝田之阳丹穴之中为无此物哉亦直言其稀已矣【抱朴子外篇交际】
　　荡荡乎若升天路而不知夫所登也【李善注文选谢灵运入华子冈诗】虽由御者之无方将非其才亦岂不以宼发心腹害起肘腋疢笃难疗疮大迟愈之故哉【广文选江应元徙戎论】
　　舟未济而河广途方遥而马疲【艺文类聚人部行旅诗】
　　物无隂阳违天背元牝鸡自卵其雏不全【叅同契】
　　譬如有人无有手足及呪术力担须弥山或欲履水或持浮木度于大海此为难不【念佛三昧经卷三】
　　恒河驶流水可生白莲华黄鸟作白形黑乌变为赤假使瞻部树可生多罗果朅树罗枝中能出庵罗叶斯等希有物或容可转变世尊之舍利毕竟不可得假使用龟毛织成上妙服寒时可披着方求佛舍利假使蚊蚋足可使成楼观坚固不揺动方求佛舍利假使水蛭虫口中生白齿长大利如锋方求佛舍利假使持兎角用成于梯隥可升上天宫方求佛舍利鼠縁此梯上除去阿苏罗能障空中月方求佛舍利若蝇饮酒醉周行村邑中广造于舍宅方求佛舍利若使驴唇色赤如频婆果善作于歌舞方求佛舍利乌与鸺鹠鸟同共一处游彼此相顺从方求佛舍利假使波罗叶可成于伞盖能遮于大雨方求佛舍利假使大船舶盛满诸财寳能令陆地行方求佛舍利假使鹪鹩鸟以觜衔香山随处任游行方求佛舍利【金充明冣胜王经卷一】
　　是故当知菩萨心者第一难得如优昙华时时一现是珍寳心以无价故【华手经卷二】
　　破一毛百分射一分之毛箭箭悉中此则为难【杂阿舍经卷十五】
　　如海难渡如地难平【大乘经上】
　　此媱怒痴不可轻灭譬如以糠火欲消铜鐡终不能也【脩行道地经慈品】
　　譬如有人而取一髪破为百分还续如故令不荖错是事甚难不乎【脩行道地经劝意品】
　　犹如羸人步渉髙山【本缘经毗罗摩品】
　　譬如大海水欲尽其涯底【大智度论卷一】
　　道塞
　　小畜亨密云不雨自我西郊【易小畜】
　　初六井泥不食旧井旡禽【易井】
　　六二艮其腓不拯其随其心不快【易艮】
　　坎坎伐檀兮寘之河之干兮河水清且涟【音连】猗【音医】　坎坎伐辐兮寘之河之侧兮河水清且直漪　坎坎伐轮兮寘之河之漘【音唇】兮河水清且沦漪【诗国风伐檀】
　　鼔钟于宫声闻【音问】于外念子懆懆【音慥】视我迈迈【诗小雅白华】川水当盈而以竭尽且又被夭塞不得整流似法当严整而以破壊被人违逆不得施行【春秋正义宣公十二年】
　　叹凤遽衰泣麟何促【史记孔子世家赞】
　　涂回道塞求事不得【焦氏易林坤之艮】
　　桑叶螟蠧衣敝如络女工不成丝布为玉【焦氏易林需之蛊】箪瓶空虚饥无所食【焦氏易林剥之睽】
　　江隂水侧舟楫破乏狐不得南豹无以北【焦氏易林恒之蛊】西贾巴蜀寒雪至毂欲前不得反复其室【焦氏易林家人之解】草适为主道路塞壅【焦氏易林井之姤】
　　衣空履穿无以御寒细小贫屡不能自好【焦氏易林萃之家人】次八臼无杵其碓举天隂不雨白日毁暑测曰臼无杵其守贫也【太经第五字】
　　上九唫【钦】不雨孚干脯测曰唫不雨何可望也【太经第五唫唫闭塞之意】
　　夫山崩壅河犹人之有痈肿血脉不通也【王充论衡感虚篇】气结阏积聚为痈溃为疽创流血出脓岂痈疽所发身之善穴哉营卫之行遇不通也【王充论衡幸偶篇】
　　屈原放至逺方之外博求众贤人索宓妃则不肯见求简狄又后髙辛幸若少康留止有虞而得二妃以成显功【王逸注楚辞离骚经】
　　言已懐德不用若工握剞劂而无所刻镂持方圜而无所错也【王逸注楚辞哀时命】
　　为凤凰作栖以鹑鴳之笼虽翕其翅翼犹不能容其形体以言贤者遭世乱虽屈其身亦不能自容入【王逸注楚辞哀时命】
　　执握金玉委之汚渎遭世溷浊莫之能识【王逸注楚辞九懐】言已登髙大之陵周而四望观香芷之圃歴歴而有行列伤人不采而佩带言已亦修德行义动有节度而不见进用也【王逸注楚辞九叹】
　　言蝯防敏失于髙深之林则独偏逐放弃忘其能也以言贤人弃在山泽亦失其志也【王逸注楚辞九叹】
　　然不能凌扶揺以髙竦清耀于九器不陈于瑚簋之末体不免于负薪之劳【抱朴子外篇任命】
　　蒙季陵于仲石瘗于泉兟【音萃进也】靡适□【音衣退也】靡旋传曰季陵于仲弟在兄上也石瘗于泉山在水下也兟靡适进而碍山也□靡旋退而阻险也【元包仲隂】
　　蹐地无归瞻乌靡托【文选陆陲石阙铭】
　　骋骅骝于狭路兮顾蹇驴而弗及资章甫以游越兮见犀灮而先入被文绣而贾戎兮识旃裘之必袭【广文选阮嗣宗东平赋】
　　是以笼樊之鹤寜有六翮之期肮脏【一作航上】之马无复千金之价【文苑英华庾信连珠】
　　悲夫章甫之委祼俗韶夏之弃鄙俚至真絶于漫习大道废于曲士也【明集孙绰喻道论】








　　喻林卷二十
　　钦定四库全书
　　喻林卷二十一　　　　　明　徐元太　撰人事门
　　待成
　　如人之田猎欲从就于鹿当有虞官助已商度形势可否乃始得鹿若无虞官即虚入于林木之中必不得鹿【周易正义屯】
　　猎人先遣虞官商度鹿之所在犹若三欲适五先遣人测度五之情意【周易正义屯】
　　有饛【音】簋【音轨】飱【音孙】有捄【音求】棘匕【音比　诗小雅大东】
　　大田过度而无人功终不能获【毛诗甫田注】
　　白露凝戾为霜然后成事兴国家待礼然后兴【毛诗蒹葭注】淠淠然泾水中之舟顺流而行者乃众徒船人以楫櫂之故也【郑氏笺诗棫朴】
　　设九罭之罟乃后得鳟鲂之鱼言取物各有器也【郑氏笺诗九罭】
　　廻风从上而下力薄不能更升谷风与相遇二风幷力乃相扶而上以喻朋友二人同心乃相率而成也【毛氏正义谷风】
　　芃芃然盛者黍之苗也此苗所以得盛者由上天以隂雨膏泽之故也【毛诗正义下泉】
　　柯者为家之器用礼者治国之所用言欲伐柯以为家用当如何乎非斧则不能以兴欲取礼以治国者当如之何乎非周公则不能言斧能伐柯得柯以为家用喻周公能行礼得礼以治国【毛诗正义伐柯】
　　君之须臣为辅犹华之须叶以盛【毛诗正义裳裳者华】
　　譬如酿酒须因麴蘖则成酒无麴蘖则酒不成人无礼则败壊也【礼记正义礼运】
　　行孝悌之事须礼乐如车行之须人御也【礼记正义礼运】月与星辰隂者也有形无灮日照之乃有灮【礼记正义月令】鼓之为声不宫不商故言无当于五声而宫商等之五声不得鼔则无谐和之节清水无色不在五色之限无主青黄而五色画缋者不得水则不分明【礼记正义学记】所以鼔柷谓之止所以鼔敔谓之籈【音真尔雅】
　　骨象须切磋而为器人须学问以成德【尔雅注】
　　且攻玉以石洗金以盐濯锦以鱼浣布以灰夫物固有以贱理贵以丑化好者矣【后汉书王符传】
　　荆山之璞曜元后之寳隋侯之珠烛众士之好南垠之金登窈窕之首鼲貂之尾缀侍臣之帻此四寳者伏朽石之下濳污泥之中而灮千载之上发彩畴昔之外亦皆未能初自接于至尊也夫尊者所服卑者所修也贵者所御贱者所先也故厦屋初成而大匠先立其下嘉禾始熟而农夫先尝其粒【魏志王粲传注】
　　譬如屋宇舟车待人而成彼不自成【关尹子二柱】
　　圣贤合则理自彰犹灮生而影见【鬼谷子反应注】
　　乘舆之轮大山之木也示诸櫽栝三月五月为防菜蔽而不反其常君子之櫽栝不可不谨也【荀子大略】
　　羿之法非亡也而羿不世中禹之法犹存而夏不世王故法不能独立类不能自行得其人则存失其人则亡【荀子君道篇】
　　百人抗浮不若一人挈而趋物固有众而不若少者引车者二六而后之事固有相待而成者两人俱溺不能相拯一人处陆则可矣故同不可相治必待异而后成【淮南子説山训】
　　走不以手缚手走不能疾飞不以尾屈尾飞不能逺物之用者必待不用者故使止见者乃不见者也使鼔鸣者乃不鸣者也【淮南子説山训】
　　引弓而射非不能发矢之为射百分之一也【淮南子説林训】
　　璧瑗成器礛诸之功镆邪断割砥砺之力【淮南子説林训】夫地势水东流人必事焉然后水潦得谷行禾稼春生人必加功焉故五谷得遂长听其自流待其自生则鲧禹之功不立而后稷之智不用【淮南子修务训】
　　孤牝不驹鸡不成雏【焦氏易林临之兑】
　　次八缾累于繘贞顇【太经第六剧】
　　豉嗜也五味调和须之而成乃可甘嗜也【释名】
　　礛诸攻玉之石言物有待贱而贵者也【淮南子説山训解】鼓无当于五音五音非鼔不和师无当于五服五服非师不亲水无当于五采五采非水不章【王充论衡定贤篇】诸为人用之物须人用之功力乃立凿所以入木者槌叩之也锸所以能撅地者跖蹈之也诸有锋刃之器所以能断斩割削者手能把持之力能推引之也【王充论衡効力篇】
　　干将之刃人不推顿苽瓠不能伤篠簵之箭机不能动发鲁缟不能穿非无干将篠簵之才也无推顿发动之主苽瓠鲁缟不穿伤焉望斩旗穿革之功乎【王充论衡效力篇】金不贼木木不成用火不铄金金不成器故诸物相贼相利【王充论衡物势篇】
