<!-- { "loadSidebar": true } -->
　　使轻货者出费则费可全使轻难者据危则危可安使达数者立功则功可成总三材而用之可以光耀千里岂徒十二乗而已【鬼谷子谋篇注】
　　使鸡司夜令狸执鼠皆用其能上乃无事【韩非子扬权】世之所不足者理义也所有余者妄茍也民之情贵所不足贱所有余故布衣人臣之行洁白清廉中绳愈穷愈荣虽死天下愈髙之所不足也然而以理义斵削神农黄帝犹有可非微独舜汤飞兎要褭古之骏马也材犹有短故以绳墨取木则宫室不成矣【吕氏春秋离俗】
　　夫华骝騄耳一日而至千里然其使之搏兎不如豺狼伎能殊也鸱夜撮蚤蚊察分秋毫昼日颠越不能见丘山形性诡也夫螣蛇游雾而动应龙乗云而举猿得木而捷鱼得水而骛故古之为车也漆者不画凿者不斵工无二伎士不兼官各守其职不得相奸人得其宜物得其安是以器械不苦而职事不嫚【淮南子主术训】
　　今人之才或欲平九州幷方外存危国继絶世志在直道正邦决烦理拏而乃责之以闺阁之礼隩窔之间或佞巧小具谄进愉説随乡曲之俗卑下众人之耳目而乃任之以天下之权治乱之机是犹以斧毛以刃抵木也皆失其宜矣【淮南子主术训】
　　贤主之用人也犹巧工之制木也大者以为舟航柱梁小者以为楫楔修者以为榈欀短者以为侏儒枅栌无大小修短各得其所宜规矩方圆各有所施天下之物莫凶于鸡毒然而良医槖而藏之有所用也是故林莽之材犹无可弃者而况人乎鹿之上山獐不能跂也及其下牧竪能追之才有所修短也是故有大略者不可责以无巧有小智者不可任以大功人有其才物有其形有任一而太重或任百而尚轻譬犹狸之不可使搏牛虎之不可使搏鼠也【淮南子主术训】
　　聋者可令嗺防而不可使有闻也瘖者可使守围而不可使言也形有所不周而能有所不容也【淮南子主术训】天雄乌喙药之凶毒也良医以活人侏儒瞽师人之困怼者也人主以备乐是故圣人制其剟材无所不用矣【淮南子缪称训】
　　夫待騕褭飞兎而驾之则世莫乗车待西施毛嫱而为配则终身不家矣然非待古之英俊而人自足者因所有而并用之夫骐骥千里一日而通驽马十舍旬亦至之【淮南子齐俗训】
　　伊尹之兴王功也修胫者使之踏镢强脊者使之负土眇者使之准伛者使之涂各有所宜而人性齐矣胡人便于马越人便于舟异形殊类易事而悖失处而贱得势而贵圣人总而用之其数一也【淮南子齐俗训】
　　勇者可令进鬬而不可令持牢重者可令埴固而不可令凌敌贪者可令进取而不可令守职廉者可令守分而不可令进取信者可令持约而不可令应变五者相反圣人兼用而材使之夫天地不包一物隂阳不生一类海不让水潦以成其大山不让土石以成其髙夫守一隅而遗万方取一物而弃其余则所得者鲜而所治者浅矣【淮南子泰族训】
　　夫圣人之官人犹大匠之用木也取其所长弃其所短故杞梓连抱而有数尺之朽良工不弃何也知其所妨者细也卒成不訾之器【孔丛子居卫】
　　待周公而为相则世无别国待孔子而后学则世无儒墨【盐铁论申韩】
　　夫士者贵其用也不必求备故四友虽美能不相兼三人齐致事不一节【潜夫论实贡】
　　且攻玉以石洗金以盐濯锦以鱼浣布以灰夫物固有以贱理贵以丑化好者矣智者弃短取长以致其功【潜夫论实贡】
　　大厦之朽栋以之削而为椽则不知其为朽也髙冈之枯竹以之纎而为笼则不知其为枯也薮泽之贱士以之汲而为臣则不知其为贱也仆虽抱朽栋枯竹之资亦可以为良工之一用愿先生其汲之【天禄阁外史将才】禹决江河不秉镢锸周公筑雒不把筑杖夫笔墨簿书镢锸筑杖之类也而欲合志大道者躬亲为之是使将军战而大匠斵也【王充论衡程材篇】
　　陵三军者或惧于朝廷之仪暴威武者或困于酒色之娱【周易略例明爻】
　　然剑防不长于缝缉锥鑚不可以击断牛马不能吠守鸡犬不任驾乗役其所长则事无废功避其所短则世无弃材矣【抱朴子外篇务正】
　　用得其长则才无或弃偏诘其短则触物无可故轻罗雾縠冶服之丽也而不可以御流镝沈闾巨阙断斩之良也而不可以挑脚刺【抱朴子外篇博喻】
　　琼珉山积不能无挟瑕之器邓林千里不能无偏枯之木论珍则不可以细疵弃巨美语大则不可以少累废其多故叛主者良平也而吐六奇以安上羣盗者彭越也而建勲于佐命【抱朴子外篇博喻】
　　量才而授者不求功于器外揆能而受者不负责于力尽故灭荧烛者不烦沧海扛斤两者不事乌获运薪辇盐不宜枉骐骥之脚碎职琐任安足屈独行之俊矣【抱朴子外篇博喻】
　　物有美恶施用有宜美不常珍恶不终弃紫貂白狐制以为裘郁若庆云皎如荆玉此毳衣之美也黡菅苍蒯编以蓑笠叶微疎絫黯若朽壤此卉服之恶也裘蓑虽异被服寔同美恶虽殊适用则均今处绣戸洞房则蓑不如裘被雪沐雨则裘不及蓑以此观之适才所施随时成务各有宜也【刘子适才】
　　伏腊合欢必歌采菱牵石拖舟则歌嘘非无激楚之音然而弃不用者方引重抽力不如嘘之宜也卞庄子之升殷庭也鸣佩趋跄温色怡声及其搏虎必攘袂鼓肘瞠目震呼非不如温顔下气之美然而不能及者方格猛兽不如攘袂之宜也【刘子适才】
　　水火金木土谷六府异物而皆有施规矩权衡凖绳六法殊形而各有任故伊尹之兴土功也长颈者使之蹋锸强脊者使之负土眇目者使之凖绳伛偻者使之涂地因事施用仍便效才各尽其分而立功焉【刘子适才】夫柽栢之断也大者为之栋梁小者为之椽桁直者中绳曲者中钩随材所施未有可弃者是以君子善能拔士故无弃人良匠善能运釿故无弃材【刘子适才】
　　安陵神童通国之丽也八音繁防使以噭吹声而人悦之则不及瞽师侏儒之美蛇衔之珠百代之传璧以之弹鸮则不如泥丸之劲也棠磎之剑天下之铦也用之获穗曾不如钩鎌之功也【刘子适才】
　　万硕之鼎不可满以盂水一钧之钟不可容于泉流十围之木不可葢以茅茨榛棘之柱不可负于广厦何者即小非大之量大非小之器重非轻之任轻非重之制也【刘子均任】
　　耳之与目同在于身而苦乐有殊不能相救良由造化隔其通七窍理其用也【李善注文选陆士衡演连珠】
　　足下见直木不可以为轮曲者不可以为桶葢不欲以枉其天才令得其所也【文选嵇康絶交书】
　　以绳墨取木则宫室不成【意林吕氏春秋】
　　良匠度其材而成大厦明主器其士而建功业【艺文类聚杂文部连珠】
　　人各有能此人虽好好莫过锦锦不可以为【太平御览布帛部锦】
　　明目者可使视色聪耳者可使聴音捷疾辞语者可使传论语徐而安静手巧而心审谛者可使行鍼艾理血气而调诸逆顺察阴阳而兼诸方缓节柔筋而心和调者可使导引行气疾毒言语轻人者可使唾痈呪病爪苦手毒为事善伤者可使按积抑痹各得其能方乃可行其名乃彰【黄帝素问灵枢经官能】














　　喻林巻六十七
<子部,类书类,喻林>
　　钦定四库全书
　　喻林巻六十八　　　　　明　徐元太　撰君道门【八】
　　择任
　　既体刚直则不食汚秽必须井洁而寒泉然后乃食以言刚正之主不纳非贤必须行洁才髙而后乃用【周易正义井】
　　折柳木以为蕃菜果之圃则柳木柔脆无益于圃之禁以喻用狂夫以为挈壶之官则狂夫瞿瞿然不任于官之职【毛诗正义东方未明】
　　荟兮蔚兮之小云在南山而朝升不能兴为大雨以兴小人在上位而见任不能成其德教【毛诗正义候人】
　　隰中之柔枝条其阿然而长美其叶则离然而茂盛其下可以庇廕人往息者得其凉也以兴野中君子其身有美德可以覆养人事之者其利也既隰巾之柔盛如此则原上之柔不能然是不可以庇廕也犹野中君子德如是则在位小人不能然为不能覆养也【毛诗正义隰桑】夫为室者慎其楹君天下者难其相也【大戴礼记武王践阼注】公子魏牟过赵赵王迎之顾反至坐前有尺帛且令工人以为冠魏牟曰王能重王之国若此尺帛则王之国大治矣赵王不説形于顔色曰先王不知寡人不肖使奉社稷岂敢轻国若此魏牟曰王无怒请为王説之曰王有此尺帛何不令前郎中以为冠王曰郎中不知为冠魏牟曰爲冠而败之奚亏于王之国而王必待工而后乃使之今为天下之工或非也【战国防赵孝成王】
　　夫工女必自择丝麻良工必自择赍材贤君良上必自择左右始故佚诸取人劳于治事劳于取人佚于治事【大戴礼记子张问人官】
　　衣服附在身我知而慎之大官大邑所以庇身也我逺而慢之【左传襄公三十一年】
　　子有美锦不使人学制焉大官大邑身之所庇也而使学者制焉其为美锦不亦多乎【左传襄公三十一年】
　　犹未能操刀而使割也其伤实多【左传襄公三十一年】
　　牺当用纯德之人犹如祭牺当用纯色之牲也他人之有纯德宠之如牺后实招祸难矣已子之有纯德宠之如牺有何害也【春秋正义昭公二十二年】
　　为巨室则必使工师求大木工师得大木则王喜以为能胜其任也匠人斵而小之则王怒以为不胜其任矣【孟子梁惠王下】
　　客见赵王曰臣闻王之使人买马也有之乎王曰有之何故至今不遣王曰未得买马之工也对曰王何不遣建信君乎王曰建信君有国事又不知相马曰王何不遣纪姬乎王曰纪姬妇人也不知相马对曰买马而善何补于国王曰无补于国买马而恶何危于国王曰无危于国对曰然则买马善而若恶皆无危补于国然而王之买马也必将待工今治天下举错非也国家为虚戾而社稷不血食然而王不待工而与建信君何也【战国防赵孝成王】
　　宣王曰当今之世无士寡人何好王斗曰世无麒麟騄耳王之驷已备矣世无东郭俊卢氏之狗王之走狗已具矣世无毛嫱西施王宫已充矣王亦不好士也何患无士王曰寡人重国爱民固愿得士以治之王斗曰王之忧国爱民不若王爱尺縠也王曰何谓也王斗曰王使人为冠不使左右便嬖而使工者何也为能之也今王治齐非左右便嬖无使也故曰不如爱尺縠也【战国策齐宣王】
　　今人主説于谄谀之辞牵于帷裳之制使不羁之士与牛骥同皁【史记邹阳传】
　　淳于髠曰狐裘虽弊不可补以黄狗之皮驺忌子曰谨受令请谨择君子母杂小人其间【史记田完世家】
　　夫贤者国家之器用也所任贤则趋舍省而功施普器用利则用力少而就效众故工人之用钝器也劳筋苦骨终日矻矻及至巧冶铸干将之朴清水淬其锋越砥敛其锷水断蛟龙陆剸犀革忽若彗汜画涂如此则使离娄督绳公输削墨虽崇台五增延袤百丈而不溷者工用相得也庸人之御驽马亦伤吻敝策而不进于行胸喘肤汗人极马倦及至驾齧防骖乗旦王良执靶韩哀附舆纵驰骋骛忽如景靡过都越国蹶如厯块追奔电逐遗风周流八极万里壹息何其辽哉人马相得也【前汉书王褒传】
　　骋驽骀于修路慕骐骥而增驱【后汉书蔡邕列传】
　　使有能者当其官有功者受其禄譬犹乌获之举千钧良乐之选骥足也【魏志杜畿传】
　　夫未能操刀而使割锦非伤锦之尤实授刀之责【魏书咸阳王禧传】
