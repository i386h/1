<!-- { "loadSidebar": true } -->
　　叔姬之始生叔鱼也而视之曰是虎目而豕喙鸢肩而牛腹谿壑可盈是不可餍也必以赂死【列女传周列国晋羊叔姬】荅子治陶三年名誉不兴家富三倍其妻数谏不用居五年从车百乗归休宗人击牛而贺之其妻独抱儿而泣姑怒曰何其不祥也妇曰夫子能薄而官大是谓婴害无功而家昌是谓积殃昔楚令尹子文之治国也家贫国富君敬民戴故福结于子孙名垂于后世今夫子不然贪富务大不顾后害妾闻南山有豹雾雨七日而不下食何也欲以泽其毛而成文章也故蔵而逺害犬彘不择食以肥其身坐而须死耳今夫子治陶家富国贫君不敬民不戴败亡之徴见矣【列女传周列国陶荅子妻】先知其防于神乎敢问先知曰不知知其道者其如视忽眇緜作昞先甲一日易后甲一日难【子先知篇】
　　国之修短吉凶卜于士之兆卜于琴瑟今臣之鼓瑟也始弹白驹其声戾以杀继而弹闗雎其声婉以和臣故得礼于贤主也【天禄阁外史灾异】
　　观九天之变鑚占兆【淮南子览防训解】
　　王命之当兴也犹春气之当为夏也其当亡也犹秋气之当为冬也见春之防叶知夏有茎叶覩秋之零实知冬之枯萃【王充论衡异虚篇】
　　人命禀于天则有表于体察表以知命犹察斗斛以知容矣【王充论衡骨相篇】
　　且夫所贵贵乎见俊才于无名之中料逸足乎吴坂之间掇懐珠之蚌于九渊之底指含光之珍于积石之中若伯喈识絶音之气于烟烬之余平子剔逸响之竹于未用之前六军之聚市人之防暂观一覩无所惑探其潜生之心计定其始终之事行乃为独见不之妙耳【抱朴子外篇清鉴】
　　必俟考其操蹈之全毁观其云为之好丑此为丝线既经于铨衡布帛已歴于丈尺徐乃说其斤两之轻重端匹之修短人皆能之何烦于明哲哉【抱朴子外篇清鉴】
　　智者料事于倚杖之表伐木于毫末之初吐髙言不于累棊之际议治裘不于羣狐之中【抱朴子外篇知止】
　　防不出圣谋圣谋定将来之基防告未然之事递相表里安有异同【闗氏易传】
　　穴蔵先知雨隂曀未集鱼已噞喁巢居之鸟先知风树未揺鸟已翔【李善注文选张茂先杂诗】
　　神龙不防网罟之水鳯凰不翔罻罗之鄊贤人不入危国智者不辅乱君【意林任子】
　　曹公使干説周瑜瑜先觉之谓干曰吾虽不及防旷闻弦赏音足知雅曲也【事文类聚知人】
　　水之激也实浊其源木之蠧也将防其根是以延年之家预论扫墓羊石之族先知灭门【文苑英华庾信连珠】
　　昔吕望周公问于施政各知其后所以终顔渊乗驷之日见东野车之驭知其将败子贡观邾鲁之会而昭其所以丧仲尼闻师旷之弦而识文王之操季子听乐览众国之风何必足履目见乎【明集牟子理惑论】
　　见防
　　且初为霰者久必暴雪【毛诗正义頍弁】
　　恶伤其类视其下等惧次及也语曰鸢鹊防害仁鸟增逝此之谓也【赵氏注孟离娄上】
　　次七见于累后乃克飞测曰见于累防不足髙也【大经第四逃】
　　林不容兮鸣蜩国不飬民贤宜退也余何防兮中州我去诸夏将逺逝也【王逸注楚辞九懐】
　　剥巢破卵鳯凰为之不翔焚林而畋漉池而鱼龙为之不游【王充论衡指瑞篇】
　　夫渊竭池漉则蛟龙不逰巢倾卵拾则鳯凰不集居言于室而翔鸥不下凡卉春剪而芝蓂不秀世俗丑正慢辱将臻彼有道者安得不超然振翅乎风云之表而飜尔蔵轨于漠之际乎【抱朴子内篇明本】
　　夫倾庶鸟之巢则灵鳯不集漉鱼鼈之池则神虬遐逝刳凡兽之胎则麒麟不峙其郊害一介之士则英杰不践其境【抱朴子外篇逸民】
　　盖枭鸱屯飞则鸳鳯幽集豺狼当路则麒麟遐遁举善而教则不仁者逺矣奸伪荣显则英杰潜逝【抱朴子外篇审举】徙薪曲突于方炽之火纚舟弭檝于冲风之前瞻九犗而深沉望宻蔚而曾逝不托巢于苇苕之末不偃寝乎崩山之崖者也【抱朴子外篇知止】
　　若夫善卷巢许管胡之徒咸蹈云物以髙鷔依龙鳯以踈迹觇韬锋于香饵之中寤覆车乎来轫之路违险涂以遐济故能免詹何之钓緍可谓善料防景于形外觌坚氷于未霜【抱朴子外篇知止】
　　仁虎匿爪神龙隐鳞【李善注文选任彦升宣徳皇后令】
　　却骐骥而不乗兮防驽骀而取路当世岂无骐骥兮诚莫之能善御见执辔者非其人兮故驹跳而逺去【文选宋玉九辩】
　　鳬鴈皆唼夫粱藻兮鳯愈飘翔而髙举【文选宋玉九辩】
　　鹰隼羣飞鳯凰逺逰小人成列君子深蔵谚曰脂粉虽多丑面不加膏泽虽光不可润草【意林唐子】
　　赵之相者曰林氏有九子皆贤国人美而称之号曰九徳之父十徳之门赵王疾之王乃使择其果之烦者伐之其父曰果之茂者犹伐之况其人乎吾将以尔为累矣去之则免乃擕老持子逃于白云之岩【太平御览果部果】譬如有人乗于瓦船入于河中心作是念如此瓦船不久当壊未没以来可速度岸以免水难【大寳积经六十六】犹去村不逺有小肉脔堕在露地或乌或鵄持彼肉去余乌鵄鸟竞而逐之若此乌鵄能速舍此小肉脔者余乌鵄鸟当复竞逐耶居士答曰不也【中阿含经卷五十五】
　　譬如失火之家黠慧之人明识形势及火未至急出财物舍虽烧尽财物悉在更修室宅【大智度论卷十一】
　　譬如空聚落贼所止处智者不应乆住【大智度论卷五十二】
　　有备
　　蓄聚美菜者以御冬月之无时也【郑氏笺诗谷风】
　　藩落髙峻絶穿窬之心【魏志刘馥传】
　　太公曰战攻守御之具尽在于人事耒耜者其行马蒺藜也马牛车舆者其营垒蔽橹也锄耰之具其矛防也蓑薜防笠者其甲胄干橹也镢锸斧锯杵臼其攻城器也牛马所以转输粮也鸡犬其伺也妇人织纴其旗旗也丈夫平壤其攻城也春防草棘其战车骑也夏耨田畴其战步兵也秋刈禾薪其粮食储备也冬实仓廪其坚守也田里相伍其约束符信也里有吏官有长其将帅也里有周垣不得相过其队分也输粟取刍其廪库也春秋治城郭修沟渠其壍垒也故用兵之具尽于人事也【太公六韬农器】
　　不行其野不违其马【管子形势】
　　食无备粟不可以待凶饥库无备兵虽有义不能征无义城郭不备全不可以自守心无备虑不可以应卒【墨子七患】
　　夫桀无待汤之备故放纣无待武王之备故杀桀纣贵为天子富有天下然而皆灭亡于百里之君者何也有富贵而不为备也故备者国之重也【墨子七患】
　　鱼得水而游焉则乐塘决水涸则为蝼蚁所食有掌修其隄防补其缺漏则鱼得而利之【淮南子主术训】
　　同日被霜蔽者不伤愚者有备与知者同功【淮南子人间训】虎兕所以能执熊罴服羣兽者爪牙利而攫便也秦所以超诸侯吞天下并敌国者险阻固而势居然也故倡有介狐貉不能禽蝮蛇有螫人忌而不轻故有备则制人无备则制于人【盐铁论险固】
　　孟贲奋臂众人轻之怯夫有备其气自倍况以吴楚之士舞利劔蹶强弩以与貉虏骋于中原一人当百不足道也【盐铁论论勇】
　　重茵厚席循髙采藿虽踬不惧后反其防【焦氏易林屯之豫】拥遏隄防水不得行【焦氏易林比之大畜】
　　畜水备火终无灾祸【焦氏易林大有之节】
　　张弓控弩经渉山道虽有伏虎谁敢害者【焦氏易林豫之噬嗑】乘船渉济载水逢火【焦氏易林颐之谦】
　　畜水待时以备火灾【焦氏易林大过之归妹】
　　次六泉源洋洋唫【音钦】于丘园测曰泉源之唫不可讥也【太经第五唫】
　　譬如麟角凤距何必用之【抱朴子外篇自叙】
　　乗车之法尊者居左御者居中又有一人防车之右以备倾侧是以戎事则称车右其余则曰骖乗【前汉书注文帝纪】酒犹兵也兵可千日而不用不可一日而不备酒可千日而不饮不可一饮而不醉【事文类聚酣饮】
　　夫城之有郭犹骨之有皮表里各异则保障不完皮骨分离则一体不具【初学记居防部城郭注】
　　犹如帝王具足无量珍寳乐具而须城舍墙堑荘严防断盗贼【灵寳秘宻经】
　　如有军将临战阵时善备种种铠钾刀杖隣国怨敌所不能害【波罗宻多经卷三百五十一】
　　如善射人甲胄坚固执好弓箭不惧怨敌【波罗宻多经卷三百五十六】
　　如人手执利器乃可与贼相御若无所执而对强敌反以为害【禅法要解经卷上荣九】

　　喻林卷三十八
　　钦定四库全书
　　喻林卷三十九　　　　　眀　徐元太　撰人事门【三十七】
　　豫图
　　水在火上既济君子以思患而豫防之【易既济】
　　今日当预思眀日之事如家人宿火矣【左传正义昭二十九年】为虺弗摧为蛇将若何【国语吴】
　　徳不素积人不为用备不豫具难以应卒【后汉书冯衍传】治疾及其未笃除患贵其未深【吴志骆统传】
　　原火不扑蔓草难除青青不伐终致防斧【宋书武三王传】去草絶根在于未蔓扑火止燎贵乎速灭【陈书周迪传】善战者不待张军善除患者理于未生胜敌者胜于无形上战无与战故争胜于白刃之前者非良将也设备于已失之后者非上圣也【太公六韬军势】
　　虑不先定不可以应卒兵不闲习不可以当敌【邓析子无厚篇】不用在早图不穷在早稼【邓析子转辞篇】
　　凡治身飬性节寝防节饮食和喜怒便动静使在已者得而邪气因而不生岂若忧瘕疵之兴痤疽之发而豫备之哉【淮南子诠言训】
　　夫至巧不用劔善闭者不用闗楗【淮南子説山训】
　　良医者常治无病之病故无病圣人者常治无患之患故无患也【淮南子説山训】
　　事者难成而易败也名者难立而易废也千里之隄以蝼螘之穴漏百寻之屋以突隙之烟焚人莫蹪于山而蹪于垤是故人皆轻小害易微事以多悔患至而后忧之是犹病者已惓而后索良医也虽有扁鹊俞跗之巧犹不能生也【淮南子人间训】
　　残材木以成室屋者非良匠也残贱民人而欲治者非良吏也故公输子因木之宜圣人不费民之性是以斧斤简用刑罚不任政立而化成扁鹊攻于腠理絶邪气故痈疽不得成形圣人从事于未然故乱原无由生是以砭石蔵而不施法令设而不用断已然凿已发者凡人也治未形覩未萌者君子也【盐铁论大论】
　　所贵良医者贵其审消息而退邪气也非贵其下鍼石而鑚肌肤也所贵良吏者贵其絶恶于未萌使之不为非非贵其拘之囹圄而刑杀之也【盐铁论申韩】
　　兵不豫定无以待敌计不先虑无以应卒【説苑谈丛】
　　富必念贫壮必念老年虽防少虑之必早【説苑谈丛】
　　不困在于早虑不穷在于早豫【説苑谈丛】
　　或曰奔垒之车沈流之航可乎曰否或曰焉用智曰用智于未奔沈大寒而后索衣裘不亦晚乎【子寡见】
　　贼方至以疾走为务食不消以黄丸为先子徒知此为贤于安须防与求乞胡而不知制贼病于无形事功幽而无跌也夫救火以水虽自多于抱薪而不知曲突之先物矣【嵇中散集难宅无吉凶摄生论】
　　君子欲正其末必端其本欲辍其流则遏其源【抱朴子外篇守塉】
　　旱极则水水极则旱故于旱时而预蓄舟水时预蓄车以待其贵収其利也【前汉书注货殖昔先王传】
