<!-- { "loadSidebar": true } -->
　　大市日昃而市百族为主朝市朝时而市商贾为主夕市夕时而市贩夫贩妇为主【周礼地官司市】
　　弓长六尺有六寸谓之上制上士服之弓长六尺有三寸谓之中制中士服之弓长六尺谓之下制下士服之【周礼考工记】
　　礼天子之桷斲之砻之加宻石焉诸侯之桷斲之砻之大夫斲之士斲本【谷梁庄公二十四年】
　　崇山君伏山臣列山民【三坟山坟】
　　君象首臣象股民象体【三坟山坟】
　　象君日象臣月象民星【三坟山坟】
　　崇髙其山君之象也濳伏其山臣之象也山有行列民之象也【三坟山坟】
　　首綂方来君之象也臣象股肱以佐身也民为邦本如肌体也【三坟山坟】
　　陛下用羣臣如积薪耳后来者居上【史记汲郑传】
　　天下之埶方倒县凡天子者天下之首何也上也蛮夷者天下之足何也下也今匈奴嫚娒侵掠至不敬也为天下患至亾已也而汉岁致金絮防缯以奉之夷狄征令是主上之操也天子共贡是臣下之礼也足反居上首顾居下倒县如此莫之能解犹为国有人乎非亶倒县而已又类辟且病痱夫辟者一面病痱者一方痛【前汉书贾谊传】
　　日者阳精守实不亏君之象也月者阴精盈毁有常臣之表也【后汉书丁鸿传】
　　若太阳下同万物苍生何由仰照【晋书王导传】
　　帝皇正坐于紫宫辅臣列位于文昌垣屏骆驿而珠连三台差池而鴈翔【晋书成公绥传】
　　彼邹滕雉犇而出其地犹称公侯【晏子问上】
　　先王之法立天子不使诸侯疑焉立诸侯不使大夫疑焉立适子不使庶孽疑焉疑生争争生乱是故诸侯失位则天下乱大夫无等则朝廷乱妻妾不分则家室乱适孽无别则宗族乱【吕氏春秋愼势】
　　衣服疑者是谓争先厚泽者是谓争赏权力疑者是谓争彊【贾子新书服疑】
　　人主之尊辟无异堂陛陛九级者堂髙大几六尺矣若堂无陛级者堂髙殆不过尺矣天子如堂羣臣如陛众庶如地此其辟也故陛九级上防逺地则堂高陛无级防近地则堂卑髙者难攀卑者易陵理势然也【贾子新书阶级】所谓臣主者非有相临之具尊卑之经也持面形而肤之耳【贾子等齐】
　　此之不行沭渎无界【贾子等齐】
　　水广者鱼大父尊者子贵传曰河海润千里盛德及四海况之妻子乎故夫贵于朝妻贵于室富曰茍羙古之道也孟子曰王子与人同而如彼者居使然也居编戸之列而望卿相之子孙是以跛夫之欲及楼季也无钱而欲千金之寳不亦虚望哉【盐铁论刺权】
　　冠虽败宜加之首履虽全宜践之足【太经第四礼解】
　　王者赐先亲近后防逺何法法天雨髙者先得之也【白虎通五行】
　　天子佩白玉诸侯佩山玉大夫佩水苍玉士佩端珉石佩即象其事若农夫佩其耒耜工匠佩其斧斤妇人佩其鍼镂【白虎通衣裳】
　　假令厮养暴登卿尹则监门之类蔑而遗之【嵇中散集答难养生论】
　　赵简子谓左右曰车席泰羙夫冠虽恶必戴之履虽善必履之今车如此其大羙也吾将何以履之【艺文类聚服饰部荐蓆】
　　孔子侍坐于鲁哀公设桃具黍哀公曰请用仲尼先饭黍而后噉桃左右皆掩口失笑公曰黍者非饭之也以雪桃也仲尼对曰丘知之矣夫黍者五谷之长也祭先王以为上盛果有六而桃为下祭先王不得入于庙丘闻之也君子以贱雪贵不闻以贵雪贱今以五谷之长雪果蓏之下是侵上忽下也【事文类聚谷韩子】
　　名分不定而欲天下之治也是犹欲无饥而去食欲无寒而去衣也欲至东而西行其不防亦明矣【太平御览刑法部律令科附】
　　今下僭其上尊卑无别如使鸡鹜蛇颈身五色纷丽亦可贵于凤乎【太平御览羽族部鹜】
　　高莫高于天下莫下于泽天高泽下圣人法之【太平御览地部泽】
　　珽无所屈天子见诸侯见卿大夫之笏也大圭椎其上犹诸侯荼前屈后直见天地见先王之笏也【玉海器用圭璧】上品君中复各有贵贱譬如列国诸侯虽并得称制而犹归宗周臣佐之中亦当如此【本草一卷】

　　喩林卷一百
　　钦定四库全书
　　喻林卷一百一　　　　　眀　徐元太　撰政治门【六】
　　均调
　　玉铉在上刚柔节也【易鼎】
　　有兎无所拘制爰爰然而缓有雉离于罗之中而急此二者缓急之不均以喻王之为政有所听纵者则缓有所躁蹙者则急此言王为政用心之不均也【毛诗正义兎爰】山既高峻又以草木平满其傍倚之甽谷使之齐均以兴尹氏既为尊显亦当以政敎养育其天下民庶使之齐均【毛诗正义节南山】
　　弓一时须张一时须弛喻民一时须劳一时须逸劳逸相参若调之以道化之以理张弛以时【礼记正义杂记下】不易之地家百畮一易之地家二百畮再易之地家三百畮【周礼地官大司徒】
　　柞氏掌攻草木及林麓夏日至令刋阳木而火之冬日至令剥阴木而水之若欲其化也则春秋变其水火【周礼秋官柞氏】
　　冬献狼夏献麋狼膏聚麋膏散聚则温散则凉以救时之苦也【郑氏注周礼天官兽人】
　　凡和春多酸夏多苦秋多辛冬多咸调以滑甘各尚其时味而甘以成之犹水火金木之载于土【郑氏注周礼天官食医】病由气胜负而生攻其赢养其不足者五味五谷五药也【郑氏注周礼天官疾医】
　　不易之地岁种之地羙故家百畞一易之地休一岁乃复种也薄故家二百畞再易之地休二岁乃复种故家三百畞【郑氏注周礼地官大司徒】
　　阳木生山南者阴木生山北者冬斩阳夏斩阴坚濡调【郑氏注周礼地官山虞】
　　神久用则竭形太劳则敝不可以久劳也神不用则钝形不用则痿不可以久逸也固当劳逸更递以宣散其气【春秋正义昭公元年】
　　土气和而物生之国家和而民附之若以水益水尽乃弃之无所成也【国语解郑史伯对桓公】
　　夫为政犹张琴瑟大弦急者小弦絶【后汉书陈宠列传】
　　夫熊经鸟伸虽延历之术非伤寒之理呼吸吐纳虽度纪之道非续骨之膏盖为国之法有似理身平则致养疾则攻焉夫刑罚者治乱之药石也德敎者兴平之粱肉也夫以德敎除残是以粱肉理疾也以刑罚理平是以药石供养也【后汉书崔寔列传】
　　夫綂天下之重如臣乘恶马而持矛也急之则虑自伤缓之则惧其失是以马驰而不制也【晋书李雄传】
　　善御者必识六辔盈缩之势善政者必审官方控带之宜【晋书张华传】
　　式张琴瑟且调宫羽【魏书窦瑗良吏传】
　　琴瑟在于必和更张求其适调【魏书萧寳夤传】
　　天有阴阳风雨晦明之气人有喜怒哀乐好恶之情节而行之则和平调理专壹其情则溺而生疢【隋书经籍三志】造父善驭马者也善视其马节其饮食度量马力审其足走故能取逺道而马不罢明主犹造父也善治其民度量其力审其技能故立功而民不困伤故术者造父之所以取逺道也主之所以立功名也【管子形势解】
　　其冬厚则夏热其阳厚则阴寒故知虚满之所在以为正令已【管子侈靡】
　　譬犹师旷之调五音也所推形上下无常尺寸以度而靡不中者故通于乐之情者能作音有本主于中而知规矩钩绳之所用者能治人【文子上礼】
　　天地之间若虚而实人常渐是澹澹之中而以治乱之气与之流通相殽馔也故人气调和而天地之化羙殽于恶而味败【春秋繁露如天之为】
　　扁鹊抚息脉而知疾所由生阳气盛则损乏而调阴寒气胜则损乏而调阳是以气脉调和而邪气无所留矣夫拙医不知脉理之腠血气之分妄刺而无益于疾伤肌肤而已矣今欲损有余补不足富者益富贫者益贫矣严法任刑欲以禁暴止奸而奸犹不止意者非扁鹊之用鍼石故众人未得其职也【盐铁论轻重】
　　甄陶天下者其在和乎刚则甈柔则坯龙之濳亢不获其中矣是以过中则惕不及中则跃其近于中乎圣人之道譬犹日之中矣不及则未过则【扬子先知】
　　灶阴虽沃而洒之阳犹埶而龢之【太经第四灶】
　　且扁鹊之治病也审闭结而通用虚者补之实者泻之故病愈自名显伊尹之佐汤也设轻重而通有无损积余以补不足故殷治而君尊【濳夫论实边】
　　琴瑟弦有数急柱有前却故调事亦如之也【淮南子汜论训解】酿酒于罂烹肉于鼎皆欲其气味调得也时或咸苦酸淡不应口者犹人勺药失其和也夫政治之有灾异也犹烹酿之有恶味也【王充论衡谴告篇】
　　狄牙之调味也酸则沃之以水淡则加之以咸水火相变易故膳无咸淡之失也今刑罚失实不为异气以变其过而又为寒于寒为温于温此犹憎酸而沃之以咸恶淡而灌之以水也【王充论衡谴告篇】
　　寒温之疾非药不愈黍谷之气非律不调【王充论衡寒温篇】今熯薪燃釜火猛则汤热火防则汤冷夫政犹火寒温犹热冷也【王充论衡寒温篇】
　　夫德不可独任以治国力不可直任以御敌也韩子之术不养德偃王之操不任力二者偏駮各有不足偃王有无力之祸知韩子必有无德之患【王充论衡非韩篇】
　　宰和得节羙味渝时而不败【太经第四灶解】
　　政之于人犹琴瑟也大弦急则小弦絶小弦絶大弦间矣【刘子爱民】
　　阴阳调天地和也刚柔均人之和也阴阳不和则水旱失节刚柔不均则强懦乖政水旱失节则岁败强弱乖政则身亡【刘子和性】
　　夫陶者失刚柔之和则不成器为政失寛猛之中则不成治【子法言注先知篇】
　　柷敔希声以谐金石之和鼙鼓踈击以节繁弦之契是以经治必宣其通圗物恒审其防【文选陆机演连珠】
　　且济时拯世之术岂必体尧蹈舜然后乃理哉期于补防决坏枝柱邪倾随形裁割要措斯世于安宁之域而已【广文选崔子真政论】
　　夫金木水火以刚柔相济然后克得其和能为民用若使金与金相迕火与火相烂则燋然摧折俱不得其所也【广文选王仲宣爲刘表与袁尚书书】
　　圣人制民也如髙下制水如燥湿制火【意林商君书】
　　春风畅物秋霜肃杀同则相济异若胡越【艺文类聚刑法部刑法赋】周失之舒秦失之急故周衰无寒岁秦末无燠年【事文类聚水】
　　高山之巅无树深海之渊无氷刚太燥温太柔也【太平御览地部氷】
　　犹如和羮调食鱼肉葱豉各有所宜共相宣发也【本草】药有君臣佐使以相宣摄合和宜用一君二臣三佐五使又可一君三臣九佐使也【本草一卷】
　　凡阴阳之要阳密乃固两者不和若春无秋若冬无夏因而和之是谓圣度【黄帝素问内经生气通天论】
　　岐伯曰必先度其形之肥瘦以调其气之虚实实则泻之虚则补之必先去其血脉而后调之无问其病以平为期【黄帝素问内经三部九候论】
　　邪气反胜治之柰何岐伯曰风司于地清反胜之治以酸温佐以苦甘以辛平之热司于地寒反胜之治以甘热佐以苦辛以咸平之湿司于地热反胜之治以苦冷佐以咸甘以苦平之火司于地寒反胜之治以甘热佐以苦辛以咸平之燥司于地热反胜之治以平寒佐以苦甘以酸平之以和为利寒司于地热反胜之治以咸冷佐以甘辛以苦平之【黄帝素问内经至真要大论篇】
