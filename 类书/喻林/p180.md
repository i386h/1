<!-- { "loadSidebar": true } -->
　　如伶人击动丝竹匏木之类繁防成音【大乘宻严经卷中】譬如江河淮海大小异故深浅殊故名文别故水在江中名为江水水在淮中名为淮水水在河中名为河水俱在海中唯名海水【金刚三昧经卷下】
　　一味实义如一大海一切众流无有不入一切法味犹彼众流名数虽殊其水不异若住大海则括众流住于一味则摄诸味【金刚三昧经卷下】
　　如阿耨大池出四大河此四大河分为八河及阎浮提一切众流皆归大海以沃燋山故大海不增以金刚轮故大海不减此金刚轮随时转故令大海水同一咸味【金刚三昧本性清净不壊不灭经行二】
　　如众药未相和杂之时各能治病和杂已后则无所不治【随相论卷上】
　　集众法宝如海导师【维摩诘所説经佛国品】
　　智度菩萨母方便以为父法喜以为妻慈悲心为女善心诚实男毕竟空寂舍弟子众尘劳随意之所转道品善知识由是成正觉诸度法等侣四摄众伎女歌咏诵法言以此为音乐总持为园无漏法林树觉意净妙华解脱智慧果八解之浴池定水湛然满布以七净菙浴此无垢人象马五通驰大乘以为车调御以一心游于八正路相具以严容众好饰其姿慙媿之上服深心为华鬘富有七财宝敎授以滋息如所说修行廻向为大利四禅为牀座从于净命生多闻增智慧以为自觉音甘露法之食解脱味为浆净心以澡浴戒品为涂香摧灭烦恼贼勇健无能逾降伏四种魔胜幡建道塲【维摩诘所説经佛道品】
　　海有五德一澄净不受死尸二多出妙宝三大龙注雨滴如车轴受而不溢四风日不能竭五渊深难测大士心净不受毁戒之尸出慧明之宝佛大法雨受而不溢魔邪风日不能亏损其智渊深莫能测者故曰心大如海也【罗什译维摩诘经方便品】
　　佛土者即众生之影响耳夫形修则影长形短则影促岂日月使之然乎形自然耳故随所化众生之多少而取佛土之广狭也是以佛土或以四天下或以三千或以恒沙为一国者也【僧肇注维摩诘经佛国品】
　　徳验
　　名山高大宜有茂木人君有盛德乃宜有显服【郑氏笺诗终南】王子宫室车马衣服多与人同而王子若彼者其居使之然也况居天下之广居者乎【孟子尽心上】
　　富润屋德润身【大学】
　　东宝惟金南木有乔发辉曾崖竦干重霄【宋书孝义潘综传】蕴珠玉之余润昭罗绮之遗妍【梁书张缅弟攅传】
　　夫山藏美玉光照廊庑之间地蕴神劒气浮星汉之表【隋书王贞文学传】
　　月盛之时虽有重云蔽之不见月体而夕犹朗然是月光犹从云中而照外也【隋书天文上志】
　　曼曼緜緜其聚必散嘿嘿昧昧其光必逺【太公六韬文师】善建者不拔善抱者不脱子孙祭祀不辍【老子修观】
　　夫丘陵崇而穴成于上狐貍藏矣溪谷深而渊成于下鱼鼈安矣松柏茂而阴成于林涂之人则荫矣【子华子孔子赠】昔者十日并出万物皆照而况德之进乎日者乎【庄子齐物论】
　　而容崖然而目冲然而颡□然而口阚然而状义然似系马而止也【庄子天道】
　　夫尽小者大积微者着德至者色泽洽行尽而声闻逺【荀子大畧篇】
　　君子之容纯乎其若钟山之玉桔乎其若陵上之木淳淳乎愼谨畏化而不肯自足干干乎取舍不侻而心甚素朴【吕氏春秋士容】
　　仁者虽在断割之中其所不忍之色可见也智者虽遇烦难之事其不闇之效可见也【淮南子主术训】
　　夫执介胄而后能拒敌者故非圣人之所贵也君子显之于服而勇武者消其志于貌也矣【春秋繁露服制像】
　　夫形体也色心也闭关乎其薄也茍有温良在中则眉睫着之矣疵瑕在中则眉睫不能匿之【韩诗外传】
　　南山芝兰君子所有【焦氏易林萃之同人】
　　文山鸿豹肥腯多脂【焦氏易林渐之比】
　　次四君子积善至于车耳测曰君子积善至于蕃也【太经第五积】
　　东动青龙光离于渊【太经图】
　　玉饰其本君子之性金饰其中君子之道【白虎通考黜】佩饰也所以象德也故行清洁者佩芳德光明者佩玉能解结者佩觹能决疑者佩玦故孔子无所不佩也【王逸注楚辞离骚经】
　　夫水盈而流德交而形是故德行外着洪声逺布【蔡中郎集姜伯淮碑】
　　良田无晩嵗膏泽多丰年亮怀璵璠美积久德愈宣【曹子建赠徐干】
　　立德践言行全操清斯则富矣何必玉帛之崇乎高尚其志不降不辱斯则贵矣何必青紫之兼拕也俗民不能识其度量庸夫不得揣其铨衡是则高矣何必凌云而蹈霓乎问者莫或测其渊流求者未有觉其短乏是则深矣何必洞河而沦海乎【抱朴子外篇广譬】
　　玉之珑其声亦犹君子清玲其德音【子法言注五百篇】名之与实犹形之与影也德艺周厚则名必善焉容色姝丽则影必美焉今不修身而求令名于世者犹貌甚恶而责妍影于镜也【顔氏家训名实】
　　白虎通曰所以必有佩者表德见所能也故循道无穷则佩环能本道德则佩琨【李善注文选思赋】
　　日月丽天瞻之不坠仁义在躬用之不匮【文选袁宏名臣序賛】芳处幽而弥馨兮宝在夜而愈光【广文选潘安仁思游赋】
　　崇兰自芳珏玉自光【文英华王僧孺诔】
　　夫良玉径尺虽有十仞之土不能掩其光明珠度寸虽有函丈之石不能戢其曜茍蕴美自厚容止可知矣【太平御览逸民部逸民十】
　　仁人常如园圃之蓝不异众草染而后彰【太平御览百卉部蓝】水带地而壤润月流天而宵烱【初学记地部井】
　　荆蕴玉以润其区汉含珠而清其域【初学记地部汉水注】
　　猗猗秋兰植彼中阿有馥其芳其黄其葩虽曰幽深厥美弥嘉【困学纪闻卷十八评诗】
　　夫人有发毛如山之草木故山有玉而草木润身有玉而毛发黑【本草玉井卷五】
　　譬如盛日但无炎烈瞻视焕目光芒射人【玉清经昭灵品】譬如百和之香共在一箧此箧之内芬芳流溢无有一毫臭秽之气【海空智藏经序品】
　　譬如大山善能兴云云能生雨【海空智藏经序品】
　　又如莲花随所在处香气馚馥【波罗蜜多经卷五百六十七】
　　如有宝珠名种种色在大海中虽有无量众多驶流入于大海以珠火力令水销灭而不盈溢【大宝积经卷五】
　　譬如高大楼阁宻闭戸牖以摩尼宝置于室中其内有情虽经昼夜常覩光辉【大宝积经十九】
　　譬如有人服延龄药长得充健不老不瘦【大方广佛华严经卷七十八】
　　法云垂布以兴雷震三明解脱以为电光无上法雨以为甘露【无尽意菩萨经八】
　　其光所照曜如日出于云【阿差末菩萨经卷一】
　　譬如出金地无有砾石亦无草木中有紫磨金人便取其金于火中试消合以作诸物着之【佛国经卷下】
　　如炼眞金尘垢不污星月光照则雨净水日光所照寻即出火【大法鼓经卷下】
　　犹如山顶深泉水自中出不从外来即此池中出清净水还自浸渍无不周遍【长阿含经卷十三】
　　譬如有人熟煎乳汁其上便有薄膜停住【起世因本经卷九】洪熖耀赫晃若宝山如大炬明炤燿幽防如大山冈而有积雪如日之光升于朝阳如秋月盛众星特明如转轮王与诸宝臣四部众俱如树华殖炜晔繁茂英艳无量【鸯崛髻经缘六】
　　夫世间诸华香尽顺风香不逆风香戒德之香亦逆风香亦顺风香世间华香齐熏欲界不熏色界或直熏一方不熏三方持戒之香香彻十方华香逼近乃别特戒之香上彻一究竟天【出曜经六戒品】
　　栴檀多香青莲芳花虽曰是眞不如戒香华香气微不可谓眞持戒之香到大殊胜【法句经华香品】
　　如日初出光不可隠大人智光亦难隠蔽【无明罗刹经】如那虫有三时变初作土色中作赤色后作黑色【无明罗刹经】
　　譬如昔者有一小虫心怀金刚住于海边阎浮大树髙四千里树则战动不能自安树神问之卿何故震动不安树报之曰虫住我上所以不安神又问曰金翅大鸟立于你上何故不动小虫处上而独战栗树报之曰此虫虽小腹懐金刚吾不能胜是故动揺【修行道地经菩萨品】法宝光无不照照痴防也泽无不润润生死也喻海有神宝能放光除防亦因光能雨甘露润枯槁也【僧肇注维摩诘经佛国品】
　　法身圆应犹一月升天影见百水也【僧肇注维摩诘经佛国品】
　　感孚
　　鱼者虫之幽隠豚者兽之微贱人主内有诚信则虽微隠之物信皆及矣【周易正义中孚】
　　鹤鸣则子和修诚则物应【韦康伯注易系辞上】
　　鹤鸣于阴气同则和出言戸庭千里或应【韦康伯注易系辞上】泂【音逈】酌彼行潦【音老】挹彼注兹可以餴【音分】饎【音炽】岂弟君子民之父母○泂酌彼行潦挹彼注兹可以濯罍【音雷】岂弟君子民之攸归○泂酌彼行潦浥彼注兹可以濯溉【音葢】岂弟君子民之攸塈【音戏○诗大雅泂酌】
　　子路戎服见于孔子拔劒而舞之曰古之君子固以劒自衞乎孔子曰古之君子忠以为质仁以为衞不出环堵之室而知千里之外有不善则以忠化之侵暴则以仁固之何待劒乎【孔子家语好生】
　　桃李以其华实之故非有所召呼而人争归趣来往不絶其下自然成径以喻人怀诚信之心故能潜有所感也【前汉书注李广赞】
　　欲崇诸已先下于人犹大乐无声而跄鸾斯应者也【晋书光逸传】
　　将将鸿鹄貌之美者也貌美故民歌之德义者行之美者也德义美故民乐之民之所歌乐者美行德义也而明主鸿鹄有之故曰鸿鹄将将维民歌之【管子形势解】水渊深广则龙鱼生之山林茂盛则禽兽归之礼义修明则君子怀之【韩诗外传】
　　君子者无所不宜也是故韠冕厉戒立于庙堂之上有司执事无不敬者斩衰裳苴绖杖立于丧次宾客吊唁无不哀者被甲缨胄立于桴鼓之间士卒莫不勇者故仁足以怀百姓勇足以安危国信足以结诸侯强足以拒患难威足以率三军故曰为左亦宜为右亦宜【说修文】敏其行修其理千里之外亲如兄弟若行不敏礼不合对门不通矣【刘向说苑杂言】
　　妾闻玉石坠泥不为污栁下覆寒女不为乱积之于素雅故不见疑也【列女传周列国齐威虞姬】
　　君子者无尺土之封而万民尊之无刑罚之威而万民畏之无羽籥之乐而万民乐之无爵禄之赏而万民怀之其所以致之者一也【徐干中论法象】
　　民之治情敛欲反于端懿者犹草木之偃于翔风百卉之挺于春阳也【蔡中郎集陈仲弓铭】
　　乐动声仪曰风雨动鱼龙仁义动君子【李善注文选琴赋】美为士者飞鸟归之蔽于天鱼鼈归之沸于渊【李善注文选袁彦伯三国名臣序赞】
　　服美动目行美动神【艺文类聚后妃部后妃箴】
　　忠诚贯于日月孝义感于冰霜【文英华请劝进及封岳行幸徐陆表】舜行德三年而三苗服孔子闻之曰通乎德之情则孟门太行不为险矣故曰德之速疾乎以邮传命【困学纪闻卷八孟子】
　　眞友不待请譬慈母之赴婴儿也【僧肇注维摩诘经佛国品】












　　喻林卷八十四
　　钦定四库全书
　　喻林卷八十五　　　　　明　徐元太　撰德行门【七】
　　声闻
　　鹤鸣于九臯声闻【音问】于野○鹤鸣于九臯声闻于天【诗小雅鹤鸣】
