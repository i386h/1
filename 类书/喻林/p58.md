<!-- { "loadSidebar": true } -->
　　青青女萝草上依高松枝幸庇眷恩为惠不可訾【太平御览乐部莵丝】
　　譬如莲花不生陆地滋湿之处乃生是花【三十六部尊经按魔经偈】譬如大地以种散中众缘和合则得生长应知大地与种生长为所依止为能建立【波罗蜜多经卷一】
　　设空箱箧由曾置珠其器仍为众人爱重【波罗蜜多经卷八】如有女人端正巨富若无强夫所守防者易为恶人之所侵凌【波罗蜜多经卷三百五十】
　　如人依王虽极贫匮而不被辱【波罗蜜多经五百八十三】
　　譬如有人善解断事曾于无量长者居士商贾众中数数断事有匮乏故频于长者居士等所借便财物恐他来索无力酬还遂依附王冀免拘絷时诸债主怖畏王故不敢牵掣挫辱彼人所以者何彼所依附王力甚大难可当敌【波罗多经五百八十三】
　　若是珠在箧中虽举珠去以珠功德故其箧则贵【小品波罗蜜经卷二】
　　如依牛粪生虫粪非是虫虫非离粪然依于粪因缘和合虫乃得生身作黄色【大宝积经卷五十六】
　　如依枣生虫枣非是虫虫非离枣然依于枣因缘和合虫乃得生身作赤色【大宝积经卷五十六】
　　如依青草虫乃得生草非是虫虫非离草然依于草因缘和合虫乃得生身作青色【大宝积经卷五十六】
　　如依酪生虫身作白色【大宝积经卷五十六】
　　譬如一切种子丛林皆依大地之所生长若地坏者彼亦随坏【大宝积经卷一百一十九】
　　譬如射师有诸弟子虽未惯习其师技艺然其智慧方便善巧余一切人所不能及【大方广佛华严经卷七十八】
　　譬如黑蜂依船而位游于大海随船飘荡【大乗宻严经卷上】譬如有人鞘中防刀彼作是念鞘异刀异而刀从鞘出又如有人合麻为绳彼作是念麻异绳异而绳从麻出又如有人箧中出蛇彼作是念箧异蛇异而蛇从箧出又如有人从簏出衣彼作是念簏异衣异而衣从簏出【长阿含经卷十三】
　　如人依于栰安稳至彼岸【阿育王经偈基四】
　　譬如近尊者必当获大利【修行道地经慈品】
　　世间有二知识常与人为因缘令人得大罪亦令人得大福何谓二知识一者恶知识二者善知识譬如贼帅造恶逆杀害君父破乱天下众生被毒殃无不加与之从事令人得大罪如释迦文菩萨发意求道救度众生四等四恩接护一切三界五道靡不度也所谓善知识与之从事令人得大福【杂譬喻经上】
　　譬如香在器中香虽去余气故在【大智度论论卷二】
　　譬如曲草生于麻中不扶自直【大智度论卷十四】
　　譬如沈石虽重依船得度【大智度论三十五】
　　譬如重囚应死有势力者防则受鞭杖而已又如王子虽作重罪以轻罚除之以是王种中生【大智度论卷二十七】譬如毒蛇欲食虾蟇常随逐之虾蟇到摩祗药所蛇闻药气毒即消歇【大智度论卷五十六】
　　如人攀缘枝叶则坠落若促茎榦则坚固【大智度论卷六十八】故愿凭流飏以托鳞翮【明集防何衡阳逹性论】

　　喻林卷二十六
　　钦定四库全书
　　喻林卷二十七　　　　　明　徐元太　撰人事门【二十五】
　　劝助
　　谁能亨鱼漑之釡鬵【音寻】谁将西归怀之好音【诗国风匪风】之子于狩言韔【音畅】其弓之子于钓言纶之绳【诗小雅采緑】衡门诱僖公也愿而无立志故作是诗以诱掖其君也【毛诗衡门】
　　妇子来馈饟其农人于田野乃逆而媚爱之言劝其事劳不自若【郑氏笺诗载芟】
　　人见池水之竭尽矣岂不言云由其外之濵厓无水以益之故也以喻人见王政之丧乱矣岂不言曰由其外之羣臣无贤以佐之故也人见泉水之枯竭矣岂不言云由其内之地巾无水以生之故也以喻人见王政危乱矣岂不言曰由其内之妃后无德以助之故也【毛诗正义召旻】
　　人之相与也譬如舟车然相济也已先则援之彼先则推之是故人非人不济马非马不走土非土不高水非水不流【大戴礼记鲁子制言上】
　　夫二子者或挽之或推之欲无入得乎【左传襄公十四年】晋御其上戎亢其下譬如捕鹿晋人角之诸戎犄之与晋踣之【左传襄公十四年】
　　人有言曰无过乱人之门又曰佐饔者尝焉佐鬬者伤焉【国语周】
　　衞非强于赵也譬之衞矢而魏机也借力魏而有河东之地【战国防齐闵王】
　　斯何异燎之方盛又防膏以炽之哉【吴志张温传注】
　　小水不容大舟若纵才力足以济事亦不假君为鳞翼【晋书桓谦传】
　　乗衅之徒因翼生羽【北史周本纪上】
　　世之君子欲其义之成而助之修其身则愠是犹欲其墙之成而人助之筑则愠也岂不悖哉【墨子贵义】
　　今有燎者此于一人奉水将灌之一人掺火将益之功皆未至子何贵于二人巫马子曰我是彼奉水者之意而非夫掺火者之意【墨子耕柱】
　　且有二生于此善星一行为人筮者与处而不出者其精孰多公孟子曰行为人筮者其精多子墨子曰仁义钧行説人者其功善亦多何故不行説人也【墨子公孟】今夫世乱求美女者众美女虽不出人多求之今求善者寡不强説人人莫之知也【墨子公孟】
　　夫子三侵鲁而绰三从是鼔鞭于马靳也【墨子鲁问】
　　使失路者而肯听习问知即不成迷也今众人之所以欲成功而反为败者生于不知道理而不肯问知而听能【韩非子解老】
　　虽有尧之智而无众人之助大功不立有乌获之劲而不得人助不能自举有贲育之彊而无法术不得长生【韩非子观行】
　　佐祭者得尝佐鬬者得伤防不祥之木为雷霆所扑【淮南子説林训】
　　比目之鱼所以不见得于人者以偶视而俱走也今秦有兼吞天下之志日夜伺间不忘于侧息也赵魏与之隣接而强弱不敌秦所以不敢图并赵魏者徒以二国并目周旋者也【孔丛子论势】
　　始皇方猎六国而翦牙款【杨子渊骞】
　　次四翕其羽利用举测曰翕其羽朋友助也【太经第五翕】日虽暮长庚星在前扶助常有光明也【前汉书注礼乐志】翼戴崇奬以成帝业若车之行助推其毂故得引重而致远也【前汉书注燕王传】
　　曵纤经于前鸣长桹于后所以惊鱼令入网也【李善注文选西征赋】
　　飞尘增山雾露增海【事类赋天部露注】
　　绋讴所生必于斥苦司马彪曰斥疏缓也苦用力也引绋所以有讴歌者为人用力不齐故促急之也【困学纪闻卷十诸子】
　　敬竭爝火之见仰助阳晖之明【玉皇本行集经】
　　譬如炽火将大木薪掷置其中如是数数掷中其火转增炽盛不减【发觉净心经卷上衣四】
　　譬如国王遣兵有所攻击兵弱欲不如王复遣兵徃助之兵便得胜人有诸恶如兵少弱时人持善心消灭恶心譬如王增兵得胜持五善心消五恶心譬如战鬬得胜是为精进助善如是【那先比丘经卷上】
　　昔有一聚落去王城五由旬村中有好美水王村人常使日日送其美水村人疲苦悉欲移避远此村去时彼村主语诸人言汝等莫去我当为汝白王改五由旬作三由旬使汝得近徃来不疲即徃白王王为改之作三由旬众人闻己便大欢喜有人语言此故是本五由旬更无有异虽闻此言信王语故终不肯舍世间之人亦复如是修行正法度于五道向湼槃城心生厌倦便欲舍离顿驾生死不能复进如来法王有大方便于一乗法分别説三小乗之人闻之欢喜以为易行修善进德求度生死后闻人説无有三乗故是一道以信佛语终不肯舍【百喻经卷上】
　　助成我者三十七道品犹人有眷属相助成者也【僧肇注维摩诘经菩萨行品】
　　食报
　　积善之家必有余庆积不善之家必有余殃【易坤】
　　天下人行善者皆欲速得其福恬然者少也以为福禄在天求之无益舍置仁义不求为善是由农夫任天不复耘治其苖也其迟福欲急得之者由此揠苗人也非徒无益于苖乃反害之【赵氏注孟公孙丑上】
　　是谓农夫尽力他食其秋【魏书孙绍传】
　　利出者实及怨徃者害来发于此而应于外者唯请是故贤者慎所出【列子説符】
　　其施厚者其报美其怨大者其祸深薄施而厚望畜怨而无患者古今未之有也【淮南子缪称训】
　　圣王布德施惠非求报于百姓也郊望禘尝非求报于鬼神也山致其高云雨起焉水致其深蛟龙生焉君子致其道德而福禄归焉夫有阴德者必有阳报有隐行者必有昭名【説苑贵德】
　　众正之积福无不及也众邪之积祸无不逮也【説苑谈丛】见言出则响入形徃则影来明报应之理不异于此也【张湛注列子説符】
　　涂远者其至必迟施厚者其报常晩【抱朴子外篇广譬】
　　影响不能无形声以着余庆不可以无德而招【抱朴子外篇广譬】
　　得报不同犹如声发声发不异随处应响大小不同【海空智藏经序品】
　　小则报小大则报大如防如矩如绳如墨皆相应赴分毫不差【海空智藏经序品】
　　譬如有人临空而语声响彼谷反应无差若作鄙言响还即鄙若作善声响还即善若作歌声响还即歌若作哭声响还即哭若作大声响还即大若作小声响还即小若作中声响还即中若相召唤【海空智藏经序品】
　　人为阳善吉人报之人为阴善鬼神报之人为阳恶贼人治之人为阴恶鬼神治之故天不欺人依以影地不欺人依以响【养性延命録教诚篇】
　　父如谷子母如好田先世因缘罪福如雨泽众生如谷生死如収刈【三昧法门经卷上】
　　击人得击行怨得怨骂人得骂施怒得怒【法句经恶行品】恶不即时如牛乳罪在阴伺如灰覆火【法句经恶行品】譬如勲劳即立然后受其功赏【大智度论卷三十六】
　　怀善者应之以祚挟恶者报之以殃未有种稻而得麦施祸而获福者也【明集牟子理惑论】
　　僖负羁以一飱之惠全其所居之闾宣孟以一饭之故活其不赀之躯阴施出于不意阳报皎如白日况倾家财发善意其功德巍巍如嵩泰悠悠如江海矣【明集牟子理惑论】
　　杀生者当作蜉蝣朝生暮死刧盗者当作猪羊受人屠割媱逸者作鹤骛麞麋两舌者作鵄枭鸺鹠捍债者为驴骡牛马【法苑珠林卷七】
　　至如扬生养雀宁有意于玉环孔氏放本无情于金印而防期弗爽雅报斯臻【法苑珠林卷六十五】
　　夫有形则影现有声则响应未见形存而影亡声续而响乖善恶相报理路然矣【法苑珠林卷七十】
　　相依
　　域中有万国使之各相亲比犹地上有水流通相润及物【周易正义比】
　　贲其须者湏是上须于面六二常上附于三若似贲饰其须也【周易正义贲】
　　缾之罄矣维罍之耻【诗小雅蓼莪】
　　我行其野蔽芾【音弗】其樗【音枢】　我行其野言采其蓫【言逐】我行其野言采其葍【音福　诗小雅我行其野】
　　雝渠水鸟而今在原失其常处则飞则鸣求其类天性也犹兄弟之于急难【郑氏笺诗棠棣】
