<!-- { "loadSidebar": true } -->
　　夫得者困可以为得乎则鸠鸮之在于笼也亦可以为得矣且夫趣舍声色以柴其内皮弁鹬冠搢笏绅脩以约其外内支盈于柴栅外重纒缴睆睆然在纒缴之中而自以为得则是罪人交臂歴指而虎豹在于囊槛亦可以为得矣【庄子天地】
　　孔子穷于陈蔡之间七日不火食左据槁木右击槁枝而歌焱氏之风有其具而无其数有其声而无宫角木声与人声犁然有当于人之心【庄子山木】
　　子贡曰吾不知天之髙也地之下也古之得道者穷亦乐通亦乐所乐非穷通也道徳于此则穷通为寒暑风雨之序也【庄子让王】
　　曾子居衞緼袍无表顔色肿哙手足胼胝三日不举火十年不制衣正冠而缨絶捉衿而肘见纳屦而踵决曵縰而歌商颂声满天地若岀金石天子不得臣诸侯不得友故养志者忘形养形者忘利致道者忘心矣【庄子让王】心平愉则色不及佣而可以养目声不及佣而可以养耳蔬食菜而可以养口麤布之衣麤紃之履而可以养体屋室庐庾葭藁蓐尚机筵而可以养形【荀子正名篇】所谓乐者岂必处京台章华游云梦沙丘耳听九韶六莹口味煎熬芬芳驰骋夷道钓射鹔鷞之乐乎吾所谓乐者人得其得者夫得其得者不以奢为乐不以廉为悲与隂俱闭与阳俱开故子夏心战而臞得道而肥圣人不以身役物不以欲滑和是故其为乐不欣欣其为悲不惙惙是故有以自得也乔木之下空宂之中足以适情无以自得也虽以天下为家万民为臣妾不足以养生也夫建钟鼓列管席旃茵旄象耳听朝歌北鄙靡靡之乐齐靡曼之色陈酒行觞夜以继日强弩弋高鸟走犬逐狡兔此其为乐也焱焱赫赫然若有所诱慕解车休马罢酒彻乐而心忽然若有所防怅然若有所忘也是何则不以内乐外而以外乐内乐作而喜曲终而悲失其得者也【淮南子原道训】
　　诚中之人乐而不忣如鹗好声熊之好经夫有谁为矜【淮南子缪称训】
　　天下有至贵而非势位也有至富而非金玉也有至寿而非千嵗也原心反性则贵矣适情知足则富矣明死生之分则寿矣【淮南子缪称训】
　　次四拂其系絶其纗佚厥心测曰拂系絶纗心诚快也【太经第二乐】
　　一枝足以戢鸾羽何烦乎丰林潢洿足以泛龙鳞岂事乎沧海藜藿嘉于八珍寒泉防于醽醁蹑履美于赤舄緼袍丽于兖服把撞安于杖钺鸣条乐乎丝竹茅茨艶于丹楹采椽珍于刻桷登嵩峯为台榭庇岩霤为华屋积篇章为敖庾宝谈为金玉【抱朴子外篇嘉遯】
　　未若游神典文吐故纳新求饱乎耒耜之端索緼乎杼轴之间腹仰河而已满身集一枝而余安万物芸芸化为埃尘矣【抱朴子外篇逸民】
　　醇而不杂斯则富矣身不受役斯则贵矣若夫剖符有土所谓禄利耳非富贵也【抱朴子外篇逸民】
　　遗身而自得故行若曵枯木止若聚死灰【郭子注荘逍遥游】以小求大理终不得各安其分则小大俱足矣若秋毫不求天地之功则周身之余皆为弃物天地不见大于秋毫则顾其形象才自足耳【郭子注庄秋水】
　　尔乃龙吟方泽虎啸山丘注云言已从容吟啸类乎龙虎【李善注文选归田赋】
　　故能虬骧庆霄而不绁豢龙之辔鳯鸣瑶林而不屈伶伦之笼岂必欣太清而乐琼蔼哉【广文选庾元规翟徴君赞】
　　善钓者不易渊而钓君子不隣席而追道【意林物理论】百日之饥一朝而饱岂复觉向者之馁乏耶【太平御览道部养生】家有千金之玉而不知犹之贫也良工治之则富弇二国身有至贵而不知犹之贱也圣人告之则贵最天下【太平御览人事部富下】
　　入吾室者但有清风对吾饮者唯当明月【何氏语林言志】如坚翅鸟飞腾虚空自在翺翔久不堕地虽依空戏而不据空亦不为空之所拘碍【波罗宻多经三百三十二】
　　又如比丘得神足通从海此岸到于彼岸周旋四洲无能碍者【大乗造象功徳经卷下】
　　譬如飞鸟飞行空中无所触碍以空为地不畏虚空【脩行道地经菩萨品】
　　如空中鸟逺逝无碍【法句经罗汉品】
　　彼见其门我覩其室彼采其华我取其实彼求其备我守其一【明集牟子理惑论】
　　譬若临河饮水饱而自足焉知其余哉【明集牟子理惑论】四信云何先信法次信佛后信僧及戒耶荅曰譬如人重病服药若病愈则信药妙药妙必由师则信师也虽师妙药良要由善看病人则信看病人也三事虽妙要由我能消息则信我也法中四信亦复如是观实相见谛时烦恼即除则信法妙也三宝虽妙要行之由我戒业清净故累病得除则信戒也【罗什译维摩诘经菩萨品】
　　世王自在于民法王自在于法【僧肇注维摩诘经佛国品】
　　日月不期去闇而闇自除岀家不期摧外道而外道自消也【僧肇注维摩诘经弟子品】
　　有获
　　六四悔亡田获三品【易巽】
　　以斯解险无险不济能获隠伏如似田猎而获窟中之狐【周易正义解】
　　园有桃其实之殽○园有棘其实之食【诗国风园有桃】
　　获之挃挃【音窒】积之栗栗其崇如墉其比【去声】如栉【侧瑟反○诗颂良耜】
　　曾孙之稼如茨如梁曾孙之庾如坻【音池】如京【诗小雅甫田】嗟尔朋友予岂不知而作如彼飞虫时亦弋获【诗大雅桑柔】园有桃得其实为之殽以兴国有民得其力为君用【毛诗正义园有桃】
　　草秽既除而禾稼茂禾稼茂而谷成熟谷成熟而积聚多如墉也如栉也以言积之髙大且相比迫也【郑氏笺诗良耜】耕鉏不以水旱息必获丰年之收【杜氏解左传昭公元年】
　　耕鉏不息必有丰年之收以喻礼信不愆必为诸侯之长也【春秋正义昭公元年】
　　昔者王豹处于淇而河西善讴緜驹处于髙唐而齐右善歌华周梁之妻善哭其夫而变国俗有诸内必形诸外为其事而无其功者髠未尝覩之也【孟子告子下】此秦所祷祀而求也今已得之矣【史记韩世家】
　　违覆而得中犹弃敝蹻而获珠玉【蜀志董和传】
　　夫芬芳起于椒兰清响生乎琳琅命世而作佐者必垂可大之余风髙尚而迈徳者必有明胜之遗事【晋书习凿齿传】如苗之有衍我是以庇其荣而食其实【子华子神气】郑人缓也呻吟防氏之地祗三年而缓为儒河润九里泽及三族【庄子列御冦】
　　彭祖九子据徳不殆南山松栢长寿嘉福【焦氏易林干之蛊】江河淮海天之奥府众利所聚可以饶有【焦氏易林干之观】膏泽肥壤农人丰敞【焦氏易林坤之咸】
　　鳖列市河海饶有长财善贾商季悦喜【焦氏易林屯之震】獐鹿雉兔羣聚东圃卢黄白脊俱徃追逐九齚十得君子有喜【焦氏易林蒙之复】
　　望鸡得雏求马获驹【焦氏易林蒙之解】
　　曵纶江海钓挂鲂鲤【焦氏易林需之损】
　　握珠懐玉还归其乡【焦氏易林讼之壮】
　　蜲蛇循流东求大鱼预且举网庖人歌讴【焦氏易林小畜之讼】探巢得雏鸠鹊俱来【焦氏易林履之涣】
　　求我所有买鲔得鲤【焦氏易林泰之大壮】
　　日中为市各抱所有交易货赀含味懐宝【焦氏易林泰之升】求兔得獐过其所望【焦氏易林泰之明夷】
　　桃李花实累累日息长大成熟甘美可食为我利福【焦氏易林泰之小过】
　　把珠入口为我利宝【焦氏易林否之履】
　　龙隅求泉置云影从【焦氏易林同人之蛊】
　　陶朱白圭善贾息资三致千金徳施上仁【焦氏易林同人之大畜】北方多橘柚所聚荷囊载香盈我筐筥【焦氏易林谦之大过】白马骝駮更生不休富有商人利得如丘【焦氏易林随之噬嗑】春多膏泽夏润优渥稼穑成熟畆获百斛【焦氏易林临之明夷】新田宜粟上农得谷【焦氏易林剥之遯】
　　昆仑之玉取求必得【焦氏易林剥之益】
　　白马骍骝生乳不休【焦氏易林复之暌】
　　求犬得兔请新遇故【焦氏易林复之困】
　　三骊负衡南取芝香秋兰芬馥盈满匣匮【焦氏易林复之艮】出得隋珠留获和玉【焦氏易林复之未济】
　　膺栖茂树候雀徃来一击获两伏不枝梧【焦氏易林无妄之困】缯帛盛织日就为得【焦氏易林頥之夬】
　　捕鱼河海布网多得【焦氏易林坎之大过】
　　求得黄驹犊从行【焦氏易林离之观】
　　飞来之福入我居室【焦氏易林恒之无妄】
　　春鸿飞东以马货金【焦氏易林大壮之小过】
　　旦树菽豆暮成藿羮【焦氏易林明夷之履】
　　东市齐鲁南贾荆楚羽毛齿革为吾利宝【焦氏易林家人之蛊】尼父孔丘善钓鲤鱼罗网一举得获万头【焦氏易林革之頥】结网得鲜受福安生【焦氏易林兊之无妄】
　　丰年多储河海饶鱼商客善贾大国富有【焦氏易林丰之蛊】狡兔趯趯犬良逐咋雄雉爰爰为鹰所获【焦氏易林未济之师】吾以仁义为机而得其名子以斧斤为机而得其薪【天禄阁外史遇樵】
　　汉武享国最为寿考已得养性之小益矣但以升合之助不供钟石之费畎浍之输不给尾闾之泄耳【抱朴子内篇论仙】
　　鸟不暇举兽不得发青骹挚于韝下韩卢噬于末【文选西京赋】
　　夫田种者一畆十斛谓之良田此天下之通称也不知区种可百余斛也田种一也至于树养不同则功收相悬谓商无十倍之价农无百斛之望此守常而不变者也【文选嵇康养生论】
　　故殖财之宝黄玉自岀令徳之珍卿相是毓【古文苑张旭西岳华山堂阙碑铭】
　　让礼一寸得礼一尺【艺文类聚人部让】
　　镰刀自葵积刍荛之効【太平御览器物部镰】
　　譬如有人执持明镜不期见面面像自现亦如农人散种良田不期生芽而芽自生亦如然灯不期灭闇而闇自灭【元阳妙经卷六】
　　譬如良农善能播植既植其母必得其子【玉清经幽栖品】如是良农终卒获利【玉清经道化四夷品】
　　如善御者驾驷马车令避险路行于正道随本意欲能徃所至【波罗蜜多经卷三百五十五】
　　如人种谷其苗已秀当知是人获果不久【波罗蜜多经卷五百六十九】
　　譬如有人销矿出金出已转卖所得价直贵卖彼人多百千倍【波罗蜜多经五百八十四】
　　譬如鱼师以食涂网投之深渊既满所求即寻牵岀【大宝积经一百六】
　　譬如有人耕田种稻唯求子实不望藁秆子实成熟收获子已藁秆不求而自然得【苏婆呼童子经卷上】
　　如人穿井得至湿泥知当得水不久如人击贼贼已退散自知得胜意中安稳【三昧法门经卷下】
　　譬如人种五谷生根从根生茎叶实至后得谷已后年复种得谷甚多【那先比丘经卷中】
　　譬如有人掘地求蔵本规索一并得余蔵【脩行道地经天耳品】汝不见田夫叶少种子后获大果如人献王少物而得大报如少钩饵而得大鱼所舍甚少而所获大多【大智度论卷三十】
　　譬如人为谷故种禾而槀草自至【大智度论卷八十七】
　　谁渴饮清流而不充虚乏谁秉炽燃灯而不灭黑闇【大庄严经论卷八】
　　犹如农夫为谷种植至秋收获亦得草防【十住毘婆沙论卷九】譬犹洒粒于土壤而纳百倍之收地谷无情于人而自然之利至也【明集孙绰喻道论】
　　再造
　　九二枯杨生稊老夫得其女妻无不利【易大过】
　　故衰者更盛犹若枯槁之杨更生少壮之稊枯老之夫得其少女为妻也【周易正义大过】
