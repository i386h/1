<!-- { "loadSidebar": true } -->
　　如华始生之时日光所照能令开不不能开也何以故以新生故善根未熟亦如是不得制戒何以故非时节故【文殊师和问经卷下】
　　如种大麦及麻豆等芽始生时已堪用不不堪用也何以故以未熟故一切众生善根未熟亦如是不堪制戒【文殊师和问经卷下】
　　如种谷未熟爲可取不不可取也非时尚未有华何况得米及以糠糩【文殊师利问经卷下】
　　若有士夫初得热病不应与药及余众治所以者何时未至故要待时至然后乃治二处不知是则败医是故病熟然后应治若未熟者要待时至【大法鼓经卷下】
　　如治痈师知痈已熟破出脓与药而去若痈未熟是则久住【大智度论卷三】
　　如谷草子在地中得时节而生不失不壊【大智度论卷五】又如冬木虽未有华叶果实得时节防则次第而出【大智度论卷三十八】
　　譬如痈疮未熟医则不破但以药涂令熟则易破【大智度论卷九十九】
　　遇时
　　上九何天之衢亨【易大畜】
　　绿兮丝兮女【音汝】所治【平声】兮【诗国风绿衣】
　　公孙卜式儿寛皆以鸿渐之翼困于燕雀逺迹羊豕之间非遇其时焉能致此位乎　力田不如逢年善仕不如遇合【俱史记】
　　信惟饿布实黥徒越亦狗盗芮尹江湖云起龙襄化爲侯王【前汉书叙传述韩彭英卢吴】
　　连衡者六印磊落合从者骈组流离【后汉书蔡邕传】
　　君子或因风云之势以建山岳之功乗日月之末光以成一匡之业【后汉纪光武七】
　　遭春值圣受恩特隆越从朽壤蝉蜕朝中【吴志华覈传】毖挹清露沐浴凯风【吴志华覈传】
　　兰芷出荒野万里升紫庭【晋书乐志下】
　　谋言恊秋兰清风发其芳洪泽所渐润砾石爲珪璋【晋书乐志下】
　　在魏参席上之珍居晋爲幄中之士【晋书冯紞传】
　　黄犬之皮恐当终补狐裘也【晋书慕容超传】
　　不患黎之不启窃乐春英之及时【晋书王接传】
　　姑臧謡曰鸿从南来雀不惊谁谓孤鶵尾翅生髙举六翮凤凰鸣【晋书张轨传】
　　譬如日出之时向东皆逆【晋书徐邈传】
　　霸王继踪犹朝日之升扶桑英豪接踵若夕月之登蒙泛【晋书赫连勃勃记】
　　非夫卜世与乾坤比长鸿基与山岳齐固孰能本枝于千叶重光于万祀履寒霜而逾荣蒙重氛而弥耀者哉【晋书赫连勃勃记】
　　云起山岳祥气万里防龙飞何蜿蜿凤翔何翽翽【宋书乐四志】
　　若足下可谓冠负日月籍践渊海心支身首无不通照【宋书周朗传】
　　卵翼吹嘘得升官秩【宋书沈攸之传】
　　且曝鳃之鳞不念杯杓之水云霄之翼岂顾笼樊之粮何者所托已盛也【梁书何敬容传】
　　顾盼増其培价翦拂使其长鸣【梁书任昉传】
　　自出守股肱入尸衡尺可以仰首伸眉论列是非者矣【梁书张缅弟纉传】
　　且爲腹背之毛脱充鸣吠之数【陈书蔡防厯传】
　　可谓日月出矣无幽不烛也【魏书李彪传】
　　霑云雨之余润照日月之末光【隋书宇文庆传史臣】
　　不提生于弗器贱生于无所用中河失船一壶千金贵贱无常时使物然【鹖冠子学问】
　　空拳握手委地更起富饶丰衍快乐无已【焦氏易林干之履】大禹戒路蚩尤除道周匝万里不危不殆【焦氏易林干之剥】谷风布气万物出生萌庶长养华叶茂盛【焦氏易林坤之干】出于幽谷飞上乔木鼓其羽翼辉光照国【焦氏易林坤之比】长男少女相向共语析薪在尅福禄欢喜【焦氏易林坤之同人】冰将泮散鸣雁雍雍丁男长女可以防同【焦氏易林豫之豫】黄玉温徳君子所服甘露溽暑万物生茂【焦氏易林蒙之观】两轮自转南上大阪四马共辕无有重难【焦氏易林小畜之家人】离载阳光天下昭明【焦氏易林大有之临】
　　晨昏潜处时煦煦卒逢白日爲世荣主【焦氏易林大有之中孚】鸿雁南飞随阳休息转送天和千里不衰【焦氏易林蛊之离】驾龙骑虎周遍天下【焦氏易林临之履】
　　御骍从龙至霍华东【焦氏易林观之渐】
　　条风制气万物出生明庶长养花叶壮成【焦氏易林贲之小畜】洿泥生梁下田爲王【焦氏易林贲之革】
　　东风解冻河川流通【焦氏易林复之需】
　　春生孚乳羽毛成就举不失宜君臣相好【焦氏易林复之渐】时乗六龙爲帝使东逹命宣防无所不通【焦氏易林离之离】騋牝龙身日取三千南上苍梧兴福爲婚【焦氏易林恒之鼎】芽蘖生达阳唱于外【焦氏易林遯之兊】
　　镃基逢时稷契臯陶【焦氏易林遯之既济】
　　骑龙乗凤上见神公【焦氏易林家人之剥】
　　随风骑龙与利相逢【焦氏易林睽之离】
　　六艺之门仁义俱存镃基逢时尧舜爲君【焦氏易林蹇之否】郷嵗逢时与生爲期【焦氏易林蹇之随】
　　启蛰始生万物美荣【焦氏易林解之遯】
　　春阳生草夏长条枝万物蕃滋充实益有【焦氏易林井之巽】阳春生长万物茂壮【焦氏易林鼎之蹇】
　　和气相薄膏润津液生我嘉谷【焦氏易林艮之大过】
　　东风启户隠伏欢喜【焦氏易林艮之睽】
　　雌鸑生雕神异兴起乗云龙腾民载爲父【焦氏易林涣之革】乗龙光土使暗后明【焦氏易林既济之需】
　　次二凤鸟于飞修其羽君子于辰终莫之圉测曰凤鸟于飞君子得时也【太经第三疆】
　　瞻彼荣宠譬诸云霄【蔡中郎集周巨胜碑】
　　春种谷生秋刈谷收求物得物作事事成不名爲遇不求自至不作自成是名爲遇犹拾遗于涂摭弃于野若天授地生鬼助神辅【王充论衡逢遇篇】
　　人才无定珍器用无常道进趋者以适世爲竒役御者以合时爲妙故冰结则五明捐隆暑炽则裘罏退髙鸟聚则良弓发狡兎多则卢鹊走干戈兴则武夫奋韶夏作则文儒起【抱朴子外篇广譬】
　　快若轻鸿之泛长风沛若巨鱼之縦大壑何异顺风而縦声登峰而长晒【刘子通塞】
　　屯云雺雺【莫浮切】【朏同】【音幽】雷奋于□【音厘】龙跻于湫曰云雺雺气生于水也月生于朔也雷奋于□跃于幽穽也龙跻于湫陞于深泉也【元包仲阳】
　　春秋文耀钩曰春致其时华实乃荣【李善注文选两都赋】
　　幸托不肖躯且当猛虎歩【李善注文选陆士衡辨亡论】
　　在于贫贱类乎泥滓縻之好爵同于濯溉【李善注文选刘孝标广絶交论】
　　抑若春霆发响而惊蛰飞竞潜龙浮防而幽泉髙镜【文选魏都赋】
　　于时青阳告谢朱明肇授靡木不滋靡草不茂初茎蔚其曜新陈柯槭【瑟】以改旧【文选射雉赋】
　　诜诜众贤千载一遇整辔髙衢骧首天路【文选袁宏名臣序賛】夫未遇伯乐则千载无一骥时值龙顔则当年控三杰【文选袁宏名臣序賛】
　　日月光太清列宿曜紫防【文选傅长虞赠何邵王济诗】
　　骥踌躇于輂兮遇孙阳而得代吕望穷困而不聊生兮遭周文而舒志【广文选东方曼倩沈江】
　　假翼鸣凤条濯足升龙渊【文选陆士衡从梁陈诗】
　　种葵北园中葵生郁萋萋朝荣东北倾夕颖西南晞零露垂鲜泽朗月耀其辉丰条并春盛落叶后秋哀庆彼晚雕福忘此孤生悲【文选陆士衡园葵诗】
　　逸骥腾夷路潜龙跃洪波【文选潘尼赠河阳诗】
　　良田无晚嵗膏泽多丰年【文选曹植赠徐干诗】
　　振短翮与鸾凤并翔【文选沈休文和谢宣城诗注】
　　如得龙跃天衢振翼云汉声紫防垂光虹蜺足以昭近署之多士増四门之穆穆【文选孔融荐祢衡表】
　　夫萧规曹随留侯画策陈平出竒功若泰山响若坻隤虽其人之赡智哉亦防其时之可爲也【文选扬子云解嘲】奋跃渊涂跨腾风云【文选潘岳杨荆州诔】
　　夫攀骊龙之髯抚翠禽之毛者而不得絶霞肆跨天津者未之前闻也【补文选郭璞客傲】
　　援华英而不遑岂暇修枯箨于榛秽哉【广文选郤令先释讥】庆云兴以招龙和风起而仪凤诚岩穴耀颖之秋河津托乗之日也【广文选陆士龙移太常府荐张赡】
　　天庭明兮云霓藏三光朗兮镜万方斥蜥蜴兮进龙策谋从兮翼机衡【楚辞王逸守志】
　　璧由识者显龙因庆云翔茨棘非所憇翰飞逰髙冈【艺文类聚人部赠答诗】
　　忽有一飞鸟五色杂英华一鸣众鸟至再鸣众鸟罗长鸣揺羽翼百鸟互相和【艺文类聚人部言志诗】
　　寳珠出东国美玉产南荆隋侯曜我色卞氏飞吾声【艺文类聚人部言志诗】
　　按辔安行谁谓路长【艺文类聚杂文部诗】
　　江篱生幽渚防芳不足宣被蒙风云防移居华池边【艺文类聚乐部论乐诗】
　　泽兰被荒径孤芳岂自通幸逢瑶池旷得与金芝丛【艺文类聚乐部论乐诗】
　　夺风之逸羽穷送日之逺路【艺文类聚职官部诸王碑】
　　操桧檝于龙津荷梓梁于云构【艺文类聚职官部录尚书表】
　　陈萝故葛攀附不涯解角蜕鳞超逾非次【艺文类聚职官部太子詹事启】
　　乗风郁起化成龙翼【艺文类聚职官部仆射墓志】
　　值龙顔之郁起乃慿风而矫翼指皇邑而南辕驾修衢以骋力【艺文类聚居处部宅舎赋】
　　东臯有一骏名曰千里驹络首纒騣尾养以甘露蒭【艺文类聚兽部马诗】
　　南山石嵬嵬松栢何离离上枝拂青云中心十数围洛阳发中梁松树窃自悲斧锯截是松松树东而摧持作四轮车载至洛阳宫观者莫不叹问是何山林谁能刻镂此公输与鲁班被之用丹漆薫用苏合香本是南山松今爲宫殿梁【艺文类聚木部栢歌】
　　譬犹龙之未升与鱼鼈爲伍及其升天鳞不可覩【事文类聚龙公孙洪答东方朔书】
　　何期毳毛湮沦坠洒漳滨之水逸翮摩霄轻托蓬莱之顶【文苑英华尹义尚劝谕上书】
　　匠石回顾朽材变于雕梁孙阳一言奔蹄成于骏马【文苑英华庾信谢文序并和诗启】
　　翼灵凤于苍梧起滞龙于潢汚【初学记天部云】
　　当其潜光荆野抱璞未理众视之以爲石独见分于卞子旷千载以遐弃欻一朝而见齿爲有国之伟寳荐神祗于明祀岂连城之足云喜遭遇于知己【初学记寳器部玉注】譬如大地至雨际时见上空中宻云含润天将昏闇渐降大雨陂湖池沼处处充溢大地原隰上下俱润宻云垂覆甘雨普洽令诸药物卉木丛林枝叶花果悉皆茂盛水陆山川香气芬馥【波罗蜜多经六百】
　　如春阳月天降时雨树木枝条而便出生【大寳积经卷五十五】譬如夏月暑燋草木得霖雨时便复茂生五谷丰盛【修行道地经行空品】
　　如雨润种能令必生【大智度论卷十五】
　　审时
　　或跃在渊进旡咎也【易干】
　　或跃在渊自试也【易干】
　　冬寒夏燠虽有定时或夏须渐寒冬当渐热雨足则思久则思雨草木春则待风而长秋则待风而落皆是无定时也【尚书正义洪范】
　　鱼之性寒则逃于渊温则见于渚喻贤者世乱则隠治平则出【郑氏笺诗鹤鸣】
