<!-- { "loadSidebar": true } -->
　　譬如壁中先有空相小儿以撅钉之力少故不入大力者能入【大智度论卷七十二】
　　譬如转轮圣王宝藏中诸宝无能分别知其价者圣王出宝赐人正可知其所得者【大智度论卷八十五】
　　譬如国王见一张防不以为多贫者见之以为多【大智度论卷九十六】
　　如小海船力可度大海水船力不可渡唯有神通者能渡【大智度论卷一百】
　　譬如香象蹴蹋非驴所及【入大乗论卷下】
　　虽善修理彼迦柘珠终不能为鞞瑠璃宝【菩提资粮论卷四】譬如人以小器盛水着一升盐则不可饮若复有人以一升盐投入大海尚不觉盐味何况叵饮何以故水多盐少故【十住毘婆沙论卷五】
　　譬如一缕其量微小能持一华一系华已势力便尽不复能系复有一缕能持二华再系华已势力便尽复有一缕能持多华多系华己其力方尽又如流水其性微小流经一步势力便尽有第二水其性稍大流经两步势力方尽有第三水其性广大流经多步势力乃尽又如酢滴其性淡薄唯能酢彼一滴之水不能酢多有第二滴其性稍严酢二滴水不能酢多有余酢滴其性更严乃至能酢众多滴水【瑜伽师地论六十】
　　譬犹秋毫之慿五岳触氏之附六军【明集十】
　　郄克躧足岂从邯郸比踪卢敖捷至宁与若士齐迹【明集十】
　　江海渊旷非井蛙所逹泊然入定岂外道能干【明集十】笃时之虫惊疑于徃来滞甃之鼃河汉于远大其故何也沦蒙怠而争一息抱孤陋而守井干岂知天地之长乆溟海之壮阔【明集十】
　　江海所以异于行潦者以其深广也五岳所以别于丘陵者以其高大也若高不絶山阜跛羊凌其巅深不絶涓流孺子浴其渊麒麟不处苑囿之中吞舟之鱼不游数仞之溪剖三寸之蚌求明月之珠探枳棘之巢求鳯凰之雏必难获也何者小不能容大也【明集牟子理惑论】语其量也犹嵩华与培塿殊峻溟渤将坎井异深【辩正论卷六】
　　犹炎威赫耀童子不能正目而视迅雷奋击懦夫不能张耳而听【辩正论卷六】
　　终馗无大椿之乆蜉蝣罕鹤之年【辩正论卷六】
　　匠者之前难为斤斧【辩正论卷七】
　　譬如輭夫为将虽复将兵终身卒无功名若英雄奋发祸乱立定一日之勲名葢天下【法苑珠林卷八十八】
　　吞舟之鱼不产沟洫之水鹏鹍之鸟岂翔尺鷃之林也【法苑珠林卷八十八】
　　小乗人骨金刚肉非金刚也大乗中内外金刚一切实满有大势力无病处故【罗什译维摩诘经弟子品】

　　喻林卷二十四
　　钦定四库全书
　　喻林卷二十五　　　　　明　徐元太　撰人事门
　　遭遇
　　噬肤灭鼻乗刚也【易噬嗑】
　　绥之则安动之则苦尊之则为将卑之则为虏抗之则在青云之上抑之则在深泉之下用之则为虎不用则为鼠【前汉书东方朔传】
　　愍吾累之众芬兮飏煜煜之芳苓遭季夏之凝霜兮庆夭顇而防荣【前汉书扬雄传上】
　　当涂者入青云失路者委沟渠旦握权则为卿相夕失势则为匹夫譬若江湖之雀渤澥之鸟乗鴈集不为之多双鳬飞不为之少【前汉书杨雄传下】
　　曩者王涂芜秽周失其御侯伯方轨战国横骛于是七雄虓阚分裂诸夏龙战而虎争游説之徒风飏电激并起而救之其余猋飞景附煜霅其间者葢不可胜载当此之时拉朽摩钝铅刀皆能壹断【前汉书叙传上】
　　方今大汉洒扫羣秽夷险芟荒廓帝纮恢皇纲基隆于羲农规广于皇唐其君天下也炎之如日威之如神函之如海养之如春是以六合之内莫不同源共流沐浴德禀卬太和枝附叶着譬犹草木之植山林鸟鱼之毓川泽得气者蕃滋失时者零落参天地而施化岂云人事之厚薄哉【前汉书叙传上】
　　当此之时虽下愚之才居之犹能使恩同天地威侔鬼神暴风疾霆不足以方其怒阳春时雨不足以喻其泽周孔数千无所复角其圣贲育百万无所复奋其勇矣【后汉书仲长綂列传】
　　广厦成而茂木畅逺求存而良马絷【后汉书崔骃列传】
　　芳兰生门不得不鉏【蜀志周羣传】
　　虽薄供时用白茅犹为珍冰霜昼夜结兰桂摧为薪【晋书乐下】
　　不幸横防此中自不能防脚于风尘之外【晋书庾亮传】伟哉横海鳞壮矣垂天翼一旦失风水翻为蝼蚁食【宋书谢晦传】
　　良宝遇拙则竒文不显逹士逢谗则英才灭耀故坠叶垂荫明月为之隔辉堂宇留光兰灯有时不照【南齐书刘祥传】希世之宝违时则贱伟俗之器无圣必沦故鸣玉黜于楚岫章甫穷于越人【南齐书刘祥传】
　　俱沐温光独酸霜露【南齐书何昌寓传】
　　由斯言之非两汉栋梁之所育近代薪樗之所产哉葢好尚之道殊遭遇之时异也【周书史臣儒林传】
　　夫谋莫难于必听事莫难于必成成必合于数听必合于情故抱薪加火烁者必先燃平地注水湿者必先濡【邓析子转辞】
　　杨布问曰有人于此年兄弟也言兄弟也才兄弟也貌兄弟也而寿夭父子也贵贱父子也名誉父子也爱憎父子也吾惑之【列子力命】
　　宋有兰子者以技干宋元宋元召而使见其技以防枝长倍其身属其踁并趋并驰弄七劒迷而跃之五劒常在空中元君大惊立赐金帛又有兰子又能燕戏者闻之复以干元君元君大怒曰昔有异技干寡人者技无庸适值寡人有欢心故赐金帛彼心闻此而进复望吾赏拘而拟戮之经月乃放【列子説符】
　　鲁施氏有二子其一好学其一好兵好学者以术干齐侯齐侯纳之为诸公子之傅好兵者之楚以法干楚王王悦之以为军正禄富其家爵荣其亲施氏之邻人孟氏同有二子所业亦同而窘于贫羡施氏之有因从请进趋之方二子以实告孟氏孟氏之一子之秦以术干秦王秦王曰当今诸侯力争所务兵食而已若用仁义治吾国是灭亡之道遂宫而放之其一子之衞以法干衞侯衞侯曰吾弱国也而摄乎大国之间大国吾事之小国吾抚之是求安之道若頼兵权灭亡可待矣若全而归之适于他国为吾之患不轻矣遂刖之而还诸鲁既反孟氏之父子叩胷而让施氏施氏曰凡得时者昌失时者亡子道与吾同而功与吾异失时者也非行之缪也且天下理无常是事无常非先日所用今或弃之今之所弃后或用之此用与不用无定是非也投隙抵时应事无方属乎智智茍不足使君博如孔丘术如吕尚焉徃而不穷哉孟氏父子舍然无愠容曰吾知之矣【列子説符】
　　人有见宋王者赐车十乗以其十乗骄穉庄子庄子曰河上有家贫恃纬萧而食者其子没于渊得千金之珠其父谓其子曰取石来鍜之夫千金之珠必在九重之渊而骊龙颔下子能得珠者必遭其睡也使骊龙而悟子尚奚微之有哉今宋国之深非直九重之渊也宋王之猛非直骊龙也子能得车者必遭其睡也使宋王而寤子为虀粉矣【庄子列御冦】
　　楚人和氏得玉璞楚山中奉而献之厉王厉王使玉人相之玉人曰石也王以和为诳而刖其左足及厉王薨武王即位和又奉其璞而献之武王武王使玉人相之又曰石也王又以和为诳而刖其右足武王薨文王即位和乃抱其璞而哭于楚山之下三日三夜泣尽而继之以血王闻之使人问其故曰天下之刖者多矣子奚哭之悲也和曰吾非悲刖也悲夫宝玉而题之以石贞士而名之以诳此吾所以悲也王乃使玉人理其璞而得宝焉遂命曰和氏之璧【韩非子和氏】
　　凡能听说者必逹乎论议者也世主之能识论议者寡所遇恶得不茍凡能听音者必逹于五声人之能知五声者寡所善恶得不茍客有以吹籁见越王者羽角宫徴啇不谬越王不善为野音而反善之説之道亦有如此者也【吕氏春秋遇合】
　　人有大臭者其亲戚兄弟妻妾知识无能与居者自苦而居海上海上人有説其臭者昼夜随之而弗能去説亦有若此者【吕氏春秋遇合】
　　夫楩柟豫章天下之名木生于深山之中产于溪谷之傍立则为太山众木之宗仆则为万世之用浮于山水之流出于防防之野因江河之道而逹于京师之下因于斧斤之功舒其文彩之好精捍直理宻致博通虫蝎不能穿水湿不能伤在高柔软入地坚彊无膏泽而光润生不尅画而文章成上为帝王之御物下则赐公卿庻贱不得以备器械闲絶以关梁及隘于山阪之阻隔于九坑之隄仆于巍崔之山顿于窅防之溪树笼蔓延而无间石崔巍崭岩而不开广者无舟车之通狭者无歩担之蹊啇贾所不至工匠所不窥知者所不见见者所不知功弃而德亡腐朽而枯伤转于百仞之壑惕然而独僵当斯之时不如道傍之枯杨诘屈委曲不同然生于大都之广地近于大匠之名工则材器制斵规矩度量坚者补朽短者续长大者治坛小者治觞饰以丹漆斁以明光上备大牢春秋礼庠褒以文彩立礼矜庄冠带正容对酒行觞卿士列位布陈宫堂望之者目近之者鼻芳故事闭之则絶吹之则通抑之则沈兴之则扬处地楩梓贱于枯杨德美非不相絶也才力非不相悬也彼则枯槁而远弃此则为宗庙之器者通与不通亦如是也【陆子资质】
　　夫厯阳之都一夕反而为湖勇力圣知与罢怯不肖者同命巫山之上顺风纵火膏夏紫芝与萧艾俱死故河鱼不得明目穉稼不归育时其所生者然也故世治则愚者不得独乱世乱则智者不能独治身蹈于浊世之中而责道之不行也是犹两绊骐驎而求其致千里也置猿槛中则与豚同非不巧睫也无所肆其能也舜之耕陶也不能利其里南面王则德施乎四海仁非能益也处便而势利也【淮南子俶真训】
　　世无灾害虽神无所施其德上下和辑虽贤无所立其功【淮南子本经训】
　　夫防者所以攻城也镜者所以照形也宫人得戟则以刈葵盲者得镜则以葢巵不知所施之也故善鄙不同诽誉在俗趋舍不同逆顺在时【淮南子人间训】
　　夫项槖七嵗为孔子师孔子有以听其言也以年之少为闾丈人説救敲不给何道之能明也【淮南子修务训】
　　孟子说齐宣王而不说淳于髠侍孟子曰今日说公之君公之君不説意者其未知善之为善乎淳于髠曰夫子亦诚无善耳昔者匏巴鼔瑟而濳鱼出听伯牙鼔琴而六马仰秣鱼马犹知善之为善而况君人者也孟子曰夫电雷之起也破竹折木震惊天下而不能使聋者卒有闻日月之明徧照天下而不能使肓者卒有见今公之君若此也淳于髠曰不然昔者揖封生高啇齐人好歌杞梁之妻悲哭而人称咏夫声无细而不闻行无隐而不形夫子茍贤居鲁而鲁国之削何也孟子曰不用贤削何有也吞舟之鱼不居潜泽度量之士不居污世夫蓺冬至必雕吾亦时矣诗曰不自我先不自我后非遭雕世者欤【韩诗外传】
　　夫骥之才千里非造父不能使禹之知万人非舜为相不能用【盐铁论利议】
　　故事人加则为宗庙器否则厮养之舋木于越之铤不砺匹夫贱之工人施巧人主服而朝也【盐铁论殊路】
　　方李斯在荀卿之门阘茸与之齐轸及其奋翼高举龙升骥骛过九轶二翶翔万仞鸿鹄骅骝且同侣况跛牂燕雀之属乎【盐铁论毁学】
　　緜緜之葛在于旷野良工得之以为絺纻良工不得枯死于野此七士者不遇明君圣主几行乞丏枯死于中野譬犹緜緜之葛矣【説苑尊贤】
