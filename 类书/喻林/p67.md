<!-- { "loadSidebar": true } -->
　　赤螭青虬之防冀州也天清地定毒兽不作飞鸟不骇入榡薄食荐梅噆味含甘歩不出顷亩之区而蛇鱓轻之以爲不能与之争于江海之中若乃至于云之素朝隂阳交争降扶风杂冻雨扶揺而登之威动天地声震海内蛇鱓着泥百仭之中熊罴匍匐丘山磛岩虎豹袭穴而不敢咆猨狖颠蹶而失木枝又况直蛇鱓之类乎凤凰之翔至徳也雷震不作风雨不兴川谷不澹草木不揺而燕雀佼之以爲不能与之争于宇宙之间逮至其曽逝万仭之上翺翔四海之外过昆仑之疏圃饮砥柱之湍濑邅回蒙汜之渚徜徉冀州之际径蹑都广入日抑节羽翼弱水暮宿风穴当此之时鸿鹄鸧鸖莫不惮惊伏窜注啄江裔又况直燕雀之类乎此明于小动之迹而不知大节之所由者也【淮南子覧防训】
　　今夫繇者揭镢臿负笼土盐汗交流喘息薄喉当此时得休越下则脱然而喜矣岩穴之间非直越下之休也病疵瘕者捧心抑腹膝上叩头踡局而谛通夕不寐当此之时哙然得卧则亲戚兄弟欢然而喜夫修夜之宁非直一哙之乐也故知宇宙之大则不可劫以死生知养生之利则不可县以天下知未生之乐则不可畏以死之立不若其偃也又况不爲乎冰之凝不若其释也又况不爲冰乎【淮南子精神训】
　　穷鄙之社也叩盆拊瓴相和而歌自以爲乐矣甞试爲之击建鼔撞巨钟乃性仍仍然知其盆瓴之足羞也藏诗书修文学而不知至论之防则拊盆叩瓴之徒也【淮南子精神训】
　　通许由之意金縢豹韬废矣延陵季子不受吴国而讼闲田者惭矣子罕不利寳玉而争劵契者媿矣务光不汚于世而贪利偷生者闷矣故不观大义者不知生之不足贪也不闻大言者不知天下之不足利也【淮南子精神训】大都之居无物不具【焦氏易林解之干】
　　观书者譬诸观山及水升东岳而知众山之峛崺也况介丘乎浮沧海而知江河之恶沱也况枯泽乎【子吾子】驾言登五岳然后小陵丘【曹子建鰕防篇】
　　必自知出潢污而浮沧海背萤烛而向日月闻雷霆而觉布鼔之陋见巨鲸而知寸介之细也【抱朴子内篇金丹】夫饮玉则知浆荇之薄味覩昆山则觉丘垤之至卑既覧金丹之道则使人不欲复视小小方书【抱朴子内篇金丹】盖登旋玑之眇邈则知井谷之至卑覩大明之丽天乃知鹪金之可陋【抱朴子内篇明本】
　　若游目于天表似无依而洋洋【文选西都赋】
　　虽复临河而钓鲤无异射鲋于井谷【文选吴都赋】
　　浮海难爲水逰林难爲观【文选陆云爲顾彦光作诗】
　　夫聴白雪之音观绿水之节然后东野巴人蚩鄙益着【文选陈琳答东阿王牋】
　　夫登东岳者然后知众山之逦迤也奉至尊者然后知百里之卑防也【文选吴质答东阿王书】
　　将以娱耳目乐心意乎譬命驾而逰五都之市则天下之货毕陈矣褰裳而渉汶阳之丘则天下之稼如云矣椎髻而守敖庾海陵之仓则山坻之积在前矣扳袵而登钟山蓝田之土则夜光璵璠之珍可观矣【文选李康运命论】咏云门者难爲音观徐和者难爲珍【文选班固典引】
　　故不登阆风安以瞻殊目之形不歩景宿何以观恢廓之表【补文选曹毘对儒】
　　夫欣黎黄之音者不颦蟪蛄之吟豁云台之观者必閟带索之欢【补文选郭璞客傲】
　　夫夜光结绿非胠箧之恒珍逸羽翔鳞岂园池之近玩【艺文类聚人部隠逸下碑】
　　不升崇霍岂识干行之峻不临溟渤安知地载之厚【艺文类聚礼部学校表】
　　所谓窥七泽而狭潢污登太山而小天下【艺文类聚内典部寺碑启】何异一毛之落牛体双凫之飞海曲【文苑英华杜弼一】
　　以有数之物托于无穷若草木离土众星离天不足以喻焉【道徳经指归卷九】
　　如清秋观海苐见澶漫宁测其深【华阳陶隠居传上】
　　譬如有人逰于大海中流四望涯际莫知【大寳积经二十】如人已见转轮圣王则不求见诸余小王【大方等大集经卷九】是知登昆阆者必培塿于众山防溟渤者亦坳堂于羣澍谅其然矣【逹磨法蕴足论后序十二】
　　佛言海中有大鱼一者长四千里二者长八千里三者长万二千里四者长万六千里五者长二万里六者长二万四千里七者长二万八千里学问不值明师安知天下有大道乎乗船逰于洿池泉流安知天下有江海【佛説四谛经积八】
　　夫百梁之构兴则鄙茅茨之仄陋覩斯论之宏旷则知偏悟之鄙倍【中论序卷一】
　　观无爲之行还视世事犹临天井而闚溪谷登嵩岱而见丘垤矣【明集牟子理惑论】
　　小见
　　初六童观小人道也【易观】
　　六二闚观利女贞象曰闚观女贞亦可丑也【易观】
　　童观者处于观时而最逺朝廷之美体是柔弱不能自进无所鍳见唯如童稚之子而观望也【周易正义观】
　　尹子曰松栢之防不知堂宻之有美枞【七容切尔雅注】
　　观者未覩指聼者未闻音犹鹪明已翔乎寥廓而罗者犹视乎薮泽悲夫【史记司马相如传】
　　夫子之爲方也若以管窥天以郄视文【史记扁鹊传】
　　太傅在前説相鼠之诗尊曰无持布鼔过雷门【前汉书王尊传】夫荷旃被毳者难与道纯緜之丽宻羮藜唅糗者不足与论太牢之滋味【前汉书王襃传】
　　今子廼以鸱枭而笑凤凰执蝘蜓而嘲龙不亦病乎子徒笑我之尚白吾亦笑子之病甚不遭防跗扁鹊悲夫【前汉书扬雄传下】
　　今子处皇世而论战国耀所闻而疑所觌欲从旄敦而度髙虖泰山懐氿滥而测深虖重渊亦未至也【前汉书叙传上】所谓见势利之华闇道徳之实守突奥之荧烛未卬天庭而覩白日也【前汉书叙传上】
　　自以爲能行兵于井底防歩于牛蹄【魏志明帝纪注】
　　卓曰鸿鹄固有逺志但燕雀自不知耳嵩曰昔与明公俱爲鸿鹄不意今日变爲凤凰耳【魏志董卓传注】
　　子虽光丽既美且艳管闚筐举守厥所见未可以言八纮之形埒信万事之精练也【蜀志却正传】
　　若宾可谓习外观之晖晖未覩幽人之髣髴也见俗人之不容未喻圣皇之兼爱也循方圎于规矩未知大形之无外也【晋书皇甫谧传】
　　近虽预观尺锦而不覩金玉【梁书刘孝绰传】
　　小人管窥悬象何能见穹之广大【魏书崔浩传】
　　子独不闻夫埳井之鼃乎谓东海之鼈曰吾乐与吾跳梁乎井干之上入休乎缺甃之崖赴水则接掖持頥蹶泥则没足灭跗还虷蠏与科斗莫吾能若也且夫擅一壑之水而跨跱蹈井之乐此亦至矣夫子奚不时来入观乎东海之鼈左足未入而右膝已絷矣于是逡巡而却告之海曰夫千里之逺不足以举其大千仭之髙不足以极其深禹之时十年九潦而水弗爲加益汤之时八年七旱而崖不爲加损夫不爲顷久推移不以多少进退者此亦东海之大乐也于是埳井之鼃闻之适适然惊规规然自失也且夫知不知是非之竟而犹欲观于庄子之言是犹使蚊负山商蚷驰河也必不胜任矣是直用管闚天用锥指地也不亦小乎且子独不闻夫夀陵余子之学行于邯郸与未得国能又失其故行矣直匍匐而归耳【庄子秋水】
　　贤圣不明道徳不一天下多得一察焉以自好譬如耳目鼻口皆有所明不能相通犹百家众技也皆有所长时有所用虽然不该不徧一曲之士也【庄子天下】
　　百家异説各有所出若夫墨杨申韩之于治道犹盖之无一撩而轮之无一辐有之可以备数无之未有害于用也已自以爲独擅之不通之于天地之情也今夫冶工之铸器金踊跃于鑪中必有波溢而播弃者其中地而凝滞亦有以象于物者矣其形虽有所小周哉然未可以保于周室之九鼎也有况比于规形者乎其与道相去亦逺矣【淮南子俶真训】
　　鹊巢知风之所起獭穴知水髙下晖日知晏隂谐知雨爲是谓人智不如鸟兽则不然故通于一伎察于一辞可与曲説未可与广应也【淮南子缪称训】
　　夫随一隅之迹而不知因天地以防惑莫大焉虽时有所合然而不足贵也譬若旱嵗之土龙疾疫之刍灵是爲帝者也【淮南子説林训】
　　所以贵圣人者以其能龙变也今卷卷然守一节推一行虽以毁碎灭沈犹且弗易也此察于小好而塞于大道也【淮南子人间训】
　　诸生议不干天则入渊乃欲以闾里之治而况国家之大事亦不防矣发于畎亩出于穷巷不知冰水之寒若醉而新寐殊不足与言也【盐铁论忧边】
　　邹子疾晚世之儒墨不知天地之昭旷之道将一曲而欲道九折守一隅而欲知万方犹无准平而欲知髙下无规矩而欲知方圎也【盐铁论论邹】
　　譬若以管窥天以锥刺地所窥者甚大所见者甚少【説苑辨物】
　　初一沈耳于闺不闻贞测曰沈耳于闺失徳体也【太经第五沈】
　　子徒见无懐子渔傲于楚矶而乌知有心氏击磬于卫国是犹覩山鸡之垂翰于樊笼而乌覩凤凰之翺翔于霄汉乎何所规之不广也【天禄阁外史渔论】
　　鰕防防潢潦不知江海流燕雀戯藩柴安识鸿鹄防【曹子建鰕防篇】
　　夫蘙荟之翔叵以论垂天之凌蹄涔之逰无以知绛虬之腾钧天之庭岂伶人之所蹑无航之津岂苍兕之所渉非天下之至通难与言山海之义矣【山海经序】
　　目察百歩不能了了而欲以所见爲有所不见爲无则天下之所无者亦必多矣所谓以指测海指极而云水尽者也蜉蝣校巨鼇白及料大椿岂所能及哉【抱朴子内篇论仙】
　　夫寸鮹泛迹滥水之中则谓天下无四海之广也芒蝎宛转果核之内则谓人极之界尽于兹也虽告之以无涯之浩汗语之以宇宙之恢阔以爲空言必不肯信也【抱朴子内篇防防】
　　人生星宿各有所值既详之于别篇矣子可谓戴盆以仰望不睹七曜之炳粲蹔引领于大川不知重渊之竒怪也【抱朴子内篇释滞】
　　夫以管窥之狭见而孤塞其聪明之所不及是何异以一寻之绠汲百仭之深不觉所用之短而云井之无水也【抱朴子内篇塞难】
　　子可谓守培塿玩狐丘未登阆风而临云霓翫滢汀防潢洿未浮南溟而渉天汉【抱朴子外篇逸民】
　　夫鋭志于雏防者不识驺虞之用心盛务于庭粒者安知鸳鸾之逺指犹焦螟之笑云鹏朝菌之怪大椿坎蛙之疑海鼈井蛇之嗤应龙也子诚喜惧于劝沮焉识旷之髙韵哉【抱朴子外篇逸民】
　　夫论管宂者不可问以九陔之无外习拘阂者不可督以拔萃之独见【抱朴子外篇钧世】
　　学者専守一业防井忽海遂防踬于泥泞之中而沈滞乎不移之困【抱朴子外篇百家】
　　偏嗜酸甜者莫能甞其味也用思有限者不得辩其神也【抱朴子外篇百家】
　　吾子所谓窜巢穴之沈昧不知八纮之无外守灯烛之宵曜不识三光之晃朗逰潢洿之浅狭未觉南溟之浩汗滞丘垤之位埤不寤嵩岱之峻极也【抱朴子外篇喻蔽】若独亢然立乎髙山之顶守一家之偏尚此故俗中之一物【郭子注庄逍遥逰】
　　鲵防専制于小沟【庄子音义庚桑楚】
　　翫其碛砾而不窥玉渊者未知骊龙之所蟠也习其敝邑而不觌上邦者未知英雄之所躔也【文选吴都赋】
　　习蓼虫之忘辛翫进退之惟谷非常寐而无觉不覩皇舆之轨躅【文选魏都赋】
　　若客所谓末学肤受贵耳而贱目者也【文选东京赋】
　　借问蜉蝣軰宁知鹤年【文选郭璞逰仙诗】
