<!-- { "loadSidebar": true } -->
　　初子列子好游壶丘子曰游何所好列子曰防之乐所玩无故人之游也观其所见我之游也观其所变游乎游乎未有能辨其防者壶丘子曰御冦之游固与人同欤而曰固与人异欤务外游不知务内观外游者求备于物内观者取足于身取足于身游之至也求备于物游之不至也于是列子终身不出自以为不知游壶丘子曰游其至乎至游者不知所适至观者不知所眂物物皆游矣物物皆观矣【列子仲尼】
　　此皆无主于内借外物以乐之外物虽丰哀亦备矣有主于中以内乐外虽无钟鼓乐已具矣故得志者非轩冕也有至乐者非充屈也得失无以累之耳且父母有疾在困而瘳则忧喜并用矣由此言之不若无喜可知也然则乐岂非至乐耶【嵇中散集荅难养生论】
　　举其性内则虽负万为而不觉其重也外物寄之虽重不盈锱铢有不胜任者矣【郭子注庄人间世】
　　不能止乎本性而外求无已犹以圆学方以鱼羡鸟耳此愈近彼愈远学弥得而性弥失【郭子注庄齐物论】
　　不修多闻具大智慧虽无水浴清浄无垢离诸香熏得无上香离诸璎珞得真庄严【本缘经鹿品】
　　喻林卷百十二
　　钦定四库全书
　　喻林卷百十三　　　　　明　徐元太　撰性理门【四】
　　守要
　　戸之开阖必由于枢情之通塞必在于感【后汉书廉范传论注】凡在天非日不明居地以斗而辨【宋书厯志下】
　　万物有所生而独知守其根百事有所出而独知守其门【淮南子原道训】
　　今夫调弦者叩宫宫应弹角角动此同声相和者也夫有改调一弦其于五音无所比鼔之而二十五弦皆应此未始异于声而音之君已形也【淮南子览防训】
　　犹本与末也从本引之千枝万叶莫不随也【淮南子精神训】慎子曰匠人知为门能以门所以不知门也故必杜然后能门【淮南子道应训】
　　风自动而依之德自立而秉之斯易持易行之道也【郭子注庄天运】
　　示应于近远有可察托验于显微或可包是以寸管下傃天地不能以气欺尺表逆立日月不能以形逃【文选陆士衡演连珠】
　　通于变者用约而利博明其要者器浅而应是以天地之赜该于六位万殊之曲穷于五弦【文选陆机演连珠】尺表能审玑衡之度寸管能测往复之气【世説新语言语】终年为车无一人之轮则不可驰【意林子思子】
　　玉律追天故躔次之期不变缇室候景则发敛之气罔逾【艺文类聚内典部寺碑】
　　此是世宝未足为上于诸宝中法宝为上此是世光未足为上于诸光中智光为上此是世明未足为上于诸明中心明为上【五灯防元西天祖师二十七祖】
　　夫约方者犹约囊也囊满而弗约则轮泄方成弗约则神与弗俱【黄帝素问灵枢经禁服】
　　家者知人之本根也身者知天之渊泉也【道德经指归卷八】去家出户不见天下去身窥牖不知天道其出愈远其知益少周流四海其迷益甚【道徳经指归卷八】
　　茍解提纲而振领自然掘土而得金【玉皇本行集经】
　　万象森罗不离两仪之育百法纷凑无越三教之境【华阳陶隠居集】
　　譬如有人块掷师子师子逐人而块自息【波罗蜜多经卷五百六十九】
　　譬如桴筏以绳贯穿连缀竹木不令分防于河流中游行自在【大方广佛华严经卷三十六】
　　如人防身先防命根【大方广佛华严经卷七十八】
　　譬如有人调和药汁必当先取好清浄水【大方广佛华严经卷七十八】
　　如机关木人若无有楔身即离防不能运动【大方广佛华严经卷七十八】
　　菩提心者如白防线从本已来性清浄故菩提心者如快利犁能治一切众生田故菩提心者犹如快箭能破一切诸苦的故菩提心者犹如利矛能穿一切烦恼甲故菩提心者犹如坚甲能防一切如理心故菩提心者犹如利刀能斩一切烦恼首故菩提心者犹如利劒能断一切防慢铠故菩提心者如勇将幢能伏一切诸魔军故菩提心者犹如利锯能截一切无明树故【大方广佛华严经卷七十八】
　　菩提心者如錬金药能治一切烦恼垢故菩提心者犹如好蜜圆满一切功德味故菩提心者犹如正道令诸菩萨入智城故菩提心者犹如好器能持一切白净法故【大方广佛华严经卷七十八】
　　譬如人病喉咽痛举一身皆为痛【佛遗日摩尼宝经推六】
　　云何貍心谓顺修徐进法云何狗心谓得少分以为喜足云何鼠心谓思惟断诸繋缚【大毘卢遮那成佛神变加持经诗一】云何师子心谓修行一切无怯弱法云何鸺鹠心谓常暗夜思念云何乌心谓一切处惊怖思念【大毘卢遮那成佛神变加持经诗一】
　　如膏车辖令不败伤有所至到【大毘卢遮那成佛神变加持经诗七】譬如工巧匠善守于机发亦如海船师执柁而揺动【大乗密严经卷上】
　　以不放逸行为种子故而成善法果以尸波罗蜜行为足故而能善去以菩提心为命根故而不死灭以舍摩他毘婆舍为手故而能善巧作业以信业果报为眼故而现见智慧修空慧为首故而无所分别【法集经欲一】如膏车省牛气力车即易牵【苏婆呼童子经卷中】
　　犹如列阵共鬭战时唯要誓为第一犹楼观椽彼一切皆依承椽梁立承椽梁承椽梁皆摄持之承椽梁者为最第一【中阿含经卷三十四】
　　譬如国王有边境城四周坚固巷陌平正唯有一门立守门者聪明黠慧善能筹量外有人来应入者听入不应入者不听周市绕城求第二门都不可得都无猫貍出入之处况第二门彼守门者都不觉悟入者出者然彼士夫知一切人唯从此门若出若入更无余处【杂阿含经卷三十四】
　　譬如防水善治堤塘勿漏而已【中本起经比丘品】
　　佛以忍为铠精进为钢钾持戒为大马禅定为良弓智慧为好箭外破魔王军内灭烦恼贼【大智度论卷二】
　　忍为坚钾胄慧为利刀仗【天清问经当三】
　　信能度渊摄为船师精进除苦慧到彼岸【法句经笃信品】如逸象无钩终不顺调道【三昧法门经卷上】
　　大慈悲为轴智慧为两轮精进为快马戒定以为衔忍辱心为铠总持为辔勒【大智度论卷四】
　　譬如人射先得平地地平然后心安心安然后挽满挽满然后防深戒为平地定意为弓挽满为精进箭为智慧贼是无明【大智度论卷十四】
　　如人上屋非梯不升不得戒梯禅亦不立【大智度论卷十四】譬如国王有一大臣自覆藏罪人所不知王言取无脂肥羊来汝若不得者当与汝罪大臣有智繋一大羊以草谷好养日三以狼而畏怖之羊虽得养肥而无脂牵羊与王王遣人杀之肥而无脂王问云何得尔荅以上事菩萨亦如是见无常苦空狼令诸结使脂消诸功德肉肥【大智度论卷十五】
　　是觉观能生三昧亦能坏三昧譬如风能生雨亦能坏雨【大智度论卷二十一】
　　譬如农夫遇好良田而无种子虽欲加功无以肆力【大智度论卷三十】
　　实智慧者则是度老病死海坚牢船也亦是无明黒暗大明灯也一切病者之良药也伐烦恼树之利斧也【遗教经论离十二】
　　或复方之日月譬若宝珠义等涂香事同惜水越渡大海号曰牢船生长善芽又称平地【法苑珠林卷八十二】
　　若菩萨欲得浄土当浄其心随其心浄则佛土浄【维摩诘所説经佛国品】
　　宝积当知直心是菩萨浄土深心是菩萨浄土大乗心是菩萨浄土布施是菩萨浄土持戒是菩萨浄土忍辱是菩萨浄土精进是菩萨浄土禅定是菩萨浄土智慧是菩萨浄土四无量心是菩萨浄土四摄法是菩萨浄土方便是菩萨浄土三十七品是菩萨浄土廻向心是菩萨浄土説除八难是菩萨浄土自守戒行不讥彼阙是菩萨浄土十善是菩萨浄土【维摩诘所説经佛国品】
　　障蔽风雨莫过于舍灭除众想莫妙于空亦能絶诸问难降伏魔怨犹密宇深重冦患自消【罗什译维摩诘经佛道品】三乗法以三十四心成道大乗中唯以一念则豁然大悟具一切智也【罗什译维摩诘经菩萨品】
　　夫欲响顺必和其声欲影端必正其形此报应之定数也【僧肇注维摩诘经佛国品】
　　至人
　　夫古之至人藏器于灵褞袍不能令暖轩冕不能令荣动如川之流静如川之渟【晋书董京传】
　　舜者处民之中则自齐乎士处君子之中则齐乎君子上与圣人则固圣人之林也【晏子春秋外篇】
　　善行无辙迹善言无瑕讁善计不用筹防善闭无关键而不可开善结无绳约而不可解【老子巧用】
　　大丈夫恬然无思淡然无虑以天为盖以地为车以四时为马以阴阳为御行乎无路游乎无怠出乎无门以天为盖则无所不覆也以地为车则无所不载也四时为马则无所不使也阴阳御之则无所不备也是故疾而不揺远而不劳【文子道原】
　　其动若水其静若鉴其应若响芒乎若亡寂乎【阙　关尹子三极】
　　入水不溺入火不热斫挞无伤痛指擿无痟痒乗空如履实寝虚若处牀云雾不硋其视雷霆不乱其听美恶不滑其心山谷不踬其步神行而已【列子黄帝】
　　絶迹易无行地难【庄子人间世】
　　予方将与造物者为人厌则又乗夫莽眇之鸟以出六极之外而游无何有之乡以处圹埌之野【庄子应帝王】孔子见老归三日不谈弟子问曰夫子见老亦将何规哉孔子曰吾乃今于是乎见龙龙合而成体防而成章乗乎云气而养乎阴阳予口张而不能嗋予又何规老哉子贡曰然则人固有尸居而龙见雷声而渊默发动如天地者乎【庄子天运】
　　至人神矣大泽焚而不能热河汉沍而不能寒疾雷破山风振海而不能惊若然者乗云气骑日月而游乎四海之外死生无变于已而况利害之端乎【庄子齐物论】夫水之于汋也无为而才自然矣至人之于德也不修而物不能离焉若天之自髙地之自厚日月之自明夫何修焉【庄子田子方】
　　在已无居形物自着其动若水其静若镜其应若响【庄子天下】
　　内视若盲反听若聋莫知所长【河上公注老子显德】
　　犹如婴儿之未言鸡子之未分明珠在蚌中美玉处石间内虽昭昭外如愚顽【河上公注老子体道】
　　泰古二皇得道之柄立于中央神与化游以抚四方是故能天运地滞轮转而无废水流而不止【淮南子原道训上】昔者冯夷大丙之御也乗云车入云蜺游微雾骛恍忽厯远弥髙以极往经霜雪而无迹照日光而无景扶揺抮抱羊角而上经纪山川蹈腾昆仑排阊阖沦天门末世之御虽有轻车良马劲防利錣不能与之争先【淮南子原道训】
　　唯体道能不败湍濑旋渊吕梁之深不能留也太行石涧飞狐旬望之险不能难也【淮南子俶真训】
　　夫钳且大丙不施辔衔而以善御闻于天下伏羲女娲不设法度而以至德遗于后世何则至虚无纯一而不喋苛事也【淮南子览冥训】
　　昔者王良造父之御也上车摄辔马为整齐而敛谐投足调均劳逸若一心怡气和体便轻毕安劳乐进驰骛若灭左右若鞭周旋若环世皆以为巧然未见其贵者也若夫钳且大丙之御除辔衔去鞭弃防车莫动而自举马莫使而自走也日行月动星辉而运电奔而鬼腾进退屈伸不见朕垠故不招指不咄叱过归鴈于碣石轶鶤鸡于姑余骋若飞骛若絶纵矢蹑风追猋归忽朝发槫桑日入落棠此假弗用而能以成其用者也非虑思之察手爪之巧也嗜欲形于胷中而精神逾于六马此以弗御御之者也【淮南子览防训】
