<!-- { "loadSidebar": true } -->
　　耳不听五声之和为聋目不别五色之章为昧心不则德义之经为顽口不道忠信之言为嚚狄皆则之四奸具矣【左传僖公二十四年】
　　薰莸不同器而藏尧桀不共国而治以其类异也【孔子家语致思】
　　藏动鼠圣人以防佞幸【三坟气坟】
　　乃国家之大贼人主之大蜮也【前汉书东方朔传】
　　昌邑王见狗冠方山冠龚遂曰王之左右皆狗而冠【后汉书灵帝纪】
　　国家弃宪如孤雏腐鼠耳【后汉书窦宪列传】
　　尔人之臣蠧久依城社不畏熏烧【后汉书虞延列传】
　　羣邪项领膏唇拭舌竞欲咀嚼【后汉书吕强传】
　　假豹姿于羊质骋袅心于狼性【晋书石季龙下列传】
　　邪佞者宇宙之王化之蟊贼也【晋书刘聪传】
　　且承顔色窃光宠势等秋风气同夏日【魏书恩幸传】
　　小人难育朽棘不雕【魏书赵恩幸传】
　　夫君子小人智计不同君子志于道小人谋于利志于道者安国济人志于利者损物图己道人者害国小人也忠良者捍国君子也臣见疾者诣道士则劝奏章僧尼则令斋讲俗师则鬼祸须解毉诊则汤熨散丸皆先自为也臣谓为国之本与疗病相类疗病当去巫鬼寻华扁为国当黜佞邪用管晏【南史郭祖深循吏传】
　　东郭有狗嘊嘊旦暮欲齧我猳而不使也今夫易牙子之不能爱将安爱君【管子戒章】
　　邪气袭内正色乃衰【管子形势】
　　且伐木不自其根则孽又生也公何不去二子者毋使耳目淫焉【晏子春秋谏下】
　　商贾巧为贩卖之利而屈为贞良邪臣好为诈伪自媚饰非而不能为公方【陆子辅政】
　　邪臣之蔽贤犹浮云之鄣日月也非得神灵之化摆云霁毉令归山海然后乃得覩其光明暴天下之濡湿照四方之晦【陆子辩惑】
　　海水虽大不受胔芥日月不应非其气君子不容非其类也【淮南子説山训】
　　昔赵髙无过人之志而居万人之位是以倾覆秦国而祸殃其宗尽失其瑟何胶柱之调也【盐铁论相刺】
　　犀铫利鉏五谷之利而闲草之害也明理正法奸邪之所恶而良民之福也故曲木恶直绳奸邪恶直法【盐铁论申韩】
　　船非水不可行水入船中则其没也故曰君子不可不严也小人不可不闭也【説杂言】
　　隂雾作匿不见白日邪径迷通使君乱惑【焦氏易林复之鼎】次八赤臭播闗大君不闲克国乗家测曰赤臭播闗恐入室也【太经第一闲】
　　膏肓纯白二竖不生兹谓心寜省闼清浄嬖孽不生兹谓政平夫膏肓近心而处阨鍼之不达药之不中攻之不可二竖藏焉是谓笃患故治身治国者唯是之畏【申鉴杂言上】
　　夫诋訾之法者伐贤之斧也而骄妬者噬贤之狗也人君内秉伐贤之斧权噬贤之狗而外招贤欲其至也不亦悲乎【濳夫论潜叹】
　　有获狐者则命之曰制尔以媚有获虎豹者则命之曰制尔以猛有获枭者则命之曰制尔以逆【天禄阁外史田猎】言蓬蒿萧艾入御房中则马兰之草踸踔暴长而茂盛也以言佞謟见亲近则邪伪之徒踊跃而欣喜也【王逸注楚辞七谏】
　　天狼星名以喻贪残日为王者王者受命必诛贪残故曰举长矢射天狼言君当诛恶也【王逸注楚辞九歌】
　　雨雪之盛麃麃然至于无云日气始出而雨雪皆消释矣喻小人虽多王若欲兴善政则贤者升用而小人诛灭矣【前汉书注楚元王传】
　　凶邪乱正亦犹浮云蔽天疾风激水故舜流四凶而朝穆穆楚戮费鄢而王道洽也【李善注文选陆士衡演连珠】
　　披云看霄则天文清澄风观水则川流平是以四族放而唐劭二臣诛而楚宁【文选陆机演连珠】
　　与其溺于人也宁溺于渊溺于渊犹可游也溺于人不可救也【补文选武生盥盘铭】
　　一盗不诛害在穿窬修誉不诛害在词主【意林阮子】
　　蒺藜在田良苗无所措其根佞邪在朝忠直无所措其身【意林邹子】
　　吕氏春秋云桂枝之下无杂木葢桂味辛螫故也【埤雅卉物门桂】
　　火生于木祸发必克奸生于国时动必溃【隂符经上篇】譬如恶马其性刚戾能令乗者至崄恶处【海空智藏经持诫品】如栴檀林栴檀围绕不杂伊兰如无热池香流德水无诸醎味王逺恶人亦复如是【大方广佛华严经卷十二】

　　喻林巻七十
　　钦定四库全书
　　喻林巻七十一　　　　　明　徐元太　撰君道门【十一】
　　求士
　　九五同人先号咷而后笑大师克相遇【易同人】
　　九五以包【易姤】
　　辟四门明四目达四聪【书舜典】
　　蒹【音兼】葭【音加】苍苍白露为霜所谓伊人在水一方遡洄从之道阻且长遡游从之宛在水中央　蒹葭凄凄白露未晞所谓伊人在水之湄遡从之道阻且跻遡游从之宛在水中沚【诗国风蒹葭】
　　鴥【音聿】彼晨风郁彼北林未见君子忧心钦钦　山有苞栎【音厯】隰有六駮【音剥】未见君子忧心靡乐　山有苞棣隰有树檖未见君子忧心如醉【诗国风晨风】
　　岂其食鱼必河之鲂【音房】岂其取【音娶】妻必齐之姜岂其食鱼必河之鲤岂其取妻必宋之子【诗国风衡门】
　　南有嘉鱼烝然罩罩【音笟】君子有酒嘉賔式燕以乐【叶五教反】南有嘉鱼烝然汕汕【音讪】君子有酒嘉賔式燕以衎【音看诗小雅南有嘉鱼】
　　南有嘉鱼乐与贤也太平君子至诚乐与贤者共之也【毛诗南有嘉鱼】
　　卷阿召康公戒成王也言求贤用吉士也【毛诗巻阿】
　　何必河之鲂然后可食取其口美而已何必大国之女然后可妻亦取贞顺而已君任臣何必至人亦取忠孝而已【郑氏笺诗衡门】
　　视彼阪由墝埆之地有菀然其茂特之苗以兴视彼空谷侧陋之处有杰然其秀异之贤然天之以风雨动揺我特苗如将不我特苗之能胜言风雨之迅疾也以喻王之以礼命征召我贤者如恐不我贤者之能得言礼命之繁多也【毛诗正义正月】
　　平原大薮瞻其草之髙丰茂者必有恠鸟兽居之且草可财也如艾而夷之其地必宜五谷髙山多林必有恠虎豹蕃孕焉深渊大川必有蛟龙焉民亦如之君察之此可以见器见才矣【大戴礼记四代】
　　欲见贤人而不以其道犹欲其入而闭之门也【孟子万章下】臣闻之贾人夏则资皮冬则资絺旱则资舟水则资车以待乏也夫虽无四方之忧然谋臣与爪牙之士不可不养而择也譬如蓑笠时雨既至必求之【国语越】
　　鲁仲连谓孟尝君曰君之廐马百乗无不被绣衣而食菽粟者岂有骐骥騄耳哉后宫十妃皆缟纻食粱肉岂有毛嫱西施哉色与马取于今之世士何必待古哉【战国策齐襄王】
　　周有砥厄宋有结緑梁有悬黎楚有和璞此四宝者工之所失也而为天下名器然则圣王之所弃者独不足以厚国家乎臣闻善厚家者取之于国善厚国者取之于诸侯天下有明王则诸侯不得擅厚矣是何也为其凋荣也【战国策秦昭襄王】
　　妇人有夫死三日而嫁者有幽居守寡不出门者足下即欲求妇何取曰取不嫁者通曰然则求臣亦犹是也彼东郭先生梁石君齐之俊士也隐居不嫁未尝卑节下意以求仕也愿足下使人礼之【前汉书蒯通传】
　　今不循伯者之道廼欲以三代选举之法取当世之士犹察伯乐之图求骐骥于市而不可得亦已明矣【前汉书梅福传】
　　气之清者为神人之清者为贤养身者以练神为寳安国者以积贤为道【后汉书李固列传】
　　选利器于良材求镆铘于明智【后汉书崔骃列传】
　　夫物以逺至为珍士以稀见为贵槃木朽株为万乗用者左右为之容耳王者取士宜防众之所贵【后汉书循吏列传】屈平曰国有骥而不知乗焉皇皇而更索【魏志任城王传】昔楚叶公好龙神龙下之好伪彻天何况于真【蜀志秦宓传】香饵引泉鱼重币购勇士【呉志孙奂传注】
　　夫贤才之畜于国由良工之须利器巧匠之待绳墨也器用利则斵削易而材不病绳墨设则曲直正而众形得矣是以人主必勤求贤而佚以任之也【晋书阮种传】四门开辟英彦鳬藻收春花于京辇采秋实于岩薮【晋书应詹传】
　　空谷流絷维之咏丘园旅束帛之观【晋书龚之传】
　　吾逺求骐骥不知近在东邻【晋书冯跋记】
　　穷谷无白驹之倡乔岳无遗寳之嗟岂特罗飞翮于垂天网沈鳞于溟海【宋书武二王彭城传】
　　必欲探援潜宝倾海求珠自可卜肆巫祠之间马栈牛口之下【宋书王防传】
　　岂有欲见大厦而遗其栋梁者哉【宋书王昙传】
　　功照千里非特烛车之珍徳柔邻国岂徒秘璧之贵【宋书谢庄传】
　　惧隐鳞卜祝藏器屠保物色闗下委裘河上【梁书王暕传】剖蜯求珍捜岩采干野无投纶朝盈逸翰【魏书段承根传】世求名骏行地能致千里时爱竒寳照车遂有径寸【陈书蔡景厯传】
　　至于旁求俊乂爰逮侧防用道和羮是隆大厦【陈书后主纪】今虽唐虞君世俊乂盈朝然修大厦者岂厌夫良材之积也【隋书李德林传】
　　采荆南之梓收防稽之箭竹【隋书经籍四志】
　　收梓之才辟康庄之馆【隋书潘徽文学传】
　　冀与羣才共康庻绩而彚茅寂漠投竿罕至岂美璞韬采未值良工将介石在懐确乎难拔【北史隋本纪下】
　　圣人在上贤士百里而有一人则犹无有也王道衰防暴乱在上贤士千里而有一人则犹比肩也【鬻子守道】缗防饵明小鱼食之缗绸饵香中鱼食之缗隆饵丰大鱼食之夫鱼食其饵乃牵于缗人食其禄乃服于君故以饵取鱼鱼可杀以禄取人人可竭以家取国国可拔以国取天下天下可毕【太公六韬文师】
　　夫寒温之变非一精之所化也天下之事非一人之所能独知也海水广大非独仰一川之流也是以明主之治世也急于求人弗独为也【鹖冠子道】
　　一雀适羿羿必得之威也以天下为之笼则雀无所逃是故汤以胞人笼伊尹秦穆公以五羊之皮笼百里奚是故非以其所好笼之而可得者无有也【庄子庚桑楚】譬若欲众其国之善射御之士者必将富之贵之敬之誉之然后国之善射御之士将可得而众也况又有贤良之士厚乎德行辩乎言谈博乎道术者乎此固国家之珍而社稷之佐也亦必且富之贵之敬之誉之然后国之良士亦将可得而众也【墨子尚贤上】
　　古者国君诸侯之不可以不执善承嗣辅佐也譬之犹执热之有濯也将休其手焉【墨子尚贤中】
　　今有药于此食之则耳加聪目加明则吾必説而强食之今夫伊尹之于我国也譬之良医善药也而子不欲我见伊尹是子不欲我善也【墨子贵义】
　　求马黄黒马皆可致求白马黄黑马不可致【公孙龙子白马论】人主无贤如瞽无相何伥伥【荀子成相】
　　千里而有一士比肩也累世而有一圣人继踵也士与圣人之所自来若此其难也而治必待之治奚由至虽幸而有未必知也不知则与无贤同此治世之所以短而乱世之所以长也故王者不四霸者不六【吕氏春秋观世】今有良医于此治十人而起九人所以求之万也故贤者之致功名也比乎良医而君人者不知疾求岂不过哉【吕氏春秋察贤】
　　戎人见暴布者而问之曰何以为之莽莽也指麻而示之怒曰孰之壤壤也可以为之莽莽也故亡国非无智士也非无贤者也其主无由接故也【吕氏春秋知接】
