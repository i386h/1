<!-- { "loadSidebar": true } -->
　　杖必取材不必用味相必取贤不必所爱都蔗虽甘犹不可杖佞人説已亦不可相【太平御览果部甘蔗】
　　钓巨鱼不使婴儿轻预非不亲力不堪也【太平御览资产部钓】射之为法犹人主之治天下也射者弓有强弱矢有铢两弓不合度矢不端直主虽逢不能以中才不称官万务荒怠虽有尧舜之君亦无以治也【大平御览工艺部射上】医有名而不良者有无名而良者人主之用医必防知而隐括之【初学记政理部医】
　　弃晨鸡俟凤警亦犹弃当世之实才须故人之执政也【事类赋禽部鸡注】
　　夫医者非仁爱不可托非聪明理达不可任非廉洁淳良不可信古之用医必选名姓之后【玉海诏令律令上】
　　谚云俗无良医枉死者半拙医疗病不如不疗喻如宰夫以鱓鼈为莼羮食之更足成病岂充饥之可望乎【本草一卷】
　　君子重袭小人无由入正人十倍邪辟无由来古之人其谨于所近乎诗曰芃芃棫朴薪之槱之济济辟王左右趣之此言左右日以善趣也【困学纪闻卷三诗】
　　上工平气中工乱脉下工絶气危生故曰下工不可不慎也【黄帝素问灵枢经根结】
　　専任
　　狐裘尨茸一国三公吾谁适从【左传僖公五年】
　　大夫文种者国之梁栋君之爪牙夫骥不可与匹驰日月不可竝照君王委国于种则万纲千纪无不举者【吴越春秋勾践入臣外传】
　　公孙衍为魏将与其相田需不善季子为衍谓梁王曰独不见夫服牛骖骥乎不可以行百步今王以衍为可使将故用之也而聴相之计是服牛骖骥也牛马俱死而不能成其功王之国必伤矣愿王察之【战国防魏哀王】卫嗣君谓薄疑曰子小寡人之国以为不足仕则寡人力能仕子请进爵以子为上卿乃进田万顷薄子曰疑之母亲疑以疑为能相万乗所不窕也然疑家巫有蔡妪者疑母甚爱信之属之家事焉疑智足以信言家事疑母尽以聴疑也然已与疑言者亦必复决之于蔡妪也故论疑之智能以疑为能相万乗而不窕也论其亲则子母之间也然犹不免议之于蔡妪也今疑之于人主也非子母之亲也而人主皆有蔡妪人主之蔡妪必其重人也重人者能行私者也夫行私者绳之外也而疑之所言法之内也绳之外与法之内雠也不相受也【韩非子外储説左】
　　王良造父天下之善御者也然而使王良操左革而咤叱使造父操右革而鞭笞之马不能行十里共故也田连成窍天下善鼓琴者也然而田连鼔上成窍檝下而不能成曲亦共故也夫以王良造父之巧共辔而御不能使马人主安能与其臣共权以为治以田连成窍之巧共琴而不能成曲人主又安能与其臣共势以成功乎【韩非子外储説右】
　　今令王良造父共车人操一边辔而入门闾驾必败而道不至也令田连成窍共琴人抚一弦而挥则音必败曲不遂矣【韩非子外储説右】
　　人主之左右不必智也人主于人有所智而聴之因与左右论其言是与愚人论智也人主之左右不必贤也人主于人有所贤而礼之因与左右论其行是与不肖论贤也智者决防于愚人贤士程行于不肖则贤智之士羞而人主之论悖矣【韩非子孤愤】
　　周氏之喾韩氏之卢天下疾狗也见兎而指属则无失兎矣望见而放狗也则累世不能得兎矣茍非不能属之者罪也【説苑善説】
　　鲁君使宓子贱为单父宰子贱辞去因请借善书者二人使书宪书教品鲁君予之至单父使书子贱从旁引其肘书丑则怒之欲好书则又引之书者患之请辞而去归以告鲁君鲁君曰子贱苦吾扰之使不得施其善政也乃命有司无得擅徴发单父单父之化大治【新序杂事二】
　　齐有良兎曰东郭防葢一旦而走五百里于是齐有良狗曰韩卢一旦而走五百里使之遥见而指属则虽韩卢不及众兎之尘若蹑迹而纵緤则虽东郭防亦不能离今子之属臣也蹑迹而踪緤与遥见而指属与【新序杂事五】
　　宋玉因其友见楚襄王襄王待之无以异乃让其友友曰夫姜桂因地而生不因地而辛女因媒而嫁不因媒而亲子之事王未耳何怨于我宋玉曰不然昔者齐有狡兎尽一日而走五百里使之瞻见指注虽良狗犹不及狡兎之尘若摄缨而纵绁之瞻见指注与【韩诗外传】苏秦相燕人恶之于燕王燕王按剑而怒食以駃騠白圭显于中山中山人恶之于魏文矦文矦投以夜光之璧何则两主二臣剖心析肝相信岂移于浮词哉【文选邹阳于狱上书】
　　宓子贱仕鲁为单父宰恐君聴用谗人使己不得行其政故请君近吏二人与俱至官令二吏书辄掣其肘书不善则从而怒之二吏患焉辞归鲁宓子曰书甚不善勉而归矣二吏归报于君曰宓子使臣书而掣揺臣肘书恶而又怒臣邑吏皆笑所以去之而来也君以问孔子孔子曰宓不齐君子也其才任霸王之佐屈节治单父将以自试意者其以此谏乎公悟太息叹曰寡人乱宓子之政而责其善者数矣【艺文类聚巧艺部书】
　　郑简公谓子产曰饮酒之不乐钟鼔之不鸣寡人之任也国家之不义朝廷之不治与诸矦交之不得志子之任也子无入寡人之乐寡人无入子之朝自是以来子产治郑城门不闭国无盗贼道无饿人孔子曰若郑简公之好乐虽抱钟而朝可也【事文类聚钟尸子】
　　有医竘者秦之良医也为宣王割座为惠王疗疾皆愈张子之背肿命竘治之谓医竘曰背非吾背也任之制焉治之遂愈竘诚善治疾也张子委制焉夫身与国亦犹此必有所委制然后治【太平御览方术部医】
　　烛奸
　　有屈轶之草生于庭佞人入朝则草指之【竹书纪年上】上惠其道下敦其业上下相希若望参表则邪者可知也【管子君臣上】
　　从顺独逆从正独辟此犹夜有求而得火也奸伪之人无所伏矣【管子君臣上】
　　一曰长目二曰飞耳三曰树明明知千里之外隐微之中曰动奸奸动则变更矣【管子九守】
　　口者几闗也所以闭情意也耳目者心之佐助也所以窥间见奸邪【鬼谷子权篇】
　　数至能人之门不一至主之廷百虑思家之便不一图主之国【韩非子有度】
　　今夫水之胜火亦明矣然而釜鬲间之水煎沸竭尽其上而火得炽盛焚其下水失其所以胜者矣今夫治之禁奸又明于此然守法之臣为釡鬲之行则法独明于胸中而巳失其所以禁奸者矣【韩非子备内】
　　托天下于尧之法则贞士不失分奸人不徼幸寄千金于羿之矢则伯夷不得亡而盗跖不敢取尧明于不失奸故天下无邪羿巧于不失发故千金不亡【韩非子守道】田子方问唐易鞫曰弋者何慎对曰鸟以数百目视子子以二目御之子谨周子廪田子方曰善子加之弋我加之国【韩非子外储説左】
　　宋人语曰一雀过羿必得之则羿诬矣以天下为之罗则雀不失矣夫知奸亦有大罗不失其一而已矣不修其理而以己之胸察为之弓矢则子产诬矣老子曰以智治国国之贼也其子产之谓也【韩非子难三】
　　夫奸必知则备必诛则止不知则肆不诛则行夫陈轻货于幽隐虽曾史可疑悬百金于市虽大盗不取也不知则曾史疑于幽隐必知则大盗不取悬金于市【韩非子六反】
　　夫天下之所以恶莫恶于不可知也夫不可知盗不与期贼不与谋盗贼大奸也而犹所得疋偶又况于欲成大功乎【吕氏春秋壹行】

　　喻林巻六十八
　　钦定四库全书
　　喻林巻六十九　　　　　明　徐元太　撰君道门【九】
　　取善
　　非本非标非防非煇壤非壤不髙水非水不流呜呼敬之哉倍本者槁【汲冢周书文儆解】
　　池水之溢由外灌焉【郑氏笺诗召旻】
　　取于镬以实鼎取于鼎以实俎【郑氏注周礼天官内饔】
　　舜之居深山之中与木石居与鹿豕游其所以异于深山之野人者几希及其闻一善言见一善行若决江河沛然莫之能御也【孟子尽心上】
　　齐桓之时有以九九见者桓公不逆欲以致大也今臣所言非特九九也【前汉书梅福传】
　　使言之而是虽在褐夫刍荛犹不可弃也使言之而非也虽在卿相人君揄防于庙堂之上未必可用是非之所在不可以贵贱尊卑论也【淮南子主术训下】
　　夫采玉者破石拔玉选士者弃恶取善【王充论衡累害篇】弃金璧于涂路则行人止足委锦纨于泥泞则见者惊咄【抱朴子外篇广譬】
　　闗雎兴于鸟而为风之首美其挚而有别也鹿鸣兴于兽而为雅之端嘉其得食而自呼也以夫鸟兽之丑茍有一善诗人歌咏以为美谈矣况人之有善而可弃乎【刘子适才】
　　激楚阳阿至妙之容掌技者之所贪飞兎騕褭絶足奔放良乐之所急也【文选孔融荐祢衡表】
　　舜耕于厯山而交益陶于河濵而交禹【太平御览人事部交友四】丹涓有一言之善晋侯赐万顷田辞而不受晋侯曰以此田易彼言也于子犹有所亡寡人犹有所得【太平御览治道部赏赐】
　　何世之无才何才之无施良匠提斤斧造山林梁栋阿衡之材栌柱楣椽之朴森然陈于目前大厦之器具矣【太平御览器物部斤】
　　犹器之取水随量多少唯穿底无当乃不受耳【明集正诬论】
　　兼收
　　【音郁】彼栁斯鸣蜩【音条】嘒嘒有漼【千罪反】者渊萑【音丸】苇淠淠【音譬　诗小雅小弁】
　　杨园之道猗【音倚】于亩丘【诗小雅巷伯】
　　泛泛然杨木之舟则载其沈物则载其浮物俱浮水上以兴当时君子用其文者又用其武者俱致在朝【毛诗正义菁菁者莪】
　　虽有丝麻无弃菅蒯虽有姬姜无弃蕉萃【左传成公九年】如梓皮革自楚往也虽楚有材晋实用之【左传襄公二十六年】传曰藨蒯之菲也可以为屦明肋如菅并可代丝麻之乏【春秋正义成公九年】
　　段干越人谓新城君曰王良之弟子驾云取千里马遇造父之弟子造父之弟子曰马不千里王良弟子曰马千里之马也服千里之服也而不能取千里何也曰子纆牵长故纆牵于事万分之一也而难千里之行今臣虽不肖于秦亦万分之一也而相国见臣不释塞者是纆牵长也【战国防秦昭襄王】
　　今陛下致昆山之玉有隋和之寳垂明月之珠服太阿之剑乗纎离之马建翠凤之旗树灵鼍之鼔此数寳者秦不生一焉而陛下説之何也必秦国之所生然后可则是夜光之璧不饰朝廷犀象之器不为玩好郑卫之女不充后宫而骏马駃騠不实外廐江南金锡不为用西蜀丹青不为采所以饰后宫充下陈娱心意説耳目者必出于秦然后可则是宛珠之簪玑之珥阿缟之衣锦绣之饰不进于前而随俗雅化佳冶窈窕赵女不立于侧也【史记李斯传】
　　太山不让土壤故能成其大河海不择细流故能就其深王者不却众庶故能明其德【史记李斯传】
　　夫挽大重者其用力苦不众拔大艰者其善术苦不广【蜀志谯周传】
　　陛下披榛采兰幷收蒿艾是以臯陶振褐不仁者逺【晋书皇甫谧传】
　　莫用豪贤故弃捐素所爱莫用鱼肉贵弃捐葱与防莫用麻枲贱弃捐菅与蒯【宋书乐三志】
　　非取制于一狐谅求味于兼采【梁书王防传】
　　元天髙朗尚假列星以助明洞庭渊湛犹借众流以增大莫不以孤照不诣其幽独深未尽其广【魏书张彛传】譬山祗之有嵩岱海若之有沧溟饰以涓尘不贻伊败【隋书礼仪一志】
