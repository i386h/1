<!-- { "loadSidebar": true } -->
　　海有众鱼巨巍巍第一鱼身长四千里第二鱼身长八千里第三鱼身长万二千里第四鱼身长万六千里第五鱼身长二万里第六鱼身长二万四千里第七鱼身长二万八千里【海八德经尺一】
　　那先问王曾闻大海中有大鱼名质身长二万八千里者不王言然有是我曹闻之那先言如是二万八千里鱼其脇骨长四千里【那先比丘经卷下】
　　曾共婆罗门道中行见一尼拘卢陀树荫覆贾客五百乗车荫犹不尽【大智度论卷八】
　　七极防成一阿耨彼是最细色天眼能见及菩萨转轮王见七阿耨为铜上尘七铜上尘为水上尘七水上尘为兔毫上尘七兔毫上尘为一羊毛上尘七羊毛尘成一牛毛尘七牛毛尘成一向游尘七向游尘成一虮七虮成一虱七虱成一麦七麦为一指二十四指为一肘【杂阿毗昙心论卷二】
　　如菩萨处胎经云第一大鸟不过金翅鸟头尾相去八千由旬高下亦尔若其飞时从一须弥至一须弥终不中止广如经説第二兽者不过于龙如阿含经説难陁跋难陁二龙其形最大绕须弥山七帀头犹山顶尾在海中第三鱼身者不过摩竭大鱼如四分律説摩竭大鱼身长或三百由旬四百由旬乃至极大者长七百由旬故阿含经云眼如日月鼻如大山日如赤谷【法苑珠林卷六】
　　荣枯
　　九二枯杨生稊【易大过】
　　象曰枯杨生华何可久也【易大过】
　　老过则枯少过则稚以老分少则稚者长以稚分老则枯者荣过以相与之谓也【王弼注易大过】
　　葛之覃兮施【音异】于中谷维叶萋萋○葛之覃兮施于中谷维叶莫莫【诗国风葛覃】
　　盛极则堕落者梅也【毛诗摽有梅注】
　　旱山之足林木茂盛者得山云雨之润泽也【郑氏笺诗旱麓】鵻之伤于水始则湿中而修久而干【郑氏笺诗中谷】
　　椒之性芬香而少实今一捄之实蕃衍满升非其常也【郑氏笺诗椒聊】
　　坰之牧地水草既美牧人又良饮食得其时则自肥健耳【郑氏笺诗駉】
　　之本实继先岁之必小状似瓝故谓之瓞緜緜然若将无长大时【郑氏笺诗緜】
　　葛之能藟蔓繁滋者以本枝廕庥之多【杜氏解左传文公七年】王知夫苖乎七八月之间旱则苖槁矣天油然作云沛然下雨则苖浡然兴之矣【孟子梁惠王上】
　　木谓之华草谓之荣不荣而实者谓之秀荣而不实者谓之英【尔雅】
　　完不能无毁也是以韦革虽柔扩之则裂矿石虽坚攻之则碎【子华子执中】
　　形气发于根柢兮柯叶彚而灵茂【前汉书叙传上】
　　塞其源者竭背其本者枯【淮南子説林训】
　　再生者不获华大早者不胥时落【淮南子説林训】
　　鲂鱮甫甫语其大也麀鹿麌麌语其众也【小尔雅广训】专独不能自荫润其根故多枯死也【吕氏春秋辨土解】
　　草木之生者湿湿者重死者枯枯者轻枯而轻者易举湿而重者难移也然元气所在在生不在枯【王充论衡状留篇】虵折鳞于平皋龙脱骨于深谷【曹子建神赋】
　　其在晨也灼若旭日栖扶桑其在昏也奭若烛龙吐潜光【艺文类聚菓部石榴赋】
　　烂若罗宿之垂光灼若隋珠之宵列爽若翡翠之羣翔练若瑚之映月【艺文类聚木部木赋】
　　其望之也晔若皦日烛昆山其节之也晃若盈尺映蓝田【艺文类聚草部芙蕖赋】
　　灼若夜光之在岫赤若太阳之映朝云【艺文类聚草部芙蕖赋】又如水大渍草木根能使倾防随流而去【波罗宻多经卷五百六十七】
　　譬如树枝所依花叶果实终归堕落【大寳积经卷四十一】
　　犹如有人擕持种子于荒秽田随所种殖然彼种子依大地界遇天雨润决定生芽至于花实少得收获【大寳积经卷一百二十】
　　灵蠢
　　虫莫知于龙以其不生得也【左传昭公二十九年】
　　生于水发之于火于是爲万物先爲祸福正龙生于水被五色而游故神欲小则化如蚕蠋欲大则藏于天下欲上则凌于云气欲下则入于深泉变化无日上下无时谓之神与龙伏闇能存而能亡者也【管子水地】鹖毅鸟也毅不知死鸥信鸟也信不知用【师旷禽经】
　　龙也者人主之辟也亢龙往而不返故易曰有悔悔者凶也潜龙入而不能出故曰勿用勿用者不可也龙之神也其惟玆龙乎能与细细能与巨巨能与高高能与下下吾故曰龙变无常能幽能章【贾子新书容经】
　　太阴所建蛰虫首穴而处鹊巢乡而为户【淮南子天文训】猩猩知往而不知来干鹊知来而不知往此修短之分也【淮南子记论训】
　　鸡知将旦鹤知夜半而不免于鼎俎【淮南子説山训】
　　狗彘不择甂瓯而食偷肥其体而顾近其死鳯凰高翔千仭之上故莫之能致【淮南子説林训】
　　牛蹏彘颅亦骨也而世弗灼必问吉凶于者以其歴岁久矣【淮南子説林训】
　　夫天之所覆地之所载包于六合之内托于宇宙之间阴阳之所生血气之精含牙戴角前爪后距奋翼攫肆蚑行蛲动之虫喜而合怒而鬬见利而就避害而去其情一也虽所好恶其与人无以异然其爪牙虽利筋骨虽强不免制于人者知不能相通才力不能相一也各有其自然之势无禀受于外故力竭功沮【淮南子修务训】鴈顺风以爱气力衔芦而翔以备矰弋螘知为垤貛貉为曲穴虎豹有茂草野彘有芄莦槎栉堀虚连比以像宫室阴以防雨景以蔽日此亦鸟兽之所以知求合于其所利今使人生于辟陋之国长于穷櫩漏室之下长无兄弟少无父母目未尝见礼节耳未尝闻先古独守专室而不出门使其性虽不愚然其知者必寡矣【淮南子修务训】
　　鹤夜半而鸣也以无知谋不能免于鼎俎【淮南子説山训解】羔有角而不任设备而不用类好仁者执之不鸣杀之不谛类死义者羔食于其母必跪而受之类知礼者故羊之为言犹祥与故卿以为防【春秋繁露执防】
　　鴈乃有类于长者长者在民上必施然有先后之随必俶然有行列之治故大夫以防【春秋繁露执防】
　　鸾翔女牀鳯出丹穴拊翼相和以应圣哲击石靡咏韶音其絶【山海经西山经图赞】
　　猾褢之兽见则兴役膺政而出匪乱不适天下有道幽形匿迹【山海经南山经图赞】
　　幽頞似猴俾愚作智触物则笑见人佯睡好用小慧终是婴击【山海经北山经图赞】
　　驼惟竒畜肉鞍是被迅鹜流沙显功絶地潜识泉源防乎其智【山海经北山经图赞】
　　澄浊剖判庶物化生羽族或能应对焉毛宗或有知言焉于玃识往归终知来禽解阴阳虵螘逺泉流蓍灶无以过焉甘石不能胜焉【抱朴子外篇讥惑】
　　天将风也纤尘不动而防日鸣其且雨也寸云未布而蚁蚓移矣巢居知风穴处识雨风雨方至而鸟虫应之【刘子类感】
　　言良犬之取莵仰观人主之意而获之喻不妄杀【前汉书注严延年传】
　　神龙不处罔罟之水鳯凰不翔罻罗之乡【事类赋鳞介部龙注】猩猩啼而就禽【音翡】笑而被格【太平御览兽部】
　　霜傅彊枝鸟以武生者少雪封枯原鸟以文死者多【埤雅品物门鹜雉】
　　鴈衔芦而捍网牛结阵以脚虎【埤雅品物门牛】
　　燕识戊巳不衔泥狐潜上伏不越渡阡陌又曰狐狼知虚实虎豹识冲破【埤雅品物门狐】
　　鹳俯鸣则阴仰鸣则晴【埤雅品物门鹳】
　　字説曰奚也曷也皆无知也鸡可畜焉以放于死奚物而无知者也鹖善鬬焉以放于死曷物而无知者也【埤雅品物门鹖】
　　拙者莫如鸠巧者莫如鹘【埤雅品物门鵻】
　　青鵽爱子忘亲司马彪曰鵽鸟专爱其子而忘其母也【困学纪闻卷十诸子】
　　阎浮洲有诸商人乘船入海持视岸鹰行彼入大海不逺便放视岸鹰若视岸鹰得至大海岸者终不还船若视岸鹰不得至大海岸者便来还船【中阿含经卷三十】
　　譬如师子王在林中吼有人见之叩头求请则放令去虎豹小物不能尔也何以故师子王贵兽有智分别故虎豹贱虫不知分别故【大智度论卷十五】




　　喻林卷一百十六
　　钦定四库全书
　　喻林卷一百十七　　　　明　徐元太　撰物宜门【二】
　　美恶
　　泾以渭浊湜湜【音殖】其沚【音止○诗国风谷风】
　　秩秩斯干【叶居焉反】幽幽南山【叶所梅反】如竹苞【叶补茍反】矣如松茂【叶莫口反】矣【诗小雅斯干】
　　如跂斯翼如矢斯棘如鸟斯革【叶托力反】如翚【音辉】斯飞君子攸跻【音赍○诗小雅斯干】
　　乐【音洛】彼之园爰有树檀【叶徒沿反】其下维萚【音托】○乐彼之园爰有树檀其下维谷【诗小雅鹤鸣】
　　周原膴膴【音武】堇荼如饴【诗大雅緜】
　　王睢之鸟雌情意至然而有别【毛诗关防注】
　　蜉蝣渠略也朝生夕死犹有羽翼以自修饰楚楚鲜明【毛诗蜉蝣注】
　　梅之树善恶自有徒以鸮集其上而鸣人则恶之性因恶矣【郑氏笺诗墓门】
　　鹰则为鸠鹰也者其杀之时也鸠也者非其杀之时也善变而之仁也故其言之也曰则尽其辞也鸠为鹰变而之不仁也故不尽其辞也【大戴礼记夏小正】
　　田鼠化为鴽鴽鹌也变而之善故尽其辞也鴽为鼠变而之不善故不尽其辞也【大戴礼记夏小正】
　　燕之角荆之干妢胡之笴吴粤之金锡此材之美者也【周礼考工记】
　　天有时地有气材有美工有巧合此四者然后可以为良材美工巧然而不良则不时不得地气也【周礼考工记】凡相角秋閷者厚春閷者薄穉牛之角直而泽老牛之角紾而昔疢疾险中瘠牛之角无泽【周礼考工记】
　　职金掌凡金玉锡石丹青之戒令受其入征者辨其物之防恶与其数量揭而壐之入其金锡于为兵器之府入其玉石丹青于守藏之府【周礼秋官职金】
　　葑菲之菜上善下恶食之者不以其恶而弃其善【杜氏解左传僖公三十三年】
　　泽之生物而险者蒺藜持之则伤【杜氏解左传襄公二十五年】山有木薮有草毒螫之虫在草在木【春秋正义宣公十五年】陆机云林木山下人语曰四足之美有麃两足之美有鷮【尔雅释鸟疏】
　　地之硗者虽有善种不能生焉江臯河濒虽有恶种无不猥大【前汉书贾山传】
　　物有善而不居恶而不可避甘醴有鸩毒药酒有治病【前汉纪孝哀】
　　美金以铸戈劎矛防试诸狗马恶金以铸斤斧鉏夷锯试诸木土【管子小匡】
　　灵鹊兆喜恠鵩塞耳【师旷禽经】
　　班鸠办鵴防鸱害母【师旷禽经】
　　慈乌反哺白脰乌不祥巨啄乌善警哀乌吟夜【师旷禽经】蝮蛇不可为足虎豹不可使缘木【淮南子説林训】
　　明月之珠蠬之病而我之利虎爪象牙禽兽之利而我之害【淮南子説林训】
　　华不时者不可食也【淮南子説林训】
　　絮之细者曰纩缯之精者曰缟缟之麤者曰素葛之精者曰絺麤者曰绤【小尔雅广服】
　　蝮虵与鱼比故生于草泽蜂虿与鸟同故产于屋树江北地燥故多蜂虿江南地湿故多蝮虵生高燥比阳阳物悬垂故蜂虿以尾防生下湿比阴阴物柔伸故蝮虵以口齰毒或藏于首尾故螫齰有毒或藏于醴肤故食之輙懑或附于唇吻故舌鼔为祸【王充论衡言毒篇】
　　龙有毒蛇有螫故蝮有利牙龙有逆鳞【王充论衡言毒篇】慈乌曰孝鸟长则反哺其母【张华注禽经】
