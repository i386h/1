<!-- { "loadSidebar": true } -->
　　如金在沙显然自异犹玉在泥湼而不缁【广文选沈休文髙士赞】处市井之肆服君子之服在小人之中行贤哲之事犹夜佩珠玉也亦灼然矣【意林傅子】
　　孔子见老归三日不谈弟子问曰夫子见老何规哉子曰人用意如飞鸿者为弓弩射之如游鹿者走狗而逐之若游鱼者钓缴以投之吾今见龙合而成体败而成章【艺文类聚鳞介部龙】
　　老子见孔子从弟子五人问曰为谁对曰子路为勇其次子贡为智曾子为顔回为仁子张为式老子叹曰吾闻南方有鸟其名为鳯所居积石千里天为生食其树名琼枝髙百仞以璆琳琅玕为实天又为生离珠一人三头递卧递起以伺琅玕鳯鸟之文戴圣婴仁右智左贤【艺文类聚鸟部鳯】
　　夫麟鳯以形状为别圣人以心神为异【艺文类聚鸟部鳯】夫畜生贱也然有尤善者皆见记识故马称骅骝骥騄牛誉郭椒丁栎【艺文类聚兽部】
　　万雀不及一鳯皇众星不如一月明【艺文类聚鸟部雀】
　　随光烛魏非折水之恒珍和璧入秦岂润山之常宝【艺文类聚内典部内典墓志】
　　贤者之处世犹金石生于沙中豫章产于幽谷【太平御览木部豫樟】
　　骊龙之眸见百里纤芥【埤雅品物门龙】
　　灵蛇弃鳞神龙解角以言致人达士超世拔俗委蜕万物之上【埤雅品物门螣蛇】
　　五鹿岳岳朱云折其角【事文类聚国子博士】
　　木生地中日长而上犹圣人在诸侯之中明徳日益髙大也【玉海周易郑康成注】
　　如诸寳中有明月寳珠最为胜妙如诸味中有甘露浆最为胜妙【元阳妙经卷五】
　　如秋满月晖映众星如夏日轮光夺诸色如四大寳妙髙山王临照诸山威光迥岀【波罗宻多经卷一】
　　如我今者于大众中作师子吼无所畏吼大丈夫吼自然智吼【波罗宻多经五百九十七】
　　是人中尊人中善士人中豪贵人中牛王人中莲花人中龙象人中师子人中勇健人中调御人中英杰【波罗宻多经五百四十九】
　　譬如三千大千世界初成即有妙髙山王及以大海【波罗宻多经卷五百七十二】
　　其智宏深譬之巨海菩提髙广喻若须弥自身威光超于日月凡所思择与慧相应犹如雪山其心洁白光明普照无边功徳烧烦恼薪方之于火不为善恶之所摇动心静常安犹如大地洗涤烦惑如清净水心无所主犹如火不着世间犹如风养诸有情犹如地观诸世界如虚空荷载众生犹如良乗不染世法譬之莲华逺畅法音犹如雷震雨一切法方之大雨光蔽贤圣犹彼大仙善能调伏如大龙象勇猛无畏如师子王覆防众生如尼拘陀树他论不动如铁围山修慈无量如彼恒河诸善法王能为前导如大梵天无所聚积犹如飞鸟摧伏他论如金翅王难遇希有如优昙华【大寳积经十八】
　　譬如比丘证得天耳身虽在逺能闻诸声【大寳积经二十】修摄诸根如大龙象澄静无浊如深泉池盛徳巍巍如金楼观色相超挺如紫金山又如大海众宝充盈如帝释主诸天围绕如大梵王心虑寂静【大寳积经四十七】
　　譬如帝释天中之王坐善法堂诸天之中光明显赫【大寳积经六十一】
　　譬如诸山须弥为最【大寳积经卷八十四】
　　譬如一切诸水之中海为最胜【大宝积经卷八十四】
　　如大海中有罗防罗阿脩罗王亦有其余众生之类唯阿脩罗王能得其余则不得【大方等大集经十八】
　　譬如盐中先陁婆盐而为第一能除诸病及能明眼【大方广佛华严经卷三十六】
　　譬如一切水生华中优鉢罗华而为最胜陆生华中瞻博迦华而为最胜【大方广佛华严经卷三十六】
　　譬如王子生在王家王后所生具足王相生已即胜一切臣众但以王力非是自力若身长大艺业悉成乃自力超过一切【大方广佛华严经三十七】
　　譬如真金治作寳冠置阎浮提主圣王顶上一切臣民诸庄严具无与等者【大方广佛华严经三十八】
　　譬如月轮有四竒特一者映蔽一切星宿光明二者随逐于时示现亏盈三者于阎浮提澄净水中影无不现四者一切见者皆对目前而此月轮无有别矣【大方广佛华严经卷五十】
　　譬如迦毘伽鸟在防中时有大势力余鸟弗及【大方广佛华严经卷五十九】
　　譬如有人用师子筋以为琴音声既奏余断絶【大方广佛华严经卷五十九】
　　譬如大师子吼小师子闻皆悉勇健一切禽兽逺避窜伏【大方广佛华严经卷五十九】
　　譬如金翅鸟初始生时其目明净有大势力大小诸鸟所不能及【大方广佛华严经卷五十九】
　　譬如牛马羊乳合在一器以师子乳投彼器中余乳消尽直过无碍【大方广佛华严经卷五十九】
　　譬如金刚虽破不全一切众寳犹不能及【大方广佛华严经卷七十八】
　　如金翅鸟王子初始生时目则明利飞则劲捷一切诸鸟虽久成长无能及者【大方广佛华严经卷七十八】
　　犹如师子王独歩无所惧【无尽意菩萨经八】
　　譬如众流归于大海须弥者诸山中尊月者众星中大明日者明于众防若师子诸兽中之猛如王于众而为上如释于忉利而为尊梵者于众梵而独髙【如来三昧经卷上】作甚猛降伏众魔作医王调和诸药作师晓知诸事若持弓弭箭在所射其箭无所不入若力士持兵有所击应时无有全命者持是智慧击于愚防无有不尽者【如来三昧经卷上】
　　犹诸根香沉香为第一犹诸树香赤旃檀为第一犹诸水华青莲华为第一犹诸陆华须摩那华为第一【中阿含经卷三十四】
　　王为人中尊海为江河长月为星中明【中阿含经卷四十一】江河泉源流大海深为最众星列空中日月明为最【中本起经马麦品】
　　众施经施胜众味道味胜众乐法乐胜【法句经爱欲品】
　　众明日为最诸智佛为最【三昧法门经卷上】
　　譬如三种师子一黄师子二白髦师子黄师子虽亦能踔不如白髦师子王【大智度论卷十七】
　　如一切照中日为第一一切人中转轮圣王最第一一切莲花中青莲为第一一切陆生华须曼色第一一切木香中牛头旃檀为第一一切珠中如意珠为第一【大智度论卷二十七】
　　譬如须弥山于众山中自然最第一【大智度论卷二十七】
　　譬如人中力士踔不过三四丈若天中力士无复限数【大智度论卷三十九】
　　譬如虽有星宿日月最胜【大智度论卷七十六】
　　菩萨善生有四义一者种子胜以菩提心为种子故二者生母胜以般若波罗宻为生母故三者胎蔵胜以福智二聚住持为胎蔵故四者乳母胜以大悲长养为乳母故【大乗庄严经论卷一】
　　生胜由四义者一种子胜信大乗法为种子故二生母胜般若波罗宻为生母故三胎蔵胜大禅定乐为胎蔵故四乳母胜大悲长养为乳母故【大乗庄严经卷三】
　　是人中师子离怖畏故是人中牛王御大众故是人中持御众上首故是人中龙王无误失故是人中良马心善调故是人中最胜家族姓等映众人故【瑜伽师地论卷八十二】譬如须弥山王显于大海安处众宝师子之坐蔽于一切诸来大众【维摩诘所説经佛国品】
　　须弥山天帝释所住金刚山也秦言妙髙处大海之中水上方髙三百三十六万里如来处四部之中威相超絶光蔽大众犹金山之显溟海者也【僧肇注维摩诘经佛国品】
　　大用
　　茅洁白之物也自牧田归荑其信美而异者可以供祭祀犹贞女在窈窕之处媒氏达之可以配人君【郑氏笺诗静女】鲲非溟海无以运其躯鳯非脩梧无以晞其翼卿有佐时之器夜光之宝当振缨云阁耀价连城区区河右未足以逞卿才力【晋书利鹿孤传】
　　明月在天众水咸见清风在林羣籁毕响【陈书傅縡传】乗紫氛以厉羽负青天而鼔翼【魏书李顺希仁弟骞传】
　　舟大者任重马骏者逺驰【隋书苏威传】
　　任公子为大钩巨缁五十犗以为饵蹲乎防稽投竿东海旦旦而钓期年不得鱼已而大鱼食之牵巨钩防没而下骛而奋鬐白波若山海水震荡声侔鬼神惮赫千里任公子得若鱼离而腊之自淛河以东苍梧以北莫不厌若鱼者已而后世辁才讽説之徒皆惊而相告也夫揭竿累趣灌渎守鲵鲋其于得大鱼难矣饰小説以干县令其于大达亦逺矣是以未尝闻任氏之风俗其不可与经于世亦逺矣【庄子外物】
　　白圭谓魏王曰市丘之鼎以烹鸡多洎之则淡而不可食少洎之则焦而不熟然而视之蝺焉美无所可用恵子之言有似于此恵子闻之曰不然使三军饥而居鼎旁适为之甑则莫宜之此鼎矣【吕氏春秋应言】
　　薄疑説衞嗣君以王术嗣君应之曰予所有者千乗也愿以受敎薄疑对曰乌获举千钧又况一斤乎【淮南子道应训】撰良马者非以逐狐貉将以射麋鹿砥利劒者非以斩缟衣将以断兕犀【淮南子説山训】
　　刀便剃毛至伐大木非斧不尅【淮南子説山训】
　　百星之明不如一月之光十牖毕开不若一户之明【淮南子説林训】
　　梁相死恵子欲之梁渡河而遽堕水中船人救之船人曰子欲何之而遽也曰梁无相吾欲徃相之船人曰子居船檝之间而困无我则子死矣子何能相梁乎恵子曰居艘楫之间则吾不如子至于安国家全社稷子之比我蒙蒙如未视之狗耳【説苑杂言】
　　吕望鼓刀在列肆文王亲徃问之吕望对曰下屠屠牛上屠屠国【王逸注楚辞天问】
　　修策迥驭长罗逺羁【关氏易传】
　　诚帝室之瑰宝清朝之伟器广乐九奏必登旻天之庭韶夏六变必响上帝之祀矣【广文选陆士龙移太常府荐张赡】
　　森森千丈松磊砢非一节虽无衰桶丽较为梁栋桀【艺文类聚木部松诗】
　　足下顿弥天之网收万仞之鱼量之以溪谷数之以陔兆何其壮乎观夫任公子之所钓此为防鰕未足为吾子之道【太平御览资产部网罟】
　　如有玅寳世所希絶在愚下人边常被污贱智者得已献之于王用饰宝冠为王所戴【大乗严经卷下】
　　图大
　　楚人有好以弱弓微缴加归鴈之上者顷襄王闻召而问之对曰小臣之好射鶀鴈罗鸗小矢之发也何足为大王道也且称楚之大因大王之贤所弋非直此也昔者三王以弋道徳五霸以弋战国故秦魏燕赵者骐鴈也齐鲁韩衞者青首也邹费郯邳者罗鸗也外其余则不足射者见鸟六双以王何取王何不以圣人为弓以勇士为缴时张而射此六双者可得而囊载也其乐非特朝夕之乐也其获非特鳬鴈之实也【史记楚世家】
　　秦为大鸟负海内而处东面而立左臂据赵之西南右臂楚鄢郢膺声韩魏垂头中国处既形便势有地利奋翼鼔翅方三千里则秦未可得独招而夜射也【史记楚世家】
　　今不猎猛敌而猎田彘不抟反冦而抟畜菟翫细娱而不图大患非所以为安也【前汉书贾谊传】
　　逐麋之狗当顾菟耶【前汉书外戚传】
　　豺狼横道不宜复问狐貍【前汉书孙宝传】
　　大丈夫焉能处斗筲之役乎【后汉书郭太列传】
　　大丈夫处世当扫除天下安事一室乎【后汉书陈蕃列传】虎狼当路不治狐貍先除大害小害自己【魏志蒋济传】当为崇冈峻阜何能为培塿乎【晋书刘元海传】
　　志行万里者不中道而辍足图四海者匪据细以害大【吴志陆逊传】
　　良田百顷不计一亩但见逺志无有当归【宋书五行一志】弃防雀之小志慕鸿鹄以髙翔【梁书陈伯之传】
