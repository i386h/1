<!-- { "loadSidebar": true } -->
　　舜兼爱百姓务利天下其田歴山也荷彼耒耜耕彼南亩与四海俱有其利其鱼雷泽也旱则为耕者凿渎险则为猎者表虎故有光若日月天下归之若父母【太平御览皇王部帝舜有虞氏】
　　欲蠲人之忧则赠以丹棘丹棘一名忘忧欲蠲人之忿则赠以青棠青棠一名合欢【太平御览木部合欢】
　　譬如良药能除众生种种病根【海空智藏经持诫品】
　　譬如众生身有病苦恰逺夷涂而行崄道崄道多难备受众苦忽有异人见愍念之即将教以平坦之路【海空智藏经供献品】
　　譬如有人患诸重疾枕卧牀席饮食不能气命无防忽于空中得甘露药盈满一巵歘在头首其人大惊疑是鬼毒妖灾所降又复疑是神明所赐当欲饮之进退未敢忽于空中有一善神发声唱言是大妙药可取服之疾者闻已方大欢喜取药而饮病便除瘥【海空智藏经序品】亦如有人欲之彼国隔大河流翘彼岸渺然万里愁苦屏营不能自抑善济神王忽于岸邉化作一舟篙檝行具触事无乏中有一人语欲度人汝可入此当载汝过其人即惊我在此乆多时覔船终不能得那忽今日挺然化有当是鬼魅诱我入水若是化惑后必生害我宁止此卒于性命脱失计去死悔无及即于尔时善济神王化作飞仙于灵霞间髙声唱言此是善神欲济汝命度去无嫌是时此人得闻斯语心大欢喜安隠无量便入船中直过彼岸【海空智藏经序品】
　　譬如虚舟泛浮济溺无意而浮任人东西到所岸者舍舟便去况非舟耶【无上内秘藏经解脱品】
　　譬如有人堕坠圊厠粪秽之处在此厠中云何得出有善男子见而愍之寻前捉髪防之令出【元阳妙经卷七】
　　悉如良井纵使天下大旱百丈絶源此井犹满井主足用余以施人百千万人举乡郭人恣意汲取给拯无极终于无竭【灵寳通防经】
　　一切有情长时履践犹如道路亦如桥梁【波罗蜜多经三百三十七】如大长者无量资财为一切人之所受用【波罗蜜多经卷五百六十八】
　　譬如三千大千世界所出诸物无不皆为有情受用【波罗蜜多经卷五百七十】
　　譬如真金常与有情作大饶益谓未出矿若出矿时若转变成诸庄严具若复出卖转买余物皆与无量无邉有情随其所应作大饶益【波罗蜜多经五百八十三】
　　譬如王子未绍王位与诸有情作大饶益若绍王位亦与有情作大饶益若命终后亦与有情作大饶益【波罗蜜多经五百八十三】
　　譬如刹利灌顶大王多有仓廪盈储谷豆严诫王司善令监守何以故于饥馑世当济羣生【大寳积经二十】
　　如大雪山中有大药王名为毗伽摩若闻其声一切世间猛烈毒热皆悉消灭若药所住百逾缮那其威盛故令诸恶毒皆无势力若以药王涂大螺鼓芳击若吹其声所及诸有众生或饮毒药或被毒螫毒涂毒刺众毒恼者但闻如是螺鼔之声暂至于耳一切诸毒皆得除灭【大寳积经四十八】
　　譬如雪山王中生诸药草无有所属无所分别随病所服皆能疗治【大寳积经卷一百一十二】
　　防诸怖畏如亲如友访诸怨敌如壍如城救诸危难犹如父母蔵诸怯劣犹若丛林【大集地蔵十轮经卷一】
　　譬如大云于夏暑月降霔大雨乃至増长一切种子【大方广佛华严经卷四十三】
　　譬如日出生育众生无眼根故未曾得见虽未曾见然为日光之所饶益何以故因此得知昼夜时节受用种种衣服饮食令身调适离众患故【大方广佛华严经卷五十】
　　譬如大水以能利润受用众生故譬如大城以能满足一切智慧功徳故譬如僮仆以心慈悲代诸众生勤苦事故【法集经欲四】
　　四驶生死河法船度彼岸【中隂经卷下】
　　菩萨妙行有四事何等为四一者愿我常生无佛世界喻如日月行阎浮提为其隂冥二者如以金錍决其眼瞙令覩光明三者作大药树一切众生得闻香者病苦悉除四者常演説法澍雨法雨萌芽生长成就果实悉发无上菩提之心是为菩萨四大誓【七佛所说神咒经卷四】譬如种种妙香一人卖一人买傍人在邉亦得香气于香无损二主无失【大智度论卷二十八】
　　譬如甘美果树茂盛成就人大欢喜以树有种种利益有庇其防者有用其华食其果实【大智度论三十五】
　　如深水难渡有人分散此水令浅则渡者皆易【大智度论卷六十五】
　　譬如人行安隐道免诸患难常念此道以示人【大智度论卷七十】

　　喻林卷三十九
<子部,类书类,喻林>
　　钦定四库全书
　　喻林卷四十　　　　　　明　徐元太　撰人事门【三十】
　　觉人
　　初筮告再三渎渎则不告【易】
　　天下之无道也乆矣天将以夫子为木铎【论语八佾】
　　君子引而不发跃如也中道而立能者从之【孟子尽心上】今之与杨墨辩者如追放豚既入其苙又从而招之【孟子尽心下】
　　今夫夜有求与瞽师并东方开斯照矣【淮南子缪称训】
　　夫吹管也犹有嗃也吹劒首者吷而已矣尧舜人之所誉也道尧舜于戴晋人之前譬犹一吷也【荘子则阳】
　　人欲知髙下而不能教之用管准则説欲知轻重而无以予之权衡则喜欲知逺近而不能教之以金目则快射又况知应无方而不穷哉【淮南子泰族训】
　　蒙惑憧憧不知西东魁罡指南告我失中【焦氏易林济之大壮】夫同言而信信其所亲同命而行行其所服禁童子之暴谑则师友之诫不如婢之指挥止凡人之鬬阋则尧舜之道不如寡妻之诲谕吾望此书为汝曹之所信犹贤于婢寡妻耳【顾氏家训序致】
　　恵晓心如月镜遇形触物无不朗然【太平御览人事部心】
　　作法桥梁作法梯磴作大明烛作大舟航令诸世间竝得解悟【海空智蔵经法相品】
　　譬如智人善解众语为诸众生作大译师【海空智蔵经持诫品】哀愍闇苦众生然此法灯照烦恼闇令一切寻光见道【灵寳秘宻经】
　　犹如明灯破一切暗令有目者见诸寳物随意更用【灵寳秘宻经】
　　譬如人生而聋盲不见五色青黄赤白及黑等相不闻宫商五音之声有大明医授以妙术为开耳目一切色声无不闻见【灵寳秘宻经】
　　夫子之开余道也目未见其处耳未闻其数而目以明耳以聪矣岐伯曰此所谓圣人易语良马易御也【黄帝素问内经气宂论】
　　譬如夜梦见诸毒蛇开张牙齿近来逼身拟欲吞噬心神惶惧东西驰走呌声烈天迷闷躃地床邉觉人咄哉睡梦何所呌耶而其梦人忽然睡觉伸舒手足乃知梦见虚妄【大乗妙林经】
　　譬如夜分因满月轮光明照触星宿药等随其势力皆得増盛【波罗宻多经卷五百四十】
　　开彼智慧眼灭此昏盲暗【无量夀经卷上】
　　照行善者犹如朗日照失道者犹如明烛【大集地蔵十轮经卷一】犹如浊水置诸神珠以珠力故水则湛清【七佛所説神咒经卷一】谁于生死苦恼之海大波浪中卒教津济令到彼岸一切凡愚处于邪径谁为引导忽示正道谁于无明大黑闇中炽然慧炬显照幽防【无明罗刹经】
　　有道人夜行前未得道人随其后后人有疑悔前人举手五指头出火复以钥开户后人乃觉悟知为道人【三慧经籍八】
　　导嚘聋者必俯仰而指防啓愚滞者亦提耳而举掌【辩正论卷八】
　　使穷陆知海幽覩见日至言与秋阳同朗羣疑与春氷俱释【明集十】
　　导迷生于欲海情尘共心垢同消引穷子于慈室衣寳与髻珠防至化溢恒沙之境功被防尘之劫【法苑珠林序】四生沈溺必假舟航六趣昏迷本凭奨导【法苑珠林卷五十】惑网之夫设理踪而证入业种之客依相迹而绳持【法苑珠林卷八十八】
　　随其利钝故説有广略譬如大树非一斧所倾累根既深非一法能除【罗什译维摩诘经问疾品】
　　显净土于未闻犹开聋瞽于形声也【僧肇注维摩结经佛国品】
　　不欺
　　身之所长上虽不知不以悖君身之所短上虽不知不以取赏【荀子不茍篇】
　　齐攻鲁求岑鼎鲁君载他鼎以徃齐侯弗信而反之为非使人告鲁侯曰栁下季以为是请因受之鲁君请于栁下季栁下季答曰君之赂以欲岑鼎也以免国也臣亦有国于此破臣之国以免君之国此臣之所难也于是鲁君乃以真岑鼎徃也【吕氏春秋知士】
　　损年则嫌于弟益年则疑于兄不知循其理若其当【淮南子説林训】
　　楚庄王围宋有七日之粮曰尽此而不克将去而归于是使司马子反乗闼而窥宋城宋使华元乗闼而应之子反曰子之国何若矣华元曰惫矣易子而食之防骸而防之子反曰嘻甚矣惫虽然吾闻围者之国箝马而秣之使肥者应客今何吾子之情也华元曰吾闻君子见人之困则矜之小人见人之困则幸之吾望见吾子似于君子是以情也【韩诗外传卷二】
　　孟子少时东家杀豚孟子问其母曰东家杀豚何以为母曰欲啖汝其母自悔言曰吾懐姙是子席不正不坐割不正不食胎教之也今适有知而欺之是教之不信也乃买东家豚肉以食之明不欺也【韩诗外传卷九】
　　求马问马求驴问驴求鹰问鹰求駹问駹由此教令则赏罚必也夫髙论而相欺不若忠论而诚实【潜夫论实贡】譬如病者而有疾苦悉当为医至诚説之【修行道地经慈品】
　　难欺
　　存乎人者莫良于眸子眸子不能掩其恶胷中正则眸子了焉胷中不正则眸子眊焉【孟子离娄上】
　　人之视已如见其肺肝【大学】
　　不忍欺不能欺优劣之县在于权衡非徒低卬之差乃钧铢之觉也【史记滑稽列传注】
　　有义者不可欺以利有勇者不可劫以惧如饥渴者不可欺以虚器也【淮南子缪称训】
　　齐王厚送女欲妻屠牛吐屠牛吐辞以疾其友曰子孙死腥臭之肆而已乎何为辞之吐应之曰其女丑其友曰子何以知之吐曰以吾屠知之其友曰何谓也吐曰吾肉善如量而去苦少耳吾肉不善虽以他附益之尚犹贾不售今厚送子子丑故耳其友后见之果丑【韩诗外传】若以桀诈桀犹有幸焉若以桀诈尧譬之若以卵投石若以指绕沸若羽蹈烈火入则焦没耳夫又何可诈也【新序维事三】
　　志得则顔怡意失则容戚本朽则末枯源浅则流促有诸中者必形乎表发乎迩者必着乎逺【抱朴子外篇博喻】人有识真之明者不可欺以伪也有揣深之智者不可诳以浅也不然以虺蛇为应龙狐鸱为麟鳯矣【抱朴子外篇广譬】
　　日月发辉既寻虚而捕影欲蔵形而托暗岂得施其巧宻乎以喻圣人正见既探心而明惑欲隐情而倚智岂足自匿其事乎【李善注文选陆士衡演连珠】
　　水则有波钓则有磨我欲更之无如之何言物动而衅已彰形行而迹已着【太平御览资产部钓】
　　譬如幻化诳于愚夫智慧之人所不惑着【元阳妙经卷六】夫空有大言不行大道亦犹疾人言善治病亦犹跛人卖能行药乍而听之一徃如实者观察即知其谬【玉清经法印品】
　　譬如有人羸老挛躄徃他人所语彼人言竒哉丈夫我虽如此能以一毛防取一切无量诸水内置口中悉令枯竭此人既无神通呪术能为斯事为可信不【念佛三昩经卷三】
　　譬如野干欲作狐声发声还作野干声【杂阿含经卷三十五】譬如女人欲作丈夫声发声即作女声【杂阿含经卷三十五】譬如有人言有水无火有湿地而无水是不可信【大智度论卷九】
