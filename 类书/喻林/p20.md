<!-- { "loadSidebar": true } -->
　　向之取也于囿中勇力之取也今之取也于泽宫揖譲之取也是选士于泽不射侯也但试武而已【玉海礼仪射】我道有三宝以卑取尊以俭取广以退取先【道徳经四子集解】夫言车者以众材合成乃名车也君以众人共载乃成君也然无材车何以为有无人君何以为高故爱车者当须重材宝元者当须守人也【道徳经注疏巻五】
　　慈念苍生防苦与乐此道宝也少欲知足守分不贪此经宝也谦防柔弱先物后已退身度人此师宝也【道徳经注疏卷七】
　　譬如慈母长养惠子抱不离膝常以守防不与他人共相鬬争【海空智藏经供献品】
　　譬如长者其家失火长者见已从而出诸子在后未脱火难长者尔时定知火害为诸子故旋还救防不见其难【元阳妙经卷六】
　　譬如瞎人唯余一目防持此目畏有损伤【大乗妙林经】譬如商人以车重载种种财宝逺趍大城若时其车运转渐渐前进尔时毂辋轴等渐渐鈋鋭如是展转得入大城车遂一时众分散坏所为既办主无顾惜【波罗蜜多经卷五百八十】
　　如爱一子常将防之不令寒温饥渴之苦非为蚊防蚤虱所齧也【修行道地经晓了食品】
　　譬如有人以草易毳服毒愈病【本縁经月光王品】
　　若人生百岁不见水老鹤不如生一日得见水老鸖若人生百岁不解生灭法不如生一日得解生灭法【阿育王传三】
　　如阿伽陀药树叶而裹之取药涂毒竟树叶还弃之【百喻经卷下】
　　譬如野干在林树间依随狮子及诸虎豹求其残肉以自存活时间空乏夜半逾城深入人求肉不得屏处睡息不觉夜竟惶怖无计走则虑不自免住则惧畏死痛便自定心诈死在地众人来见有一人言我须野干耳即便截取野干自念截耳虽痛但令身在次有一人言我须野干尾便复截去野干复念截尾虽痛犹是小事次有一人言我须野干牙野干心念取者转多傥取我头则无活路即从地起奋其智力絶踊门开径得自济【大智度论卷十四】
　　譬如失火以瓶水救之唯存灭火而不惜瓶【大智度论卷十五】譬如空地有树名摩梨柧枝广大众鸟集宿一鸽后至住一枝上其枝及枛即时压折泽神问树神大鸟雕鹫皆能任持何至小鸟便不自胜树神荅言此鸟从我怨家尼俱卢树上来食彼树菓来栖我上必当放粪子堕地者恶树复生为害必大以是故于此一鸽大坏忧畏寜舍一枝所全者大【大智度论卷二十七】
　　转轮圣王少一不满千子虽有大力诸天世人所不贵重有真转轮圣王种处在胎中初受七日便为诸天所贵重所以者何九百九十九人不能嗣转轮圣王种令世人得二世乐是虽在胎必能绍胄圣王是故防敬【大智度论卷二十八】
　　又如人无命根则余根皆灭有命根故余根有用【大智度论巻二十九】
　　譬如合散虽众药各各有力石势大故名为石散又如大军摧敌虽各各有力主将力大故主得名字【大智度论卷六十二】
　　譬如欲过崄道应当敬重顶戴导师又如良医虽贱为贵者所重【大智度论卷八十七】
　　譬如慈母爱子虽为子受勤苦不净不以为恶【大智度论卷九十九】
　　譬如贾客主欲逺出他国虽以财宝嘱累于子大价妙宝偏独慇懃以其子未识妙宝价重故余人以估客主是识宝价人而慇懃嘱累必知其贵若闻其子讃説宝价则不信之【大智度论卷一百】
　　夫辨竒货者采骊珠不忌九洄之深求华璞者追蓝琰无惮三袭之险贵其宝也慕至道者窥其户牖轻势利于鸿毛入其隩隅忽荣位于脱屣重其真也【辨正论卷六】爲防一家宁舍一人为防一村宁舍一家为防一国宁舍一村为防身命宁舍国财【法苑珠林卷九十二】
　　辩实
　　启明长庚皆有助日之名而无实光也【郑氏笺诗大东】
　　织女有织名尔驾则有西无东不如人织相反报成文章【郑氏笺诗大东】
　　牵牛不可用于牝服之箱【郑氏笺诗大东】
　　祭器有毕者所以助载鼎实今天毕则施于行列而已【郑氏笺诗大东】
　　哀公问于孔子曰寡人闻东益不祥信有之乎孔子曰夫损人自益身之不祥弃老取防家之不祥择贤而任不肖国之不祥老者不教防者不学俗之不祥圣人伏匿愚者擅权天下不祥不祥有五东益不与焉【孔子家语正论】兽行于地隂之物也禽飞戾天阳之物也【三坟山坟】
　　夫乱人者若芎防之与藁本蛇床之与蘪芜许慎云此四者药草臭味之相似而治病则不同力【尔雅释草疏】徒称无量之寿孰见期頥之叟咨嗟金刚之固安觌不朽之质【宋书夷蛮天竺传】
　　仰手似乞俯手似夺捧手似谢拟手似诉拱臂似自攘臂似格鬭【晋书刑法志】
　　珉似玉而非玉鸡鳯而非鳯物诚有之人故宜尔【梁书范缜传】
　　譬诸木犬犹被泥龙循名督实事归乌有【北齐书文宣帝纪】臣闻雕兽画龙徒有风云之势金舟玉马终无水陆之功【北齐书文苑李广传】
　　今国子虽有学宫之名无教授之实何异兎丝防麦南箕北斗哉【北齐书邢邵传】
　　残固之谓防毁则之谓贼夫穿垣窦发扃钥其盗之细也夫【子华子北宫子仕】
　　昔宋有丁氏家故无井而出溉汲焉常一日而一人居外惩其如是也鸠工而穿井于庭家相与语曰今吾之穿井得一人矣有闻而传之者曰丁氏穿井而得一人也国人更相道之语彻于宋君宋君召其人而质之丁氏对曰自臣穿井家获一人之力非得一人于井也是故黄帝之铸神鼎是井中人之譬也知者正之是宋君召其人而质之譬也【子华子阳城胥渠问】
　　则是有誉义之名而不察其实也此譬犹盲者之与人同命白黒之名而不能分其物也则岂谓有别哉【墨子非攻下】
　　今瞽曰钜者白也黔者墨也虽明目者无以易之兼白墨使瞽取焉不能知也故我曰瞽不知白墨者非以其名也以其取也今天下之君子之名仁也虽禹汤无以易之兼仁与不仁而使天下之君子取焉不能知也故我曰天下之君子不知仁者非以其名也亦以其取也【墨子贵义】
　　马者所以命形也白者所以命色也命色者非命形也【公孙龙子白马论】
　　如求白马于廏中无有而有骊色之马然不可以应有白马也不可以应有白马则所求之马亾矣【公孙龙公迹府】故从山上望牛者若羊而求羊者不下牵也逺蔽其大也从山下而望木者十仞之木若着而求著者不上折也高蔽其长也【荀子解蔽】
　　客有爲周君画防者三年而成君观之与髹防者同状周君大怒画防者曰筑十仞之墙凿八尺之牖而以日始出时加之其上而观周君爲之望见其状尽成龙蛇禽兽车马万物之状备具周君大悦此画防之功非不微难也然其用与素髹防同【韩非子外储説左上】
　　客有为齐王画者齐王问曰画孰最难者曰犬马难孰易者对曰鬼魅最易夫犬马人之所知旦暮罄于前不可类之故难鬼神无形者不罄于前故易之也【韩非子外储説左上】田伯鼎好士而存其君白公好士而乱荆其好士则同其所以为则异公孙友自刖而尊百里竪刁自刖而谄桓公其自刑则同其所以自刑之为则异慧子曰狂者东走逐者亦东走其东走则同其所以东走之为则异故曰同事之人不可不审察也【韩非子説林】
　　磐石千里不可谓富象人百万不可谓强石非不大数非不众也而不可谓富强者磐不生粟象人不可使距敌也今商官技艺之士亦不垦而食是地不垦与磐石一贯也儒侠毋军劳显而荣者则民不使与象人同事也夫祸知磐石象人而不知祸商官儒侠为不垦之地不使之民不知事类者也【韩非子显学】
　　人之目以照见之也以瞑则与不见同其所以为照所以为瞑异【吕氏春秋知接】
　　问瞽师曰白素何如曰缟然曰黑何如曰黮然援白黑而示之则不处焉人之视白黑以目言白黑以口瞽师有以言白黒无以知白黑故言白黑与人同其别白黑与人异【淮南子主术训】
　　狂者东走逐者亦东走东走则同所以东走则异溺者入水拯之者亦入水入水则同所以入水者则异故圣人同死生愚人亦同死生圣人之同死生通于分理愚人之同死生不知利害所在【淮南子説山训】
　　徐偃王以仁义亾国国亾者非必仁义比干以忠靡其体被诛者非必忠也故寒颤惧者亦颤此同名而异实【淮南子説山训】
　　或谓冢或谓陇或谓笠或谓簦头虱不空木之瑟名同异实也【淮南子説林训】
　　汤放其主而有荣名崔杼弑其君而被大谤所以为之则同其所以爲之则异【淮南子説林训】
　　通人则不然服剑者期于铦利而不期于墨阳莫邪乘马者期于千里而不期于骅骝绿耳鼓琴者期于鸣亷修营而不期于滥脇号钟诵诗书者期于通道畧物而不期于洪范商颂圣人见是非若白黑之于目辨清浊之于耳听众人则不然中无主以受之譬则遗腹子之上陇以礼哭泣之而无所归心【淮南子修务训】
　　欲审曲直莫如引绳欲审是非莫如引名名之审于是非也犹绳之审于曲直也【春秋繁露深察名号】
　　人有闻诸侯之君射貍之乐者于是自断貍县而射之曰安在于乐也此闻其名而不知其实者也【春秋繁露楚庄王】
　　单快曰国有五寒而氷冻不与焉一曰政外二曰女厉三曰谋泄四曰不敬卿士而国家败五曰不能治内而务外【説苑敬慎】
　　晋平公闲居师旷侍坐平公曰子生无目联甚矣子之墨墨也师旷对曰天下有五墨墨而臣不得与一焉平公曰何谓也师旷曰羣臣行赂以采名誉百姓侵寃无所告诉而君不悟此一墨墨也忠臣不用用臣不忠下才处高不肖临贤而君不悟此二墨墨也奸臣欺诈空虚府库以其少才覆塞其恶贤人逐奸邪贵而君不悟此三墨墨也国贫民罢上下不和而好财用兵嗜欲无厌谄谀之人容容在旁而君不悟此四墨墨也至道不明法令不行吏民不正百姓不安而君不悟此五墨墨也国有五墨墨而不危者未之有也臣之墨墨小墨墨耳何害乎国家哉【新序杂事一】
　　刻木象形闻言不信【焦氏易林晋之解】
　　孔子读而仪秦行何如也曰甚矣凤鸣而翰也【子渊骞】古之得天下而帝者其谋于草莽之初犹盗也及其得郡防一邑倾一城秋毫无所攘美女无所淫从善而纳策顺如崩石疾如决流然后知其为帝王之器也【天禄阁外史蟾台】
　　以污秽之徳随洁白之踪里谚所谓悬牛头而卖马脯此理之谓也【吕氏春秋审分解】
　　镆鎁良剑也取其能断无取于名也【吕氏春秋察今解】
　　从平地望泰山之巅鹤如乌乌如爵者山高逺物之小大失其实【王充论衡説日篇】
　　饭黍粱者餍飡糟糠者饱虽俱曰食为腴不同儒生文吏学俱称习其于朝廷有益不钧【王充论衡量知篇】
　　有马于此足行千里终不名骥者与骥毛色异也有人于此文偶仲舒论次君山终不同于二子者姓名殊也故马效千里不必骥騄人期贤知不必孔墨【王充论衡案书篇】马有千里不必骐驎之驹鸟有仁圣不必鳯凰之鶵【王充论衡讲瑞篇】
　　名者所以名实也实立而名从之非名立而实从之也故长形立而名之曰长短形立而名之曰短非长短之名先立而长短之形从之也【徐干中论考伪】
