<!-- { "loadSidebar": true } -->
　　物有生而有识者有生而无识者有不生而有识者有不生而无识者夫生而有识者虫类也生而无识者草木也不生而无识者水土也不生而有识者鬼神也【古今注问答释义】
　　蛇形虽长而命不久形虽短而命甚长【庄子音义天下】彼神蔡之灵长获万春之悠缅有蕣华之灼灼寄一朝之浮浅【艺文类聚人部哀伤文】
　　终风扫于暮节霜露交于杪秋有萋萋之绿荠方滋繁于中丘【艺文类聚草部荠】
　　荠与麦兮夏零兰桂践霜逾馨【艺文类聚乐部乐府】
　　覩众草之萎悴览林菓之零残悲纎条之槁摧慜枯叶之飘殚见芳荠之时生被畦畴而独繁【艺文类聚草部荠】水战之鸭何必白缨盈俎之鸡何必长鸣【太平御览羽族部鸭】野鸡属阴先鸣而后鼓翼家鸡属阳先鼓翼而后鸣【埤雅品物门鹊】
　　林鸟以朝嘲水鸟以夜防【埤雅品物门鶌鸠】
　　鹭目威而受胎鹳影接而怀卵鸳鸯交颈野鹊传枝【埤雅品物门鹭】
　　雀奚夕瞽鸱奚昼盲【埤雅品物门鸱鸺】
　　睢鸠奚别鸳鸯奚双【埤雅品物门鸳鸯】
　　金得伯劳之血则昏铁得鸊鸡之膏则莹石得鹊髓则化银得雉粪则枯【埤雅品物门】
　　鹦鹉摩其背而瘖鸜鹆剪其舌而语【埤雅品物门鹦鹉】
　　鼈之类无雄蜂蝶之类无雌【埤雅品物门蝶】
　　鱼无耳蝉无口蛇无足蚓无筋【埤雅品物门蚯蚓】
　　蛇豸腹窜蛴螬背行【埤雅品物门蟦蛴】
　　蛴螬行以其背蟪蛄鸣非其口【埤雅品物门蟪蛄】
　　螣蛇听而有孕白鹭视而有胎【埤雅品物门螣蛇】
　　桉山海经有兽以其尾飞有鸟以其须飞【埤雅品物门蟪蛄】鴺鸟不登山鶮鸟不踏土鴺鸟不能从下上高【埤雅品物门鼠】寒于曝油冷于煎【埤雅卉物门】
　　竹布实而根枯蕉舒花而株槁【埤雅卉物门竹】
　　黄河多淘河之属有曰漫画者常以觜画水求鱼有曰信天缘者常开口待鱼【尔雅翼鹈】
　　声氏之牛夜亡而遇防止而问焉我有四足动而不善子一足而超踊何以然防曰以吾一足王于子矣【困学纪闻卷十诸子】
　　夫以尺比寸尺即为高以丈比尺尺即为下向者之高今之成下故知高下竟无定相更相倾夺【道德经注疏卷一】莲华有三种一者人华二者天华三者菩萨华人华人莲华十余叶天华百叶菩萨华干叶【大智度论卷十】










　　喻林卷一百十八
　　钦定四库全书
　　喻林卷一百十九　　　　明　徐元太　撰物宜门【四】
　　物产
　　江汉之间鱼所产也【毛诗南有嘉鱼注】
　　漆沮之水麀鹿所生也【毛诗吉日注】
　　周之原地在岐山之南膴膴然肥美其所生菜虽有性苦者甘如饴也【郑氏笺诗緜】
　　摇木不生危松栢不生埤【国语晋】
　　高山峻原不生草木松栢之地其土不肥【国语晋】
　　故玉处于山而木润渊生珠而岸不枯者润泽之所加也【史记防传】
　　东吴有齿角之饶西蜀有丹砂之富兖豫漆丝之廥燕齐恠石之府秦邠旄羽逈带琅玕荆郢桂林旁通竹箭江干橘柚河外舟车辽西旃罽之乡葱右蒱梢之骏殖物恠错于何不有【晋书食货志】
　　代马胡驹出自冀北梗柟豫章植乎中土盖天地所以分区域也【宋书索虏传】
　　上有丹砂者下有黄金上有慈石者下有铜金上有陵石者下有金锡赤铜上有赭者下有铁此山之见荣者也【管子地数】
　　东方之美者有医毋闾之珣玗琪焉东南方之美者有防稽之竹箭焉南方之美者有梁山之犀象焉西南方之美者有华山之金石焉西方之美者有霍山之珠玉焉西北方之美者有昆仑之球琳琅玕焉北方之美者有幽都之筋角焉东北方之美者有斥山之文皮焉中央之美者有岱岳以生五谷桑麻鱼盐出焉【淮南子地形训】水圆折者有珠方折者有玉清水有黄金龙渊有玉英【淮南子地形训】
　　明目之珠出于蠬周之简圭生于垢石大蔡神出于沟壑【淮南子説山训】
　　陇蜀之丹漆旄羽荆扬之皮革骨象江南之楠梓竹箭燕齐之鱼盐旃裘兖豫之漆丝絺纻养生送死之具也待商而通待工而成【盐铁论本议】
　　陇西冀北多见骏马【焦氏易林益之师】
　　陆居千里不见河海无有鱼市【焦氏易林益之咸】
　　江有寳珠海多大鱼【焦氏易林涣之需】
　　发视之山其上多金玉其下多砥砺【山海经中山经】
　　薰吴之山无草木多金玉【山海经西山经】
　　吴有谿名干谿越有山名若耶并出善铁铸为名劎也【庄子音义刻意】
　　河汾之寳有曲沃之悬匏焉邹鲁之珍有汶阳之孤篠焉【文选笙赋】
　　昆山何有有瑶有珉【文选潘尼赠陆机诗】
　　郁气之下必有秘伏重奥之内必有积寳【广文选伏义与阮步兵书】明珠胎于灵蚌兮夜光潜乎洲杂神寳其充盈兮岂鱼之足收【古文苑蔡邕汉津赋】
　　太山多贞木【艺文类聚木部女贞】
　　魏郡好杏地产不为珍【艺文类聚菓部杏】
　　高山多林虎豹蕃孕焉深泉大川鱼龙交焉【太平御览地部林】东方多麦南方多稷西方多麻北方多菽中央多禾五土之所宜也【太平御览百谷部麦】
　　鱼托水而成鲲木在山而有松【太平御览鳞介部海鲲鱼】
　　地性生草山性生木故地种葵韭山种枣栗名曰美园茂林也【埤雅卉物门韭】
　　龙首之山若水出焉其中多美玉放臯之山明水出焉其中多苍玉【初学记寳器部玉】
　　珠泽之薮方三十里爰有雚苇莞浦茅萯蒹葽【穆天子传】譬如高原陆地不生莲蕐【大寳积经卷一百一十二】
　　如旃檀香出摩黎山除摩棃山无出旃檀【大智度论卷二】金出山石沙赤铜中眞珠出鱼腹中竹中蛇脑中龙珠出龙脑中珊瑚出海中石树玉贝出虫甲中银出烧石余琉璃颇黎等皆出山窟中如意珠出自佛舍利若法没尽时诸舍利皆变为如意珠【大智度论卷十】
　　土宜
　　扶胥山木宜生于高山荷蕐水草宜生于下隰言高下大小各得其宜【毛诗正义山有扶苏】
　　橘逾淮而北为枳鸜鹆不逾济貉逾汶则死此地气然也郑之刀宋之斤鲁之削吴粤之劎迁乎其地而弗能为良地气使然也【周礼考工记】
　　江南燠热橘柚冬青渭北沍寒杨榆晩叶【周书王褒传】白水宜玉黑水宜砥青水宜碧赤水宜丹黄水宜金清水宜汾水蒙浊而宜麻济水通和而宜麦河水中浊而宜菽雒水轻利而宜禾渭水多力而宜黍汉水重安而宜竹江水肥仁而宜稻平土之人慧而宜五谷【淮南子地形训】
　　吴越之竹隋唐之材不可胜用而曹卫梁宋采棺转尸江湖之鱼菜黄之鲐不可胜食而邹鲁周韩藜藿蔬食【盐铁论通有】
　　山川污泽陵陆丘阜五土之宜圣王就其势因其便不失其性高者黍中者稷下者秔蒲苇菅蒯之用不乏麻麦黍粱亦不尽山林禽兽川泽鱼鼈滋殖王者京师四通而致之【説苑辨物】
　　高山之巓无美木伤于多阳也大树之下无美草伤于多阴也【説苑谈丛】
　　磝硗秃白不生黍稷【焦氏易林巽之蹇】
　　五土所宜黄白宜种禾黑坟宜麦黍苍赤宜菽芋下泉宜稻得其宜则利百倍【博物志】
　　葛山之尾无草木多砥砺【山海经东山经】
　　缟氐之山无草木多金玉【山海经中山经】
　　长石之山无草木多金玉【山海经中山经】
　　娄之山无草木多金玉【山海经中山经】
　　傅山无草木多瑶碧【山海经中山经】
　　芜菁岭峤已南俱无之偶有士人因官携种就彼种之出地则变为芥亦橘种江北为枳之义也【南方草木状】传言貉不逾汶鸜鹆不逾济狐不渡江而南橘不越江而北区宇之内咫尺不同而况分之蕐夷限以山海魁诡俶怪可胜言哉【埤雅品物门貉】
　　橘柚凋于北徙若榴郁于东移也【埤雅卉物门柚】
　　周礼大司徒辨五地之物一曰山林其动物宜毛物其植物宜皁物二曰川泽其动物宜鳞物其植物宜膏物三曰邱陵其动物宜羽物其植物宜覈物四曰坟衍其动物宜介物其植物宜防物五曰原隰其动物宜臝物其植物宜藂物【初学记地部摠载地】
　　今岭南多毒足解毒药之物即金蛇白药之属是也江湖多气足破气之物即姜橘吴茱茰之属是也寒温不节足疗温之药即柴胡麻黄之属是也凉气多风足理风之药即防风独活之属是也湿气多痹足主痹之物即鱼鼈螺蚬之属是也阴气多血足主血之物即地锦石血之属是也岭气多瘴足主瘴之物即常山盐麸涪醋之属是也石气多毒足主毒之物即犀角麝香羚羊角之属是也水气多痢足主痢之物即黄连黄蘖之属是也野气多蛊足主蛊之物即蘘荷茜根之属是也沙气多狐足主短狐之物即鸀鳿鸂鶒之属是也大畧如此各随所生【本草一卷】
　　譬如有人以诸谷麦而为种莳各各分别而无间杂其后依时彼诸种子皆悉成熟是人即时次第而收若谷若麦亦无间杂如是展转收已复种种已复收无有穷尽【正法经卷四】
　　种树
　　尽生房矣尽成实矣尽坚熟矣尽齐好矣而无稂莠择种之善民力之专时气之和所致之【郑氏笺诗大田】
　　立苗有行故速长强弱不相害故速大正其行通其中疏为冷风则有收而多功【亢仓子农道】
　　凡苗之患不俱生而俱死是以先生者美米后生者为粃是故其耨也长其兄而去其弟【亢仓子农道】
　　苗其弱也欲孤其长也欲相与居其熟也欲相与扶三以为族稼乃多谷【亢仓子农道】
　　树肥无使扶疏树墝不欲专生而族居肥而扶疏则多粃墝而专居则多死【吕氏春秋辨土】
　　种树务修田畴滋植桑麻肥硗高下各因其宜丘陵阪险不生五谷者以树竹木春伐枯槁夏取果蓏秋畜疏食冬伐薪蒸以为民资【淮南子生术训】
　　莼性易生种以深浅为水深则茎肥而叶少水浅则叶多而茎瘦【埤雅卉物门芹】
　　譬如种谷得谷种麦得麦稗子生稗如以种子种于薄地收果减少若以种子种之良田多收果实【正法念处经卷七十】
　　珍异
　　金锡练而精圭璧性有质【毛诗淇澳注】
　　马八尺为駥【音戎】牛七尺为犉【闰旬切】羊六尺为羬【五咸切】彘五尺为【音厄】狗四尺为獒【五刃切】鸡三尺为鶤【音昆○尔雅】黄金谓之其美者谓之镠【音求】白金谓之银其美者谓之镣【尔雅】
　　拂杨其华捽如芙蓉始出观其鈲烂如列星之行观其光浑浑如水之溢于溏观其断岩岩如琐石观其才焕焕如氷释此所谓纯钧耶【越絶外传记寳劎】
　　东北荒中有兽名獬豸一角性忠见人鬭则触不直者闻人论则咋不正者【后汉书志舆服下注】
　　昔有黄三鼎周之九寳咸以一体使调一味岂若斯釡五味时芳【魏志钟繇传注】
　　东海岛龙川穆天子养八骏处也岛中有草名龙刍马食之一日千里古语云一株龙刍化为龙驹【述异记上】南海中有轩辕丘鸾自歌鳯自舞古云天帝乐也【述异记上】玉以絜润丹紫莫能渝其质松表嵗寒霜雪莫能凋其采可谓温仁劲直性之然乎【隋书苏威传】
　　有干越之劎者柙而藏之不敢用也寳之至也【庄子刻意】夫玉润泽而有光其声舒涣乎其有似也无内无外不匿瑕秽近之而濡望之而隧【淮南子説山训】
