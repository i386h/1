<!-- { "loadSidebar": true } -->
　　夫人在阳时则舒在隂时则惨此牵乎天者也处沃土则逸处瘠土则劳此系乎地者也惨则尠于欢劳则褊于惠能违之者寡矣【文选西京赋】
　　譬如愁人心意昏乱烦毒热闷于此人前设诸幻术木男木女木牛木马罗列施张作诸戏术愁者见之生牛马想息诸烦恼心意泰然【大乗妙林经】
　　譬如青莲鬘漂鼔随波动【大庄严经论卷四偈】
　　饰貌
　　辅颊舌者言语之具咸道转末在于口舌言语而已故云咸其辅颊舌也【周易正义咸】
　　静言庸违象恭淊天【书尧典】
　　貌象恭敬而心傲狠其侮上陵下若水漫天【尚书正义尧典】蚕则湏匡以贮茧而今无匡蟹背有匡匡自着蟹则非为蚕设蜂冠无緌而蝉口有緌緌自着蝉非为蜂设亦如成人兄死初不作衰后畏于子臯方为制服服是子臯为之非为兄施亦如蟹匡蝉緌各不关于蚕蜂也【礼记正义檀弓下】
　　色厉而内荏譬诸小人其犹穿窬之盗也与【论语阳货】男子树兰美而不芳继子得食肥而不泽情不相与往来也【淮南子缪称训】
　　不得已而歌者不事为悲不得已而舞者不矜为丽歌舞而不事为悲丽者皆无有根心者【淮南子诠言训】
　　畵西施之靣美而不可説规孟贲之目大而不可畏君形者亡焉【淮南子説山训】
　　情貌不相副若穿逾之盗自古而患之【盐铁论国病】
　　次五鼎大可觞不齐不庄测曰鼎大可觞飨无意也【太经第四灶】
　　口称静退心希荣利未得圃之栖禽九渊之濳鳞也【抱朴子外篇正郭】
　　饰冠以玉光好外见中非所有也【前汉书注陈平传】
　　予非荆山璞谬登和氏塲羊质服虎文燕翼假鳯翔【文选据诗】
　　以犬羊之质服虎豹之文无众星之明假日月之光【文选魏文帝与呉质书】
　　隼翼鷃披虎威狐假【广文选庾子山哀江南赋】
　　程晓女典曰丽色妖容髙才美辞此乃兰形棘心玉曜瓦质【困学纪闻卷十七评文】
　　譬若锦韬矛罗縠裹锋铓愚者覩其表翫之以自殃【优填王经衣六】
　　如生盲人着金华鬘是不自知【三戒经卷中】
　　结跏趺端坐不动如大山其心内迷情犹象堕涧【脩行道地经慈品】
　　如是脩行者身定而心乱譬若树狂华不成果而落【脩行道地经慈品】
　　口言柔软而心懐毒如种苦树其华色鲜成果甚苦【脩行道地经慈品】
　　譬如畵缾视表甚好里空且防【脩行道地经慈品】
　　如人得畵缾发之知不净【脩行道地经数息品】
　　汝是不净聚集诸秽恶物虽服珍妙衣如庄严厠舎【禅要阿欲经】
　　乱真
　　孔子曰恶似而非者恶莠恐其乱苖也恶佞恐其乱义也恶利口恐其乱信也恶郑声恐其乱乐也恶紫恐其乱朱也恶乡原恐其乱徳也【孟子尽心下】
　　西门豹为邺令而辞乎魏文矦魏文侯曰子往矣必就子之功而成子之名西门豹曰敢问就功成名亦有术乎文矦曰有之矣乡邑老者而先受坐之士子入而问其贤良之士而师事之求其好掩人之美而人之丑者而叅验之夫物多相类而非也幽莠之幼也似禾黧牛之黄也似虎白骨疑象武夫疑玉此皆似之而非者也【战国防魏文侯】
　　犂牛之駮似虎莠之防似禾事有似是而非者【魏志文帝纪注】舎实逐声之行是犹美西施而学其颦眉慕有道而折其巾角所以为慕者非其所以为美徒贵貌似而已矣夫紫之乱朱以其似朱也故乡原似中和所以乱徳放达似达所以乱道然竹林之为放有疾而为颦者也元康之为放无徳而折巾者也可无察乎【晋书戴逵传】
　　使人大迷惑者必物之相似也玉人之所患患石之似玉者相劒者之所患患劒之似呉干者贤主之所患患人之博闻辩言而似通者亡国之主似智亡国之臣似忠相似之物此愚者之所大惑而圣人之所加虑也故墨子见岐道而哭之【吕氏春秋疑似】
　　梁北有黎丘部有竒鬼焉喜效人之子侄昆弟之状邑丈人有之市而醉归者黎丘之鬼效其子之状扶而道苦之丈人归酒醒而诮其子曰吾为汝父也岂谓不慈哉我醉汝道苦我何故其子泣而触地曰孽矣无此事也昔也往责于东邑人可问也其父信之曰譆是必夫竒鬼也我固尝闻之矣明日端复饮于市欲遇而刺杀之明旦之市而醉其真子恐其父之不能反也遂逝迎之丈人望其真子拔劒而刺之丈人智惑于似其子者而杀其真子夫惑于似士者而失于真士此黎丘丈人之智也【吕氏春秋疑似】
　　刍狗能立而不能行蛇牀似麋芜而不能芳【淮南子説林训】譬若土龙文章首目具而非龙也葶歴似菜而殊味玉石相似而异类【盐铁论刺议】
　　次五【徒冬切】黄疑金中测曰黄疑中邪夺正也【太经第五疑】
　　鱼目岂为珠蓬蒿不成槚【参同契笺注下篇】
　　夫治世不得真贤譬犹治疾不得良医也治疾当真人参反得支罗服当得麦门冬反烝横麦已而不识真合而服之病以侵剧不自知为人所欺也乃反谓方不诚而药皆无益于病因弃后药而弗敢饮而便求巫觋者虽死可也【濳夫论思贤】
　　所患于其如碔砆之乱瑾瑜鹪螟之似鳯凰凝冰之类水精烟熏之疑云气故令不谬者尟也【抱朴子外篇行品】佞与贤相类诈与信相似辩与智相乱愚直相像若荠苨之乱人参蛇牀之似防芜也【刘子心隐】
　　苍蝇间乎白黒红紫似朱而非【子法言注吾子篇】
　　黄精叶乃与钩吻相似惟茎不紫花不黄为异而人多惑之其类乃殊遂致死生之反【本草黄精】
　　珉似玉而非玉鸡类鳯而非鳯物诚有之人故宜尔【广文选范子真神灭论】
　　君子不以昏行易操不以夜昧易容夫自有髙世之名必有负俗之累有絶羣之节必婴谤嗤之患白骨拟象鱼目似珠遥听逺望无不乱也【意林唐子】
　　如似被金涂磨时色不显金若不真者以石磨则知【大庄严经论卷七偈】
　　忌莸紫之妨薫朱器雉珉之乱鳯玉【明集十】
　　嗟夫北里之乱雅恶緑之夺黄也【明集正诬论】
　　失真
　　蚩兄死者言其衰之不为兄死如蟹有匡蝉有緌不为蚕之绩范之冠也【郑氏注礼檀弓下】
　　燕人生于燕长于楚及老而还本国过晋国同行者诳之指城曰此燕国之城其人愀然变容指社曰此若里之社乃喟然而叹指舍曰此若先人之庐乃涓然而泣指垅曰此若先人之冢其人哭不自禁同行者哑然大笑曰予昔绐若此晋国耳其人大惭及至燕真见燕国之城社真见先人之庐冢悲心更防【列子周穆王】
　　郢人有遗燕相国书者夜书火不明因谓持烛者曰举烛云而过书举烛举烛非书意也燕相受书而説之曰举烛者尚明也尚明也者举贤而任之燕相白王大説国以治治则治矣非书意也今世举学者多似此类【讳非子外储説左上】
　　亡国戮民非无乐也不乐其乐溺者非不笑也罪人非不歌也狂者非不武也乱世之乐有似于此君臣失位父子失处夫妇失宜民人呻吟其以为乐也若之何哉【吕氏春秋大乐】
　　次三畵象成形孚无成测曰畵象成形非其真也【太经第四礼】
　　风之与虎亦同气类设为土虎置之谷中风能至乎夫土虎不能而致风土龙安能而致雨【王充论衡乱龙篇】
　　情茍类焉则虽形不与同而物无害心情类茍亡则虽形同母子而不足以固其志矣【郭子注荘徳充符】
　　慕赏而孝去真逺矣斯尚贤之过也其波荡伤性遂至于踣河【郭子注庄外物】
　　不杂为淳以水浇之则味漓薄朴大质也割之则散也【前汉书注黄霸传】
　　魏略云大秦国出赤白黒黄青绿缥绀红紫十种流离此葢自然之物采泽光润喻于众玉其色不恒今俗所用皆销治石汁加以众药灌而为之尤虚脆不真实非真物【前汉书注西域传】
　　圗形于影未尽纤丽之容察火于灰不覩洪赫之烈是以问道存乎其人观物必造其质【文选陆机演连珠】
　　一犬吠形百犬吠声【意林潜夫论】
　　譬如畵师畵形而非真形【无上内秘藏经显功徳品】
　　譬若木人机关作之既毕觧剥其体节节相离手足狼藉【优填王经衣六】
　　如有男子欲见大海游到陂沱及泉江河于彼求寳而获水精小明月珠自以还得金刚尊光【脩行道地经縁觉品】譬如有人欲见天帝而覩邉王则谓是帝欲学正觉意有齐限不解深慧还堕縁觉亦如是也【脩行道地经縁觉品】如机关木人动虽能动作内无有主【大智度论卷三十】
　　如油中见像黒则非本色如五尺刀中横观则靣像广纵观则靣像长则非本靣【大智度论卷三十六】
　　有一山羌偷王库物而逺逃走尔时国王遣人四出推寻捕得山羌答言我衣乃是祖父之物王遣着衣实非山羌本所有故不知著之应在手者着于脚上应在者反着头上借以为譬王者如佛寳藏如法愚痴羌者犹如外道窃听佛法着己法中以为自有然不解故布置佛法迷乱上下不知法相如彼山羌得王寳衣不识次第颠倒而着【百喻经卷上】昔有一人入山学道得五通仙天眼彻视能见地中一切伏藏种种珍寳国王闻之心大欢喜便语臣言云何得使此人常在我国不余处去使我藏中得多珍寳有一愚臣辄便往至挑仙人双眼持来白王臣以挑眼更不得去常住是国王语臣言所以贪得仙人住者能见地中一切伏藏汝今毁眼何所复住【百喻经卷上】
　　忽已
　　人病舍其田而芸人之田所求于人者重而所以自任者轻【孟子尽心下】
　　吾不贵其用智之如目见毫毛而不见其睫也今王知晋之失计而不自知越之过是目论也【史记越世家】
　　以两手而揜人之聪明自以为得也而不知其聋瞽之疾已移于己也【子华子晏子】
　　杨朱见梁王言治天下如运诸掌梁王曰先生有一妻一妾而不能治三亩之园而不能耘而言治天下如运诸掌何也【列子扬朱】
　　政乱而恶人之非已也致不肖而欲人之贤已也心如虎狼行如禽兽而又怨人之贼已也【荀子脩身篇】
　　缕因鍼而入不因鍼而急嫁女因媒而成不因媒而亲夫子之材必薄矣尚何怨乎寡人哉【説苑善説】
　　夫姜桂因地而生不因地而辛妇人因媒而嫁不因媒而亲子之事王末耳何怨于我【新序杂事】
　　蔡生欲安项咸阳不能移又亨之或者术辩欤曰生舍其木防而谓人木防亨不亦宜乎【扬子重黎篇】
　　己身变异则外物所不达故有是非之议不内求诸已而厚责于人亦犹杨布服异而怪狗之吠也【张湛注列传符】譬如药师持药囊行而自身病不能疗治【大寳积经卷一百一十二】譬如医满一具器药不能自愈其病【佛遗日摩尼寳经推六】譬如有人渇欲饮水若至泉池若陂若井未饮其水先掷粪秽寘中掷粪寘已还欲饮水闻水臭秽憎恶不饮不説自污因缘反説彼过竒哉此水甚大臭秽自过不晓而与彼水作其过咎【发觉净心经卷上衣四】
　　犹如癞病人而为诸世间广説治癞方自病不能救安能疗他疾【鸯崛摩罗经卷二】
　　犹如有人舍已禾稼锄他田苖【长阿含经卷十七】
　　是如盲执烛照彼不自明【法句经多闻品】
　　犹如盲人不自见过【本縁经毗罗摩品】
