<!-- { "loadSidebar": true } -->
　　贤主知其若此也故日慎一日以终其世譬之若登山登山者处已髙矣左右视尚巍巍焉山在其上贤者之所与处有似于此身已贤矣行已髙矣左右视尚尽贤于己故周公旦曰吾不如者吾不与处累我者也与我齐者吾不与处无益我者也惟贤者必与贤于己者处贤者之可得与处也礼之也【吕氏春秋观世】
　　毂中有孔故众辐共凑之治身者当除情去欲使五藏空虚神乃归之也治国者寡能总众弱能使强【河上公注老子无用】
　　下者万物归之虚者天下遗之【淮南子主术训】
　　匿病者不得良医羞问者圣人去之以为逺功而近有灾【春秋繁露执防】
　　鸟鷇之卵不毁而后鳯凰集诽谤之罪不诛而后良言进【説苑贵德】
　　次八廓其外虚其内利鼓钲测曰廓外虚内乃能有闻也【太经第四廓】
　　昔者武王罢朝而结丝絶左右顾无可使结之者俯而自申之故能成王道桓公坐友三人谏臣五人日举过者三十人故能成伯业周公一食而三吐哺一沐而三握髪所执防而见于穷闾隘巷者七十余人故能存周室彼二圣一贤者皆伯王之君也而下人如此其所与游者皆过己者也是以日益而不自知也今以子年之少而位之卑所与游者皆为服役子之不益亦以明矣【列女传周列国鲁季敬姜】
　　夫酒食人之所爱者也而人相见莫不进焉不吝于所爱者以彼之嗜之也使嗜者甚于酒食人岂爱之故忠言之不出以未有嗜之者也【徐干中论虚道】
　　文子问曰王者得其百欢心为之奈何老子曰若江海即是也淡乎无味用之不既先小而后大【道德经四子集解】天地虽广以无为心圣王虽大以虚为主【道德经注】
　　江海善下为百川之所共凑圣道虚容为众生之所归往【道德经注疏巻二】
　　山之髙海之广夫何故以其有容焉【华阳陶隐居集】
　　譬如大海能受诸河及云雨等何以故以大海是无量器故【大宝积经巻九十九】
　　犹如有瓶中空无水正安着地若人持水来泻瓶中彼瓶如是当受水不答曰受也所以者何彼空无水正安着地是故必受【中阿含经卷二十】
　　大海吞受百川万流江恒之水无不受之终日终夜无有盈溢减尽之名【法海经尺一】













　　喻林巻六十五
　　钦定四库全书
　　喻林巻六十六　　　　　明　徐元太　撰君道门【六】
　　用贤
　　兔罝文王闻大颠闳夭散宜生皆贤人而举之国史咏其事而美之【诗説周南】
　　错石也可以琢玉举贤用滞则可以治国【毛诗鹤鸣注】泌水之流洋洋然饥者见之可饮以乐饥以喻人君慤愿任用贤臣则政教成亦犹是也【郑氏笺诗衡门】
　　取妻如之何非媒则不得以兴治国如之何非礼则不安媒氏能用礼故使媒则得妻以喻周公能用礼故任周公则国治【毛诗正义伐柯】
　　君子问人之寒则衣之问人之饥则食之称人之善则爵之【礼记表记】
　　君如财之曰于此有功匠焉有利器焉有措扶焉以时令其藏必周宻发如用之【大戴礼记少间】
　　三辰不轨擢士为相蛮夷不恭拔卒为将【后汉书陈传】贤德不用厥异常阴夫贤者化之本云者雨之具也得贤而不用犹久阴而不雨也【后汉书郎顗传】
　　若必待太公而后用是千载无太公必待夷吾而后任是百世无夷吾所以然者士必从防而至着功必积小以至大岂有未任而已成不用而先达也【周书苏绰传】举之在伯乐其功在造父【盐铁论利议】
　　夫怀宝而无语故有粟不食无益于饥覩贤不用无益于削【盐铁论相刺】
　　食其食者不毁其器荫其树者不折其枝有士不用何书其言为【新序杂事五】
　　一身三手无益于辅两足芙节不能克敏【焦氏易林暌之节】三妪治民不胜其任两马争车败坏家室【焦氏易林恒之既济】乗骏马一日可致千里以言任贤智则可成于治也【王逸注楚辞离骚经】
　　虬螭神兽宜于驾乗以喻贤人清白宜可信任也【王逸注楚辞九章】
　　言纎阿不执辔而御则马不为尽其力君不任贤者贤者亦不尽其节【王逸注楚辞九叹】
　　贤者之为物也非若美嫔丽妾之可观于目也非若端冕带裳之可加于身也非若嘉肴庶羞之可实于口也将以言防防不用虽多亦奚以为若欲备百僚之名而不问道徳之实则莫若铸金为人而列于朝也且无食禄之费也然彼亦知有马必待乗之而后致逺有医必待行之而后愈疾至于有贤则不知必时用之而后兴治者何哉【徐干中论亡国】
　　治天下若委裘用贤委裘之实桓公听管仲而赵襄子信王登此之谓委裘然【李善注文选任彦升荐士表】
　　歴危乗险匪杖不行年耆力竭匪杖不彊有杖不任颠跌谁怨有士不用害何足言【广文选刘子政杖铭】
　　苍鹰厉爪翼耻与鷰雀游成败在纵者无令鸷鸟忧【初学记鸟部鹰注】
　　辨才
　　智无所运其筹勇无所奋其气则勇怯一也才无所骋其能辩无所展其説则顽慧均也是以吴榜越船不能无水而浮青虬赤螭不能无云而飞【晋书张载传】
　　青骹繁霜絷于笼中何以效其撮东郭于鞲下也白猨豹藏于灵槛何以知其接垂条于千仞也孱夫与乌获讼力非龙文赤鼎无以明之盖聂政与荆卿争勇非彊秦之威孰能辨之【晋书张载传】
　　夫良玉未剖与瓦石相类名骥未驰与驽马相离及其剖而莹之驰而试之玉石驽骥然后始分彼贤士之未用也混于凡品竟何以异要任之以事业责之以成务方与彼庸流较然不同【周书苏绰传】
　　勾粤之簳镞以精金鸷隼为之羽以之棓棰则其与槁朴也无择及夫荡宼争冲觌武决胜加之骇弩之上则三百步之外不立敌矣蜚景之劒威夺白日气盛紫蜺以之刲获则其与劂刃也无择及夫凶邪流毒沸渭不靖加之运掌之上则千里之内不留行矣夫材有分而用有当所贵善因时而已耳【亢仓子政道】
　　有智而无为与无智者同道有能而无事与无能者同德【淮南子诠言训】
　　金石有声弗叩弗鸣管箫有音弗吹弗声【淮南子诠言训】言弧弓虽强弛而不张谁知其力之所至乎以言贤者不在职位亦不知其才德也【王逸注楚辞七諌】
　　物实无中核者谓之郁无刀斧之断者谓之朴文吏不学世之教无核也郁朴之人孰与程哉【王充论衡量知篇】望见骥足不异于众马之蹄蹑平陆而驰骋千里之迹斯须可见【王充论衡效力篇】
　　夫龙骥维絷则无以别乎蹇驴赤刀韬锋则曷用异于铅刃【抱朴子外篇任命】
　　藏器者珍于变通随时英逸者贵于吐竒拨乱若乃耀灵翳景于云表则丽天之明不着哮虎韬牙而握爪则抟噬之防不扬太阿潜锋而不击则立断之劲不显骥騄踠趾而不驰则追风之迅不形竝默则子贡与喑者同口咸瞑则离朱与蒙瞽不殊矣【抱朴子外篇嘉遯】
　　夫衡量小器犹不可使往往而有异况人士之格而可参差而无检乎【抱朴子外篇审举】
　　两绊而项领则骐騄与蹇驴同矣失林而居槛则猨狖与貛貉等矣韬锋而不击则龙泉与锯刀均矣才逺而任近则英俊与庸比矣若乃求千里之迹于絷维之骏责匠世之勲于处碎之贤谓之不惑吾不信也【抱朴子外篇博喻】
　　淳钩之锋验于犀兕宣慈之良効于明试是以同否则元凯与斗筲无殊竝任则騄骐与驽骀不异【抱朴子外篇博喻】琼艘瑶楫无涉川之用金弧玉无激矢之能是以介洁而无政事者非拨乱之器儒雅而乏治略者非翼亮之手【抱朴子外篇博喻】
　　摩尼不宵朗则无别于碛砾化鲲不凌霄则靡殊于桃虫绵驹吞声则与喑人为羣逸才沈抑则与凡庸为伍故防鳅防绛虬于渊洿驽蹇黩骏騄于坰野者不识彼物静与之同动与之异【抱朴子外篇广譬】
　　夫铨衡不平则轻重错谬斗斛不正则少多混乱绳墨不陈则曲直不分凖格倾侧则滓杂实繁【抱朴子外篇审举】不用干将奚以知其鋭也不引乌号奚以知其劲也劲鋭之质卓然易见犹因人获显况乃志行难覩曷得不因事而后明乎【刘子大质】
　　有南威之容乃可以论于淑媛有龙渊之利乃可以议于断割【文选曹植与杨德祖书】
　　驽鋭不可以一涂验筝琴不可以胶柱调也【文选刘孝标辨命论注】
　　譬如大道徒以奔趋迟疾定其驽良举足向路物趋一也【广文选伏公表与阮步兵书】
　　马伏皁而不用则驽与良而为羣士齐僚而不职则贤与愚而不分【广文选班固连珠】
　　考实推行莫过于乡闾校才选能莫善于对防【意林笃论】路不险则无以知马之良任不重则无以知人之才【意林物理论】
　　水试断鹄鴈陆试断牛马所以观良劒也【艺文类聚军器部剑】必使玉石薫莸区别靡杂泾渭黄条流不爽【艺文类聚职官部吏部尚书表】
　　自非割蚌识珠覩石知玉【艺文类聚职官部吏部郎启】
　　人知用贤之利也不能得贤其何故也夫买马不论足力以白黒为仪必无走马矣买玉不论美恶以大小为仪必无良宝矣举士不论才而以贵势为仪则伊尹管仲不为臣矣【艺文类聚治政部荐举】
　　白猨豹藏于棂槛何以知其防【太平御览兽部猨】
　　譬若三千大千世界所有人民悉为畵师各有所习巧能不同所善不等或工畵屋宅不工畵体或便模者不能博采或工于手足巧于耳目或头首不端身形姝好或有不能所习各异或能可人或不可人所知殊别容貌不同王尽召畵师应时皆至王令畵作三界诸形而告之曰各自畵像以持示吾皆合众师聚于一处各各畵形一师最上悉得其体【大宝积经巻一百一十七】
　　知人
　　防降霜雪以取松栢【汲冢周书酆保解】
　　蘧伯玉曰君子之人达故观其器而知其工之巧观其发而知其人之知【礼记礼器】
　　澹台子羽有君子之容而行不胜其貌宰我有文雅之辞而智不克其辩孔子曰语云相马以舆相士以居弗可废矣以容取人则失之子羽以辞取人则失之宰予【孔子家语子路初见】
　　见清知浊见曲知直人君选士各象其德【越絶外传纪防考】汗明见春申君候问三月而后得见谈卒春申君大説之汗明欲复谈春申君曰仆已知先生先生太息矣汗明蹙焉曰明愿有问君而恐固不审君之圣孰与尧也春申君曰先生过矣臣何足以当尧汗明曰然则君料臣孰与舜春申君曰先生即舜也汗明曰不然臣请为君终言之君之贤实不如尧臣之能不及舜夫以贤舜事圣尧三年而后乃相知也今君一旦而知臣是君圣于尧而臣贤于舜也春申君曰善【战国防楚考烈王】
　　汗明曰君亦闻骥乎夫骥之齿至矣服盐车而上太行蹄申膝折尾湛肘溃漉汁洒地白汗交流外阪迁延负棘而不能上伯乐遭之下车攀而哭之解纻衣以羃之骥于是俛而喷仰而鸣声达于天若出金石声者何也彼见伯乐之知己也今仆之不肖阨于州部堀穴穷巷沉洿鄙俗之日久矣君独无意湔祓仆使得为君髙鸣屈于梁乎【战国防楚考烈王】
　　魏文侯与田子方饮酒而称乐文侯曰钟声不比乎左髙田子方笑文侯曰奚笑子方曰臣闻之君明则乐官不明则乐音今君审于声臣恐君之聋于官也【战国防魏文侯】王以名使括若胶柱而鼔瑟耳【史记赵奢传】
