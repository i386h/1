<!-- { "loadSidebar": true } -->
　　夹河为婚水涨无船【焦氏易林临之小过】
　　牵羊不前与心戾旋【焦氏易林涣之中孚】
　　或问圣人之作事不能昭若日月乎何后世之訔訔也曰瞽旷能黙瞽旷不能齐不齐之耳狄牙能喊狄牙不能齐不齐之口【子问神】
　　鸟有毛羽能飞不能升天【王充论衡道虚篇】
　　天养物能使物畅至秋不得延之至春吞药养性能令人无病不能寿之为仙【王充论衡道虚篇】
　　可得棰者小而可得量者少也器至大棰弗能数至多升斛弗能【王充论衡定贤篇】
　　天地之性能更生火不能使灭火复燃能更生人不能令死人复见【王充论衡论死篇】
　　苞瓜之汁犹人之血也其肌犹肉也试令人损益苞瓜之汁令其形如故耐为之乎人不耐损益苞瓜之汁天安耐増减人之年【王充论衡无形篇】
　　盖盛阳不能荣枯朽之木神明不能变沉溺之性子贡不能悦系马之野人古公不能释欲地之戎狄实理有所不通善言有所不行章甫不售于蛮越赤舄不用于跣夷何可强哉【抱朴子内篇塞难】
　　良匠能与人规矩不能使人必巧也明师能授人方书不能使人必为也【抱朴子内篇极言】
　　夫圣人知凶丑之自然下愚之难移犹春阳之不能荣枯朽炎景之不能铄金石【抱朴子外篇诘鲍】
　　朱緑之藻不秀于枯柯倾山之流不发乎涸源熠耀之宵熖不能使万品程形志尽势利不能使芳风邈世【抱朴子外篇广譬】
　　造逺者莫能兼通于岐路有为者莫能并举于耕学【抱朴子外篇守塉】
　　使骏马驰骛于屈曲艰阻之中则与驴骡齐足【前汉书注扬雄传】
　　人之行投趾在乎容迹之地近不践而获安若以足外为无用欲阙之及泉虽则防若防猨亦不能履也【李善注文选秋兴赋】
　　倾耳求音眡优听苦澄心狥物形逸神劳是以天殊其数虽同方不能分其慼理塞其通则并质不能共其休【文选陆机演连珠】
　　理之所开力所常达数之所塞威有必穷是以烈火流金不能焚景沈寒凝海不能结风【文选陆机演连珠】
　　慈父能食子不能使知味圣人能悦人不能使人必悦【意林子思子】
　　朝露之蒲土女不能治淄渑之沙计鬼不能数【太平御览地部沙】
　　水生石未有居山而溺者火生木未有抱树而焦者【太平御览地部石上】
　　子日沐令人爱卯日沐令人白头案人之爱憎头之白黑在乎自然但使嫫母子日沐浴能令人爱耶使十五童子卯日沐能令髪白耶【太平御览人事部沐】
　　刻削之道鼻莫如大目莫如小鼻大可小小不可大目小可大大不可小举事亦然【太平御览人事部目】
　　谚曰鲁班虽巧不能为乞丏者顔【太平御览人事部谚下】
　　譬猛虎浮水不如鳬鸭麒麟登木不如猿防【太平御览羽族部鸭】补天立地之圣不能止日灮西落疏山奠川之力不能停河水东流【初学记礼部飨谦注】
　　升离戒晨隂墙不照其景肤云停夕幽草或漏其津【初学记职官部秘书丞注】
　　善行水者不能徃冰善穿地者不能凿冻善用鍼者亦不能取四厥【黄帝素问灵枢经刺节真邪】
　　譬如妙药虽能疗愈种种重病而不能治已死之人【海空智蔵经问病品】
　　如金翼之鸟能食能消一切禽鱼金银等物唯除金刚不能吞噉【元阳妙经卷一】
　　若有人能将藕丝曵悬玉京山者可思议不【元阳妙经卷六】如人左手所作不便【波罗蜜多经卷三百五十一】
　　譬如新净种子善能蔵积不为虫食无有烂坏干焦穿穴或复有人选择良田润沃之处下此种子令一日中牙茎枝叶扶疏防映华菓滋茂皆具足不不也【大宝积经卷五十五】
　　犹如外学五通仙人虽视胎中不能豫别男女之根【阿差未菩萨经卷六】
　　譬如剪弃须髪虽见乌灮香泽寜可更植于身令重生不【大乘显识经推四】
　　犹如力士以轻毛毱掷平户扇彼为受不答曰不也所以者何毛毱轻搏户扇平立是故不受【中阿含经卷二十】譬如伏鸡生子众多不能随时防□消息冷暖而欲令子以觜以爪啄卵自生安隐出防当知彼子无有自力堪能方便以觜以爪安隐出防【杂阿含经卷十】
　　如转轮王所有象寳甚为髙大持一多罗树叶覆其身体欲令不现可得尔耶【别译杂阿含经卷十四】
　　譬如大风能动海水以为波浪而不能动摩罗耶山【阿育王经卷八】
　　如大海岸水不能破【阿育王经卷八】
　　如大山堰水水不能坏【禅法要觧经卷下荣十】
　　譬如防河力能漂没唯不能浮大石重山【无明罗刹经】谁于防河乃欲截流谁入虎口欲数其齿【无明罗刹经】昔有一人头上无毛冬则大寒夏则患热兼为蚊防之所唼食昼夜受恼甚以为苦有一医师多诸方术时彼秃人徃至其所语其医言唯愿大师为我治之时彼医师亦复头秃即便脱帽示之而语之言我亦患之以为痛苦若令我治能得荖者应先自治以除其患【百喻经卷上】如人学书时傍人寜能代其工不王言不能代其工如人犯法有罪寜可取无罪之人代不王言不可【那先比丘经卷上】
　　王使宰人作美羮中有水有肉有葱蒜有姜有盐防有糯王勅厨下人言所作美羮如前取羮中水味来次取肉味来次取葱味来次取姜味来次取盐豉味来次取糯味来羮以成人寜能一一取羮味与王不王言羮一合以后不能一一别味也【那先比丘经卷中】
　　车载盐牛轭盐车牛寜能别知盐味不【那先比丘经卷中】譬如日出虽能照了一切天下然不能为盲者作明我亦如是虽复能为一切众生説无上道然不能为无慧目者而作利益【本缘经毗罗摩品】
　　譬如夜行崄道无人执灯必不得过【大智度论卷四十一】
　　譬如大火常有烧力但以薪不近故不得烧近则能烧【大智度论卷六十一】
　　譬如猛风除云能令日月出现而不能作日月也【大智度论卷六十四】
　　譬如人以酥和毒毒势则歇不能害人【大智度论卷六十八】譬如盲人蹈践珍宝口言非珍宝竟不能令非珍宝【大智度论卷七十】
　　譬如刀虽利不能破空【大智度论卷七十】
　　譬如以飞言之鸟则胜人【大智度论七十八】
　　譬如蝇无处不着唯不着火焰【大智度论卷九十四】
　　如时雨能益草木不益虚空【大智度论卷九十五】
　　如日出不能令髙者下下者髙但能照明万物令有眼者别识【大智度论卷九十五】
　　父虽爱子不能以头目与之【大智度论卷九十七】
　　如大海水波其力虽大到须弥山邉则退而无用【大智度论卷九十九】
　　譬如一一石女不能有子一一盲人不能见色一一沙不能出油多集亦不能【百论卷上守八】
　　眼虽见相不自见眼如指端不能自触【百论卷下守九】
　　如人乘船随水至大城井泉陂池水则不能得尔【十住毘婆沙论卷十一】
　　如物或有近而不可知或逺而不可知或根坏故不可知或心不住故不可知障故不可知同故不可知胜故不可知微细故不可知近而不可知者如眼中药逺而不可知者如鸟飞虚空髙翔逺逝根坏故不可知者如盲不见色聋不闻声鼻塞不闻香口爽不知味身顽不知触心狂不知实心不住故不可知者如心在色等则不知声障故不可知者如地障大水壁障外物同故不可知者如黑上墨点胜故不可知者如有钟鼔音不闻捎拂声细微故不可知者如微尘等不现【十二门论守六】方寸之心谋已身而致谬圆分之眸隔墙壁而弗见【明集十四】
　　河泊虽神不能溺陆地人飘风虽疾不能使湛水尘【明集牟子理惑论】
　　犹磁石取鐡不能移毫毛矣【明集牟子理惑论】
　　离娄察秋毫于百防者资其妙目假日而覩耳今布毫于千步之外目力所匮无假以见而于察防避危无所少矣何为以千歩所昧还疑百防之毫乎【明集明佛论】如母乳婴儿一经月无倦婴儿防若闭乳母欲何为【法苑珠林卷八十一】
　　譬如有人欲于空地造立空室随意无碍若于虚空终不能成【维摩诘所説经佛国品】



　　喻林卷二十二
　　钦定四库全书
　　喻林卷二十三　　　　　明　徐元太　撰人事门【二十一】
　　逐势
　　齐人有一妻一妾而处室者其良人出则必餍酒肉而后反其妻问所与饮食者则尽富贵也其妻吿其妾曰良人出则必餍酒肉而后反问其与饮食者尽富贵也而未尝有显者来吾将瞷良人之所之也蚤起施从良人之所之徧国中无与立谈者卒之东郭墦间之祭者乞其余不足又顾而之他此其为餍足之道也其妻归告其妾曰良人者所仰望而终身也今若此与其妾讪其良人而相泣于中庭而良人未之知也施施从外来骄其妻妾由君子观之则人之所以求富贵利达者其妻妾不羞也而不相泣者几希矣【孟子离娄下】
　　生者必有死物之必至也富贵多士贫贱寡友事之固然也君独不见夫朝趋市者乎明旦侧肩争门而入日暮之后过市朝者掉臂而不顾非好朝而恶暮所期物忘其中【史记孟尝君传】
　　河清不可俟人命不可延顺风激靡草富贵者称贤文籍虽满腹不如一囊钱伊优北堂上肮脏倚门邉【后汉书文苑列传】
　　埶家多所宜咳唾自成珠被褐懐金玉兰蕙化为刍【后汉书文苑列传】
　　于时名势赫奕若火猛风疾当涂之士莫不枝附叶连【魏志管辂传注】
　　握权则赴者鳞集失宠则散者瓦解求利则托刎颈之懽争路则构刻骨之隙于是浮伪波腾曲辩云沸寒暑殊声朝夕异价驽蹇希奔放之迹鈆刀竞一割之用【晋书潘尼传】
　　东野丈人观时以居隐耕污腴之墟有冰氏之子者出自沍寒之谷过而问涂丈人曰子奚自曰自涸隂之乡奚适曰欲适煌煌之堂丈人曰入煌煌之堂者必有赫赫之光今子困于寒而欲求诸热无得热之方冰子瞿然曰胡为其然也丈人曰融融者皆趣热之士其得罏冶之门者惟挟炭之子【晋书王沉传】
　　防痔兼车鸣鸢吞腐【晋书光逸传】
　　托身权戚凭势假力择栖芳林飞不待翼【晋书束晳传】攀其鳞翼丏其余论附骐骥之髦端轶归鸿于碣石【梁书任昉传】
　　冀宵烛之末光邀润物之微泽鱼贯鳬踊飒防鳞萃分鴈骛之稻粱沾玉斚之余沥【梁书任昉传】
　　若其宠钧董石权压梁窦雕刻百工鑪锤万物吐潄兴云雨呼吸下霜露九域耸其风尘四海叠其熏灼靡不望影星奔借响川骛鸡人始唱鹤盖成隂髙门旦开流水接轸【梁书任昉传】
　　驰骛之俗浇薄之伦无不操权衡秉纤纩衡所以揣其轻重纩所以属其鼻息若衡不能举纩不能飞虽顔冉龙翰凤雏曾史兰薰雪白舒向金玉泉海卿云黼黻江汉视若游尘遇同土梗莫肯费其半菽罕有落其一毛若衡重锱铢纩微彯撇虽共工之搜慝驩兜之掩义南荆之跋扈东陵之巨猾皆为匍匐委蛇折枝防痔金膏翠羽将其意脂韦便辟其诚【梁书任昉传】
　　投烈风之门趣炎火之室【北齐书魏收传】
　　贵人之家云行于涂毂击于道【盐鐡论刺权】
　　以毁誉为蚕织以威福代稼穑【抱朴子外篇吴失】
　　若夫操隋珠以弹雀防疮痔以属车登朽缗以探巢泳吕梁以求鱼旦为称孤之客夕为狐鸟之余栋桡餗覆倾溺不振盖世人之所为载驰企及而达者之所为寒心而惨怆者也【抱朴子内篇畅】
