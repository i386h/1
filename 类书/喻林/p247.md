<!-- { "loadSidebar": true } -->
　　鲧为□熊杜宇为鶗鴂褒君为龙牛哀为兽君子为鹄小人为猿彭生为豕如意为犬黄母为鼋宣武为鼈邓艾为牛徐伯为鱼铃下为乌书生为虵【何氏语林文学隋书】如蚕浑沌茧中穿丝出飞其神故一变形易殻【四愿经敬八】如酥蜜胶腊等皆是地相与火合故自舍其相转成湿相金银铜铁与火合故亦自舍其相变为水相【大智度论三十一】
　　如乳变为酪舍味力饶益不舍色如金银器破已更作余器舍形不舍色【杂阿毘昙心论卷十一】
　　夫雉入海为蛤鷰入海为蜃当其徘徊其翼差池其羽犹自识也忽然自投神化体变乃更与鼋鼈为羣岂复自识翔林薄巢垣屋之娱乎【辩正论卷三】
　　良能
　　燕之于飞必差池其羽【毛诗燕燕注】
　　垤螘塜也将阴雨则宂处先知之矣【毛诗东山注】
　　凡生天地之间者有血气之属必有知有知之属莫不知爱其类今是大鸟兽则失丧其羣匹越月逾时焉则必反廵过其故乡翔回焉鸣号焉蹢防焉踟蹰焉然后乃能去之小者至于燕雀犹有啁噍之顷焉然后乃能去之【礼记三年问】
　　虎狼防子猴猿负孙毒性薄情亦有仁爱【宋书文九王晋熈传】风翔则风雨舞则雨霜蜚则霜露翥则露【师旷禽经】
　　鸷鸟之善搏者曰鹗【师旷禽经】
　　扶老【秃鹙也】强力鹡鸰友悌【师旷禽经】
　　舒鹰鸣前后和羣栖独警【师旷禽经】
　　鸟飞成行兽处成羣有孰教之【淮南子齐俗训】
　　顺风而飞以助气力衔葭而翔以备矰弋【説苑谈丛】
　　燕雀衔茅以生孚乳【焦氏易林小畜之巽】
　　晨风天翰大举就温【焦氏易林小畜之革】
　　言鹍鸡鸿鹤羣聚候时鹤知夜半鹍鸡晨鸣各知其职也【王逸注楚辞大招】
　　形如覆铫包玉含珠有而不积泄以尾闾闇与道防可谓竒鱼【山海经西山经图赞】
　　太昊师蜘蛛而结网金天据九鴈以正时帝轩俟鳯鸣以调律唐尧观蓂荚以知月终归知往干鹊知来鱼伯识水旱之气蜉蝣晓濳泉之地白狼知殷家之兴鸑鷟见周家之盛鹤偏解导养不足恠也【抱朴子内篇对俗】夫以蜘蛛蛣蜣之陋而布网转丸不求之于工匠则万物各有能也【郭子注庄胠箧】
　　鸿不学飞飞则冲天骥不学行行则千里【太平御览羽族部鸿】鸡有呼羣之德鹿有食苹之美【埤雅品物门鸡】
　　鹯之歩纲防之画印鸂鶒之勑蜾嬴之祝皆物之有术智者也【埤雅品物门鸂鶒】
　　分威法伏熊实意法螣蛇【埤雅品物门螣蛇】
　　鸡有专栖之雄雉有擅泽之骄蚁有兼弱之智蜂有攻寡之计【埤雅品物门蜂】
　　鹊巢开口背太岁此非才智任自然之得也【初学记鸟部鹊】又如犊子生知趣乳猪羊之属其生未几便知有牝牡之合【大智度论卷三十八】
　　各足
　　鱼濳在渊或在于渚○鱼在于渚或濳在渊【诗小雅鹤鸣】夫天亦有所分予予之齿者去其角傅其翼者两其足是所受大者不得取小也【前汉书董仲舒传】
　　蚑行蠕动方聚类分鳞殊族别羽毛异羣各含精而镕冶咸受范于陶钧【晋书成公绥传】
　　物食长啄谷食短咮搏则利觜鸣则引吭【师旷禽经】
　　笾不问豆豆不答笾瓦不问石石不答瓦道亦不失问欤答欤【闗尹子一宇篇】
　　牛之无齿不为不足羊之有齿而比于牛为有余矣以羊之有余而谓之非羊者未可然羊之有齿不为有余则牛之无齿而比于羊固不足矣以牛之不足而谓之非牛者亦未可也是皆禀之天然各足于其分而俱适矣【公孙龙子通变论注】
　　造物维均靡偏靡颇少不为短长不为多贲能三足何异鼋鼍【山海经中山经图赞】
　　二虫殊翼故所至不同或翺翔天池或毕志榆枋直各称体而足不知所以然也【郭子注庄逍遥游】
　　鹏之所以髙飞者翼大故耳夫质小者所资不待大则质大者所用不得小矣【郭子注庄逍遥游】
　　若以性足为大则天下之足未有过于秋毫若其性足非大则虽太山亦可称小矣太山为小则天下无大秋毫为大则天下无小也【郭子注庄齐物论】
　　擅一壑之水而跨跱塪井之乐犹小鸟之自足于蓬蒿也左足未入右膝已絷明大之不游于小非乐然也以小羡大故自失物各有分不可强相希效也【郭子注庄秋水】足于性者天损不能入贞于期者时累不能淫是以迅风陵雨不谬晨禽之察劲阴杀节不凋寒木之心【文选陆机演连珠】
　　鸾鳯凌云俦以舞翼鸠鹓悦蓬林以翺翔螭浮八溟以濯鳞鼈娱行潦而羣逝斯用情各从其好以取乐焉【广文选阮嗣宗答伏义书】
　　形不待名而方圎已着色不俟称而黑白以彰【艺文类聚人部言语论】
　　咸水之鱼不游于江淡水之鱼不入于海【艺文类聚鳞介部鱼】防称一足蛇则二首少不知无多不觉有【艺文类聚鳞介部蛇】东海有鳌焉冠蓬莱而游于沧海腾跃而上则干云没而下濳于重泉有红蚁者闻而悦与羣蚁相要乎海畔欲观鳌之行月余未出羣侔也数日风止海中隐沦如防其高槩天或游而西羣蚁曰彼之冠山何异乎我之戴粒也逍遥壤封之巓归服乎窟宂之下此乃物我之适自己而然我何用数百里劳形而观之乎【艺文类聚虫豸部蚁】庄子曰声氏之牛夜亡而遇防止而问焉我有四足动而不善子一足而超踊何以然防曰以吾一足王于子矣【事类赋兽部牛注】
　　夫鷰雀有匹鸠鸽有仇寒乡之民必知旃裘自然已足益之则忧故续凫之足何异截鹤之胫【道德经注】
　　万物各有有为相如牛角犎垂壶尾端有毛是为牛相如瓶底平腹大颈细口圆唇鹿是为瓶相如车以轮轴辕轭是为车相如人以头目腹脊肩臂手足是为人相【十二门论守六】













　　喻林卷一百十七
<子部,类书类,喻林>
　　钦定四库全书
　　喻林卷一百十八　　　　明　徐元太　撰物宜门【三】
　　天机
　　尺蠖之屈以求信也龙蛇之蛰以存身也【易上系】
　　鹁将生子呼母应雏既生母呼子应【师旷禽经】
　　万物负阴而抱阳冲气以为和和居中央是以木实生于心草实生于防卵胎生于中央【文子上德】
　　地平则水不流轻重均则衡不倾物之生化也有感以然【文子上德】
　　蜣蜋转丸丸成而精思之而有蝡白者存丸中俄去殻而蝉彼蜣不思彼蝡奚白【关尹子四符篇】
　　夫白鶂之相视眸子不运而风化虫雄鸣于上风雌应于下风而化类自为雌雄故风化【庄子天运】
　　防谓蚿曰吾以一足趻踔而行予无如矣今子之使万足独奈何蚿曰不然子不见夫唾者乎喷则大者如珠小者如雾杂而下者不可胜数也今予动吾天机而不知其所以然蚿谓蛇曰吾以众足行而不及子之无足何也蛇曰夫天机之所动何可易邪吾安用足哉【庄子秋水】兔丝无根而生蛇无足而行鱼无耳而听蝉无口而鸣有然之者也【淮南子説林训】
　　鸡卵之未字也鸠溶于鷇中溃而视之若水之形良雌伛伏体方就成就成之后能啄蹶之【王充论衡论苑篇】
　　鸟飞以翼当扈则须废多任少沛然有余轮运于毂至用在无【山海经西山经图赞】
　　或以尾翔或以髯凌飞防鼔翰翛然背腾【山海经北山经图赞】龙冯云游腾蛇假雾未若天马自然凌翥有理悬运天机濳御【山海经北山经图赞】
　　蹠实以足排虚以羽翘尾飜飞奇哉耳鼠厥皮惟良百毒是御【山海经北山经图赞】
　　乌孺鱼沬细要者化言物之自然各有性也【郭子注庄天运】海崖间波有水母东海谓之防正白蒙蒙如沫生物有智识无耳目故不知避人常有虾依随之虾见人则惊此物亦随之而没【李善注文选江赋】
　　礠石吸铁琥珀取芥气有濳通数亦防防【艺文类聚地部石】如兔丝之草下有伏兔之根无此兔在下则丝不得生于上然实不属也【艺文类聚草部兔丝】
　　鸡伏鸭卵雏成入水鸡母随岸呼之雏出而随母鸭鸡异能相随也【太平御览羽族部鸭】
　　干臯断舌则坐歌孔雀拍尾则立舞人胜之也鸾入夜而歌鳯入朝而舞天胜之也【埤雅品物门鳯】
　　如种子中无有根芽茎节枝叶而能生起如是等事【大方广佛华严经卷四十四】
　　譬如鱼子母念则得生不念则坏【大智度论卷三十七】
　　相戕
　　上六龙战于野其血黄【易坤】
　　跃跃毚【音谗】兔遇犬获【叶黄郭反】之【诗小雅巧言】
　　虎有子不能抟攫者辄杀之为堕武也【淮南子説林训】
　　鸟与鸟遇则相躅兽与兽遇则相触马与马遇则趹踶相伤天之生此物多其力而少其智也【太平御览兽部马五】鹿制于犬猨伏于鼠【埤雅品物门猨】
　　貍之捕防雀之畏鹯各得其克何敢有声【参同契】
　　譬如两木相磨便有火生还烧是木【大宝积经卷一百一十二】犹师子瞠闻獐鹿声【本缘经月光王品】
　　居处
　　初六鸿渐于干【易渐】
　　九三鸿渐于陆【易渐】
　　九五鸿渐于陵【易渐】
　　鱼以依蒲藻为得其性【毛诗鱼藻注】
　　鸣鸠不自为巢居鹊之成巢【毛诗鹊巢注】
　　富人之屋乌所集也【毛诗正月注】
　　平林之木茂则耿介之鸟往集焉【郑氏笺诗车牵】
　　山鸟岩栖原鸟地处【师旷禽经】
　　草食之兽不疾易薮水生之虫不疾易水行小变而不失其大常也【庄子田子方】
　　榛巢者处林茂安也窟穴者托埵防便也【淮南子説林训】鳣鲔不居牛迹大鹏不滞蒿林【抱朴子外篇任命】
　　兽因窟而获骋鸟先巢而后翔【广文选沈休文郊居赋】
　　鸟噪类而比栖兽异迹而同处【艺文类聚天部云赋】
　　鸾鳯不迁于竹实驺虞不移于生物【太平御览羽族部鳯】
　　避害
　　雕鸢之高飞鲤鲔之处渊性自然也非雕鸢能高飞非鲤鲔能处渊皆惊骇辟害尔【郑氏笺诗四月】
　　色斯举矣翔而后集曰山梁雌雉时哉时哉子路共之三嗅而作【论语乡党】
　　犹鱼鼈得免毒螫之渊鸟兽得离罗网之纲【吴志陆凯传】鸟莫知于鷾鸸目之所不宜处不给视虽落其实弃之而走其畏人也而袭诸人间【庄子山木】
　　夫猨狖得茂木不舍而穴狟狢得埵防弗去而缘物莫避其所利而就其所害【淮南子齐俗训】
　　羊惊虎狼耸耳羣聚【焦氏易林既济之巽】
　　鹰怀欲害之心故鸟鱼知其情实而逺之【淮南子缪称训解】鹰翔川鱼鼈沈飞鸟必逺害也【淮南子缪称训】
　　刳胎焚夭则麒麟不至干泽而渔蛟龙不游覆巢毁卵则鳯凰不翔丘闻之君子重伤其类者也【説苑权谋】
　　乌之巨觜者善避矰弋弹射【张华注禽经】
　　鸾鳯避罻罗逺托昆仑墟【嵇中防集答二郭】
　　矰缴纷纭则鸳雏徊翮坑穽充谿则鳞虞敛迹【抱朴子外篇知止】
　　鴈自河北渡江南痩瘠能高飞不畏矰缴江南沃饶每至还河北体肥不能高飞恐为虞人所获尝衔芦长数寸以防矰缴焉【古今注】
　　昔公明仪有牛弹清角之操伏食如故转为蟁防声则翘尾而蹑蹀【太平御览虫豸部蚊】
　　暴腮龙门垂耳辕下善为鱼者不求为龙望禹门辄逝是以无暴腮防额之患【埤雅品物门鲔】
　　鹿性警防分背而食以备人物之害【埤雅品物门鹿】
　　虎闻声而深伏鹰见形而高飞【埤雅品物门鹰】
　　从类
