<!-- { "loadSidebar": true } -->
　　譬如清浄池水狂象入中令其混浊若清水珠入水即清浄【大智度论卷三十六】
　　如釡熟糜滓浊下沈清者在上【大智度论卷二十三】
　　比丘戽船中虗则轻除婬怒痴是为泥洹【法句经沙门品】
　　凝神
　　神者至贵也故舘不辟除则贵人不舍焉故曰不洁则神不处【管子心术】
　　如捕蛇师心不怖蛇彼虽梦蛇而不怖畏【关尹子五鉴】列御冦为伯昏无人射引之盈贯措杯水其肘上发之镝矢复沓方矢复寓当是时也犹象人也伯昏无人曰是射之射非不射之射也当与汝登髙山履危石临百仞之渊若能射乎于是无人遂登髙山履危石临百仞之渊背逡巡足二分垂在外揖御寇而进之御冦伏地汗流至踵伯昏无人曰夫至人者上闚青天下潜黄泉挥斥八极神气不变今汝然有恂目之志尔于中也殆矣夫【列子黄帝】
　　夫醉者之坠于车也虽疾不死骨节与人同而犯害与人异其神全也乘亦弗知也坠亦弗知也死生惊惧不入乎其胸是故物而不慴彼得全于酒而犹若是而况得全于天乎圣人藏于天故物莫之能伤也【列子黄帝】仲尼曰丘也尝使于楚矣适见防子食于其死母者少焉眴若皆弃之而走不见已焉尔不得类焉耳所爱其母者非爱其形也爱使其形者也【庄子德充符】
　　平者水停之盛也其可以为法也内保之而外不荡也德者成和之修也德不形者物不能离也【庄子德充符】真人之息以踵众人之息以喉【庄子大宗师】
　　梓庆削木为鐻鐻成见者惊犹鬼神鲁侯见而问焉曰子何术以为焉对曰臣工人何术之有虽然有一焉臣将为鐻未尝敢以耗气也必齐以静心齐三日而不敢懐庆赏爵禄齐五日不敢懐非誉巧拙齐七日輙然忘吾有四肢形体也当是时也无公朝其巧専而外滑消然后入山林观天性形躯至矣然后成见鐻然后加手焉不然则已则以天合天器之所以凝神者其是与【庄子逹生】
　　众人之用神也躁躁则多费多费之谓侈圣人之用神也静静则少费少费之谓啬【韩非子解老】
　　夫举天下万物跂跷贞虫蝡动蚑作皆知其所喜憎利害者何也以其性之在焉而不离也忽去之则骨肉无伦矣今人之所以眭然能视防然能听形体能抗而百节可屈神察能分白黒视丑美而知能别同异明是非者何也气为之充而神为之使也何以知其然也凡人之志各有所在而神有所繋者其行也足蹪趎塪头低植木而不自知也招之而不能见也呼之而不能闻也耳目去之也然而不能应者何也神失其守也故在于小则忘于大在于中则忘于外在于上则忘于下在于左则忘于右今夫狂者之不能避水火之难而越沟渎之险者岂无形神气志哉然而用之异也失其所守之位而离其外内之舍是故举错不能当动静不能中终身运枯形于连嵝列埓之门而蹪蹈于汚壑穽防之中虽生俱与人钧然而不免为人戮笑者何也形神相失也【淮南子原道训】
　　此膏烛之类也火愈然而消愈亟是故圣人将养其神和其气恬然则纵之廹则用之其纵之也若委衣其用之也若发机【淮南子原道训】
　　夫水向冬则凝而为氷氷迎春则泮而为水氷水移易于前后若周员而趋孰暇知其苦乐乎是故形伤于寒暑燥湿之虐者形苑而神壮神伤乎喜怒思虑之患者神尽而形有余故罢马之死也剥之若槁狡狗之死也割之犹濡【淮南子俶真训】
　　且人之情耳目应感动心志知忧乐手足之防疾辟寒暑所以与物接也蜂虿螫指而神不能憺蚉蝱肤而知不能平夫忧患之来撄人心也非直蜂虿之螫毒而蚉蝱之怛也而欲静漠虚无奈之何哉【淮南子俶真训】夫人之所受于天者耳目之于声色也口鼻之于芳臭也肌肤之于寒燠其情一也或通于神明或不免于痴狂者何也其所为制者异也是故神者智之渊也渊清则智明矣智者心之府也智公则心平矣【淮南子俶真训】若吹呴呼吸吐故纳新熊经鸟伸鳬浴蝯躩鸱视虎顾是养形之人也不以滑心【淮南子精神训】
　　心者形之主也而神者心之宝也形劳而不休则蹶精用而不已则竭是故圣人贵而尊之不敢越也夫有夏后氏之璜者匣匮而藏之宝之至也夫精神之可宝也非直夏后氏之璜也【淮南子精神训】
　　天地之道至纮以大尚犹节其章光爱其神明人之耳目曷能久熏劳而不息乎精神何能久驰骋而不既乎【淮南子精神训】
　　夫癞者趋不变狂者形不亏神将有所远徙孰暇知其所为【淮南子精神训】
　　人大怒破阴大喜坠阳大忧内崩大怖生狂除秽去累莫若未始出其宗乃为大通清目而不以视静耳而不以听钳口而不以言委心而不以虑【淮南子精神训】
　　醉者俛入城门以为七尺之闺也超江淮以为寻常之沟也酒浊其神也怯者夜见立表以为鬼也见寝石以为虎也惧揜其气也又况无天地之怪物乎【淮南子汜论训】万乗之主葬其骸于旷野之中祀其鬼神于明堂之上神贵于形也故神制则形从形胜则神穷聪明虽用必反诸神谓之太冲【淮南子诠言训】
　　水浊则鱼噞形劳则神乱【淮南子説山训】
　　夫血脉之藏于身也犹江河之流地江河之流浊而不清血脉之动亦扰不安【王充论衡道篇】
　　瞽者遇室则西施与嫫母同情瞆者忘味则糟粕与精粺等甘岂识贤愚好丑以爱憎乱心哉【嵇中防集荅难养生论】夫行之所践容足而已足外无余而人不敢践者此心不夷体不闲故也【张湛注列汤问】
　　夫机理萌于彼蓍感于此故吉凶可因卦兆而推情慝可假象数而寻今忘者之心泊尔钓于死灰廓焉同乎府宅圣人将无所容其鉴岂卦兆之所占【张湛注列子周穆王】夫有因无而生焉形须神而立焉有者无之宫也形者神之宅也故譬之于堤堤坏则水不留矣方之于烛烛糜则火不居矣身劳则神防气竭则命终根竭枝繁则青青去木矣气疾欲腃则精灵离身矣夫逝者无反期既朽无生理逹道之士良所悲矣轻璧重阴岂不有以哉【抱朴子内篇至理】
　　夫有形者自然相与为累唯外乎形者磨之而不磷犹风日过河实已损而不自觉所以不觉非不损也恃源以往也【郭子注庄徐无鬼】
　　七窍者精神之户牖也志气者五藏之使候也【刘子清神】今清歌奏而心乐悲声发而心哀神居体而遇感推移以此而言则情之变动自外至也【刘子清神】
　　鉴之积也无厚而照有重渊之深目之察也有畔而眂周天壤之际何则应事以精不以形造物以神不以器【文选陆机演连珠】
　　夫服药求汗或有弗获而愧情一集涣然流离终朝未餐则嚣然思食而曽子衔哀七日不饥夜分而坐则低迷思寝内懐殷忧则逹旦不瞑劲刷理鬓醇醴发顔仅乃得之壮士之怒赫然殊观植髪冲冠由此言之精神之于形骸犹国之有君也神躁于中而形丧于外犹君昏于上国乱于下也【文选嵇康养生论】
　　神之在人犹光之在烛烛尽则光穷人死则神灭【何氏语林文学魏书】
　　直心于物水火恬然无负于天雷霆不惧【文苑英华庾信职官十三碑】
　　眼者身之镜耳者体之牖视多则镜昏听众则牖闭磨镜决牖则能彻洞万虗眇察絶响【太平御覧道部养生】
　　符子登乎太山下临千仞之渊上荫百丈之松萧萧然神王乎一丘矣言不出乎耒耜心不过乎俗人其犹木犬守户瓦鸡司晨矣【太平御覧木部松】
　　以九寸明镜照面视之曰今日识己形当令不忘如此其神不防疾患不入【初学记器用部镜注】
　　僧行道如牛负深泥中疲极不敢左右顾【初学记道释部僧】我身乃神之车也神之舍也神之主人也主人安静神即居之躁动神即去之【西升经】
　　阴之至也地裂而氷凝清风飂冽霜雪严严鱼鼈蛰伏万物宛拳当此之时处温室临鑪火重狐狢袭毳绵犹不能御也及至定神安精动体劳形则是理泄汗流捐衣出室暖有余身矣阳之至也煎砂烂石飞鸟絶水虫疾万物枯槁江河消竭当此之时入沉清泉出衣絺绤燕髙台服寒石犹不能任也及至解心释意托神清静形捐四海之外游志无有之内心平气和凉有余矣【道德经指归卷八】
　　毂中有轴器中有食室中有人身中有神【道德经注疏卷一】无色之色为之见无声之声为之闻无味之味为之甘不言之言为之教【圣母实传仙道】
　　人犹鱼也气犹水也水浊则鱼痩气昏则人疾【玉清经法印品】夫神之在身由舍之有生舍之有生则成无生则败且舍之新若无生门户不闭尘秽四入豕鼠耗其基鸟雀穿其穴亦渐至隳坏舍之朽若无生门户摧塌尘秽溢满豕鼠败其基鸟雀翻其盖则欲不朽无由也立至崩坠【金庭无为妙经】
　　如风中灯不能照明在静室闭门明乃遍照【大智度论卷一百】今有明镜于斯纷秽集之微则其照蔼然积则其照朏然弥厚则照而昧矣质其本明故加秽犹照虽从蔼至昧要随镜不灭以之辨物必随秽弥失而过谬成焉人之神理有类于此【明集明佛论】
　　静定
　　人莫鉴于流水而鉴于止水唯止能止众止【庄子德充符】水静则明烛须眉平中准大匠取法焉水静犹明而况精神圣人之心静乎天地之鉴也万物之镜也【庄子天道】空石之中有人焉其名曰觙其为人也善射以好思耳目之欲接则败其思蚉防之声闻则挫其精是以辟耳目之欲而远蚉防之声闲居静思则通思仁若是可谓微乎【荀子解蔽】
　　人心譬如槃水正错而弗动则湛浊在下而清明在上则足以见须眉而察理矣微风过之湛浊动乎下清明乱于上则不可以得大形之正也心亦如是矣导之以理养之以清物莫之倾则足以定是非决嫌疑矣小物引之则其正外易其心内倾则不足以决麤理也【荀子解蔽】人莫鉴于流沬【音诲】而鉴于止水者以其静也莫窥形于生铁而窥于明镜者以覩其易也夫唯易且静形物之性也由此观之用也必假之于弗用也【淮南子俶真训】
　　水静则平平则清清则见物之形弗能匿也故可以为止【淮南子説林训】
　　夫水常无心委顺外物虽流之与止鲵桓之与龙跃常渊然自若未始失其静默也至人用舍虽异黙一焉【郭子注庄应帝王】
　　志若流水居者空城积守无为乃能长生【太平御览道部养生】如浄明珠内外无翳定若通逹必当如此【五灯防元西天祖师二十三祖】
　　虽有出入不失定相如金在井金体常寂【五灯防元西天祖师十六师】
　　莫不亘诸禅地蒨乎根本储之定潋磊砢乎边际【波罗蜜多经卷一百九十一】
　　若得定者心则不散譬如惜水之家善治堤塘【遗教经论离十二】
　　譬如水定而风吹之其水波扬【修行道地经劝意品】
　　日照于昼月照于夜甲兵照军禅照道人【法句经梵志品】譬如宻室内外涂治坚闭户扄无有风尘于内然灯无触娆者其灯熖上恬然不动【长阿含经卷十三】
　　如释迦文尼佛本为螺髻仙人名尚阇梨常行第四禅出入息断在一树下坐兀然不动鸟见如此谓之为木即于髻中生卵是菩萨从禅觉知顶上有鸟卵即自思惟若我起动鸟母必不复来鸟母不来鸟卵必坏即还入禅至鸟子飞去尒乃起【大智度论卷十七】
　　其犹渊池息浪则彻见鱼石心水既澄则凝照无隠【髙僧传十一论】
　　内求
