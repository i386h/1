<!-- { "loadSidebar": true } -->
　　山有美善之草生于海栗之下人取其实蹂践而害之令不得蕃茂喻上多赋敛富人财尽而弱民与受困穷【郑氏笺诗四月】
　　哀哉今之人何故而为虺蜴也虺蜴之性见人则走民闻王政莫不逃避【毛诗正义正月】
　　皮之不存毛将安傅【左传僖公十四年】
　　众防为弱川壅为泽【左传宣公十二年】
　　众怒如水火焉不可为谋【左传昭公十三年】
　　众防流移若积水之溃【杜氏解左传文公三年】
　　茍无固志盈城之众一朝而防如积水之败故曰溃【春秋正义文公三年】
　　以万乗之国伐万乘之国箪食壶浆以迎王师岂有他哉避水火也如水益深如火益热亦运而已矣【孟子梁惠王下】夫吴民离矣体有所倾譬如羣兽然一个负矢将百羣皆奔王其无方收也【国语吴】
　　一国弃之如遗迹焉【国语楚】
　　斩木为兵揭竿为旗天下云集响应嬴粮而景从【史记秦始皇纪】
　　天下之患在于土崩不在于瓦解古今一也【史记主父传】易曰鸟焚其巢旅人先笑后号咷丧牛于易凶言王者处民上如鸟之处巢也不顾防百姓百姓畔而去之若鸟之自焚也虽先快意説笑其后必号而无及也百姓丧其君若牛亡其毛也故称凶【前汉书外戚传】
　　方岳无钧石之镇关门无结草之固【晋书孝愍帝纪】
　　渊池广鱼独希【宋书乐四志】
　　去黄取白则众马各守其色自殊而去故唯白马独应矣王者党其所私而踈天下则天下各守其踈自殊而叛矣【公孙龙子白马论注】
　　百姓贱之如防恶之如鬼日欲司间而相与投籍之去逐之【荀子王霸篇】
　　川渊者鱼鼈之居也山林者鸟兽之居也国家者士民之居也川渊枯则鱼龙去之山林险则鸟兽去之国家失政则士民去之【荀子致仕】
　　天下之人其离之若崩其背之也不约而若期【贾子连语】虎豹之居也厌闲而近人故得鱼鼈之居也厌深而之浅故得诸侯厌众而亡其国【新序杂事卷二】
　　山石朽弊稍崩坠落下上离心君失其崇【焦氏易林谦之垢】狐貍雉兎畏人逃去分首窜匿不知所处【焦氏易林暌之大有】槽空无实豚彘不食庶民屈竭离其居室【焦氏易林垢之节】鹰隼搏鸷众雀忧溃【焦氏易林既济之大壮】
　　上九海水羣飞蔽于天杭测曰海水羣飞终不可语也【太经第六剧】
　　上九螽焚其翊【音诩】丧于尸测曰螽焚其翊所凭丧也【太经第六坚】
　　山有猴猿谷有虺蛇左右众鸟闻无人民所以愁惧也【王逸注楚辞九思】
　　根伤则叶枯叶枯则花落花落则实亡【武侯十六防隂察】民欲有畔意若狼之顾望也【前汉书注食货志】
　　皮朽则毛落水涸则鱼逝其势然也【李善注文选应休琏与曹长思书】天下苦秦犹终日担重而行思息其肩者也【文选谢宣远张子房诗注】
　　星辰丽天犹万国之附王者也下将畔上故星亦畔天【补文选襄楷灾异防】
　　孔子曰商汝知君之为君乎子夏曰鱼失水则死水失鱼犹为水也孔子曰商知之矣【艺文类聚帝王部搃载帝王】
　　夫国以民为本民劳去者国立废矣所谓出其无极之宝入贼利斧防也【西升经】
　　譬如屠家羣中捕猪牵欲杀之余猪悉聚惊怖侧耳听声惶懅愕视譬如猛虎羣中抟牛余牛见之惊怖而走或入山岩或投深谷又入树间跳腾哮吼譬如鱼师持网捕鱼余鱼见之怖防沈窜石岸草底又如仓鹰临其众鸟有所获取余鸟见之各防飞去【修行道地经五阴成败品】





　　喻林卷一百九
<子部,类书类,喻林>
　　钦定四库全书
　　喻林卷一百十　　　　　明　徐元太　撰性理门【一】
　　贞一
　　天地之道贞观者也日月之道贞明者也天下之动贞夫一者也【易上系】
　　夫众不能治众治众者至寡者也夫动不能制动制天下之动者贞夫一者也故众之所以得咸存者主必致一也动之所以得咸运者原必无二也【周易畧例明彖】
　　自统而寻之物虽众则知可以执一御也由本以观之义虽博则知可以一名举也故处璇玑以观大运则天地之动未足怪也据防要以观方来则六合辐辏未足多也【周易畧例明彖】
　　一为太极太极者天地之父母也【三坟山坟】
　　一大之物目天一块之物目地一炁之【蔀也】名混沌【乾坤凿度干凿度上】
　　譬如大海变化亿万蛟鱼水一而已我之与物蓊然蔚然在大化中性一而已【关尹子七釡】
　　意有变心无变意有觉心无觉惟一我心则意者尘往来尔事者歘起灭尔吾心有大常者存【关尹子五鉴】
　　音之数不过五而五音之变不可胜听也味之和不过五而五味之化不可胜尝也色之数不过五而五色之变不可胜观也故音者宫立而五音形矣味者甘立而五味停矣色者白立而五色成矣道者一立而万物生矣是故一之理施四海一之解际天地万物之总皆阅一孔百事之根皆出一门【淮南子原道训】
　　所谓一者无匹合于天下者也卓然独立块然独处上通九天下贯九野员不中规方不中矩大浑而为一叶累而无根【淮南子原道训】
　　今夫万物之疏跃枝举百事之茎叶条防【音蘖】皆本于一根而条循千万也若此则有所受之矣而非所授者所授者无受也而无不受也无不受也者譬如周云之笼苁辽巢彭濞而为雨沈溺万物而不与为湿焉【淮南子俶真训】或问鸟有凤兽有麟鸟兽皆可鳯麟乎曰羣鸟之于鳯也羣兽之于麟也形性岂羣人之于圣乎【子问明篇】千人聚不以一人为主不乱则防故多贤不可以多君无贤不可以无君【郭子注庄子人间世】
　　天能守一覆而不举地能守一静而能处岳能守一不避寒暑海能守一流而不还人能守一必持真仙【太平御览道部养生】
　　三一者一身之虚宗百神之命根津液之山源魂精之玉室【太平御览道部养生】
　　一者万物之所导而变化之至要也万方之准绳而百变之权量也【道德经指归卷七】
　　譬如夜室晖光随孔而照光虽万殊而本之者一【无上内秘藏经妙德品】
　　如世间火贵贱皆同【波罗蜜多经卷五百六十七】
　　譬如月轮有满未满月性无异【波罗蜜多经卷五百六十八】
　　譬如初月十五日月亏盈有异月性无差【胜天王波罗蜜经】譬如日轮体无昼夜但出时名昼没时名夜【大方广佛华严经卷二十五】
　　大海之水惟有一味无若干味无不以咸为味【法海经尺一】譬如筭数法筭一乃至算百百算竟还至一【大智度论卷四】譬如虚空虽徧诸色种种相中而不可説有种种相体唯一味【佛説佛地经卷五】
　　譬如大城西门失火从次烧之乃到东门皆冷灰烬计东门火非是初火也然其燋燃不离本火【修行道地经五隂成败品】譬如树叶春夏则青秋时则黄冬时则白随时异故树叶则异而其始终是一叶也【大方便佛报恩经卷六】
　　又如乳酪酥醍醐四时差别虽随时有异而故是一【大方便佛报恩经卷六】
　　各足
　　人之有是四端也犹其有四体也【孟子公孙丑上】
　　夫一人死而天下号者以为损也一人生而四海笑者以为益也然则号笑非益死损生也是以至道不损至德不益何哉体足也【晋书皇甫谧传】
　　彼正正者不失其性命之情故合者不为骈而枝者不为跂长者不为有余短者不为不足是故鳬胫虽短续之则忧鹤胫虽长断之则悲骈于拇者决之则泣枝于手者龁之则啼二者或有余于数或不足于数其于忧一也【庄子骈拇】
　　不防所有不强所无譬诸身増则赘而割则亏【太经莹】仁如居宅可以安身义如道路可以安行礼如衣服可以表仪智如灯烛可以照察信如符契可以致诚【子法言注吾子篇】
　　性之所期贵贱同量理之所极卑髙一归是以准月禀水不能加凉晞日引火不必増辉【文选陆士衡演连珠】
　　譬如桥梁随诸行人或重或轻以是桥梁无有増减众生道性亦复如是【海空智藏经哀叹品】
　　同然
　　龙子曰不知足而为屦我知其不为蒉也屦之相似天下之足同也【孟子告子上】
　　口之于味有同耆也易牙先得我口之所同耆者也如使口之于味也其性与人殊若犬马之与我不同类也则天下何耆皆从易牙之于味也至于味天下期于易牙是天下之口相似也惟耳亦然至于声天下期于师旷是天下之耳相似也惟目亦然至于子都天下莫不知其姣也不知子都之姣者无目者也故曰口之于味也有同耆焉耳之于声也有同听焉目之于色也有同美焉至于心独无所同然乎心之所同然者何也谓理也义也圣人先得我心之所同然耳故理义之悦我心犹刍豢之悦我口【孟子告子上】
　　传曰人心不同譬若其面斯盖谓大小窳隆丑美之形至于鼻目众窍毛髪之状未有不然者也情之异者刚柔舒急倨敬之间至于趋利避害畏死乐生亦复均也【后汉书霍谞列传】
　　道之所载四出拓坦有足者斯践之矣夫何故平故也【子华子执中】
　　惟以我之精合天地万物之精譬如万水可合为一水以我之神合天地万物之神譬如万火可合为一火以我之魄合天地万物之魄譬如金之为物可合异金而镕之为一金以我之魂合天地万物之魂譬如木之为物可接异木而生之为一木【关尹子四符】
　　比于大泽百材皆度观乎大山木石同坛【庄子则阳】
　　天之所覆地之所载六合所包阴阳所呴雨露所濡道德所扶此皆生一父母而阅一和也是故槐榆与橘柚合而为兄弟有苖与三危通为一家夫目视鸿鹄之飞耳听琴瑟之声而心在鴈门之间一身之中神之分离剖判六合之内一举而千万里是故自其异者视之肝胆胡越自其同者视之万物一圏也【淮南子俶真训】
　　昔者冯夷得道以濳大川钳且得道以处昆仑扁鹊以治病造父以御马羿以之射倕以之斵所为者各异而所道者一也夫禀道以通物者无以相非也譬若同陂而溉田其受水均也今屠牛而烹其肉或以为酸或以为甘煎熬燎炙齐味万方其本一牛之体伐楩柟豫章而剖梨之或为棺椁或为柱梁披断拨檖所用万方然一木之朴也故百家之言指奏相反其合道一体也譬若丝竹金石之防乐同也其曲家异而不失于体伯乐韩风秦牙管青所相各异其知马一也故三皇五帝法籍殊方其得民心钧也【淮南子齐俗训】
　　酒或厚或泊也非厚与泊殊其酿也麯蘖多少使之然也是故酒之泊厚同一麯蘖人之善恶共一元气【王充论衡率性篇】
　　人心之于是非也如口于味也口者非以己之调膳则独美而调人调之则不美也故君子之于道也在彼犹在己也【徐干中论覈辨】
　　人食五味而生食五味而死无有怨而弃之者也心之于味也亦然【阴符经集注太公】
　　譬如一路或大或小一切众生悉于中行无障碍【海空智藏经哀叹品】
　　譬如阎浮利地上种种好树若色种种各异叶叶各异华华各异实实各异种种枝液其影无有异【道行波罗蜜经卷一】鄙闻海无异咸汤无异热【辨正论卷一】
　　本善
　　仁人之安宅也义人之正路也旷安宅而弗居舍正路而不由哀哉【孟子离娄上】
