<!-- { "loadSidebar": true } -->
　　诸子为经籍之鼓吹文章乃政化之黼黻皆为治之具也【隋书经籍志一】
　　冷冷然若蹑飞叶而游乎天地之混溟茫茫乎若履横校而浮乎大海之渺漠超若处金碧琳琅之居森若握鬼魅神奸之印倏若飘鸾鹤怒若鬬虎兕清若浴碧惨若梦红【葛洪关尹子序】
　　巵言日出和以天倪【庄子寓言】
　　爰有大物非丝非帛文理成章非日非月为天下明【荀子赋篇】
　　寓言十九借外论之亲父不为其子媒亲父誉之不若非其父者也【庄子寓言】
　　者以衡量者也高者下之卑者举之饶者取之罄者与之明者定之疑者提之【太经攡】
　　言已耳目聪明如日月之光无所不照发文序词烂然成章如玉石有文采也【王逸注楚辞九叹】
　　开戸纳日之光日光不能照幽凿窻启牖以助戸明也夫一经之说犹日明也助以传书犹窻牖也百家之言令人晓明非徒窻牖之开日光之照也是故日光照室内道术明胸中【王充论衡别通篇】
　　古今作书者非一各穿凿六经之实传违圣人质故谓之蕞残比之玉屑故曰蕞残满车不成为道玉屑满箧不成为宝【王充论衡书解篇】
　　入山见木长短无所不知入野见草大小无所不识然而不能伐木以作室屋采草以和方药此知草木所不能用也夫通人览见广博不能掇以论说与彼草木不能伐采一实也【王充论衡超竒篇】
　　师旷调音曲无不悲狄牙和膳肴无澹味然则通人造书文无瑕秽【王充论衡自纪篇】
　　着纸者糟粕之余事可传者祭毕之刍狗卑高之格是何讥矣【抱朴子外篇向传】
　　崇琬琰于怀抱之内吐琳琅于毛墨之端【抱朴子外篇任命】抑轻则鸿羽沈于弱水抗重则玉石漂于飞波离同则肝胆为胡越合异则万殊而一和切论则秋霜春肃温辞则氷条吐葩摧高则竣极颓沦竦卑则渊池嵳峩疵清则倚暗夜光救浊则立澄黄河【抱朴子外篇嘉遯】
　　夫自六国以前去圣未逺故能越世高谈自开戸牖两汉以后体势浸弱虽明于坦途而类多依采【文心雕龙诸子】圣人作经贤者纬之也【前汉书注叙传】
　　衣有华藻文绣书有经传训解也文绣之衣服分明易察训解之书灼然易晓【扬子法言注寡见篇】
　　收百世之阙文采千载之遗韵谢朝华于已披启夕秀于未振【文选文赋】
　　一字之襃宠逾华衮之赠片言之贬辱过朝市之挞【补文选范甯谷梁传序】
　　夫铨序一文为易弥纶羣言为难虽或轻采毛发深极骨髓或有曲意宻源似近而逺【广文选刘彦和文心雕龙序】
　　时见微意有所裨补譬嘒星之继朝阳飞尘之集华岳【广文选裴龙驹史记集解序】
　　经与传犹衣表里相待而成【意林新论】
　　蛩蛩之谋止于善草周周之计利在衔翼故鸠集斯文【艺文类聚杂文部书】
　　焕若星经汉兮昺如水宗海【参同契三相类上篇】
　　眞人立象垂训本不为校设言故每摽通衢而恒略曲径知可敎之士自当观其隅辙【华阳陶隠居集】
　　月可令热日可令冷佛说四谛不可令异佛说若谛实苦不可令乐【佛遗敎经羊五】
　　夫日月俱明各有所照二十八宿各有所主百药并生各有所愈狐裘备寒絺御暑舟舆异路俱致行旅孔子不以五经之备复作春秋孝经者欲博道术恣人意耳【明集牟子理惑论】
　　何但词省意深固亦义周文惬犹丹青之写状若水镜之图形也并悬诸日月足称罇俎矣【辩正论卷一】
　　其间散说流文数过八亿象防负而弗穷龙宫溢而未尽将令乗蹄以得兔借指以知月知月则废指得兔则忘蹄【高僧传八论】
　　虽雅趣佳词无足于传记所以搴文囿之菁华齅大义之薝卜【法苑珠林序】
　　翰墨
　　献之虽有父风殊非新巧观其字势疎瘦如隆冬枯树览其笔踪拘束若严家之饿其枯树也虽槎枿而无屈伸其饿也则羁羸而不放纵兼斯二者故翰墨之病欤【晋书王羲之列传】
　　观其防曳之工裁成之妙烟霏露结状若断而还连鳯翥龙蟠势如斜而反正【晋书王羲之列传】
　　从者如悬衡者如编杳杪邪趣不方不圆若行若飞跂跂翾翾逺而望之象鸿鹄羣游骆驿迁延迫而视之端际不可得见指防不可胜原【晋书衞瓘传】
　　或龟文鍼列栉比龙鳞纾体放尾长短复身頽若黍稷之垂頴蕴若虫蛇之棼缊波振撆膺跱鸟震延颈胁翼势似陵云【晋书衞瓘传】
　　或穹隆恢廓或栉比鍼列或砥平绳直或蜿蜒胶戾或长邪角趣或规旋矩折脩短相副异体同势【晋书卫瓘传】方不中矩圆不副规抑左右望之若﨑疎企鸟跱志在飞移狡兽暴骇将奔未驰【晋书衞瓘传】
　　其曲如弓其直如矫然特出若龙腾于川森尔下頽若雨坠于天或引笔奋力若鸿鴈高飞邈邈翩翩或纵肆阿若流酥悬羽靡靡緜緜是故逺而望之若翔风厉水清波漪涟就而察之有若自然【晋书衞瓘传】
　　若钟簴设张庭燎飞烟崭岩嵯高下属连似崇台重宇增云冠山逺而望之若飞龙在天近而察之心乱目【晋书衞瓘传】
　　论者谓瓘得伯英筋靖得伯英肉【晋书衞瓘传】
　　子云近世擅名江表然仅得成书无丈夫之气行行如萦春蚓字字若绾秋蛇卧王于纸中坐徐偃于笔下虽秃千兔之翰聚无一毫之筋穷万谷之皮敛无半分之骨【晋书许迈传】
　　草书之为状也婉如银钩漂若惊鸾舒翼未发若举复安虫蛇虬蟉或往或还类阿那以羸形歘奋衅而桓桓及其逸游盼向乍正乍邪骐骥暴怒逼其辔海水窊隆扬其波芝草蒲陶还相继棠棣融融载其华熊对距于山岳飞燕相追而差池举而察之又似乎和风吹林偃草扇树枝条顺气转相比附窈娆廉苫随体散布纷扰扰以猗靡中持疑而犹豫螭狡兽嬉其间腾猨飞鼺相奔趣凌鱼奋尾蛟龙反据投空自窜张设牙距或若登高望其类或若既往而中顾或若俶傥而不羣或若自检于常度【晋书索靖传】
　　弹毫珠零落纸锦粲【魏书宗钦传】
　　子并崔家州里颇相仿効可谓酱醎于盐氷寒于水【书品】詹尹端策故以迷其变化英韶倾耳无以察其音声殆善射之不注妙斵轮之不传【书品】
　　分行纸上类出茧之蛾结画篇中佀闻琴之鹤峯防间起琼山慙其敛雾漪澜递振碧海愧其下风【书品】龟若浮溪蛇如赴宂流星疑烛垂露佀珠【书品】
　　夫纸者阵也笔者刀弰也墨者鍪甲也水砚者城也本领者将军也心意者将副也结构者谋画也飏笔者吉凶也出入者号令也屈折者杀戮也【太平御览工艺部书中】飞文绮縠采落纸波涛流【初学记文部文章】
　　飞毫列锦绣拂素起龙鱼鳯举崩云絶鸾惊游雾疎【初学记文部文字】
　　飞白犹烟空炤灼雾縠卷舒【玉海圣文御书】
　　蔡邕飞而不白羲之白而不飞【玉海圣文御书】
　　鲍照飞白书执铭超工八法尽竒六文鸟企龙跃珠解泉分珪角星芒明丽烂逸丝萦发垂平理端宻【玉海圣文御书】萧引书法遒逸陈宣帝尝指其署名语诸人曰此字笔势翩翩似鸟之欲飞引答曰此乃陛下假其羽毛耳【何氏语林言语】
　　纯骨无媚纯肉无力【华阳陶隠居集】
　　德晖
　　追【音堆】琢其章金玉其相【诗大雅棫朴】
　　有道之世则依礼所行外余美好犹如树干之外更有枝叶也【礼记正义表记】
　　玉在山而草木润渊生珠而岸不枯【淮南子说山训】
　　次五鸾鳯纷如厥德晖如测曰鸾鳯纷如德光皓也【太经第五视】
　　相玉书言珵美六寸其曜自照【王逸注楚辞离骚经】
　　橘叶青其实黄杂糅俱盛烂然而明言已敏达道德亦烂然有文章也【王逸注楚辞九章】
　　重明登天六合俱照无有蓬艾而不光被也夫日月虽无私于照犹有所不及德则无不得也【郭子注庄齐物论】玉生虽丽光不逾把德积虽微道映天下【文选袁宏名臣序赞】逍遥乎文雅之囿翶翔乎礼乐之场风仪与秋月齐明音徽与春云等润【文选王俭禇渊碑文】
　　才艺
　　味道则理贯庄肆研妙则颖夺豪锋【晋书曹毘传】
　　多以干翮相许自家光国【晋书裴秀传】
　　笔敷华藻吻纵涛波【晋书庾亮传】
　　藻分葩列如春之荣【蔡中郎集圂叔则铭】
　　木无枝叶则不能丰其根故谓之瘣人无艺则不能成其德故谓之野【徐干中论艺纪】
　　艺者德之枝叶也德者人之根也斯二物者不偏行不独立【徐干中论艺纪】
　　含章如龙鳯被文如虎豹吐之如波涛陈之如锦绣【抱朴子外篇安贫】
　　立德何隠含道必授条流殊述若甪区囿【文心雕龙诸子賛】集雕篆之轶材发绮縠之高喻【文心雕龙时序】
　　买臣负薪而衣锦相如涤器而被绣【文心雕龙时序】
　　御六龙之珍驾兮游道德之平林结典籍而为罟兮敺儒墨而为禽【文选思赋】
　　钻屈毂之瓠解疏属之拘【文选张协七命】
　　握中有悬璧本自荆山璆【文选刘越石重赠卢谌诗】
　　咸以自骋骥騄于千里仰齐足而并驰【文选魏文帝典论论文】芬芳之气罕有而幽兰丰其气才明之术所希而贤人懐其术【文选陆士衡演连珠注】
　　兰生而芳玉产而洁阳葩熈氷寒松负雪莫邪挺锷天骥汗血茍云其隽谁与比杰【补文选庾阐吊贾谊文】
　　焕乎若望舒耀景而焯羣星矫乎若翔鸾拊翼而逸宇宙也【补文选庾阐吊贾谊文】
　　壮思如泉涌逸藻似云翔【艺文类聚职官部尹诗】
　　丽藻若龙雕洪才类河泻【艺文类聚职官部尹诗】
　　心为学府辞同锦肆【艺文类聚职官部太常墓志】
　　钟鼓辞林笙簧文苑【艺文类聚职官部中书令墓志】
　　耕耘书囿弋猎文藻思绮合尺牍绣【艺文类聚职官部特进墓志】
　　口含碧鸡之辨手握雕龙之文【艺文类聚职官部司徒墓志】
　　碧鸡自口灵蛇在握【艺文类聚职官部诸王碑】
　　管弦入耳则溪谷俱调文雅沿心则烟霞并韵【文苑英华庾信王爵一碑】
　　养由百发落鴈吟猿应奉五行绨缃缥帙【文苑英华庾信王爵一碑】文史该富琬琰为心辞章辨博黄成采【何氏语林伤逝】
　　中美
　　黄裳元吉文在中也【易坤】
　　初一祫【古合切】【苦贵切】何缦【莫半切】玉贞测曰祫何缦文在内也【太经第四文】
　　空器在厨金银涂饰其中无物益于饥人不顾也肴膳甘醢土釜之盛入者乡之古贤文之美善可甘非徒器中之物也读观有益非徒膳食有补也故器空无实饥者不顾胸虚无怀朝廷不御也【王充论衡别通篇】
　　玉水记方流璇源载圆折蓄宝每希声虽秘犹彰彻【文选顔延之赠王太常诗】
　　如美玉在水鼃衣所覆【大乗宻严经卷下】
　　如人融眞金铸在泥模中外有燋黑泥内有眞金像【究竟一乗宝性论卷一】
　　饰治
　　龙无云雨不能参天鸿笔之人国之云雨也载国德于传书之上宣昭名于万世之后厥高匪徒参天也城墙之土平地之壤也人加筑蹈之力树立临池国之功德崇于城墙文人之笔劲于筑蹈【王充论衡须颂篇】
　　船车载人孰与其徒多也素车朴船孰与加漆画也然则鸿笔之人国之船车采画也【王充论衡须颂篇】
