<!-- { "loadSidebar": true } -->
　　宻者天地之际防成败之机要故阴阳不宻则寒暑不能以成岁栋宇不宻则九层不可以庇身【意林成败志】雾之盛须防而讫防雨之盛不过终日是以人君喜怒不见于容【太平御览天部雾】
　　法鉴
　　七世之庙可以观德万夫之长可以观政【书咸有一德】夫明镜所以察形往古所以知今人主不务袭迹于其所以安存而忽怠所以危亾未有异于却走而求及前人也【孔子家语观周】
　　坐则见尧于墙食则覩尧于羮【后汉书李固传】
　　不式古训而好是佞辩不遵王路而覆车是践【晋书潘岳传】车戒前倾人师先觉【北齐书魏收传】
　　古者有语曰君子不镜于水而镜于人镜于水见面之容镜于人则知吉与凶今以攻战为利则盖尝鉴之于智伯之事乎此其谓不吉而凶既可得而知矣【墨子非攻中】鄙谚曰不习为吏而视已事又曰前车覆而后车戒夫殷周之所以长久者其已事可知也然而不能从者是不法圣智也秦之亟絶者其轨迹可见也然而不避是后车又覆也【贾子保傅】
　　夫照镜见眸子防察秋毫明照晦防【淮南子説山训】
　　且卫君之来也诸侯皆以为蓍兆今朝于吴而不利则皆移心于晋矣【淮南子人间训】
　　商德之衰不鉴于汤禹也周秦之弊不鉴于民下也侧弁垢顔不鉴于明镜也故君子惟鉴之务【申鉴杂言上】吴之杪季殊代同疾知前失之于彼不能改弦于此鉴乱亾之未逺而蹑倾车之前轨覩枳首之争莓而忘同身之祸笑虮虱之晏安不觉事异而患等见竞济之舟沈而不知殊涂而溺均也【抱朴子外篇吴失】
　　富既与地乎侔訾贵正与天乎比崇齐桓曽不足使扶毂楚严未足以为骖乗狭三王之阨僻矫髙举而大兴歴五帝之寥廓渉三皇之登闳【文选羽猎赋】
　　狭三王之趢趗轶五帝之长驱踵三皇之遐武谁谓驾迟而不能属【文选东京赋】
　　前事之不忘后代之元也【文选刘琨劝进表】
　　覆车之轨无或重迹【文选张载剑阁铭】
　　观五代之存亾而不用其长防覩前车之倾覆而不改其辙迹【文选曹元首六代论】
　　以三王礼法为局小狭陋过五帝而逺驰则继三皇之迹也【李善注文选东京赋】
　　以鉴自照者见形容以人自照者见吉凶【补文选武王镜铭】齐王聘田巴先生而将问政焉对曰政在正身正身之本在于羣臣王召臣臣改制鬋饰问于妾奚若妾爱臣防臣曰佼臣临淄水而观然后自知丑恶也今齐之臣防王者众王能临淄水见己之恶过而自改斯齐国治矣【艺文类聚人部鉴诫】
　　帝者得其根核王者得其英华霸者得其附枝故帝道不行不能王王道不行不能霸霸道不行不能守其身【艺文类聚帝王部总载帝王】
　　武王伐殷得二大夫而问之曰殷国将亾亦有妖乎一人曰殷国常雨血雨灰石小者如鸡子大者如箕尝六月而雨雪深尺余武王曰大哉妖也殷人对曰非殷国之大妖也殷国大妖二十六章【太平御览皇王部帝纣】
　　居尧舜之位而不行唐虞之政者犹反衣狐白步牵騄耳【太平御览皇王部叙皇王下】
　　如彼在泉临深是惧如彼覆车望涂改步【玉海官制储官】

　　喻林巻六十四
　　钦定四库全书
　　喻林巻六十五　　　　　明　徐元太　撰君道门【五】
　　思危
　　其亡其亡系于包桑【易否】
　　勿忧宜日中宜照天下也日中则昃月盈则食天地盈虗与时消息而况于人乎【易丰】
　　六四繻有衣袽终日戒【易既济】
　　我临兆民之上常畏人怨懔懔乎危惧若腐索之驭六马索絶则马逸【尚书正义五子之歌】
　　若药弗瞑厥疾弗瘳若跣弗视地厥足用伤【书説命上】迨天之未阴雨彻彼桑土【音杜】绸缪牖戸今女下民或敢侮予【叶演女反诗国风鸱鸮】
　　无弃尔辅贠【音云】于尔辐屡顾尔仆不输尔载终逾絶险曾是不意【诗小雅正月】
　　战战兢兢如临深渊如履薄氷【诗小雅小旻】
　　鸱鸮又言室巢虽成以所托枝条弱故予室今翘翘然而危又为风雨之所漂揺此巢将毁予是以维音之哓哓然而恐惧以喻王业虽成今成王防弱而为凶人所振荡周室将毁故周公言己亦哓哓然而危惧【毛诗正义鸱鸮】臣之妻归臣送之反见桑者而助之顾臣之妻则亦有送之者矣【晋文春秋伐卫】
　　千金之子坐不垂堂百金之子不骑衡圣主不乗危而徼幸【史记袁盎传】
　　夫天下大器也今人之置器置诸安处则安置诸危处则危天下之情与器亾以异在天子之所置之【前汉贾谊传】千金之子坐不垂堂万乗之主行不履危【晋书苻坚上传】夫存者非存在于虑亡乐者非乐在于虑殃今王已虑其源岂忧其流乎【太公六韬兵道】
　　髙为其居危颠莫之救【管子宙合】
　　君者舟也庶人者水也水则载舟水则覆舟君以此思危则危将焉不至矣【荀子哀公】
　　绍绩昧醉寐而亡其裘宋君曰醉足以亡裘乎对曰桀以醉亡天下【韩非子説林】
　　齐桓公出游遇一丈夫裒衣应步带着桃殳桓公怪而问之丈夫曰是名二桃桃之为言亡也夫日日慎桃何患之有故亡国之社以戒诸侯人之戒在于桃殳【韩诗外传】夫有生者不讳死有国者不讳亡讳死者不可以得生讳亡者不可以得存【説苑正谏】
　　乗国者其如乗航乎航安则人斯安矣【扬子寡见】
　　今有宗族巨室子孙保之西畴千畆百农耕之以衡门为阙以隄堰为垣以沟浍为池溉彼千畆深耕获而望菑畬若无患也一夕北风沸尘骤雨冲界侵犯我疆场崩溃我隄堰播荡我藩篱浸淫我沟浍污浊我妻孥倾覆我庐舎此巨室之忧也出守者可为寒心哉当是之时农夫荷锄而流叹结笠而増哀如欲修其疆扞其灾以镇抚其巨室阜丰其民财培沃其土膏疏导其津埃使西畴苍然允茂嘉禾优游于乐岁恬澹于康涂领巨室之托者得无防乎晋王曰风雨之虐固灾沴之厉农也御则巨室安玩则巨室危虽出守之责而为巨室者其亦不能豫患哉【天禄阁外史二难】
　　若乃安居而不思危寇至而不知惧此谓燕巢于幕鱼游于鼎亡不俟夕【武侯心书戒备】
　　晋灵公造九层台孙息闻之求见曰臣能累十二博棊加九鸡子其上公曰子作之孙息以棊子置下加九鸡子于其上灵公曰危哉孙息曰是不危复有危于此者九层之台三年不成邻国将欲兴兵社稷亡灭君欲何望公即坏台【文选魏都赋注】
　　夫树犹亲戚土犹士民建置不久则轻下慢上平居犹惧其离叛危急将如之何是以圣王安而不逸以虑危也存而设备以惧亡也故疾风卒至而无摧拔之忧天下有变而无倾危之患矣【文选曹元首六代论】
　　舟非水不行水入则舟没君非民不治民犯上则君危【艺文类聚舟车部舟】
　　善治国者不忘危善养生者不讳死【艺文类聚人部谏议】
　　戒察
　　古者冕而前旒所以蔽明也统絖塞耳所以揜聪也故水至清则无鱼人至察则无徒【大戴礼记子张问入官】
　　水清无大鱼察政不得下和【后汉书班超列传】
　　江海之流混混故能成其深广也【晋书傅传】
　　为政以苛为察以功为明以刻下为忠以计多为功如此者譬犹广革者也大败大裂之道也【文子上礼】
　　晋国苦盗有郄雍者能视盗之貌察其眉睫之间而得其情晋侯使视盗千百无遗一焉晋侯大喜告赵文子曰吾得一人而一国盗为尽矣奚用多为文子曰吾君恃伺察而得盗盗不尽矣且郄雍必不得其死焉俄而羣盗谋曰吾所穷者郄雍也遂共盗而残之晋侯闻而大骇立召文子而告之曰果如子言郄雍死矣然取盗何方文子曰周谚有言察见渊鱼者不祥智料隐匿者有殃且君欲无盗莫若举贤而任之使教明于上化行于下民有耻心则何盗之为于是用随防知政而羣盗奔秦焉【列子説符】
　　夫权轻重不差蟁首扶拨枉桡不失鍼锋是任术而释人心者也【淮南子主术训】
　　子曰委任不一乱之媒也监察不止奸之府也裴晞闻之曰左右相疑非乱乎上下相伺非奸乎古谓之蛇豕之政【文中子闗朗】
　　天子坐九重之内树塞其门旒以翳明衡以隐听鸾以抑驰【太平御览皇王部叙皇王上】
　　不痴不聋不堪作大家翁此言虽小可以喻大【太平御览职官部工部尚书】
　　谚云不聪不明不能为王不瞽不聋不能为公【太平御览人事部谚下】
　　戒侵
　　为治有体上下不可相侵请为明公以作家譬之今有人使奴执耕稼婢典炊防鸡主司晨犬主吠盗牛负重载马涉逺路私业无旷所求皆足雍容髙枕饮食而已忽一旦尽欲以身亲其役不复付任劳其体力为此碎务形疲神困终无一成岂其智之不如奴婢鸡狗哉失为家主之法也【蜀志赞麋子仲传注】
　　李子曰非狗则不得兔兔化而狗则不为兔人君而好为人官有似于此其臣蔽之人时禁之君自蔽则莫之敢禁夫自为人官自蔽之精者也【吕氏春秋勿躬】
　　今以众地者公作则迟有所匿其力也分地则速无所匿迟也主亦有地臣主同地则臣有所匿其邪矣主无所避其累矣【吕氏春秋审分】
　　人主之车所以乗物也察乗物之理则四极可有不知乗物而自怙恃夺其智能多其教诏而好自以若此则百官恫扰【吕氏春秋审分】
　　祓篲贱物也日用扫除故不藏于箧人君好治人臣之职与祓篲何异【吕氏春秋勿躬解】
　　今使人君视如离娄聪如师旷御如王良射如夷羿书如史籀计如首走追驷马力折门键有此六者可谓善于有司之职矣何益于治乎【徐干中论务本】
　　王上不为冢宰之任则伊吕静而司尹矣冢宰不为百官之所执则百官静而御事矣百官不为万民之所务则万民静而安其业矣【郭子注庄天道】
　　戒侈
　　蜉蝣刺奢也昭公国小而廹无法以自守好奢而任小人将无所依焉【毛诗蜉蝣】
　　甫田齐景公急于图霸大夫讽之【诗説齐】
　　人治田无得田此大田若大田过度力不充给田必芜秽维有莠草骄骄然以喻公无霸德思念逺人若思彼远人德不致物人必不至维劳其心忉忉然【毛诗正义甫田】齐庆封来聘其车美孟孙谓叔孙曰庆季之车不亦美乎叔孙曰豹闻之服美不称必以恶终美车何为【左传襄公二十七年】
　　夫兽三为羣人三为众女三为粲王田不取羣公行下众王御不参一族【国语周】
　　梁王魏婴觞诸侯于范台酒酣请鲁君举觞鲁君兴避席择言曰昔者帝女令仪狄作酒而美进之禹禹饮而甘之遂疏仪狄絶防酒曰后世必有以酒亡其国者齐桓公夜半不嗛易牙乃煎熬燔炙和调五味而进之桓公食之而饱至旦不觉曰后世必有以味亡其国者晋文公得南之威三日不听朝遂推南之威而逺之曰后世必有以色亡其国者楚王登强台而望崩山左江而右湖以临彷徨其乐忘死遂盟强台而弗登曰后世必有以髙台陂池亡其国者今主君之尊仪狄之酒也主君之味易牙之调也左白台而右闾须南威之美也前夹林而后兰台强台之乐也有一于此足以亡其国今主君兼此四者可无戒与【战国防魏惠王】
　　过任之事父不得于子无己之求君不得于臣【战国防秦昭襄王】
　　东海之外荒海中有山焦炎而峙髙深莫测盖禀至阳之为质也海水激浪投其上噏然而尽计其昼夜噏摄无极若熬鼎受其洒汗耳【神异经】
