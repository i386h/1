<!-- { "loadSidebar": true } -->
　　天地之道始必有终终必有始阳气安于潜龙故能铄金隂气宁于履霜故能凝冰木善秋毫故能百寻水乐涓涓故能成海飞禽逸于卵鷇故能髙翔羣兽预于胎防故能逺走【道徳经指归卷十二】
　　夫陟百仭之髙岑发自初歩履八门之苦难起自染心【道徳经注疏卷六】
　　初正则终循干立未可持【参同契】
　　一炁无偏阿所种还自生植此荆棘根何由望蹇林【虚皇四十九章】
　　譬如有人学善射术先自安立【大方广佛华严经卷五十九】
　　譬如瓮器先贮毒药投少石蜜不任食用【大集地藏十轮经卷六】犹如牛渡水导者而不正一切皆不正斯由本导故【増壹阿含经卷八】
　　犹如有诸苦果之子所谓苦果苦参子葶苈子毕地槃特子及余苦子便于良地种此诸子然后生苖犹复故苦所以然者以其子本苦故【増壹阿含经卷八】
　　要终
　　汔至亦未繘井羸其缾凶【易井】
　　小狐虽能渡而无余力将济而濡其尾力竭于斯不能续终险难犹未足以济也济未济者必有余力也【王弼注易未济】
　　虽汲水以至井上然绠出犹未离井口而钩羸其缾而覆之也弃其方成之功虽有出井之劳而与未汲不异喻人行常徳须善始令终若有初无终则必致凶咎【周易正义井】
　　不矜细行终累大徳爲山九仭功亏一篑【书旅獒】
　　未成一篑犹不爲山是以圣人干干日昃慎终如始【孔氏传书旅獒】
　　譬如爲山已髙九仭其功亏损在于一篑惟少一篑而止犹尚不成山以喻树徳行政小有不终徳政则不成矣【尚书正义旅獒】
　　有爲者辟若掘井掘井九轫而不及泉犹爲弃井也【孟子尽心上】
　　诗云行百里者半于九十此言末路之难【战国策秦武王】始虽垂翅回谿终能奋翼黾池可谓失之东隅收之桑榆【后汉书冯异传】
　　譬由行舟虽不横截迅流然俄向所趣渐靡而往终得其济【晋书刘颂传】
　　经始获其多福虑终取其少祸【晋书陆机传】
　　夫唯无损则至坚矣夫唯无益则至厚矣坚故终不损厚故终不薄【晋书皇甫谧传】
　　筑社之役蹇蹶而筑之端冕而事之神与之福【魏书古弼传】能长保国者能终善者也诸侯竝立能终善者爲长列士竝学能终善者爲师【晏子春秋谏上】
　　且以巧鬬力者始乎阳常卒乎隂泰至则多竒巧以礼饮酒者始乎治常卒乎乱泰至则多竒乐凡事亦然始乎谅常卒乎鄙其作始也简其将毕也必巨【庄子人间世】天地以日月不过陵谷不迁爲成人事以长保元亨考终厥命爲成【鬼谷子本经隂符注】
　　昔者江出于岷山其始出也其源可以滥觞及其至江之津也不放舟不避风则不可渉也非维下流水多耶【荀子子道】
　　谚曰筑社者防撅而置之端冕而祀之今子与我取之而不与我置之与我置之而不与我祀之焉可【韩非子外储説左】
　　至人不容若眯而抚若跌而据圣人之爲治漠然不见贤焉终而后知其可大也若日之行骥骐不能与之争逺【淮南子缪称训】
　　雨之集无能霑待其止而能有濡矢之发无能贯待其止而能有穿唯止能止众止【淮南子説山训】
　　昔者宋人好善者三世不解家无故而黒牛生白犊以问先生先生曰此吉祥以飨鬼神居一年其父无故而盲牛又复生白犊其父又复使其子以问先生其子曰前听先生言而失明今有复问之柰何其父曰圣人之言先忤而后合其事未究固试往复问之其子又复问先生先生曰此吉祥也复以飨鬼神归致命其父其父曰行先生之言也居一年其子又无故而盲其后楚攻宋围其城当此之时易子而食析骸而炊丁壮者死老病童儿皆上城牢守而不下楚王大怒城已破诸城守者皆屠之此独以父子盲之故得无乗城军罢围解则父子俱视夫祸福之转而相生其变难见也【淮南子人间训】故观逐者于其反也而观行者于其终也故舜放弟周公杀兄犹之爲仁也文公树米曽子架羊犹之爲知也【淮南子泰族训】
　　先暌后合其道通也文明上照幽暗分矣【京氏易传暌上】爲善不直必终其曲爲丑不释必终其恶【説苑谈丛】
　　官怠于宦成病加于少愈祸生于懈惰孝衰于妻子察此四者慎终如始诗曰靡不有初鲜克有终【説苑敬慎】或问徳有始而无终与有终而无始也孰宁曰宁先病而后瘳乎宁先瘳而后病乎【子孝至篇】
　　上九从徽徽后乃登于阶终测曰从徽徽后得功也【太经第二从】
　　上九日没其光贲于东方用视厥始测曰日没贲东终顾始也【太经第五视】
　　器非瑚簋必进鋭而退速量拟伊吕虽发晚而到早是以鹪鹩倦翮犹不越乎蓬杪鸢雏徐起顾眄而戾苍昊【抱朴子外篇博喻】
　　进篑虽防终焉爲山【陶靖节集诗四言】
　　吾见世人清名登而金贝入信誉显而然诺亏不知后之戈防毁前之干橹也【顔氏家训名实】
　　本同末异杨朱兴哀始素终墨翟垂涕【文选卢谌赠刘琨诗引】易曰狐渉水濡其尾此言始之易终之难也【困学纪闻卷一易】成王秀而获实其美在终昭帝苖而未秀其得在始【困学纪闻卷十二攷史】
　　王家门中优者龙凤劣犹虎豹失防之后岂龙虎之议【何氏语林徳行南史僧防戒子书】
　　譬如牛乳乳变爲酪酪爲生苏生苏爲熟苏熟苏爲醍醐醍醐爲第一当有乳时唯名爲乳不名爲酪苏醍醐如是展转至醍醐时唯名醍醐不名爲乳不名酪苏【长阿含经卷十七】
　　譬如有二人俱发行入海或有到彼岸或而中断絶【修行道地经五隂成败品】
　　昔有众人与十贾客相随采寳归家时有一人乗车载寳无价明月杂寳无数车重顿踬失伴在后进不见伴退畏盗贼便随邪径御车渉路行未经里数车坠深涧轴折毂败又在旷野无人之防椎胷唤呼怨诉无处对车啼哭【出曜经四无放逸品】
　　妖孽见福其恶未熟至其恶熟自受罪酷贞祥见祸其善未熟至其善熟必受其福【法句经恶行品】
　　西方有一国王素无马减损国藏四出推求买得五百匹马以防外敌足以安国养马既久国中无事王便思惟五百匹马食用不少饲养烦劳无益国事便勅所典掩眼令磨可得自食不损国藏马磨既久习于旋回忽然邻国兴兵入境王便约勅被马具庄勇将乗骑如战鬬法鞭马向阵欲直前入诸马得鞭尽旋回走无向敌意邻贼见之知无所能即便直前大破王军以是故知欲求善果报临命终时心马不乱则得随意往不可不先调直心马若不先调直心马者死贼卒至心马盘回终不如意犹如王马不能破贼保全其国是以行人善心不可不常在于胷心【众经撰襍譬喻经】
　　譬如毒食初虽香美久则杀人【大智度论卷十五】
　　譬如美食恶食俱有杂毒食恶食即时不悦食美即时甘悦久后俱夺命故二不应食【大智度论卷十八】
　　譬如乗车西行南有止宿处故回车趣向车与回向处异故可有回向不得但有车而言回向【大智度论卷五十四】譬如二人欲堕山顶一人有力善巧方便以巧便故虽堕还起得升山顶一人力少复无方便即往还堕不能复起【入大乗论卷上】
　　勇爲
　　我闻吉人爲善惟日不足凶人爲不善亦惟日不足【书泰誓中】
　　吉人竭日以爲善凶人亦竭日以行恶【孔氏传书泰誓中】虽浅陋衡门之下犹可以栖迟逰息以兴虽地狭小国之中犹可以兴治致政【毛诗正义衡门】
　　举其前必举其后举其左必举其右【大戴礼记少间】
　　仁之胜不仁也犹水胜火今之爲仁者犹以一杯水救一车薪之火也不熄则谓之水不胜火此又与于不仁之甚者也【孟子告子上】
　　有人于此力不能胜一匹雏则爲无力人矣今曰举百钧则爲有力人矣然则举乌获之任是亦爲乌获而已矣夫人岂以不胜爲患哉弗爲耳【孟子告子下】
　　猛虎之犹豫不若蜂虿之致螫骐骥之局躅不若驽马之安歩孟贲之狐疑不若庸夫之必致也虽有舜禹之智吟而不言不如瘖聋之指麾也此言贵能行之【史记淮隂侯传】
　　临焚之鸟不可去薪授首之冦何容缓斧【魏书南安王桢子英传】行其道道可致也从其门门可入也立其礼礼可成也争其强强可胜也【太公六韬武韬】
　　其视太行之险犹之歩仭之丘【子华子虎防问】
　　王独不闻俞跗之爲医乎已成必治鬼神避之【鹖冠子世贤】夫沐者有弃发除者伤血肉爲人见其难因释其业是无术之事也【韩非子八説】
　　鑚木取火掘井索泉【焦氏易林师之未济】
　　武王伐纣过隧则斩岸遇水则折舟示人无反志也【初学记天部雨】
　　子勉于前既登絶顶其苦亦息俯视一切皆微眇也【虚皇四十九章】
　　譬如大冶錬金一切无不销者【玉清经通济幽防品】
　　喻林卷三十二
　　钦定四库全书
　　喻林卷三十三　　　　　明　徐元太　撰人事门
　　崇俭
　　六五贲于丘园束帛戋戋吝终吉【易贲】
　　曷之用二簋可用享【易损】
　　九五东邻杀牛不如西邻之禴祭实受其福【易既济】生十杀一者物十重生一杀十者物顿空十重者王顿空者亡【汲周书文传解】
　　羔羊鹊巢之功致也召南之国化文王之政在位皆节俭正直徳如羔羊也【毛诗羔羊】
　　蟋蟀刺晋僖公也俭不中礼故作是诗以闵之【毛诗蟋蟀】古者明王所乗之马系于廐无事则委之以莝有事乃予之谷言爱国用也于其身亦犹然斋而后三举设盛馔恒日则减马此之谓有节也【郑氏笺诗鸳鸯】
　　诸侯不恒牛命士不恒豕御而骄奢其闗乎治政【晋书石苞传】
　　污罇土鼔诚则难追画卵雕薪或可易革【陈书世祖纪】工事无刻镂女事无文章国之富也【管子立政】
　　土事不文木工不斵金器不镂衣无隅差之削冠无觚嬴之理【淮南子本经训】
　　未甞稼穑粟满仓未甞桑蚕丝满囊得之不以道用之必横【淮南子说林训】
　　夫有尽之物不能给无已之耗江河之流不能盈无底之器也凡人利入少而费用多者犹不供也况无锱铢之来而有千百之往乎【抱朴子内篇极言】
　　冠足以修敬不务其饰衣足以掩形不务其美土事不文木事不镂足以示民也【意林晏子】
　　明徳后曰吾前过濯龙门见外家问起居车如流水马如龙亦不谴怒但絶其嵗用冀以嘿止讙耳【艺文类聚兽部马】蒿宫茅柱实兴国之清猷玉席珠衣乃危邦之弊化【初学记政理部贡献】
　　舜作食器流漆墨其上国之不服者十三禹作祭器墨染其外朱画其内国之不服者三十三【困学纪闻卷十一攷史】
　　克勤
　　惰农自安不昏作劳不服田亩越其罔有黍稷【书盘庚上】若乗舟汝弗济臭厥载【书盘庚中】
　　天惟丧殷若穑夫予曷敢不终朕亩【书大诰】
　　若农之服田务耕而不耨维草其宅之既秋而不获维禽其飨之人而获饥去谁哀之【汲周书大开武解】
　　如怠惰之农茍自安逸不强作劳于田亩则黍稷无所有【孔氏传书盘庚上】
　　就其深矣方之舟之就其浅矣泳之游之何有何无黾勉求之【诗国风谷风】
　　庭燎美宣王也因以箴之【毛诗庭】
　　夫不鸟之慤谨者人皆爱之可以不劳犹则飞则下止于栩木人虽无事其可获安乎【郑氏笺诗四牡】
　　使农人之南亩治其禾稼功至力尽则薿薿然而茂盛【郑氏笺诗甫田】
