<!-- { "loadSidebar": true } -->
　　然此萧是香物之防者天不以其防而不润也喻四海诸侯乃国君之贱者王不以其贱而不及也【毛诗正义蓼萧】有菀然而茂者彼柳木也此栁由茂故上有鸣蝉其声嘒嘒然有漼然而深者彼渊水也此渊由深故傍萑苇其众渒淠然栁木茂而多蝉渊水深而生苇是大者之傍无所不容【毛诗正义小弁】
　　故其事大配乎天地参乎日月杂于云霓总要万物穆穆纯纯其莫之能循若天之司莫之能职【大戴礼记哀公问五义】源泉不竭故天下积也而木不寡短长人得其量故治而不乱【大戴礼记子张问入官】
　　川泽纳污山薮藏疾瑾瑜匿瑕国君含垢天之道也【左传宣公十五年】
　　河出昆仑虚色白所渠并千七百一川色黄百里一小山千里一曲一直【尔雅】
　　维摩经曰以四大海水入一毛孔中不挠鱼鼈等而彼大海本相如故【后汉书西域传论注】
　　浑四游而斡五纬天道也振河海而载山川地道厚也一情纪而合流贯人灵茂也【宋书颇延之传】
　　如山之大无不有也如谷之虚无不受也【北史魏收传】苞物众者莫大于天地化物多者莫多于日月民之所急莫急于水火然而天不为一物枉其时明君圣人亦不为一人枉其法天行其所行而万物被其利圣人亦行其所行而百姓被其利【管子白心】
　　夫山泽广大则草木易多也壤地肥饶则桑麻易殖也荐草多衍则六畜易繁也【管子八观】
　　天之裁大故能兼覆万物地之裁大故能兼载万物人主之裁大故容物多而众人得比焉故曰裁大者众之所比也【管子形势解】
　　天覆而无外也其徳无所不在地载而无弃也安固而不动故莫不生殖圣人法之以覆载万民故莫不得其职【管子版法解】
　　古之善为君者法江海江海无为以成其大窊下以成其广故能长乆为天下谿谷其徳乃足【文子自然】
　　江之源出于汶山其大如瓮口其流可以滥觞顺沿而下控诸羣荆广袤数千里方舟然后可以济此无他故也所受于下流者非一壑也【子华子虎防问】
　　夫视入以为出庾氏之职业也操赢而制余商贾子之所为也中人之家计口然后食闾里之志也乃若天子者大官也有天下者大器也临万品御万民穷天之产罄地之毛无有不共无有不备此则古今常尊之埶也奈何而以闾里之所志商贾子之所为庾氏之职业仰而议夫尧舜之量哉【子华子晏子问党】
　　今指马之百体而不得马而马系于前者立其百体而谓之马也是故丘山积卑而为髙江河合水而为大大人合并而为公【庄子则阳】
　　故海不辞东流大之至也圣人并包天地泽及天下而不知其谁氏【庄子徐无鬼】
　　江河不恶小谷之满己也故能大圣人者事无辞也物无违也故能为天下器是故江河之水非一源也千镒之裘非一狐之白也【墨子亲士】
　　天地不昭昭大水不潦潦大火不燎燎王徳不尧尧者乃千人之长也其直如矢其平如砥不足以覆万物是故谿狭者速涸逝浅者速竭硗确者其地不育【墨子亲上】地大则有常祥不庭岐母羣抵天翟不周山大则有虎豹熊螇蛆水大则有蛟龙鼋鼍鳣鲔商书曰五世之庙可以观怪万夫之长可以生谋室中之无泽陂也井中之无大鱼也新林之无长木也凡谋物之成也必由广大众多长乆信也【吕氏春秋论大】
　　兼包万国一齐殊俗并覆百姓若令一族是非辐辏而为之毂【淮南子主术训】
　　海内其所出故能大辐复其所过故能逺【淮南子説林训】夫江河之腐胔不可胜数然祭者汲焉大也一杯酒白蝇渍其中匹夫弗尝者小也【淮南子要略训】
　　夫浸水之所及也则生其所不及则死故民皆知焉膏雨之所生也广莫大焉民之受赐也普矣莫识其由来者上徳不徳是以无徳【孔丛子杂训】
　　日月之明众下仰之乾坤之广万物顺之【武侯十六防治人】山小无兽水浅无鱼树弱无巢【武侯十六防隂察】
　　夜举灯烛光曜所及可得度也日照天下逺近广狭难得量也浮于淮济皆知曲折入东海者不晓南北故夫广大从横难数极深掲厉难测汉徳酆广日光海外也【王充论衡须讼篇】
　　东海广且深由卑下百川五岳虽髙大不逆垢与尘良木不十围洪条无所因长者能博爱天下寄其身【曹子建当欲游南山行】
　　五岳巍峩不以藏疾伤其极天之髙沧海滉瀁不以含垢累其无涯之广故九徳尚寛以得众宣尼泛爱而与进【抱朴子外篇博喻】
　　乾坤陶育而庶物不识其惠者由乎其益无方也大人神化而羣细不觉其施者由乎治之于未有也故可知者小也易料者少也【抱朴子外篇博喻】
　　繁林蘙荟则羽族云萃渊浩汗则鳞羣竞赴徳盛业广则宅心者众舍瑕录用即逺懐近集【抱朴子外篇博喻】陶朱白圭之财不一物者丰也云梦孟诸所生万殊者旷也【抱朴子外篇喻蔽】
　　深大之渊众物所归包裹而藏之无有方外【太经第四大觧】山薮之有草木则毒害者居之川泽之形广大则能受于污浊人君之善御下亦当忍耻病也【前汉书注路温舒传】山不厌髙海不厌深周公吐哺天下归心【文选魏武帝短歌行】行潦暴集江海不以为多防鱓并逃九罭不以为虚是以许由匿尧而深隐唐氏不以衰夷齐耻周而逺饿文武不以卑【文选王褒四子讲徳论】
　　夫幽谷无私有至斯响洪钟虚受无来不应【文选王屮头陀寺碑文】
　　君人者乗南面之位操杀生之柄威如秋霜恩如春养何求而不得何化而不从人君当以江海为腹山林为面当使其观者不知江海何藏山林何有【太平御览皇王部叙皇王上】
　　人君以江海为腹山为面如此则下不知其量畏而懐之【太平御览人事部腹】
　　通经曰狭者入大而迷近者行逺而惑【道徳经四子集觧】惚恍之罗设而无状之网施【道徳经指归巻十二】
　　譬如海水入一防尘是海水中蛟龙鱼鼈安常如故亦无廹迮【海空智藏经舍受品】
　　犹如大海容纳百川无増无减无秽无净无心拣择含容一切金银珠玉水晶琉璃砗磲码碯瑚琥珀一切珍寳无不包藏真道大藏亦复如是【大乗妙林经】
　　譬如大地普能荷负一切草木花果药树皆悉平等【波罗蜜多经巻五百六十二】
　　譬如风界行无邉境【波罗蜜多经巻五百九十七】
　　又如风界以太虚空为所行境【波罗蜜多经巻五百九十七】
　　犹如众龙还雨大海不可别知滴数多少【阿差未菩萨经巻二】如日所照靡不周遍未曽増减【法华经巻六】
　　大海之水无满不满【法海经尺一】
　　端尚
　　戎狄豺狼不可厌也诸夏亲昵不可弃也宴安酖毒不可懐也【左传闵公元年】
　　狄人伐卫卫懿公好鹤鹤有乗轩者将战国人受甲者皆曰使鹤鹤实有禄位余焉能战【左传闵公二年】
　　无徳者宠国之衅也【杜氏觧左传桓公八年】
　　诸侯之寳三土地人民政事寳珠玉者殃必及身【孟子尽心下】
　　楚书曰楚国无以为寳惟善以为寳舅犯曰亡人无以为寳仁亲以为寳【大学】
　　从善如登从恶如崩【国语周】
　　圉闻国之寳六而已圣能制议百物以辅相国家则寳之玉足以庇防嘉谷使无水旱之灾则寳之足以宪臧不则寳之珠足以御火灾则寳之金足以御兵乱则寳之山林薮泽足以僃财用则寳之若夫哗嚣之美楚虽蛮夷不能寳也【国语楚】
　　贤士邦之寳也美女邦之咎也【越絶内经九术】
　　国有寳有器有用城郭险阻蓄藏寳也圣智器也珠玉末用也先王重其寳器而轻其末用【管子枢言】
　　墨子见染素丝者而叹曰染于苍则苍染于黄则黄所以入者变其色亦变五入而以为五色矣故染不可不慎也非独染丝纱也国亦有染舜染于许由伯阳禹染于臯陶伯益汤染于伊尹仲虺武王染于太公望周公旦此四王者所染当故王天下立为天子功名蔽天地举天下之仁义显人必称此四王者夏桀染于羊辛岐踵戎殷纣染于崇侯恶来周厉王染于虢公长父荣夷终幽王染于虢公鼓祭公敦此四王者所染不当故国残身死为天下僇举天下之不义辱人必称此四王者【吕氏春秋当染】
　　窥赤肉而鸟鹊聚貍处堂而众防散衰绖陈而民知丧竽瑟陈而民知乐汤武修其行而天下从桀纣慢其行而天下畔岂待其言哉君子审在己者而已矣【吕氏春秋贵当】五谷养性而弃之于地珠玉无用而寳之于身故舜弃黄金于崭嵓之上禹捐珠玉于五湖之渊【陆子术事】
　　故其可忧者唯中主尔又以练丝染之蓝则青染之缁则黒得善佐则存不得善佐则亡此其不可不忧者耳【贾子新书连语】
　　昔者齐桓公好味而易牙烹其首子而饵之虞君好寳而晋献以璧马钓之胡王好音而秦穆公以女乐诱之是皆以利见制于人也故善建者不拔【淮南子主术训】
　　以凿观池之力耕则田野必辟矣以积土山之髙修隄防则水用必足矣以食狗马鸿鴈之费养士则名誉必荣矣以弋猎博奕之日诵诗读书闻识必博矣【淮南子泰族训】挠枉者过直救文者以质【盐铁论救匮】
　　隋和之名寳也而不能安危存亡故喻徳示威惟贤臣良相不在犬马珍怪是以圣王以贤为寳不以珠玉为寳昔晏子修之罇俎之间而折冲乎千里不能者虽隋和满箧无益于存亡【盐铁论崇礼】
　　玩好乱目巧声迷耳贼败贞良君受其殃【焦氏易林困之贲】或曰刑名非道邪何自然矣曰何必刑名围碁击剑反自形亦皆自然也由其大者作正道由其小者作奸道【扬子问道篇】
　　梁惠王与齐威王田于郊威王问曰王亦有宝乎惠王曰若寡人国小尚有径寸之珠照车前后各十二乗者十枚奈何以万乗之国而无寳乎威王曰寡人以为寳与王异吾臣有檀子者使守南城则楚人不敢为寇东取泗上十二诸侯皆来朝吾臣有盼子者使守髙唐则赵人不敢东渔吾吏有黔夫者使守徐州则燕人祭北门赵人祭西门徙而从者七千余家吾臣有种首者使备盗贼则道不拾遗将以照千里岂特十二乗哉梁惠王慙不怿而去【艺文类聚宝玉部寳】
　　兰蕙荃蘅植之近畴此亦寡人之所亲贤也藜蓬臭蔚弃之乎逺疆此亦寡人之所逺佞也【艺文类聚礼部借田论】所贵惟贤所寳惟谷【太平御览百谷部谷】
　　金一两生于境内粟十二石死于境外粟十二石生于境内金一两死于境外国好生金于境内则金粟两死仓府两虚国弱好生粟于境内则金粟两生仓府两实国强【太平御览百谷部粟】
　　今人主不思神芝朱草而患枇杷荔枝之腐亦鄙甚矣【太平御览果部荔枝】
　　臣以为珍竒靡丽之物诚是玩弄之所寳然非经国之至寳【太平御览珍寳部宝】
　　虽金玉满堂明珠满室饥不为寳非国之用【太平御览珍寳部寳】齐景公谓晏子曰韩人既得寳千乗聚万驷矣方欲珍悬黎防金玉其得之耶奚若晏婴曰臣闻琬琰之外有鸟焉曰金翅氏谓为羽豪其为鸟也非龙肝不食非鳯血不饮其食也常饥而不饱其饮也常渇而后充生未几何失其天年而死珠玉之珍非乃为君之患也【太平御览羽族部金翅鸟】

　　喻林巻六十一
<子部,类书类,喻林>
　　钦定四库全书
　　喻林卷六十二　　　　　明　徐元太　撰君道门【二】
　　仁厚
