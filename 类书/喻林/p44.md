<!-- { "loadSidebar": true } -->
　　夫土之有川犹人之有口也治土而防其川犹止儿啼而塞其口岂不遽止然其死可立而待也【前汉书沟洫志】遣将不与兵符必先请而后动是犹绌韩卢而责之获也【前汉书王莽传】
　　欲揺泰山而荡北海事败身危【后汉书冯衍列传】
　　所谓倒持干戈授人以柄功必不成秪为乱阶【后汉书何进列传】
　　夫既朽不雕衰世难佐若欲辅难佐之朝雕朽败之木是犹逆坂丸迎风纵棹岂云易哉【后汉书皇甫嵩列传】
　　但坠崖之木事絶升跻覆盎之水理乖收汲【宋书范晔传】夫弯弓射天未见能至挥戈击地多力安施何则逆顺之势定殊祸福之验易原也【宋书沈攸之传】
　　同舟渡海中流遇风救患若一所忧同也张罗而畋唱和不差者其利等也故体痛者口不能不呼心悦者顔不能不笑责疲者以举千钧责兀者以及走兎驱逸足于庭求猨防于槛斯逆理而求之犹倒裳而索领【邓析子无厚】
　　譬之出不由门行不从径也以是求利不亦难乎【列子説符】使匠石以千岁之夀操钩视规矩举绳墨而正太山使贲育带干将而齐万民虽尽力于巧极盛于夀太山不正民不能齐【韩非子大体】
　　利所禁禁所利虽神不行誉所罪毁所赏虽尧不治夫为门而不使入委利而不使进乱之所以产也【韩非子外储説左】
　　人莫能左画方而右画圆也以肉去蚁蚁愈多以鱼驱蝇蝇愈至【韩非子外储説左】
　　使乌获疾引牛尾尾絶力勯而牛不可行逆也使五尺竖子引其卷而牛恣所以之顺也世之人主贵人无贤不肖莫不欲长生久视而日逆其生欲之何益【吕氏春秋重已】夫巢覆毁卵则凤凰不至刳兽食胎则麒麟不来干泽涸鱼则龟龙不往故君虽尊以白为黑臣不能听父虽亲以黑为白子不能从【吕氏春秋名类】
　　今夫地黄主属骨而甘草主生肉之药也以其属骨责其生肉以其生肉论其属骨是犹王孙绰之欲倍偏枯之药而欲以生殊死之人亦可谓失论矣若夫以火能焦木也因使销金则道行矣若以磁石之能连鐡也而求其引瓦则难矣【淮南子览冥训】
　　禹决江疏河以为天下兴利而不能使水西流稷辟土垦草以为百姓力农然不能使禾冬生岂其人事不至哉其势不可也【淮南子主术训】
　　巧冶不能铸木工匠不能斵金者形性然也【淮南子説林训】入水而憎濡懐臭而求芳虽善者弗能为工【淮南子説林训】畜利变币欲以反本是犹以煎止燔以火止沸也【盐鐡论错币】
　　上山求鱼入水捕兎市非其归自令久畱【焦氏易林履之贲】探巢捕鱼耕田捕防费日无功右手虚空【焦氏易林坎之鼎】灼火泉源钓鲂山巅鱼不可得火不肯燃【焦氏易林革之艮】筑阙石颠立本泉源【焦氏易林艮之复】
　　久鳏无偶思配织女求其非望自令寡处【焦氏易林中孚之益】次七劳牵不其鼻于尾弊测曰劳牵之弊其道逆也【太经第六勤】
　　言龟所以能负山若舟船者以其在水中也使龟释水而陵行则何能迁徙山乎【王逸注楚辞天问】
　　夫班秋不能削瓦石为芒鍼欧冶不能铸铅锡为干将故不可为者虽鬼神不能为也不可成者虽天地不能成也【抱朴子内篇论仙】
　　乃欲延蟪蛄之命令有歴纪之夀养朝菌使累晦朔之积吾子不亦谬乎【抱朴子内篇论仙】
　　后稷虽善播植不能使禾稼冬生逆天时也禹善治水凿山穴川不能廻水西流逆地势也人虽才艺卓絶不能悖理成行逆人道也【刘子思顺】
　　何异处穴而望声彻入井而欲睇博哉【刘子通塞】
　　百川东到海何时复西归【文选顔延之长歌行】
　　此由禽鹿少见驯育则服从教制长而见羁则狂顾顿缨赴蹈汤火虽饰以金镳飨以嘉肴逾思长林而志在丰草也【文选嵇康絶交书】
　　何异执朽辔以御逸驷承劲风以握秋蓬【广文选曹辅佐对儒】此则起髙于川污为深于邱山也【艺文类聚帝王部汉髙帝】
　　反鉴取照匹此何难倒裳求领方之为易【艺文类聚职官部尚书令表】
　　秋蚕不成冬种不生【太平御览资产部蚕】
　　鲁连子曰古善渔者宿沙瞿子使渔于山则虽十宿沙子不得一鱼焉又曰宿沙瞿子善煑盐使煑渍沙虽十宿沙不能得也【困学纪闻卷十诸子】
　　没水捕雉兎登山索鱼龙植麦欲获黍运规以求方竭力劳精神终年无见功【叅同契笺注下篇】
　　所谓逆四时者春得肺脉夏得肾脉秋得心脉冬得脾脉其至皆悬絶沈濇者命曰逆四时【黄帝素问内经玉机真蔵论】譬如画空作庄严具是难思议【金灮明防胜王经卷二】
　　有人堕海中有人教食水尽可得步出人言我已饮后水复来世俗如是前后相趣不可极【三慧经借八】
　　如以网盛风是事为甚难【本缘经毗罗摩品】
　　譬如钻水求酥是实难得【本缘经月灮王品】
　　夫至神不过天地不能使蛰虫夏逝震雷冬发【辩正论卷二】
　　易成
　　婉兮娈【叶龙眷反】兮总角丱【音惯叶古县反】兮未几【上声】见兮突而弁兮【诗国风甫田】
　　雨雪之盛瀌瀌然至日将出其气始见人则皆称曰雪今消释矣喻小人虽多王若欲兴善政则天下闻之莫不曰小人今诛灭矣【郑氏笺诗角弓】
　　有童子婉然而少娈然而好兮总聚其髪以为两角丱然兮幼稚如此与别未经几时而更见之突然已加冠弁为成人兮言童子少自修饰未几时而即得成人以喻人君能善身修德未几时而可以立功【毛诗正义甫田】挟泰山以超北海语人曰我不能是诚不能也为长者折枝语人曰我不能是不为也非不能也故王之不王非挟泰山以超北海之类也王之不王是折枝之类也【孟子梁惠王上】
　　以齐王犹反手也【孟子公孙丑上】
　　擢假海内若覆手背【吴越春秋句践入臣外传】
　　夫差失道越亦贤矣湿易雨饥易助【越集外传本事】
　　夫蜀西僻之国也而戎狄之长也而有桀纣之乱以秦攻之譬如使豺狼逐羣羊也【战国防秦惠文君】
　　以秦卒之勇车骑之多以当诸侯譬若施韩卢而逐驽兔也【战国防秦昭襄王】
　　夫齐罢国也以天下击之譬犹以千钧之弩溃痈也【战国防秦昭襄王】
　　夫秦卒之与山东之卒也犹孟贲之与怯夫也以重力相压犹乌获之与婴儿也夫战孟贲乌获之士以攻不服之弱国无以异于堕千钧之重集于鸟卵之上必无幸矣【战国防韩襄王】
　　地势便利其以下兵于诸侯譬犹居髙屋之上建瓴水也【史记髙祖纪】
　　秦师至鄢郢举若振槁【史记礼书】
　　以秦之彊大王之贤由灶上骚除【史记李斯传】
　　夫以鸿毛燎于罏炭之上必无事矣【史记荆轲传】
　　寒之于衣不待轻暖饥之于食不待甘防【前汉书食货志】夫举吴兵以訾于汉譬犹蝇蚋之附羣牛腐肉之齿利剑锋接必无事矣【前汉书枚乘传】
　　今以中国之盛万倍之资遣百分之一以攻匈奴譬犹以彊弩射且溃之痈也必不畱行矣【前汉书韩安国传】
　　执大斧伐枯木流大水灭发火【前汉书王莽传】
　　以新室之威而吞胡虏无异口中蚤虱【前汉书王莽传】
　　以胶固之众当解合之埶犹以烈风扫彼枯叶【后汉书郑太列传】发突骑以辚乌合之众如催枯折腐耳【后汉书耿弇列传】范滂清裁犹以利刃齿腐朽【后汉党锢传】
　　今将军总皇威握兵要龙骧虎步髙下在心此犹鼓洪罏燎毛髪耳【后汉书何进传】
　　功易于泰山破鸡子轻于驷马载鸿毛【后汉书广陵思王荆传】雷震虎步竝集虏廷若举炎火以焚飞蓬覆沧海而注熛炭有何不消灭者哉【后汉书袁绍列传】
　　攻坚易于折枯摧敌甚于汤雪【后汉纪孝灵中】
　　夫以秦楚之彊而报弱薛犹磨萧斧而伐朝菌也【蜀志郤正传注】
　　以明公之威应困穷之敌击疲弊之防无异迅风之振秋叶矣【魏志辛毗传】
　　扰天下如驱羣羊举二都如拾遗芥【晋书孝愍帝纪】
　　以大将军英秀诸将勇鋭以攻小城何异洪罏燎羽毛【晋书苻坚上传】
　　今有劲卒百万文武如林鼓行而摧遗晋若商风之陨秋叶【晋书苻坚下传】
　　以司马模之彊吾取之如拉朽索綝小竪岂能汚吾马蹄刀刃邪【晋书刘聪传】
　　以万乘之师扫一隅之防倾山碎卵方之非易【晋书慕容德记】譬如声发响应形动影随未足比其易也【晋书慕容德记】倾海注萤颓山压卵【宋书二凶元凶劭传】
　　譬犹崩泰山而压蚁壤决悬河而注熛烬岂有不殄灭者哉【梁书武帝上纪】
　　悬河注火奚有不灭【梁书武帝上纪】
　　虽复朽株将防非待寻斧落叶就殒无劳烈风【陈书周廸传】岂异厉萧斧而伐朝菌鼔洪罏而燎毛髪虽愚者知其不旋踵矣【魏书路恃庆弟思令传】
　　穷乡下里其为丛祠也不过于巵酒而脔肉芜国之社不难于请福【子华子晏子问党】
　　得其情则鸿遇长风鱼纵大壑沛然莫之能御故能制行其术也【鬼谷子内揵注】
　　夫寒者利防褐而饥者甘糟糠天下嚣嚣新主之资也此言劳民之易为仁也【贾子新书过秦上】
　　于是秦人拱手而取西河之外【贾子过秦上】
　　战于鸿门曾无藩篱之难【贾子过秦下】
　　然刘氏夺之若转闭锤【淮南子道应训】
　　倾者易覆也倚者易軵也几易助也湿易雨也【淮南子説林训】以汉之彊攻于匈奴之众若以强弩溃痈疽【盐鐡论伐功】万物得其本者生百事得其道者成【説苑谈丛】
　　然后洗甲于二川流凯于三峡倒戈于栈道功孰逾焉汉室之安可倚牖而待也【天禄阁外史招贤】
　　顺倾转圜不足以喻其便逡廵放屣不足以况其易【蔡中郎集释诲】
　　卫君之贤为王术若乌获之力以举一斤【吕氏春秋务大觧】夫其荡涤凶秽剿除丑类若顺迅风而纵烈火晒白日而扫朝云也【曹子建汉二祖优劣论】
　　以王之雄武吞倂巴蜀如鸱衔腐鼠耳【王子年拾遗记魏任成王】夫危叶畏风惊禽易落无待干戈聊用辞辩【文选王融防秀才文】若骇鲸之决细网奔兕之触鲁缟未足以喻其易【文选陈琳为曹洪作书】
　　一匮初登东岳之功可监埏埴在器瑚琏之姿先表【广文选任彦升齐司空曲江公行状】
　　芟夷斩伐如草木焉【艺文类聚人部哀伤赋】
　　以此众战其犹烈火之燔秋蓬冲飊之扫落叶也【艺文类聚杂文部檄】譬犹廻太阳以消湛露运沧海以灌燎火其功易成其事易立【艺文类聚封爵部外戚封表】
　　威风所振烈火之遇鸿毛旗鼔所临冲风之卷秋叶【文苑英华庾信贺防一表】
　　雕残杀翮无所假于风飊零落春枯不足烦于霜露【文苑英华庾信杂铭铭】
　　余欲令要道必行桴鼓相应由拔刺雪污【黄帝素问内经至真要大论篇】十二疟者其发各不同时察其病形以知其何脉之病也先其发时如食顷而刺之一刺则衰二刺则知三刺则已【黄帝素问内经刺防论】
　　如捉长毛之羊随意东西而无疑难【増壹阿含经卷二十】
　　犹若素质易为受染【长阿含经卷一】
　　亦如被链刚巧匠解木理【鸯崫髻经缘六】
　　譬如大象拔于小草【无明罗刹经】
　　覩日月之明何假离朱之察闻雷霆之音奚事子野之听【明集折夷夏论】
