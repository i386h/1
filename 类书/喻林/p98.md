<!-- { "loadSidebar": true } -->
　　大伯端委以治周礼仲雍嗣之断发文身臝以为饰岂礼也哉有由然也【左传哀公七年】
　　吾岂匏也哉焉能系而不食【论语阳货】
　　一逹为之道路二逹谓之岐旁三逹谓之剧旁四逹谓之衢五逹谓之康六逹谓之庄七逹谓之剧八逹谓之崇期九逹谓之逵【尔雅】
　　夫啾发投曲感耳之声合之律度淫防而不可听者非韶夏之乐也因执合变偶时之防风移俗易乖忤而不可通者非君子之法也【前汉书叙传上】
　　冯子以为大人之徳不碌碌落落如石风兴云蒸一龙一蛇与道翺翔与时变化夫岂守一节哉【后汉书冯衍列传】安能断江汉之流为激石之清【魏志管辂传注】
　　夫应龙以屈伸为神鳯皇以嘉鸣为贵何必隠形于天外潜鳞于重渊者哉【吴志吾灿传】
　　应龙以屈伸为灵大人以知机为美【晋书吕隆传】
　　动则行乎至通之路静则入乎大顺之门泰则翔乎寥廓之宇否则沦乎浑冥之泉【晋书潘尼传】
　　执药随亲非情谬于甘苦挥斤斩毒岂忘痛于肌肤盖以先疑后顺忠焉必徃忍小存大虽爱必从【宋书臧质传】圣人念绕桎之不脱愍黏胶之难离【陈书傅縡传】
　　桓公问于管子曰衡有数乎管子对曰衡无数也衡者使物一髙一下不得常固桓公曰然则衡数不可调耶管子对曰不可调调则澄澄则常常则髙下不贰髙下不贰则万物不可得而使固【管子轻重乙】
　　彼且为婴儿亦与之为婴儿彼且为无町畦亦与之为无町畦彼且为无崖亦与之为无崖【庄子人问世】
　　腊者之有膍【皮】胲【该】可散而不可散也观室者周于寝庙又适其偃焉为是举移是【庄子庚桑楚】
　　去就之际反覆量宜如员环之转因彼变化虽傍者莫知其所为【鬼谷子内揵注】
　　与时迁徙与世偃仰缓急嬴拙府然若渠堰櫽括之于己也曲得所谓焉然而不折伤故君子之度已则以绳接人则用抴【荀子非相】
　　文久而息节族久而絶守法数之有司极礼而褫【荀子非相篇】
　　孔子曰龙食乎清而游乎清螭食乎清而游乎浊鱼食乎浊而游乎浊今丘上不及龙下不若鱼丘其螭邪夫欲立功名者岂得中绳哉救溺者濡追逃者趋【吕氏春秋举难】夫善射者有仪表之度如工匠有规矩之数此皆所得以至于玅然而奚仲不能为逢蒙造父不能为伯乐也是曰谕于一曲而不通于万方之际也【淮南子俶真训】
　　行险者不得履绳出林者不得直道夜行瞑目而前其手事有所至而明有不害人能贯防防入于昭昭可与言至矣【淮南子缪称训】
　　夫胡人见黂不知其可以为布也越人见毳不知其可以为旃也故不通于物者难与言化【淮南子齐俗训】
　　誳寸而伸尺圣人为之小枉而大直君子行之【淮南子汜论训】言而必信期而必当天下之髙行也直躬其父攘羊而子证之尾生与妇人期而死之直而证父信而溺死虽有直信孰能贵之夫三军矫命过之大者也秦穆公兴兵袭郑过周而东郑贾人髙将西贩牛道遇秦师于周郑之间乃矫郑伯之命犒以十二牛賔秦师而却之以存郑国故事有所至信反为过诞反为功【淮南子泛论训】今世之为武者则非文也为文者则非武也文武更相非而不知时世之用也此见隅曲之一指而不知八极之广大也故东面而望不见西墙南面而视不覩北方唯无所向者则无所不通【淮南子汜论训】
　　周公事文王也行无専制事无由己身若不胜衣言若不出口有奉持于文王洞洞属属如将不能恐失之可谓能子矣武王崩成王防少周公继文王之业履天子之籍听天下之政平夷狄之乱诛管蔡之罪负扆而朝诸侯诛赏制断无所顾问威动天地声慑海内可谓能武矣成王既壮周公属籍致政北面委质而臣事之请而后为复而后行无擅恣之志无伐矜之色可谓能臣矣故一人之身而三变者所以应时矣【淮南子汜论训】
　　昔者神农无制令而民从唐虞有制令而无刑罚夏后氏不负言殷人誓周人盟逮至当今之世忍询而轻辱贪得而寡羞欲以神农之道治之则其乱必矣【淮南子汜论训】夫有形埓者天下公见之有篇籍者世人学之此皆以形相胜者也善形者弗法也【淮南子兵畧训】
　　夫圣人之屈者以求伸也枉者以求直也故虽出邪辟之道行幽昧之涂将欲以直大道成大功犹山林之中不得直道拯溺之人不得不濡足也【淮南子泰族训】
　　水之性淖以清穷谷之污生以青苔不治其性也掘其所流而深之茨其所决而髙之使得循势而行乗衰而流虽有腐髊流渐弗能污也其性非异也通之与不通也风俗犹此也【淮南子泰族训】
　　六爻有吉凶四时变更不可执一以为规【京氏易传损】朝廷之士为禄故入而不出山林之士为名故徃而不返入而不能出徃而不能返通移有常圣也【韩诗外传】故追亡者趋拯溺者濡今民防沟壑虽欲无濡岂得已哉【盐铁论论儒】
　　直而不能枉不可与大任方而不能圜不可与长存【説苑谈丛】
　　夫草木之中霜雾不可以风过清水明镜不可以形遯也通方之人不可以文乱【新序善谋】
　　或曰圣人之道若天天有常矣奚圣人之多变也曰圣人固多变【子君子篇】
　　子未覩禹之行水欤一东一北行之无碍也君子之行独无碍乎如何直徃也水避碍则通于海君子避则通于理【子君子】
　　次二时七时九轸转其道测曰时七时九不失当也【太经第三更】
　　县道不通于野野路不逹于邑骑马乗舟者必不由也故血脉不通人以甚病【王充论衡别通篇】
　　救火拯溺义不得好辩论是非言不得巧入泽随不暇调足深渊捕蛟不暇定手【王充论衡自纪篇】
　　一时之制可反而用也一时之吉可反而凶也【周易略例明卦】吾见沟浍不疑江海之大覩丘陵则知有泰山之髙也若守药则弃宅见交则非赊是海人所以终身无山山客曰无大鱼也【嵇中散集答释难宅无吉凶摄生论】
　　信其心智所知及而不知所知之有极者肤识也诚其耳目所闻见而不知视听之有限者俗士也【张湛注列子汤问】盘旋揖让非御冦之容掼甲缨胄非庙堂之饰垂绅振佩不可以挥刃争锋规行矩歩不可以救火拯溺【抱朴子外篇博喻】
　　寝庙则以燕享屏厠则以偃溲当其偃溲则寝庙之是移于屏厠矣是非之移一彼一此谁能常之故至人因而乗之则均矣【郭子注庄庚桑楚】
　　山中人不信有鱼大如木海上人不信有木大如鱼汉武不信胶魏文不信火布胡人见锦不信有虫食树吐丝所成昔在江南不信有千人氊帐及来河北不信有二万斛船皆实验也【顔氏家训归心】
　　冬之徳隂而有寒炎萧丘夏之徳阳而有霜霰以天地之徳由不能一于隂阳况其贤圣岂能一于万民哉【刘子从化】
　　动情不能得由一涂由一涂不可以应万变应万变而不失其正者惟旁通乎【子法言注问明篇】
　　岀申威于河外何猛气之咆勃入屈节于廉公若四体之无骨【文选西征赋】
　　事之急者不能安言心之痛者不能缓声【补文选刘陶论盗贼疏】飞鸟遗迹蝉蜕亡殻腾虵弃鳞神龙丧角至人能变逹士拔俗【广文选仲公理述志诗】
　　夫以水性沈柔入隘则驶方之人情固知迫隘之地无得保其纯美【世説新语尤悔】
　　山必有阜河必有曲江汉东流必有回复【意林任子】
　　居不必阨食不求箪岂独蓬蓼可永而隆栋招患奚必膏粱非美而饮防以餐【艺文类聚居处部室赋】
　　三王之治如环之无端如水之胜火【太平御览皇王部叙皇王上】事不可预设而变不可先图犹痛不可先摩而痒不可先折五味不可以升斗和琴瑟不可以尺寸调也【道徳经指归卷七】
　　月有小大日有短长万物并至不可胜量【黄帝素问内经宝命全形论】
　　夫陈爼豆于垒门建旌旗于朝堂衣狐裘以当蕤賔被絺以御黄钟非不丽也乖其处非其时也故持孔子之术入商鞅之门赍孟轲之説诣苏张之庭功无分寸过有丈尺矣【明集牟子理惑论】
　　贵忘
　　潜游者不识其水巢栖者非辩其林飞沈所至何问其主【南史孔淳之隠逸传】
　　常以言翘明其与人也其爱人也其有徳于人也以此为友则不亲以此为交则不结以此有徳于人则不报故曰见与之友几于不亲见爱之交几于不结见施之徳几于不报四方之所归心行者也【管子心术】
　　夫须防无忘其为贤者必困其性百歩之中无忘其为容者必累其形【文子符言】
　　知物之伪者不必去物譬如见土牛木马虽情存牛马之名而心忘牛马之实【闗尹子八筹】
　　宋阳里华子中年病忘朝取而夕忘夕与而朝忘在涂则忘行在室则忘坐今不识先后不识今阖室毒之谒史而卜之弗占谒巫而祷之弗禁谒医而攻之弗已鲁有儒生自媒能治之华子之妻子以居室之半请其方儒生曰此固非卦兆之所占非祈请之所祷非药石之所攻吾试化其心变其虑庶几有瘳乎于是屏左右独与居室七日莫知其所施为也而积年之疾一朝都除华子既悟乃大怒黜妻罚子操戈逐儒生宋人执而问其以华子曰曩吾忘也荡荡然不知天地之有无今顿识既徃数十年来存亡得失哀乐好恶扰扰万绪起矣吾恐将来之存亡得失哀乐好恶之乱吾心如此也须防之忘可复得乎【列子周穆王】
　　闉跂攴离无脤説衞灵公灵公説之而视全人其脰肩肩瓮防大瘿説齐桓公桓公説之而视全人其脰肩肩故徳有所长而形有所忘人不忘其所忘而忘其所不忘此谓诚忘【庄子徳充符】
　　介者拸画外非誉也胥靡登髙而不惧遗死生也【庄子庚桑楚】
　　鱼相造乎水人相造乎道相造乎水者穿池而养给相造乎道者无事而生定故曰鱼相忘乎江湖人相忘乎道术【庄子大宗师】
　　泉涸鱼相与处于陆相呴以湿相濡以沫不如相忘于江湖与其誉尧而非桀也不如两忘而化其道【庄子大宗师】今大冶铸金金踊跃曰我且必为镆铘大冶必以为不祥之金今一犯人之形而曰人耳人耳夫造化者必以为不祥之人今一以天地为大鑪以造化为大冶恶乎徃而不可哉【庄子大宗师】
　　工倕旋而盖规矩指与物化而不以心稽故其灵台一而不桎忘足屦之适也忘要带之适也知忘是非心之适也不内变不外从事防之适也始乎适而未尝不适者忘适之适也【庄子逹生】
　　施于人而不忘非天布也商贾不齿虽以士齿之神者弗齿【庄子列御防】
　　百里奚爵禄不入于心故饭牛而牛肥使秦穆公忘其贱与之政也有虞氏死生不入于心故足以动人【庄子田子方】
　　杨子过于宋东之逆旅有妾二人其恶者贵美者贱杨子问其故逆旅之父答曰美者自美吾不知其美也恶者自恶吾不知其恶也杨子谓弟子曰行贤而去自贤之心焉徃而不美【韩非子説林上】
　　政之适也君臣相忘于治鱼相忘于水兽相忘于林人相忘于世故曰天也【王充论衡自然篇】
　　夫物未尝有谢生于自然者而必欣頼于针石故理至则迹灭矣【郭子注庄逍遥游】
　　虽负万钧忽然不觉重之在身虽应万务泯然不觉事之在已【郭子注庄养生主】
　　慕赏乃善故赏不能供畏罚乃止故罚不能胜忘赏罚而自善性命乃大足耳【郭子注庄在宥】
