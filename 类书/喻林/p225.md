<!-- { "loadSidebar": true } -->
　　生天地之间根本防者不可遭大风疾雨立铄消耗【春秋繁露灭国上】
　　所谓末大必折尾大难掉尾同于体犹或不从况乎非体之尾其可掉哉【文选曹冏六代论】
　　附枝大者贼本心私家盛者公室危【补文选萧望之雨雹对】边垂之患手足之蚧搔中国之困胷背之瘭疽【补文选蔡邕諌伐鲜卑议】
　　恐尾大于身踵麤于股倔强不掉狼戾难驯【文苑英华杜弼檄一】
　　感召
　　螟螣之属盛阳气嬴则生之今明君为政田祖之神不受此害持之付与炎火使自消亡【郑氏笺诗大田】
　　天既顾文王乃和其国之风雨使其山树木茂盛言非徒养其民人而已【郑氏笺诗皇矣】
　　王者修其母则致其子水官修则龙至木官修则凤至火官修则麟至土官修则白虎至金官修则神至故为其说云视明礼修而麟至思睿信立而白虎扰言从文成而神在沼听聪知正而名川出龙貌共体仁则凤凰来仪皆修其母而致其子也【春秋正义昭公二十九年】
　　周德既隆草木茂盛蒿堪为宫室因名蒿室【竹书纪年下】致治感阴阳犹铁炭之低卬见效可信者也【前汉书李寻传】貌言视听以心为主四者皆失则区霿无识故其咎霿也雨旱寒燠亦以风为本四气皆乱故其罚恒风也【晋书五行志下】
　　烟云同五色日月并重轮【隋书音乐中志】
　　不刳胎剖卵则鸾凤驯鸣不漉浸焚原则螭龙盘蜿【隋书许善心传】
　　阳乌垂曜防藿倾心神龙腾举飞云触石圣人在上幽显防符故称比屋可封万物斯覩【隋书李德林传】
　　自而治天下云气不待族而雨草木不待黄而落日月之光益以荒矣【广成子】
　　夫凤凰鸾鸟不降而鹰隼鸱枭丰庶神不格守不兆握粟而筮者屡中时雨甘露不降飘风暴雨数臻五谷不蕃六畜不育而蓬蒿藜并兴【管子小匡】
　　凤凰者鹑火之禽阳之精也麒麟者枵之兽阴之精也万民者德之精也德能致之其精毕至【鹖冠子度万】类同相召气同则合声比则应故鼓宫而宫应鼔角而角动以龙致雨以形逐影祸福之所自来众人以为命焉不知其所由故国乱【吕氏春秋召类】
　　天人相通精气相贯人君清净天气自正人君多欲天气烦浊吉凶利害皆由于己【河上公注老子鍳逺】
　　人主之情上通于天故诛则多飘风枉法令则多虫螟杀不辜则国赤地令不收则多淫雨【淮南子天文训】
　　昔者师旷奏白雪之音而神物为之下降风雨暴至平公癃病晋国赤地庶女呌天雷电下击景公台陨支体伤折海水大出夫瞽师庶女位贱尚葈权轻飞羽然而专精厉意委务积神上通九天激厉至精由此观之上天之诛也虽在圹虚幽间辽逺隠匿重袭石室界障险阻其无所逃之亦明矣【淮南子覧防训】
　　璚英朱草仁政得道【焦氏易林噬嗑之中孚】
　　仁政不凤凰来舎【焦氏易林贲之贲】
　　甘露醴泉太平机关仁德感应歳乐民安【焦氏易林咸之兑】君贤臣忠政合大中则品庶安宁万物丰茂上闇下伪用法残虐则忠良被害草木枯落【王逸注楚辞九辨】
　　天且风巢居之虫动且雨穴处之物扰风雨之气感虫物也故人在天地之间犹蚤虱之在衣裳之内蝼蚁之在穴隙之中蚤虱蝼蚁为逆顺从横能令衣裳穴隙之间气变动乎【王充论衡变动篇】
　　夫寒温天气也天至髙大人至卑小蒿不能鸣钟而萤火不防鼎者何也钟长而篙短鼎大而萤小也以七尺之细形感皇天之大气其无分铢之验必也【王充论衡变动篇】旌旗垂旒旒缀于杆杆东则旒随而东杆西则旒随而西茍谓寒温随刑罚而至是以天气为缀旒也【王充论衡变动篇】
　　或时太平气和麞为骐麟鹄为凤凰因故气性随时变化岂必有常类哉【王充论衡讲瑞篇】
　　善言居室则靡逺不应枉直不中则无近不离是以宋野有退之荧惑殷朝有外奔之昵属四环至自少广之表鹿马变于萧墙之里【抱朴子外篇博喻】
　　王政失于此星辰变于彼犹景之象形【前汉书注叙传述天文志】一变而致羽物及川泽之只再变而致羸物及山林之只三变而致鳞物及丘陵之只四变而致毛物及坟衍之只五变而致介物及地只六变而致象物及天神【前汉书注郊祀志】
　　君不假臣下之权则日月扬光【艺文类聚天部日】
　　政太平则月圎而多辉政升平则月清而明【艺文类聚天部月】出号令合民心则祥风至【艺文类聚天部风】
　　河水逆流怨气盛也【艺文类聚人部怨】
　　政太平者则日五色政公平则日黄中而赤晕政和平则日黄中而黑晕政象平则日黄中而白晕政升平则日黄中而青晕【太平御覧天部三上】
　　政太平则月多耀政颂平则赤明政和平则黑明政象平则白明政升平则青明【太平御覧天部月】
　　王者盛德则嘉禾生嘉禾者仁卉也其大盈箱一桴二采国政质则同本而异頴国政文则同頴而异本【太平御覧休征部嘉谷】
　　至德之萌五星若贯珠【初学记天部星注】
　　太平日行上道升平行次道虐世行下道【玉海天文天文书上】一夫呼嗟王道为之倾覆一里违和阴阳为之改度【道德经注防卷三】
　　归心
　　火有其炎寒者附之故已茍安焉则不宁方来矣【王弼注易比】
　　百姓如防考妣【书舜典】
　　泉深而鱼鼈归之草木茂而鸟兽归之称贤使能官有材而归之关市平商贾归之分地薄敛农民归之水性归下农民归利王若欲求天下民先设其利而民自至譬之若冬日之阳夏日之阴不召而民自来此谓归德【汲冡周书大聚解】
　　逺人来驩视道如尺【汲冡周书太子晋解】
　　芃芃【音蓬】棫【音域】朴【音卜】薪之槱【音酉】之济济辟【音璧】王左右趣【叶此茍反】之【诗大雅棫朴】
　　鸟止于阿人止于仁【毛诗緜蛮】
　　樛木诸侯慕文王之德而归心焉故作此诗【诗说周南】艸虫南国大夫夏聘于周次于终南睹王室之多贤相率以归心焉【诗说召南】
　　鸿鴈王者柔怀逺人流民喜之而作是诗【诗说小正】
　　视鸟集于富人之室民亦当求明君而归之【郑氏笺诗正月】蒲卢取桑虫之子负持而去煦妪养之以成其子有万民不能治则能治者将得之【郑氏笺诗小宛】
　　鱼之依水草犹人之依明王也明王之时鱼何所处乎处于藻既得其性则肥充其首颁然【郑氏笺诗鱼藻】
　　有菀然枝叶茂盛之柳行路之人岂有不庶防欲就之止息乎王有盛德则天下皆庶几愿往朝焉【郑氏笺诗菀柳】鸿鴈避所忌就所欲往飞之时肃肃其羽为声也以兴万民去所恶就有道而归往之时其心喜乐也【毛诗正义鸿鴈】视乌于所止当止于谁之屋乎以兴视我民人所归亦当归于谁之君乎乌集于富人之屋以求食喻民当归于明德之君以求天禄也【毛诗正义正月】
　　上之亲下也如腹心则下之亲上也如保子之见慈母也【大戴礼记注言】
　　民人痛疾而或噢咻之其爱之如父母而归之如流水【左传昭公三年】
　　国人望君如望岁焉日日以几若见君面是得艾也【左传哀公十六年】
　　民归之犹水之就下沛然谁能御之【孟子梁惠王上】
　　民归之若大旱之望云霓也【孟子梁惠王上】
　　民之恱之犹解倒悬也【孟子公孙丑上】
　　以德服人者中心恱而诚服也如七十子之服孔子也【孟子公孙丑上】
　　民之归仁也犹水之就下兽之圹也【孟子离娄上】
　　故为渊敺鱼者獭也为丛敺爵者鹯也为汤武敺民者桀与纣也【孟子离娄上】
　　越四封之内亲吾君也犹父母也子而思报父母之仇臣而思报君之仇其有敢不尽力者乎【国语越】
　　大海荡荡水所归高贤愉愉民所怀大山崔百卉殖民何贵贵有德【前汉书礼乐志】
　　夫仁人在上为下所卬犹子弟之卫父母若手足之扞头目何可当也邻国望我欢若亲戚芬若椒兰顾视其上犹焚灼仇雠人情岂肯为其所恶而攻其所好哉故以桀攻桀犹有巧拙以桀诈尧若卵投石夫何幸之有【前汉书刑法志】
　　天下之民敬而爱之若亲父母则而养之若仰日月【后汉书舆服志】
　　亿兆向风殊俗毕至若列宿之绾北极百川之归巨海【晋书纪瞻传】
　　同类归之若夜蛾之赴火【魏书崔浩传】
　　犹众星环于斗极百川之赴溟海【魏书匈奴刘聪传】
　　如鸟还山犹川赴海【北齐书文宣帝纪】
　　羣星拱极众川赴海【隋书音乐中志】
　　山高而不崩则祈羊至矣渊深而不涸则沈玉极矣【管子形势】
　　人聚之壤地之美也人死之若江湖之大也求珠贝者不令也【管子侈靡】
　　夫水波而上尽其揺而复下其势固然者也故得之以懐也威之以畏也则天下归之矣【管子君臣下】
　　民之从有道也如饥之先食也如寒之先衣也如暑之先阴也故有道则民归之无道则民去之故曰道往者其人莫来道来者其人莫往【管子形势解】
　　蛟龙水虫之神者也乘于水则神立失于水则神废人主天下之有威者也得民则威立失民则威废蛟龙待得水而后立其神人主待得民而后成其威【管子形势解】夫行道者使人虽勇刺之不入虽巧击之不中夫刺之不入击之不中而犹辱也未若使人虽勇不敢刺虽巧不敢击夫不敢者非无其意也未若使人无其意夫无其意者未有爱利之心也不若使天下丈夫女子莫不欢然皆欲爱利之若然者无地而为君无官而为长【文子道德】
　　臣之于君也下之于上也若子之事父弟之事兄若手臂之捍头目而覆胷腹也【荀子议兵】
　　大寒既至民暖是利大热在上民清是故民无常处见利之聚无之去【吕氏春秋功名】
　　善钓者出鱼乎十仞之下饵香也善弋者下鸟乎百仞之上弓良也善为君者蛮夷反舌殊俗异习皆服之德厚也水泉深则鱼鼈归之树木盛则飞鸟归之庶草茂则禽兽归之人主贤则豪杰归之故圣王不务归之者而务其所以归【吕氏春秋功名】
　　水出于山而于海水非恶山而欲海也高下使之然也稼生于野而藏于仓稼非有欲也人皆以之也【吕氏春秋审已】
　　饥马盈廐嗼然未见刍也饥狗盈窖嗼然未见骨也见骨与刍动不可禁乱世之民嗼然未见贤者也见贤人则往不可止【吕氏春秋首时】
　　先王之使其民若御良马轻任新节欲不得故致千里善用其民者亦然民日夜祈用而不可得茍得为上用民之之也若决积水于千仞之谿其谁能当之周书曰民善之则畜也不善则雠也有雠而众不若无有古之君民者仁义以治之爱利以安之忠信以导之务除其灾思致其福故民之于上也若玺之于涂也抑之以方则方抑之以圜则圜若五种之于地也必应其类而蕃息于百倍此五帝三皇之所以无敌也【吕氏春秋适威】开春始雷则蛰虫动矣时雨降则草木育矣饮食居处适则九窍百节千脉皆通利矣王者厚其德积众善而凤凰圣人皆来至矣共伯龢修其行好贤仁而海内皆以来为稽矣【吕氏春秋开春】
　　今夫爚蝉者务在乎明其火振其树而已火不明虽振其树何益明火不独在乎火在于闇当今之时世闇甚矣人主有能明其德者天下之士其归之也若蝉之明火也【吕氏春秋期贤】
　　茍胡面而戎状者其自以为见爱于天子也犹弱子之遌慈母也【贾子匈奴】
