<!-- { "loadSidebar": true } -->
　　鲁哀公问于孔子曰吾闻古者有防一足其果信有一足乎孔子对曰不也夔非一足也夔者忿戾恶心人多不说喜也虽然其所以得免于人害者以其信也人皆曰独此一足矣夔非一足也一而足也哀公曰审而是固足矣【韩非子外储说左】
　　呉起示其妻以组曰子为我织组令之如是组已就而效之其组异善起曰使子为组令之如是而今也异善何也其妻曰用财若一也加务善之呉起曰非语也使之衣归其父往请之呉起曰起家无虚言【韩非子外储说左】夫弓矢和调而后求其中焉马慤原顺然后求其良材焉人必忠信重厚然后求其知能焉今人有不忠信重厚而多知能如此人者譬犹豺狼与不可以身近也【说苑尊贤】
　　水倍渊则川竭人倍信则名不达【说苑谈丛】
　　齐攻鲁求岑鼎鲁君载岑鼎往齐侯不信而反之以为非也使人告鲁君栁下惠以为是因请受之鲁君请于栁下惠栁下惠对曰君之欲以为岑鼎也以免国也臣亦以有国于此破臣之国以免君之国此臣所难也鲁君乃以眞岑鼎往栁下惠可谓守信矣非独存已之国也又存鲁君之国信之于人重矣犹舆之輗軏也【新序节士】阳气潜萌于黄宫信无不在乎中【太经第一中】
　　测曰拔我輗軏贵以信也【太经第一闲】
　　言已施行常擥木引坚据持根本又贯累香草之实执持忠信不为华饰之行也【王逸注楚辞离骚经】
　　水之寒也火之热也金石之坚刚也此数物未尝有言而人莫不知其然者信着乎其体也使吾所行之信若此数物而谁其疑我哉今不信吾所行而怨人之不信也犹敎人执鬼防魅而怨人之不得也惑亦甚矣【徐干中论贵验】
　　金玉小信之质大信则除矣故至信辟金【郭子注庄庚桑楚】信之行于人譬济之须舟也信之于行犹舟之待檝也将涉大川非舟何以济之欲泛方舟非檝何以行之今人虽欲为善而不知立行犹无舟而济川也虽欲立行而不知立信犹无檝而行舟也是适郢者而首防山背道愈逺矣【刘子履信】
　　春之得风风不信则花萼不茂花萼不茂则发生之德废夏之得炎炎不信则卉木不长卉木不长则长赢之德废秋之得雨雨不信则百谷不实百谷不实则收成之德废冬之得寒寒不信则水土不坚水土不坚则安静之德废以天地之灵气候不信四时犹废而况于人乎【刘子履信】
　　犹如海潮终不违时【苏婆呼童子经卷中】
　　大海潮水寻以时而来不失常处【法海经尺一】
　　师子在林中往与一猕猴共为亲友猕猴以二子寄于师子时有鹫鸟饥行求食值师子睡故取猴子而去住于树上师子觉已求猴子不得见鹫持在树上而告鹫言我受猕猴寄托二子防之不谨今汝得去孤负言信请从汝索我为兽中之王汝为鸟中之主贵势同等宜以相还鹫言汝不知时吾今饥乏何论同异师子知其叵得自以利爪爴其胁肉以贸猴子【大智度论卷三十三】


　　喻林卷七十九
<子部,类书类,喻林>
　　钦定四库全书
　　喻林卷八十　　　　　　明　徐元太　撰德行门【二】
　　谨言
　　六四括囊无咎无誉【易坤】
　　咸其辅颊舌滕口说也【易咸】
　　六五艮其辅言有序悔亾【易艮】
　　乱之所生也财言语以为阶【易系辞上传】
　　石有玉而伤其山万民之患在口言【汲冡周书周祝解】
　　荏【音忍】染柔木君子树【叶上主反】之往来行言心焉数之【诗小雅巧言】
　　白圭之玷尚可磨也斯言之玷不可为也【诗大雅抑】
　　君子树善木如人心思数善言而出之【郑氏笺诗巧言】
　　荏染柔忍之木君子之人所树之也言君子树木必身简择取吾木然后树之喻往来可行之言亦君子口所出之也言君子出言必心焉思数知善而后出之【毛诗正义巧言】
　　吊丧弗能赙不问其所费问疾弗能遗不问其所欲见人弗能馆不问其所舍【礼记曲礼上】
　　王言如丝其出如纶王言如纶其出如綍故大人不倡游言【礼记缁衣】
　　雷之发声物无不同时应者人之言当各由已不当然也【郑氏注礼记曲礼上】
　　过言一出驷马不能及不可得悔也口舌所覆亦如溺矣【郑氏注礼缁衣】
　　君子溺于口者言卿大夫之君子以口伤人而致怨恨遂被覆没亦如溺于水不能自活也【礼记正义缁衣】
　　牀第之言不逾阈况在野乎【左传襄公二十七年】
　　溺人必笑吾将有问也注云所问不急犹溺人不知所为而反笑【杜氏解左传哀公十六年】
　　鸟之将死其鸣也哀人之将死其言也善【论语泰伯】
　　道听而涂说德之弃也【论语阳货】
　　士未可以言而言是以言餂之也可以言而不言是以不言餂之也【孟子尽心下】
　　君子慎言语母先已而后人择言出之令口如耳【孔子集语上】
　　楚人谚曰得黄金百斤不如得季布一诺足下何以得此声于梁楚间哉【史记季布传】
　　周庙之人三缄其口漏巵在前欹器畱后【北齐书魏收传】言室满室言堂满堂是谓贤王【管子牧民】
　　一声而非驷马勿追一言而急驷马不及故恶言不出口茍语不留耳【邓析子转辞篇】
　　狗不以善吠为良人不以善言为贤而况为大乎夫为大不足以为大而况为德乎【庄子徐无鬼】
　　先王之书术令之道曰惟口出好兴戎则此言善用口者出好不善用口者以为谗贼冦戎则此岂口不善哉用口则不善也故遂以为谗贼冦戎【墨子尚同中】
　　凡出言谈则必先立仪而言若不先立仪而言譬之犹运钧之上而立朝夕焉也我以为虽有朝夕之辩必将终未可得而从定也【墨子非命下】
　　君子共已以待问焉则言不问焉则止譬若钟然扣则鸣不扣则不鸣【墨子公孟】
　　言之信者在乎区葢之间【荀子大略】
　　薄薄之地不得履之非地不安也危足无所履者也凡在言也【荀子荣辱篇】
　　口食可以肥百体故可食也口言或可以招百殃故不可以言也【鬼谷子权篇注】
　　美言者独可于市耳夫市交易而退不相宜善言美语求者欲疾得卖者欲疾售也【河上公注老子为道】
　　山有玉掘其山水有珠浊其渊辩口多言亾其身【河上公注老子显质】
　　多事害神多言害身口开舌举必有祸患【河上公注老子虚用】人有多言者犹百舌之声人有少言者犹不脂之戸也【淮南子说山训】
　　祭之日而言狗生取妇夕而言衰麻置酒之日而言上冡渡江河而言阳侯之波【淮南子说山训】
　　田中之潦流入于海附耳之言闻于千里也【淮南子说林训】夫言不在多在于当理施不在丰期于救乏【孔丛子连丛子】小人之闻道入之于耳出之于口茍言而已譬如饱食而呕之其不惟肌肤无益而于志亦戾矣【韩诗外传】
　　朕嘉宇内之士故详延四方豪俊文学博习之士超迁官禄言者不必有德何者言之易而行之难有舍其车而识其牛贵其不言而多成事也呉铎以其舌自破主父偃以其舌自杀鹖鴠夜鸣无益于明主父鸣鸱无益于死非有司欲成利文学桎梏于旧术牵于间言者也【盐铁论利议】
　　口者闗也舌者机也出言不当四马不能追也口者闗也舌者兵也出言不当反自伤也【说谈丛】
　　言犹射也括既离虽有所悔焉不可从而追已【说苑谈丛】言人之善泽于膏沐言人之恶痛于矛防【说谈丛】
　　响不能独为声影不能倍曲为直物必以其类及故君子愼言出已【说苑谈丛】
　　百行之本一言也一言而适可以却敌一言而得可以保国【说苑谈丛】
　　一言而非四马不能追一言而急四马不能及【说苑谈丛】忠信者士之行也言语者士之道路也道路不修治士无所行矣【新序杂事二】
　　实谷不华至言不饰今阳子华而不实言而无谋是以祸及其身【列女传周列国晋伯宗妻】
　　枭鸣室北声丑可恶【焦氏易林豫之恒】
　　多虚少实语不可知尊空无酒飞言如雨【焦氏易林豫之升】口方圆舌为智枢门【焦氏易林无妄之鼎】
　　言无要约不成劵契【焦氏易林离之革】
　　华言风语自相诖误【焦氏易林咸之頥】
　　次七觥羊之毅鸣不类测曰觥羊之毅言不法也【太经第三毅】
　　次四防其哇【一佳切】三歳不噣【音昼】测曰防哇不噣时数失也【太经第三耎】
　　次四利口哇【鸟佳切】哇商人之贞测曰哇哇之贞利于商也【太经第五饰】
　　次六言无追如抑亦飞如大人震风测曰言无追如抑亦也【太经第五饰】
　　次八蛁【刁】鸣喁喁血出其口测曰蛁鸣喁喁口自伤也【太经第五饰】
　　次六囊失括泄珍器测曰囊失括臣口溢也【太经第六驯】夫圣人为天口贤者为圣译是故圣人之言天之心也贤者之所说圣人之意也【潜夫论考绩】
　　昔防朝议者有人问曰宁有闻枭食其母乎有答之者曰尝闻乌反哺未闻枭食母也问者惭唱不善也【曹子建令禽恶鸟论】
　　若与之言必以其方农夫则以稼穑百工则以技巧商贾则以贵贱府史则以官守大夫及士则以法制儒生则以学业故易曰艮其辅言有序不失事中之谓也【徐干中论贵言】
　　灵蔡黙然而吉凶昭晳于无形春鼃长哗而丑音见患于聒耳声希者响必巨辞寡者信必着【抱朴子外篇广譬】奔骥不能及既往之失千金不能救斯言之玷故博其施者未若防其防勤其求者不如寡其辞【抱朴子外篇广譬】且八音九奏不能无长短之病养由百发不能止将有一失之疏翫慿河者数溺于水好剧谈者多漏于口【抱朴子外篇重言】
　　伯牙谨于操弦故终无烦手之累儒者敬其辞令故无枢机之辱【抱朴子外篇重言】
　　奉老氏多败之戒思金人三缄之义括锋頴而如讷韬脩翰于彤管含金怀玉抑谧华辩【抱朴子外篇重言】
　　激雷不能追既往之失辞班输不能磨斯言之既玷【抱朴子外篇疾谬】
　　言非不可复追其犹射也悬机未发则犹可止矢一离虽欲返之弗可得也【刘子愼言】
　　言语在口譬含锋刃不可动也动锋刃者必伤喉舌言失之害非唯锋刃其所伤者不惟喉舌故天有卷舌之星人有缄口之铭所以警恌言防口訧也【刘子愼言】
　　言者风也无足而行无翼而飞不可易也是以圣人当言而惧发言而忧如蹈水火临危险也【刘子愼言】
　　易诫枢机诗刺言玷斯言一玷非礛防所磨枢机既发岂骇电所追【刘子愼言】
　　汝将闭门却扫欤不如缄口而内修也【文中子礼乐】
　　口为禁闼舌为发机门机之闗楛矢不追【广文选曹子建矫志诗】小人溺于水君子溺于口也【意林子思子】
　　自古及今其道一也变化无穷各有所归或阴或阳或柔或刚或开或闭或弛或张是以圣人守司其门戸审察其先后口者心之门戸智谋皆从之出【意林鬼谷子】人者天之舌物者神之口【意林周生烈子】
　　蚁孔溃河淄川倾山病从口入患自口出存亾之机开阖之术【意林物理论】
　　无曰莫传宣于四海无曰莫闻响振万里【艺文类聚人部鉴诫箴】时好细腰宫中皆饥时恱广额下作细眉逆龙之鳞必陷斯机括囊无咎乃免诛夷【艺文类聚人部言语铭】
　　一言正天下定一言倚天下靡【艺文类聚人部言语】
　　言美则响美言恶则响恶【艺文类聚人部言语】
