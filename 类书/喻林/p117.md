<!-- { "loadSidebar": true } -->
　　太子友曰适游后园闻秋蜩之声往而观之夫秋蝉登髙树饮清露随风防挠长吟悲鸣自以为安不知螳螂超枝縁条曵腰耸距而稷其形夫螳蜋翕心而进志在有利不知黄雀盈缘林徘徊枝隂防进欲啄螳蜋夫黄雀但知伺螳蜋之有味不知臣挟弹危掷蹭蹬飞丸而集其背今臣但虚心志在黄雀不知空塪其旁闇忽埳中陷于深井臣故袷体濡履几为大王取笑王曰天下之愚莫过于斯但贪前利不覩后患【呉越春秋夫差内传】髙飞之鸟死于美食深泉之鱼死于芳饵今欲伐呉必前求其所好参其所愿然后能得其实【呉越春秋勾践隂谋外传】庄辛对楚襄王曰臣闻鄙语曰见兎而顾犬未为晚也亡羊而补牢未为迟也臣闻昔汤武以百里昌桀纣以天下亡今楚国虽小絶长续短犹以数千里岂特百里哉王独不见夫蜻蛉乎六足四翼飞翔乎天地之间俛啄蚉防而食之仰承甘露而饮之自以为无患与人无争也不知夫五尺童子方将调饴胶丝加已乎四仞之上而下为蝼蚁食也黄雀因是以俯噣白粒仰栖茂树鼔翅奋翼自以为无患与人无争也不知夫公子王孙左挟弹右摄丸将加已乎十仞之上以其类为招昼游乎茂树夕调乎酸咸倐忽之间坠于公子之手夫雀其小者也黄鹄因是以游乎江海淹乎大沼俯噣鳝鲤仰齧防蘅奋其六翮而凌清风飘揺乎髙翔自以为无患与人无争也不知夫射者方将修其碆卢治其矰缴将加已乎百仞之上被防磻引防缴折清风而抎矣故昼游乎江河夕调乎鼎鼐夫黄鹄其小者也【战国策楚项襄王】夫虎肉臊其兵利身人犹攻之也若使泽中之麋蒙虎之皮人之攻之必万之于虎裂楚之地足以肥国诎楚之名足以尊主今子将以欲诛残天下之共主居三代之器吞三翮六翼以髙世主非贪而何【史记楚世家】且夫翠鹄犀象其处世非不远死也而所以死者惑于饵也苏秦智伯之智非不足以辟辱远死而所以死者惑于贪利不止也【史记蔡泽传】
　　夫杀人而取其璧不知在已兴累倾物而移其宠不忌自我难持【宋书王革传史臣】
　　祝宗人端以临牢防説彘曰汝奚恶死吾将三月防汝十日戒三日齐借白茅加汝肩尻乎雕俎之上则汝为之乎为彘谋曰不如食以糠糟而错之牢防之中自为谋则茍生有轩冕之尊死得于腞楯之上聚偻之中则为之为彘谋则去之自为谋则取之所异彘者何也【庄子达生】
　　庄周游乎雕陵之樊覩一异鹊自南方来者翼广七尺目大运寸感周之颡而集于栗林庄周曰此何鸟哉翼殷不逝目大不覩蹇裳躩歩执弹而留之覩一蝉方得美防而忘其身螳蜋执翳而抟之见得而忘其形异鹊从而利之见利而忘其真庄周怵然曰噫物固相累二类相召也捐弹而反走【庄子山木】
　　无勇者非先慑也难至而失其守也贪婪者非先欲也见利而忘其害也虞公见垂棘之璧而不知虢祸之及已也故至道之人不可遏夺也【淮南子缪称训】
　　天下县官法曰发墓者诛窃盗者刑此执政之所司也夫法令者网其奸邪勒率随其踪迹无愚夫惷妇皆知为奸之无脱也犯禁之不得免也然而不材子不胜其欲蒙死亡之罪而被刑戮之羞然而立秋之后司寇之徒继踵于门而死市之人血流于路何则惑于财利之得而蔽于死亡之患也【淮南子汜论训】
　　臣园中有榆其上有蝉蝉方奋翼悲鸣欲饮清露不知螳蜋之在后曲其颈欲攫而食之也螳螂方欲食蝉而不知黄雀在后举其颈欲啄而食之也黄雀方欲食螳螂而不知童挟弹丸在下迎而欲弹之童子方欲弹黄雀不知前有深坑后有窟也此皆言前之利而不顾后害者也非独昆虫众庶若此也人主亦然【韩诗外传】
　　狗逐兎走俱入谷口与虎逢之廹不得去【焦氏易林观之垢】越亩逐兎断其裈襦【焦氏易林遯之泰】
　　孩子含饵为利所悦探釡把甑烂其手臂【焦氏易林家人之巽】炙鱼铜斗张伺夜防不忍香味机发为祟【焦氏易林井之坎】髙飞视下贪饕所在腐臭为患害于躬身【焦氏易林震之涣】鱼鼈贪饵死于网钓受危因宠为身殃咎【焦氏易林既济之明夷】枭爱养其子子长而食其母也白公爱荆国之财而杀其身也【吕氏春秋分职觧】
　　狌狌之状形乍如犬厥性识往为物警辩以酒招灾自贻缨罥【山海经海内南经圗赞】
　　彍弩危机严镞衔至可忌也而勇雉触之而不猜闇政乱邦恶直妬能甚难测也而贪人竞之而不避故飞锋暴集而不觉祸败奄及而不振【抱朴子篇广譬】
　　无异乎牺牛之被纹绣渊鱼之爱莽麦渇者之咨口于云日之酒饥人之取饱于郁肉漏脯也【抱朴子外篇良规】寒土有兽其名曰生角当心俯而磨之愤心而死炎州有鸟其名曰枭妪伏其子百日而长羽翼既成食母而飞蜀矦之迎秦牛牛逾近而身转危何异磨其角角逾利而身速亡乎白公之遽财财逾积而身愈灭何异枭之养子子愈长而身就害也【刘子贪爱】
　　昔齐有货美锦于市盗于众中而窃之吏执而问曰汝何盗锦于众中对曰吾但见锦不见有人故取之耳若斯人者于利而忘于害【刘子利害】
　　黄口以贪饵而忘害故擒于罗者异鹊以见利而忘身且怵于庄周是以智者见利而思难闇者见利而忘患【刘子利害】
　　耿弇曰懐金玉者至不生归【李善注文选鲍明逺行药诗】
　　天寒即飞鸟走兽尚知相依周周衔羽以免颠仆蛩蛩负蟨以食美草而当路者知进趋不念暮归所安为者惟夸誉名故致憔悴而心悲也【李善注文选阮嗣宗咏懐诗】
　　厚味来殃艳色危身求髙反坠务厚更贫【补文选下兰座右铭】鸟纡幙而不被害鸣隼逺巢咸以欲死盼彼梁鱼逡廵倒尾沉吟不决忽焉失水【广文选董威辇答孙楚诗】
　　爱饵衔钩悔在鸾刀披文食豢乃啓其毛【艺文类聚人部嘲戏】譬如黄雀伺蝉不知随弹应至青鹯逐兎讵识扛鼎方前【艺文类聚内典部寺碑】
　　众人之逐世利如青蝇之赴肉汁也青蝇嗜肉汁而忘溺死众人贪世利而陷罪祸【艺文类聚虫豸部蝇论】
　　昔宋人临万仞之渊钓数寸之鳞鱼将食钓不知膝之日进有倾堕而死能诱也【太平御览鳞介部鱼】
　　六韬曰缗隆饵重则嘉鱼食之缗调饵芳则庸鱼食之【埤雅品物门鱮】
　　譬如货易赍持杂寳逺到他国种种贪求忽被贼伤丧其身命【海空智藏经持诫品】
　　譬如大海彼岸之国多有甘露若有食者年得三千除诸病苦安穏快乐愚痴之人贪其味故装治船舫往彼给取不知海中有大鳞鱼能吞船舫【海空智藏经持诫品】
　　犹如崄处有草覆于岸边多有甘露若有食者夀年千嵗永除诸病安稳快乐凡夫众生贪其味故不知其下有深坑即前欲取不觉堕坑遂殒其命【元阳妙经卷一】
　　譬如有人欲行远路至于旷野以饥渇所逼忽值果林便入彼处求食因缘欲活命故而彼之人忽遇大树华果充足香美成就遇已得味得是味已更上毒树而服毒果服已命终【虚空孕菩萨经卷下】
　　如蛾贪火光不避灭身难【中隂经卷下】
　　如得酒病惛醉不醒乃至数刼犹不得觉酒消始悟【金刚三昧经卷上】
　　财色之于人譬如小儿贪刀刃之蜜甜不足一食之美然有截舌之患也【佛説四十二章经尺一】
　　昔有婆罗门家中巨富又乃耆年唯有一子年才十六母即丧亡彼婆罗门不能鳏独遂再婚聚未久之间妻乃有姙妻未生产其婆罗门寻亦命终于是其子白继母言家中财物金银珍寳乃至一切受用之具悉属于我更无别人分我财物时彼继母闻子语已即告子言我今所懐汝父遗体待其长育与汝均分其子时复再言其事母起思念此子年防情性痴騃虽与深言未能分晓又以贪惜欲疾娩身多设方便求于速产日月未满返损其孕【大正旬王经上】
　　若城失火中有富者为众导师见舎烧壊贪于寳物不顾身命突前入火至寳藏箧边有虺箧尔时导师既畏盛火烟熏其目心中愦愦不谛省察误取虺箧挟之走出贼随后追逼之欲近则更思之我当解箧取中要者以着怀中置余退去尔乃安隠则开箧视唯见毒虵乃知非寳是虵虺耳【修行道地经观品】
　　往有商人贷他半钱乆不得偿即便往债前有大河雇他两钱然后得度到彼往债竟不得见来还度河复度两钱为半钱债而失四钱兼有道路疲劳之困所债甚少所失甚多果被众人之所怪笑世人亦尔要少名利致毁大行茍容已身不顾礼义现受恶名后得苦报【百喻经卷上】
　　昔有一乳母抱儿渉路行道疲极睡眠不觉时有一人持欢喜丸授与小儿小儿得已贪其美味不顾身物此人即时解其钳鏁璎珞衣物都尽持去【百喻经卷下】
　　昔有一人遭事应死系在牢狱恐死而逃走国法若有死囚逾狱走者即放狂象令蹈杀于是放狂象令逐此罪囚囚见象欲至走入墟井中下有一大毒龙张口向上复四毒蛇在井四边有一草根此囚怖畏一心急捉此草根复有两白防啮此草根时井上有一大树树中有蜜一日之中有一滴蜜堕此人口中其人得此一滴但忆此蜜不复忆种种众苦便不复欲出此井是故圣人借以为喻狱者三界囚众生狂象者无常井众生宅也下毒龙者地狱也四毒蛇者四大也草根者人命根也白防者日月也日月尅食人命日日损减无有暂住然众生贪着世乐不思大患是故行者当观无常以离众苦【众经撰襍譬喻经】
　　财物危身犹如毒蛇无得贪着譬如昔日佛游波斯匿王国中见地有伏藏满中寳物佛语阿难汝见是毒蛇不阿难言已见时有人随佛后行闻此语试往看之见有好寳嫌佛此语谓为虚绮此实是寳而言为毒蛇其人即时私将家人大小取此寳物其家大富有人向王言之此人随得寳藏而不输官王即收系责其寳物即时输尽王故不信更多方拷治之痛毒备至【众经撰襍譬喻经】昔时有二猕猴王各主五百猕猴一王起嫉妬意欲杀一王规圗独治便往共鬭数数不如羞惭退去到大海邉海曲之中有水聚沫风吹积聚髙数百丈猕猴王愚痴谓是雪山语羣辈言乆闻海中有大雪山其中快乐甘果恣口今日乃见吾当先到往行看视若审乐者不能复还若不乐者当来语汝于是上树尽力跳腾投聚沫中溺没海底余者怪之不出谓必大乐一一投中断羣溺死【法句譬喻经卷三地狱品】
　　如蝇堕蜜得味甚寡所失甚多【无明罗刹经】
　　世间极渇无过于爱如饮咸水逾増其渇饮有咸水逾増其爱【无明罗刹经】
　　譬如愚人贪着好果上树食之不肯时下人伐其树树倾乃堕身首毁壊痛恼而死【大智度论卷十七】
　　亦如网罗襁鱼兽贪其味不见后苦患【大庄严经论卷二偈】曽闻舍卫国中佛与阿难旷野中行于一田畔见有伏藏佛告阿难是大毒蛇阿难白佛是恶毒蛇尔时田中有一耕人闻佛阿难説有毒蛇作是念言我当视之沙门以何为恶毒蛇即往其所见真金聚而作是言沙门所言是毒蛇者乃是好金即取此金还置家中其人先贫衣食不供以得金故转得富饶衣食自恣王家筞伺怪其卒富而糺举之系其狱中先所得金既已用尽犹不得免将加刑戮其人唱言毒蛇阿难恶毒蛇世尊傍人闻之以状白王王唤彼人而问之曰何故唱言毒虵阿难恶毒虵世尊其人白王我于往日在田耕种闻佛阿难説言毒虵是恶毒虵我于今者方及悟解实是毒虵【大庄严经论卷六】
　　譬如婴孩者捉火欲食之如鱼吞钩饵如鸟网所覆诸兽坠穽陷皆由贪味故【大庄严经论卷七偈】




