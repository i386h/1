<!-- { "loadSidebar": true } -->
　　知前辙之不遂兮未改此度车既覆而马顚兮蹇独怀此异路【补文选屈原思美人】
　　上同凿枘于伏羲兮下合矩矱于虞唐愿遵节而式高兮志犹卑夫禹汤虽知困其不改操兮终不以邪枉而害方【补文选庄忌哀时命】
　　何时俗之工巧兮灭规榘而改凿独耿介而不随兮愿慕先圣之遗敎【广文选宋玉九辩】
　　食不媮而为饱兮衣不茍而为温【广文选宋玉九辩】
　　不枉绳以追曲兮屈情素以从事端余行其如玉兮述皇舆之踵迹【广文选刘子政逢纷】
　　犹贤哲之处时时昏昧而道明若兰香之在幽越羣臭而弭馨【广文选潘安仁萤火赋】
　　象以牙丧身不能去其白薰以芳自烧不能去其香【太平御览香部薰香】
　　如彼松竹春荣冬蒨柯叶蔼然不渝霜霰【初学记职官部侍御史注】鲁有恭士者名曰汜行年七十其恭益甚冬日行阴夏日行阳一食之间三起鲁君问曰子年甚长矣何不释恭泛对曰君子好恭以成其名小人学恭以除其刑誉人者少恶人者多行年七十常恐斧锧之加于泛者何释恭焉【初学记人部恭敬】
　　风摧霜败芝兰之性终香日逺天高葵藿之心未死【困学记闻卷十九评文】
　　譬如有人住高山顶两手坚执轻固伞盖临山峯仞翘足引颈俯观岩下险絶深坑伞盖承风力所持御虽临险岸而不堕落【波罗蜜多经五百八十七】
　　又如大地虫蚁蚊虻种种诸苦不能倾动【胜天王波罗蜜经】譬如伭弥罗树随分断处皆有□【音万】字之文【大宝积经二十】譬如眞金由工巧力随意所作种种缨络庄严之具其相各异而彼金性无有差别【大宝积经卷八十三】
　　譬如眞金以有妙色而得其名终无有时离于妙色【大方广佛华严经卷四十三】
　　譬如金刚以不可坏而得其名终无有时离于不坏【大方广佛华严经卷四十三】
　　譬如须弥山王以四宝峯处于大海迥然高出而得其名终无有时舍离四峯【大方广佛华严经卷四十三】
　　譬如大海以舍众水而得其名终无有时舍离于水【大方广佛华严经卷四十三】
　　譬如军将以能惯习战鬭之法而得其名终无有时舍离此能【大方广佛华严经卷四十三】
　　犹如鱼师深水作坞为守护水不令流出【中阿含经卷二十八】犹河东流终不西顾【出曜经一无常品】
　　譬如石山种种风水不能漂动【三昧法门经卷下】
　　譬如厚石风不能移智者意重毁誉不倾【法句经明哲品第十四】譬如眞阎浮檀金火烧不异捶打磨斫不败不异【大智度论卷二十七】
　　譬如行道日日发引而不止息到所至处无复去心【大智度论三十二】
　　夫凝氷惨栗不能雕款冬之花朱飙铄石不能靡萧邱之木【辩正论卷二】
　　海水可竭须弥可倾彼上人者秉志坚贞【高僧传十一释慧嵬】
　　器局
　　奉高之器譬之泛滥虽清而易挹叔度之器汪汪若千顷之陂澄之不清挠之不浊不可量也【后汉书郭泰列传】顾实南金虞惟东箭铣质无改筠心不变【晋书张闿传】裒虽不言而四时之气亦备矣【晋书禇裒传】
　　质清浮磬声若孤桐琅琅其璞岩岩其峯【晋书庾阐传】其风韵遒正神峯标映千里絶迹百尺无枝【梁书王规传】器宇深神表峯峻金山万丈縁陟未登玉海千寻窥映不测加以珪璋新琢锦组初搆触响铿锵値采便发【梁书朱异传】
　　彼白玉之虽洁此幽兰之信芳思在物而取譬非斗斛之能量匹耸峙于东岳比凝厉于秋霜【梁书陆倕传】
　　怀五岳其犹轻吞八荒而不梗【隋书宇文庆传】
　　正情与皦日同亮明略与秋云竞爽【南史齐本纪上】
　　焕乎其文如星之布确乎不拔如山之固【蔡中郎集周巨胜碑】如渊之清如玉之素溷之不浊湼之不污【蔡中郎集范史云铭】如玉之固如岳之乔【蔡中郎集文烈侯碑】
　　如渊之浚如岳之嵩威壮虓虎文繁雕龙【蔡中郎集桥公庙碑】言已之心智谋溶溶广大如川不可度量情意深奥澹澹若渊不可妄动【王逸注楚辞九叹】
　　身挫凭乎道胜时屯寄于情泰莫不渊岳其心麟鳯其采【文心雕龙杂文】
　　人见其形而不能测其量非百人之伦也【扬子法言注孝至篇】识包上仁义兼高行如彼清波可挹可镜又象冲室惟清惟净【广文选江文通知己赋】
　　不为山而自高不为海而弥广【艺文类聚人部隠逸上窟】
　　该通五经洗洞坟籍为万里之场圃九隩之林泽挹之若江湖仰之若华光焉测之则无源汪汪焉酌之则不竭【艺文类聚人部隠逸下碑】
　　淡乎若深泉之静皜乎若寒霜之洁千仞不足议其高万顷不足俦其量【艺文类聚人部隠逸下碑】
　　气蕴风云身负日月【艺文类聚职官部诸王碑】
　　泱泱万源落落千仞【艺文类聚职官部诸王碑】
　　注焉若洪河之源不可竭也确焉若华岳之停不可拔也【艺文类聚职官部尚书令碑】
　　峩峩焉非岳陵之所至浩浩焉惣江汉而为长故能击水三千抟风九万排天关而俯眂掩浮云而上征【艺文类聚职官部司空碑】
　　昂昂千里孰辩麒麟之踪汪汪万顷谁测波澜之际望之若披云雾覩之如观日月【艺文类聚内典部内典墓志】
　　耸兹千仞气振此百寻条【文苑英华沈约悲悼一诗】
　　四时衔火烛龙开照地之光六月抟风大鹏运垂天之翼【文英华妇人二志】
　　汪汪巨壑暧暧重墙【文苑英华王僧孺诔】
　　直干千寻澄波万顷【文英华庾信职官十二碑】
　　澄波千畆不能变其清浊高墙百仞无以测其污隆【文英华庾信职官二十七刺史一神道碑】
　　弱木一枝旁荫数国长河一直自然千里风飙欲逺光景将升【文苑英华庾信王爵一碑】
　　墙仞无以覩清浊不能测道风与星汉同高胜气与烟霞共逺【华阳陶隠居传】







　　喻林卷八十二
　　钦定四库全书
　　喻林卷八十三　　　　　明　徐元太　撰德行门【五】
　　齐家
　　夫妻反目不能正室也【易小畜】
　　风自火出家人君子以言有物而行有恒【易家人】
　　关关睢【音疽】鸠在河之洲窈窕淑女君子好逑【音求○诗国风关睢】参【初金反】差【初宐反】荇【音杏】菜左右流之窈窕淑女寤寐求之参差荇菜左右采【叶此礼反】之窈窕淑女琴瑟友【叶羽已反】之参差荇菜左右芼【音帽叶音邈】之窈窕淑女钟鼓乐【音洛】之【诗国风关睢】
　　桃之夭夭灼灼其华【音花】之子于归宜其室家【诗国风桃夭】墙有茨不可埽【叶苏后反】也中冓【音垢】之言不可道【叶徒后反】也○墙有茨不可襄也中冓之言不可详也○墙有茨不可束也中冓之言不可读也【诗国风墙有茨】
　　蝃【音帝】蝀【音冻】在东莫之敢指【诗国风蝃蝀】
　　桑之未落其叶沃若于【音吁】嗟鸠兮无食桑葚【音甚叶知林反○诗国风氓】
　　南山崔崔雄狐绥绥【诗国风南山】
　　艺麻如之何衡【音横】从其畆取妻如之何必告父母【诗国风南山】
　　葛屦五两【如字又音亮】冠緌【音】双【叶所终反】止【诗国风南山】
　　敝笱在梁其鱼鲂鳏【音关叶古伦反】齐子归止其从【去声】如云敝笱在梁其鱼鲂鱮【音序】齐子归止其从如雨敝笱在梁其鱼唯唯【上声】齐子归止其从如水【诗国风敝笱】
　　有扁【音辩】斯石履之卑兮【诗小雅白华】
　　关睢后妃之德也风之始也所以风天下而正夫妇也【毛诗关睢】
　　鹊巢夫人之德也国君积行累功以致爵位夫人起家而居有之德如鸣鸠乃可以配焉【毛诗鹊巢】
　　草虫大夫妻能以礼自防也【毛诗草虫】
　　采苹大夫妻能循法度也【毛诗采苹】
　　緑衣衞庄姜伤己也妾上僣夫人失位而作是诗也【毛诗緑衣】
　　谷风刺夫妇失道也衞人化其上淫于新昏而弃其旧室【毛诗谷风】
　　敝笱刺文姜也齐人恶鲁桓公微弱不能防闲文姜使至淫乱为二国患焉【毛诗敝笱】
　　此二菜者蔓菁与葍之类也皆上下可食然而其根有美时有恶时采之者不可以根恶时并弃其叶喻夫妇以礼义合顔色相亲亦不可以顔色衰弃其相与之礼【郑氏笺诗谷风】
　　国君以礼防制一国今其宫内有淫昬之行者犹墙之生蒺藜【郑氏笺诗墙有茨】
　　鸟之雌雄不可别者以翼右掩左雄左掩右雌阴阳相下之义也夫妇之道亦以礼义相下以成家道【郑氏笺诗白华】言嘒然防者彼小星此星虽微亦随三星之心五星之噣以次列在天见于东方以兴礼命卑者是彼贱妾妾虽卑亦随夫人以次序进御于君所由夫人不妬忌惠及故也【毛诗正义小星】
　　习习然和舒之谷风以阴以雨而润泽行百物生矣以兴夫妇和而室家成即继嗣生矣【毛诗正义谷风】
　　言采葑菲之菜者无以下体根茎之恶并弃其叶以兴为室家之法无以其妻颜色之衰并弃其德【毛诗正义谷风】敝败之笱在于鱼梁其鱼乃是鲂鳏之小鱼鲂鳏自是鱼之易制者但笱以敝败不能制以喻文姜是妇人之易制者但由鲁桓以微弱不能制【毛诗正义敝笱】
　　事父可以事君事兄可以事师长使子犹使臣也使弟犹使承嗣也能取朋友者亦能取所予从政者矣赐与其宫室亦犹庆赏于国也忿怒其臣妾亦犹用刑罚于万民也是故为善必自内始也【大戴礼记曾子立事】
　　腐木不可以为柱卑人不可以为主【前汉书刘辅传】
　　夫羽翮不修则不可以致千里闑内不理无以整外【前汉王尊传】
　　龙漦结衅宗周鞠为黍苗鷰尾挺灾隆汉坠其枌社【晋书后妃上】
　　天地之道葢相须而化成帝后之德必相恊而政隆然后品物流形彛伦攸叙灵根长固本枝百世【晋书孝武定王皇后传】
　　贞鸟睢鸠执一无尤门治理君子恱喜【焦氏易林晋之同人】次四夫妻反道维家之保测曰夫妻反道各有守也【太经第一戾】
　　次二家无壸妇承之姑或洗之涂测曰家无壸无以相承也【太经第三居】
　　初一谨于媐防初贞后宁测曰谨于媐防始女贞也【太经第五内】
　　疥癣蚊防或未能免限以大分故稀鬭防之耻【顔氏家训后娶】笞怒废于家则竖子之过立见刑罚不中则民无所措手足治家之寛猛犹国焉【顔氏家训治家】
　　今使疎薄之人而节量亲厚之恩犹方底而圆葢必不合矣【顔氏家训兄弟】
　　父者犹天母者犹地子犹万物也故天平地安阴阳和调物乃茂成父慈母爱室家之中子乃顺【补文选壶关三老茂救太子书】
　　荀爽女诫曰七嵗之男王母不抱七嵗之女王父不持亲非父母不与同车亲非兄弟不与同筵非礼不动非义不行【困学记闻卷十七评文】
　　妇道
　　六五恒其德贞妇人吉夫子凶【易恒】
　　六五帝乙归妹其君之袂不如其姊之袂良月几望吉【易归妹】
　　妇人之制夫犹如月在望时盛极以敌日也【周易正义小畜】泛彼柏舟在彼中河髧【音窞】彼两髦【音毛】实维我仪【叶牛何反】○泛彼柏舟在彼河侧髧彼两髦实维我特【诗国风柏舟】燕燕于飞差【初宜反】池其羽○燕燕于飞颉【与洁同】之颃【与抗同】之○燕燕于飞下上【上声】其音【诗国风燕燕】
