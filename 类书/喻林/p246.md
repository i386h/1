<!-- { "loadSidebar": true } -->
　　空桑之山有兽焉其状如牛而虎文其音如钦其名曰軨軨其鸣自呌见则天下大水【山海经东山经】
　　犲山有兽焉其状如夸父而彘毛其音如呼见则天下大水【山海经东山经】
　　姑之山有兽焉其状如狐而有翼其音如鸿鴈其名曰獙獙见则天下大旱【山海经东山经】
　　防山有兽焉其状如马而羊首四角牛尾其音如獋狗其名曰峳峳见则国多狡客【山海经东山经】
　　钦山有兽焉其状如豚而有牙其名曰当康其鸣自呌见则天下大穰【山海经东山经】
　　女烝之山石膏水出焉而西注于鬲水其中多薄鱼其状如鳣鱼而一目其音如欧见则天下大旱【山海经东山经】余峨之山有兽焉其状如兔而鸟啄鸱目蛇尾见人则眠名曰犰狳其鸣自訆见则螽蝗为败【山海经东山经】
　　剡山有兽焉其状如彘而人面黄身而赤尾其名曰合腴其音如婴儿是兽也食人亦食虫见则天下大水【山海经东山经】
　　大山有兽焉其状如牛而白首一目而蛇尾其名曰蜚行水则竭行草则死见则天下疫【山海经东山经】
　　子桐之山子桐之水出焉而西流注于余如之泽其中多防鱼其状如鱼而鸟翼出入有光其音如鸳鸯见则天下大旱【山海经东山经】
　　偈徂狡兽鬿雀恶鸟或狼其体或虎其爪安用甲兵扰之以道【山海经东山经图赞】
　　蜚则灾兽跂踵厉深防所经渉竭水槁林禀气自然体此殃淫【山海经东山经图赞】
　　玉山是西王母所居也有兽焉其状如犬而豹文其角如牛其名曰狡其音如吠犬见则其国大穰【山海经西山经】崇吾之山有鸟焉其状如凫而一翼一目相得乃飞名曰蛮蛮见则天下大水【山海经西山经】
　　昆仑之丘有鸟焉其状如蜂大如鸳鸯名曰钦原蠚鸟兽则死蠚水则枯【山海经西山经】
　　鹿台之山有鸟焉其状如雄鸡而人面名曰凫徯其名自叫也见则有兵【山海经西山经】
　　小次之山有兽焉其状如猿而白首赤足名曰朱厌见则大兵【山海经西山经】
　　太华之山有蛇焉名曰肥六足四翼见则天下大旱【山海经西山经】
　　钦原类蜂大如鸳鸯触物则毙其鋭难当【山海经西山经图赞】令丘之山有鸟焉其状如枭人面四目而有耳其名曰颙其鸣自号也见则天下大旱【山海经南山经】
　　鸡山黑水出焉中有鱄鱼其状如鲋而彘毛其音如豚见则天下大旱【山海经南山经】
　　颙鸟栖林鱄鱼处渊俱为旱征灾延普天【山海经南山经图赞】涸和损平莫惨于忧诗咏萱草带山则儵壑焉遗岱聊以盘游【山海经北山经图赞】
　　狍鸮贪惏其目在腋食人未尽还自龈割图形妙鼎是谓不若【山海经北山经图赞】
　　长蛇百寻厥鬛如彘飞羣走类靡不吞噬极物之恶尽毒之厉【山海经北山经图赞】
　　敖岸之山有兽焉其状如白鹿而四角名曰夫诸见则其邑大水【山海经中山经】
　　歴石之山有兽焉其状如狸而白首虎爪名曰梁渠见则其国有大兵【山海经中山经】
　　蛇山有兽焉其状如狐而白尾长耳名曰狼见则国内有兵【山海经中山经】
　　能本兽名形似熊足似鹿为物坚中而强力故人之有贤材者皆为之能【前汉书注高帝纪】
　　深山穷谷多毒疟之物气则有瘴疠人则有止虫兽则有虎鸟则有鸩蛇则有蝮虫则有射工沙虱草则有钓吻野葛其余则蛟莾之属生焉【太平御览虫豸部沙虱】
　　砾小石也磊【当罪切】众石也砀【壮浪切】文石也琅玕石似珠也碔砆石似玉也【太平御览地部石上】
　　凡珠有龙珠龙所吐也蛇珠蛇所吐也语曰蛇珠千枚不如一玫瑰【埤雅品物门蛇】
　　短狐射气螋遗溺中影则疾人气数感之故也【埤雅品物门蜮】
　　字説曰蛇螫人也而亦迯人也是为有它蝮触之则复其害人也人亦复焉【埤雅品物门虺】
　　乌反哺枭反噬盖逆顺之习也【埤雅品物门枭】
　　陆防蘂犀水截轻鸿【埤雅品物门鴈】
　　望之大就之小筋马也望之小就之大肉马也前视见目旁视见腹后视见足骇马也毛束皮皮束筋筋束肉肉束骨五者兼僃天下之马也【埤雅品物门马】
　　伊尹为汤説至末云肉之美者猩唇燕髀豹胎象节鱼之美者洞庭之鱄东海之菜之美者昆仑之苹具区之菁和之美者阳濮之姜招摇之桂饭之美者山之禾不周之粟果之美者江浦之橘云梦之柚【埤雅卉物门橘】德芬芳者佩兰【埤雅卉物门兰】
　　伯乐曰马头为王欲得方目为丞相欲得明脊为将军欲得强腹为城廓欲得张四下为令欲得长【初学记兽部马】譬如毒蛇神呪所伏不能为害一切诸虫见彼毒蛇亦无忧惧然此毒蛇虽无毒害由本业故受此蛇身故名毒蛇【大宝积经卷二十】
　　譬如圂猪行处粪秽兼又食噉初无厌恶【大寳积经卷四十二】譬如构栏茶花色貌鲜好其体坚鞭犹如木石其气臭秽犹如粪涂有智之人若见此花不近不触逺避而去愚人若见不知过患近而齅之【大宝积经卷一百一十三】
　　或有鸟声好而形丑或有鸟形好而声丑或有鸟声丑形亦丑或有鸟形好声亦好何鸟声好而形丑拘枳罗鸟是也何鸟形好而声丑所谓鸷鸟是也何鸟声丑形亦丑所谓枭是也何鸟声好形亦好所谓孔雀鸟是也【增壹阿含经卷十七】
　　世有四种良马有良马驾以平乗顾其鞭影驰驶善能观察御者形势迟速左右随御者心是良马第一之德世间良马不能顾影而自惊察然以鞭杖触其毛尾则能惊速察御者心迟速左右是第二良马若世间良马不能顾影及触皮毛能随人心而以鞭杖小侵皮肉则能惊察随御者心迟速左右是第三良马世间良马不能顾其鞭影及触皮毛小侵肤肉乃以铁锥刺身彻肤伤骨然后方惊牵车着路随御者心迟速左右是第四良马【杂阿含经卷三十三】
　　世间良马有八种徳成就者随人所欲取道多少何等为八生于良马乡是名良马第一之德复次体性温良不惊恐人是名良马第二之德复次良马不择饮食是名良马第三之德复次良马猒恶不净择地而卧是名良马第四之德复次良马诸情态速为调马者现马师调习速舍其态是名良马第五之德复次良马安于驾乘不顾余马随其轻重能尽其力是名良马第六之德复次良马常随正路不随非道是名良马第七之德复次良马若病若老勉力驾乗不猒不倦是名良马第八之德【杂阿含经卷三十三】
　　世间马有八态何等为八谓恶马临驾车时后脚蹋人前脚跪地奋头齧人是名世间马第一态复次恶马就驾车时低头振轭是名世间恶马第二之态复次世间恶马就驾车时下道而去或复偏厉车令其飜复是名第三之态复次世间恶马就驾车时仰头却行是名世间恶马第四之态复次世间恶马就驾车时小得鞭杖或断繮折勒纵横驰走是名第五之态复次世间恶马就驾车时举前两足而作人立是名第六之态复次世间恶马就驾之时加之鞭杖安住不动是名第七之态复次世间恶马就驾之时丛聚四脚伏地不起是名第八之态【杂阿含经卷三十三】
　　师子戏时于诸羣兽强者则杀伏者则放【大智度论卷四十七】且爱犬马者贵其识恩嫉防獍者恶其反噬【辩正论卷六】如龙骥麟鳯孔雀鹦鹉山鸡画雉为人所贵情希爱乐如猕猴犲狼虎虵蚖蝮服鸟枭鸱等人所恶见不喜闻音【法苑珠林卷六】
　　变化
　　雀入于海为蛤雉入于淮为蜃鼋鼍鱼鼈莫不能化唯人不能哀夫【国语晋】
　　昔盘古氏之死也头为四岳目为日月脂膏为江海毛发为草木秦汉间俗説盘古氏头为东岳腹为中岳左臂为南岳右臂为北岳足为西岳先儒説盘古氏泣为江河气为风声为雷目瞳为电古説盘古氏喜为晴怒为阴【述异记上】
　　今江淮中有名熊熊虵之精至冬化为雉至夏复为蛇【述异记上】
　　淮水中黄雀至秋化为蛤春复为黄雀【述异记上】
　　二防相好及其壮也相遇则不相识二壮相好及其老也相遇则不相识如雀鸽鹰鸠之化无昔无今【闗尹子七釡】人自生至终大化有四婴孩也少壮也老耄也死亡也其在婴孩气专志一和之至也物不伤焉徳莫加焉其在少壮则血气飘溢欲虑充起物所攻焉徳故衰焉其在老耄则欲虑柔焉体将休焉物莫先焉虽未及婴孩之全方于少壮间矣其在死亡也则之于息焉反其极矣【列子天瑞】
　　马血之为转邻也人血之为野火也鹞之为鹯鹯之为布谷布谷久复为鹞也燕之为蛤也田鼠之为鹑也朽之为鱼也老韭之为苋也老羭之为猨也【列子天瑞】以汝为鼠肝乎以汝为虫臂乎【庄子大宗师】
　　鲲鹏二物只以变为二矣何得不谓一变为二乎【公孙龙子通变论注】
　　昔公牛哀转病也七日化为虎其兄掩户而入觇之则虎抟而杀之是故文章成兽爪牙移易志与心变神与形化方其为虎也不知其尝为人也方其为人不知其且为虎也二者代谢舛驰各乐其成形【淮南子俶眞训】
　　夫虾蟇为鹑水虿为芒皆生非其类唯圣人知其化【淮南子齐俗训】
　　蚕食桑老绩而为蠒蠒又化而为蛾蛾有两翼变去蚕形蛴螬化为复育复育转而为蝉蝉生两翼不类蛴螬凡诸命蠕蜚之类多变其形易其体至人独不变者禀得正也【王充论衡无形篇】
　　夫虫蛇未化者不若不化者虫蛇未化人不食也化为鱼鼈人则食之【王充论衡无形篇】
　　万物变化无复还者复育化为蝉羽翼既成不能复化为复育【王充论衡道虚篇】
　　仲春之节鹰化为鸠季春之节田防化为鴽仲秋之节鸠复化为鹰季秋之节雀入大水化为蛤孟冬之节雉入水化为蜃【张华注禽经】
　　若谓受气皆有一定则雉之为蜃雀之为蛤壤虫假翼川蛙飜飞水为蛤荇苓为蛆田鼠为鴽腐草为萤鼍之为虎蛇之为龙皆不然乎【抱朴子内篇论仙】
　　鶂以眸子相视虫以鸣声相应俱不待合而生子故曰风化【郭子注庄天运】
　　周洛曰鲔蜀曰防防出巩山宂中三月遡河上能度龙门之限则得为龙矣【前汉书注司马相如传】
　　周穆王南征一军尽化君子为猿为鹤小人为虫为沙【艺文类聚鸟部鹄】
　　朔人献燕昭王以大豚曰养奚若使曰豕也非大圊不居非人便不珍今年百二十矣人谓豕仙王乃命豕宰养六十五年大如沙坟足如不胜其体王异之令衡官桥而量之折十桥豕不量又命水官舟而量其重千钧其巨无用燕相谓王曰奚不飨之王乃命水夫膳之夕见梦于燕相曰造化劳我以豕形食我以人秽吾患其生久矣仗君之灵得化吾生始得为鲁津之伯燕相游乎鲁津有赤奉璧而献【大平御览兽部豕】
　　千岁之雉入海为蜃百年之雀入江为蛤千岁鼋能与人语千岁蛇断而复续百年之鼠能相卜数之至也春分之日鹰变为鸠秋分之日鸠变为鹰时之化也故腐草之为萤也朽之为蚕也麦之为蚨蝶也羽翼生焉眼目成焉心知出焉自无知而化为有知血气易也防之为麂也蛇之为鼈也蚕之为虾也不失其血气而形性变也【太平御览妖异部变化下】
　　龙易骨蛇易皮麋鹿易角蠏易敖【埤雅品物门蠏】
