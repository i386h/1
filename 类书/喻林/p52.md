<!-- { "loadSidebar": true } -->
　　山河之量非尘露可益神鉴之虑非愚浅所测【晋书虞预传】鹍鸿飜翥而莫及何但鷰雀之翩翾【宋书谢灵运传】
　　骀驷安局步骐骥志千里【宋书索虏传】
　　列草深岫不改先冬之悴植松涧底无夺后凋之荣故展禽三黜而无下愚之誉千秋一时而无上智之声【南齐书刘祥传】
　　斯固龙象之腾骧鲲鹏之抟运蹇乘决羽岂能觖望其间哉【陈书传縡】
　　非珪璋之特逹讵芳菲之易袭未砥砺以自进宁琢磨而成章【魏书李顺希仁弟骞传】
　　等渤澥之乘鴈类九罭之逃鱼【魏书李顺希仁弟骞传】
　　弊箄不能救盐池之咸阿胶不能止黄河之浊【周书庾信传】九鼎之譬鸿毛夫喻轻重培塿之方嵩岱曾何等级【隋书杨感史臣传】
　　佛日也道月也儒五星也【北史李孝伯士谦传】
　　察于刀笔之迹者不知治乱之本习于行阵之事者不知庙战之权【文子微明】
　　夫子轸方而毂圆者也将无乎而不可我则有所可也【子华子虎防问】
　　夫指之不能率其臂犹臂之不能运其体也【子华子晏子】若龙若蛟若蛇若若鱼若蛤龙皆能之蛟蛟而已不能为龙亦不能为蛇为为鱼为蛤圣人龙之贤人蛟之【关尹子三极篇】
　　天下之理夫者倡妇者随牡者驰牝者逐雄者鸣雌者应是以圣人制言行而贤人拘之【关尹子三极篇】
　　且夫水之积也不厚则负大舟也无力覆杯水于坳堂之上则芥为之舟置杯焉则胶水浅而舟大也风之积也不厚则其负大翼也无力故九万里则风斯在下矣而后乃今培风背负青天而莫之夭阏者而后乃今将图南蜩与鸒鸠笑之曰我决起而飞抢榆枋时则不至而控于地而已矣奚以之九万里而南为适莽苍者三餐而反腹犹果然适百里者宿舂粮适千里者三月聚粮【庄子逍遥游】
　　穷髪之北有溟海者天池也有鱼焉其广数千里未有知其修者其名为鲲有鸟焉其名为鹏背若泰山翼若垂天之云抟扶摇羊角而上者九万里絶云气负青天然后图南且适南溟也斥鷃笑之曰彼且奚适也我腾跃而上不过数仭而下翶翔蓬蒿之间此亦飞之至也而彼且奚适也此小大之辨也故夫知効一官行比一乡德合一君而征一国者其自视也亦若此矣【庄子逍遥游】日月出矣而爝火不息其于光也不亦难乎时雨降矣而犹浸灌其于泽也不亦劳乎【庄子逍遥游】
　　井鼃不可以语于海者拘于虚也夏虫不可以语于冰者笃于时也曲士不可以语于道者束于教也【庄子秋水】褚小者不可以怀大绠短者不可以汲深夫若是者以为命有所成而形有所适也夫不可损益【庄子至乐】
　　小夫之知不离苞苴竿牍敝精神乎蹇浅【庄子列御寇】今休欵啓寡闻之民也吾告以至人之德譬之若载鼷以车马乐鴳以钟鼓也彼又恶能无惊乎哉【庄子逹生】夫寻常之沟巨鱼无所还其体而鲵防为之制歩仞之丘陵巨兽无所隐其躯而防狐为之祥【庄子庚桑楚】
　　短绠不可以汲深井之泉知不几者不可与及圣人之言【荀子荣辱】
　　是规摩之说也沟中之瘠也则未足与及王者之制也语曰浅不足与测深愚不足以谋知坎井之鼃不可与语东海之乐此之谓也【荀子正论】
　　夫世愚学之人比有术之士也犹垲垤之比大陵也其相去远矣【韩非子和氏】
　　吾已见孔子则视子犹蚤虱之细者也【韩非子説林上】
　　地薄者大水不产水浅者大鱼不游树秃者大禽不栖林疎者大兽不居【黄石公素书安履】
　　不至则不知不知则不信无骨者不可令知氷【吕氏春秋任数】今使燕爵为鸿鹄鳯凰虑则必不得矣其所求者瓦之间隙屋之翳蔚也与一举则有千里之志德不盛义不大则不止其郊卑痹之民其为贤者虑亦犹此也固妄诽訾岂不悲哉【吕氏春秋长利】
　　鉏耰棘矜不铦于钩防长铩也【贾子过秦上】
　　夫临江而钓旷日而不能盈罗虽有钩箴芒距微纶芳饵加之以詹何娟嬛之数犹不能与网罟争得也射者扞乌号之弓弯綦衞之箭重之羿逢蒙子之巧以要飞鸟犹不能与罗者竞多何则以所持之小也张天下以为之笼因江海以为之罟又何亡鱼失鸟之有乎夫释大道而任小数无以异于使蠏捕鼠蟾蠩捕蚤不足以禁奸塞邪乱乃逾滋【淮南子原道训】
　　冻者假兼衣于春而暍者望冷风于秋夫有病于内者必有色于外矣夫梣木色青翳而羸瘉蜗睆此皆治目之药也人无故求此物者必有蔽其明者圣人之所以骇天下者真人未尝过焉贤人之所以矫世俗者圣人未尝观焉【准南子俶真训】
　　夫牛蹏之涔无尺之鲤块阜之山无丈之材所以然者何也皆其营宇狭小而不能容巨大也又况乎以无裹之者邪此其为山渊之势亦远矣【淮南子俶真训】
　　交拱之木无把之枝寻常之沟无吞舟之鱼根浅则末短本伤则枝枯【淮南子缪称训】
　　受光于隙照一隅受光于牗照北壁受光于戸照室中无遗物况受光于宇宙乎天下莫不借明于其前矣由此观之所受者小则所见者浅所受者大则所照者博【淮南子説山训】宫池涔则溢旱则涸江水之原渊泉不能竭【淮南子説林训】短绠不可以汲深器小不可以盛大非其任也【淮南子説林训】十顷之陂可以灌四十顷而一顷之陂可以灌四顷大小之埶然【淮南子説林训】
　　见象牙乃知其大于牛见虎尾而知其大于狸一节见而百节知也【淮南子説林训】
　　矢之于十步贯兕甲及其极不能入鲁缟【淮南子説林训】茍如子之方譬如以管窥天以锥刺地所窥者大所见者小所刺者巨所中者少【韩诗外传】
　　登高而临深远见之乐台榭不若丘山所见高也平原广望博观之乐沼池不如川泽所见博也【韩诗外传】
　　山岳有饶然后百姓澹【古赡字】焉河海有润然后民取足焉夫寻常之污不能溉陂泽丘阜之木不能成宫室小不能苞大少不能澹多【盐铁论贫富】
　　宇宙之内鷰雀不知天地之高也坎井之鼃不知江海之大穷夫否妇不知国家之虑负荷之啇不知猗顿之富【盐铁论复古】禄不过秉握者不足以言治家不满担石者不足以计事【盐铁论地广】
　　宇小者用菲功巨者用大【盐铁论园池】
　　夫短绠不可以汲深井知鲜不可以与圣人之言惠士可与辨物智士可与辨无方圣人可与辨神明夫圣人之所为非众人之所及也【説苑政理】
　　建天下之鸣钟而撞之以莛岂能发其声乎哉君问先生无乃犹以莛撞乎【说苑善説】
　　坎井无鼋鼍者隘也园中无修林者小也【説苑谈丛】
　　或问航不桨冲不荠有诸曰有之或曰大器固不周于小乎曰斯械也君子不械【扬子君子】
　　次八昏辰利于月小贞未及星测曰昏辰利月尚可愿也【太经第六瞢】
　　糠粃小生学术虚浅【蔡中郎集让髙阳侯】
　　小马不可以进道致千里故不得与大马同类小知不可以治世长民故不得与大知同类【淮南子説山训解】
　　才力而致富贵命禄不能奉持犹器之盈量手之持重也器受一升以一升则平受之如过一升则满溢也手举一钧以一钧则平举之过一钧则踬仆矣【王充论衡命禄篇】夫命富之人筋力自彊命贵之人才智自高若千里之马头目蹄足自相副也【王充论衡命禄篇】
　　富人之宅以一丈之地为内内中所有柙匮所羸缣布丝绵也贫人之宅亦以一丈为内内中空虚徒四壁立故名曰贫夫通人犹富人不通者犹贫人也俱以七尺为形通人胷中怀百家之言不通者空腹无一牒之诵贫人之内徒四所壁立也【王充论衡别通篇】
　　夫壮士力多者扛鼎揭旗儒生力多者博大疏通故博大疏通儒生之力也举重防坚壮士之力也【王充论衡效力篇】牛刀可以割鸡鸡刀难以屠牛刺绣之师能缝帷裳纳缕之工不能制锦儒生能为文吏之事文吏不能立儒生之业【王充论衡程材篇】
　　富累千金孰与赀直百十也京廪如丘孰与委聚如坻也世名材为名器器大者盈物多然则儒生所怀可谓多矣【王充论衡程材篇】
　　所知同业多少异量所道一途步驺相过【王充论衡实知篇】地性生草山性生木如地种葵韮山树枣栗名曰美园茂林不复与一恒地庸山比矣文吏儒生有似于此俱有材能并用笔墨而儒生竒有先王之道非徒葵韮枣栗之谓也恒女之手纺绩织经如或竒能织锦刺绣名曰卓殊不复与恒女科矣夫儒生与文吏程材儒生侈有经传之学犹女工织锦刺绣之奇也【王充论衡量知篇】染练布帛名之曰采贵吉之服也无染练之治名縠麤縠麤不吉丧人服之人无道学仕宦朝廷其不能招政也犹丧人服麤不能招吉也【王充论衡量知篇】
　　夫令鸠雀施气于鴈鹄终不成子者何也鸠雀之身小鴈鹄之形大也【王充论衡奇怪篇】
　　夫明之所及虽阴幽夜之地毫厘芒髪之物不以为难焉茍所不逮者虽日月丽天之炤灼嵩岱干云之峻峭犹不能察焉【抱朴子内篇防旨】
　　皁之巷不能纡金根之轩布衣之门不能动六辔之驾同为人类而尊卑两絶【抱朴子内篇道意】
　　侏儒之手不足以倾嵩华焦侥之胫不足以测沧海【抱朴子内篇明本】
　　夫虎豹之所余乃狸鼠之所争也陶朱之所弃乃原顔之所无也【抱朴子内篇祛惑】
　　又诸小饵丹方甚多然作之有深浅故力势不同虽有优劣转不相及犹一酘之酒不可以方九醖之醇耳【抱朴子内篇金丹】
　　夫瞆者不可督之以分雅郑瞽者不可责之以别丹漆井鼃不可语以沧海庸俗不中説以经术吾子茍知老农之小功未喻靣墙之巨拙何异拾琐沙而捐隋和向炯烛而背白日也【抱朴子外篇守塉】
　　夫麟不吠守鳯不司晨腾黄不引犂尸祝不治庖也且夫大明乎无外宣妪煦之和气者日也耀华灯于闭夜治金石以致用者火也天下不可以经时无日不可以一旦无火然其大小不可同也江海之外弥纶二仪升为云雨降成百川而朝夕之用不及累仞之井灌田溉园未若沟渠之沃校其巨细孰为旷哉【抱朴子外篇逸民】茅蓬不能动万钧之铿锵侏儒不能看重仞之丽【抱朴子外篇刺骄】
　　悬象虽薄蚀不可以比萤烛之贞耀黄河虽混浑不可以方沼沚之清澄山虽崩犹峻于丘垤虎虽瘠犹猛于豺狼【抱朴子外篇广譬】
　　以此为忧世念国希拟素王有似蹇足之寻龙骐斥鷃之逐鸿鹄焦防之方云鹏鼷鼬之比巨象也【抱朴子外篇止郭】识在鉼管何能矩矱【文心雕龙序志】
　　江湖鳣鲸非沟渎所容也【文中子礼乐】
　　故鹍鹏一轩横厉寥廓背负苍天足蹠浮云有六翮之资也騕褭一鹜腾光万里絶尘掣微有迅足之势也今以燕雀之羽而慕冲天之迅犬羊之蹄而觊追日之步势不能及亦可知也【刘子均任】
　　夫龙蛇有飜腾之质故能乘云依雾贤才有政理之德故能践处势位云雾虽宻蚁蚓不能升者无其质也势位虽高庸蔽不能治者乏其德也故智小不可以谋大德狭不可以处广【刘子均任】
　　蹄洼之内不生蛟龙培塿之上不植松栢非水土之性有所不生乃其营宇隘也数粒而炊枰薪而防非茍为艰难由性恡而细碎也【刘子观量】
