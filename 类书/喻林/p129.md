<!-- { "loadSidebar": true } -->
　　一指食肉口无所得染其鼎鼐舌馋于腹【焦氏易林需之解】耕石山颠费种家贫无虚作苖髪不生【焦氏易林比之觧】蹇驴不材骏骥失时筋劳力尽疲于沙丘【焦氏易林履之巽】庖火为灾电火为蕃【焦氏易林泰之噬嗑】
　　泽狗水鳬难畜少雏【焦氏易林泰之巽】
　　疾贫望幸使伯行贩开牢择羊多得大防【焦氏易林否之坎】一夫两心技刺不深所为无功求事不成【焦氏易林豫之临】羊头兎足少肉不饱漏囊败粟利无所得【焦氏易林剥之恒】枯树不花空渊无鱼【焦氏易林咸之噬嗑】
　　耕石不生弃礼无名缝衣失针襦袴不成【焦氏易林咸之益】南山髙冈囘隤难登道路辽逺行者无功【焦氏易林遯之睽】张伯买鹿从者失羊【焦氏易林大壮之讼】
　　一口三舌相妨无益羣羊百防不为威强【焦氏易林蹇之未济】入水求玉不见和璞【焦氏易林觧之否】
　　刲羊不当女执空筐【焦氏易林归妹之聧】
　　穿匏挹水搆銕燃火劳痩力竭饥渇为祸【焦氏易林未济之渐】为国不廸其法而望其效譬诸算乎【扬子先知】
　　次八蚤虱之【即疏字】厉测曰蚤虱之不足頼也【扶疏之义○太经第一】
　　次五蜘蛛之务不如蚕之緰【头】测曰蜘蛛之务无益人也【太经第一务】
　　次七交于鸟防费其资黍测曰交于鸟防徒费也【太经第二交】
　　次六多田不娄【力住切】费我膎【户皆切】功测曰多田不娄费力忘功也【太经第四迯】
　　次六俾蛛罔罔遇螽利虽大不得从【太经第四过】
　　次三积石不食费其劳力测曰积石不食无可获也【太经第五积】
　　次七枯垣生莠皬【乎殻切】头内其稚妇【太经第五内】
　　上九其勤其勤抱车入渊负舟上山测曰其勤其勤劳不得也【太经第六勤】
　　今有采不死之药者五游方岳十渉溟洲穷合灵之壑掘产秀之岩被羽服而履赤舄谈真诀而炼丹砂或呼吸而潄精或偃仰而飱霞自以为安期羡门之伦松子王乔之属天子不能爵诸侯不能禄寝迹于草野寄傲于流俗与浮圗并轨老子同谷趍而事之者若攀轩辕之逸驾徼彭耼之遐福也其名孰美焉然周穆驰而犬戎叛秦始游而二世亡此二主者宁无利于民而忧身之不夀于羲黄宁无利于子孙而耻国之不延于陶唐卒有替羲黄之忧后陶唐之耻意者力之不逮乎或虚词诡术无征于世无裨于身国乎何嗜之而不疲也【天禄阁外史四难】
　　言婚姻所好心意不同则媒人疲劳而无功也屈原自谕行与君异终不可合亦疲劳而已也【王逸注楚辞九歌】言张强弩之机以蓬蒿之箭以射犀革之盾必摧折而无所能入也言使愚巧任政必致荒乱无所能成也【王逸注楚辞七谏】
　　言取泽防恶草盛于革囊满而藏之无益于用防言养育小人置之髙堂亦无益于政治也【王逸注楚辞九叹】
　　亲在狱中罪疑未定孝子驰走以救其难如罪定法立终无门戸虽曽子子骞坐泣而已何则计动无益空为烦也【王充论衡薄葬篇】
　　纵令勤求少有所获则顾影尸居与木石为邻所谓不病而自炙无忧而自黙无丧而疏食无罪而自幽追虚徼幸功不荅劳【嵇中散集向子期难养生论】
　　夫指既斩而连之不可续也血既洒而吞之无所益也岂况服彼异类之松栢以延短促之年命甚不然也【抱朴子内篇对俗】
　　夫苦心约已以行无益之事镂氷雕朽终无必成之功【抱朴子内篇论仙】
　　夫搜寻仞之垄求干天之木漉牛迹之中索吞舟之鳞用日虽乆安能得乎【抱朴子内篇勤求】
　　疾之者齐声而侧目爱之者寡弱而无益亦犹撮壤不能填决河升水不能殄原火【抱朴子外篇名实】
　　所谓盗跖分财取少为让陆处之鱼相喣以沫也【抱朴子外篇诘鲍】
　　迅逝者不能脱逐身之景乐成者不能免理致之败【抱朴子外篇任命】
　　若掲仁义以趋道徳之乡其犹击鼓而求迯者无由得也【郭子注庄天运】
　　譬若画形于无象造响于无声未之思乎何所规之不通也【文选曹植七啓】
　　排障风探沙拥河无益于事徒自弊耳【意林潜夫论】画水镂氷与时消释【意林新论】
　　驾蹇驴而无防兮又何路之能极以直鍼而为钓兮又何鱼之能得【楚辞东方朔哀命】
　　费子阳谓子思曰吾念周室将灭涕泣不可禁也子思曰然今以一人之身忧世之不治而涕泣不禁是忧河水浊而以泣清之也【艺文类聚人部泣】
　　事等泣河无救三川之竭有类忧天岂支四极之壊【艺文类聚职官部司徒表】
　　邯郸已危徒思马服燕城去矣空用荆轲是以竹杖扶危不能正武担之石芦灰缩水不能救宣房之河【文苑英华庾信连珠】
　　今一人耕而百人食之此螟蚵蠋亦大矣虽有诗书犹无益于治【太平御览产资部耕】
　　如穷人贪诸衣服虽复冀望而不能得老亦如是虽有贪心欲求富乐而不能得【元阳妙经卷一】
　　鍼石道也精神不进志意不治故病不可愈今精壊神去荣卫不可复收何者嗜欲无穷而忧患不止精气防壊荣枯卫除故神去之而病不愈也【黄帝素问内经汤液醪醴论】如愚人披空寻迹终不可得【玉清经法印品】
　　如彼幻师得化美虽似有益而实无益【波罗蜜多经五百八十一】譬如有人为欲显示太虚空故虽有所説而太虚空不可显示【波罗蜜多经五百九十六】
　　如朽腐舍常务修治如老弱乗难可驱筞【大寳积经卷九十六】譬如死人着金缨络【大寳积经卷一百一十二】
　　譬如有人其身臭秽虽以种种上妙香涂而竟不能令身香洁【大集地藏十轮经卷六】
　　犹如有人从树上堕虽以手足扪摸枝叶而无所得【中阿含经卷十九】
　　如有人从山上堕虽以手足扪摸于空而无所得【中阿含经卷十九】犹如有人以渇入池而反渇还【中阿含经卷三十二】
　　如有狗饥饿羸乏至屠牛处彼屠牛师净剔除肉掷骨与狗狗得骨已处处咬啮破唇缺齿或伤咽喉然狗不得以此除饥【中阿含经卷五十五】
　　如树无华果无所饶益如枯渠无水无所润及【大智度论卷三十七】犹如朽塔难可杇色【长阿含经卷十二】
　　譬如老牛不能挽车亦复不能耕犂无益于主【佛説七女经尺六】
　　譬如石田虽植好种勤加营终无果实【大集地藏十轮经卷六】譬如愚者取于炭勤力摩治欲令白炭尽力疲白莫成无智妄贪亦如是【大乗经中】
　　愚人无智便空食盐食已口爽反为其患譬彼外道闻节饮食可以得道即便断食或经七日或十五日徒自困饿无益于道【百喻经卷上】
　　譬如二人至陶师所观其蹹轮而作瓦瓶防无厌足一人舍去往至大防极得美饍又获珍寳一人观瓶而作是言待我防讫如是渐冉乃至日没观瓶不已失于衣食【百喻经卷下】
　　譬如老鹄守此空池永无所获【法句譬喻经三老耄品】
　　譬如枯树虽加溉灌不生华叶及其果实【三昧法门经卷上】欲无所得如狗齩枯骨【三昧法门经卷下】
　　如恶诬防人清白犹不污愚殃反自及如尘逆风坌【法句经恶行品第十七】
　　譬如人欲守防虚空虚空雨不能壊风日不能干刀仗等不能伤若有人欲守防虚空者徒自疲苦于空无益【大智度论卷六十四】
　　譬如一人欲有所到一者住不行二者失道二俱不到【大智度论卷八十九】
　　如人耻白发并剃其黑者剃之未乆间白发寻还生【大庄严经论卷六偈】
　　如被烧种子虽置地中水浇日暖终不能生【菩提资粮论卷四】事等破瓶义同燋种亦如多罗既断宁可重生防石已离终无还合【法苑珠林卷二十三】
　　昔有一人説王过罪而作是言王甚暴虐治政无理王闻是语既大瞠恚竟不究悉信傍佞人捉此贤臣仰使剥脊取百两肉有人证明此无是语王心便悔索千两肉用为补脊夜中呻唤甚大苦恼王闻其声问言何以苦恼取汝百两十陪与汝意不足耶何故苦恼傍人荅言大王如截子头虽得千头不免子死虽十陪得肉不免苦痛【法苑珠林卷四十四】

　　喻林卷五十九
<子部,类书类,喻林>
　　钦定四库全书
　　喻林巻六十　　　　　　明　徐元太　撰人事门【五十八】
　　愚人
　　卫之诸臣顔色褎然如见塞耳无闻知也人之耳聋恒多笑而已【郑氏笺诗旄丘】
　　周子有兄而无慧不能辨菽麦【左传成公十八年】
　　痛哉言乎人头畜鸣【史记秦始皇纪】
　　此禽鹿视肉人靣而能疆行者耳【史记李斯列传】
　　刘表道不相越而欲卧收天运拟踪三分其犹木禺之于人也【后汉书刘表传论】
　　此畏水投舟避坎蹈井愚夫之不若何取于政哉【晋书刑法志】
　　人有畏影恶迹而去之走者举足愈数而迹愈多走愈疾而影不离身自以为尚迟疾走不休絶力而死不知处隂以休影处静以息迹愚亦甚矣【庄子渔父】
　　今是人之口腹安知礼义安知辞让安知亷耻隅积亦呥呥而噍乡乡而饱己矣人无师无法则其心正其口腹也【荀子荣辱】
　　夫是之谓上愚曽不如好相鸡狗之可以为名也【荀子儒效】夏首之南有人焉曰防蜀梁其为人也愚而善畏明月而宵行俯见其影以为伏鬼也仰视其发以为立魅也背而走比至其家者失气而死岂不哀哉故伤于湿而击鼓鼓痹则必有弊鼓丧豚之费矣而未有俞疾之福也故虽不在夏首之南则无以异矣【荀子觧蔽】
　　解门以为薪塞井以为臼人之从事或时相似【淮南子説林训】以篙测江篙终而以水为测惑矣【淮南子説林训】
　　鲁哀公问孔子曰予闻忘之甚者徙而忘其妻有诸乎孔子对曰此非忘之甚者也忘之甚者忘其身【説敬慎】有鄙心者不可授便势有愚质者不可予利器【説苑谈丛】牛耳聋瞆不晓声味委以鼎爼治乱溃溃【焦氏易林小过之随】含血走禽不晓五音匏巴鼓瑟不悦于心【焦氏易林小过之兑】擿埴索涂防行而已矣【子修身】
　　畏舟之危自投于水忧难于处乐其亟决【风俗通过誉】昔有越人行舟而遇低梁望之乃石梁也溢于潮梁不没者三尺舟不得进越人凿其梁力竭而毙顷之潮涸后有渉梁者又待潮而不进有渔者曰子何不逾梁而待潮乎若不逾梁而待是使越人笑于梁乌得为善用其舟乎今王用臣之言而复为越人凿梁之计谓其贤于鸱夷而忽渔者之论也臣窃惑焉【天禄阁外史论学】
　　物有异类形有同色白石如玉愚者寳之鱼目似珠愚者取之狐貉似犬愚者蓄之骷髅似愚者食之【武侯十六防察疑】
　　以已至之瑞效方来之应犹守株待兎之蹊藏身破置之路也【王充论衡宣汉篇】
　　不学者虽存谓之行尸走肉耳【王子年拾遗记后汉】
　　假令有人耻迅走而待野火之烧羞逃风而致沈溺于重渊者世必呼之为不晓事也【抱朴子内篇勤求】
　　此何异乎在纱幌之外不能察轩房之内而肆其倨慢谓人之不见己此亦如窃钟枨物铿然有声恶他人闻之因自掩其耳者之类也【抱朴子内篇勤求】
　　设令抱危笃之疾湏良药之救而不肯即服湏知神农岐伯所以用此草治此病本意之所由则未免于愚也【抱朴子内篇对俗】
　　过而不改斯诚委夷路而陷丛棘舍嘉防而咽钩吻者也【抱朴子外篇疾谬】
