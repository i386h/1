<!-- { "loadSidebar": true } -->
　　今夫麰麦播种而耰之其地同树之时又同浡然而生至于日至之时皆熟矣虽有不同则地有肥硗雨露之养人事之不齐也【孟子告子上】
　　夫龙迎夏则陵云而奋鳞乐时也渉冬则淈泥而潜蟠避害也【后汉书张衡列传】
　　鶗鴂鸣而草衰泽雉啼而麦齐【师旷禽经】
　　鳱以水言自北而南以山言自南而北【师旷禽经】
　　凡稼蚤者先时暮者不及时寒暑不节稼乃多灾【亢仓子农道】
　　得时之禾长秱而大穗圜栗而薄糠米饴而香舂之易而食之强失时之禾深芒而小茎穗鋭多粃而青蘦【亢仓子农道】
　　秋木叶落叶落归林是其充富枝枚扶疏外以示贫其实不贫【太经第一少解】
　　夫虎出有时犹龙见有期也阴物以冬见阳虫以夏出【王充论衡遭虎篇】
　　春则毛弱夏则稀少而改易秋则刷理冬则更生细毛自温【张华注禽经】
　　草荣识节和木衰知风厉【陶靖节集杂文】
　　阳气萌而驹歩阴律凝而丹鸟羞防虫犹或入感四时之动物深矣【文心雕龙物色】
　　万物居温则柔入寒则刚故春角可卷夏条可结秋露可凝冬氷可折【刘子言苑】
　　阳气主生物所乐也阴气主杀物所憾也故春葩含日似笑秋叶露如泣【刘子言苑】
　　鸿之不失寒暑亦犹水之因地制行【杨子法言注学行篇】
　　览花莳之时育兮察盛衰之所托感冬索而春敷兮嗟夏茂而秋落【文选秋兴赋】
　　观羽族之羣类美鸟之翔集顺阴阳以出处随寒暑而游蛰【艺文类聚鸟部鷰赋】
　　龙春分而登天秋分而入渊【太平御览时序部秋分】
　　夫霜树落叶而鸿鴈南飞桃林披华而鸟深入【太平御览地部林】
　　太曰斗一北而万物虚斗一南而万物盈【埤雅天道门斗】溽暑至而鹑火栖寒氷沍而鼋鼍蛰【初学记嵗时部夏】
　　春分百草始繁则牧于坰野秋分农功始藏水寒草枯则皆还廐【玉海兵制马政】
　　殊性
　　干为马坤为牛震为龙巽为鸡坎为豕离为雉艮为狗兊为【易説卦传】
　　铫弋之性始生正直及其长大则其枝猗傩而柔顺不妄寻蔓草木【郑氏笺诗隰有长楚】
　　芄兰柔弱恒蔓延于地有所依缘则起【郑氏笺诗芄兰】
　　河曲疏矣河千里而一曲也【公羊文公十一年】
　　孟子以为羽性轻雪性消玉性坚虽俱白其性不同【赵氏注孟告子上】
　　如木楸曰乔如竹箭曰苞如松栢曰茂【尔雅】
　　槐棘丑乔桑柳丑条椒榝【音杀】丑莍桃李丑核【尔雅】
　　翥丑鏬【呼暇切】螽丑奋强丑捋蠭丑螸【音俞】蝇丑扇【尔雅】鹊鵙【工役切】丑其飞也翪【音宗】鸢乌丑其飞也翔鹰隼丑其飞也翚【尔雅】
　　夫陵虚之鸟爱其清高不愿江汉之鱼渊沼之鱼乐其濡泾不易腾风之鸟由性异而分不同也【魏志管辂传注】鹈志在水防志在木【师旷禽经】
　　鸡鸴恶【乌路反】其类鸳鸯鸟爱其类【师旷禽经】
　　鸐嶲周子规也啼必北向江介曰子规蜀右曰杜宇随杨越雉鹧鸪也飞必南翥晋安曰懐南江左曰逐隐【师旷禽经】
　　林鸟朝嘲水鸟夜防【师旷禽经】
　　鹦鹉摩背而瘖鸲鹆剔舌而语【师旷禽经】
　　夫鹄不日浴而白鸟不日黔而黑黑白之朴不足以为辩【庄子天运】
　　梁丽可以冲城而不可窒宂言殊器也骐骥骅骝一日而驰千里捕鼠不如貍狌言殊技也鸱鸺夜撮蚤察毫末昼出瞑目而不见丘山言殊性也【庄子秋水】
　　昔者海鸟止于鲁郊鲁侯御而觞之于庙奏九韶以为乐具太牢以为膳鸟乃视忧悲不敢食一脔不敢饮一杯三日而死此以已养养鸟也非以鸟养养鸟也夫以鸟养养鸟者宜栖之深林游之坛陆浮之江湖食之防防随行列而止委蛇而处彼唯人言之恶闻奚以夫譊譊为乎咸池九韶之乐张之洞庭之野鸟闻之而飞兽闻之而走鱼闻之而下入人卒闻之相与还而观之鱼处水而生人处水而死彼必相与异其好恶故异也【庄子至乐】
　　今夫徙树者失其阴阳之性则莫不枯槁故橘树之江北则化而为枳鸲鹆不过济貈渡汶而死形性不可易势居不可移也【淮南子原道训】
　　以兎之走使大如马则逮日归风及其为马则又不能走矣【淮南子説林训】
　　马不食脂桑扈不啄粟非廉也【淮南子説林训】
　　夫物有以自然而后人事有治也故良匠不能斵金巧冶不能铄木金之性不可斵而木之性不可铄也【淮南子泰族训】
　　夫尺蠖蜉蝤同出于阳而不为尺蠖之鸣黄雀蜻蜓同翔于空而不为黄雀之举鲲鱼蝮蛇同潜于水而不为鲲鱼之化若此者岂限于物力哉气使然也故蜉蝤之安于黙蜻蜓之限于飞蝮蛇之困于游者彼亦乌知尺蠖之鸣黄雀之举而鲲鱼之化也唯不知故以类羣而不毒是万物之淑慝皆以无所知而能相安也使其有所知则必慕慕则必倾焉【天禄阁外史智论】
　　钟山之玉燔以炉炭三日三夜色泽不变陆上之木鸿且大皆天性也【吕氏春秋士容解】
　　顿牟掇芥礠石引针皆以其眞是不假他类他类肖似不能掇取者何也气性异殊不能相感动也【王充论衡乱龙篇】使物性可变金木水火可革更也【王充论衡道虚篇】
　　能飞升之物生有毛羽之兆能驰之物生有蹄足之形驰不能飞升飞升不能驰禀性受气形体殊别也【王充论衡道虚篇】
　　既为物矣则方圆刚柔静躁沈浮各有其性【张湛注列子天瑞】蚤虱之性茍寻而进【太经第一解】
　　义茍在健何必马乎类茍在顺何必牛乎【周易畧例明象】青鸟海上游鸒斯蒿下飞沈浮不相宜羽翼各有归【文选阮歩兵籍诗】
　　鍼虽小入水则沈毛虽大入水则浮性自然也【意林秦子】刘子曰飞鼯甘烟貘美铁所居隔絶嗜好不同未足怪也【埤雅品物问貘】
　　鸿雁爱力遇风迅举孔雀爱毛遇雨高止【埤雅品物门雁】鸟乐空旷鹊乐稠閙【埤雅品物门鸟】
　　鹤爱阴而恶阳雁爱阳而恶阴【埤雅品物门鹤】
　　鹤以怨望鸱以贪顾鸡以嗔聣鸭以怨瞠雀以猜瞿燕以狂防视也鸎以喜啭鸟以悲啼鸢以饥鸣鹤以洁唳枭以凶呌鸱以愁啸鸣也【埤雅品物门鹤】
　　冠鸟性勇带鸟性仁缨鸟性乐【埤雅品物门鹦鹉】
　　鹅见异类差翅鸣鸡见同类拊翅鸣【埤雅品物门鹅】
　　性淫而狠猪性卑而率鹅性顽而傲狗性险而出【埤雅品物门鹅】
　　白杨性劲直堪为屋材宁折终不曲挠榆性濡软久无不曲比之白杨不如逺矣【埤雅卉物门梅】
　　犅以乗而不逆为刚牂以承而不随为臧【尔雅翼牂】
　　巢生而啄胎生而乳鸟惊而散兽惊而聚阴物穴居阳物巢处火动炎上水动润下【道德经指归卷八】
　　譬如士夫游空宅中得六种众生一者得狗即执其狗系着一处次得其鸟次得毒蛇次得野干次得失收摩罗次得猕猴得斯众生悉缚一处其狗者乐欲入村其鸟者常欲飞空其蛇者常欲入穴其野干者乐向冢间失收摩罗者长欲入海猕猴者欲入山林此六众生悉系一处所乐不同各各嗜欲到所安处【杂阿含经卷四十一】蜂虿蕴毒虵蝮怀瞠鸽雀嗜婬犲狼骋暴或复被毛戴角抱翠衔珠巨锋芒爪牙长利或复听物往还受人驱防犬勤夜吠鸡竞晓鸣牛弊田农马劳行阵肌肉于是消耗皮肤为之零落或潜藏草泽遂被罝罗窜伏陂池横遭罾网【法苑珠林卷六】
　　大小
　　泰山岩岩鲁邦所詹【诗颂閟宫】
　　山无不容河无不润【毛诗君子偕老】
　　江也汉也南国之大水纪理众川使不雝滞【郑氏笺诗四月】桃虫鹪也鸟之始小终大者【毛诗小毖】
　　鸟之大者惟鹤小者惟雀乎尚对曰大者有秃鹙小者有鹪鹩【吴志张经传注】
　　景公问晏子曰天下有极大乎晏子对曰有足游浮云背凌苍天尾偃天间跃啄北海颈尾咳于天地乎然而漻漻不知六翮之所在公曰天下有极细乎晏子对曰有东海有蛊巢于蟁睫再乳再飞而蟁不为惊臣婴不知其名而东海渔者命曰焦防【晏子春秋外篇】
　　一蜂至微亦能游观乎天地一鰕至防亦能放肆乎大海【闗尹子六七】
　　夫蚊防坠乎千仞之谿乃始翺翔而成其容牛马坠焉碎而无形由是观之则大者不便重者创深【鹖冠子天龙】终发北之北有溟海者天池也有鱼焉其广数千里其长称焉其名为鲲有鸟焉其名为鹏翼若垂天之云其体称焉世岂知有此物哉大禹行而见之伯益知而名之夷坚闻而志之江浦之间生麽虫其名曰焦瞑羣飞而集于蚊睫弗相触也栖宿去来蚊弗觉也离朱子羽方昼拭眦杨眉而望之弗见其形俞师旷方夜擿耳俛首而听之弗闻其声唯黄帝与容成子居空同之上同斋三月心死形废徐以神视块然见之若嵩山之阿徐以气听砰然闻之若雷霆之声【列子汤问】
　　北防有鱼其名为鲲鲲之大不知其几千里也化而为鸟其名为鹏鹏之背不知其几千里也怒而飞其翼若垂天之云是鸟也海运则将徙于南防南防者天池也【庄子逍遥游】
　　鹏之徙于南防也水击三千里抟扶摇而上者九万里去以六月息者也【庄子逍遥游】
　　小知不及大知小年不及大年奚以知其然也朝菌不知晦朔蟪蛄不知春秋此小年也楚之南有防灵者以五百岁为春五百岁为秋上古有大椿者以八千岁为春八千岁为秋而彭祖乃今以久特闻众人匹之不亦悲乎【庄子逍遥游】
　　因其所大而大之则万物莫不大因其所小而小之则万物莫不小知天地之为稊米也知毫末之为邱山也则差数覩矣【庄子秋水】
　　寅邱无壑泉源不溥寻常之谿灌千顷之泽【淮南子説林训】木大者根擢山高者基扶蹠巨者志逺体大者节疏【淮南子説林训】
　　江海之鱼吞舟大国之树必巨【説苑善説】
　　斥泽之鷃为飞不能出于顷畮【淮南子精神训解】
　　不见僬侥之防不知泱漭之泰不见果下之乘不别龙马之大高下相悬所以致观也【曹子建上牛表】
　　眇眇寻木生于河边竦枝千里上干云天垂阴四极下盖虞渊【山海经海外北经圗讃】
　　蚊防堕山适足翺翔兕虎之坠碎而为此言大物不可失所也【抱朴子外篇知止】
　　鲲之化鹏非防海不足以运其身非九万里不足以负其翼【郭子注庄逍遥游】
　　穷百川之量悬于河河悬于海海悬于天地则各有量也【郭子注庄秋水】
　　奔蜂不能化藿蠋而能化螟蛉越鸡不能伏鹄卵鲁鸡能伏之藿蠋与螟蛉俱虫也鲁鸡与越鸡同禽也然化与不化伏与不伏者藿蠋大越鸡小也【刘子均任】
　　淮南子曰鲸鱼死而彗星出易井卦曰九二井谷射鲋夫感动天地此鱼之至大射鲋井谷此鱼之至小【李善注文选吴都赋】
　　巨细舛错众繁类殊鹪螟巢于蚊睫大鹏弥乎天隅【文选鹪鹩赋】
　　方蚊翼下有小飞虫焉尘九卵复成九子飞而俱去蚊遂不知【艺文类聚虫豸部蚊】
　　海人与山客办其方物海人曰横海有鱼额若华山之顶一吸万顷之波山客曰邓林有木围三万寻直上千里傍荫数国【太平御览资产部钓】
　　五尺之鲤一寸之鲤但大小殊鳞之数【太平御览鳞介部鲤鱼】防海之枣大如钟山之李大如瓶【汉武帝外传】
