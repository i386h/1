<!-- { "loadSidebar": true } -->
　　帝者之臣其名臣也其实师也王者之臣其名臣也其实友也霸者之臣其名臣也其实賔也危国之臣其名臣也其实虏也今王将东面目指气使以求臣则厮役之材至矣南面听朝不失揖让之礼以求臣则人臣之材至矣西面等礼相亢下之以色不乗势以求臣则朋友之材至矣北面拘指逡巡而退以求臣则师傅之材至矣【説君道】
　　君之赏赐不可以功及也君之诛罚不可以理避也犹举杖而呼狗张弓而祝鸡矣虽有香饵而不能致者害之必也【説尊贤】
　　声同则处异而相应德合则未见而相亲贤者立于本朝则天下之豪相率而趋之矣【説苑尊贤】
　　齐桓公尊九九之人而有道之士归之越王敬螳蜋之怒而勇士死之叶公好龙而龙为暴下物之所征固不须顷【列女传周列国齐孤逐女】
　　南山髙冈麟凤室堂【焦氏易林蛊之兊】
　　江水沱汜思附君子【焦氏易林遯之防】
　　鲁王爱玉有楚人持玉鼎以进曰此荆山之美玉也君能爱乎鲁王笑曰寡人闻荆山之玉卞和得之而献楚王其后也秦人复得之奚其为荆山乎夫地不再产胡能复得邪楚人曰夫荆山之所生者非特和氏之一璧也君何以荆山为无玉乎荆山之鼎楚产也而君疑之若夫璵出于鲁昔有倚顿得之以为鳬杯其妾视之误毁诸地是鲁璵无倚顿之杯久矣今有人持璞璵以进君亦以为鲁无璵璧可乎夫地之所产不尽出玉之所藏不尽用也岂惟荆鲁之玉为然哉若鲁国贤士之薮也今君以为地不再产则展禽之后鲁无孔子孔子之后鲁无顔渊顔渊之后鲁无闵损闵损之后鲁无子羽子羽之后鲁无秦非秦非之后鲁无曾防曾防之后鲁无子思子思之后鲁无孟轲孟轲之后鲁无叔孙通戚麟髙堂生孔安国韦贤疏广匡衡曹褒之属矣是今之生于鲁国者皆鲁璵之沙也游于鲁国者皆荆山之石也奚玉之为臣请完鼎而返楚无使鲁庭有刖足之刑而荆山有泣玉之士也鲁王惭乃命左右以千金价之左右曰昔者燕昭王以千金致士今君以千金致玉臣恐天下懐寳之士皆以昭王之台而笑矣【天禄阁外史玉论】鲁王得楚人之玉谓张裘曰昔卞和献玉于楚王楚王却又刖其足以示众夫却玉不明也刖士不仁也今寡人好玉楚人以荆山之玉进寡人赏以千金是卞和不幸而遇楚王也由此观之寡人其优乎张裘对曰王不如也鲁王曰何为不如曰臣以为楚王之明也故不如夫得玉不足以强国王知之乎知强国者不以玉则楚王之却不可谓不明也刖士而絶佞人不可谓不仁也当是时使和氏进一荆山之士于楚王则亦不待三献而三却也况刖之乎今鲁国之士抱器而进于王非特楚人之玉也而王不赏之独何与王自以为遇玉之礼过于楚王待楚人之礼过于和氏而不知王之戮于天下士也有甚于刖足士之抱器而叹亦有甚于和氏者乎何王之明于玉而闇于士也故曰臣以为王不如也鲁王勃然变色而言曰子何以寡人讪也寡人好士筑五丈之台而延賔客叔度不至寡人防之叔度至寡人飨之何谓不遇哉曰王之遇叔度特楚人之遇耳遇楚人而犹宠其玉今遇叔度而不能宠其道可谓遇乎哉【天禄阁外史重贤】
　　言鸟兽相呼云龙相感无不应其类而从其耦伤君独无精诚之心以动贤也【王逸注楚辞七谏】
　　言君不能以礼敬聘请贤者犹以直鍼钓鱼无所能得也【王逸注楚辞七谏】
　　言神龙将举陞天则景云覆而扶之辅其类也言君好贤士则英俊往而并集也【王逸注楚辞七谏】
　　羣臣归君若辐之辏毂【淮南子主术训解】
　　徒英而不雄则雄材者不伏也徒雄而不英则智者不归往也故雄能得雄不能得英英能得英不能得雄故一人之身兼有英雄得能役英与雄役英与雄故能成大业也【刘邵人物志英雄】
　　贤者仰之如天地爱之如亲戚乐之如埙箎歆之如兰芳故其归我也犹决壅导滞水注之大壑何不至之有【徐干中论亡国】
　　且莽之爵人其实囚之也囚人者非必着之桎梏而置之囹圄之谓也拘系之愁忧之之谓也使在朝之人欲进则不得陈其谋欲退则不得安其身是则以纶组为绳索以印佩为钳铁也小人虽乐之君子则以为辱故明王之得贤也得其心也非谓得其躯也茍得其躯而不论其心也斯与笼鸟槛兽无以异也【徐干中论亡国】
　　贤者之视我容貌也如魍魉台殿也如狴犴采服也如衰绖弦歌也如号哭酒醴也如滫涤肴馔也如粪土从事举措每无一善彼之恶我也如是其肯至哉【徐干中论亡国】垂饵香则鳣鲔来悬赏厚则果毅奋【抱朴子外篇安贫】
　　臣之附君如水之趋川也【太经第三应解】
　　竞收杞梓争采松竹凤不及栖龙不暇伏谷无幽兰岭无亭菊【文选袁宏名臣序賛】
　　蛟龙骧首奋翼则浮云出流雾雨咸集圣王砥节修德则游谈之士归义思名【文选邹阳上书吴王】
　　燕王市骏马之骨非欲以骋道里乃当以招絶足也【文选孔融论盛孝章书】
　　非有圣智之君恶有甘棠之臣故虎啸而风寥戾龙起而致云气蟋蟀俟秋吟蜉蝣出以隂【文选王褒四子讲德论】束帛旅于丘园旌命交于涂巷故豪彦寻声而响臻志士希光而景附异人辐凑猛士如林【文选陆士衡辨亡论】
　　使夫廉髙之士毕志于衡轭之内【文选曹元首六代论】
　　贤哲不可以色貌诱之犹张罗恤凤施穽诱麟【意林周生列子】夫珠生于南海玉出于须弥无足而至者人好之也士有足而不至者以人不好也【太平御览珍寳部玉下】
　　临江有钓不获一鳞非江鱼之不食以其所饵之者非也是以君子慎举擢【太平御览鳞介部鱼下】
　　喻林巻七十一
<子部,类书类,喻林>
　　钦定四库全书
　　喻林巻七十二　　　　　明　徐元太　撰君道门【十二】
　　养士
　　菁菁者莪乐育材也君子能长育人材则天下喜乐之矣【毛诗菁菁者莪】
　　大陵曰阿君子能长育人材如阿之长莪菁菁然【毛诗菁菁者莪注】
　　视彼洛水灌溉以时其泽浸润以成嘉谷喻古明王恩泽加于天下爵命赏赐以成贤者【郑氏笺诗瞻彼洛矣】
　　駜然肥强者彼之所乗黄马也将欲乗之先养以刍秣故得肥强乗之则可以升髙致逺得为人用矣以兴僖公有贤能之臣将任之先致其禄食故皆尽忠任之则可以安国治民得为君用矣【毛诗正义有駜】
　　传以马之肥强喻臣之强力马由人所养饲乃得肥强肥强乃能致逺人得禄食充足乃能尽忠尽忠乃肯用力若其不然虽有强力不肯用之【毛诗正义有駜】
　　田需对管燕曰士三食不得餍而君鵞鹜有余食下宫糅罗纨曳绮縠而士不得以为缘且财者君之所轻死者士之所重君不肯以所轻与士而责士以所重事君非士易得而难用也【战国防齐宣王】
　　地之美者善养禾君之仁者善养士【前汉书贾山传】
　　夫不素养士而欲求贤譬犹不琢玉而求文采也【前汉书董仲舒传】
　　马不伏厯不可以趋道士不素养不可以重国【前汉书李寻传】一年之计莫如树谷十年之计莫如树木终身之计莫如树人一树一获者谷也一树十获者木也一树百获者人也我茍种之如神用之举事如神唯王之门【管子权修】夫树橘柚者食之则甘嗅之则香树枳棘者成而刺人故君子慎所树【韩非子外储説左】
　　夫驯乌断其下颔焉断其下颔则必恃人而食焉得不驯乎夫明主畜臣亦然令臣不得不利君之禄不得无服上之名【韩非子外储説左】
　　譬铅刀畜之而干将用之不亦难乎【韩诗外传】
　　厨中有臭肉则门下无死士今夫三升之稷不足于士而君鴈鹜有余粟纨素绮绣靡丽堂楯从风雨弊而士曾不得以縁衣果园梨栗后宫妇人摭以相擿而士曾不得一尝且夫财者君之所轻也死者士之所重也君不能用所轻之财而欲使士致所重之死岂不难乎哉【説苑尊贤】
　　养鸡生雏畜马得驹明堂太学君子所居【焦氏易林困之頥】次七雉之不禄而鸡尽谷测曰雉之不禄难幽养也【太经第四文】
　　言已种植众芳幸其枝叶茂长实核成熟愿待天时吾将获取收藏而飨其功也以言君亦宜畜养众贤以时进用而待仰其治也【王逸注楚辞离骚经】
　　夫庸犹不可以不拊循而卒尽其力士安可以无素养而暴得其用哉【抱朴子外篇贵贤】
　　灶不用薪犹国不用禄以养贤也薪而不用金鬲虚废【太经第四灶解】
　　谚曰谷千驽不如养一驴谷驽养虎大无益也【广文选曹子建黄初五年令】
　　唐尧至仁不能容无益之子汤武至圣不能养无益之臣九折臂知为良医吾知所以待下矣【广文选曹子建黄初五年令】马不素养难以追逺士不素简难以趋急【意林正论】
　　勤民
　　木上有水井君子以劳民劝相【易井】
　　井之为义汲养而不穷君子以劳来之恩勤恤民隐劝助百姓使有成功则此养而不穷也【周易正义井】
　　恫瘝乃身【书康诰】
　　助余体民无小不敬如毛在躬拔之痛无不省【汲冡周书程典解】
　　师人多寒王巡三军拊而勉之三军之士皆如挟纩【左传宣公十二年】
　　康诰曰如保赤子心诚求之虽不中不逺矣未有学养子而后嫁者也【大学】
　　葢君者心也民犹支体支体伤则心憯怛【前汉书武帝纪】治国之道当爱民如慈父训民如严师【周书苏绰传】
　　惠施于民必无爱财民如牛马数餧食之【太公六韬三疑】善为国者驭民如父母之爱子如兄之爱弟见其饥寒则为之忧见其劳苦则为之悲赏罚如加于身赋敛如取于己此爱民之道也【太公六韬国务】
　　今有负其子而汲者队其子于井中其母必从而道之今岁凶民饥道饿重其子此疚于队其可无察邪【墨子七患】足寒伤心民怨伤国根枯枝朽民困国残山将崩者下先隳国将亡者民先弊【黄石公素书安履】
　　髙台层榭接屋连阁非不丽也然民有掘穴狭庐无所托身者明主弗乐也肥醲甘脆非不美也然民有糟糠菽粟不接于口者则明主弗甘也匡牀蒻席非不宁也然民有处边城犯危难泽死暴骸者明主弗安也【淮南子主术训】
　　胎生孚乳长息成就【焦氏易林干之离】
　　下有忧民则上不尽乐下有饥民则上不备膳下有寒民则上不具服徒跣而垂旒非礼也故足寒伤心民寒伤国【申鉴政体】
　　慈父之于子孝子之于亲知病不祀神疾痛不和药又知病之必不可治治之无益然终不肯安坐待絶犹卜筮求祟召医和药者恻痛慇懃冀有验也既死气絶不可如何升屋之危以衣招复悲恨思慕冀其悟也雩祭者之用心慈父孝子之用意也【王充论衡变动篇】
　　若乃肆情纵欲而不与天下共其乐故有忧莫之恤也削基增峻而不觉下堕则上崩故倾頽莫之扶也【抱朴子外篇君道】
　　尧痩舜黑皆为民也【意林尸子】
　　楚庄王攻宋厨有臭肉樽有败酒将军子重谏曰今君厨肉臭而不可食樽酒败而不可饮而三军之士皆有饥色欲以胜敌不亦难乎庄王曰请有酒投之士有食馈之贤【艺文类聚食物部酒】
　　圣人者民之父母也母能生之能食之父能教之能诲之圣王曲备之者也能生之能食之能教之能诲之也【太平御览人事部叙圣】
　　防壅
　　頥中有物曰噬嗑噬嗑而亨【易噬嗑】
　　六二丰其蔀日中见斗【易丰】
　　九三丰其沛日中见沬【易丰】
