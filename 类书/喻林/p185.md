<!-- { "loadSidebar": true } -->
　　夫肖貌天地禀性五才拟耳目于日月方声气乎风雷其超出万物亦已灵矣形甚草木之脆名逾金石之坚是以君子处世树德建言岂好辩哉不得已也【文心雕龙序志】楚庄王轻于千乗之国而重申叔一言范献贱万畆之田以贵舟人片说季路抱五愼之诫赵孟佩九言之箴由此观之轩璧之与田邑岂能与善言齐价哉【刘子贵言】日月者天之文也山川者地之文也言语者人之文也天文失则有谪蚀之变地文失必有崩竭之灾人文失必有伤身之患故口者言语之门戸舌者门戸之关钥关钥动则门戸开门戸开则言语出【刘子愼言】
　　天地之气相摩而鸣相击而形人之动者鸣乎言形乎文【关氏易传杂义】
　　寓言十九寄之他人则十言而九见信重言十七世之所重则十言而七见信【庄子音义寓言】
　　夫巵器满即倾空则仰随物而变非执一守故者也施之于言而随人从变已无常主者也【庄子音义寓言】
　　金宝其口木质其舌传言如此则是仲尼常在矣【子法言注学行篇】
　　街谈巷议弹射臧否剖析毫厘擘肌分理所好生毛羽所恶成疮痏【文选西京赋】
　　高谭一何绮蔚若朝霞烂【文选陆机拟古诗】
　　骋黄马之剧谈纵碧鸡之雄辩叙温燠则寒谷成暄论严苦则春丛零叶飞沈出其顾指荣辱定其一言【文选刘峻广絶交论】
　　至于言穷药石苦味滋防【文选任彦升齐竟陵王行状】
　　郭子语议如悬河泻水注而不竭【世説新语赏誉】
　　譬如泻水着地正自纵横流漫略无正方圆者【世说新语言语】若郗超开此语必不至河汉【世说新语言语】
　　谢胡儿语庾道季诸人暮当就卿谈可坚城垒庾曰若文度来我以偏师待之康伯来济河焚舟【世説新语言语】利如激风之至暴雨之集不论是非不议直曲期于不穷【意林物理论】
　　赤如鸡冠黄如蒸栗白如脂肪黑如淳漆此玉之符也言成雅训辞作典谟此人之符也【意林正部】
　　太尉王君见阮千里而问曰老庄与圣敎异阮曰将无同太尉善其言辟之为椽世号阮瞻三语掾王君见而嘲之曰一言可辟何假于三阮曰茍是天下民望亦可无言而辟复何假于一言【艺文类聚人部言语】
　　夫天不言而四时行焉圣人不言而鉴识存焉【艺文类聚人部言语论】
　　衔刃怀毒吐膏示芳利动春露害重冬霜【艺文类聚人部言语箴】一言之赐过乎璵璧【艺文类聚人部言语賛】
　　等嶰谷之清音比洞庭之高曲【艺文类聚人部言志书】
　　选言非绮绡何以俨金雘【艺文类聚礼部燕防诗】
　　言析秋毫辞连春藻【艺文类聚职官部司徒墓志】
　　所称如龙之升所贬如堕于渊清论风行所吹草偃【太平御览职官部功曹叅军】
　　心有管籥须言而发【太平御览人事部心】
　　卵有毛是说之难持者也而惠施邓析能精之然而长者不贵非礼义之中也【太平御览羽族部鸟卵】
　　五行二曰火五事二曰言言与火宜故云铄金【太平御览珍宝部金下】
　　物理论曰虚无之谈尚其华藻此犹春蛙秋蝉聒耳而已【埤雅品物门蟾蜍】
　　安汰吐珠玉于前斌亮振金声于后清言妙绪将絶复兴【何氏语林赏誉】
　　词致清雅奕奕有余吐章陈文如悬河防水注而不竭【何氏语林赏誉】
　　善言始者必防于终善言近者必知其逺【黄帝素问内经天元纪大论】
　　善言天者必有验于人善言古者必有合于今善言人者必有厌于已【黄帝素问内经举痛论】
　　吾言如甘露能洒一切使其心地自得清凉【虚皇四十九章】如风吹海浪皆出和雅声【阿育王传第一】
　　口所言说不了了如龙兴雨而不雷【修行道地经慈品】
　　二人共诤不能断决黙然无言譬如白羊乃至人杀不能作声【大智度论卷三】
　　人语如火烧干竹林出大音声此中无有作者【大智度论卷五十四】
　　事尝共见者可说以实一人见一人不见者难与诚言也昔人未见麟问尝见者麟何类乎见者曰麟如麟也问者曰若吾尝见麟则不问子矣而云麟如麟宁可解哉见者曰麟麏身牛尾鹿蹄马背问者霍解【明集牟子理惑论】鸟哀鸣于将死人善言于就暮【明集张融门论】
　　刀劒起咽喉之间绳索居辱齿之际语寒风足使翠柯零叶谈芳节能令槁木舒华【辩正论卷一】
　　夫言者非尚于华辞贵在乎中理歌者非尚于清响贵资乎合节【辩正论卷六】







　　喻林卷八十六
　　钦定四库全书
　　喻林卷八十七　　　　　明　徐元太　撰文章门【二】
　　经义
　　龙出于河则八卦宣其象麟伤于泽则十翼彰其用【周易正义序】
　　芟烦乱而翦浮辞举宏纲而撮机要上断唐虞下终秦鲁时经五代书总百篇采翡翠之羽毛拔犀象之牙角罄荆山之石所得者连城穷汉水之滨所求者照乘巍巍荡荡无得而称郁郁纷纷于斯为盛斯乃前言往行足以垂法将来者也【尚书正义序】
　　诗人所陈者皆乱状淫形时政之疾病也所言者皆忠规切谏救世之鍼药也尚书之三风十愆疾病也诗人之四始六义救药也【毛诗正义关睢】
　　一字所嘉有同华衮之赠一言所黜无异萧斧之诛【春秋正义序】
　　河洛由文兴六经由文起君子懿文德采藻其何伤【蜀志秦宓传】
　　书之论事也昭昭然若日月之代明离离然若星辰之错行【吼丛子论书】
　　诗之于事也昭昭乎若日月之光明燎燎乎如星辰之错行【韩诗外传】
　　天俄而可度则其覆物也浅矣地俄而可测则其载物也薄矣大哉天地之为万物郛五经之为众说郛【子问神】惟圣人得言之解得书之体白日以照之江河以涤之浩浩乎其莫之御也【子问神】
　　或曰良玉不雕美言不文何谓也曰玉不雕璵璠不作器言不文典谟不作经【扬子寡见】
　　舍舟航而济乎渎者末矣舍五经而济乎道者末矣【扬子吾子】
　　孰有书不由笔言不由舌吾见天常为帝王之笔舌也【子问道】
　　或问大声曰非雷非霆隠隠久而愈盈尸诸圣【子问道】
　　天地作函日月固明五行该丑五岳宗山四渎长川五经括矩【太经棿】
　　察龙虎之文观鸟龟之理【太经攡】
　　圣人之制经以遗后贤也譬犹巧倕之为规矩准绳以遗后工也昔倕之巧目茂圆方心定平直又造规绳矩墨以诲后人试使奚仲公班之徒释此四度而效倕自制必不能也凡工妄匠执规秉矩错准引绳则巧同于倕也是倕以心来制规矩往合倕心也故度之工几于倕矣先圣之智心达神明性直道德又造经典以遗后人试使贤人君子释于学问抱质而行必弗具也及使从师就学按经而行聪达之明德义之理亦庶矣是故圣人以其心来造经典往合圣心故条经之贤德近于圣矣【潜夫论讃学】
　　三军六师万二千人足以陵敌伐冦横行天下令行禁止未必有所法也孔子作春秋纪鲁十二公犹三军之有六师也士众万二千犹年有二百四十二也六师万二千人足以成军十二公二百四十二年足以立义【王充论衡正说篇】
　　至夫子继圣独秀前哲镕钧六经必金声而玉振雕琢情性组织辞令木铎启而千里应席珍流而万世响写天地之辉光晓生民之耳目矣【文心雕龙原道】
　　重以公旦多材缛其徽烈剬诗缉颂斧藻羣言【文心雕龙原道】龙图献体龟书呈貌天文斯观民胥以效【文心雕龙原道賛】河图孕乎八卦洛书韫乎九畴玉版金镂之实丹文緑牒之华谁其尸之亦神理而已【文心雕龙原道】
　　自夫子删述而大宝咸耀【文心雕龙宗经】
　　子比雕玉以作器谓五经之含文也【文心雕龙宗经】
　　墙宇重峻而吐纳自深譬万钧之洪钟无铮铮之细响矣【文心雕龙宗经】
　　并穷高以树表极逺以启疆所以百家腾跃终入环内者也【文心雕龙宗经】
　　性灵镕匠文章奥府渊哉铄乎羣言之祖【文心雕龙宗经赞】韦编三絶固哲人之骊渊也【文心雕龙宗经】
　　夫六经彪炳而纬稠叠孝论昭哲而钩防葳蕤【文心雕龙正纬】
　　诗为乐心声为乐体乐体在声瞽师务调其器乐心在诗君子宜正其文【文心雕龙乐府】
　　郛郭限内外御奸宄圣人崇仁义正愆违【子法言注吾子篇】雷霆之声闻当时圣人之言传无穷【子法言注问道篇】
　　丹青初则炳然久则渝变圣人之言久而益明【子法言注君子篇】
　　若夫姬公之籍孔父之书与日月俱悬鬼神争奥孝敬之准式人伦之师友岂可重以芟夷加之剪截【文选序】圣人之道如天地诸子之异如四时四时相反天地合而通焉【意林物理论】
　　经径也如五路无所不通可常用也【艺文类聚杂文部经典】诗者天地之心君德之祖百福之宗万物之戸也【艺文类聚杂文部诗】
　　譬彼影圭居四方之中极犹彼黄钟总六律之殊气【艺文类聚杂文部谈讲表】
　　衔辔衡轭无心于马而所以御马籍典礼度无心于治而所以为治【太平御览学部叙经典】
　　六艺之文乐以和神仁之表诗以正言义之用礼以明体故无训书以广听知之术春秋以断事信之符五者五常之道而易为之原易与天地相终始至于五学世有变改犹五行之更用事【玉海艺文经解】
　　桓谭新论云连山八万言归藏四千三百言夏易详而殷易简【困学纪闻卷一易】
　　增一字即成疣赘损一文即成瘢疮【道德经指归卷七】
　　义防沧溟之逺直机崇昆岳之高言言彰解脱之门语语鼓清净之吹【玉皇本行集经】
　　设使江河水波浪能生莲慈乌毛能白如经故难遇设使龟生毛堪采为衣服夜月能消氷如经故难遇设使蚊蠓足堪构为舟桥能载一切重如经故难遇设使黄口雀能衔诸太山掷之地方界如经故难遇设使一叶舟力能载昆仑浮渡于大海如经故难遇设使诸水蛭口能生巨齿其大如象牙如经故难遇设使蓬蒿叶能覆无鞅界荫芘无鞅众如经故难遇设使乌枭类同树一巢栖衔食共相饲如经故难遇设使兔生角堪用为梯磴上穷有顶天如经故难遇设使鼷鼠等縁于兔角梯至天能食月如经故难遇设使驴颜唇色如苹婆果复能作歌舞如经故难遇设使蝇虫等能饮钟石酒迷荒而沈醉如经故难遇【玉皇本行集经】
　　经者常也通也谓常通而无滞亦犹布帛之有经矣必须铨综纬绪仅乃成功若机关疎越杼轴乖谬安能斐然成文【华阳陶隠居集】
　　著述
　　习杜义而攻杜氏犹蠧生于木而还食其木非其理也虽规杜过义又浅近所谓捕鸣蝉于前不知黄雀在其后【春秋正义序】
　　凡著书者为众人之所好也美味期乎合口工声调于比耳【前汉书扬雄传下】
　　钧天广乐必有竒丽之观帝室皇居必蓄非常之宝【后汉书文列传】
　　公羊墨守左氏膏肓谷梁癈疾乃发墨守鍼膏肓起癈疾休见而叹曰康成入吾室操吾矛以伐我乎【后汉书郑列传】
　　三都二京五经之鼓吹也【晋书孙楚传】
　　葺宇重轩之下施牀连榻之上竒词异义罕见称焉【晋书陈夀列传】
　　机文喻海韫蓬山而肓芜岳藻如江濯美锦而增绚【晋书夏侯湛列传】
　　义则战争之塲辞亦劒防之锋【晋书荀崧传】
