<!-- { "loadSidebar": true } -->
　　卧倨倨兴眄眄一自以为马一自以为牛其行蹎蹎其视瞑瞑侗然皆得其和莫知所由生浮游不知所求魍魉不知所往【淮南子览防训】
　　虎狼不妄噬鸷鸟不妄抟凤凰翔于庭麒麟游于郊青龙进驾飞黄伏皁诸北儋耳之国莫不献其贡职【淮南子览防训】
　　凤麟至蓍龟兆甘露下竹实满流黄出而朱草生【淮南子本经训】
　　虎豹可尾虺蛇可蹍而不知其所由然【淮南子本经训】
　　明德比于馨香甘实故臭而含之【李善注文选子云剧秦羙新】太平之世则风不鸣条开甲散萌而已雨不破块润叶津茎而已雷不惊人号令启发而已电不目宣示光耀而已雾不塞望浸淫被泊而已雪不封条凌殄毒害而已云则五色而为庆三色而成矞露则结味而成甘结润而成膏此圣人之在上则阴阳和风雨峕也【西京杂记】舜南面而治天下天下太平烛于玉烛息于水风食于膏火饮于醴泉舜之行其犹河海乎千仞之溪亦满焉由此观之禹汤之功不足言也【太平御览皇王部帝舜有虞氏】
　　传曰虞氏之恩被于动植故鸟鹊之巢可俯而窥【埤雅卉物门】
　　无声而万物骇无音而万物唱【道德经指归卷七】
　　灭其文章平其险阻折关破键使奸自止壊城散狱使民自守【道德经指归卷上】
　　水草为稸积裘褐为盛服巨木为廊庙岩宂为室宅主如天地民如草木被道合德恬淡无欲【道德经指归卷七】主如天地民如婴儿饮主之德合主之和【道德经指归卷八】天下惘惘味味喁喁不知若鷇无为若雏【道德经指归卷八】民【阙】　鷇主如赤子智伪无因而生巧故无由而起【道德经指归卷十】


　　喻林卷一百五
<子部,类书类,喻林>
　　钦定四库全书
　　喻林卷一百六　　　　　明　徐元太　撰政治门【十一】
　　固国
　　重不可动因其不可动而坚固之【春秋正义闵公元年】
　　地山磐石圣人以深固基业【三坟形坟】
　　山气止圣人以安万国【三坟气坟】
　　天下之安犹防山而四维之也【前汉书严助传】
　　此犹倚南山而坐平原也谁能倾之【后汉纪孝质】
　　居重固之安可谓根深华岳而四维之也【晋书刘颂传】持瓢者非止百人摇树者不唯一手【北齐书幼主帝纪】
　　无甲兵而胜无冲机而攻无沟堑而守【太公六韬发启】
　　国有四维一维絶则倾二维絶则危三维絶则覆四维絶则灭倾可正也危可安也覆可起也灭不可复错也【管子牧民】
　　错国于不倾之地积于不涸之仓藏于不竭之府下令于流水之原使民于不争之官明必死之路开必得之门【管子牧民】
　　建立四维以辅国政钩绳相布衔橛相制参偶其备立位乃固【鹖冠子道端】
　　势者君之舆威者君之防臣者君之马民者君之轮势固则舆安威定则防劲臣顺则马良民和则轮利为国失此必有覆车奔马折轮败载之患安得不危【邓析子无厚】食者国之宝也兵者国之爪也城者所以自守也此三者国之具也【墨子七患】
　　臣有两位者国必乱臣两位国不乱者君在也恃君不乱矣失君则乱子有两位者家必乱子两位而不乱者父在也恃父不乱矣失父则乱臣疑君而无不危国蘖疑宗而无不危家【慎子德立】
　　国者天下之大器也重任也不可不善为择所而后错之错险则危不可不善为择道然后道之涂薉则塞【薉与秽同○荀子富国】
　　刑范正金钖美工冶巧火齐得剖刑而莫耶已然而不剥脱不砥砺则不可以断绳剥脱之砥砺之则□盘盂刎牛马忽然耳彼国者亦彊国之剖刑已然而不敎诲不调一则入不可以守出不可以战敎诲之调一之则兵劲城固敌国不敢撄也彼国者亦有砥砺礼仪节奏是也故人之命在天国之命在礼【荀子彊国】
　　人之情食欲有刍豢衣欲有文绣行欲有舆马又欲夫余财蓄积之富也然而穷年累世不知不足是人之情也今人之生也方多蓄鸡狗猪彘又蓄牛羊然而食不敢有酒肉余刀布有囷窌然而衣不敢有丝帛约者有筐箧之藏然而行不敢有舆马是何也非不欲也几不长虑顾后而恐无以继之故也于是又节用御欲收敛蓄藏以继之也是于己长虑顾后几不甚善矣哉今夫偷生浅知之属曾此而不知也粮食大侈不顾其后俄则屈安穷矣是其所以不免于冻饿操瓢囊为沟壑中瘠者也况夫先王之道仁义之统诗书礼乐之分乎彼固天下之大虑也将为天下生民之属长虑顾后而保万世也【荀子荣辱】
　　周之夺殷也拾遗于庭使殷不遗于朝则周不敢望秋毫于境而况敢易位乎【韩非子安危】
　　凡有国而后亡之有身而后殃之不可谓能有其国能保其身夫能有其国必能安其社稷能保其身必能终其天年而后可谓能有其国能保其身矣【韩非子解老】武王问太公曰寡人伐纣天下是臣弑其主而下伐其上也吾恐后世之用兵不休闘争不已为之柰何太公曰甚善王之问也夫未得兽者惟恐其创之小也已得之惟恐伤肉之多也王若欲乆持之则塞民于兊【淮南子道应训】楚郑之棠谿墨阳非不利也犀防兕甲非不坚也然而不能存者利不足恃也【塩铁论论勇】
　　善凿者建周而不疲善基者致高而不蹷伊尹以尧舜之道为殷国基子孙绍位百代不絶商鞅以重刑峭法为秦国基故二世而夺【防铁论复古】
　　夫一兎于街万人追之一人得之万人不复分未定则一兎使万人扰分已定则虽贪夫知止今楚多宠子而嫡位无主乱自是生矣夫世太子者国之基也而百姓之望也国既无基又使百姓失望絶其本矣本絶则挠乱犹兎也【说建本】
　　栢柱载梁坚固不倾【焦氏易林比之防】
　　土与山连共保岁寒【焦氏易林剥之履】
　　金城铁廓上下同力政平民欢宼不敢贼【焦氏易林离之噬嗑】金城铁廓以铜为闗藩屏自卫安上无患【焦氏易林遯之鼎】明月照夜使暗为昼国有仁贤君尊于故【焦氏易林井之涣】金梁銕柱千年牢固完全不腐圣人安处【焦氏易林旅之咸】次四恢其门户以御寇勇测曰恢其门户大经营也【太经第四廓】
　　国以山河城廓为固家以垣篱椳阀为固【天禄阁外史时势】天下大器也置之安地则安置之危地则危是以平路安车狂夫审乎难覆乘奔驭朽童子知其必危【关氏易传】以善人为之藩篱谓封周公康叔于鲁卫以大师为垣墙谓封太公于齐也大邦以为屏蔽谓成国诸侯也大宗以为桢干谓王之同姓也能和其德则天下安宁分建宗子则列城坚固城不可使堕坏宗不可使单独单独堕壊则畏惧斯至【前汉书注诸侯王表】
　　言奔沈吾犹人也必也使无奔沈【杨子法言注寡见篇】
　　正位居体者以中夏为喉舌不以边陲为襟带也长世字甿者以道德为藩不以袭险为屏也【文选魏都赋】
　　家有常业虽饥不饿国有常业虽危不亡【意林韩子】
　　本枝惟茂宗周之业以磐石既建皇汉之圗斯逺【初学记帝戚部王】
　　守其母其子全而民炽盛保其国也【西升经】
　　国之不安犹身有病吾救之以药臣饲之以麋粥【天王太子辟罗经行六】
　　庇本
　　葛藟王族刺平王也周室道衰弃其九族焉【毛诗葛藟】杕杜刺时也君不能亲其宗族骨肉离散独居而无兄弟将为沃所幷尔【毛诗杕杜】
　　角弓王不亲九族而好谗佞宗族相怨之诗【诗说小正传】夫能固位者必度其本末而后立衷焉不知其本不谋知本之不枝弗强诗云本枝百世【左传庄公六年】
　　公族公室之枝叶也若去之则本根无所庇廕矣葛藟犹能庇其本根故君子以为比况国君乎此谚所谓庇焉而纵寻斧焉者也必不可君其圗之亲之以德皆股肱也【左传文公七年】
　　犬牙相制麟趾有光【史记汉兴表賛】
　　髙帝封王子弟地犬牙相制此所谓磐石之宗也【史记孝文纪】
　　自古帝王之临天下也皆欲广树藩屏崇固维城【晋书诸王总传】
　　本根无所庇廕遂乃三叶而亾有晋思改覆车复隆磐石【晋书诸王总传】
　　中国与边境犹支体与腹心也夫肌肤寒于外腹肠疾于内内外之相劳非相为虐也唇亡则齿寒支体伤而心憯怛故无手足则皮体废无边境则内国害【塩铁论诛秦】四支强而躬軆固华叶茂而本根据故饰四境所以安中国也【塩铁论繇役】
　　先圣制法亦务实边葢以安中国也譬犹家人遇防贼者必使老小羸软居其中央丁彊武猛衞其外内人奉其养外人御其难蛩蛩距虚更相恃仰乃俱安存【潜夫论实边】
　　公族者国之枝叶枝叶落则本根无所庇廕【文选曹冏六代论】泉竭则流涸根朽则叶枯枝繁者荫根条落者本孤故语曰百足之虫至死不僵扶之者众也【文选曹冏六代论】内无深根不防之固外无磐石宗盟之助非所以安社稷为万代之业也【文选曹元首六代论】
　　奸情散于胷懐逆谋消于唇吻斯岂非信重亲戚任用贤能枝叶硕茂本根赖之【艺文类聚帝王部惣载帝王】
　　强本
　　扬之水白石凿凿【音作】○扬之水白石皓皓【叶胡暴反】○扬之水白石粼【诗国风扬之水】
　　扬之水刺晋昭公也昭公分国以封沃沃盛强昭公微弱【毛诗扬之水】
　　陵苕之干喻如京师也其华犹诸夏也故或谓诸夏为诸华华衰则黄犹诸侯之师旅罢病将败则京师孤弱【郑氏笺诗苕之华】
　　京师以诸夏为障蔽今陵苕之华衰而叶见青青然喻诸侯微弱而王之臣当出见也【郑氏笺诗苕之华】
　　茑与女萝施于松栢之上非自有根依于松栢之根故松栢存而茂松栢殒而亡是存亡在松栢以兴同姓与九族附于王者之侧非自有尊托王之尊故王政明而荣王政衰而防是兴衰由于王政【毛诗正义頍弁】
　　末大必折尾大不掉【左传昭公十一年】
　　譬之树木本弱者其枝必披非人力所能强成【杜氏解左传庄公六年】
　　且夫制城邑若体性焉有首领股肱至于手拇毛脉大能掉小故变而不勤【国语楚】
　　夫边境者国之尾也譬之如牛马处暑之既至防防之既多而不能掉其尾臣亦惧之【国语楚】
　　临淄之涂车毂击人肩摩连袵成帷举袂成幕挥汗成雨【史记苏秦传】
　　本实繁者披其枝披其枝者伤其心大其都者危其国尊其臣者卑其主【史记范睢传】
　　髙皇帝瓜分天下以王功臣反者如猬毛而起【前汉书贾谊传】今海内之埶如身之使臂臂之使指莫不制从【前汉书贾谊传】天下之埶方病大瘇一胫之大几如要一指之大几如股平居不可屈信一二指搐身虑亡聊失今不治必为锢疾后虽有扁鹊不能为己病非徒瘇也又苦盭【前汉书贾谊传】
　　譬之一人之身本朝者心腹也州郡者四支也心腹痛则四支不举故臣之所忧在腹心之疾非四支之患【后汉纪孝顺】
　　天下犹人之体腹心充实四支虽病终无大患【魏志杜畿传】夫先王经始圣宅心畵为九州制为九服贵中区而内诸夏诚以晷度自日霜露惟均冠冕万国朝宗四海故也【晋书桓温传】
　　干植不彊枝叶不茂骨鲠不存皮肤不充【晋书曹志传】夫无委致围城脆致冲夫不定内不可以持天下【管子事语】月望日夺其光阴不可以乘阳也日出星不见不能与之争光也故末不可以强于本指不可以大于臂下轻上重其覆必易【淮南子说山训】
