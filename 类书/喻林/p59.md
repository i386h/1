<!-- { "loadSidebar": true } -->
　　旄丘之葛兮何为阔之节兮以当蔓延相及以兴方伯之国兮何为使之连属兮亦当忧患相及【毛诗正义旄丘】谚所谓辅车相依唇亾齿寒者其虞虢之谓也【左传僖公五年】缾是小器常禀受于罍今缾罄尽罍更无物以共缾惟是罍之耻也缾喻周罍喻晋言周之微弱相依恃于晋今王室乱矣晋无力以助之是晋之耻也【春秋正义昭公二十四年】东方有比目鱼焉不比不行其名谓之鲽【音蝶】南方有比翼鸟焉不比不飞其名谓之鹣鹣【音兼】西方有比肩兽焉与卭卭岠【音巨】虚比为卭卭岠虚齧甘草即有难卭卭岠虚负而走其名谓之蟨【音厥】北方有比肩民焉迭食而迭望中有枳首蛇焉此四方中国之异气也【尔雅】
　　尚靳使秦谓秦王曰韩之于秦也居为隐蔽出为鴈行今韩已病矣秦师不下殽臣闻之唇揭者其齿寒愿大王之熟计之【战国防韩襄王】
　　比目之鱼不相得则不能行故古人称之以其合两而如一也今山东合弱而不能如一是山东之智不如鱼也又譬如车士之引车也三人不能行索二人五人而车因行矣今山东三国弱而不能敌防索二国因能胜秦矣然而山东不知相索者智故不如车士矣胡与越人言语不相知志意不相通同舟而凌波至其相救助如一也今山东之相与也如同舟而济秦之兵至不能相救助如一智不如胡越之人矣三物者人之所能为也山东主遂不悟此臣之所为山东苦也【战国防燕王哙】且赵之于齐楚扞蔽也犹齿之有唇也唇亡则齿寒今日亡赵明日患及齐楚且救赵之务宜若奉漏瓮沃焦釡也【史记田完世家】
　　夫天之与帝帝之与人犹头之与足相须而行也【后汉书刘陶传】
　　周访与侃亲姻如左右手安有断人左手而右手不应者乎【晋书陶侃传】
　　天之生朋以为夷吾舌也其身死舌焉得生哉【管子戒】凡棺椁之相待犹唇齿之相依唇亡齿寒不可异处也夫四夷守外诸夏待内内外相依天下安矣【公孙龙子白马论注】出则为扞蔽入则为蓆荐【韩非子存韩】
　　人禀五常三焦九窍风火逓相兼济以一位亏四体羸焉【京氏易传注夬中】
　　夫虞之有虢也如车之有辅辅依车车亦依辅虞虢之势正是也【韩非子十过】
　　母子相养犹衣裳相扶也【太经第四迎解】
　　秦晋固唇齿之国也唇亡则齿寒齿落则唇压今秦方以晋为唇也而先有寒齿之心【天禄阁外史伤时】
　　唇亡齿寒毛落皮单【武侯十六策隂察】
　　寄松为女萝依水如浮萍【曹子建闺情】
　　天下莫不相为彼我而彼我皆欲自为斯东西之相反也然犹唇齿未尝相为而唇亡则齿寒故彼之自为济我之功矣斯相反而不可相无者也【郭子注庄秋水】
　　婴与夫其相提挈有人生平慕婴夫后见其失职而颇慢弛如此者共排退之不复与交譬如相对挽绳而根格之也【前汉书注灌夫传】
　　广志曰鲎鱼似便面雌常负雄而行失雄则不能独活【李善注文选江赋】
　　夫将相大臣均体元首共舆而驰同舟而济舆倾舟覆患实共之【广文选朱公肃奏记梁冀】
　　蟨与岠虚乍兎乍鼠长短相济彼我俱举有若自然同心共膂【艺文类聚祥瑞部比肩兽赞】
　　夫城之有郭犹里之有表骨之有皮表里各异则保障不完皮骨分离则一体不负【太平御览居处部郭】
　　白兰王吐谷浑阿柴临卒呼子弟谓曰汝等各奉吾一只箭将玩之地下俄而命母弟慕延曰取汝一只箭折之延折之又曰汝取十九只箭折之延不能折柴曰汝曹知单者易折众则难摧勠力一心然后社稷可固【太平御览兵部箭】
　　君者民之源也民者君之根也根伤则华实不生源衰则流沫不盈上下相保故能长久【道德经指归卷八】
　　譬如三芦立于空地展转相依而得竪立若去其一二亦不立若去其二一亦不立【杂阿含经卷十二】
　　转相依倚譬如鼔音如弓箭而相恃怙不合不别【修行道地经观品】
　　在于世间问相依譬如盲跛相倚行【修行道地经观品颂】
　　譬如婴儿不应离母又如行道不离粮食如大热时不离凉风冷水如大寒时不欲离火如度深水不应离船譬如病人不离良医【大智度论卷二十九】
　　譬如肓跛相假能去【百论卷上守八】
　　相资
　　雷资风而益远风假雷而增威【周易正义恒】
　　风薄相扶而上朋友相须而成【毛诗谷风注】
　　原也隰也以相与聚居之故故能定高下之名犹兄弟相求故能立荣显之名【郑氏笺诗棠棣】
　　润泽是雨之事但雨得风乃行则润泽亦由风故易曰润之以风雨是风雨共为润泽【毛诗正义谷风】
　　维生长之谷风能及于焚轮谓之頺使之旋转而升是风薄相扶而上也以兴良朋能佐于善友使之道德益进是朋友相率而成也【毛诗正义谷风】
　　子不通功易事以羡补不足则农有余粟女有余布子如通之则梓匠轮舆皆得食于子【孟子滕文公下】
　　山海经云崇丘之山有鸟状如鳬一翼一目相得乃飞名云蛮【史记封禅书注】
　　夫日譬犹火月譬犹水火则外光水则含景故月光生于日之所照魄生于日之所蔽当日则光盈就日则光尽也【后汉书志天文上注】
　　故不有行者谁扞牧圉譬若唇齿表里相资【晋书明帝纪】寇难至躄者告肓者盲者负而走两人皆活得其所能也故使盲者语使躄者走失其所也【淮南子説山训】
　　夫善歌者使人续其声善作者使人绍其功惟车之蝉攫负子之教也周道之成周公之力也虽有禆谌之草创无子产之润色有文武之规矩而无周吕之凿枘则功业不成【盐铁论非鞅】
　　羊肠九萦相推并前【焦氏易林履之师】
　　军有前后犹如捕兽一人捉角一人戾足【李善注文选陈孔璋为袁绍檄】
　　器之于事如影之随形响之应声其相须如左右手【太平御览兵部叙兵器】
　　气之相守司也如权衡之不得相失也【黄帝素问内经至真要大论】譬如一人能刈一人能束【三昧法门经卷下】
　　有慧无多闻是不知实相譬如大暗中有目无所见多闻无智慧亦不知实相譬如大明中有灯而无目【大智度论卷五】
　　如一人种谷一人耘除众秽令得增长果实成就【大智度论卷二十九】
　　如针导綎缝衣缝非针也【大智度论卷三十】
　　但有月而无日则万物湿坏但有日而无月则万物燋烂日月和合故万物成熟【大智度论卷七十九】
　　有待
　　鹿之奔走其势宜疾今乃维足伎伎然安舒而稽留以待其牝鹿而俱走也雄雉之于朝旦雊然而鸣犹为求其雌雉而并飞也鹿雉犹得偶以俱游【毛诗正义小弁】
　　毛羽不丰满者不可以高飞文章不成者不可以诛罚道德不厚者不可以使民政教不顺者不可以烦大臣【战国策秦惠文君】
　　虽有犀舟劲檝犹人涉卭否有须者也【后汉书张衡列传】然荆玉含宝要俟开莹幽兰怀馨事资扇发【宋书臧焘传】譬乘舟之待楫象提钓之假缕【宋书谢灵运传】
　　至乃赵储之命宜永须扁鹊而后全齐后之数必延待文挚而后济【宋书顾凯之传】
　　然霜叶将沦非劲颷无以速其萚天之所弃非假手无以歼其人【魏书田益宗传】
　　今羽翮未备不得不就笼槛【南史范云传】
　　管仲鲍叔相谓曰君乱甚矣必失国齐国之诸公子其可辅者非公子纠则小白也与子人事一人焉先逹者相收管仲乃从公子纠鲍叔从小白国人果弑君小白先入为君鲁人拘管仲而放之鲍叔言而相之故谚曰巫咸虽善祝不能自祓也秦医虽善除不能自弹也以管仲之圣而待鲍叔之助此鄙谚所谓虏自卖裘而不售士自誉辩而不信者也【韩非子説林下】
　　且夫百日不食以待梁肉饿者不活今待尧舜之贤乃治当世之民是犹待梁肉而救饿之説也【韩非子难势】鼓不灭于声故能有声镜不没于形故能有形金石有声弗叩弗鸣管箫有音弗吹无声【淮南子诠言训】
　　足以者浅矣然待所不而后行智所知者矣然待所不知而后明【淮南子説林训】
　　次五黄菌不诞俟干庆云测曰黄菌不诞俟逑耦也【太经第三防】
　　鸟须羽而飞矢须羽而前也【释名】
　　饰拭也物秽者拭其上使明由他物而后明犹加文于质上也【释名】
　　有果蓏之物在人之前去口一尺心欲食之口气吸之不能取也手掇送口然后得之夫以果蓏之细员圌易转去口不远至诚欲之不能得也【王充论衡变动篇】
　　且夫悬象不丽天则不能扬大明灼无外嵩岱不托地则不能竦峻极概云霄兎足因夷涂以骋迅龙艘泛激流以效速离光非燧人不炽楚金非欧冶不剡丰华俟发春而表艳栖鸿待冲飇而轻戾四岳不明扬则有鳏不登庸叔牙不推贤则夷吾不式厚【抱朴子外篇竆逹】
　　马必待乗而后致逺医必待使而后愈疾贤者待用而后兴理【意林物理论】
　　宝剑未砥犹乏切玉之功美箭阙羽尚无冲石之势况才非会稽之竹质谢昆吾之金【艺文类聚职官部祭酒表】
　　以为海之明珠未耀其光鸟之鳯凰羽仪未翔【何氏语林言语谢承后汉书】
　　譬如雪山多诸药草犹如种植处处出生有大良医成就明智知诸药性差别功能随病所须于中采取其诸捕猎放牧之人游止其中不见不止况能采取【大方广佛华严经卷八】
　　譬如山谷响皆从众缘生【无尽意菩萨经八】
　　如影映光则现不映则无【大智度论卷六】
　　譬如牛力虽能挽车要须御者能有所至【大智度论卷七】如象没泥非象不能出【大智度论卷二十九】
　　法宝虽为佛师若佛不说法为无用如虽有好药若无良医药则无用【大智度论卷三十】
　　譬如深井美水若无绠者无由得水【大智度论卷四十九】
　　譬如恶风尘土诸热毒气等得雨则消灭【大智度论卷五十五】譬如良药能破众病若不能将顺则不除患非药之失又如人虽得利器不能御难非器之过【大智度论卷六十五】如贾客大将虽乗快马能疾到所止故待众人【大智度论卷八十三】
　　钟鼔岂有自鸣者桴加而有声矣【明集牟子理惑论】
　　胜人
　　二人同术谁昭谁瞑二虎同穴谁死谁生【汲冡周书周祝解】瓌以百口一掷出手得卢矣【南史张裕永子瓌传】
　　狡胜贼能捕贼勇胜虎能捕虎能克已乃能成已能胜物乃能利物能忘道乃能有道【关尹子丸药】
　　勇士一人雄入于九军将求名而能自要者而犹若是【庄子德充符】
　　战胜而天下曰善非善之善者也故举秋毫不为多力见日月不为明目闻雷霆不为聪耳古之所谓善战者胜于易胜者也【孙子军形】
　　子夏见曾子曾子曰何肥也对曰战胜故肥也曾子曰何谓也子夏曰吾入见先王之义则荣之出见富贵之乐又荣之两者战于胷中未知胜负故臞今先王之义胜故肥是以志之难也不在胜人在自胜也故曰自胜之谓强【韩非子喻老】
　　有提十万之众而天下莫当者谁曰桓公也有提七万之众而天下莫当者谁曰吴起也有提三万之众而天下莫当者谁曰武子也【尉缭子制谈】
　　犹良骥騄耳之駃彼驽马防兴角逐何能绍吾气哉【尉缭子制谈】
