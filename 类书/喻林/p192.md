<!-- { "loadSidebar": true } -->
　　膳无苦酸之肴口所不甘味手不举以啖人【王充论衡超奇篇】玩子云之篇乐于居千石之官挟桓君山之书富于积猗顿之财【王充论衡佚文篇】
　　夫口论以分明为公笔辩以荴露为通吏文以昭察为良【王充论衡自纪篇】
　　世俗率神贵古昔而黩贱同时虽有追风之骏犹谓之不及造父之所御也虽有连城之珍犹谓之不及楚人之所泣也虽有拟断之劒犹谓之不及欧冶之所铸也虽有起死之药犹谓之不及和鹊之所合也虽有超羣之人犹谓之不及竹帛之所载也虽有益世之书犹谓之不及前代之遗文也是以仲尼不见重于当时太见蚩薄于比肩也俗士多云今山不及古山之髙今海不及古海之广今日不及古日之热今月不及古月之朗何肯许今之才士不减古之枯骨重所闻轻所见非一世之所患矣昔之破琴剿者谅有以而然乎【抱朴子外篇尚博】
　　以磋切之至言为騃拙以虚华之小辩为妍巧真伪颠倒玉石混淆同广乐于桑间钧龙章于草服【抱朴子外篇尚博】夫文章之体尤难详赏茍以入耳为佳适心为快尟知忘味之九成雅颂之风流也所谓考盐梅之醎酸不知大之不致明飘飖之细巧蔽于沈深之宏防也【抱朴子外篇辞义】
　　才髙者菀其鸿裁中巧者猎其艳辞吟讽者衔其山川童者拾其香草【文心雕龙辩骚】
　　承流而枝附者不可胜筭竝飞辩以驰术餍禄而余荣矣暨于暴秦烈火热炎昆冈而烟燎之毒不及诸子【文心雕龙诸子】
　　歌谣文理与世推移风动于上而波震于下【文心雕龙时序】春秋以后角战英防六经泥蟠百家飚骇【文心雕龙时序】咸池之音本不与防咬同而众聼者乃有疑惑【李善注文选东京赋】
　　瓦缶器而不鸣更之以尘故取笑乎玉之鸣声也【李善注文选文赋】
　　抱玉者聮肩握珠者踵武【广文选钟嵘诗品上】
　　此是屋下架屋耳事事拟学而不免俭狭【世説新语言语】铿锵竝奏能惊赵鞅之魂辉焕相华时瞬安丰之眼【文苑英华徐陵文章上书】
　　握之不置恒如赵璧翫之不足同于玉枕【文苑英华徐陵文章上书】所覩黄绢之词弥懐白云之颂【文苑英华徐陵文章上书】
　　丰城两劒尚不阻来韩子双环必希皆见【文苑英华徐陵文章上书】尧舜之典伍伯不肯观孔墨之籍季孟不能读【辩正论卷五】金玉异珍在人共寳儒别义遐迩同遵【法苑珠林卷六十一】
　　穷究
　　亡国之社屋其上柴其下者示絶于天地春秋薄社周以为城夫经艺传书人当览之犹社当通气于天地也故人之不通览者薄社之类也是故气不通者彊壮之人死荣华之物枯【王充论衡别通篇】
　　夫经熟讲者要妙乃见国极论者恢奇弥出【王充论衡恢国语】读之者晓然若盲之开目聆然若聋之通耳【王充论衡自纪篇】若夫翰迹韵畧之宏促属辞比事之疏宻源流至到之修短蕴借汲引之深浅其悬絶也虽天外毫内不足以喻其辽邈其相倾也虽三光熠燿不足以方其巨细龙渊铅铤未足譬其鋭钝鸿羽积金未足比其轻重【抱朴子外篇尚博】
　　夫应龙徐举顾盼凌云汗血缓歩呼吸千里而蝼螘恠其无阶而髙致驽蹇患其过已之不渐也若夫驰骤于诗论之中周旋于传记之间而以常情览巨异以褊量测无涯以至粗求至精以甚浅揣甚深虽始自髫齓讫于振素犹不得也【抱朴子外篇尚博】
　　内辟不测之深渊外播不匮之逺流其所祖宗也髙其所防绎也妙变化不系滞于规矩之方圆旁通不凝阂于一涂之逼促是以偏嗜酸醎者莫能识其味用思有限者不能得其神也【抱朴子外篇尚博】
　　至精而后阐其妙至变而后通其数伊挚不能言鼎轮扁不能语斤其防矣乎【文心雕龙神思】
　　夫唯深识鉴奥必欢然内怿譬春台之熈众人乐饵之止过客葢闻兰为国香服媚弥芬书亦国华翫泽方美【文心雕龙知音】
　　道既可以通中国而适夷狄学亦可以统正典而兼诸子【子法言注问道篇】
　　天以精粹覆万物各成其类人以潜心考校同异搜畅精义【掦子法言注问神篇】
　　望衢罕窥其术观海莫际其澜【文选任彦升王文宪集序】
　　嗢饫膏液咀嚼英华不知地之为舆天之为葢【艺文类聚杂文部书】
　　若观圭如观金版洽日九披流光照灼庆云五色垂采氤氲【艺文类聚杂文部谈讲启】
　　经犹的也一人射之不若众人射之其中者多也【玉海艺文经解】
　　子之食蜜徧口皆甜舌有余味味吾之言有甚于是【虚皇四十九章】
　　言上求言不贯为言之脉络字间究字不参订字之根苖【玉皇本行集经】
　　口诵心存如虚玉光之内神交意晤如游寳苑之中【玉皇本行集经】
　　譬如甘蔗味虽不离皮节亦不从皮节而得于胜味皮节如世话义理犹胜味是故舍虚言思惟于实义【太宝积经卷九十二】
　　评品
　　取彼素丝织为绮縠或色美而材薄或文恶而质良唯善贾者别之取彼歌谣播为音乐或辞是而意非或言邪而志正唯达乐者晓之【毛诗正义闗雎】
　　抉瑕擿衅掩其美所谓小辩破言小言破道者也【后汉书陈元传】
　　仲宣伤于肥戆休伯都无格检元瑜病于体弱孔璋实自麤疏文蔚性颇忿鸷如是彼为非徒以脂烛自煎麋也其不髙蹈葢有由矣然君子不责偹于一人譬之朱漆虽无桢干其为光泽亦壮观也【魏志王粲传注】
　　已大见其文笔浩浩如长河东注比来所见后生制作乃涓浍之流耳【隋书李徳林传】
　　吾于荀卿欤见同门而异户也惟圣人为不异【扬子君子篇】仲尼多爱爱义也子长多爱爱奇也【扬子君子篇】
　　两刃相割利钝乃知二论相订是非乃见【王充论衡书解篇】汉作书者多司马子长子云河汉也其余泾渭也【王充论衡书解篇】
　　然时无圣人目其品藻故不得骋骅騄之迹于千里之涂编近世之道于三坟之末也【抱朴子外篇尚博】
　　夫尚书者政事之集也然未若近代之优文诏防军书奏议之清富赡丽也毛诗者华彩之辞也然不及上林羽猎二京三都之汪濊慱富也【抱朴子外篇钧世】
　　若夫俱论宫室而奚斯路寝之颂何如王生之赋灵光乎同説游猎而叔畋卢铃之诗何如相如之言上林乎竝美祭祀而清庙云汉之辞何如郭氏南郊之艳乎等称征伐而出军六月之作何如陈琳武军之壮乎【抱朴子外篇钧世】
　　二班两刘奕叶继采旧説以为固文优彪歆学精向然王命清辩新序该练璿璧产于昆冈亦难得而逾本矣【文心雕龙才畧】
　　夫鳞鳯与麏雉悬絶珠玉与砾石超殊白日垂其照青眸冩其形然鲁臣以鳞为麏楚人以雉为鳯魏氏以夜光为怪石宋客以燕砾为寳珠形器异征谬乃若是文情难鉴谁曰易分【文心雕龙知音】
　　心之照理譬目之照形目了则形无不分心敏则理无不达然而俗监之迷者深废浅售此庄周所以笑折杨宋玉所以伤白雪也【文心雕龙知音】
　　各执一隅之解欲拟万端之变所谓东向而望不见西墙也凡操千曲而后晓声观千剑而后识器故圆照之象务先博观阅乔岳以形培塿酌沧波以喻畎浍无私于轻重不偏于憎爱然后能平理若衡照辞如镜矣【文心雕龙知音】
　　洪钟万钧防旷所定良书盈箧妙鉴廼订流郑淫人无惑失聼独有此律不谬蹊径【文心雕龙知音赞】
　　犹如圃积玉炎洲聚桂其中实相推谢故有兹多品然终能振此鳞翼俱上龙门傥后之学者更随防曝云尔【书品】
　　诚以驱驰竝驾不逮前锋而中权后殿各尽其美【书品】皆五味一和五色一彩视其雕文非特刻鹄【书品】昔二人评玉一人曰好一人曰丑久不能辩各曰尔来入吾目中则好丑分矣夫玉有定形而察之不同非茍相反瞳睛殊也【刘子正赏】
　　绿衣虽有三百领杂色不可入宗庙纻絮虽有三千纸单薄不可以御冬文赋杂子不可以经圣典【扬子法言注吾子篇】虽实唱髙犹赏尔音【文选潘岳夏侯常侍诔】
　　孙兴公作天台赋成以示范荣期云卿试掷置地要作金石声范曰恐子之金石非宫商中声【艺文类聚杂文部赋】陈思之于文章也譬人伦之有周孔鳞羽之有龙鳯音乐之有琴笙女工之有黼黻俾尔懐铅吮墨者抱篇章而景慕映余晖以自烛故孔氏之门如用诗则公干升堂思王入室景阳潘陆自可坐于廊庑之间矣【钟嵘诗品】课其实录则豫章仆射宜分庭抗礼征君太尉可托乘后车征虏卓卓殆欲度骅骝前【钟嵘诗品】
　　范诗清便宛转如流风回雪丘诗防缀暎媚似落花依草【钟嵘诗品】
　　譬犹青松之抜灌木白玉之暎尘沙未足贬其髙洁也【钟嵘诗品】
　　谢诗如芙蓉出水顔如错彩镂金【钟嵘诗品】
　　王右军书如谢家子弟纵复不端正者爽爽有一种风气王子敬书如河洛间少年虽皆荒悦而举体蹉跎殊不可耐欣书如大家婢为夫人虽处其位而举止羞终不似真徐淮南书如南江士大夫徒好尚风轨终不免寒气阮研书如贵胄失品次不能复排英贤王仪同书如晋安帝非不处尊位而都无神思呉兴书如新亭唱父一往见杨州人共语音态便出陶隠居书如呉兴少儿形虽未成长而骨体甚骏快殷钧书如髙丽使人抗浪甚有意气滋韵终不精味袁山松书如深山道士见人便欲退缩萧子云书如春初望山林花无处不发崔子玉书如危峯阻日孤松一披有絶望之意师宜官书如雕羽未息嗣自长逝韦诞书如虎威彪振劒拔弩张蔡邕书骨气风逺爽爽为神钟司徒书字十二种意外殊妙少实多奇邯郸淳书应规入矩方圆乃成张伯英书如汉武帝爱道慿虚欲仙索靖书如飘风忽举鸷鸟不飞皇象书如歌声绕梁琴人舍挥衞常书如挿花美人舞笑镜台孟光禄书如崩山絶崖人见可畏张芝笃奇钟繇特絶逸少鼎能献之冠世四英其頽洪芳不灭真孙草萧行范篆各一时妙絶钟繇书若飞鸿戏海舞鹤游天行间希宻实亦难过萧思话书走墨连字势屈强若龙跳渊门虎卧鳯阙薄绍之书字势蹉跎如舞妓低腰仙人啸树【太平御览工艺部书中】
　　珠玉少而贵凡属多而贱圣人七经而已佛遂万亿言恐烦而无当也【太平御览珍寳部珠下】
　　谢五言如初发芙蓉自然可爱君诗若铺锦列绣亦雕缋满眼【何氏语林文学】
　　可与过秦王命分路镳【何氏语林文学】
　　李充言潘安仁之文如翔禽之羽毛衣被之绢縠【何氏语林赏誉】
　　君文如朝菌须臾之翫岂比吾千丈松尝有风霜刘荅云既有寒木又发春花可乎【何氏语林棑调】
　　能引一切智智有大势用譬如树根诸余经典无如是用譬如枝叶【波罗蜜多经卷五百四十六】
　　周既达而未尽信齐谐之小丑见鹏鲲而标大不覩鸟王与鱼母【明集十三】
　　辨伪
　　昔郑人以干鼠为璞鬻之于周宋愚夫亦寳燕石缇防十重夫覩之者掩口卢胡而笑斯文之族无乃类旃【后汉书应奉列传】
　　夫防子之相似者唯其母能知之玉石之相类者唯良工能识之书传之防者唯圣人能论之今取新圣人书名之孔墨则弟子句指而受者必众矣故美人者非必西施之种通士者不孔墨之类【淮南子修务训】
