<!-- { "loadSidebar": true } -->
　　闻詈剧丝竹之娱得捶喻捧戴之悦【波罗蜜多经五百八十九卷序】夫永夀莫美乎上干而齐之殇子神伟莫美于淩虚而同之滞至德莫大乎眞人而比之朽种高妙莫大乎世雄而喻之幻梦【道行波罗蜜经序卷一】
　　譬如陶师埏埴成器内盛臭秽彩画严饰诳惑愚夫又如四蛇置之一箧如是四大和合为身一大不调百一病起是故智者应观此身如养毒蛇如持坯器【大方广佛华严经卷十一】
　　佛言吾视王侯之位如尘隙视金玉之宝如瓦砾视纨素之服如弊帛视大千世界如一诃子视四耨水如涂足油视方便门如筏实聚视无上乗如梦金帛视求佛道如眼前花视求禅定如须弥柱视求槃如昼夜寤视倒正者如六龙舞视平等者如一眞地视兴化者如四时木【佛説四十二章经尺一】
　　暂得为人譬如作客作客日少归家日多【佛説五苦章句经尺七】一切过患由生而有譬如无薪火无所烧亦如无树斧无所斫亦如无瓶椎何所破如无藕花霜何所败【无明罗刹经】
　　若有山者金刚必坏若无山者金刚虽坚何所能坏凡有身者必有诸苦若无身者苦何所苦【无明罗刹经】
　　精神居形躯犹雀藏器中器破雀飞去身坏神逝生【法句经生死品】
　　万物为泡意如野马居世若幻奈何乐此【法句经世俗品】人在生死譬如车轮反覆上下而不离地【修行道地经菩萨品】是身如聚沫不可手捉是身如海不厌五欲是身如江归于渊海趣老病死是身如粪明智所捐是身如沙城疾就磨灭是身如边土多覩怨贼是身如险道常失善法是身如博家百八爱所立是身如裂器常而穿漏是身如画瓶中满不净是身如溷九孔常流是身如水渎悉为瑕秽是身如幻以惑愚人不识正谛是身如防烧毒身心是身如萎华疾至老耄是身如车与无常俱是身如露不得久立是身如宅四百四病之所居止是身如箧毒蛇所处是身如蚖瞠火常燃是身如顚国十八结所由是身如芭蕉树而不坚固是身如破船六十二见为之所惑是身如朽阁倾坏善相是身如琴因弦有声是身如鼓皮木褁覆计之本空是身如坏无有坚固是身如灰城风雨所坏归老病死【修行道地经观品】
　　父子二人耕田毒虵煞其子其父犹耕如故不看其子亦不啼哭梵志问曰此是谁儿耕者答言是我之子梵志又问是卿之子何不啼哭耕者答曰人生有死夫盛有衰善者有报恶者有对愁忧啼哭无益死者卿今入城我家某处愿过语之吾子已死持一人食来梵志自念此是何人而无返复儿死在地情不愁忧反更索食此人不慈无复此比梵志入城诣耕者家见死儿母即便语之卿儿已死其夫寄言持一人食来梵志曰何以不念子耶儿母即为梵志説譬喻言儿来托生我亦不呼儿今自去非我不留譬如行客因过主人客今自去何能得留我之母子亦复如是去来进止非我之力随其本行不能救防复语其姊卿弟已死何不啼哭姊复説譬喻向梵志言譬如巧师入山斫木作大筏安置水中卒逢大风吹破筏散随水流去前后分张不相顾望我弟亦尒因缘和合共一家生随命长短死生无常合防有离我弟命尽各自所随不能救防复语其妇卿夫已死何不啼哭妇説喻向梵志言譬如飞鸟暮宿高树同止共宿伺明早起各自飞去行求饮食有缘即合无缘即离我等夫妇亦复如是无常对至随其本行不能救防复语其奴大家已死何不啼哭奴复説譬喻言我之大家因缘和合我如犊子随逐大牛人煞大牛犊子在边不能救防大牛之命愁忧啼哭无所补益【法苑珠林卷五十二】
　　夫五阴虚假四大浮危受斯伪质事等尽瓶感此秽刑又同坯哭【法苑珠林卷九十四】
　　虽复回天震地之威防归磨灭齐冠楚组之丽靡救埃壤所以形非定质众缘所聚四尘不同风火恒异析而离之本非一物燕肝越胆未足为譬【法苑珠林卷九十六】
　　如外地古今相传强者先宅故无主也身亦然尔众缘所成缘合则起缘散则离何有真宰常主之者【僧肇注维摩诘经方便品】
　　新新生灭交臂已谢岂待白首然后为变乎【僧肇注维摩诘经方便品】
　　贼性
　　宋哀云使曲者直直者曲为揉【周易音义卦】
　　马蹄可以践霜雪毛可以御风寒龁草饮水翘足而陆此马之真性也虽有义台路寝无所用之及至伯乐曰我善治马烧之剔之刻之雒之连之以羁馽编之以皁栈马之死者十二三矣饥之渴之驰之骤之整之齐之前有撅饰之患而后有鞭荚之威而马之死者已过半矣陶者曰我善治埴圆者中规方者中矩匠人曰我善治木曲者中钩直者应绳夫埴木之性岂欲中规矩钩绳哉然且世世称之曰伯乐善治马而陶匠善治埴木此亦治天下者之过也故至德之世其行塡塡其世颠颠及至圣人蹩躠为仁踶跂为义而天下始疑矣澶漫为乐摘擗为礼而天下始分矣故纯朴不残孰为牺樽白玉不毁孰为珪璋道德不废安取仁义性情不离安用礼乐五色不乱孰为文采五声不乱孰应六律夫残朴以为器工匠之罪也毁道德以为仁义圣人之过也夫马陆居则食草饮水喜则交颈相靡怒则分背相踶马知已此矣夫加之以衡扼齐之以月题而马知介倪闉扼鸷曼诡衔窃辔故马之知而能至盗者伯乐之罪也【庄子马蹄】
　　卤莽其性者欲恶之孽为性雈苇蒹葭始萌以扶吾形寻擢吾性并溃漏发不择所出漂疽疥痈内热溲膏是也【庄子则阳】
　　百围之木斩而为牺尊镂之以剞杂之以青黄华藻鏄鲜龙蛇虎豹曲成文章然其断在沟中一比牺尊沟中之断则丑美有间矣然而失木性钧也是故神越者其言华德荡者其行伪至精亡于中而言行观于外此不免以身役物矣【淮南子俶真训上】
　　夫混茫以无名为贵羣生以得意为欢故剥柱刻漆非木之愿防鹖裂翠非鸟所欲促促衔镳非马之性荷轭运重非牛之乐【抱朴子外篇诘鲍】
　　煎熬形气刻削天和【抱朴子内篇道意】
　　或好知不倦以困其百体所好不过一枝而举根俱弊斯以其所知而害所不知也【郭子注庄大宗师】
　　言其将以形教自亏残而不能复游夫自得之塲无系之涂也【郭子注庄大宗师】
　　骈于拇者谓之不足故泣而决之枝于手者谓之有余故啼而龁之如是则羣品万殊无释忧之地矣惟各安其天性不决骈而龁枝则曲成而无伤又何忧哉【郭子注庄骈拇】
　　天下未尝慕桀跖而必慕曽史则曾史之簧鼓天下使失其眞性甚于桀跖也【郭子注庄骈拇】
　　夫有耳目者未尝以慕聋盲自困也所困常在于希离慕旷则离旷虽性聪明乃是乱耳目之主也【郭子注庄骈拇】雈苇害黍稷欲恶伤正性【郭子注庄则阳】
　　情之伤性性之妨情犹烟波之与水火也烟生于火而烟郁火冰出于水而冰遏水故烟微而火盛冰泮而水通性贞则情销情炽则性灭【刘子防欲】
　　凝滞者智之蝥也忿憾者仁之螣也纤恡者义之蠧也【文中子魏相】
　　木从小至大遂能荫蔽日光譬染心从微至着亦能覆盖眞性【道德经注疏卷六】
　　毁道德以为仁义不似黥乎破同以为是非不似劓乎【庄子音义大宗师】
　　骈枝赘疣虽非性之正亦出于形不可去也五藏之情虽非道德之正亦列于性不可治也今设仁义之教以治五藏之情犹削骈枝赘疣也既伤自然之理又益其疾也【庄子音义骈拇】
　　譬如恶象心未调顺有人乗之不随意去逺离城邑至于林野【海空智藏经持诫品】
　　烦恼所侵防犹如蚕处茧【海空智藏经供献品偈】
　　我观世间一切众生由于十种染污法何谓为十一者悭垢染污二者恶戒垢染污三者瞠垢染污四者懈怠垢染污五者散乱垢染污六者恶慧垢染污七者不遵尊教垢染污八者邪疑垢染污九者不信解垢染污十者不恭敬垢染污【大寳积经卷三十五】
　　我观世间一切众生为十种纒之所纒何谓为十一者由悭嫉网之所纒二者由无明膜之所覆翳三者烦恼迷醉堕愚痴坎四者爱欲驶流之所漂没五者末摩死节邪箭所中六者忿恨宻烟之所熏防七者贪欲盛火之所烧然八者过失毒药之所闷乱九者诸盖毒刺之所遮碍十者常处生死流转饥馑旷野正勤疲怠【大寳积经卷三十五】
　　犹如有人手执利斧入山斩伐材木华果药草毁坏成功【出曜经七口品】
　　挒眼去之其视宁广逺不决耳令大其听宁能逺不决鼻令大闻香宁能逺不决口令大知味宁能多不【那先比丘经卷中】
　　譬如蛇行常曲入竹筒中则直【大智度论卷二十三】
　　心犹水也静则有照动则无鉴痴爱所浊邪风所扇涌溢波荡未始暂住以此观法何往不倒譬如临面涌泉而责以本状者未之有也【僧肇注维摩诘经观众生品】
　　失常
　　革四扩则裂胃中满则充【子华子执中】
　　杨朱之弟曰布衣素衣而出天雨解素衣衣缁衣而反其狗不知迎而吠之杨布怒将扑之杨朱曰子无扑矣子亦犹是也向者使汝狗白而往黑而来岂能无怪哉【列子説符】
　　骈拇枝指出乎性哉而侈于德附赘县疣出乎形哉而侈于性多方乎仁义而用之者列于五藏哉而非道徳之正也是故骈于足者连无用之肉也枝于手者树无用之指也多方骈枝于五藏之情者淫僻于仁义之行而多方于聪明之用也是故骈于明者乱五色淫文章青黄黼黻之煌煌非乎而离朱是已多于聪者乱五声淫六律金石丝竹黄钟大吕之声非乎而师旷是已枝于仁者擢德塞性以收名声使天下簧鼓以奉不及之法非乎而曾史是已骈于辩者累瓦结绳窜句游心于坚白同异之间而敝跬誉无用之言非乎而杨墨是已故此皆多骈旁枝之道非天下之至正也【庄子骈拇】
　　夫待钩绳规矩而正者是削其性也待绳约胶漆而固者是侵其德也屈折礼乐呴俞仁义以慰天下之心者此失其常然也天下有常然常然者曲者不以钩直者不以绳圆者不以规方者不以矩附离不以胶漆约束不以纒索故天下诱然皆生而不知其所以生同焉皆得而不知其所以得故古今不二不可亏也则仁义又奚连连如胶漆纒索而游乎道德之间为哉使天下惑也夫小惑易方大惑易性何以知其然邪自虞氏招仁义以挠天下也天下莫不奔命于仁义是非以仁义易其性与【庄子骈拇】
　　百年之木破为牺樽青黄而文之其断在沟中比牺樽于沟中之断则美恶有间矣其于失性一也跖与曾史行义有间矣然失其性均也【庄子天地】
　　夫尧既已黥汝以仁义而劓汝以是非矣汝将何以游夫遥荡恣睢转徙之涂乎【庄子大宗师】
　　譬如駏驉受胎必死【杂阿含经卷三十八】
　　犹如地性不可舍坚乃至火性不可舍热如鱼投陆命何能存【本缘经持王子品】
　　昔有一蛇头尾自诤头语尾曰我应为大尾语头曰我应为大头曰我有耳能听有目能视有口能食行时在前故可为大汝无此术尾曰我令汝去故得去耳若我不去以身绕木三帀三日不已不得求食饥饿垂死头语尾曰汝可放我听汝为大尾闻其言即时放之复语尾曰汝既为大听汝前行尾在前行未经数歩堕大深坑而死【法苑珠林卷七十八】



　　喻林卷一百十五
<子部,类书类,喻林>
　　钦定四库全书
　　喻林卷一百十六　　　　明　徐元太　撰物宐门【一】
　　随时
　　祭鲔祭不必记记鲔何也鲔之至有时美物也鲔者鱼之先至者也而其至有时谨记其时【大戴礼记夏小正】
