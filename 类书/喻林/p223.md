<!-- { "loadSidebar": true } -->
　　桓公曰弓弩多匡防【音啓】者而重籍于民奉缮工而使弓弩多匡防者其故何也管子对曰鵞鹜之近鹍鸡鹄防【音保】之通逺鹄鹍之所在君请式璧而聘之桓公曰诺行事期年而上无阙者前无趋人三月解弓弩无匡防者召管子而问曰此何故也管子对曰鹄鹍之所在君式璧而聘之菹泽之民闻之越平而射逺非十钧之弩不能中鹍鸡鹄防彼十钧之弩不得擏不能自正故三月解而弓弩无匡防者此何故也以其家习其所也【管子轻重甲】
　　鸿鹄锵锵唯民歌之济济多士殷民化之【管子形势】
　　政烦苛则人奸伪政省一则人醇朴夫人俗随国政之方圆犹蠖屈之于叶也食黄则身黄食苍则身苍【亢仓子政道】
　　昔齐桓好衣紫阖境不鬻异采楚庄爱细腰一国皆有饥色上之所以率下乃治乱之所由也【尹文子大道上】
　　合符节别契劵者所以为信也上好权谋则臣下百吏诞诈之人乘是而后欺探筹投钩者所以为公也上好曲私则臣下百吏乘是而后偏衡石称权者所以为平也上好倾覆则臣下百吏乘是而后险斗斛敦槩者所以为啧也上好贪利则臣下百吏乘是而后鄙【荀子君道】君者仪也仪正而景正君者槃也槃圆而水圆君者盂也盂方而水方君射则臣决楚庄王好细腰故朝有饿人【荀子君道】
　　主者民之唱也上者下之仪也彼将听唱而应视仪而动唱嘿则民无应也仪隐则下无动也不应不动则上下无以相有也【荀子正论】
　　赵王好勇而民多轻死楚灵王好细腰而国中多饿人齐桓公妬而好内故竖刁自宫以治内桓公好味易牙蒸其首子而进之燕子哙好贤故子之明不受国故君见恶则羣臣匿端君见好则羣臣诬能人主欲见则羣臣之情态得其资矣【韩非子二柄】
　　广廷严居众人之所肃也宴室独处曾史之所慢也观人之所肃非得情也且君上者臣下之所为饰也好恶在所见臣下之饰奸物以愚其君必也【韩非子难三】
　　为人君者犹盂也民犹水也盂方水方盂圜水圜【韩非子外储说左上】
　　叔向御坐平公请事公腓痛足痹转筯而不敢壊坐晋国闻之皆曰叔向贤者平公礼之转筯而不敢壊坐晋国之辞仕托慕叔向者国之锤矣【韩非子外储说左上】
　　齐王好紫衣齐人皆好也齐国五素不得一紫齐王患紫防傅说王曰诗云不躬不亲庶民不信今王欲民无衣紫者王以自解紫衣而朝羣臣有紫衣进者曰益逺寡人恶臭是日也郎中莫紫衣是月也国中莫紫衣是岁也境内莫紫衣【韩非子外储说左上】
　　上好道下好德上好武下好力圣人原小知大察内知外【河上公注老子鉴逺】
　　为人君者其出令也其如声士民学之其如响曲折而从君其如景矣【贾子大政上】
　　人主之居也如日月之明也天下之所同侧目而视倾耳而听延颈举踵而望也【淮南子主术训】
　　上求材臣残木上求鱼臣干谷上求楫而下致船上言若丝下言若纶【淮南子说山训】
　　夫刻肌肤镵皮革被创流血至难也然越为之以求荣也圣王在上明好恶以示之经诽誉以导之亲贤而进之贱不肖而退之无被创流血之苦而有髙士尊显之名民孰不从【淮南子防族训】
　　夫上之化下犹风靡草东风则草靡而西西风则草靡而东在风所由而草为之靡是故人君之动不可不慎也【说苑君道】
　　臣闻之君好之则臣服之君嗜之则臣食之夫尺蠖食黄则其身黄食苍则其身苍君其犹有谄人言乎【说苑君道】君使服之于内而禁之于外犹悬牛于门而求买马肉也公胡不使内勿服则外莫敢为也【说政理】
　　明主有击壤之歌则大臣有舆人之诵上有画一之谚则下有五袴之谣此表树而影必从者也楚人有言曰大臣无貂裘则有司寒大臣无甘馔则有司瘠大臣无私门则有司廉【天禄阁外史黜陟】
　　言叩击五音各以其声感而相应也以言君求仁则仁至修正而下直也【王逸注楚辞七谏】
　　冲飙谧气则转蓬山峙修纲既舒则万目齐理故未有上好谦而下慢主贱宝而俗贫【抱朴子外篇广譬】
　　上之所多者下不能安其少也【郭子注庄胠箧】
　　君以民为体民以君为心心好之身必安之君好之民必从之未见心好而身不从君欲而民不随也【刘子从化】人之从君如草之从风水之从器故君之德风之与器也人之情草之与水也草之戴风风鹜东则东靡风鹜西则西靡是随风之东西也水之在器器方则水方器圆则水圆是随器之方圆也下之事上从其所行犹影之随形响之应声言不虚也【刘子从化】
　　昔齐桓公好衣紫阖境尽被异防晋文公不好服羔裘羣臣皆衣防羊鲁哀公好儒服举国皆着儒衣赵武灵王好鵕国人咸冠鵕冠紫非正色防非羙毳儒非俗服鵕非冠饰而竞之者随君所好也【刘子从化】
　　靁霆始发草木舒荣则蛰虫处岩崖者莫不倾听而起【前汉书注礼乐志】
　　物无常性惟化所珍故水本惊荡风静则安屋本贞坚风来则倾亦由贞专之女值淫奔之俗或有桑中之心凶虐之人被淳风之化当挟贤士之义【李善注文选陆士衡演连珠】夫马者王良御之则和驯端正致逺道矣仆人御之则迟奔毁车矣民者譬之马也尧舜御之则天下端正桀纣御之则天下奔于歴山【太平御览工艺部御】
　　治效
　　上九何天之衢亨象曰何天之衢道大行也【易大畜】六五贞吉升阶【易升】
　　上六井收勿幕有孚元吉【易井】
　　凡物可收成者则谓之收如五谷之有收也上六处井之极水已出井井功大成者也故曰井收【周易正义井】天下恶草焕然咸饰若草木同华【孔氏传书汤诰】
　　周道如砥【音纸】其直如矢【诗小雅大东】
　　翩彼飞鸮【音枭】集于泮林食我桑黮【音甚】怀我好音【诗颂泮水】桃夭后妃之所致也不妬忌则男女以正婚姻以时国无鳏民也【毛诗桃夭】
　　兎罝后妃之化也关雎之化行则莫不好德贤人众多也【毛诗兎罝】
　　驺虞鹊巢之应也鹊巢之化行人伦既正朝廷既治天下纯被文王之化则庶类蕃殖搜田以时仁如驺虞则王道成也【毛诗驺虞】
　　既醉太平也醉酒饱德人有士君子之行焉【毛诗既醉】四体既正肤革充盈人之肥也父子笃兄弟睦夫妇和家之肥也大臣法小臣廉官职相序君臣相正国之肥也天子以德为车以乐为御诸侯以礼相与大夫以法相序士以信相考百姓以睦相守天下之肥也【礼记礼运】圣帝流德天下震慑诸侯賔服连四海之外以为带安于覆盂动犹运之掌【前汉书东方朔传】
　　金石不足以铭髙八音不足以赞羙【晋书齐王冏传】
　　皇风载韪时圣道醇举实为秋摛藻为春【晋书潘岳传】雕颜卉服之乡龙荒朔漠之长莫不廻朝阳沐浴泽【宋书武帝中本纪】
　　德漏下泉功昭上象【南齐书海陵王本纪】
　　文敎与鹏翼齐举武功与日车并运【梁书武帝上纪】
　　野蚕自绩何谢欧丝闲田生稻宁殊雨粟【梁书元帝纪】莫不浸仁沐义照景饮醴【梁书江淹传】
　　配天之业光辰象而利贞格地之功侔川岳而长逺【陈书宣帝纪】
　　今圣化淳洽穆如韶夏食椹怀音枭獍犹变【魏书窦瑗良吏传】其他碌碌咸知款贡岂牛马内向东风入律者也【魏书髙句丽史臣传】
　　威德所被飇飞雾袭【北史王宪曾孙王晞传】
　　太平之时无瘖厐跛尫蹇侏儒折短父不哭子兄不哭弟道无襁负之遗育然各以其序终者贤医之用也故安止平正除疾之道无他焉用贤而已矣【韩诗外传卷三】龙逰鳯舞岁乐民喜【焦氏易林解之革】
　　种一得十日益有息仁政获民四国亲睦【焦氏易林萃之姤】被珠衔玉沐浴仁德【焦氏易林未济之离】
　　次六昆于井市文车同轨测曰昆于井市同一伦也【太经第四昆】
　　徽纒萦而靡系鞭朴弃而无加【蔡中郎集太傅胡公碑】
　　使附德者若潜萌之恱甘雨见归者犹行潦之赴大川黎民安之若绿叶之缀脩柯左衽仰之若众星之系北辰【抱朴子外篇君道】
　　员遽善犹氤氲之顺劲风要荒承指若响亮之和絶音【抱朴子外篇君道】
　　恩德比之于水近者游其原逺者浮其末也【前汉书注司马相如传】
　　却走马以粪车何惜騕褭与飞兎【文选东京赋】
　　声与风翔泽从云游【文选东京赋】
　　于是百姓涤瑕荡秽而镜至清【文选东都赋注】
　　南箕之风不能畅其化离毕之云无以丰其泽【文选张恊七命】庶士倾风万流仰镜【文选颜延之释奠诗】
　　逺无不肃迩无不懐如风之偃如乐之谐【文选王俭禇渊碑文】位以龙飞文以虎变泽旁流仁风潜扇区内宅心方隅回面【文选应祯诗】
　　惠露霑呉仁风扇越【文选沈约安陆王碑文】
　　鸿钧之世何物不乐飞鸟翕翼泉鱼奋跃【文选王褒四子讲德论】迩陿游原遐濶泳沬【文选司马长卿封禅文】
　　厥被风濡化者京师沈潜甸内帀洽侯衞厉揭要荒濯沐【文选子云剧秦羙新】
　　灵辉朝觏称物纳照时风夕洒程形赋音是以至道之行万类取足于世大化既洽百姓无匮于心【文选陆机演连珠】九夷之从王化犹洪声之收清响黎苗之乐函夏若游形之招惠景【补文选夏侯湛抵疑】
　　蜂虿止毒熊罴辍猛【广文选束广微居释】
　　善为治者士实于朝野牛马实于陆鸟兽实于林【意林晁错新书】
　　山神曰螭物精曰魅土精曰羵水精曰罔象木精曰毕方火精曰游光金精曰清明天下有道则众精潜藏【意林正部】
　　至徳之明日月若连璧【艺文类聚天部日】
　　共瀛海而恒流并嵩华而莫朽【艺文类聚帝王部陈宣帝哀防】甘露降耆老得敬则松栢受之尊贤容众则竹苇受之甘露者仁泽也其凝如脂其美如饴【事文类聚霜晋中兴书】丹丘千年一烧黄河千年一清皆至圣之君以为瑞【事文类聚河王子年拾遗记】
　　八风并唱未足颂其英声六乐俱陈无以歌其神武【文英华庾信贺防一表】
　　六代之舞陈于惣章九州之音【一作歌】登于司乐虞防拊石晋旷调钟未足颂此英华【一作声】无以宣其盛德者也【文英华徐陵迁谴上书】
　　仁泽之所洒沾惠风之所偃靡威武之所腾骧刑政之所宣畅浩浩乎其不可涯涘【文英华移文移虏淮阳太守文】
　　爰自开辟不羁不绊周公摄祚白雉是献【初学记州郡部岭南道】
　　至治
　　大和之国无待于意而为医大和之俗无待于养而为药不以物滑和不以欲乱情【子华子北宫意问】
　　彼其视凤凰麒麟也豢牢之养尔彼其视醴液甘露也甽浍之写尔彼其视芝房竹实凡草木之异者畦圃之毓尔彼其视玉石瓌恠凡种种之族者箧袭之藏尔【子华子北宫意问】
　　德之盛山无径迹泽无桥梁不相往来舟车不通何者其民犹赤子也【鹖冠子备知】
　　至德之世不尚贤不使能上如标枝民如野鹿【庄子天地】呴妪覆育万物羣生润于草木浸于金石禽兽硕大毫毛润泽羽翼奋也角觡生也兽胎不贕鸟卵不父无丧子之忧兄无哭弟之哀童子不孤妇人不孀虹蜺不出贼星不行含德之所致也【淮南子原道训】
　　当此之时禽兽蝮蛇无不匿其爪牙藏其螫毒无有攫噬之心【淮南子览防训】
