<!-- { "loadSidebar": true } -->
　　庶乱羊永除害马长息【梁书贺琛传】
　　问豺狼其何者访虺蝪之为谁【梁书朱异传】
　　堰水先塞其源伐木必拔其本源不塞本不拔虽翦枝竭流终不可絶矣【魏书高闾传】
　　若苗秽害田随风烈火芝艾俱焚安能白别乎【魏志公孙度传注】
　　锄彼草茅逐兹鸟雀【北史魏长贤传】
　　草茅弗去则害禾谷盗贼弗诛则伤良民夫舍公法而行私惠则是利奸邪而长暴乱也【管子明法解】
　　桓公曰鲁梁之于齐也干谷也蠭螫也齿之有唇也今吾欲王鲁梁何行而可【管子轻重戊】
　　削迹无遗根无与祸邻祸乃不存【韩非子初见秦】
　　豺狼在牢其羊不繁【韩非子扬权】
　　放此类者鸟兽之侪徒狐狸之丑类也生之为患杀之无咎【贾子耳痹】
　　治国者若耨田去害苗者而已今沐者堕发而犹为之不止以所去者少所利者多【淮南子说山训】
　　治疽不择善恶丑肉而并割之农夫不察苗莠而并耘之岂不虚哉【淮南子说山训】
　　鸟不干防者虽近弗射其当道虽远弗释【淮南子说林训】且天之欲利人非宜其欲利谷也除秽不待时况秽人乎【春秋繁露天地之行】
　　夫三折肱为良毉梁丘子遇虺毒而获疗犹有与之同疾者必问所以己之之方焉【孔丛子嘉言】
　　田防野鸡意常欲逃拘制笼槛不得动揺【焦氏易林需之随】逐兎驱狼避去不祥【焦氏易林随之讼】
　　虏豹擒虎为王得福【焦氏易林中孚之防】
　　次五礥【下研切】而闲而防我奸而非石如石厉测曰礥闲如石其敌坚也【太经第一闲】
　　上九豨毅其牙发以张弧测曰豨毅其牙吏所猎也【太经第三毅】
　　次八【怗】坚祸惟用解蝝之贞测曰坚祸用直方也【太经第六坚】
　　次三闗其门戸用止狂虫测曰闗其门戸御不当也【太经第六止】
　　痛不着身言忍之钱不出家言与之假使公卿子弟有被羌祸朝夕切急如边民者则竞言当诛羌矣【濳夫论救边】今有妖狐成羣游于大苑之中憇于金宛之内其容足以媚太阳之光其氛足以侵雷霆之声贪如鼫鼠矫若雄鹰状如狒狒巧若猩猩其突如羝其虫如麋倐忽万态莫知厥机足蟠乎魑魅之域迹乎魍魉之墟饰之以冶容粲之以文皮能礼北辰而弗惠乎黔黎何以为党其名曰貍此皆兽苑之所不畜者也今肆然而驰据以要路使麒麟不游于郊驺虞不蹑于囿羣防凭威以噬人肉而入苑者不可胜数肝脑积丘陵膏脂致渊薮诚欲弯弓而射狐设网而驱防以廓清其苑囿豢畜其驺虞若此者果何术以制哉晋王曰狐也养祸于苑藏富于穴何忍肆也欲亟制之子其问诸虞人【天禄阁外史三难】梁冀之诛征君谓袁闳曰甫闻去恶木者易去恶根者难袁闳曰子何不效斧斤之力而去其根乎【天禄阁外史去恶】治人犹如养苗先去其秽【武矦十六防治人】
　　虽埋轮之志无屈权石而狐鼠防物亦蠧大猷【文选沈约弹王源】
　　养鸡者不畜貍牧兽者不育豺树木者忧其蠧保民者除其贼【文选王褒四子讲德论】
　　暂扰以制敌愈于放敌而常扰也夫四体者人之所甚爱茍宜伐病则削肌刮骨矣【补文选王鉴劝亲征疏】
　　蔓草犹不可长况狼兕之冦乎【补文选王鉴劝亲征疏】
　　封人有能以轻凿修钩去树之蝎者树得以茂繁中舍人曰不识天下者亦有蝎者乎寡人告之曰昔三苗共工鲧驩兠非尧之蝎与问曰诸侯之国亦有蝎乎寡人告之曰齐之诸田晋之六卿鲁之三桓非诸侯之蝎与然三国无轻凿修钩之任终于齐簒鲁弱晋国以分不亦痛乎曰不识为君子者亦有蝎乎寡人告之曰固有之也富而慢贵而骄残仁贼义甘财悦色此亦君子之蝎也【补文选曹植籍田说】
　　陈绳则木之枉者有罪措凖则地之废险者有罪审名分则羣臣不安者有罪农之耨去害苗者贤者之治去害义者【意林尸子】
　　今鹰隼始击当从天气取奸恶以成严霜之诛【艺文类聚岁时部秋】
　　马援击寻阳山贼上书曰除其竹木譬如婴儿头多虮虱而剃之荡荡然虮虱无所复依【事文类聚虱东观汉记】
　　戮巨海之奔鲸殱中原之封豕【文苑英华徐陵劝谕上书】
　　夫剽悍祸贼始从事于干戈宼贼奸宄始容心于兵革非智术有以过之勇力有以胜之决未可以挫其威虐也【玉皇本行集经】
　　善拔众毒箭故称大医王【海空智藏经平等品偈】
　　有如毒蛇放毒螫人虽有良咒世之草药无如之何唯有圣人甘露妙药能消其毒【元阳妙经卷一】
　　如有良药名曰离箭随所着处众箭皆除毒药于中无得住者此药威力所逼遣故【波罗蜜多经五百九十三】
　　如阿伽陁一丸之药能破大毒【大方等大集经卷九】
　　譬如蘧麦妨麦稗莠根茎枝叶与麦相似若未秀出时不可分别穟旣出已田畯农士并根俱弃何以故坏净麦故【大方广十轮经卷三】
　　天下禾中生草草败禾实人当诛拔草去之禾乃成好实【佛般泥洹经卷上】
　　譬如毒蛇入人室不急除之害必至【三昧法门经卷上】
　　譬如良毉能破病不问甘苦以能究竟除病安穏故【大智度论卷七十一】
　　譬如种谷其苗虽好秽草多故不能增长【大智度论卷八十二】如树根不防其树犹生贪根不拔苦树常在【法苑珠林卷九十七】
　　虑患
　　水在火上既济君子以思患而豫防之【易既济】
　　谓此上天盖实高矣而有雷霆击人不敢不曲其脊以敬之以喻已恐触王之忌讳也谓此下地葢实厚矣而有陷溺杀人不敢不累其足以畏之以喻己恐陷在位之罗网也【毛诗正义正月】
　　水若远于民则人不没溺但由水近人则人得用之沐浴而日日狎习不复畏惧或泳之或游之无有诫忌至于洪波浪起亦犹习以为常故致覆溺也【礼记正义缁衣】邓矦曰人将不食吾余对曰若不从三臣抑社稷实不血食而君焉取余【左传庄公六年】
　　蠭虿有毒而况国乎【左传僖公二十二年】
　　是子也熊虎之状而豺狼之声弗杀必灭若敖氏矣谚曰狼子野心是乃狼也其可畜乎【左传宣公四年】
　　得臣犹在忧未歇也困兽犹鬭况国相乎【左传宣公十二年】深山大泽实生龙蛇彼美余惧其生龙蛇以祸女【左传襄公二十一年】
　　彼其发短而心甚长其或寝处我矣【左传昭公三年】
　　鸡以毛羽牲具恐其被养为牺故自断其尾残毁其形【春秋正义昭公二十二年】
　　吾观君夫人也若为乱其犹农也虽获田沃而勤易之将弗克飨为人而已【国语晋】
　　大夫种勇而善谋将还玩吴国于股掌之上以得其志【国语呉】
　　蜹蛾蜂虿皆能害人况君相乎【国语晋】
　　文公逐麋而失之问农夫老古曰吾麋何在老古以足指曰如是往公曰寡人问子以足指何也老古振衣而起曰亦不意人君如此也虎豹之居也厌闲而近人故得鱼鼈之居也厌深而之浅故得诸矦厌众而亾其国诗云维鹊有巢维鸠居之君故不归人将居之于是文公恐归【晋文春秋失麋】
　　越在我犹心腹有积聚不发则无伤动作者有死亾【越絶请籴内传】
　　夫鼠防壁壁不防鼠今越人不防吴矣【越绝请籴内传】
　　臣闻狼子有野心仇讐之人不可亲夫虎不可餧以食蝮蛇不恣其意今大王捐国家之福以饶无益之讐弃忠臣之言而顺敌人之欲臣必见越之破吴豸【疑当作豕】鹿游于姑胥之台荆榛蔓于宫阙【吴越春秋句践阴谋外传】
　　伍举进谏曰有一大鸟集楚国之庭三年不飞亦不鸣此何鸟也于是庄王曰此鸟不飞飞则冲天不鸣鸣则惊人伍举曰不飞不鸣将为射者所图矢卒【音猝】发岂得冲天而惊人乎【吴越春秋王僚使公子光传】
　　苏子谓李兑曰今日臣之来也暮后郭门借席无所得寄宿人田中有大丛夜半土梗与木梗鬬曰汝不如我我者乃土也使我逢疾风淋雨坏沮乃复归土今汝非木之根则木之枝耳汝逢疾风淋雨漂入漳河东流至海泛滥无所止臣窃以为土梗胜也今君杀主父而族之君之立于天下危于累卵【战国策赵恵文王】
　　范睢曰秦韩之地形相错如绣秦之有韩若木之有蠧人之病心腹天下有变为秦害者莫大于韩【战国策秦昭襄王】夫秦王之防而积怨于燕足为寒心又况闻樊将军之在乎是谓委肉当饿虎之蹊祸必不振矣【战国策燕王喜】齐王母家驷钧恶戾虎而冠者也【史记齐悼世家】
　　里语有之防糠及米吴与胶西知名诸侯也一时见察恐不得安肆矣【史记吴王濞传】
　　今释弗击此所谓养虎自遗害也【史记项羽纪】
　　胫胫者未必全也我不能自保眞人所谓鼠不容穴衔窭数者也【前汉书杨恽传】
　　困兽犹鬭蜂虿有毒况大众乎【后汉书皇甫嵩列传】
　　惧烟炎之毁熸何光芒之敢扬哉【后汉书蔡邕传】
　　而不见听必穷鹿抵虎【华阳国志】
　　进无威凤来仪之美退无鹰鹯击之用徘徊湘川将为怪鸟【晋书孙盛传】
　　虽处高台之上逍遥重仞之墉及其危亡之忧过于频翟之虑【晋书齐王冏传】
　　风尘之变出于非常【晋书陶璜传】
　　蔓草犹不可长况虎兕之冦乎【晋书王鉴传】
　　譬犹蚤虱疥癣虽为小疴令人终岁不安【宋书索虏传】古谚有之敌不可纵夫以一酌之水或为不测之渊如不时灭恐同原草【魏书郭祚传】
　　螳螂之志何能自息【魏书邢峦传】
　　诸君不见毒蛇乎断其头犹能为害况除腹心疾而曰必遗其类其可乎【魏书陆侯传】
　　门有倚祸事不可不宻墙有伏冦言不可而失【北齐书魏收传】类伤鸟之惊等穷兽之谋触【陈书畱异传】
　　夫爱马者以筐盛矢以蜃盛溺适有蚉防仆縁而拊之不时则缺衔毁首碎胸意有所至而爱有所亾可不愼邪【庄子人间世】
　　狡兎尽则良犬烹敌国灭则谋臣亾大夫何不释吴而患越乎【韩非子内储说下】
　　夫吴越之势不两立越之于吴也譬若心腹之疾也虽无作其伤深而在内也夫齐之与吴也疥癣之病也不苦其已也且其无伤也今释越而伐齐譬之犹惧虎而刺猏虽胜之其后患未央【吕氏春秋知化】
　　本细末大弛必至心【贾子大都】
　　蠧众则木折隙大则墙坏悬垂之类有时而隧枝格之属有时而弛【淮南子说林训】
　　非其事者勿仞也非其名者勿就也无故有显名者勿处也无功而富贵者勿居也夫就人之名者废仞人之事者败无功而大利者后将为害譬犹縁高木而望四方也虽愉乐哉然而疾风至未尝不恐也患及身然后忧之六骥追之弗能及也【淮南子人间训】
　　虎兕相据而蝼蚁得志两敌相机而匹夫乘间【盐铁论击之】燕雀离巢宇而有鹰隼之忧坎井之蛙离其居而有蛇鼠之患况翺翔千仞而游四海乎其祸必大矣此李斯之所以折翼而赵高没渊也【盐铁论复古】
　　行者比于鸟上畏鹰鹯下畏网罗夫人为善者少为谗者多若身不死安知祸罪不施【说苑敬愼】
　　且夫吴若蜂虿然不弃毒于人则不静余恐弃毒于我也【说苑权谋】
