<!-- { "loadSidebar": true } -->
　　鲂也鳏也鱼之易制者然而敝败之笱不能制【郑氏笺诗敝笱】子谓仲弓曰犂牛之子骍且角虽欲勿用山川其诸【论语雍也】
　　韩子称长防善舞多钱善贾信哉是言【史记范睢传论】
　　服絺绤之凉者不苦盛暑之鬰燠袭貂狐之煗者不忧至寒之凄怆何则有其具者易其僃贤人君子亦圣王之所以易海内也【前汉书王褒传】
　　皆言家口实如客至之有设也【南齐书王僧防传】
　　岂有庖防不修而欲延大宾者哉【南齐书王僧防传】
　　桓公在位管仲隰朋见立有间有二鸿飞而过之桓公叹曰仲父今彼鸿鹄有时而南有时而北有时而徃有时而来四方之逺所欲至而至焉非唯有羽翼之故是以能通其意于天下乎【管子霸形】
　　地之不可食者山之无木者百而当一涸泽百而当一地之无草木者百而当一樊棘杂处民不得入焉百而当一薮鎌纒得入焉九而当一蔓山其木可以爲材可以爲轴斤斧得入焉九而当一泛山其木可以爲棺可以爲车斤斧得入焉十而当一流水网罟得入焉五而当一林其木可以爲棺可以爲车斤斧得入焉五而当一泽网罟得入焉五而当一【管子乗马】
　　黄鹄之飞日行千里有必飞之僃也虎豹熊罴而无敌有必胜之理也【商子画防】
　　谈説之士资在于口处士资在于意勇士资在于气技艺之士资在于手商贾之士资在于身【商子筭地】
　　田鲔教其子田章曰主卖官爵臣卖智力故自恃无恃人【韩非子外储説右】
　　今有羿逢蒙繁弱于此而无则必不能中也中非徒也而为弓中之具也夫立功名亦有具不得其具贤虽过汤武则劳而无功矣【吕氏春秋具僃】
　　故鱼不可以无饵钓也兽不可以虚器召也【淮南子説山训】燿蝉者务在明其火钓鱼者务在芳其饵明其火者所以燿而致之也芳其饵者所以诱而利之也欲致鱼者先通水欲致鸟者先树木水积而鱼聚木茂而鸟集好弋者先具缴与矰好鱼者先具罟与罘未有无其具而得其利【淮南子説山训】
　　修其翰翼随风向北【焦氏易林坤之谦】
　　水长无船不见欣欢【焦氏易林屯之蹇】
　　鸟飞无翼兔走折足【焦氏易林蒙之渐】
　　乘筏度河虽深不殆【焦氏易林同人之巽】
　　手拙不便不能伐檀车无轴辕行者苦难【焦氏易林临之蹇】胶车木马不利逺贾【焦氏易林观之晋】
　　锡刀不入鲂鲤腥臊【焦氏易林无妄之艮】
　　天女推床不成文章南箕无舌饭多沙糠【焦氏易林大畜之益】水深无桴蹇难何游【焦氏易林頥之萃】
　　漏巵盛酒无以养老【焦氏易林离之师】
　　千仞之墙不得入门金笼銕疏利以避兵【焦氏易林咸之大畜】亡锥失斧公输无辅【焦氏易林萃之讼】
　　缝衣失针袴弗能【焦氏易林归妹之贲】
　　执斧破薪使媒求妇【焦氏易林小过之益】
　　精学不求贵贵自至矣力作不求富富自到矣【王充论衡命禄篇】
　　抱布贸丝交易有亡各得所愿儒生抱道贸禄文吏无所抱何用贸易【王充论衡量知篇】
　　农商殊业所畜之货货不可同计其精麤量其多少其出溢者名曰富人富人在世乡里愿之夫先王之道非徒农商之货也其爲长吏立功致化非徒富多出溢之荣也【王充论衡量知篇】
　　手中无钱之市使货主问曰钱何在对曰无钱货主必不与也夫胷中不学犹手中无钱也欲人君任使之百姓信向之奈何也【王充论衡量知篇】
　　螫虫之触负其有毒也战士能勇倚其有僃也是以锋鋭甲坚则人轻战【武矦心书轻战】
　　盖弋鸟者矫其矢钓鱼者理其纶【曹子建司马仲达书】
　　设有数人年纪老壮旣同服食厚薄又等俱造沙漠之地并冒严寒之夜素雪坠于上氷结于下寒风摧条而宵骇欬唾凝呀于唇吻则其中将有独中冷者而不必尽病也非冷气之有偏盖人体有不耐者耳【抱朴子内篇极言】
　　循涂虽坦而足无骐驎六虚虽旷而翼非大鹏【抱朴子外篇目叙】
　　眇者无以与乎眉目之好夫刖者不自爲假文屦【庄子音义逍遥游】
　　水满坎而后进人学博而后仕【掦子法言注学行篇】
　　如涉川兮无梁若陵虚兮失翼【文选寡妇赋】
　　临川靡芳饵何爲守空坻【文选傅咸赠何邵王济诗】
　　有斧无柯何以自济【文选陈琳檄呉将校文】
　　今有铅锡之铤虽欧冶百链犹不如瓦刀有驽骀之马虽造父驾之终不及飞兎絶景质钝故也【意林物理论】隋宝产汉滨摛此夜光真不待卞和显自爲命世珍【艺文类聚人部赠荅诗】
　　余音非九韶何以仪鳯皇新城非芝圃曷由殖兰芳【艺文类聚人部赠荅诗】
　　鐡冠之数曰一女必有一鍼一刀耕者必有一耒一耜一铫行服连轺輂者必有一斤一锯一锥一凿【玉海食货盐鐡】犹如真金三种试之乃知堪烧打磨【元阳妙经卷二】
　　譬如车有双轮则有载用鸟有两翼堪任飞行【元阳妙经卷二】如车无轮不堪运载【元阳妙经卷一】
　　如欲济水善防舟航船筏之具如临路人善防骑乘如田夫布种善念粪秽【元阳妙经卷八】
　　如诸种子火所不烧鸟所不食则得增长【元阳妙经卷九】譬如执持坏瓶诣河取水若池若井若泉若渠当知此瓶不久烂坏何以故是瓶未熟不堪盛水终归地故【波罗蜜多经四百四十四】
　　如人欲度险恶旷野若不摄受资粮器具不能达到安乐国王于其中道遭苦失命【波罗蜜多经四百四十四】
　　如大长者欲过险难必假多伴饮食资粮皆悉具足尔乃能度【波罗蜜多经卷五百六十八】
　　大王颇曾见乘驴堪入陈唯见乘象马鬭战便得胜【大宝积经卷九十九】
　　大王颇曾见小栰度大海唯乘彼大舶能度无量众【大宝积经卷九十九】
　　如人善乘船入于大海中虽行深水难而不爲所害【大方广佛华严经卷二十六】
　　譬如健士以那罗延金刚利箭射坚密铠直过无碍【大方广佛华严经卷五十九】
　　譬如金刚非劣恶器及以破器所能容持唯除全具上妙之器【大方广佛华严经卷七十八】
　　犹欲度水而不求船不能横越思惟其便若得板木乘骑其上可以得度【阿差末菩萨经卷四】
　　又如膏车欲使通利以用运载有所至到【长阿含经卷十三】犹有一人被七肘衣或八肘衣从头至足于此身体无处不覆【中阿含经卷二十】
　　譬如有人持器取水一器完坚二者穿坏若用受水完者恒满穿者漏尽【中本起经来学品】
　　犹如猛将身被重铠手无剑者则不能克定彊敌有剑无铠者亦复不能降彼彊敌若使猛将身被重铠手执利剑前后固险与贼共战必有所办则无狐疑【出曜经六戒品】譬如遮迦越王车马人从濿渡水令水浊恶过渡以去王渴欲得水饮王有清水珠置水中水即为清王便得清水饮之【那先比丘经卷上】
　　如人有手入宝山中自在能取若无手不能有所取【大智度论卷一】
　　譬如小药师以一种药二种药不具足故不能差重病大药师辈具足众药能差重病【大智度论卷三】
　　譬如完器盛水水不漏散【大智度论卷五】
　　譬如为诸贫人欲令大富当僃种种财物一切僃具然后乃能济诸贫者又复如人欲广治诸病当僃种种众药然后能治【大智度论卷七】
　　譬如好染一入便成【大智度论卷二十二】
　　譬如释提桓因手执金刚破阿修罗军【大智度论卷四十七】如商人农夫随所适国土所须之物地之所宜种子勤修求办事无不成【大智度论卷四十九】
　　如鸟子自知毛羽具足尔乃可飞【大智度论卷八十三】
　　有人虽疾而智力不强如马虽疾而力弱有人虽有强智力而不利譬如钝斧虽有大力不能破物【大智度论卷八十三】如人乘七宝船牢治行具上有种种好食有好导师遇随意好风则为好度若人乘草栰度恐怖不名好度【大智度论卷八十四】
　　如完牢之器所受不漏【大智度论卷九十六】
　　如麻缕不成绢麤缕无细布【中论卷一】
　　如小草入火则烧尽若真金入火能堪忍无失【十住毘婆沙论卷十五】
　　蒜不受熏以其臭故沈麝等亦不受熏以其香故若物不爲香臭所记则能受熏【摄大乘论释卷二】
　　譬如鸟僃二翼一举万防车足两轮一驰千里【高僧传十三梁释法悦】
　　今浅行者处不净国恐其行浅功微未能自防譬如少汤投之大水亦如少力之人入水救溺未能兼济则与彼俱沦【罗什译维摩诘经香积福品】
　　审谋
　　如彼筑室于道谋是用不溃于成【诗小雅小旻】
　　君臣之谋事如此与不行而坐图逺近是于道路无进于跬步何以异乎【郑氏笺诗小旻】
　　浅近之人不可谋道犹路人不可谋室【毛诗正义小旻】
　　谋虑茍当则妇人亦成国任姒是也谋虑理乖虽丈夫亦倾城宰嚭无极是也【毛诗正义瞻卬】
　　卜人曰筮短长不如从长【左传僖公四年】
　　商书曰三人占从二人众故也武子曰善钧从众【左传成公六年】
　　如是可矣何必瘠鲁以肥【左传防公二十九年】
　　暴虎冯河死而无悔者吾不与也必也临事而惧好谋而成者也【论语述而】
　　种黍得黍种稷得稷惟在所树祸福亦犹是也若不礼重耳则当除之不尔则宜厚之如此不疑是爲徳基【国语解晋四叔詹谏郑】
　　且与贼居不知其祸外复求怨徼幸他国犹治救瘑【古禾切】疥而弃心腹之疾发当死矣瘑疥皮肤之疾不足患也今齐陵迟千里之外更歴楚赵之界齐为疾其疥耳越之为病乃心腹也不发则伤动则有死愿大王定越而后图齐【呉越春秋夫差内传】
　　越在心腹之疾不前除其疾今信浮辞僞诈而贪齐破齐譬由磐石之田无立其苗也愿王释齐而前越【呉越春秋夫差内传】
　　张仪説楚王曰且夫爲从者无以异于驱羣羊而攻猛虎也夫虎之与羊不格明矣今大王不与猛虎而与羣羊窃以爲大王之计过矣【战国防楚怀王】
　　陈轸曰王不闻夫管与之说乎有两虎争人而鬭管庄子将刺之管与止之曰虎者戾虫人者甘饵也今两虎争人而鬭小者必死大者必伤子待伤虎而刺之则是一举而兼两虎也无刺一虎之劳而有刺两虎之名齐楚今战战必败败王起兵救之有救齐之利而无伐楚之害【战国策秦惠文君】
　　医扁鹊见秦武王武王示之病扁鹊请除左右曰君之病在耳之前目之下除之未必已也将使耳不听目不明君以告扁鹊扁鹊怒而投其石曰君与知之者谋之而与不知者败之使此知秦国之政也则君一举而亡国矣【战国防秦武王】
　　黄歇使于秦説昭王曰天下莫强于秦楚今闻大王欲伐楚此犹两虎相鬭而驽犬受其敝不如善楚臣闻之物至而反冬夏是也致至而危累棊是也【战国防秦昭防王】夫取三晋之肠胃与出兵而惧其不反也孰利【战国策秦昭防王】
　　此所谓借贼兵而赍盗食者也王不如逺交而近攻得寸则王之寸得尺亦王之尺也【战国策秦昭防王】
