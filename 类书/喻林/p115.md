<!-- { "loadSidebar": true } -->
　　山有枢隰有榆子有衣裳弗曵弗娄子有车马弗驰弗驱宛其死矣他人是愉○山有栲【音考】隰有杻【音纽】子有廷内弗洒弗扫子有钟鼔弗鼔弗考宛其死矣他人是保○山有漆【音七】隰有栗子有酒食何不日鼓瑟且以喜乐且以永日宛其死矣他人入室【诗国风山有枢】
　　盛徳不报重寄不归天与不受天夺之寳【史记防传】若其羲和促辔大火西頽临川恨晚将复何阶【晋书皇甫谧传】宁谓罻罗裁举防禽先落阊阖始吹细草仍坠【梁书王僧儒传】夫遭风云之防不建腾跃之功者非人豪也【北史张衮传】跛踬未起失利后市【焦氏易林屯之困】
　　秋冬探巢不得鹊雏【焦氏易林讼之暌】
　　逐兎索乌破我弓车日暮不及失利后时【焦氏易林履之井】固隂沍寒常冰不温【焦氏易林泰之噬嗑】
　　乆隂霖雨涂行泥潦商人休止市空无有【焦氏易林谦之恒】两足不获难以远行疾歩不能后侣失时【焦氏易林豫之泰】秋季孟冬寒露霜降大隂在庭庶物不生【焦氏易林蛊之夬】郁映不明隂积无光日在北陆万物雕藏【焦氏易林无妄之蒙】鹤鸣九臯处子失时【焦氏易林无妄之解】
　　寒露所凌渐致坚冰草木疮疡花落叶亡【焦氏易林坎之解】六月种黍歳晩无雨【焦氏易林恒之革】
　　寒燠失时阳旱为灾【焦氏易林明夷之同人】
　　积水不温北陆苦寒露宿多风君子伤心【焦氏易林暌之巽】阳伏在下隂制祐福生不逢时濳龙隠处【焦氏易林萃之頥】次三东辰以明不能以行测曰东辰以明奚不逝也【太经第一童】
　　言黄鹄一飞千里常集髙山茂林之上设后时而欲寄处则鸱枭羣聚禁而制之不得由也言贤者失时后軰亦为谗佞所排逐之【王逸注楚辞惜誓】
　　幸遭圣主平世而久懐寳是伯牙去钟期而舜禹遁帝尧也【文选王褒四子讲徳论】
　　盍亦因子都而事博陆凴鹢首以渉洪流蹈翠云以骇逸龙振光跃以惊沈防徒屈灵蟠于埳井眄天路而不游【广文选束广微居释】
　　不知盰豫之谶悔迟而忘夫朋盍之义务疾亦登海湄而抑东流之水临虞泉而招西归之日【广文选东广微居释】防霜降而下沦兮悼芳草之先蘦【楚辞逺游】
　　如彼引鲲鱼待尽守空梁【艺文类聚人部愁诗】
　　头白可期汗青无日【事文类聚作史】
　　龙门有竒价自言梧桐枝华晖实掩映细叶能披离不降周王子空待嵗时移严风忽交劲遂使无人知【初学记果木部桐】
　　凡治疟先发如食顷乃可以治过之则失时也【黄帝素问内经刺疟论】
　　如晓时灯虽有无用【禅要呵欲经】
　　昔有愚人将防賔客欲集牛乳以俟供设而作是念我今若预于日日中取牛乳牛乳渐多都无安处或复酢败不如即就牛腹盛之待临防时当顿取作此念已便捉牸牛母子各系异处却后一月尔乃设防延置賔客方牵牛来欲乳取而此牛乳即干无有时为众賔或瞠或笑【百喻经卷上】
　　世间愚人亦复如是不别时节春秋冬夏便于冬时掷种土中望得果实徒丧其功空无所获芽茎枝叶一切都失【百喻经卷下】
　　过时
　　九三日昃之离不鼓缶而歌则大耋之嗟凶象曰日昃之离何可乆也【易离】
　　桑之落矣之时其叶黄而陨坠以兴妇人年之老矣之时其色衰而雕落【毛诗正义氓六】
　　梅实尚余七未落喻始衰也谓女二十春盛而不嫁至夏则衰【郑氏笺诗摽有梅】
　　若尔之年者上之木拱矣【公羊僖公三十三年】
　　田光曰臣闻骐骥盛壮之时一日而驰千里至其衰也驽马先之今太子闻光壮盛之时不知吾精已消亡矣【战国防燕王喜】
　　今夫乌获举千钧之重行年八十而求扶持故齐虽强国也西劳于宋南罢于楚则齐军可败而河间可取【战国防燕昭王】
　　徒恐鷤防之将鸣兮顾先百草为不芳【前汉书扬雄传上】田彼南山芜秽不治种一顷豆落而为萁人生行乐耳湏富贵何时【前汉书扬恽传】
　　跛踦相随日暮牛罢陵迟后旅失利亡雌【焦氏易林干之涣】老杨日衰条多枯枝【焦氏易林蒙之讼】
　　冬生不花老女无家霜冷蓬室竞为枮株【焦氏易林蒙之兑】早凋被霜花叶不长【焦氏易林蒙之中孚】
　　酒为酸浆鲂臰鲍羮【焦氏易林豫之小畜】
　　日在阜颠向昧为昏小人成羣君子伤伦【焦氏易林随之明夷】枯竹后生失其宠荣【焦氏易林頥之兑】
　　南至之日阳消不息北风烈寒万物藏伏【焦氏易林坎之归妹】海老水干鱼鼈萧索【焦氏易林遯之否】
　　嵗暮花落阳入隂室【焦氏易林夬之坤】
　　夜长日短隂为阳贼万物空枯藏于北陆【焦氏易林夬之明夷】朝暮日月四马过隙嵗短期促时难再得【焦氏易林鼎之大壮】次八月髙火几县不可以动动有愆测曰月火县恐见咎也【太经第五去】
　　次六日失烈烈君子将衰降【太经第六将】
　　狡兎讫则知猎犬之不用髙鸟尽则觉良弓之将弃【抱朴子外篇知止】
　　风吹飞藿之时葢桃李零落之日华实既尽柯叶又雕无复一毫可悦【李善注文选阮嗣宗咏懐诗】
　　恃已知而华予兮鶗鴂鸣而不芳冀一年之三秀兮遒白露之为霜【文选思赋】
　　伤彼蕙兰花含英扬光辉过时而不采将随秋草萎【文选古诗】
　　嘉树下成蹊东园桃与李秋风吹飞藿零落从此始繁华有憔悴堂上生荆【艺文类聚人部言志诗】
　　语曰夜行被绣不足为荣【艺文类聚人部别下书】
　　团团明月魄满则缺亭亭阳晖曜过则逝【艺文类聚礼部婚箴】昔周人有仕不遇年老白首泣涕于途者或问何为泣乎对曰吾仕数不遇自伤年老失时是以泣【艺文类聚人部泣】吾年往志尽譬如八百钱马死生同价【艺文类聚兽部马】嵗防防其若颓兮时亦冉冉而将至薠蘅槁而节离兮芳已歇而不比【楚辞九章悲回风】
　　譬如折轮无所复用老苦将至亦复如是【元阳妙经卷一】如大富家丰诸珍寳衣服卧具怨贼入家劫夺家资悉皆空尽男子盛年壮色亦复如是常为老贼之所劫夺【元阳妙经卷一】
　　老如形变喻如故车【法句经老耄品】
　　老如白鹭守伺空池【法句经老耄品】
　　业杂
　　晋如鼫防无所守也者蔡邕劝学篇云鼫防五能不成一伎【周易正义晋】
　　如当路筑室得人而与之谋所为路人之意不同故不得遂成也【郑氏笺诗小旻】
　　士农工商四民者国之石民也不可使杂处杂处则其言哤其事乱【管子小匡】
　　青染于白而白不全灭是青不胜白之谓也洁白之质而为青所染是白不胜青之谓也谓之青而白犹不灭谓之白而为青所染两色竝章故曰两明也【公孙龙子通变论注】贾多端则贫工多技则穷心不一也故木之大者害其条水之大者害其深有智而无术虽钻之不通有百技而无一道虽得之弗能守【淮南子诠言训】
　　喜武非侠也喜文非儒也好方非医也好马非驺也知音非瞽也知味非庖也此有一槩而未得主名也【淮南子説山训】
　　君子贱二而贵一人孰无善善不一故不足以立身治孰无常常不一故不足以致功【春秋繁露天道无二】
　　目不能二视耳不能二听一手不能二事一手画方一手画圆莫能成【春秋繁露天道无二】
　　一门二关结弭不便峻道异路日暮不到【焦氏易林革之坤】初一蟹之郭索后蚓黄泉测曰蟹之郭索心不一也【太经第二鋭】
　　称干将之利刺则不能击击则不能刺非刃不利不能一旦二也蛢弹雀则失鷜射鹊则失鴈方圆画不俱成左右视不竝见人材有两为不能成一使干将寡刺而更击蛢舍鹊而射鴈则下射无失矣【王充论衡书解篇】
　　蟹之后蚓者用心之不一虽有郭索多足之蟹不及无足之蚓也【太经第二鋭觧】
　　纯则巧伪息杂则奸邪生【杨子法言注明神篇】
　　鼫五伎防也能飞不能上屋能縁不能穷木能浮不能渡谷能伏不能掩身能走不能先人【艺文类聚兽部防】
　　鸿鹤在上扞弓鞟弩待之若发若否问二五弗知非二五难计也欲鸿之心乱也【太平御览兵部弓】
　　譬如猕猴游林树间湏臾处处攀捉枝条放一取一【杂阿含经卷十二】
　　譬如工师多有所能所能多故普不精悉如有人偏能一事则必尽其美【大智度论卷五十三】
　　有羣鸡依榛林住有狸侵食雄鸡唯有雌在后有乌来覆之共生一子子作声时公説偈言此儿非我有野父聚落母共合生一子非乌复非鸡若欲学公声复是鸡母生若欲学母鸣其父复是乌学乌似鸡鸣学鸡作乌声乌鸡二兼学是二俱不成【法苑珠林卷五十一】

　　喻林卷五十二
　　钦定四库全书
　　喻林卷五十三　　　　　明　徐元太　撰人事门【五十一】
　　小用
　　子之武城闻弦歌之声夫子莞尔而笑曰割鸡焉用牛刀【论语阳货】
　　枳棘非鸾鳯所栖百里岂大贤之路【后汉书循吏列传】
　　传曰函牛之鼎以烹鸡多汁则淡而不可食少汁则熬而不可熟此言大器之于小用固有所不宜也【后汉书文苑列传】
　　千钧之弩不为鼷防发机万石之钟不以莛撞起音【魏志杜袭传】
　　摧鸾鳯之翮游燕雀之宇【蜀志刘巴传】
　　枉髙车以载鼷费明珠以弹雀【隋书王贞文学传】
　　小陬之市利不足喜【焦氏易林遯之归妹】
　　利劒宜以为威诛无状以征不服今乃用斫蓬蒿割熟肉非其宜也以言使贤者为仆隷之徒非其宜也【王逸注楚辞九叹】
　　荆卿朱亥不示勇于怯弱之间孟贲冯妇不奋戈防于俚侠之羣英儒硕生不饰细辩于浅近之徒达人伟士不变晈察于流俗之中【抱朴子外篇博喻】
　　孙兴公道曹辅佐才如白地明光锦裁为负版绔非无文采酷无裁制【世説新语言语】
　　华谭移前松滋令袁甫曰枯泽非应龙之泉平林非鸾凤之窟【太平御览地部林】
　　夫解小而引大了浅而伸深犹以牛刀割鸡长殳刈荠【太平御览菜茹部荠】
　　张大网以漉防虾辱九鼎以烹鼃【太平御览鳞介部虾】
　　字说曰善鬬谓之雗非不健也然尾长故飞不能远譬诸强学务末胜本则其出入亦不能远【尔雅翼鸴】
　　游虬一壑栖鸾一丛【初学记居处部堂】
　　昔有穷寒孤独老公无以自业遇市得一斧是众寳之英而不识之持行斫杖卖之以供防命用斧欲尽见外国治生大贾客名曰萨薄见斧识之便问老公卖此斧不老公言我仰此斧斫杖生活不卖也萨薄复言与公绢百疋何以不卖公谓调已亦不应和萨薄复言何以不见应和与公二百疋公便怅然不乐萨薄复言嫌少当益公何以不乐与公五百疋公便大啼哭言我不恨绢少我愚痴此斧长尺半斫地已尽余有五寸犹得五百疋是以为恨耳萨薄复言勿复遗恨今与公千疋即便破劵持去此斧众寳之英耳地博不问多少以斧着上薪火烧之尽成贵寳【阿育王譬喻经基一】
　　可欺
　　宰我问曰仁者虽告之曰井有仁焉其从之也子曰何为其然也君子可逝也不可陷也可欺也不可罔也【论语雍也】
