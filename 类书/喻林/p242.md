<!-- { "loadSidebar": true } -->
　　天下莫大于秋毫之末而太山为小莫夀于殇子而彭祖为夭天地与我并生而万物与我为一【庄子齐物论】无物不然无物不可故为是举莛与楹厉与西施恢恑憰怪道通为一【庄子齐物论】
　　自其异者视之肝胆楚越也自其同者视之万物皆一也【庄子徳充符】
　　綂小大者无小无大者也茍有乎小大则虽大鹏之与斥鴳宰官之与御风同为累物耳齐死生者无死无生者也茍有乎死生则虽大椿之与蟪蛄彭祖之与朝菌均于短折耳故游于无小无大者无穷者也防乎不死不生者无极者也【郭子注庄逍遥游】
　　鱼游于水水物所同咸谓之知然自鸟观之则向所谓知者复为不知矣【郭子注庄齐物论】
　　箫管参差宫商异律故有短长髙下万殊之声而所禀之度一也然则优劣无所错其间矣【郭子注庄齐物论】
　　无小大无夀夭是以蟪蛄不羡大椿而欣然自得斥鴳不贵天池而荣愿已足也【郭子注庄齐物论】
　　所大者性足也所小者无余也故因其性足以名大则毫末丘山不得异其名因其无余以称小则天地稊米无以殊其称【郭子注庄秋水】
　　所谓大者至足也故秋毫无以累乎天地所谓小者无余也故天地无以过乎秋毫【郭子注庄秋水】
　　夫以形相对则太山大于秋毫也若各据性分物防其极则形大未为有余形小不为不足茍足于其性则秋毫不独小其小太山不独大其大矣【郭子注庄齐物论】
　　譬夫莛横楹纵厉丑而西施好所谓齐者岂必齐形状同规矩哉故纵横好丑恢恑憰怪形虽万殊而性同得故曰道通为一也【郭子注庄齐物论】
　　夫天地运而相通万物总而为一能知一则无一之不知也不能知一则无一之能知也譬吾处于天下也亦为一物矣【淮南子精神训】
　　别而言之则须眉异名合而説之则体之一毛也【广文选阮嗣宗庄论】
　　人在天地之间如蚤虱在衣裳之内若蝼蚁在巢穴之中【意林论衡】
　　一舟之覆无一毫不湿一马之走无一毫不动故大同万物不一也【太平御览兽部马五】
　　以长形长则无长以短比短则无短故曰长短相形而有也【道德经疏卷一】
　　见玉京山不以为高无长相故见诸堆峊不以为卑无短相故见诸骞树不以为賖无夀相故见诸槿花不以为促无夭相故见大罗天不以为遍无大相故见诸毫末不以为细无小相故【大乘妙林经】
　　若得珍宝瓦石视之一等若有持刀斫截手足有持栴檀涂身亦等无异【大智度论卷三】
　　达观
　　怵迫之徒兮或趋西东大人不曲兮亿变齐同拘士系俗兮攌如囚拘【史记贾生传】
　　寥廓忽荒兮与道翺翔乗流则逝兮得坻则止纵躯委命兮不私与已其生若浮兮其死若休澹乎若深渊之静泛兮若不系之舟【史记买生传】
　　万物皆贱惟人为贵动以九州为狭静以环堵为大【晋书董京传】
　　以造化为工匠天地为陶钧名位为糟粕势利为埃尘治其内而不饰其外【晋书潘尼传】
　　且世以太虚为舆鑪为肆神游莫竞之林心存无营之室【晋书束晢传】
　　天地短于朝生兮亿代促于始旦顾瞻宇宙微细兮若豪锋之半【晋书庾峻传】
　　人之寓于宇宙也何异夫栖蜗之争战附蜹之游禽【梁书张缅弟纉传】
　　世之人以独见者为梦同见者为觉殊不知精之所结亦有一人独见于昼者神之所合亦有两人同梦于夜者二者皆我精神孰为梦孰为觉【关尹子六七】
　　古者谓死人为归人夫言死人为归人则生人为行人矣行而不知归失家者也一人失家一世非之天下失家莫知非焉【列子天瑞】
　　原宪窭于鲁子贡殖于卫原宪之窭损生子贡之殖累身然则窭亦不可殖亦不可其可焉在曰可在乐生可在逸身故善乐生者不窭善逸身者不殖【列子杨朱】
　　死生自命也贫穷自时也怨夭折者不知命者也怨贫穷者不知时者也当死不惧在穷不戚知命时也【列子力命】夫信命者亡夀夭信理者亡是非信心者亡顺逆信性者亡安危【列子力命】
　　丽之姬艾封人之子也晋国之始得之也涕泣沾襟及其至于王所与王同筐牀食刍豢而后悔其泣也子恶乎知夫死者不悔其始之蕲生乎【庄子齐物论】
　　以指喻指之非指不若以非指喻指之非指也以马喻马之非马不若以非马喻马之非马也天地一指也万物一马也【庄子齐物论】
　　彼以生为附赘县疣以死为决溃痈夫若然者又恶知死生先后之所在【庄子大宗师】
　　浸假而化予之左臂以为鸡予因以求时夜浸假而化予之右臂以为弹予因以求鹗炙浸假而化予之凥以为轮以神为马予因而乘之岂更驾哉【庄子大宗师】
　　曾子再仕而心再化曰吾及亲仕三釡而心乐后仕三千钟不泊吾心悲弟子问于仲尼曰若参者可谓无所县其罪乎曰既已县矣夫无所县者可以有哀乎彼视三釡三千钟如鹳雀蚊虻相过乎前也【庄子寓言】
　　吾以天地为棺椁以日月为连璧星辰为珠玑万物为赍送吾葬具岂不备邪【庄子列御寇】
　　夫天下也者万物之所一也得其所一而同焉则四肢百体将为尘垢而死生终始将为昼夜而莫之能滑而况得丧祸福之所介乎弃者若弃泥涂知身贵于也【庄子田子方】
　　以道为竿以徳为纶礼乐为钩仁义为饵投之于江浮之于海万物纷纷孰非其有【淮南子俶眞训】
　　夫藏舟于壑藏山于泽人谓之固矣虽然夜半有力者负而趋寐者不知犹有所遁若藏天下于天下则无所遁其形矣【淮南子俶眞训】
　　若人者千变万化而未始有极也弊而复新其为乐也可胜计耶譬若防为鸟而飞于天防为鱼而没于渊方其防也不知其防也觉而后知其防也今将有大觉然后知今此之为大防也始吾未生之时焉知生乐也今吾未死又焉知死之不乐也【淮南子俶眞训上】
　　子求行年五十有四而病伛偻脊管高于顶下迫頥两脾在上烛营指天匍匐自闚于井曰伟哉造化者其以我为此拘拘邪此其视变化亦同矣【淮南子精神训】
　　夫造化者既以我为坯矣将无所违之矣吾安知夫刺炙而欲生者之非惑也又安知夫绞经而求死者之非福也或者生乃徭役也而死乃休息也夫造化者之攫援物也譬犹陶人之埏埴也其取之地而已为盆盎也与其未离于地也无以异其已成器而破碎漫澜而复归其故也与其为盆盎亦无以异矣夫临江之乡居人汲水以浸其园江水弗憎也苦洿之家决洿而注之江洿水弗乐也是故其在江也无以异其浸园也其在洿也亦无以异其在江也是故圣人因时以安其位当世而乐其业【淮南子精神训】
　　廓惝而虚清靖而无思虑大泽焚而不能热河汉涸而不能寒也大雷毁山而不能惊也大风晦日而不能伤也是故视珍宝珠玉犹石砾也视至尊穷宠犹行客也视毛嫱西施犹防丑也以死生为一化以万物为一方【淮南子精神训】
　　鲁人有为父报雠于齐者刳其腹而见其心坐而正冠起而更衣徐行而出门上车而歩马顔色不变其御欲驱抚而止之曰今日为父报雠以出死非为生也今事已成矣又何去之追者曰此有节行之人不可杀也解围而去之使被衣不暇带冠不及正蒲伏而走上车而驰必不能自免于千歩之中矣今坐而正冠起而更衣徐徐而出门上车而歩马顔色不变此众人之所以为死也而乃反以得活此所谓徐而驰迟于歩也夫走者人之所以为疾也歩者人之所以为迟也今反乃以人之所为迟者反为疾明于分也有知徐之为疾迟之为速者则几于道矣故黄帝亡其珠使离朱防剟索之而弗能得之也于是使忽怳而后能得之【淮南子人间训】人不当恶死死复归其未生之故耳譬犹瓦器之破而复反于土也【淮南子精神训解】
　　大丈夫以天下为室以藏万物【淮南子俶眞训解】
　　夫期功于旦夕者闻嵗暮而致叹取美于当年者在身后而长悲此故俗士之近心一世之常情也至于大人以天地为一朝亿代为旷息【张湛注列汤问】
　　以仁义为关键用礼教为衿带自枯槁于当年求余名于后世者是不达乎生生之极也【张湛注列杨朱】
　　安时处顺谓之悬解一不能自解则众物共结之能解则无所不解也【郭子注庄大宗师】
　　若疣之自县赘之自附此气之时聚非所乐也若【音换】之自决痈之自溃此气之自散非所惜也【郭子注庄大宗师】孰能以无为首以生为脊以死为凥【苦羔反】孰知死生存亡之一体者吾与之友矣【庄子大宗师】
　　以死生为寤寐以形体为逆旅去生如脱屣断足如遗土吾未见足以缨茀其心也【郭子注庄徳充符】
　　少而失其故居名为弱丧夫弱丧者遂安于所在而不知归于故乡也焉知生之非夫弱丧焉知死之非夫还归而恶之哉【郭子注庄齐物论】
　　夫死生之变犹春秋冬夏四时行耳故生死之状虽异其于各安所遇一也【郭子注庄齐物论】
　　有大人先生以天地为一朝万期为须臾日月为扄牖八荒为庭衢行无辙迹居无室庐幕天席地纵意所如【文选刘伶酒德颂】
　　俯观万物扰扰焉如江汉之载浮萍二豪侍侧焉如蜾蠃之与螟蛉【文选刘伶酒德颂】
　　死为休息生为役劳冬水之凝何如春氷之消荣位在身不亦轻于尘毛【补文选张衡髑髅赋】
　　木根挺而枝逺叶繁茂而华零无穷之死犹一朝之生【广文选阮嗣宗大人先生传】
　　枝叶托根柢死生同盛衰【广文选阮嗣宗大人先生传】
　　若先生者以天地为卵耳如小物细人欲论其长短议其是非岂不哀也哉【广文选阮嗣宗大人先生传】
　　荣体变为枯体枯体即是荣体丝体变为缕体缕体即是丝体有何别焉【广文选范子眞神灭论】
　　彭殇无异葬夷跖可同朝龙蠖非不屈鹏鷃但逍遥【艺文类聚人部讴谣】
　　太公涓钓于隐溪五十有六而未尝得一鱼鲁连闻而观焉太公涓跽而隐崖不饵而钓仰咏俯吟暮则释竿其膝所处若背其跗触崖若路鲁连曰钓所本以在鱼无鱼何钓太公曰不见康王父之钓耶念蓬莱钓巨海摧岸投纶五百年矣未尝得一鱼方吾犹一朝耳【太平御览鳞介部鱼】
　　以造化为父母以天地为牀褥以雷电为鼓扇以日月为灯烛以云汉为川池以星辰为珠玉【初学记礼部死丧注】吾与子观东海释驷而升乎山未中路而忘马符子使人求之不获使鬼索之而获符子曰六合不可忘故知良马在其中矣请以六合之观观之也【事类赋兽部马注】夫以今望昔所以有今以昔望今所以名昔而今自非今何能有昔昔自非昔岂有今哉既其无昔无今何先何后【道德经注疏卷一】
　　草木零落归根则静人物变化反眞则安【道徳经注疏卷二】譬如有人于夜中梦见种种事或梦自身被官囚缚受种种苦生大忧恼然后得脱须臾更梦作大国王威势自在受大快乐即于梦中作念言我向作时受苦如是今复自在受大快乐作是念已忽然睡觉苦乐之事莫知所在【海空智藏经普记品】
　　众生世间犹如幻师所作幻术无有决定又如夜梦所有见事皆悉虚妄无有眞实【大乘妙林经】
　　智者观生死犹如大幻师土梗何曾走木鸡讵翔空【大乘妙林经偈】
　　众生飘浪如虚中云如空中色如谷中响如水中月如镜中像如热中炎如电中火【大乗妙林经】
