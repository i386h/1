<!-- { "loadSidebar": true } -->
　　夫雌雄相接隂阳相薄羽者为雏毛者为驹犊柔者为皮肉坚者为齿角人弗怪也水生蠬蜃山生金玉人弗怪也老槐生火久血为燐人弗怪也山出嘄阳水生罔象木生毕方井生坟羊人怪之闻见鲜而识物浅也天下之怪物圣人之所独见也利害之反覆知者之所独明也同异嫌疑者世俗之所惑也【淮南子汜论训】
　　处于堂上之隂而知日月之次序见瓶中之氷而知天下之寒暑夫物之所以相形者防唯圣人逹其至【淮南子兵畧训】
　　甞一脔肉而知一镬之味悬羽与炭而知燥湿之气以小明大见一叶落而知嵗之将暮暏瓶中之氷而知天下之寒以近论逺【淮南子説山训】
　　千年之松下有茯苓上有兎丝上有丛蓍下有伏圣人从外知内以见知隠也【淮南子説山训】
　　夫儿説之巧于闭结无不解非能闭结而尽解之也不解不可解也至乎以弗解解之者可与及言论矣【淮南子人间训】
　　夫物常见则识之常为则能之故因其患则造其备犯其难则得其便夫以一世之夀而观千嵗之知今古之论虽未常更也其道理素具可不谓有术乎【淮南子泰族训】客有见周公者应之于门曰何以道旦也客曰在外即言外在内即言内入乎将毋周公曰请入客曰立即言义坐即言仁坐乎将毋周公曰请坐客曰疾言则翕翕徐言则不闻言乎将毋周公唯唯旦也逾明日兴师而诛管蔡故客善以不言之説周公善听不言之説若周公可谓能听防言矣【韩诗外传卷四】
　　小多明道理利通【焦氏易林咸之干】
　　次二明复睒【失冉切】天覩其根测曰明复睒天中独烂也【太经第六瞢】
　　客有见淳于髠于梁惠王者再见之终无言也惠王怪之以让客曰子之称淳于生言管晏不及及见寡人寡人未有得也寡人未足为言邪客谓髠曰固也吾前见王志在逺后见王志在音吾是以黙然客具报王大骇曰嗟乎淳于生诚圣人也前淳于生之来人有献龙马者寡人未及视防生至后来人有献讴者未及试亦防生至寡人虽屏左右私心在彼夫髠之见惠王在逺与音也虽汤禹之察不能过也志在胷臆之中藏匿不见髠能知之【王充论衡知实篇】
　　夫智出于明犹昼之待白日夜之待烛火其明益盛者所见及逺及逺之明难【刘邵人物志八观】
　　夫在天者垂象在地者有形故望山度水则髙深可推风起云飞则吉凶可歩智者观木不瘁则悟美玉之在山觌岸不枯则觉明珠之沉渊彗星出则知鳣鱼之方死日月蚀则识麒麟之共鬬华霍不须称而无限之重可知矣江海不待量而不测之数已定矣鸿鹄之翼騄骐之足虽未飞走轻迅可必也豪曹之劒徐氏匕首虽未必奋击其立断无疑也駮子有吞牛之容鹗有凌鸷之貌卉茂者土必沃鱼大者水必广虎尾不附狸首象牙不出防口【抱朴子外篇清鉴】
　　路人不能挽劲命中而识飬由之射顔子不能控辔振防而知东野之败故有不能下棊而经目识胜负不能徽而过耳解郑雅者【抱朴子外篇博喻】
　　顔渊弱冠而与仲尼言易童乌九龄而与子论【子法言注问神篇】
　　且明智之为物犹泉流之吐润固不于挹酌而为损含伫而増益【一作盈】也【广文选伏公表与阮歩兵书】
　　托闇藏形不为巧宻倚智隠情不足自匿是以重光发藻寻虚捕景大人贞观探心昭忒【文选陆机演连珠】
　　夫人藏形于闇自以为宻日发光藻而照之隠情于智自以为匿圣人垂贞观而明之【文选陆士衡连珠注】
　　蔡邕在陈留邻人有以酒食召邕者比徃而酒已酣客有弹琴于屏邕至门潜听之曰以乐召我而有杀心何也弹琴者曰我向见螳蜋方向鸣蝉蝉将去而未飞螳蜋为之一前一却吾心耸然唯恐螳蜋之失蝉也此岂为杀心而形于声者乎【艺文类聚乐部琴】
　　缇幔晓披即辩黄钟之气灵台夕望便知玉井之色【艺文类聚方术部卜筮序】
　　闻钟于洛浦即辨声乖聼铎于邯郸先知响韵【文苑英华庚信杂进奉表】
　　心能善知人者如明镜善自知者如蚌镜以曜明故鉴人蚌以含珠故内照【太平御览服用部镜】
　　夫审轻重莫若权衡正是非其唯贤明【太平御览资产部党项】东海之鱼坠一鳞昆仑之木落一叶圣人皆能知之【太平御览木部木下】
　　一螘之行一蚊之飞圣人皆知之【太平御览虫豸部蚊】
　　尸子曰圣人之身犹日也夫日圎尺光盈天地圣人之身小其所烛逺【初学记人部圣注】
　　墐户牖而知天掩云雾而测晖【初学记器物部漏刻】
　　初邕避难江南宿于柯亭之馆以竹为篆邕仰而盼之曰良竹也取以为笛竒声独絶【初学记乐部笛注】
　　圣人之通万物也若日月之光影音声鼓响闻其声而知其形【黄帝素问灵枢经五音五味】
　　日与月焉水与镜焉鼓与响焉夫日月之明不失其影水镜之察不失其形鼓响之应不后其声动揺则应和尽得其情【黄帝素问灵枢经外揣】
　　譬如有人悬于明镜见其色像晓了分明无有障蔽元阳寳镜亦复如是【元阳妙经卷九】
　　欲得五眼所谓肉眼天眼慧眼法眼佛眼【波罗蜜多经卷二】譬如田家以囊器盛若干种谷麻米粟豆大麦小麦稻穬明目之人写之置地分别知之是为麻油是为粳米是豆粟是为稻穬【灮讃波罗蜜经卷九】
　　譬如转轮圣王知土地长短广狭譬如瓦师作噐知大小深浅【灮讃波罗蜜经卷九】
　　譬如比丘有天眼者能见逺方诸善恶色【大寳积经二十】譬如空中无诸云雾日轮炎盛放大光明遍照于世【大寳积经三十七】
　　如日处空离云雾光明晃曜普皆照【大寳积经六十一】
　　彼大商主虽未发足能知道中所有一切安危之事善以智慧筹量观察备其所须令无乏少将诸商众乃至安隠到彼大城身及众人悉免忧患【大方广佛华严经三十四】善知识者则为导师教化令至彼岸道故善知识者则为良医疗治一切烦恼患故善知识者则为云山长飬明净智慧药故善知识者则为勇将防护一切诸恐怖故善知识者则为牢船悉令越度生死海故善知识者则为船师令至一切智法寳洲故【大方广佛华严经卷五十八】譬如持灯火入防室火适入室便亡其防自明明人有智慧譬如火光【那先比丘经卷上】
　　譬如农夫开仓种种别知麻米豆麦等【思惟要畧法】
　　如好马见鞭影即觉便着正道【大智度论卷一】
　　譬如説药已知其病説病则知其药【大智度论卷十八】
　　譬如良医诊病知瘥久近可治不可治也【大智度论卷五十】如斧防薪分分解竟无所失【大智度论卷七十】
　　夫见博则不迷听聪则不惑【明集牟子理惑论】
　　先见
　　过伯有氏其门上生莠子羽曰其莠犹在乎【左传襄公二十年】夫有男戎必有女戎若晋以男戎胜戎而戎亦必以女戎胜晋【国语晋】
　　初献公将伐骊戎卜曰齿牙为祸【史记晋世家】
　　处仲蜂目已露但豺声未振若不噬人亦当为人所噬【晋书王敦传】
　　指洛阳宫门铜駞叹曰防见汝在荆棘中耳【晋书索靖传】志者察是非者知吉凶故曰养志法灵【鬼谷子本经隂符注】兊目也损者谓减损他虑専以心察也兊能知得失蓍能知休咎故损兊法灵蓍也【鬼谷子本经隂符注】
　　先物行先理动之谓前识前识者无縁而忘意度也何以论之詹何坐弟子侍有牛鸣于门外弟子曰是黒牛也而白题詹何曰然是黒牛也而白在其角使人视之果黒牛而以布褁其角以詹子之术婴众人之心华焉殆矣故曰道之华也甞试释詹子之察而使五尺之愚童子视之亦知其黑牛而以布褁其角也故以詹子之察苦心伤神而后与五尺之愚童子同功是以曰愚之首也故曰前识者道之华也而愚之首也【韩非子解老】扁鹊见蔡桓公立有间扁鹊曰君有疾在腠理不治将恐深桓侯曰寡人无扁鹊出桓侯曰医之好欲治不病以为功居十日扁鹊复见曰君之病在肌肤不治将益深桓侯不应扁鹊出桓侯又不悦居十日扁鹊复见曰君之疾在肠胃不治将益深桓侯又不应扁鹊出桓侯又不悦居十日扁鹊望桓侯而还走桓侯故使人问之扁鹊曰疾在腠理汤熨之所及在肌肤鍼石之所及也在肠胃火齐之所及也在骨髓司命之所属无奈何也今在骨髓臣是以无请也居五日桓侯体痛使人索扁鹊已逃秦矣桓侯遂死故良医之治病也攻之于腠理此皆争之于小者也夫事之祸福亦有腠理之地故曰圣人早从事焉【韩非子喻老】
　　纣为象箸而箕子悕以为象箸必不盛羮于土簋则必犀玉之杯玉杯象箸必不盛菽藿则必旄象豹胎旄象豹胎必不衣短褐而舍茅茨之下则必锦衣九重髙台广室也称此以求则天下不足矣圣人见防以知萌见端以知末故见象箸而悕知天下之不足也【韩非子説林】彼人生不学道理则嘿然惽于得失不知治乱存亡之所由然忳忳犹醉也而贤主者学问不倦好道不厌锐然独先廼学道理矣故未治也知所以治未乱也知所以乱未安也知所以安未危也知所以危故昭然先寤乎所以存亡矣故曰先醒辟犹俱醉而独先发也故世主有先醒者有后醒者有不醒者【贾子新书先醒】
　　福之萌也緜緜祸之生也分分祸福之始萌防故民嫚之唯圣人见其始而知其终故曰鲁酒薄而邯郸围羊羮不斟而宋国危【淮南子缪称训】
　　徳有盛衰风先萌焉故得王道者虽小必大有亡形者虽成必败夫夏之将亡太史令终古先奔于商三年而桀乃亡殷之将败也太史令向艺先归文王朞年而纣乃亡故圣人之见存亡之迹成败之际也非乃鸣条之野甲子之日也【淮南子泛论训】
　　荘王诛里史孙叔敖制冠浣衣文公弃荏席后霉【梅】黑咎犯辞归故桑叶落而长年悲也【淮南子说山训】
　　纣为象箸而箕子唏鲁以偶人葬而孔子叹故圣人见霜而知氷【淮南子説山训】
　　夫鸿鹄之未孚于卵也一指篾之则靡而无形矣及至筋骨之已就而羽翮之所成也则奋翼挥防凌乎浮云背负青天膺摩赤霄翺翔乎忽荒之上彷徉乎虹蜺之间虽有劲弩利矰防缴蒲且子之巧亦弗能加也江水之始出于岷山也可攓衣而越也及至乎下洞庭鹜石城经丹徒起波涛舟航一日不能济也是故圣人者常从事于无形之外而不留思尽虑于成事之内是故患祸弗能伤也【淮南子人间训】
　　小人不知祸福之门户妄动而絓罗网虽曲为之备何足以全其身譬犹失火而凿池被裘而用防也且塘有万穴塞其一鱼遽无由出室有百户闭其一盗遽无从入夫墙之壊也于隟劒之折必有齧圣人见之蚤故万物莫能伤也【淮南子人间训】
　　太宰子朱侍饭于令尹子国令尹子国啜羮而热投巵浆而沃之明日太宰子朱辞官而归其仆曰楚太宰未易得也辞官去之何也子朱曰令尹轻行而简礼其辱人不难明年伏郎尹而笞之三百夫仕者先避之见终始防矣【淮南子人间训】
　　见亡知存见霜知氷【説苑谈丛】
