<!-- { "loadSidebar": true } -->
　　一幅轻绢三尺濶百嵗丹青半尘脱谁将光景写呉绫神采森然动毫末临卷叹张芝笔格入妙思疎眉映朗目白玉无泥滓堂堂伟且长想见坦腹姿【长沙作】
　　山隂道士鹤目趺多秀气右军将军潇散精神一片云东山太傅落落龙骧兼虎步潦倒支公穷骨零丁少道风　仲殊伯时为元章作山隂道士图神情迈往令人顾接不暇今归希文家宣和六年十二月十八日子楚师正同观
　　高宗御题李伯时画归去来辞薛绍彭逐段书调词又跋其后伯时天马图生意飞动有王晋卿苏子瞻和诗在后
　　又伯时白描于阗国贡狮子图自后有跋云三名于左李伯时天马图跋云一疋元祐元年十二月十六日右骐骥院故于阗国进到鳯头骢八嵗五尺四寸右一疋元祐元年四月初四日左骐骥院収董氊进到锦膊骢八嵗四尺六寸右一疋元祐二年十二月廿三日于左天驷监拣中秦马好头赤九嵗四尺五寸一疋元祐三年闰月上元日泹溪进照夜白
　　山谷跋云余尝评伯时人物似南朝诸谢中有边幅者然朝中士大夫多叹息伯时乆当在台阁仅为书画所累余告之曰伯时丘壑中人蹔熟之声倘来之轩冕此公殊不汲汲也此马驵骏颇似吾友张文濳笔力瞿昙所谓识鞭影者也黄鲁直书
　　曽空青跋云余元祐庚午嵗以方开科应诏来京师见鲁直九丈于酺池寺鲁直方为张仲谟笺题李伯时画天马图鲁直谓余曰异哉伯时貌天廐满川花放笔而马徂矣葢神骏精魂皆为伯时笔端摄之而去实古今异事当作数语记之后十四年当崇宁癸未余以党人贬零陵鲁直亦降殊借徙真州过余潇湘江上因与徐靖国宋彦明道伯时画杀满川花事云此公卷所亲见余曰九丈当践前言记之鲁直笑曰只少此一件罪过后二十七年余将漕二浙当绍兴辛亥至嘉禾与梁仲谟呉德素张元览泛舟访刘延仲于真如寺延仲处出是图开卷错遥宛然畴昔拊事往念逾四十年忧患余生岿然独立徬徨吊影殆若异身也因详序本末不特使后来者知伯时一段异事亦鲁直遗意且以玉轴遗延仲重加装饰云空青曽纡公卷书
　　按此事不见之他传记中岂当时讳不敢言耶王逢赋韩干卷亦云传云三马同日死死魂到纸气方就岂前代亦有此事画前后皆有乾坤卦绍兴印
　　高宗题易元吉猿二有呉越之钱印及呉都深居庄书休之印又羣獐一卷
　　清江九华图一卷画秋浦西岸岸中横大江林木椒台极其精细全类燕文贵后有石林二印石林艺文隐居世宝及秦伯和叔印秦氏伯和章贉卷有建炎諌院之印绍兴诸王宫学朱记宗学之印御史台六察之印建炎御史台吏察幷户礼二察印后有刘须溪辰翁跋黄筌雕扑双狐
　　双幅山水一幅自号李成
　　帝释彼以为呉道子上有采幡居中立有四围火焰手合掌以方孔雀【阙】
　　横于二肘间后者凡十二其二类天官手执圭璧细而乏力
　　李伯时草堂十志有刘娘子诸印记
　　后见赵大年水墨芦雁上题令穰二字
　　又杨补之梅二纸一题云江右杨补之作
　　古镜一中藏簧有声铿然葢夹铸也

　　云烟过眼録卷一
　　钦定四库全书
　　云烟过眼録卷二
　　宋　周宻　撰
　　王介石虎臣所藏
　　唐刘艮騵告及江南周宗卿诏用书诏之印咸通中呉通防书莽賛告书体甚佳米老自跋
　　东坡书蔡君谟二小诗
　　又杭妓周韶诗初杭州营妓周韶能诗苏子容过杭述古饮之韶求脱籍子容令即席赋诗有云陇上巢空嵗月惊忍防回首自梳翎笼中若放雪衣女多念观音般若经一时叹佳籍中诸妓之内有呉楚龙靓二妓诗最佳事在侯鲭録
　　陶景书板帖见东观余论
　　又御书十余卷太祖者河阳武林关使身故乞差人充替御笔上用内合同印
　　太宗乃尹京时叶打捕榜后有御押及行移书字甚草草可见五代之物茍简用开封府印
　　真宗数纸其后臣僚奏状既无衔位亦只押而不书名作匡巨状殊不可晓
　　徽宗数幅皆处分中省进呈短奏亦多不急之事皆御笔亲书照已画防
　　钦宗一幅系亲事官节级徐钊収称某处某人聚众疑【阙】等事御批示付程振令追捕杖脊配千里封皮用御前之宝
　　药师佛甚佳云是呉生画
　　李成风雨图一幅
　　又纸上粉本天王仅盈尺而位置十一人笔繁不乱有刘大年曹仲元収附
　　陈闳画马一真一天师像甚古手持章函前后植二剑甚佳归之崔晋叶森见此画轴衣身鱼鬛衣皆朱砂非银本也章函乃一玛瑙函也善神立像二云是呉生画上有尚书省印其后秘书省印葢宋秘阁物也
　　尉迟一僧坐神佳
　　又张璪花石高宗题为张燥画
　　朱繇立神奇鬼天女奇诡之甚双幅阔
　　王维画孟浩然像昔为赵碧涧由祚后归赵信之又归乔仲山仲山又归之郭北山司德用进所藏
　　王维捕鱼图单幅小直幅徽宗题前有双图龙印后有大观政和二玺明昌七印上作冈阜古木全如李成所作下作数舟阅溪取鱼甚佳
　　又有尉迟一僧天王小像佳
　　范长寿醉道士图好至正甲辰文璧见此画
　　杨大光力士变相雄伟
　　丘文播渡水僧弱
　　范寛雪景佳
　　又李建中书絶句莺已无声花已老谁知三月尽头时亦佳句也
　　米老自画东山朝阳岩海岳庵图率意而写极有天趣海岳庵西朝阳岩背焦山其侧有早来堂其后自书海岳庵赋幷五诗笔意奇絶诚佳物也至正癸卯正月二十九日文璧与士文观于张松谷家松谷乃士文大山故予得一见
　　东丹王画番部行程图前有宣和御题后又题云世谓东丹王者其画甚佳
　　郓王题唐人临六朝人画七贤
　　王晋卿临小李将军山水宗子敬画滩鱼
　　丁晞顔画孝经晞顔字令子书画皆精全似李伯时后有米元章跋
　　呉元瑜纸画翎毛四片甚佳
　　高丽纸画翎毛梅花
　　张与可斯立号绣江所藏
　　陶隐居小字黄庭外景经
　　张旭草书真迹有六一翁跋
　　杨凝式千文
　　元防之转官诰
　　郭祐之大锡号北山所藏
　　晋右军得告帖
　　又快雪时晴帖皆真迹有米老跋遂以名斋且刻石叶森曽见此二帖神韵精彩
　　又唐模千文
　　又兰亭乃李山房故物有米老印
　　又有李常择长印叶曽见戴厚甫持此来售乃南唐椒阁锦标首
　　梁人临重告等五帖
　　唐徐浩宝林寺诗真迹
　　欧阳率更碧纸行书咏陈主诗
　　又梦真帖元是陈德翁物甚佳叶森芸斋所収即此本亦存甫携售也
　　虞永兴汝南公主墓志后有米老跋皆真迹也
　　禇中令小楷西升经后有逺山重叠傅古龙画
　　韩滉归去来图又双牛佳
　　卢楞迦罗汉
　　边鸾踯躅孔雀平
　　李伯时白描维摩
　　勘书图有元康二印平
　　张萱抱婴仕女图佳
　　黄筌时苗留犊双幅二轴
　　又琴高故实
　　火星一轴云是呉生徽宗题
　　王端人物徽宗题
　　撃壤图古
　　范寛雪景
　　董羽龙
　　王诜长山逺岫
　　李成晴峦叠嶂山水小幅四轴佳
　　卢楞迦罗汉徽宗题后有李后主题字花押
　　董源绛色千岩万壑下有小屋村市中有小人物不类寻常所见者今归庄蓼塘矣
　　又胡瓌啗鹰图佳
　　汤子升轩辕铸镜图徽宗题后有李后主书字作屠龙杀虎之鬼神狞甚雄伟
　　荆浩山水一轴所画屋檐皆仰起而树石极粗与尤氏一类不知果为荆画否
　　易元吉双孔雀一槲树甚佳上有鸲鹆黄莺抟黍之类下有双孔雀隐体元是王井西物
　　赵林所作豫章故人双幅是宣和末人画
　　阮孚蜡屐图草中坐上祼止着犊鼻手执双屐傍有一人侍立手持貂尾幷冠葢孚所戴者书帘中书五卷酒一壶杯一盎恐是唐人画比张受益者佳彼是小幅此是卷子也
　　又阎立本西旅贡狮子图狮子墨色类熊而猴貌大尾殊与今时狮子不同闻近者外国所贡正此类也山水一轴甚古上有五小字云后凉徐麟笔画谱中未闻其名然以余观之前凉张轨后凉乃吕光正如后汉前唐之类在当时未尝自称为后凉殊可疑也
　　尤氏所藏
　　支仲元四老围棋图手卷高宗题妙
　　又顾恺之水阁围棋图一卷亦佳悉归之张受益周文矩绣女卷高宗题佳
　　黄筌牡丹一轴后有奉华二印刘贵妃之物也
　　王齐翰过海天王平
　　胡瓌番马平
　　卢楞迦妙声如来高宗题乾卦绍兴印记
　　杜子瓌宝檀菩萨幷玉印
　　袁嶬蟹高宗题
　　又戴嵩牛二其一有高宗题两目凝红凡戴牛皆然郭熈秋晩残霞
　　李成山水
　　厉归真牛题云庚辰十月锦溪迂疎子作
　　荆浩画渔乐图二各书渔父辞数首柳体
　　关仝山水宣和大玺高宗题
　　易元吉二内二大猿皆有白牙出于颔外识者谓母猿然后有牙上有宣和大玺
　　宣和御墨子母雉鸡皆有御题幷印
　　又有古松荷花
　　赵千里访戴圗有绍兴玺
　　赵希逺汉武陵授蟠桃图
　　又蟠桃大树
　　赵左丞【阙】　仁荣所藏【仁荣即伯昻之兄字伯华后为平章】
　　周文矩画韩熈载夜宴图纸本长七八尺前有苏国老题字内有题不如归去来江南有人忆两句十字又苏题识神采如生真文矩笔也元广济库物先归监卖官张运副后归之赵
　　刘浙漕伯益所藏
　　苍玉符长可一尺濶三寸厚半寸许两傍作双螭中碾七篆字云孙北文治水圣彼以为禹治水符甚珍之余则以为伪物也葢禹姒姓非徒【阙】之似又云孙乃轩辕之孙何为曰孙且三代当作钟鼎款识何为乃小篆刻俱不工不足奇也
　　松江镇守张万户所藏
　　闻所収唐卷甚多皆御府故物无非妙品余仅见下项王维渡水僧高宗题
　　冯觐层峦叠嶂
　　顾德谦乳牛图佑陵题凡三牛二犊一牧童奇甚陶缜菜诸色凡二十种上题金陵陶缜笔
　　崔白五雀图皆贾氏悦生堂物其间一印云贤者而后乐此
　　王子才英孙号修竹所藏
　　米老自作自书上清储祥宫碑川纸上大书甚佳旧在向若水家后归贾秋壑今归子才乃与东坡同所作米意极自得然非为彼文压倒则此老必呌屈余家亦有米老自画自书天衣禅师第二碑字画絶妙藏之甚乆为德生豪夺去甚惜之金一之应桂亦有之字大于此然宛不及也
　　雪窦和尚亲书诗一卷后有诸公题跋雪窦诗云有无尽是两头语诸祖因不立言诠末代儿孙列户牖一花五叶失真传
　　永嘉虽问曹溪路毕竟惟闻自巳禅桹器警拔诚难遇凿透高原始及泉
　　道人诗句从梁老笔意峥嵘自一家谁防林间相见事莫都错防乱飘花绍圣四年十二月二十四日周仲仁百中神鎗归妙手当时破敌只因机余花堕裓无人见半偈流传岂易知元符三年建安陈师锡
　　雪窦傍边又生一孔北邙山下千冢万冢角毛竟将何用仔细思量不如珍重浮休居士
　　一幅昏昏半已空何人重出自为工从兹万偈幷千颂扰乱春风卒未穷襄阳米芾
　　真机昔振云门路祖席今多雪窦孙传到慧林花果盛须知叶落总归根崇宁二年鹤林居士葛蘩
　　老子休去歇去遗墨今传古传相见古来面目不离当处湛然崇宁癸未高邮徐文【一作大】
　　郭熈关仝各一幅皆贾氏物颇佳
