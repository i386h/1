<!-- { "loadSidebar": true } -->
　　甘泉建章空草莽甲第纷纷谁复数嵩岳澂君一草堂却有画图传万古岩峦奥胜带烟霞旷望幽盘空处所防范短幅几临模便览市朝如粪土辋川别业王维画君阳山记希声叙胡将氷雪汚嚣尘规模难胜非吾侣【作小篆】唐不知何许人
　　卢鸿草堂十志今所存者八而遗其草堂樾馆二纸据小米所云林彦祥临伯时画而自书其首则云二纸者亡之乆矣书丰度意趣有神游八极气象歌语亦清竒凌厉如酌沆瀣而挹浮丘者若使亲接卢处士丰度应不减识元鲁山也余友毛复甫小筑林塘自拔流俗娯侍汝对丙峯先生日徜徉于其间天下至乐无以逾此而箧衍所奇尤者駴瞩如斯卷时以铮铮者耳往辈标矩藐不可见慨想刻舟之痕以求干将青萍之剑得无为痴鬼笑乎绍定辛卯复父官左帑且一嵗矣丙峯先生读书之眼登山之脚尚如少时八十六翁见其骎骎有位于朝但恐林麓殊愧草堂勒移预为君虑正月十六日汝阳抱褐翁徐逸
　　右王方庆于毘陵得伯时画十志即元晖跋后中所书者今録其书人姓名于后
　　一龙眠山人李伯时书
　　二高邮秦观书
　　三乐圃居士朱长文书
　　四呉郡周沔书【内缺永字】
　　五静常居士曹辅书
　　六缙云胡份书
　　七襄阳漫士米芾书
　　八碧虚子陈景元书
　　九太平闲人仲殊书
　　十参寥子道濳书
　　然与林彦祥所临本人物甚大多不同前有奉华大小印乃曽収拾刘娘子位者后有一印云闭关颂酒之裔此虽用刘伯伦事然于妇人恐不类耳又有瑞文图书
　　李士倜号图峤所藏
　　黄山谷大字语溪诗有序甚妙
　　又草堂书稽康诗
　　关仝山水四幅雪景尤妙
　　许道宁华山三峯双幅
　　王晋卿着色楚山清晓图有万寿无疆之印前所未见或是伪物
　　郭熈双幅山水
　　又双幅雪景
　　董羽子母出水龙手卷徽宗题
　　高仲器铸所藏
　　唐模兰亭极瘦而自然高子奇跋云此乃冯承素等临柳公权小楷清净经开元五年书于上都昭成观东坡书杜少陵骠骑图并诗后有子由跋山谷二絶句易元吉草虫小幅
　　艾宣鹌鹑
　　韩滉渔猎图
　　郭熈效李成山城图
　　又山水双幅
　　申屠【阙】用致逺号忍斋所藏
　　周昉弹筝仕女
　　戴嵩子母牛
　　徐熈牡丹
　　韩滉照月白
　　韩滉双弹琵琶观音【恐非观音】
　　又唐佛
　　黄筌緑竹红叶花雀图
　　又寿星一
　　王齐翰罗汉
　　呉生大辨才炽胜光佛絶佳
　　董羽子母出水龙
　　马子卿号性齐所藏
　　萧遘幽公帖明昌题
　　张芝九问帖宣和题恐临
　　东坡大字德威堂铭黄绢乌丝栏书甚佳
　　东坡翰院乐语草书一大卷上有开封赵与懃小印及齐斋印
　　石曼卿书大字筹笔驿诗甚奇
　　山谷草书鹦鹉赋佳
　　山谷家书数幅
　　又一帖云近有佳防率以故不得往岂食料禁不批放耶呵呵
　　又一帖花四枝谩送余春尚可赏否戴花人安否前辈风流可想也
　　米帖一云胡不入城单外恐不堪久【单外二字甚新】
　　洪元慎集生书胜业讃高宗题【生疑作王】
　　许浑乌丝防上书大轴佳
　　张萱横笛仕女佳
　　陆滉初平起石图高宗题
　　杨宁幽游人马思陵题佳
　　阎立本骆驼
　　黄居宷拒霜兔明昌题
　　徐熈牡丹鸽明昌题
　　胡防番部卓歇人马思陵题佳
　　天王托塔图不知名
　　阎立本扫象图宣和题作胡僧以大帚浥水洗一黑象一人以巾拭之必有故实甚佳
　　董北苑松峯图双幅重冈叠巘甚奇玉池上有萧蔡闲又子及呉激彦高宇文虚中题诗
　　崔中丞彧所藏
　　阎立本职贡狮子图大狮二小狮数枚虎首而熊身色黄而褐神采粲然与世所画狮子不同胡王倨坐甚武傍有女妓数人各执胡琴之类傍有执事十余人皆沉着痛快高宗题阎立本职贡狮子图前有睿思东阁大印
　　赵孟頫乙未自燕回出所収
　　韩干五陵游骑图
　　呉生观音剔青地叶森曽见公与张伯作题魏元君受经象剔青地
　　黄筌唐诗故实又脱箨新篁剪金雏雀双鹌鹑王诜连山絶壑高宗题
　　董源山水一卷长丈四五絶佳乃着色小人物为娶妇故事余向有董源作弄虎人物
　　董源龙水石佳高宗题
　　赵希逺蟠松双
　　崔白二轴作紫棘小丛佳
　　朱熈牛一卷
　　徽宗御画古木寒鸦竹有御玺押
　　王齐翰岩居僧甚古有徽宗题一胡僧莞耳凡口鼻皆倾斜随耳所向作快适之状
　　易元吉竹石獐猿高宗题
　　徐熈戴胜梨花
　　自董源至徐熈梨花叶森于松雪斋屡见之公又有水殿其中尤多不能尽记也
　　古雕玉盘螭白地上黒双螭此是叶森先人所赠与公者
　　又有白玉方顶簪一条其玉白莹絶品也
　　又有双荔枝女环一对可长三寸并脚通碾皆白玉也甚精此必文真后妃故物也惜乎一已损
　　方铜炉四脚两耳饕餮面回文内有东宫二字款色正黒此鼎博古图所无也
　　圆铜鼎一文藻极佳内有款云瞿父癸鼎蛟脚大圜壶可受五斗米满身蛟螭文
　　金丝商嵌小鼎元贾氏物文极细后倂高丽商嵌归之呉存斋
　　灵壁石香山一座下有云根二字
　　叶森曽见公一灵璧石大如拳峰峦皆五列公名之五老峯手抓之拂之亦有声
　　又灵壁一小山
　　又古玉笔格一
　　圆端砚一叶森见公一端石辟雍砚名曰大雅
　　又洮石名緑漪如玉斗样古济研有神品朱字制极精然滑不受墨
　　京兆府所刻东方朔画賛比之今本字稍大
　　赵子固效汤叔雅霜入干林图
　　又作水仙一百一窠中一枝最大号曰百花朝王其后自跋云效汤所为流落北方子昻得之赵松雪又云北方好事者収绍兴稽古録二十册皆高宗时所収三代古器各图其物或青或緑或红各抚其款于右亦各有考证如宣和博古图加详近世诸公所収者多在焉
　　姚瑞夫燧号牧庵所藏
　　雕玉盘螭甚奇
　　鲜于伯机一古玉钩亦妙中议相博不成叶森曽见姚先生此物先生所収古铜器尤多不止此一物也
　　省济镇抚所藏
　　古雕玉盘螭尤奇一螭角上有一小防殊不可晓或名云太虚防又云虚木相符皆不可晓云皆太原之高柴古墓中皆古玉此物红如血黒如漆白如酥五色俱备真神品也
　　天台谢奕修养浩斋所藏
　　虞永兴头帖有机暇清赏文洽公言珍玩蓑笠轩印亦有绍兴印
　　顔鲁公鹿脯帖
　　乞米帖倩仲跋
　　杨少师手帖
　　李西台诗
　　苏沧浪草书
　　东坡醉草温公帖
　　陶隐居小楷大洞真经隐诀后有林希父子题
　　秦少游数帖
　　周越书剑器行
　　唐良騵元陵挽郎诰贞元八年三月二十四日三省长官董晋领吏部选杜黄裳尚书右丞赵景郎中韦夏卿唐陈尚庭县尉诰天宝三载丞相李林甫韦陟景融又称陈尚庭四十三载改乎为而人嵗亦然可怪也告身乃用罗纹纸殊不可晓后有向若水跋
　　赵昌之花千里収附
　　杨补之四清图
　　呉越承防大畧如诰勑后书天下兵马元帅尚父呉越王衔
　　王晋卿八帖皆与亲贤宅请王书内有送酒一帖云瀑酿四器纳上以酒称酿可谓好奇
　　东坡救月图幷賛毕良史印小米攻媿斋跋
　　苏氏谱系帖自源明坡颖而下凡五世世各十余帖为六巨帙生平所观苏帖未有如是之多也
　　米老自画宅图又小楷三帖又十帖珊瑚等帖米老亲书楷书法画幷青山白云老米辨印帖绥乎郡名卯里右政者中有省文有人収古印文曰相侯宣印乃是丞相富民侯薛宣印最小缪篆乃今所谓填篆也用辨私印二字尚书礼部员外郎米芾审定
　　蔡君谟朱书青纸上大字
　　东坡书綉观音赞
　　呉越王判状二并赞宁状忠懿王草书判字一花押李后主画戯猿后有建业文房之印
　　韩滉子母牛有钱氏合章大印
　　徐熈出猎图
　　戴嵩着色山水牛高宗题乾卦印
　　唐画二佛
　　李伯时九歌曹伟呉传朋跋
　　张萱煎茶图
　　唐日本大荒西经图思陵题乾卦印
　　胡防猎骑图
　　已上共三十五卷并贾师宪故物后以此送谢堂堂不能保归之起翁翁今亦不自枯也
　　陈氏所藏
　　顾恺之初平叱起石羊图高宗题乾卦绍兴印
　　顾恺之呉王斫鲙图纸画后有元祐戊寅四字卦印
　　菊坡赵氏待制与所藏
　　韩滉作稽康像
　　徽宗画水墨草防后题紫宸殿游戯幷御押大印上作百合萱草羣蚁图引甚佳
　　黄筌雪鹘高宗题
　　易元吉乳猫图
　　艾宣野鳬二
　　孙知防九曜图
　　崔白野鳬
　　黄筌梅竹白鹇
　　石恪钟馗
　　赵希逺纸画百劳画二一作五丁开山一作帝仙对奕上有飞鬼下有神马疑是石恪画
　　黄太史大字发愿文
　　唐画人物二
　　又梅枝上鹰一
　　崔白野鳬双幅纸上草防二作图香薄苛甚奇
　　宋秘书省所藏
　　乙亥秘丞黄汶济以蓬省旬防邀予偕行于是具衣冠望拜右文殿然后游道山堂堂有坡仙所作怪石歴汗青轩营浑仪台观铜浑仪其色泽如银如玉精致特甚后步玉渠登秘阁阁内两旁皆列龛藏先朝防要及御书画别有朱漆巨匣五十余皆古今书法名画也是日仅阅秋収冬藏内画皆以鸾鹊绫象轴为饰有御题者则加以金花绫每卷表里皆有尚书省印关防虽严往往以伪易真殊不可晓其佳者有
　　董元笑虞丘子图
　　唐模顾恺之説经图此二画絶高古
　　李成重峦寒溜图
　　展子防伏生无名人三天女亦古妙
　　孙太古志公像
　　燕文贵纸画山水小卷极精
　　赵士雷小景
　　符道士隐山水
　　胡瓌马
　　关仝山水
　　文与可枯木竹石
　　陈晦栢余悉常品亦有甚谬者通阅一百六十余卷絶品不满十焉余想像书之以为平生清赏之冠
　　董震斋德时所藏
　　召公尊其葢细花款文极精妙尊腹五指称文中有疑数十字真三代之奇物也博古图有之俗名搯揑尊后以开元宫遗火失其物
　　教化参政所藏
　　癸字鼎初出萧山张称孙其制三足两耳其花饕餮图雷文麄细花相间俨然一局炉耳特青緑自内出外则裹之以褐色莹光可爱内有三字款文伏自然其样则不古也
　　张氏収
　　宋太祖御书一纸前据殿前军马数次有御笔两行云我自别勾当公事谁要汝具人数来后复有太祖御书字其下封禅卤簿使印印上书臣陈康伯四字

　　云烟过眼録卷三
　　钦定四库全书
　　云烟过眼録卷四
　　宋　周宻　撰
　　刘汉卿所藏
　　回回刀小口背上皆金紫金错回回书内金错出一人面兽精甚闻回回国王所佩者
　　赵德润藏杏叶样背有大铁环乃挂镜也上有铭云人有一【阙】前牛无八角牛口走殊不可晓下有一牛转头前有草一丛下篆辟祟驱邪两旁亦有字细考之乃丙午造三字其下牛与草必寓年号耳
　　张梦符孔孙云
　　今御府有宝砚所谓苍龙横沼内有龙形横砚沼中赵子龙云苍龙世所谓岩花是也今在集贤院又有聚宝砚玉板太乙船无眼而温润皆宝砚也
