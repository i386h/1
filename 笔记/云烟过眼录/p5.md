<!-- { "loadSidebar": true } -->
　　琴则雷为第一向为宣和殿百琴堂称最遂为章宗御府第一琴章宗挟之以殉葬凡十八年复出人间畧无毫髪动今又为诸琴之冠葢天地间尤物也
　　又有唐氏所斵琴玉振及黄鹄秋吟皆金徽曰玉焦尾岳轸是矣
　　又有所谓混沌材自高丽来亦异宝也
　　又有殷武钺长三丈余一段美玉文藻细甚三代之宝宣和故物又归大金今在御府每大朝防必设之外庭高彦敬二琴其一后题金儒鸣玉唐大中五年处士金儒斵此琴其名鸣玉下刻高士谈家宝藏六字已为人削去尚有书迹此琴乃宣和御府故物后归大金高士谈者金人以与宋通被杀故或者恶而去之其色赤如新栗殻断文隐起如蛇虬奇物也其一三足鼎峙皆美玉咸通中张钺断款用小篆精妙又有铭文漫漶不可识但见龙取像等数字
　　蒲序墨一笏亦古上有数字佳品其下光泽可爱
　　亷运使庭臣藏
　　玉涧鸣泉咸通二年西蜀雷迅断
　　亷端甫藏
　　琼响庆厯五年道士卫中正奉圣防断崇宁三年马希亮奉圣防重修
　　乔仲山収求青太中祥符年西蜀葛亮断马希仁修亷端甫又藏一琴名秋籁唐三慧大师斵
　　鲜于伯机収唐张钺断琴僧智仁重修
　　郭伯山収唐琴万壑松白玉轸足
　　张受収懐古断琴文如丝髪而赤色又一琴名霜钟李公路収雷威百衲琴云和样内外皆细纹腹内容三指内题大宋太平兴国六年嵗次壬午六月望日殿前承防监杭州瓷司务赵仁济再补修进入
　　呉越国王百衲雷威琴极薄而轻异物也
　　古今斵琴名手
　　唐雷霄　雷威　雷珏　郭亮并蜀人
　　张钺　沈镣皆江南人
　　蔡叡　僧智仁　卫中正庆厯中人
　　朱仁济　马希亮　马希仁崇宁中人
　　金渊汴人绍兴初
　　金公路所谓金道者绍兴初人琴薄而清
　　陈道高宗朝厚而古
　　近世有严樽古清之祖　马大夫
　　梅四官人古清妻父　龚老应奉
　　林杲东卿石桥之父
　　林石桥云近世琴有名者如赵都丞之大雅黄玉轸足松雪今之赵子昻节斋之浮磬樊泽卜氏之奔雷
　　南北名琴
　　粘合文卿云古絶品昔聚于宣和后归之于金今散落见存者如春雷蜀人雷威作赐傅初庵可以为冠石上清泉古篆书不知作者
　　寥玉一作寒玉江南沈镣作
　　氷清唐郭亮作
　　百衲雷威作里外皆漆呉越重修恐即李公路者秋啸内府之物
　　响泉即蔡邕所传开成至宝少府监収如列子样雷威斵
　　秋塘寒玉雷民斵唐承防収
　　冠古韵磬唐张钺斵
　　禇伯秀云江南李后主常诏徐以所藏前代墨迹古今法帖入石名升元帖然则在淳化之前当为帖之祖龚圣予云禊序有大业间石本其后有隋诸臣衔位然则在智永所藏之前此帖亦当入御府
　　伯机仲山云具观御府书画谱已上三者余皆未之见也
　　尝见汪龙溪彦章一帖云去年得下血疾半年有余今春误食胡桃能下血汪不善佥名叶如此写
　　高宗御府手卷画前上白引缝间用乾卦员印其下用希世藏方印画卷尽处之下用绍兴二字印墨迹不用卷上合缝卦印止用其下希世小印其后仍用绍兴小玺
　　徽宗朝墨迹　　用天水双龙缝及泥金御题淡青狭佥头是也
　　余家有火浣布尺余外祖知泉州日得之里人后归余家又蜡沉重二十四两
　　长生螺数枚置之醋中则活
　　玛瑙盏二只其一纯白中有金鱓鱼一条其一纯红中有白鳅鱼一条
　　沉香连三暖阁牕隔皆镂花其下替板亦然下用抽替打篆香在内则气芬郁终日不散前后皆施锦綉帘后卦屛皆官窑妆饰侈靡举世未有后献之福邸
　　先子向寓杭収奇异书太庙前尹氏尝以粉画三辅黄图求售每宫殿各绘成图甚精后为衢人柴氏所得近者左帑藏库变卖禁中故书内有出相采画本草一部极佳
　　米氏研山后归宣和御府今在台州戴觉民家
　　大衍库出售杂物时有灵璧小峰长仅五六寸高半玲珑秀润所谓胡桃玉色徽宗御书八小字刻于峰傍云山高月小水落石出略无琢刻之形真奇物也
　　元丰间米老自号鹿门居士其印文云火正后人芾印其后并不见用之
　　赵子俊孟吁藏一爵有款云【阙】　色黒而褐亦佳物也但一足已折粘缀于上为可惜耳
　　东坡诗卷近世跋云观此真迹如觉伪者甚可笑也亦善下语云三代逺矣鼎彞之器传于今者絶少或仅而传类多损缺势使然也今世収古之家必其完殊可笑也其间自有一种色黒而文藻精细者往往皆宣和间礼制局依仿而造今又见其完备乃以为三代器尤可笑也余尝得三代器之不完者其饕餮一羊首莹如緑玉其旁乃黄铜其后乃用药烟薫染而成殊失古意
　　何道士収
　　古玉圭云出自土中玉色类珷玞长一尺三寸广三寸五分厚八分其上甚鋭其下所执处隆起二分其底有窍广一寸而堕或半寸许□与他圭制絶异当攷
　　三十八代天师张广防与材所藏
　　玉印一钮方二寸厚一寸把手又高寸许一璞所成其文曰阳平治都功印□钻碾甚精美玉色温润
　　法剑一口玉靶靶上两面皆有篆字二行十余字剑长四尺许两面皆细紫金作法篆其一面畧记有　□□　□　□　月内有　兎春夏秋冬其下三台北斗其一面字不能辨最下作云电三字剑两面俱有锋铓无缺蚀葢自汉到今千七百年累代所持以立教者止此二物耳
　　又出御赐玉圭约长尺五寸广四寸厚一寸余莹然白玉畧无纎瑕上鋭下方圭面碾四小山乃思陵所【阙】镇圭也
　　□
　　又玉佩二环玦等八事穿以大珠亦宋诸帝之佩又金冠一甚大幷頫仰簪共用黄金二十五两前为北斗后为南斗每面嵌紫金捺子五粒斗星皆大鋭珠大如弹者为之通计大白珠三十四粒頫仰如意簮亦嵌大珠
　　法衣一领纳失失者皆织云凤下防皆升龙
　　绛帖第九卷大令书第四行内面字右边转笔全不成字正在石破处隐然可见今乃无其面字下一字与第五行第七字亦不同又第七行第一字旧本行书正字今本乃草书心字笔法且俗以此推之今之所见多非旧本
　　贾师宪丞相祭器铭曰维景定三年正月乙日诏太傅丞相贾公似道奕世勲劳再造王室其锡家庙于行都乃作俎豆侍奉特荐有子孙永宝之款
　　余家有墨妆图不知所出后见周宣帝传位太子自称天元皇帝禁天下妇人不得粉黛自非宫人者黄眉墨妆方知所出

　　云烟过眼録卷四
　　钦定四库全书
　　云烟过眼续録
　　元　汤允谟　撰
　　总管太中滦阳赵伯仁举収藏
　　羊镫一内有款曰南宫羊镫
　　古伯彞葢一色青緑花莹可爱上有把为所盗去又有两鼎内有款识字尤多在底下甚佳
　　又玉马一高五寸有奇雕琢极精作嘶鸣状如生玉色温美古玉色如此样有十余枚或大或小或有文或无文或青或緑长不满寸葢人绾绳之物玉人高五六寸束髪于顶余髪被脑后横挿一簪衣垂至地不见足色温润与马同人如顾恺之所画列女图中人物
　　子母螭玉钩环径六寸螭身白头红子亦红走母腹上作相视之状宛然如生红如荔枝白如酥制作精巧通前人马为诸玉之冠
　　杨光庭下生如来像思陵题乾卦印如来衣朱衣坐圆光内
　　王右军司州帖古黄纸书章宗泥金书佥明昌七印全又屛风帖硬黄纸书徽宗泥金题佥首尾天水宣政内府图书等印并全
　　呉元瑜瑶池图印二卷一作王母冠玉冠乘金车驾二龙前后女从各执旄节导引攀龙者亦二□髻女童甚奇卷尾作大池即瑶池也
　　一作穆王坐金殿据金椅而王母与一峩冠妇人鼎峙而坐彼云右坐者上元夫人也画极精致而有院体前后政和七印佑陵题宣和画谱云三卷今止二卷呉元瑜梅竹雪雀图一明昌七印
　　西域贝叶二片长二尺余高只二寸半即今西番字叶色如蒲裹经细竹帘二片内有识字云大蜀皇帝赐抚州溥山院今世画工作罗汉诵经贝叶经像多作手持甚谬可笑
　　古墨
　　潘衡墨一已断止有潘衡二字约重四两皆有金填篆书墨成不敢用进上蓬莱宫
　　宣和双龙一笏佑陵书八字云政和丙申宣和睿制俞林一笏题顺庆殿殿名未审当再攷
　　刘士元一笏题云缉熈殿乙未星砂胡光烈黒犀一笏郭忠恕镜湖方氏刘文通各一笏
　　郭圯一笏上题缉熈殿
　　宣和天水双龙印有方员二样法书用员名画用方宣和明昌二帝题签法书用墨名画用泥金
　　明昌七印其一曰内府葫芦印其二曰郡玉秘珍其三曰明昌珍玩其四曰明昌御览其五曰御府宝绘其六曰明昌中秘其七曰明昌御府
　　余家旧藏
　　司马文正公父手録富郑公使北日抄一卷其长五六丈字画虽若古拙而首尾端书如一岂像其生平行止耶史称公之至诚可以动天地此卷见之丞相益国公周必大子充为之跋贾师宪物也
　　祝君祥永昌収
　　赵千里释迦佛行像一下有细字云臣伯驹奉圣防画其像广目深眉螺髪大耳耳垂二大金环螺髯而髪顶有肉髻左眉放光一道衣纹腹腿隐隐可见笔法极佳宛然西域一胡僧
　　端砚一背有黒纹者皆成细花面有钻篆字两行云王次张汉老旧坑下岩子子孙孙其永宝用沼贮水不涸其样如此□王次张高宗绍兴中为肇庆通判此砚元贾秋壑物也
　　山居太史杨瑀所藏
　　古玉天禄长一尺余背起一窍身皆水银古虎斑文爪牙制作极精古
　　铜虎符一全体具存背上篆云某处发兵待行腹下分书十干唯戊癸二字合全余八字皆平腹内作牝牡五窍开合之则一全虎也往往有汉虎符者如禇雪巘及吾真白所収皆是如符牌样上铸一小虎形下云某处发兵或左右或止有一边今此全虎形亦异矣
　　竹一乃以老竹片制首尾四足皆他竹外来者窍小两头倍大可转动而不可出故用纵横之竹绕理显然背上负三接碑牌一面两侧有转【阙】　亦是外来之竹首大腰细不知何法得入虽巧于制作亦罔测之或云鬼工也
　　奇石子一色青而质相大如鹅蛋形差匾上有兠尘观音像天然如画或加磨洗精神愈见
　　又琼浆石浆水石玛瑙也二寸许乃块石耳观之滴水在内揺之则上下流动【阙】古玉画也
　　一图书志云张文懿某有古玉画义疑其故物也智永石刻千文九成宫石刻皆金士孙所抚
　　余见施家有手卷锦表首汉王元昌羸马图上写广元年七月奉圣防检入汉王元昌画臣严款之臣陈净心进上有龙鳯印绍兴印乾卦七印余一不分晓
　　鲜于伯机有震琴云是许旌阳手植桐作惠子曰不为诗又有黄素黄庭经飘飘有仙气意其杨许旧迹葢人间至宝也琴背旌阳印剑之迹宛然经后有杨靖许穆印
　　余见某家藏
　　宋徽宗御笔作一胡雁红緑皮圈足前有一马夬足栗殻色甚奇特
　　又縢王双蝶穿花上有一押印亦真迹也
　　东坡竹
　　昔渔者于江滨见雷公逐一小黄蛇撃杀之化为剑背有火字许旌阳斩蛇第三剑葢至宝也今在张伯雨处赵雍家有阎立本作十八学士虞世南房龄最佳余家旧藏林邑进鸡鹅图葢唐贞观时经进太宗以其思归幷二女皆送还国乃阎立本真迹也
　　杨元诚家所藏
　　唐王建亲书宫体小诗一百二十首葢宫词极其宛转妖丽今人罕能及后有钱肃王印
　　押龙葢宣和内物也其字皆章草
