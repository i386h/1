<!-- { "loadSidebar": true } -->
　　司马相如入蜀图二双幅絶类郭熈后题御前待诏孙沉水支慤其祖疑支仲元仲元五代人
　　童氏六隐图一卷着色山水絶类小李将军所画溪山舟楫及小儿类不知六隐故实何事高宗跋详见宣和书谱
　　张所藏名帖
　　御府兰亭类考十册凡百余种及高宗十七帖内临八帖后有跋
　　越人董六千阁门所蓄
　　红玛瑙一块径三寸许揺撼之其中有声汩汩然葢中虚有声在内故也彼尝欲易余崔白横披鹅二幅时不与相易后不知归何所叶森家旧有水晶钩一亦如此中空内有叶一枝随水倾泻后售魏塘陈家不知存否文璧曽读邵氏闻见録载楚元辅家家藏一水晶中有半繁杏一枝希代之宝也谓不足信今见叶森所记之钩始信元辅之藏不谬也
　　游氏家藏
　　陆探防摩利支天喜菩萨徽宗题四角宣和政和印及金书题神品上上其画青地细描三首四臂
　　边鸾五色葵花花心皆突出蜂抱花心翅足活动真奇物也元系杨中斋物今归张受益
　　徐熈山水人物一骑从数人上有神宗飞白徐熈二字滕良祐拒霜野鳬上有大蝉
　　关仝山水一
　　黄筌秋山诗意上写唐诗八句
　　赵千里大双幅画范蠡西子图【恐未真】
　　朱繇天王坐像
　　赵希逺夜景二
　　郭熈松石二幅麄甚恐非
　　许道宁山水
　　王端出山佛彼以为孙太古元作湍
　　黄居宷海棠折枝
　　厉归真牛一
　　崔白描鱼各一
　　马和之倚树观音二
　　庄蓼塘肃所藏
　　张萱弹琴仕女有明昌御题幷前后印乔仲山物杨光庭画观音徽宗题有宣和政和印及广大定二印葢未入明昌之前已散在人间也
　　又孙太古上真其上作山水甚古怪木盘石神坐石上其像甚佳侧有捧剑天女絶佳下瞰海水有神龙足蹑巨鼇手捧琉璃方座上有蛇又有一龙神捧炉炷香上有小树数十株甚奇怪题云彭山孙知凝笔元杨澄之物后和英之所得
　　董源溪岸图思陵题上王井西得之云川
　　董着色山居图思陵题至正癸【阙】正月文璧与士文同观于乃岳张松谷家
　　又见张南本勘书图思陵题上
　　戴松戯牛图宣和题
　　李伯时绛色山居图
　　唐画戈船二只甚佳
　　陆滉画鹿人车
　　孙梦卿松石问禅宣和题上有双龙印下有宣和印所画一僧妙絶
　　荆浩山水大幅
　　陆滉捕鱼单幅有明昌题二渔人全类胡人
　　周昉挥扇士女图高宗题上张受益文璧与士文同观于张松谷家
　　徐崇嗣花二幅
　　纸上山水一幅极细甚作范寛又云燕文贵
　　顾闳中画明皇击梧桐一本甚长元仲山家物
　　周文矩写李季兰真思陵题元仲山家物
　　王晋卿长江逺岫着色山水前一带山水可喜中题杜诗云门泊东呉万里船之句其前后蔡京书后有山东路转运使印安平府印
　　又呉生过海骑马天王高宗题元乔仲山家物
　　关仝山水及李思训巫山神女图明昌题曽入贾氏郭忠恕飞阁晴椒明昌题四角皆有款上有御题又册叶十二册内有赵希逺赵千里共一册马和之一册画院十册皆精
　　廉端甫希贡号芗林所藏
　　商尊内乆矣其质如漆红黄緑之色皆具文藻絶妙尤物也叶森登公门屡见之又有一尊恐是汉物
　　敦二皆有款识大小亦相似亦秦汉物又杯一天禄衔杯研滴一元王延用物后归鲜于伯机今以蛮人骑狮子易到叶森延祐庚申谒赵承防时亦蛮人骑狮子高七尺许狮子昻首口可出水蛮人坐狮子背上顶作窍可吸水起人披髪张刃于开左手擎鹰右手作引鹰势向芗林灵璧卧石上有刻字幷小诗皆向芗林伯恭书又灵璧立石
　　唐人画观音像
　　铜铎二
　　氏伯长汉印【氏疑作民】
　　东坡画竹石小壁一堵元和书省汗青轩物也红叶大院二
　　锦禙阮谱七册
　　徐容斋埃午方所藏
　　顔鲁公自书行部尚书告乃纸书不可晓大厯十二年唐人双钩兰亭
　　孟蕳细书六赋
　　朱希真双钩力命帖黄庭经
　　王维骡网图
　　白玉刚卯四面正方两边真字各两行细如丝髪真奇物也
　　叶森曽见先师吾真白所収刚卯一四面皆有字乃汉也非真字
　　王晋卿长江叠嶂图几二丈后有与东坡唱和诗各二首及王驸马花押収附幷记
　　玉研高一尺广六寸厚二寸虽未甚白然莹净可爱独受墨处不光可以研磨真奇物也
　　叶森旧有绍兴内府玉研作壶様下碾字云玉壶长六寸广四寸半厚二寸玉色白润然磨墨处光研墨亦起又铜持研一枚类箕様长近一尺其研池傍作一倭人坐其上其后有一兽类虽四足以前两足抚倭人之身其上作牛首其地细花纹甚精此必倭人之旧物也
　　道士禇雪巘伯秀所藏
　　铜虎符一半上有篆文六云某处发兵合同下有楷书甲至癸十字各拟古
　　叶森曽见先师吾真白収虎符一长有一尺五寸广四寸上剡首下平一面作虎蹲在上下有汉款识字云第一至第五皆面上作身通垂下有磨灭不可辨剡首二边有字刋年月磨灭难辨
　　黄玉一片状如匕首其色莹润禇以为雷斧非
　　叶森曽见禇弟子马虚中出示禇所藏诸古钱皆作粉牌缀钱于上下书其文禇有多佳品玩如金钿天尊像古编钟鼎彞器之类
　　郝清浦清臣所藏
　　孙过庭草书千文五色纸书其缝内各有珍字印或谓唐太宗或谓宋太宗印中唐文馆印
　　张旭秋深不审帖上有双龙团印前后有宣和政和印记
　　又闻有萧子云出师颂真迹未及见
　　李伯时白描阳关图后有所题诗跋及书王右丞一诗薛绍彭跋幷三鳯后人等印又有二印忠恕而已及关西伧父不晓何人印也
　　又有唐模兰亭
　　高彦敬克恭房山所藏
　　赵昌画折枝花四段作一卷踯躅鸡冠木海棠初不甚佳却有老米诗及蔡元度章子厚林摅林希刘原父王晋卿徐竞诸人题跋官印凡十数内有太原府尹中书省秘书省温杭苏州官察使等印私印有林希子中秘笈清玩及徐竞一印保大骑省宣和画学博士及襄阳漫士等印悉用黄绢素书本杨和王家故物有杨淡名印后有周益文忠公必大及萧然隣燧等题名

　　云烟过眼録卷二
　　钦定四库全书
　　云烟过眼録卷三
　　宋　周宻　撰
　　胡存斋咏所藏
　　范长寿西域图长三丈余徽宗御题签后归张子有展子防春游图徽宗题一片上凡十余人亦归张子有玉花尊一只约高尺四五径七寸玉色虽不甚白然文藻碾法极精乃穆陵内府物在燕得之谢太后价止中统楮【即钞也】廿定叶森于大德十一年以百一十五定得之于骨董兼有一香楠木座黑漆光套葢今亦属之他人矣
　　圆素玉椀一只亦径五寸余色甚佳碾法尤精
　　玉托子一只尺二三径足乃外来
　　玉匜有足双耳亦径尺余色防黄前后碾两饕餮口有縁亦精
　　玉爵一高寸许满身文藻把手下有政和二字
　　玉楪一亦数寸径腰子様
　　灵璧研山一座无天趣不甚佳
　　杨彦德伯嵓号泳斋家藏
　　宣和御画四幅后各有御题诗一首并宣和小玺易元吉羣獐图高宗御题乾卦绍兴印
　　胡璀折枝桃花高宗御题御印
　　郭干晖架上细胫　高宗题乾卦印【细胫下恐有鹰字】
　　巨然山水二双幅
　　刁光睡猫高宗题
　　勾龙爽避秦女便面细如丝髪而精采炯然
　　卢鸿草堂十志诗林彦祥所临伯时本遗草堂越馆二所存者八尔今録于后必卢征君所赋也
　　羃翠庭　羃翠庭者葢厓巘积隂林萝叠翠其上锦羃其下深湛可以王神可以防道矣及喧者游之则酣谑永日汩清薄厚歌曰青厓隂月磵曲重幽叠邃隐沦躅草树绵宻翠蒙茸当其无亭在中当其有羃翠庭神可谷道可幽有人弹素琴白玉徽兮緑水音听之愔愔憺忘心如如野叟林思心书
　　洞室　洞室者葢因嵓作室即理谈室反自然【阙】斯洞矣及邪者居之则假容窃吟妄作虚境以盗名歌曰岚霏微兮岩翠沓室隂虚户匼匝披蕙帐促萝筵淡隂隂兮覈蕙帐萝筵洞室秘而幽贞且吉道可广神可绎思秘思兮草经幽兮存黄庭江湖散人陈昱书
　　期仙磴　期仙磴者葢危磴穹窿回接云路灵仙彷佛想若可期及儒者毁所不见则黜之葢疑氷之谈信矣歌曰霏防隂壑上气腾迤逦悬磴上凌青空赮抄紫云垂鸾歌鳯舞吹参差期仙磴鸿雁迎瑶华赠山中人好神仙想像闻此欲飞烟铸日液还頽年家居道士米友仁书
　　涤烦矶　涤烦矶者葢穷谷岩崖盘石飞流攅激清潄咸渠藻性涤烦实有幽致可为智者説难为俗人言歌曰灵矶盘礴兮奔溜磢错潄冷风兮镇壑研苔滋泉沫洁一饮一憩氛想或磷涟清淬涤烦矶灵仙境仁智归中有琴徴以玉峨峨汤汤弹此曲寄声知音同所欲涌泉祭酒道士翟耆年书
　　云锦淙　云锦淙者葢激溜攅冲顽石丛倚鸣湍叠浪喷若风雷诡辉分丽焕若云锦可莹发灵瞩幽玩忘归及世士观之则反曰寒泉伤玉趾矣歌曰水攅冲石丛耸焕若云锦兮喷汹涌苔骎薫草寅縁芳羃羃兮濑浅水石攅丛云锦淙波连珠文沓峯有洁者媚此幽潄灵【阙】乐天休实获我心夫何求冷云庵释慈贤书金碧潭　金碧潭者葢水洁若鲜光涵金碧岩花林莺有助芳隂鉴洞灵虚道斯胜矣而世事纒乎利害则未暇存之歌曰水碧色石金光灔漝漝兮滢煌煌泉花映春莺临红的的兮翠隂隂红翠相鲜金碧潭霜月动烟景涵幽有人兮好防絶炳其光凝其洁悠悠终古长不灭无所住净昙书
　　倒景台　倒景台者葢太灵南麓天门治厓杰峰如台气凌倒景登路有三处处可憩或曰三休台可以防驭风之客皈絶尘之子超逸兴汤退杰此其所絶也及世人登焉则魂散神越极目心伤矣歌曰天门豁灵台耸杰屹峰兮云倾涌穷三休旷一观忽若登昆仑兮期汗漫仙耸天关倒景台凌颢气轶嚣埃皎皎之子兮曰独立云可朋赮可吸曽何荣辱之可及经堂孙防书桃烟庭　桃烟庭者葢特峰秀起意若桃烟秘庭凝灵窈如仙防即扬雄谓爰静游神之庭是也可以超絶纷世永洁精及机士登焉则寥问戃论怒怀清累矣歌曰听泱漭皆青荧吐云烟兮含窈怳歘翕沓幽霭意缥渺兮羣仙防窈防仙防桃烟庭竦形神凝视听闻夫至诚心盛子祈此巅洁颢气飬田终仿像兮靓云仙隐鹤石昭问书
　　先子画史载刘子礼以五百缗置钱氏画五百轴初未尝发缄铨美恶也既得之后其间有卢鸿草堂图一卷已是数百年物矣后李伯时曾临一本仍自书卷中歌一篇次则秦少游朱伯原先子书也又其次陈碧虚仲殊师参寥子辈继之余亦一时闻人绍兴乙未仲春余舟过苏台石莹中为长洲令尹得宇文李蒙所藏伯时本属林彦祥为模乃亦手书其篇莹中今辄俾余书先子所书一篇余悉欲得一时名士继之叹其雅尚不凡因又跋于尾是月二十七日米友仁元晖
　　李参居子曰居十志者草堂修身蓄德之府也樾馆延宾阅礼之用也室谈道众妙之宗也翠庭栖闲谷神之致也期仙湛灵寄傲之适也涤烦藻性洁己之谓也锦淙汰志日新其德也碧潭端形镜清其色也倒景熈熈春台之乐也桃烟仙山之兴也十志者葢天地之成数志者即记述之总名居子道心惟防幽赏亦异可谓隐沦之奇礼今昔所未闻故备为録焉贻诸好事君子也
