<!-- { "loadSidebar": true } -->
　　又北五十里曰县雍之山【郭曰今在晋阳县西名汲瓮雍音瓮　任臣案郡国志曰悬罋山一名龙山亦名结绌一统志云因山腹有巨石如瓮故名】其上多玉其下多铜其兽多闾麋【郭曰闾即羭也似驴而岐蹄角如麢羊一名山驴周书曰北唐以闾亦见乡射礼任臣案礼曰君国中射则皮树中于郊则闾中陈祥道礼书云闾如驴一角广志云驴羊似驴南史云滑国出野驴有角皆闾也或曰归臧齐母经两壶两羭即此】其鸟多白翟白防【郭曰即白鵫也音于六反　任臣案尔雅鸐山雉注疏云俗呼山鸡也白鵫一名鵫雉江东人亦呼为白雉又字林云防郁似鹤出悬雍山盖指此鸟也然与郭注不同未详是非】晋水出焉而东南流注于汾水【郭曰东过晋阳南又东入汾　任臣案水经晋水岀晋阳县西县壅山又东入于汾水】其中多鮆鱼其状如鯈而赤麟【郭曰小鱼曰鯈】其音如咤【任臣案一本作叱】食之不骄【郭曰或作骚骚臭也　任臣案即蕴羝之疾图赞曰阳鱎动日土蛇致宵微哉鮆鱼食则不骄物在所感其用无标】
　　又北二百里曰狐岐之山【任臣案禹贡治梁及岐即此山也在汾州介休县东南二十五里孝义县西八十里一名薜颉山胜水所出又名洪山三易洞玑曰鸟防朱围岷嶓为艮之太隂其井出于龙洞隔谷其合入于狐岐】无草木多青碧胜水出焉而东北流注于汾水其中多苍玉
　　又北三百五十里曰白沙山广员三百里尽沙也无草木鸟兽鲔水出于其上潜于其下【郭曰出山之顶停其任臣案武王师渡鲔水疑非此】是多白玉
　　又北四百里曰尔是之山无草木无水
　　又北三百八十里曰狂山无草木是山也冬夏有雪狂水出焉而西流注于浮水【任臣案国名记云狂水迳纶氏城在阳城】其中多美玉
　　又北三百八十里曰诸余之山其上多铜玉其下多松柏诸余之水出焉而东流注于旄水
　　又北三百五十里曰敦头之山其上多金玉无草木旄水出焉而东流注于印泽其中多马【郭曰音勃】牛尾而白身一角其音如呼【任臣案马一角者名驜元康八年九真郡曽猎得之王防解云俞人虽马虽马亦一角皆斯也郭璞江赋马腾坡以嘘蹀骈雅曰白而一角谓之马明睿宗江汉赋水狗马厥孔多图赞云有兽如豹厥文惟缛闾善跃崄马一角又吴从仙别记作施水出马旄字之误也】又北三百五十里曰钩吾之山其上多玉其下多铜有兽焉其状如羊身人面其目在腋下虎齿人爪其音如婴儿名曰狍鸮【任臣案骈雅云羊人面腋目曰狍鸮谈荟云猼訑目在背上狍鸮目在腋下】是食人【郭曰为物贪惏食人未尽还害其身像在夏鼎左传所谓饕餮是也狍音咆　任臣案宣和博古图古器多篆云雷饕餮之形吕氏春秋曰饕餮有首无身食人未咽害及其身黄伯思东观余论曰饕餮之为物食人未尽还囓其躯又其目在腋下山经所谓狍鸮者故多以饰器之腋腹象其本形示为食戒彭俨五侯鲭云钩吾山兽名饕餮能食人图赞曰狍鸮贪惏其目在腋食人未尽还自龈割图形妙鼎是谓不若】又北三百里曰北嚣之山无石其阳多碧其隂多玉有兽焉其状如虎而白身犬首马尾鬛名曰独【郭曰音谷任臣案图赞云虎状马尾号曰独説文云北嚣山有独兽如虎白身豕巤尾如马余蜀切骈雅曰独】
　　【如虎而马尾褢如人而鬛事物绀珠云独如虎白身犬首马足豕鬛】有鸟焉其状如鸟人面名【郭曰般冒两音或作夏也　任臣案孙愐唐韵异鸟人面图赞曰御暍之鸟厥名昏明是互昼夜觌物贵应用安事鸾鹄释义云一作斑猫】宵飞而昼伏【郭曰鸺鹠之属】食之已暍【郭曰中也音谒　任臣案程良孺曰已渴□鸺无卧】涔水出焉而东流注于卭泽
　　又北三百五十里曰梁渠之山无草木多金玉脩水出焉而东流注于鴈门【郭曰水名　任臣案脩水即于延水也水经注云地理志有于延水而无鴈门脩水之名山海经有鴈门之目而无説于延河自下亦通谓之于延河矣】其兽多居暨其状如彚而赤尾【郭曰彚似鼠赤毛如刺猬彚音渭任臣案彚古猬字即猬鼠广韵云似猬而赤尾者名居暨或作居防集韵曰居防兽似猬毛赤】其音如豚有鸟焉其状如夸父【郭曰或作举父】四翼一目犬尾名曰嚣其音如鹊食之已腹痛可以止同【郭曰治洞下也音洞】
　　又北四百里曰姑灌之山无草木是山也冬夏有雪又北三百八十里曰湖灌之山其阳多玉其隂多碧多马湖灌之水出焉而东流注于海其中多防【郭曰亦鱓鱼字　任臣案字苑作黄防云黄疸之名取此音旦】有水焉其叶如柳而赤理【任臣案今柽柳似柳而赤色未审是非】
　　又北水行五百里流沙三百里至于洹山其上多金玉三桑生之其树皆无枝其髙百仞【任臣案图赞曰居暨豚鸣如彚赤毛四翼一目其名曰嚣三桑无枝厥树惟髙】百果树生之其下多怪蛇【任臣案岭表之蛇人面云南之蛇岐尾活褥之蛇似鼠而捕鼠茍卬之蛇如蛇而四足古都之蛇角号曰碧犀千歳之蝮精呼曰博叔凡皆蛇絶怪者附记之】
　　又北三百里曰敦题之山无草木多金玉是錞于北海【任臣案释义曰錞于北海谓依附于海也】
　　凡北次二经之首自管涔之山至于敦题之山凡十七山五千六百九十里其神皆蛇身人面其祠毛用一雄鸡瘗【郭曰埋之】用一璧一珪投而不糈【郭曰擿玉于山中以礼神不埋之也】北次三经之首曰太行之山【郭曰今在河内野王县西北行音户刚反　任臣案丹铅録曰太行山一名五行山列子作大形则行本音也河图括地象云太行天下之脊郭縁生述征记太行首始河内自河内至幽州凡有八陉崔伯阳感山赋上正枢星下开冀方起为名丘妥为平冈巍乎甚尊其名太行盖趂韵之误耳博物志曰太行山北不知山所限极亦如东海不知所穷尸子曰龙门鱼之难也太行牛之难也一统志云山势纬亘数千里虽各因地立名其实皆名太行山魏武帝苦寒行北上太行山艰哉何巍巍羊肠坂诘曲车轮为之摧】其首曰归山其上有金玉其下有碧有兽焉其状如麢羊而四角马尾而有距其名曰防善还【郭曰还旋旋儛也防音晖　任臣案李氏本草防山驴之图赞云防兽四角马尾有距涉歴归山腾崄跃岨厥貌惟竒如是旋舞】其鸣自叫有鸟焉其状如鹊白身赤尾六足其名曰防【郭曰音犇　任臣案览云鸓四足防六足顾起元帝京赋曰三目之防五工之鵗盖谓此也】是善惊其鸣自詨【郭曰今吴人谓呼为詨音呼交反】
　　又东北二百里曰龙侯之山无草木多金玉决决之水出焉【郭曰音诀】而东流注于河其中多人鱼【任臣案史记始皇之葬也以人鱼为烛又稽神録言人鱼上身如妇人腰以下皆鱼临海异物志云人鱼长三尺余不可食此更名同而异物者】其状如防鱼四足其音如婴儿【郭曰防见中山经或曰人鱼即鲵也似鮕而四足声如小儿啼今亦呼鮎为防音啼　任臣案防鱼鲵鱼皆名人鱼此则鲵鱼也李时珍谓其声如小儿故名盖即防鱼之能上树者与海中鲸同名陈藏器云鲵生溪中似鮎有四足长尾能上树广志云鲵四足形如鳢可以治牛尔雅鲵大者谓之鰕又一名孩儿鱼秦人名鳎蜀人名魶益部方物略记魶鱼出溪谷及雅江有足能縁木其声如儿啼是也一统志兴安县龙蟠山水中有鱼四足而有角人不敢伤恐致风雨亦其】食之无痴疾【任臣案酉阳杂俎峡中人食鲵鱼防树上鞭至白汁出如构汁方可食不尔有毒也本草云食之已疫疾】
　　又东北二百里曰马成之山其山多文石其隂多金玉有兽焉其状如白犬而黑头见人则飞【郭曰言肉翅飞行自在】其名曰天马【任臣案韵寳云飞虞天上神兽鹿头龙身在天为勾陈在地为天马即其兽也文人用天马行空之语亦指此尔图赞曰龙凭云游腾蛇假雾未若天马自然凌翥有理悬运天机潜御吴淑锦赋辟邪天马之竒名山藏载永乐十八年忽鲁谟斯进天马即此兽也乂徐陵云天马龙媒梁简文云天马半汉疑指汉之天马非此】其鸣自訆有鸟焉其状如乌首白而身青足黄是名曰鶌鶋【郭曰屈居二音或作鸣　任臣案骈雅曰鵸防鶌鶋皆乌属也】其鸣自詨食之不饥可以已寓【郭曰未详或曰寓犹误也　任臣案图赞曰鶌鶋如乌青身黄足食之不饥可以辟内厥惟珍配彼丹木】
　　又东北七十里曰咸山其上有玉其下多铜是多松柏草多茈草条菅之水出焉【郭曰菅音间】而西南流注于长泽其中多器酸三歳一成【郭曰所未详也　任臣案释义曰器酸疑物之可食而酸者如解州盐池出盐之盖泽水止而不流积久或酸理所有也故曰三年一成】食之已疠又东北二百里曰天池之山【任臣案刘防孟曰天池山今河内乡一名髙前疑非】其上无草木多文石有兽焉其状如兔而鼠首以其背飞【郭曰用其背上毛飞飞则仰也】其名曰飞鼠【任臣案宛委余编飞鼠断猿狼虱啮鹤杨慎补注云飞鼠即文选所谓飞蠝云南姚安蒙化有之其肉可食其皮治难产谈荟云飞者以翼而天池之山飞兔以背又方言云□鼠自关而东谓之飞鼠盖所指服翼也非此图赞曰或以尾翔或以髯凌飞防鼔翰翛然皆腾因无常所惟神是冯天啓三年十月鳯县有大鼠肉翅无足毛黄黑丰尾若貂首若兔飞食黍粟疑即斯也】渑水出焉潜于其下【郭曰停山底也　任臣案河南渑池县与此近战国渑池之防是其地也若易牙辨淄渑之水左传有酒如渑则又临淄之渑水同字而异音】其中多黄垩【郭曰垩土也】
　　又东三百里曰阳山其上多玉其下多金铜有兽焉其状如牛而赤尾其颈其状如勾瞿【郭曰言颈上有肉勾瞿斗也音劬】其名曰颔胡【任臣案骈雅曰兽似牛而赤尾曰颔胡】其鸣自詨食之已狂有鸟焉其状如雌雉而五彩以文是自为牝牡名曰象蛇【任臣案鸟兽自为雌雄者亶爰之之禽带山鵸防竹山豪阳山象蛇以至火眼狻猊一首两身相为牝牡而人异亦有婆罗门半释迦之属两体毕具内典列于五种黄门是皆天地不正之气隂阳变异之事也】其鸣自詨留水出焉而南流注于河其中有防父之鱼【郭曰音陷　任臣案五音集韵引经作文之鱼音兼图赞曰有鸟善惊名曰防防象蛇似雉自生子孙防父鱼首厥体如豚】其状如鲋鱼鱼首而身【任臣案广雅鲋鲭也庄子鲋鱼涸辙易曰井谷射鲋吕氏春秋鱼之美者洞庭之鲋音附】食之已呕
　　又东三百五十里曰贲闻之山其上多苍玉其下多黄垩多湼石【任臣案湼石矾石也与石湼不同辨见女牀山注】
　　又北百里曰王屋之山【郭曰今在河东东垣县北书曰至于王屋也　任臣案刘防孟曰在今山西泽州晁氏曰山形如屋故名李石续博物志曰中国有洞天三十六所第一王屋山洞天周回万里名小有清虚天王君内传曰王屋山有小天号曰小有天真诰曰王屋山仙之别天所谓阳台是也乂王屋山有二一在山西之垣曲一在河南之济源实一山也】是多石防水出焉【郭曰防音辇】而西北流注于泰泽【郭曰地理志王屋山沇水所出防沇声相近殆一水耳沇则济也任臣案水经注引经防水作联水泰泽作秦泽】
