<!-- { "loadSidebar": true } -->
　　有嬴民鸟足【郭曰音盈】有封豕【郭曰大猪也羿射杀之　任臣案冠编羿禽封豕于桑林梁元帝览赋云戮滔天之封豕斩横海之长鲸圗賛曰有物贪婪号曰封豕荐食无厌肆其残毁羿乃饮羽献帝效伎】有人曰苗民【郭曰三苗民也】有神焉人首蛇身长如辕【郭曰大如车毂泽神也】左右有首【郭曰岐头】衣紫衣冠旃冠名曰延维【郭曰委蛇　任臣案野有方皇泽有委蛇二神皆如蛇两头东京赋注云委蛇大如车毂代醉编曰南方神名延维事物绀珠曰委蛇紫衣朱冠闻雷车之声则捧其首而去又礼含文嘉曰两头蛇名天根日泽圗云故泽之精名曰冕其状如蛇身两头广博物志曰山中见大虵冠帻者名曰升卿呼其名则吉圗賛曰防称一足蛇则二首少不知无多不觉有虽资天然无异骈拇】人主得而飨食之伯天下【郭曰齐桓公出田于大泽见之遂伯诸矦亦见庄周作朱冠　任臣案宋大观中黄河得两首蔡京以为即齐小白所见者当伯天下考其形状与此畧异非是】有鸾鸟自歌凤鸟自舞凤鸟首文曰徳翼文曰顺膺文曰仁背文曰义见则天下和【郭曰言和平也　任臣案论语摘衰圣曰凤有六象一曰头像天二曰目像日三曰背像月四曰翼像风五曰足像地六曰尾像纬有九苞一曰口苞命二曰眼含度三曰目总逹四曰舌诎伸五曰色彩光六曰冠矩周七曰距鋭钩八曰音九曰腹文户行鸣曰归嬉止鸣曰提扶夜鸣曰善哉晨鸣曰贺世飞鸣曰郎都】又有青兽如菟名曰狗【郭曰音如朝菌之菌　任臣案事物绀珠云狗如兔青色骈雅曰狗兔属也又长庆二年吐蕃出兽如猴而腰尾皆长色青迅猛食人或以为即狗也】有翠鸟【任臣案王防觧苍吾翡翠尔雅翠鹔注云似燕绿色出郁林説文曰翡翠青赤鸟辞诂曰鹬翠别名也孝经援神契云神灵滋液则翡翠耀异物志曰翠大如燕腹背纯赤民捕食之广志曰翡出交阯与古县交州志曰翡翠出九真似鹧鸪晋令云翡鸟不得西度陇圗賛曰翠雀麋鸟越在西海羽不供用肉不足宰懐璧其罪贾害以采】有孔鸟【郭曰孔雀也　任臣案王防解方人以孔雀尔雅翼云孔雀生南海尾凡七年而后成长六七尺展开如车轮金翠斐然始春而生至三四月后雕与花蕚同荣衰春秋元命苞曰火离为孔雀续汉书曰南蛮西域俱出孔雀吴地里志曰交阯西子县产孔雀郡内朱崖皆有之张璠汉纪云条支出师子孔雀南越志曰义寕县杜山多孔雀为鸟不必疋合以音影相接有孕五侯鲭云孔雀出条支又出滇南因雷而孕】南海之内有衡山【郭曰南岳】有菌山【郭曰音芝菌　任臣案真诰曰句曲之山有名菌山此山至佳注云山形当如菌孤立亦或是囷仓之囷形如囷也】有桂山【郭曰或云衡山有菌桂桂员似竹见本草】有山名三天子之都【郭曰一本三天子之鄣山】
　　南方苍梧之丘【任臣案逸周书作仓吾东华真人煮石经云舜尝登苍梧之山曰厥金玊之香草朕用偃息正道】苍梧之渊其中有九嶷【郭曰音疑】山舜之所葬在长沙零陵界中【郭曰山今在零陵营道县南其山九谿皆相似故云九疑古者摠名其为苍梧也　任臣案元结九疑山圗记九疑山方二十余里世称九峯相似望而疑之亦云舜望九峯疑禹而悲従臣有作九悲之歌因谓之疑罗合湘中记云衡山九疑有舜庙遥望衡山如阵云沿湘千里九向九背乃不复见郡国志曰九疑山九峯一曰丹朱峰二曰石城峯三曰楼峯四曰娥皇峯五曰舜原峯六曰女英峯舜墓于此七曰箫韶峯八曰纪峯九曰纪林峰集仙传云九疑山有九峯峰有一水九水者银花水复淑水巢水许泉归水沙水金花水冰安水晋水楚辞九歌云九疑缤纷兮并迎淮南曰九疑之南陆事寡而水事多汉书云武帝南廵狩至于盛唐望视舜于九疑王应麟曰九疑山在零陵而云舜葬苍梧者文頴云九疑半在苍梧半在零陵也】北海之内有蛇山者蛇水出焉东入于海有五彩之鸟飞蔽一乡【郭曰汉宣帝元康元年五色鸟以万数过蜀都即此鸟也】名曰翳鸟【郭曰凤属也离骚曰驷玊虬而乗翳　任臣案翳即鸾也瑞应圗云鸾乃赤神之精凤皇之佐首翼赤曰丹凤青曰羽翔白曰化翊曰隂翥黄曰土符路史引经作鹥上林赋云拂鹥鸟即此也】又有不距之山巧倕葬其西【郭曰倕尧巧工也音瑞　任臣案路史垂臣髙辛为尧共工不贵独功死葬不距之山杨慎云不古丕字】
　　北海之内有反防盗械帯戈常倍之佐名曰相顾之尸【郭曰亦贰负之臣危之　任臣案帝乗厘之孙相顾也陈禹谟骈志云贰负之臣相顾之尸谓此胡氏二酉缀遗曰据前贰负之臣本文但言帝梏之疏属之山不言杀也但言繋之于树不言石室也则子政之对当言相顾之尸不当曰贰负之臣也然则上郡所得岂即斯人哉王崇庆释义曰反防之説恐古者墓中设为机巧变械以防伐冢之术非真有盗防也又汉纪云当盗械者皆颂繋注云凡以罪着械皆得称盗械山海经贰负之臣相顾之尸皆云盗械其义是也】伯夷父生西岳【任臣案路史伯夷生泰岳伯夷为虞心吕封于吕子泰岳袭吕余列四岳之官书大传云伯夷之子为西岳】西岳生先龙先龙是始生氏羌氏乞姓【郭曰伯夷父颛顼师今氐羌其苗裔也　任臣案路史先龙生元氐元氐乞姓羌也盖岐陇而南汉川以西皆氐云汤革夏伐氐氐人来朝其别为青白蚺之三氐氐羌数十白马最大今文凤二竟白马氏者居仇池曰氐侯商颂云自彼氐羌地里志陇西有氐道羌道氏种名王防篇□羌以鸾鸟注羌不同故谓之氐羌贾捐之曰成王地西不过氐羌又黄氏曰羌古姜姓三苗之后此云乞姓明非一种也】
　　北海之内有山名幽都之山【任臣案即方之幽都鸿烈解云西北方曰不周之山曰幽都之门又云北抚幽都南道交阯杨雄甘泉赋云西耀流沙北横幽都罗泌云一曰北国】黒水出焉其上有鸟蛇豹【任臣案王防解屠州豹六韬曰散宜生懐涂山豹献纣顾起元帝京赋幽都之豹九文阳光之蛇千里谓此】豹【郭曰黒虎名虪见尔雅　任臣案黒虎又名説文作晋永嘉四年秭归县槛得之】狐逢尾【郭曰蓬丛也咀留反説苑曰蓬狐文豹之皮　任臣案孙氏瑞应图王者政治太平则黒狐见稽瑞録云黒狐蓬尾本此也】有大之山有丘之民【郭曰言丘上人物尽黒也】有大幽之国【郭曰即幽民也穴居无衣】有赤胫之民【郭曰膝已下尽赤色】
　　有钉灵之国其民従膝已下有毛马蹄善走【郭曰诗含神雾曰马蹄自鞭其蹄日行三百里　任臣案钉灵今丁灵国又名丁令亦作丁零在康居北览云丁零之国拳发马蹏马脑之民雁声马蹏江淹遂古篇云马蹄之国善腾奔兮此也文献通考曰丁零国有二在朔方北者为北丁令在乌孙西者为西丁令乌孙长言北丁令有马脑国其人声音似雁鹜従膝以下生毛马胫马蹄不骑马而走疾于马三才圗防云丁灵至应天马行二年也埤雅广要作下灵国似误又五代史载牛蹄夷厥在黒车子北其人人身牛足亦与此】
