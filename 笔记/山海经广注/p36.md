<!-- { "loadSidebar": true } -->
　　大荒之中有山名曰猗天苏门【任臣案卢柟沧溟赋观乎猗天之阙谓此山也】日月所生有壎民之国【郭曰音如谊哗之】有綦山【郭曰音忌】又有揺山有防山【郭曰音如釡甑之甑】又有门户山又有盛山又有待山有五彩之鸟
　　东荒之中有山名曰壑明俊疾日月所出有中容之国东北海外又有三青马三骓【郭曰马苍白杂毛为骓】甘华爰有遗玉三青鸟三骓视肉【郭曰聚肉有眼】甘华甘柤百谷所在【郭曰言自生也】
　　有女和月母之国有人名曰【郭曰音婉　任臣案篇海引经作】北方曰来之风曰【郭曰言亦有两名也音剡】是处东极隅以止日月使无相间出没司其短长【郭曰言主察日月出入不令得相无间错知景之长短任臣案词林海错曰有人名曰亦曰处东极隅以止日月冯氏山斋杂録曰苏利邪日神也曰曰】
　　【二人处东极隅以止日月使无相间】
　　大荒东北隅中有山名曰凶犁土丘应龙处南极【郭曰应龙龙有翼者也　任臣案玉堂丛语景陵常阅画见飞龙有翼者遣问三杨軰不能具对陈继时在下列出应曰龙有翅而飞曰应龙又虬龙千年谓之应龙述异记亦云龙千年为应龙酉阳杂爼曰应龙生建鸟建鸟生麒麟麒麟生庶兽淮南云女娲乗雷车服应龙又黄海曰黄帝工师名苍龙将名应龙岳渎经曰尧九年巫支祈为孽应龙驱之淮阳山足下其后水平禹乃放应龙于东海之区楚辞云应龙何画河海何厯汉周憬碑应龙之画谓此班固賔戏云泥蟠而天飞者应龙之神也晋华谭书枮泽非应龙之渊林非鸾凤之窟吴粲赤牍云应龙以屈伸为神凤皇以嘉鸣为贵十六国春秋应龙以屈伸为灵圣人以知机为贵唐上官仪劝封禅表销伏鼇而缀上剪应龙而清下渎常衮表云莫测应龙之外潜复踆乌之次应从平声读见文选注又古乐苑有应龙篇又徐陵上庸路碑河出应龙乃私周易此特龙马假用之词非此】杀尤与夸父【郭曰尤作兵者　任臣案史注云黄帝使应龙杀尤于凶梨之谷】不得复上【郭曰应龙遂住地下】故下数旱【郭曰上无复下雨者故也】旱而为应龙之状乃得大雨【郭曰今之土龙本此气应自然防感非人所能为也任臣案张衡应间云女北而应龙翔李宻移郡县檄雕虎啸而谷风生应龙骧而景云起朱子楚辞注引经云禹治水而有应龙以尾画地即水泉通流与本文异】
　　东海中有流波山入海七千里其上有兽状如牛苍身而无角一足出入水则必风雨其光如日月其声如雷其名曰防【任臣案薛综东京赋注防如龙有角鳞甲光如日月博物志云防形如鼓而知礼览云山之精名曰防状如鼔一足而行以名呼之可使取虎豹説文先训曰防如龙一足象有角手人面之形诸所称説名同实异非此也六帖曰防一足跉踔而行孟康曰防似牛一足无角其音如雷事物绀珠曰灵防生东海似牛苍身一足无角出入必有风雨即斯兽耳】黄帝得之以其皮为鼓橛以雷兽之骨【郭曰雷兽即雷神也人面龙身鼓其腹者橛犹撃也　任臣案陈旸乐书有防鼔唐防鼓有灵防吼之曲皆本此而作黄帝祠额解云雷兽之骨以橛防鼓麟书云徒橛雷骨防鼔张势卢柟赋突以凌云之台建以灵防之鼔谓此也干寳捜神记云杨道和田中值霹下撃道和以鉏格其肱坠地不得去色如丹目如镜毛角长三尺余状如六畜头如狝猴李肇国史补曰雷州春夏多雷秋日则伏地中其状如人多取食之此为雷兽也】声闻五百里以威天下【任臣案黄省鲁读山海经诗岪郁流波山流波浮东海黄帝得苍防为鼓防千载振橛威四方焕然生风采盖指此云】

　　山海经广注巻十四
<子部,小说家类,异闻之属,山海经广注>
　　钦定四库全书
　　山海经广注卷十五
　　仁和吴任臣注
　　大荒南经
　　南海之外赤水之西流沙之东【郭曰赤水出昆仑山流沙出钟山也】有兽左右有首名曰防踢【郭曰出名国黜惕两音　任臣案骈雅曰防惕屏蓬两首兽也事物绀珠云防踢左右有首又佩觿作迹踢续骚经作床踢皆此】有三青兽相并名曰双双【郭曰言体合为一也公羊传所云双双而俱至者盖谓此也　任臣案兽经曰文文善呼双双善行骈志云双双合体蛩蛩假足麟书曰双双俱来盂极是覆五侯鲭云双双在南海外三青兽合为一体骈雅曰流沙之东三兽相并曰双双徐氏賔逺赋兽则摩伽招贤独步双双又双双亦鸟名见读书考定】
　　有阿山者南海之中有汜天之山赤水穷焉【郭曰流极于此山也任臣案离骚曰遵赤水而容与又黄帝失珠于赤水皆此水也】赤水之东有苍梧之
　　野舜与叔均之所葬也【郭曰叔均啇均也舜廵狩死于苍梧而葬之啇均因留死亦葬焉基今在九疑之中　任臣案顾起元説畧曰孟子舜生于诸冯迁于负夏卒于鸣条诸冯负夏鸣条皆在河南北故葬于纪所谓纪市也今帝墓在安邑而安邑有鸣条陌去纪才两舍竹书郡国志等皆言帝葬苍梧则自汉失之礼记是也至郑康成遂以鸣条为南蛮之地大荒南经云苍梧之野舜子叔均之所葬九疑山记亦谓啇均其隂岂非商均徙此因葬之后世遂以为虞帝坟耶若海内经云舜之所葬在长沙零陵界中后人所增长沙零陵名出秦汉非古明也又困学记闻其説与顾见海内南经注　此云舜与叔均所葬而顾云舜子叔均所葬岂别有古本】爰有文贝【郭曰即紫贝也】离俞【郭曰即离朱】久【郭曰即鸺鹠也　任臣案博物志鸺鹠鹳鹊其抱以防李时珍曰鸮鵩鸺鹠枭皆恶鸟也】鹰贾【郭曰贾亦鹰属任臣案庄子有雅贾马融亦曰贾乌乌也】委维【郭曰即委蛇也】熊罴象虎豹狼【任臣】
　　【案尔雅狼牡貛北其子獥】视肉
　　有荥山荥水出焉黒水之南有蛇食麈【郭曰今南方蚺蛇吞鹿亦此　任臣案方舆胜览云鳞蛇出安南云南镇康州临安沅江盂养诸处长丈余有四足黄黒鳞二色能食麋鹿即斯也】
　　有巫山者西有黄鸟帝药八斋【郭曰天帝神仙药在此也　任臣案真行子云禹驻巫山之下大风卒至遇云华夫人拜而求助淮南云巫山之上顺风縦火膏夏紫芝与萧艾俱死即此山也郭子章曰巫咸以鸿术为帝尧医师生为上公死为贵神封于斯山因名巫山】黄鸟于巫山司此蛇【郭曰言主之也】
　　大荒之中有不庭之山荥水穷焉有人三身帝俊妻娥皇生此三身之国【郭曰盖后裔所出也　任臣案海内经帝俊生三身是也与海外西经者殊】姚姓食使四鸟【郭曰姚舜姓也　任臣案杨慎云食言犹火食也他如盈民之国于姓食不死之国阿姓甘木是食蜮民之国桑姓食焦侥之国几姓嘉谷是食又有鼬姓之国食大荒北经则有毛民之国依姓食儋耳之国任姓食谷明不与之国烈姓食深目之国朌姓食鱼鱼山威姓食苗民厘姓食肉殊方岂有姓哉盖禹锡土姓而覃及四表也书所谓声教讫四海此亦可证今南蛮人有合国同一姓者其遗俗乎其曰食木叶食鱼食木实王制所云不火食者也】有渊四方四隅皆达【郭曰言渊四角皆旁通也】北属黒水南属大荒【郭曰属犹连也】北旁名曰少和之渊南旁名曰従渊【郭曰音騘马之騘　任臣案古音畧引此作渊】舜之所浴也【郭曰言舜尝在此中澡浴也】
　　又有成山甘水穷焉【郭曰甘水出甘山极此中也　任臣案郭义恭广志曰甘水在西域之东名曰新陶水水甘故曰甘水又名新头河】有季禺之国颛顼之子食【郭曰言此国人颛顼之裔子也】有羽民之国其民皆生毛羽【任臣案羸虫録羽民国在海东南崖巘间有人长頬乌喙赤目白首生毛羽似人而卵生是与卵民本一国也栝地圗曰羽民有羽飞不逺去九疑四万二千里归蔵啓筮曰金水之子其名曰羽乃羽民是生百鸟金楼子云舜时贯胷羽民皆至路史余论云舜九载羽民献火浣布冠编舜时羽民庭裸国大人反踵咸其泽刘凤杂爼曰毛人羽民之党】有卵民之国其民皆生卵【郭曰即卵生也　任臣案中国徐偃亦卵生又捜神记髙丽之先夫余王常得河伯女感日光而孕生一卵一男子破殻而出名曰朱平攘录云五凤元年朝鲜有苏伐公者得大卵于萝林有婴儿剖卵而出长有圣徳六村异之立为西于方言君也广志绎云人之先雷挕一蛇卵中为女子是生人故云姥之山贤愚经云毘舎离懐袵生三十二卵卵中各出一儿勇健非凡应録曰世罗优波世罗二比丘従卵生又弥伽罗母生三十二子般遮罗生五百子皆卵生】
　　大荒之中有不姜之山黒水穷焉【郭曰黒水出昆仑山任臣案万水皆清斯水独黒今云南阑沧江是古黒水也栁宗元天对曰黒水盈盈穷于不姜】又有贾山汔水出焉又有言山又有登备之山【郭曰即登葆山群巫所従上下者也】有恝恝之山【郭曰音如劵契之契】又有蒲山澧【郭曰音礼】水出焉又有隗山【郭曰音如隗嚣之隗】其西有丹其东有玉又南有山漂水出焉【郭曰音票】有尾山有翠山【郭曰言此山有翠鸟也　任臣案刘防孟云周时有国献青鸟疑是此鸟】有盈民之国于姓食又有人方食木叶
　　有不死之国阿姓甘木是食【郭曰甘木即不死树食之不老　任臣案刘防孟云祖州海岛产不死草一株可活一人卢柟蠛蠓集云琼琬不死之芝玿岩返魂之树】
　　大荒之中有山名曰去痓南极果北不成去痓果【郭曰音如风痓之痓未详　任臣案皆山名二合三合语也王崇庆释义谓去痓者去志也去志不果知进而不知退也以为寓言谬矣】
　　南海渚中有神人面珥两青蛇践两赤蛇曰不廷胡余【郭曰一神名耳　任臣案宛委余编作不返胡余续通考廷亦作返】有神名曰因因乎南方曰因乎夸风曰乎民【郭曰亦有二名】处南极以出入风有襄山又有重隂之山有人食兽曰季厘帝俊生季厘【任臣案舜生商均季厘又庶子七人】故曰季厘之国有缗渊【郭曰音昬任臣案路史季厘封于缗后为夏桀所克国名记云今济之金乡未审是非】少昊生倍伐倍伐降处缗渊【任臣案路史少昊元妃生倍伐降处缗渊既封蔑为蔑氏又国名记少昊后有倍国注云倍伐倍宜国也蔑姓夏防之】有水四方名曰俊坛【郭曰水状似土坛因名舜坛也】
　　有臷民之国【郭曰为人黄色】帝舜生无淫【任臣案无淫疑即胡公世不淫也然胡公曽未处南荒意其苖裔别有分支云】降臷处是谓巫臷民【任臣案陈一中曰帝俈之后有龙氏巫人封巫为巫氏生臷民】巫臷民朌姓食谷不绩不经服也【郭曰言自然有布帛也】不稼不穑食也【郭曰言五谷自生也种之为稼収之为穑】爰有歌舞之鸟鸾鸟自歌凤鸟自舞爰有百兽相群爰处百谷所聚
　　大荒之中有山名曰融天海水南入焉有人曰凿齿羿杀之【郭曰射杀之也　任臣案服防云凿齿齿长五尺以凿食人释义曰羿杀凿齿重出】
　　有蜮山者有蜮民之国【郭曰音惑】桑姓食射蜮是食【郭曰蜮短狐也似鼈含沙射人中之则病死此山出之亦以名云任臣案陆玑云蜮一名射影孙思邈云一名射工中记谓之水狐虫酉阳杂爼谓之抱抢五行传曰南方淫惑之气所生故谓之蜮诗云如鬼如蜮楚辞曰魂兮无南蜮伤躬只又南中有鬼弹沙虱二种毒亦等于含沙】有人方扞弓射黄蛇【郭曰扞挽也音汗】名曰蜮人
