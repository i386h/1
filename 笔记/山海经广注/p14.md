<!-- { "loadSidebar": true } -->
　　又北百二十里曰松山阳水出焉东北流注于河又北百二十里曰敦与之山【任臣案名胜志作敦舆山在今直赵州临城县南七十里】其上无草木有金玉溹水出于其阳【郭曰音悉各反　任臣案今索水源出荥阳小陉山北流入京水】而东流注于泰陆之水【郭曰大陆水今钜鹿北广平泽即其水　任臣案泰陆一本作泰陛误】泜水出于其隂【郭曰音抵肆也】而东流注于彭水【郭曰今泜水出中丘县西穷泉谷东注于堂阳县入于漳水　任臣案一统志泜水在临城县西北源发元氏县史记韩信斩成安君于泜水上】槐水出焉而东流注于泜【任臣案释义曰此谓泜水出于其隂指泰陆之南而言曰东流注于彭水亦泜水也曰槐水出焉则出于彭水也三水委折必分别始悉】
　　又北百七十里曰柘山其阳有金玉其隂有鐡歴聚之水出焉而北流注于洧水
　　又北三百里曰维龙之山其上有碧玉其阳有金其隂有铁肥水出焉【任臣案成徳亦有肥水出良余山非此】而东流注于皋泽其中多礨石【郭曰未详也音雷或作垒磈垒大石貌或曰石名】敞铁之水出焉而北流注于大泽
　　又北百八十里曰白马之山其阳多石玉其隂多铁多赤铜木马之水出焉而东北流注于虖沱【郭曰呼佗二音　任臣案曹学佺名胜志白马山在孟县东北四十里有白马关相传后魏时筑其水俗谓之牧马河源有二十出当县一出忻州俱名白马山至三交村之牛尾庄合流经城南七里东北入定襄界注于滹沱】
　　又北二百里曰空桑之山【郭曰上已有此山疑同名也任臣案空桑有二路史云共工振滔鸿水以薄空桑其地在莘陜之间伊尹莘人故吕氏春秋古史考俱言尹产空桑空桑故城在今陈留三十里又有空桑涧史称帝榆冈居空桑归藏启筮云尤伐空桑帝所居也即此空桑也兖地亦有空桑其地广絶髙阳氏所尝居皇甫谧所谓广桑之野上古有空桑氏又春秋演孔图及干寳所记孔子生于空桑皆鲁之空桑也见东山经】无草木冬夏有雪【任臣案吴淑雪赋云怪空桑于四时本此】空桑之水出焉东流注于虖池【郭曰音佗】
　　又北三百里曰泰戱之山【任臣案一作秦戯一统志云秦戯山在繁峙县东北俗名小孤山寰宇记云一名武夫山亦曰氏天山今名孤山王鉴禹贡考引此亦作秦】无草木多金玉有兽焉其状如羊一角一目目在耳后其名曰防防【郭曰音屋栋之栋　任臣案兽经曰防防一目从从六足览曰解廌狰駮防疏防防一角之兽也骈雅曰羊一角谓之防防杨慎竒字韵云防防今产于代州鴈门谷口俗呼为耩子见则歳丰音东见晋志曹学佺名胜志曰代州谷中常产兽其名曰防状如羊一目一角目生耳后鸣则自呼河源志云昆仑以西兽有髦牛野马狼狍防羊之又字彚引此作又集韵音陈别有兽名似豕目出于耳亦与此见事物绀珠】其鸣自訆虖沱之水出焉【郭曰今虖池水出鴈门卤成县南武夫山　任臣案地理通释云虖沱在今代州繁畤县东流经定州深泽县东南即光武所渡处俗谓之危渡口名胜志滹沱水列如品字又名三白水古本作瀖池虖沱后人改也】而东流注于溇水【郭曰音楼】液女之水出于其阳南流注于沁水【郭曰液音悦怿之怿　任臣案刘防孟曰窦宪夺公主田处】又北三百里曰石山多藏金玉濩濩之水出焉【郭曰濩音尺蠖之蠖】而东流注于虖池鲜于之水出焉而西南流注于虖池
　　又北二百里曰童戎之山皋涂之水出焉而东流注于溇液水
　　又北三百里曰髙是之山【郭曰今在北地灵邱县　任臣案一统志髙是山在蔚州西北七十里】滋水出焉【郭曰音慈　任臣案一统志云在灵邱西南枚回岭悬流五丈湍激之声震动山谷名胜志云滋水在蔚州西南三十里之南马庄名流水泉】而南流注于虖沱其木多防其草多条水出焉【郭曰音冦　任臣案水今在浑源州恒山南水经水出代州灵邱县髙氏山注云即温彛之水也今名河亦名温彛河】东流注于河【郭曰过博陵县南又东北入于易水】
　　又北三百里曰陆山多美玉水出焉【郭曰或作郯水】而东流注于河
　　又北二百里曰沂山【郭曰音祈】般水出焉【郭曰音盘】而东流注于河
　　北百二十里曰燕山【任臣案一统志燕山在玉田县西北自西山一带迤东其延袤数百里北平立燕山三卫因此山而名】多婴石【郭曰言石似玉有符彩婴带所谓燕石者　任臣案刘防孟云今此石出保定满城县语云鱼目混珠燕石乱玉】燕水出焉东流注于河又北山行五百里水行五百里至于饶山是无草木多瑶碧其兽多槖驼其鸟多鹠【郭曰未详或曰鹠鸺鹠也任臣案广雅曰鹠防飞鸓也疑即是】歴虢之水出焉而东流注于河其中有师鱼食之杀人【郭曰未详或作鲵　任臣案本草纲目有鱼师之名陈藏器本草拾遗云鱼师大者有毒杀人疑即此鱼也唐韵云鰤老鱼事物绀珠云鰤鱼青黄色腮下有横骨如锯】
　　又北四百里曰干山无草木其阳有金玉其隂有铁而无水有兽焉其状如牛而三足其名曰獂【郭曰音元任臣案览曰从从六足獂三足】其鸣自詨
　　又北五百里曰伦山伦水出焉而东流注于河有兽焉其状如麋其川在尾上【郭曰川窍也　任臣案杨慎补注曰伯乐相马经有马白州当是川字以此可证姚旅露书云伦山兽川在尾上则川可为穿也】其名曰罴【任臣案图赞本作罴九兽赞曰防防似羊眼在耳后窍生尾上号曰罴九幽都之山大蛇牛呴谈荟云罴有二种如麋与如熊者别也】
　　又北五百里曰碣石之山【郭曰水经曰碣石山今在辽西临榆县南水中或曰在右北平骊城县海边山　任臣案水经注碣石在骊城县西南汉武帝常登之以望海杜佑曰碣石在乐浪郡长城起于此东截辽水而入髙丽禹贡右碣石在平州有三十余里则髙丽中为左碣石也或曰碣石一在广东海口一在冀州北海口北碣石在海中如河中砥柱迨天造也】绳水出焉而东流于河【任臣案渑水亦谓之绳水水经注绳水又西北入时水是也非此】其中多蒲夷之鱼【郭曰未详】其上有玉其下多青碧
　　又北水行五百里至于鴈门之山无草木【郭曰鴈门山即北陵西隃鴈之所出因以名云在髙柳北　任臣案释义曰今三晋代州有鴈门山遂以是名关然其上草木多生此曰无草木乂曰水行五百里所未详也】
　　又北水行四百里至于泰泽其中有山焉曰帝都之山广员百里无草木有金玉【任臣案释义曰凡此皆在晋地夫环晋皆山恐无水行四百里者然鴈门山亦曰水行五百里岂禹治水时事与】
　　又北五百里曰錞于母逢之山北望鸡号之山【任臣案通志略作惟号之山】其风如防【郭曰防急风貌也音戾或云飘风也任臣案一本作飇又説文引经云惟号之山其风若劦何颊切】西望幽都之山【任臣案尔雅北方之美者有幽都之筋角焉一统志山在昌平县西北古幽州盖因山为名】浴水出焉【郭曰浴即黑水也任臣案今黑水在定州界未审是非】是有大蛇其音如牛见则其邑大旱
　　凡北次三经之首自太行之山以至于无逢之山凡四十六山万二千三百五十里其神状皆马身而人面者二十神【任臣案一本作廿神】其祠之皆用一藻茝瘗之【郭曰藻聚藻茝香草兰之音昌代反】其十四神状皆身而载玉其祠之皆玉不瘗【郭曰不埋所用玉也】其十神状皆身而八足蛇尾其祠之皆用一璧瘗之大凡四十四神皆用稌糈米祠之此皆不火食
　　右北经之山志凡八十七山二万三千二百三十里

　　山海经广注卷三
　　钦定四库全书
　　山海经广注卷四
　　仁和吴任臣注
　　东山经
　　东山经之首曰樕之山【郭曰速株二音　任臣案五音集韵引经作虫广博物志引经作蛛江晖亶爰集云申搴樕之壁英谓此也】北临干昧【郭曰亦山名也音妹】食水出焉而东北流注于海其中多鳙鳙之鱼【郭曰音容任臣案楚辞大招曰鳙鳙短狐篇海云鳙与鰫同似牛音如豕説文长笺云海鱼肉如曰鳙】其状如犂牛【郭曰牛似虎文者　任臣案庄子云执犂之狗犂即此牛】其音如鸣
　　又南三百里曰藟山【郭曰音诔　任臣案释义曰此纪东山而皆曰南何岂北山徧歴之后自北而南遂纪东方之山与】其上有玉其下有金湖水出焉东流注于食水其中多活师【郭曰科斗也尔雅谓之活东　任臣案陈藏器曰活师即虾蟇儿生水中有尾如鮽鱼渐大则脚生尾脱陆农师云活师月大尽则生前两足月小尽则生后两足崔豹古今注一名悬针一名鱼朱谋防曰活东活师鼃黾子也】
　　又东三百里曰栒状之山其上多金玉其下多青碧石有兽焉其状如犬六足其名曰从从【任臣案兽经云从从六足骈雅曰从从六足犬也一作又作事物绀珠云如犬六足尾长丈余宋书六足兽王者谋及众庶则至】其鸣自詨有鸟焉其状如鸡而鼠毛其名曰防鼠【郭曰音咨　任臣案骈雅曰防鼠鸡属也事物绀珠云防防如鸡鼠尾篇韵作鷩字彚作图赞曰鱼号鳙鳙如牛虎駮从从之状似狗六脚防鼠如鸡见则旱涸】见则其邑大旱水出焉【郭曰音枳】而北流注于湖水其中多箴鱼其状如鯈其喙如箴【郭曰出东海今江东水中亦有之　任臣案鱵鱼大小形状与鲙残鱼相似但喙尖有一细黒骨如鍼为异耳临海志谓之铜哾鱼俗名姜公鱼】食之无疫疾
　　又南三百里曰勃亝之山【任臣案林茂槐字考曰勃亝山亝与齐同释义本作斋】无草木无水
　　又南三百里曰番条之山无草木多沙减水出焉【郭曰音同减损之减】北流注于海其中多鳡鱼【郭曰一名黄颊音感任臣案鳡鱼即鱼一名鳏鱼异苑云诸鱼欲产以头冲其腹世谓之众鱼生母李时珍曰鳡敢也防也食而无厌也又其性独行故曰鳏】
　　又南四百里曰姑儿之山其上多漆其下多桑柘姑儿之水出焉北流注于海其中多鳡鱼
　　又南四百里曰髙氏之山其上多玉其下多箴石【郭曰可以为砥针治痈肿者　任臣案素问东方之域其病为疮疡其治宜砭石故砭石亦从东方来程良孺曰或云金刚钻即其物也南史金元起访王僧孺以砭石僧孺对曰古人当以石为针东山经髙氏之山多针石璞云可以为砭针季世无嘉石故以铁代之耳】诸绳之水出焉东流注于泽其中多金玉
　　又南三百里曰岳山其上多桑其下多樗泺水出焉【郭曰音乐　任臣案泺水即鲁桓公防齐襄公地】东流注于泽其中多金玉又南三百里曰犲山其上无草木其下多水其中多堪防之鱼【郭曰未详音序　任臣案字彚云堪防一本作防又篇海云防亦鱼子非此也】其状如夸父而毛其音如呼见则天下大水
　　又南三百里曰独山【任臣案平乐府亦有独山良余山亦名独山非此】其上多金玉其下多美石末涂之水出焉而东南流注于沔其中多防防【郭曰条容二音　任臣案骈雅曰蜛蝫防防睩听齧人皆毒虫也杨慎竒字韵云防防色如黄蛇有羽景纯江赋云防防拂翼而掣耀字彚作防防】其状如黄蛇鱼翼出入有光见则其邑大旱【任臣案图賛曰防防蛇状振翼洒光凭波腾逝出入江湘见则歳旱是惟火祥】
