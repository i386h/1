<!-- { "loadSidebar": true } -->
　　又南三百里曰泰山【郭曰即东岳岱宗也今在泰山奉髙县西北从山下至顶四十八里三百步也　任臣案刘防孟云山属山东泰安州又名天孙髙四十余里凡十八盘马第伯封禅记曰泰山石壁窅窱郁郁苍苍仰视天门如从穴中视天矣五岳真形图东岳姓名云笈七签云东岳姓丘名目陆河图云东方泰山君姓圆名常龙枕中书云太吴氏为青帝治岱宗山】其上多玉其下多金有兽焉其状如豚而有珠名曰狪狪【郭曰音如吟恫之恫　任臣案骈雅曰狪狪珠豚也亶爰子云召防狪使先驱谓此又彭氏五侯鲭作防防亦作孙愐唐韵曰兽似豕出泰山图賛曰蚌则含珠兽何不可狪狪如豚被褐怀祸患难无由招之自我盖物有珠者瀛洲之绀翼滥水之鱼与夫珠母文魮龙虵蛛蟞之属为种不一最异者狪狪以兽而孕珠殆犹之羊哀马墨鹿璚狐媚珠也又顾氏説略载易定之水马吐珠刘鋹之苑羊吐珠更为物之变矣】其名自防【任臣案释义本作訆】环水出焉【任臣案环水古引水为璧雍处基渎存焉世谓之石汶也但璧雍为禹以后事未审是非】东流注于江【郭曰一作海】其中多水玉【任臣案今水晶也览云北产偏黑南产偏白信州产浊而不清倭产者为上】
　　又南三百里曰北山錞于江【郭曰一作涯　任臣案或言江形如錞于然西山经錞于西海北山经錞于北海解难互通注见騩山】无草木多瑶碧【任臣案瑶美玉禹贡瑶琨篠簜卫风报之以琼瑶説文云碧石之青美者】激水出焉而东南流注于娶檀之水其中多茈羸【任臣案即茈蠃也误作羸释义曰疑亦草虫属】
　　凡东山经之首自樕之山以至于竹山凡十二山三千六百里其神状皆人身龙首祠毛用一犬祈防用鱼【郭曰以血涂祭为防也公羊传云盖扣其鼻以防社音钓饵之饵】
　　东次二经之首曰空桑之山【郭曰此山出琴瑟材见周礼也　任臣案此鲁之空桑也説见北山经注归藏启筮云空桑之苍苍八极之既张谓斯地也述异记曰空桑生大野山中为琴瑟之最者空桑也山以产此桑而名】北临食水【任臣案即山食水】东望沮吴南望沙陵【任臣案即下流沙界】西望湣泽【郭曰音旻】有兽焉其状如牛而虎文其音如钦【郭曰或作吟】其名曰軨軨【郭曰音灵】其鸣自叫【任臣案骈雅曰牛而虎文曰軨軨亶爰集云命軨狳使奔骤王世贞诗軨軨娱空桑鹿台啸鳬徯即此也】见则天下大水【任臣案图赞曰堪防軨軨殊气同占见则洪水天下昏垫岂伊妄降亦应图谶谈荟云水兽兆水軨軨之兽见则天下大水也】
　　又南六百里曰曹夕之山其下多谷而无水多鸟兽又西南四百里曰峄臯之山【郭曰音亦】其上多金玉其下多白垩峄臯之水出焉东流注于激女之水【任臣案尔雅疏引经作激汝之水】多蜃珧【郭曰蜃蚌也珧玉珧亦蚌属肾遥两音任臣案蜃大蛤也一名蚌一名含浆小者名珧可饰佩刀鞘诗传天子玉琫而珧珌杨氏云珧宋人谓之江瑶柱今登莱闽广皆有之万震南州志云江瑶柱厥甲美肉柱肤寸名江瑶柱】
　　又南水行五百里流沙三百里至于山之尾无草木多砥砺
　　又南三百八十里曰山之首无草木澧水出焉【郭曰音礼】东流注于余泽其中多珠蟞鱼【郭曰音鼈】其状如肺而有目六足有珠其味酸甘食之无疠【郭曰无时气病也吕氏春秋曰澧水之鱼名曰朱蟞六足有珠鱼之美也　任臣案蟞通作鼈淮南子蛤蟹珠鼈与月盛衰传曰舜摄天子有钹耳贯胸之民来献珠虾珠鼈埤雅云鼈珠在足蚌珠在腹览亦云鱼之珠在目鼈之珠在足一统志珠鼈生髙州海中状如肺四目六足吐珠寰宇记云髙州府海中出珠鼈六眼四脚而吐珠景纯江赋赪蟞胏跃而吐玑谓此也又珠或作朱阮借咏怀诗朱鳖跃飞泉夜飞过吴洲庾信集云澧水朝浮光疑朱鼈然朱鼈生南海大如钱腹赤如血鸿烈解云朱鼈浮波必有风雨自为一种非珠鼈也图赞曰澧水之鳞状如浮肺体兼三才以货贾害厥用既多何以自卫】
　　又南三百八十里曰余峩之山其上多梓柟其下多荆芑杂余之水出焉东流注于黄水有兽焉其状如菟而鸟喙鸱目蛇尾见人则眠【郭曰言佯死也】名曰犰狳【郭曰仇余二音　任臣案篇海曰狳兽似兔鸟喙鸱目兽经云山都见人则走犰狳见人则眠骈雅曰即如膜犰狳鸟喙图赞曰犰狳之兽见人佯眠与灾协气出则无年此岂能为归之于天事物绀珠作犰防】其鸣自防见则螽蝗为败【郭曰螽蝗也言伤败田苗音终　任臣案春秋书螽传云蝗也诗经螽斯羽严粲注云螽即蝗斯助语也是螽蝗明为一物经以二名连文或古之方言然也若豳风五月斯螽动股此为蚱蜢之名即阜螽也似蝗而亦能害稼尔雅谓之蜙蝑与螽不同中郎以斯螽螽斯皆为蝗时珍以螽斯斯螽皆为蚱蜢与郭氏以螽为蝗均非】
　　又南三百里曰杜父之山无草木多水
　　又南三百里曰耿山无草木多水碧【郭曰亦水玉任臣案即青防石绿之属今画家染采犹有天水碧之色谢灵运诗水碧辍流湿注云水玉也江淹诗水碧騐未黩又云淩波采水碧李白过彭蠡诗水碧或可采李贺诗采玉采玉须水碧西溪藂语云常见墨子道书石药中有水脂碧者当是杨慎谢华启秀曰耿山饶水碧龙渊多玉英】多大蛇有兽焉其状如狐而鱼翼其名曰朱獳【郭曰音儒　任臣案骈雅曰朱獳乗黄狐属也事物绀珠曰朱孺似狐鱼翼亶爰集云率獳而来御本此】其鸣自叫见则其国有恐【任臣案图赞曰朱獳无竒见则邑骇通感靡诚维数所在因事而作未始无待】
　　又南三百里曰卢其之山无草木多沙石沙水出焉【任臣案水经注逢泽其水东北流为新沟新沟又东北流迳牛首乡北又东北注渠即沙水也又左传楚令尹子常以舟师及沙汭而还杜预曰沙水名也是此水之末流入淮者】南流注于涔水其中多鹕【郭曰音黎】其状如鸳鸯而人足其鸣自訆见则其国多土功【郭曰今鹈鹕足颇有似人脚形状也　任臣案鹈鹕一名鴮鸅又名淘河江南甚多俗以夏至前来谓之犁湖主水夏至后来谓之犂涂主旱以其嘴之形状似犂故云犂湖转声为鹈鹕又譌为驼鹤骈雅曰周周大首鹕数斯皆人足也图赞曰狸力鹕或飞或伏是惟土祥出其功筑长城之役同集秦域】又南三百八十里曰姑射之山【任臣案山在平阳城西有姑射莲花二洞神人所居】无草木多水
　　又南水行三百里流沙百里曰北姑射之山【任臣案括地志有南姑射山北姑射山即此犹语有南语北语潞有东潞西潞】无草木多石
　　又南三百里曰南姑射之山无草木多水
　　又南五百里曰碧山无草木多大蛇多碧水玉【任臣案本草拾遗玻瓈一名水玉与水精同名梁四公记扶南人来卖碧颇黎镜碧水玉疑即是也然玻瓈今出南番西国内地絶少此非一云靛子石或曰碧水玉为二物】
　　又南五百里曰缑氏之山【郭曰一曰侠氏之山　任臣案即偃师地也道书七十二福地有缑氏今本或作维氏之山】无草木多金玉原水出焉东流注于沙泽
　　又南三百里曰姑逢之山无草木多金玉有兽焉其状如狐而有翼其音如鸿鴈其名曰獙獙【郭曰音毙　任臣案骈雅曰獙獙鸟翼狐属也卢柟蠛蠓集云穷怪异兽猎猎獙獙】见则天下大旱
　　又南五百里曰鳬丽之山其上多金玉其下多箴石有兽焉其状如狐而九尾九首虎爪名曰蠪侄【郭曰龙蛭二音　任臣案骈雅曰灌灌九尾狐也蠪侄九首狐也皆食人然灌灌青丘鸟名朱氏以为狐误矣亶爰集云蠪峳翼其脩轭兮率獳而来御览云蠪九首蔡茂两头皆指此或作蠪蛭唐韵云蠪蛭如狐九尾虎爪呼如小儿食人一名防蛭广博物志又作龚侄兽九首者别有开明九首又阿羊九头而更食国乱乃出见淮南万毕术】其音如婴儿是食人
　　又南五百里曰防山【郭曰音一真反】南临防水东望湖泽有兽焉其状如马而羊目四角牛尾其音如獋狗其名曰峳峳【郭曰音攸　任臣案骈雅马四角牛尾曰峳峳览云土也嗛羊也诸也也夫也四角之兽也】见则其国多狡客【郭曰狡狡猾也　任臣案狡客奸人也麟书曰狡客用乃有攸攸五侯鲭云峳峳见其国多狡猾图赞曰治则得贤亾由失人峳峳之来乃致狡宾归之防应谁见其津】有鸟焉其状如鳬而鼠尾善登木其名曰絜钩见则其国多疫【任臣案图赞曰獙獙如狐有翼不飞九尾虎爪号曰龙蚔絜钩似鳬见则民悲刘防孟曰海鳬毛见则天下大乱斯鸟亦海鳬】
　　凡东次二经之首自空桑之山至于防山凡十七山六千六百四十里其神状皆兽身人面戴觡【郭曰麋鹿属角为觡音格】其祠毛用一鸡祈婴用一璧瘗
　　又东次三经之首曰尸胡之山北望山【郭曰音详】其上多金玉其下多有兽焉其状如麋而鱼目名曰妴胡【郭曰音婉　任臣案骈雅云麋而鱼目为妴胡】其鸣自訆
　　又南水行八百里曰岐山其木多桃李其兽多虎又南水行五百里曰诸钩之山无草木多沙石是山也广员百里多寐鱼【郭曰即鮇鱼音味　任臣案鮇鱼嘉鱼也一名拙鱼一名丙穴鱼】又南水行七百里曰中父之山无草木多沙
　　又东水行千里曰胡射之山无草木多沙石
　　又南水行七百里曰孟子之山其木多梓桐多桃李其草多菌蒲【郭曰未详音困眙之困　任臣案菌蒲或曰二种菌地菌尔雅中馗菌小者菌蒲蒲草罗浮记云山菖蒲也】其兽多麋鹿是山也广员百里其上有水出焉名曰碧阳其中多鳣鲔【郭曰鲔即鱏也似鳣而长鼻体无鳞甲别名防鳣一名鱑也　任臣案鳣即鱑似鱏而短鼻口在颔下大者长二三尺江南呼为黄鱼俗亦谓之玉板鲔形似鳣而色青黑头小而尖似铁兜鍪口亦在颔下今谓之鱏鱼一作鲟鱼一名王鲔小者名鮥子郭谓鲔一名鱑误矣防防李竒汉书注作防防】
　　又南水行五百里曰流沙行五百里有山焉曰跂踵之山【郭曰音企】广员二百里无草木有大蛇其上多玉有水焉广员四十里皆涌【郭曰今河东汾隂县有瀵水源在地底渍沸涌出其深无限即此也　任臣案神瀵是也宋寳鼎县瀵泉有光如烛焰其声如雷】其名曰深泽其中多蠵【郭曰蠵觜蠵大也甲有文彩似瑇瑁而薄音遗知反　任臣案应劭汉书注灵蠵大也雄曰瑇瑁雌曰蟕蠵临海水土记云其甲黄防有光彼人以乱瑇瑁日华子曰蟕蠵即鼊也皮可寳装饰物或曰蠵大者为蟕蠵屃赑小者为鼊段成式酉阳杂俎系臂状如生南海刘欣交州记蚼似瑇瑁其甲有黒珠文彩斑似锦文皆是物也图赞曰水圆四十潜源溢沸灵爰处掉尾养气庄生是感挥竿傲贵】有鱼焉其状如鲤而六足鸟尾名曰鮯鮯之鱼【郭曰音蛤　任臣案广雅曰东方有鱼焉如鲤六足鸟尾其名曰鮯事物绀珠云鮯如鲤六足鸟尾出东方深泽中骈雅曰冉遗鮯鮯建同浮瑚皆异鱼也睿宗江汉赋曰曳六足之鮯兮戴八极之蹭神鳌杨慎异鱼赞云东方有鱼其形如鲤其名为鮯六足鸟尾鱐为之母胎育厥子图赞曰妴胡之状似麋之眼精精似牛以尾自辨鮯鮯所潜厥深无限】其鸣自叫
　　又南水行九百里曰踇之山【郭曰音敏字】其上有草木多金玉多赭有兽焉其状如牛而马尾名曰精精【任臣案骈雅曰兽似牛而马尾曰精精万厯二十五年括苍得异兽其角双身作鹿文马尾牛蹄董斯张吹景録引此为证或又云乃辟邪也】其鸣自叫
