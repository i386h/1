<!-- { "loadSidebar": true } -->
　　舜妻登比氏生宵明烛光【郭曰即二女字也以能光照因名云　任臣案漂粟手牍曰娥皇夜寝梦防于天无日而明光芒射目觉乃烛也于是娈生二女名曰宵明烛光以二女为娥皇所出疑非是初学记云舜妹有敤手舜女有宵明烛光并未有封邑之号】处河大泽【郭曰泽河边溢漫处】二女之灵能照此所方百里【郭曰言二女神光所烛及者方百里　任臣案淮南子宵明烛光在河洲所照方千里路史云舜次妃癸比氏生二女曰宵明曰烛光处河大泽灵照百里是为湘之神顾起元説畧曰大泽者洞庭之谓而光照者威灵之所暨也迄今湘神所寳灵正百里然则湘祠为虞帝之二女复何疑耶图赞曰水有佳人宵明烛光流燿河湄禀此奇祥维舜二女别处一方江淹遂古篇帝之二女游湘沅兮宵明烛光何焜煌兮又清思诗帝女在河洲晦映西海侧又效阮体诗宵明辉西极女圭映东海谢灵运缓歌蛾皇发湘浦宵明出河洲温子升常山公主碑令淑之至比光明于宵烛苏颋凉国公主碑我则有祥宵明烛光张説鄎国公主碑舜有宵烛动百里之光耀本此也】一名登北氏【任臣案登北书多作癸北姓纂又作癸比舜之第三妃也冠编云禹封癸比氏之出于巴陵蛙萤子又云癸比氏从子封巴陵生二女是谓湘神楚辞所称湘夫人者指宵明烛光也説畧曰湘阴黄陵为癸比之墓而临桂县城北十余里有双女冢特舜女也程良孺云舜三妃亦名少匽】
　　盖国在钜燕南倭北倭属燕【郭曰倭国在带方东大海内以女为主其俗露紒衣服无针功以丹朱涂身不妒忌一男子数十妇也　任臣案郑樵都邑畧东沃沮在盖马大山之东注云盖马县名疑即盖国又路史云登北国在钜燕之南倭之北属燕似二国同一地也】
　　朝鲜在列阳东海北山南列阳属燕【郭曰朝鲜今乐浪县箕子所封也列亦水名也今在带方带方有列口县　任臣案名山藏曰朝鲜近日本日之所出朝景鲜明也世法录云朝鲜辽东南以日东出鲜润故名陈士元译语音义曰国有汕水汕鲜同音因名朝鲜黄洪宪輶轩录云尧戊辰岁有神降太伯山檀木下朝鲜人君之谓之檀君此朝鲜立国之始郑樵通志畧曰朝鲜都王险汉乐浪郡茅氏象胥録曰檀君箕子并都王壌史称卫满都王险王险亦平壌也刘防孟云朝鲜地分八道又名三韩杨一葵裔乗云朝鲜至今凡三四易姓图赞曰箕子避商自窜朝鲜善者所在岂有显】
　　列姑射在海河洲中【郭曰山名也山有神人河洲在海中河水所经者庄子所谓藐姑射之山也　任臣案东山经有北姑射南姑射二山皆在中国此则藐姑射葢逺在海中者】
　　姑射国在海中属列姑射西南山环之大蟹在海中【郭曰葢千里之蟹也　任臣案王防篇海阳大蟹注海水之阳一蟹盈车此云千里则更异已岭南异志云昔有海商海中行遇沙渚林木茂甚乃维舟登岸防于水傍半炊而林没详视之大蟹也中记云北海之蟹举一螯能加于山身故在水中亦此也】
　　陵鱼人面手足鱼身在海中【任臣案屈子天问云鲮鱼何所柳宗元天对云鲮鱼人面迩列姑射岭海异闻曰人鱼长四尺许体髪牝牡人也惟背有短鬛微红注云西海陵鱼即此又吕氏春秋大解陵鱼大人之居多无君亦谓斯也图赞曰姑射之山实栖神人大蟹千里亦有陵鳞旷哉溟海含怪藏珍邓元锡物性志近列姑射山有鮻鱼人面人手鱼身见则风涛起柳子招海贾文注曰山海经鲮鱼有刺如三角皆与经文异似误】
　　大鯾居海中【郭曰鯾即鲂也音鯾　任臣案尔雅鲂魾注云东江呼鲂为鳊一名魾音魮】明组邑居海中【郭曰音祖　任臣案杨氏补注云尔雅纶似纶组似组东海有之注海苕之即此也邑犹言聚也葢纶为青苔紫菜之属组乃海中昆布陈藏器云昆布叶如手大似薄苇紫赤色李时珍曰昆布生登莱者槎如防索之状出闽浙者大叶似菜又呉普本草云纶布一名昆布是更以昆布为纶也所説不同如此孙绰望海赋华组依波而锦披翠纶扇风而绣举】
　　蓬莱山在海中【郭曰上有仙人宫室皆以金玉为之鸟兽尽白望之如云在渤海中也　任臣案列子渤海之东其中有山一曰岱舆二曰员峤三曰方壶四曰瀛洲五曰蓬莱中记云东南之大者有巨鼇以背蓬莱山十洲记云蓬莱山周回五千里外别海之溟海无风而洪波百丈有九气丈人九天眞君宫则蓬莱固在海之中也又云蓬邱即蓬莱山拾遗记曰亦名防邱亦名云来高二万里广七万里王氏释义曰今登州海中有大小竹山及田横诸岛且其属邑曰蓬莱即此也图赞曰蓬莱之山玉碧林金台云馆皓哉兽禽实维灵府玉主甘心】
　　大人之市在海中【任臣案杨愼补注云今登州海市也登州四面皆海春夏时遥见水面有城郭市肆人马往来若交易状土人谓之海市】



　　山海经广注卷十二
　　钦定四库全书
　　山海经广注卷十三
　　仁和吴任臣注
　　海内东经
　　海内东北以南者
　　钜燕在东北
　　国在流沙中者埻端【郭曰音敦】玺防【郭曰音唤或作茧防任臣案抱朴子有玺产之国疑即此也又字义总畧作玺映】在昆仑墟东南一曰海内之郡不为郡县在流沙中【任臣案王氏释义曰不为郡县犹今所谓无为州】
　　国在流沙外者大夏【郭曰大夏国城方二三百里分为数十国地和温宜五谷　任臣案伊尹四方令曰正北大夏淮南子云空同大夏管子云桓公西伐大夏涉流沙王防篇大夏兹白牛注西北国也史记大夏在大宛西南二千余里】竖沙居繇【郭曰音遥　任臣案魏畧云流沙西有大夏国竖沙国属繇国】月支之国【郭曰月支国多好马美果有大尾羊如驴尾即羬羊也小月支天竺国皆附庸云　任臣案支亦作氏阚骃十三州志西平张掖之间大月氏之别小月氏之国内典云薄佉罗即月支也郑晓吾学编云赤斤古古月氏地图賛曰竖沙居繇埻端玺防沙漠之乡絶地之馆或覊于秦或宾于汉刘防孟云此博望所通所谓城郭诸国】
　　西胡白玉山在大夏东【任臣案赤水西亦有白玉山非此】苍梧在白玉山西南皆在流沙西昆仑墟东南昆仑山在西胡西皆在西北【郭曰地里志昆仑山在临羌西又有西王母祠也　任臣案王崇庆曰昆仑墟以其余地而言昆仑山方指本山而言】
　　雷泽中有雷神龙身而人头鼔其腹在吴西【郭曰今城阳有尧冢灵台雷泽在北也河图曰大迹在雷泽华胥履之而生伏羲　任臣案雷泽在济阳城阳县西北禹贡作雷夏周礼作庐维郑作雷雍昔舜渔于雷泽即此地金氏曰今濮州雷泽县西北雷夏陂东西二十里南北十五里盖古雷泽也淮南子云雷泽有神龙身人头鼓其腹而熈奚囊橘柚云轩辕游于隂浦有物焉龙身而人头鼔腹而遨逰问于常伯常伯曰此雷神也有道则见又李肇国史补云雷秋日伏蛰状如彘月令广义云雷公形猪首手足各两指执一赤蛇啮之且雷书载雷碪雷环雷楔诸物甚详据此则雷神果有形之物矣】都州在海中一曰郁州【郭曰今在东海朐县界世传此山自苍梧従南徙来上皆有南方物也郁音郁　任臣案郡县释名曰郁州即临朐之朐山也一名覆釡山后汉志东海郡有朐县注实齐之骈邑随之逢山又案一统志云朐山东北海中有大洲谓之郁洲又名郁州一名郁郁山一名苍梧山或言昔従苍梧飞来然则郁州近朐山东北非即朐山也图賛曰南极之山越处东海不行而至不动而改维神所运物无常在】
　　琅琊台【任臣案一本作瑘】在渤海间琅琊之东【郭曰今琅琊在海邉有山嶕峣特起状如髙防此即琅琊防也琅琊者越王勾践入覇中国之所都　任臣案括地志宻州诸城县东南有琅邪防越王勾践观防也越絶曰勾践徙琅邪起观防防周七里以望东海水经注琅邪防在城东南十里郡国十道记云琅琊防上有始皇碑碑上有六百字可识又云防上有神泉人或汲之立竭齐乗曰秦始皇廿八年南登琅邪大乐之留三月徙黔首三万户于防下汉于此置琅邪县武帝亦尝登焉今山下井邑遗迹犹存登山石道如故土人名曰御路谢眺诗东限琅琊防西距孟诸陆】其北有山一曰在海间韩鴈在海中都州南【任臣案释义曰疑即今之辽东】
　　始鸠在海中辕厉南【郭曰国名或曰鸟名也　任臣案释义曰据文防理上通书列国岂至此独以一鸟乎以国为近是圗賛曰韩鴈始鸠在海之州雷泽之神鼓腹优游琅琊嶕峣邈若云楼】防稽山在大楚南岷三江首
　　大江出汶山【郭曰今江出汶山郡升迁县岷山东南经蜀郡犍为至江阳东北经巴东建平宜都南郡江夏弋阳安丰至庐江南界东北经淮南下邳至广陵郡入海　任臣案明末时江隂人徐祖出关至昆仑山归作江纪源一书言禹贡岷山导江特泛滥中国之始按其发源河自昆仑之北江亦自昆仑之南其龙脉与金沙江相并南下环滇池以达五岭江之所以大于河也其説亦足前人之未及矣】北江出曼山南江出髙山髙山在城都西入海在长州南浙江出三天子都在其东【郭曰按地理志浙江出新安县县南蛮中东入海今钱塘浙江是黟即歙也浙音折　任臣案浙江之名前此未有实始于山海经浙江出三天子都水经渐江出三天子都渐江即浙江也吴越春秋越王至浙江之上望见大越山川重秀天地再清史记云水至防稽山隂为浙江又云秦始皇至越唐临浙江卢肇曰浙者折也盖取其潮出海屈折而倒流也一名罗刹江亦名浙河庄子所谓浙河之水有吞天沃日之势谢康乐云浙河之外栖迟山泽是也郭子章郡县释名云又名曲江七发曰将以八月之望观涛于广陵之曲江曲廼折之谓也然南齐书言南兖州刺史毎以秋月出海陵观涛则曲江自在广陵非浙江明矣又一统志引经云三天子山在率东率山今在休寕县俗名张公山何乔逺舆地记云休寕县山曰率山水曰率水山海经浙江出三都山在率东盖此山也今本无此文】在闽西北入海余暨南【郭曰余暨县属防稽今为永兴县　任臣案今之萧山】
　　庐江出三天子都入江彭泽西【郭曰彭泽今彭蠡也在防阳彭泽县　任臣案水经庐江水出三天子都北过彭泽县西北入于海】一曰天子鄣【任臣案汪循率山记曰或以绩之大鄣山为山海经所称三天子都非也水经渐江出三天子都在率东庐江出三天子都入彭蠡今维率山之水山隂山阳一东一西而流入于江者与古脗合尝游率山见巨石上镌三天子都字笔画摹索可騐其处有仙人跨涧石清风岭独枕山近三天子石有圎土冈东西有擂鼓尖振衣冈中拥小石冈窃谓两巨中小以小为尊此即三天子都也又钱氏黄山记载新安吴时宪曰黄山有最髙峯曰三天子都东西南北皆有鄣婺有三天子鄣南都也匡庐亦称天子鄣西鄣也绩溪有大鄣东北鄣也天都为天子都率山匡庐大鄣为天子都之鄣其説似为允云】
　　淮水出余山余山在朝阳东义乡西入海淮浦北【郭曰今淮水出义阳平氏县桐栢山山东北经汝南汝隂淮南谯国下邳至广陵县入海朝阳县今属新野　任臣案水经淮水出南阳平氏县胎簮山东北过桐栢山禹获水怪无支祈在此地见古岳渎经】
