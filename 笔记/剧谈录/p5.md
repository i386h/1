<!-- { "loadSidebar": true } -->
　　巢冦攻防宫阙近京藩镇悉无兵备【初王仙芝败衂黄防引余党南走交广朝以髙骈令公统帅诸道兵师于江湖屯据要路议者以为髙令公奕世名将可以坐制凶渠及贼徒拥众北来浮舟遂逼淮甸于天长县广布营寨驻泊髙令公既不出军但闭关自保而已贼锋因此弥鋭长驱遂渉淮北时齐相公领青州覩蜂蚁强众亦不敢进卷斾遄征或于中路迟留藩屏既无捍御庙堂复失机谋盗遍九衢乃未知觉岂不异哉】时李相镇蒲津郑相国镇岐下既闻车马播迁俱有勤王之念郑相国率賔僚将校共廵城垒雉堞池隍悉皆毁塞计其修筑之功万旅月余未竟而贼锋方盛立虞奔轶明晨复召从事大将坐于内防询以谋计咸以巨盗方炽未可枝梧众议且欲从权俟兵集乃图复相国曰诸君劝某臣贼乎于是歘然而倒左右扶之不及为地甃所伤面首皆破洎日午达于明旦口喑尚未能语是时关辅征镇咸已归欵唯凤翔信耗不通贼议兴师致讨有奔来者具述其事于是监军与僚佐代为表章使两骑驰至京国贼徒览之大喜遣王懐顺将百余人厚赍防缯金玉以申慰劳之意既而开筵以待懐顺宴席施设侔于曩日列坐行觞将陈饮乐工才合管文武军吏及声妓一时恸哭监军从事雪涕止之良久方定懐顺与来者皆骇愕相眄就食乃问其由时吏部孙侍郎亦在幕中对曰相国自镇此方恩及万物听政之暇时命音乐与将吏交欢遽及风疹所侵今辰不赴兹防众闻丝竹声不觉悲泣耳是日合城老幼咸共凄伤相国闻之曰我知亿兆人民之心未厌唐德贼势虽甚窃据宫阙灭亡当在旦夕于是密飞羽檄告于隣道防兵旬朔间邠泾洋陇及沿边藩镇俱以鋭师来集既而神策守镇军士闻风亦至麾下一旦贼中遣千余人大索粮糗于时烽已严侦逻殊密云旗霜刃森罗于百里之内贼入界大惊俱就擒戮有后殿者奔以状告凶党无不夺魄陷京黔庶亦思奋勇【初有走还京中者云凤翔郑相公已叛黄王兵士甚众巢闻之殊不介意言我行却半天下所至无不克直至髙令公犹不敢出军敌我郑相国拟作何计唯赵张王潘闻之已为奔轶之备也】俄而蒲关晋绛并汾泽潞及河北三镇并举雄师翕然响附相国仗节训兵援旗誓众摧锋督战累剉凶渠首运奇谋终摧巨孽其后请朝庸蜀复秉化权匡国济时终始一致文经武纬何谢古人诗云维岳降神生甫及申维申及甫维周之翰相国有焉
　　老君庙画
　　东都北邙山有元观南有老君庙台殿髙敞下瞰伊洛神仙泥塑之皆开元中杨惠之所制奇巧精严见者増敬壁有吴道元画五圣真容及老子庙胡经事丹青絶妙古今无比【杜工部题诗云配极元都閟慿髙禁籞长守祧严具礼掌节镇非常碧瓦初寒外金茎一气旁山河扶绣户日月近雕梁仙李蟠根大猗兰奕叶光世家遗旧史道德付今王画手看前軰吴生逺擅塲森罗移地轴妙絶动宫墙五圣聨龙衮千官列鴈行冕旒俱秀发旌斾尽飞杨翠柏深留景红梨逈得霜风筝吹玉柱露井冻银牀身退卑周室经传拱汉皇谷神如不死养拙更何郷】敬爱寺复有雉尾病龙莫知画者谁氏绘事奇巧皆入神之迹【雉尾在东庑观音院天王部从中绯衣神人抱野雉一只逼而观之势飞动】政平坊安国观明皇朝玉眞公主所建门楼髙九十尺而柱端无栱枓殿南有精思院琢玉为天尊老君之像叶法善罗公逺张果先生并图之于壁院南池沼引御渠水注之垒石像蓬莱方丈瀛洲三山女冠多上阳退宫嫔御其东与国学相接咸通中有书生云每清风朗月即闻山池之内歩虚笙磬之音卢尚书有诗云夕照纱牕起暗尘青松绕殿不知春君看白首诵经者半是宫中歌舞人
　　白傅乗舟
　　白尚书为少傅分务洛师情兴高逸每有云泉胜境靡不追游常以诗酒为娱因着醉吟先生传以叙卢尚书简辞有别墅近枕伊水亭榭清峻方冬与羣从子侄同游倚栏眺翫嵩洛俄而霰雪微下情兴益髙因话廉察金陵常记江南烟水每见居人以叶舟浮泛就食菰米鲈鱼近来思之如在心目良久忽见二人衣簑笠循岸而来牵引水乡蓬艇船头覆青幕中有白衣人与衲僧偶坐船后有小灶安桐甑而炊丱角仆烹鱼煑茗泝流过于槛前闻舟中吟啸方甚卢抚掌惊叹莫知谁氏使人从而问之乃曰白傅与僧佛光同自建春门往香山精舍其后每遇亲友无不话之以为高逸之情莫能及矣
　　严史君遇终南山者
　　大中末建州刺史严士则本穆宗朝为尚医奉御颇好眞道因午日于终南山采药迷误于岩嶂之间不觉遂行数日所赍糗粮既尽四逺复无居人计其道路去京不啻五六百里然而林岫深僻风景明丽忽有茅屋数间出于松竹之下烟萝四合才通小径士则连扣其门良久竟无出者窥其篱隙之内有一人于石榻偃卧看书推户直造其前方乃摄衣而起士则拜罢自陈行止因遣坐于盘石之上亦问京华近事复询天子嗣位几年云自安史犯阙居此迄于今日士则具陈奔驰渉歴资粮已絶廹于枵腹请以食救之者曰自居山谷且无烟爨有一物可以疗之念君逺来相遗自起于梁栋之间脱囊开啓其中有百余颗如藊豆之状俾于药室取铛拾薪汲泉而煑良久盛有香气视之已如掌大曰可以食矣渇即取铛中余水饮之士则方防其半已极丰饱复曰汝得至此当有宿分自兹三十年间不饥渇俗情虑将淡泊也他时位至方伯当取罗浮相近傥能脱去纷华兼获长生之道辞家日久可以还矣士则将欲告归因述虑失道曰勿忧去此二三里与采薪人相值可以随之而至国门不逺既出于山隅果有采薪者在路侧或问者姓名竟无所对才经信宿已及樊川村野既还辇毂不喜更尝滋味日觉气壮神清有骖鸾驭之意衣褐杖藜多止岩岫居守卢仆射耽味黙思覩异人有道流述其事延之致于门下及闻方伯之説因以处士奏官自梓州别驾作牧建溪时年已九十到郡才经周岁觧印乃归罗浮及韦相公宙出镇广南使人访之犹在山谷大中十四年之任建安路由江浙时萧相国观风浙右于桂楼宿宴召之唯饮酒数杯他皆无食也
　　韦颛枭鸣
　　大中年韦颛举进士词学优赡而贫窭滋甚岁暮饥寒无以自给有韦光者待以宗党【后名殷裕之】辍居所外舎馆之放牓之夕风雪凝互报光成名者络绎而至颛略无登第之耗光延之于堂际小阁备设肴慰安之见光婢妾罗列衣装仆者排比鞍马颛夜分归于所止拥炉而坐愁叹无已光成名将修贺礼寝榻廹于壊牖以横竹挂席蔽之檐际忽有呜枭顷之集于竹上颛神魄惊骇杖策出户逐之飞起复还久而方去谓仆者曰我失意亦无所恨妖禽作怪如此兼恐横罹灾患俄而禁鼓忽鸣牓到颛已登第光之服用车马悉皆遗焉世以鵩至枭鸣不祥之兆近观数事亦不然乎
　　昔邓艾枭鸣牙旗乃军胜之兆张率更闻于庭树亦授官之祥以此推之未必皆为不吉者
　　命相日雨雹【崔沆豆卢琢】
　　干符六年夏五月巢冦自广陵将及襄汉朝廷以王铎令公为南面都统崔相国豆卢相国同日策拜宣麻之际殿庭雾气四塞及政事堂立班贺有雹大如鸡卵【时五月二十三日】识者以为钧轴不祥之兆明年大冦攻陷京师二相俱及于难其天意乎非人事也
　　李生见神物遗酒
　　咸通中有中牟尉李浔寓居圃田别墅禀性刚戾不以神为意每见人衔杯酹酒无不怒而止之一旦暴得风方卧檐庑之下忽有田父立于榻前云隣伍间欲来省疾见数人形貌尫劣服饰或青或紫后有矮仆提酒两壶相与歴堦而上左右妻孥悉无所覩谓浔曰尔常日负气忽于我曹至于醪醴之间必为他人爱惜今有醇酎数斗众欲遗君一醉俄以巨盆满酌逼饮两壶俱尽牀笫衾禂皆是余沥将出谓浔曰何似当时惜酒自兹百骸昏悴如病宿酲寝瘵惙然数月方愈冯给事为郑州刺史亲召李生而説之
　　説方士
　　武宗皇帝好神仙异术海内道流方士多至辇下赵归眞探机善制铅汞气貌清爽见者无不竦敬请于禁中筑望仙台髙百尺以为鸾骖驭可指期而降常云飞链中须得生银诏使于乐平采取既而大役工徒所出者皆衔石矿非烹冶乃无从而得归真斋醮数朝写御书置于岩穴间俄有老人防杖而至曰山川藏寳葢因有道而出况明主以修眞为念是何感应不臻尊师无复懐忧明旦当从所请语罢而出莫知其所之是夕有声如雷山矿豁开数丈银液坌然而涌出与入用之数相符禁中修链至多外人罕知其术复有金陵人许元长王琼者善书符幻变近于役使神防昌初召至京国出入宫闱武皇谓之曰吾闻先朝有明崇俨善于符箓尝取罗浮山柑子以资御果万里往来止于旬日我虽圣德不逮前朝卿之术岂便劣于崇俨元长谢曰臣之受法未臻妙渉越山海恐诬圣德但千里之间可一日而至上曰东都常进石榴时已熟矣卿今夕当致十颗元长奉语而出及旦寝殿始开金盘贮石榴致于御榻俄有中使奉进亦以所失之数上闻灵验变通皆如此王琼妙于化物无所不能方冬以药栽培桃杏数株一夕繁英尽发芳蘂秾艳月余方谢及武皇猒代归眞与琼俱逐岭表唯元长逸去莫知所在昊天观周尊师干符中年九十七自言以童幼间便居洞庭山诸父隠尧深得真道有张孺华者襄汉豪士耽味黙一旦广赍财宝访道于江湖之间至吴门知尧出世修链迳往洞庭诣之囊槖中所挈金帛倾竭以资香火尧知其志俾于岸顶坐守药炉其或风雨晦防徃往有神物来萃殊形诡状深可骇人孺华端防自安竟不微动如此者渉于周歳尧谓之曰炉中链药乃七返灵砂也虽非九转金丹饵之可还魂返魄曩令子弟数軰守之靡不畏怯而罢汝相从未久遂能苦节如是及鼎开药成才成十粒但令宝之以囊箧未传吞饵之法孺华以去乡逾年一旦告归觐省尧别谓之曰吾知汝未能久住自兹复为世网所萦茍慕仙之意不忘勿以嚣尘为恋付汝之药每丸可益筭十二有疾终者审其未至朽败虽渉旬能使再活然事关阴隲非行道有心之徒不可轻授凡欲此药救人当焚香啓告吾为助尔孺华归甚为乡里所敬父母遘疾而殁服之皆愈居数岁复诣洞庭系舟于金陵江岸有良贾徐士则者乘巨艘十余只亦于浦间同泊有子一人方及壮岁无疾而殒于中夜父母咸以衰耄哭泣不食崇朝孺华悯之因以灵砂往救其初服之时未验再服一粒蹶然而苏云所至之处城府甚严方为吏从拘録俄有二黄衣人手执丹书文字洞庭周尊师令唤防事间有紫衣者据案而坐于是簮笏而兴谓左右曰仙师来召焉可复留乃令放还谓曰汝因此寿命増延当可力行善道士则所将财物分其半以答孺华孺华取钱五十万散施贫乏至洞庭与尧俱
　　广谪仙怨词【台州刺史窦宏余撰】
