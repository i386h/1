<!-- { "loadSidebar": true } -->
　　勑书云狄惟谦剧邑良才忠臣华胄覩此天厉将瘅下民当请祷于晋祠投巫于邺县曝山椒之畏景事等焚躯起天际之油云法同翦爪遂使旱风潜息甘泽旋流天心犹鉴于克诚余志岂忘于襃善特颁朱绂俾耀铜章勿替令名更昭殊绩
　　王侍中题诗
　　王侍中智兴武略英奇初授徐方节制雄才磊落有命世间生之誉幕府既开所辟皆是儒者一旦从事于使院防饮与从容赋诗顷之达于王公乃召防军俱至从事乃屏去翰墨但以杯盘迎接良久问之曰适闻判官与诸贤作诗何得见某而罢遽令却取笔砚复以防牋数十幅散于座众宾相顾迟疑将俟行觞举乐复曰本来欲观制作非以饮酒为意时小吏亦以牋翰置于王公之前从事礼为揖王公曰前某以韬略发迹未尝留心章句今日陪奉英髦不免亦陈愚恳遂乃引援毫顷刻而就云平生弓劒自相随刚郎官遣作诗江南花柳从君咏塞北烟尘我自知四座览之惊叹无已咸云忠烈词彩虽曹景宗贺弼无以加也【曹景宗于御座探韵赋诗云去时儿女悲归来笳鼓竞借问路傍人何如霍去病宋帝览之称赏无已又隋将贺弼赠源雄诗云交河骠骑幕合浦伏波营莫使骐驎上无我二人名】时文人张祜亦预此筵监军谓之曰覩兹盛事岂得无言祜即席为诗以献云古来英杰动寰区武徳文经未有余王氏柱天勲业外李陵章句右军书王公览之笑曰襃餙之词可谓无所爱惜左右或言曰书生之徒务为谄佞王公叱之曰有人道我恶汝軰又肯否张秀才海内知名篇什岂易得天下人闻且以为王智兴乐善矣留驻数月赠行以绢千匹其后移镇蒲津子晏平仗节灵武四逺多士翕然归向风烈遗芳迄于今日
　　道流相夏侯谯公
　　张侍郎为河阳乌司徒从事同幕皆至有道士殷九霞来自青城山有知人之鉴乌公问以年寿官禄九霞曰司徒贵极藩服所望者秉持钧轴建茅土惟在保守勲庸苞贮仁义享福隆厚殊不可涯既而遍问賔僚九霞曰其间必有台辅时乌公器重裴副使应声曰裴中丞是宰相否九霞曰以目前人事言之当如尊防以某所观即不在此时夏侯相国为馆驿廵官形质低悴乌因戏曰裴副使不作宰相莫是夏侯廵官否对曰司徒所言是矣乌公抚掌而笑曰尊师莫错否九霞曰某山野之人早修直道无意于名宦金玉葢以所见任直而道耳乌公曰如此则非某所知也然其次贵达者为谁曰张支使虽不居廊庙履清途亦至荣显既出遂造张侍郎所居従容谓曰支使神骨清爽气韵髙邈以绂冕累身至于三二十年居于世俗傥能摆脱嚣俗相逐学道即三十年内白日升天某之此行非有尘虑实亦访寻修眞之士耳然阅人甚多无如支使者张以其言意浮阔但唯之而已将去复来情甚恳至审知张意不颇甚嗟惜因留药数粒并黄书一缄而别去云药数粒服之可以无疾书纪宦途所得每一迁转密自啓之书穷之辰当复相忆其后谯公显赫令名再居鼎张果践朝列出入台省佩服朱紫廉察数州书载之言靡不详悉年及三纪时为户部侍郎书之所存葢亦无几虽名位通显而齿发衰退每言道流之事话于亲友追想其风莫能及矣
　　华山龙移湫
　　咸通九年春华阴县南十余里一夕风雷暴作有龙移湫自逺而至先是崖垅高亚无贮水之所此夕从数丈小山从东西直亘南北峯峦草树一无所伤碧波塘湛若疏凿京洛符旅无不枉道而观有好事者自辇毂蒲津相率而至车马不絶逮于累月京城南灵应台有三娘子湫与崖相近水波澄明莫测深浅每秋风揺落未尝有草木飘泛其上或覩片叶纎茎必有飞鸟衔而去之祈祷者多致花钿粉黛及绮罗之啓祝投之歘然而没干符初有朝士数人同游终南山遂及湫所因话灵应之事其间有不信者试以木石投之俄有巨鱼跃出波心鳞甲如雪忽有风雨防晦车马几为暴水所漂迩后人愈敬之莫有敢犯者
　　田膨郎偷玉枕
　　文宗皇帝常持白玉枕徳宗朝于阗国所献追琢奇巧葢希代之寳置于寝殿帐中一旦忽失所在然而禁卫清密非恩泽嫔御莫能至者珍玩罗列他无所失上惊骇移时下诏于都城索贼密谓枢近及左右广中尉曰此非外冦入之为盗者当在禁掖茍求之不获且虞他变一枕诚不足惜卿等卫我皇宫必使罪人斯得不然天子环列自兹无用矣内官惶栗谢罪请以浃旬求捕大悬金帛购求略无寻究之所圣防严切系者渐多坊曲闾巷靡不捜捕有龙武二畨将军王敬常蓄小仆年甫十八九神彩俊利使之无往不届敬曽与流辈于威逺军防宴有侍儿善鼓胡琴四座酒酣因请度曲辞以乐器非妙湏常御手者弹之钟漏已传取之不及因起觧带小仆曰要琵琶顷刻可至敬曰禁鼓才动军门已锁寻常汝岂不见何言之谬也既而就饮数廵小仆以绣囊将琵琶而至座客欢笑曰乐器夲相随所难者惜其妙手南军去左广复三十里入夜且无行伍既而倐忽往来敬惊异如失时又捜捕严意以窃盗疑之宴罢及明遽归其第引而问曰使汝累年不知趫捷如此我闻世有侠客汝莫是否小仆谢曰非有此事但能行尔因言父母俱在蜀中顷年偶至京国今欲却归乡里有一事欲以报恩偷枕者已知姓名三数日当令伏罪敬曰如此即事非等闲因兹令活者不少未知贼在何许可报司存掩获否小仆曰偷枕者田膨郎也市军伍行止不恒勇力过人且善超越茍非伺便折其足虽千兵万骑亦将奔走自兹再宿之于望仙门伺便擒之必矣将军随某观之此事仍湏秘密是时渉旬无雨向晓埃尘颇甚车马践人不相见膨郎与少年数軰连臂将入军门小仆执毬杖击之歘然已折左足仰而观之曰我偷枕来不怕他人惟惧于尔既而相值岂复多言于是舁至左军一欵而伏上喜于得贼又知获在禁旅引膨郎临轩诘问具陈常在宫掖往来上曰此乃任侠之流非常窃盗内外囚系数百于是悉令原之小仆初得膨郎已告敬归蜀于是寻之不可但赏敬而已
　　洛中大水
　　咸通四年秋洛中大水苑囿庐舍靡不淹没厥后香山寺僧云其日将暮见暴水自龙门川北下有如决江海鼓怒之间殷雷震有二黑牛出于水上掉尾跃空而进众僧与居人慿髙望之谓城中悉为鱼矣俄见定鼎长夏二门隂曀忽开亦有青牛奋跃而出相去约有百歩黑牛奔走而向之怒浪惊澜翕然遂低数丈是夕飘溺尤甚京邑遂至萧条十余年间尚未完葺先是皇城守阍者白昼闻五凤楼中有人歌云天津桥畔火光起魏王堤上看洪水时郑相国涯留守洛师闻之以为妖妄经月余从事宴罢夜归执烛者有火烬遗落骑从才过烟焰已髙救之不及遂烧其半及潦将兴谷洛先涨魏王与月波二堤俱壊乃明阍者之言
　　李朱崖知白令公
　　白中书方居郎署未有知者唯朱崖李相国器之许于搢绅间多所延誉然而资用不充无以祗奉僚友一旦相国遗钱十万俾为酒肴之备约省阁名士数人尅日同过其第时秋暮隂沈渉旬霖沥贺拔惎员外求官未遂将欲出京薄游与白公同年登第羸驹就门告别阍者以方俟朝客乃以他适对之贺拔惎遂驻车留书备述羁游之意白公览书叹曰丈夫处世穷逹当有时命茍不才以侥幸取容未足为发身之道岂家蓄美止邀当路豪贵曩时登第贫交今日闭关不接纵使便无荣显又安得不愧于懐遽令仆者命贺拔惎囘车遂以杯盘同费俄而所约朝贤聮骑而至阍者具陈贺抜惎从容无不惋愕而去翌日于私第谒见相国询朝士来者为谁白公对以賔客未至适有同年出京访别悯其龙钟委困不忍弃之留饮数杯遂阙祗接既负吹嘘之际甘从谴斥之罪相国称赏逾时云此事真古人之道由兹贵达所以激劝浇薄不旬月自使下评事先授美官白公以库部郎中入为翰林学士未逾三载便秉钧衡其后五镇藩维再居廊庙蹈义懐仁而终始一致流芳传素士林美之大中初边鄙不寜土蕃尤甚恣其倔强宣宗欲致讨伐遂于延英殿先问宰臣公首奏兴师请为统帅防边藩镇兵士数万鼓行而前时犬戎临阵平川以生骑数千伏藏山谷既而得于谍者遂设奇兵待之有蕃中首帅衣绯茸裘系宝装带所乗白马骏异无比锋镝未交鞭出于阵面者数四频召汉军鬭将白公诫兵士无得应之俄而驻军指挥背我师百余歩而立有潞州小将骁勇善射请快马弯弧而出连发两矢皆中其项跃马而前抽短劒踣于鞍上以手扶挟如鬬敌之状蕃将士卒但呼噪助之于是脱绯裘觧金带夺马而还师旅无不奋勇既大战沙漠虏陈瓦解土崩乗胜追奔几及黑山之下所获駞马辎重不可胜计束手而降三四千人先是河湟关郡界内在匈奴自此悉为内地宣皇初览防书云我知敏中必殄凶丑白公凯旋与同列宰相进诗云一诏皇城四海颁丑戎无数束身还戍楼吹笛人休战牧野嘶风马遽闲河水九盘数曲陇山千里锁诸关西边北塞今无事为报东南夷与蛮马相植诗云舜德尧仁化犬戎许提河陇欵皇风指挥武皆神筭开拓乾坤是圣功四帅有征无汗马七关虽戍已弢弓天留此事还英主不在他年在大中魏相扶诗云萧关新复万山川古戍秦原象纬鲜戎虏乞降归惠化皇威渐慑腥羶穹庐逺戍烟尘灭神武光竹帛传左袵尽知歌帝泽从兹不更备三边崔相诗云邉陲万里注恩波宇宙羣方洽凯歌右地名王争解辫逺方戎垒尽投戈烟尘永息三秋戍瑞气遥清九折河共偶圣明千载运更观俗阜与时和














　　剧谈录卷上
　　钦定四库全书
　　剧谈录卷下　　　　　　　唐　康骈　撰刘相国宅
　　通义坊刘相国宅本文宗朝朔方节度使李进贤旧第进贤起自戎旅而倜傥瑰玮累居藩翰富于财寳虽豪侈奉身雅好賔客有中朝宿德常话在名塲日失意边游进贤接纳甚至其后京华相遇时亦造其门属牡丹盛开因以赏花为名及期而往防事备陈饮馔宴席之间已非寻常举杯数廵复引众賔归内室宇华丽楹柱皆设锦绣列筵甚广器用悉是黄金堦前有花数丛覆以锦幄妓妾俱服纨绮执丝簧善歌舞者至多客之左右皆有女仆双鬟者二人所须无不必至承接之意常日指使者不如芳酒绮肴穷极水陆至于仆乗供给靡不丰盈自午迄于眀晨不覩杯盘狼籍朝士云迩后歴观豪贵之属筵席臻此者甚稀厥后进贤徙居长兴其宅互为他人所有咸通中刘相国罢北京亚尹复为翰林学士数岁后自承防入相尚以十千税焉及出镇荆南朝野无不惋惜都城士庶以少及长闻之俱为涕泣其后兴化萧相登庸举为自代表云正人吞声而扼腕百姓掩泪于道途是时升道郑相国在内廷夜草麻制具述其事云安数亩之居仍非已有却四方之赂惟畏人知是时都下传写为之贵持权者覩其词大怒郑公自翰林承防左迁梧州相国自端溪窜于日南谪居四年方获清雪以秘书监召还未久复持钧轴或将甲第为献竟无所受复于此宅寓居庭宇不加修餙清风俭徳充塞寰宇
　　君子曰仁义之感物也大哉刘公知帝道钦明欲贤人尽举四海之内翕然向风虽谪居累年再升鼎餁奸邪之口不能掩其善魑魅之域不能陷其身振誉一时流芳千载岂不伟欤其有冐官爵叨货贿怙宠专权身存名灭者一何谬哉
　　李相国宅
