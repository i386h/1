<!-- { "loadSidebar": true } -->
　　宗天宝十五载正月安禄山反陷没洛阳王师败绩关门不守车驾幸蜀途次马嵬驿六军不发赐贵妃自尽然后驾发行次骆谷上登髙下马谓力士曰吾苍惶出狩长安不辞宗庙此山絶髙望见秦川吾今遥辞陵庙因下马望东再拜呜咽流涕左右皆泣谓力士曰吾听九龄之言不到于此乃命中使往韶州以太牢祭之【中书令张九龄每因奏对未尝不谏诛禄山上怒曰卿岂以王夷甫识石勒陈杀禄山于是不敢谏矣】因上马遂索长笛吹一曲曲成澘然流涕竚立久之时有司旋录成谱及銮驾至成都乃进此谱请曲名上不记之视左右曰何曲有司具以骆谷望长安下马后索长笛吹出对上良久曰吾省矣吾因思九龄亦别有意可名此曲为谪仙怨其防属马嵬之事厥后以乱离隔絶有人自西川传得者无由知但呼为劒南神曲其音怨切诸曲莫比大厯中江南人盛为此曲随州刺史刘长卿左迁睦州司马祖筵之内吹之为曲长卿遂撰其词意颇自得葢亦不知夲事词云晴川落日初低惆怅孤舟解携鸟去平芜逺近人随流水东西白云千里万里明月前溪后溪独恨长沙谪去江潭春草萋萋余在童幼亦闻长老话谪仙之事颇熟而长卿之词甚是才丽与本事意兴不同余既备知聊因暇日辄撰其词复命乐工唱之用广不知者其词曰胡尘犯阙冲关金辂提携玉颜云雨此时消散君王何日归还伤心朝恨暮恨廻首千山万山独望天边初月蛾眉犹在弯弯軿以为窦史君序谪仙怨云刘随州之词未知本事及详其意但以贵妃为懐葢明皇登骆谷之时实有思贤之意窦之所制殊不述焉骈因更广其词葢欲两全其事虽才情浅拙不逮二公而理或可观贻诸识者词云晴山碍日横天绿叠君王马前銮辂西廵蜀国龙颜东望秦川曲江魂断芳草妃子愁凝暮烟长笛此时吹罢何言独为婵娟
　　含元殿
　　含元殿国初建造凿龙首岗以为基址彤墀扣砌髙五十余尺左右立栖凤翔鸾二阙龙尾道出于阙前倚栏下瞰前山如在诸掌殿去五门二里每元朔朝防禁军与御仗宿于殿庭金甲葆戈杂以绮绣罗列文武缨佩序立蕃夷酋长仰观玉座在霄汉识者以为自姬汉之代迄于亡隋未有如斯之盛京城自朱泚之乱逮干符中近百年无事君臣和叶四表靖谧文物之盛笼罩姬汉蕃方职贡府无虚月上至士君子下及庶民皆修饬廉谨以邀时誉食禄者守其官耕贾者专其业八纮四海遂同文轨承平既久稍务奢逸贵族豪家轻视稼穑征镇牧守或非其才黔兴杼轴之嗟郡邑有萑蒲之盗然主上劳谦端委无圣政亦使冦犯神州銮辂播越况秦汉之代魏晋之时主荒臣残岂不顚覆今则覩淳辉之列啓中兴之期亿兆人心复新于唐德矣礼乐刑政得无诫哉
　　曲江
　　曲江池本秦世隑洲开元中疏凿遂为胜境其南有紫云楼芙蓉苑其西有杏园慈恩寺花卉环周烟水明媚都人游翫盛于中和上巳之节防幄翠帱匝于堤岸鲜车健马比肩击毂上巳即赐宴臣僚京兆府大陈筵席长安万年两县以雄盛相较锦绣珍玩无所不施百辟防于山亭恩赐太常及敎坊声乐池中备防舟数只唯宰相三使北省官与翰林学士登焉每岁倾动皇州以为盛观入夏则菰蒲葱翠柳隂四合碧波红蕖湛然可爱好事者赏芳辰翫清景聨骑携觞亹亹不絶
　　升平裴相国廉察宣城朝谢后未离京国时曲江荷花盛发与省阁名士数人同游自慈恩寺屏去左右各领小仆歩至紫云楼下见五六人坐于水际裴公与名士憩于旁中有黄衣饮酒半酣轩昻颇甚指顾笑语轻脱裴意稍不平揖而问之吾贤所任何官率尔而对曰喏即不敢新授宣州广德县令连问裴曰押衙所任何职裴公效曰喏即不敢新授宣州观察使于是狼狈而走同坐亦皆奔散朝士抚掌大笑不数日布于京华左右于铨司访之云有广德县令请换罗江宰矣宣皇在宫即闻是説与诸王每为戏谈其事及龙飞裴公入秉钧轴因书麻制廻谓枢近曰喏即不敢新授中书侍郎平章事
　　眞身
　　咸通十四年诏自凤翔迎眞身至于辇下【眞身相传云是释迦文佛中指节骨长一寸八分莹浄如玉以小金棺盛之旧于凤翔建塔又释氏湼槃经云如来于防林灭度贮于金棺银椁积防檀香焚之诸天以八金刚分取舍利唯留四牙余悉煨烬未详此骨从何而有】都城士庶奔走云集自开逺门达于岐川车马昼夜相属饮盈溢路衢谓之无碍檀施【京城坊曲旧有迎眞身社居人长幼旬出一钱自开成之后迄于咸通计其资积无限于是广为费用时物之价髙茶米载以大车往往至于百两他物丰盈悉皆称是】至京日上与诸王亲御城楼坊市以缯防结为龙凤象马之形竹作僧佛神之状幡花幢葢之属罗列二十余里间之歌舞管杂以禁军兵仗缁徒梵诵之声沸聒天地民庶间有嬉笑踊跃者有悲怆涕泣者眞身以宝舁之居于内殿数月俄属懿皇猒代密使送于凤翔先是眞身到城每坊十字街以甎垒浮图供养妖妄之軰互陈感应或云夜中震动或云其上放光以求化资财因此获利者甚众及宫车晏驾帖然乃定诸坊浮图一时毁坼【有好事者密询放光之由云以大云母片窥看逺而望之靡不倾信耳】咸通干符中兴善寺复有阿阇黎以敎法传授都下翕然宗之所居院金碧华焕器用俱是宝玉语人云焚香结坐每告西方及迁化谥为普照大师信者咸为出涕刘都尉崔给事寓张常侍同与中贵多为弟子出城之日皆缟素后随劝朝士持斋受其法者不复思理时务骈常读名僧传宋文帝时有求那跋摩居金陵秪洹喜文帝谓之曰弟子常愿持斋不杀廹于以身徇物不获遂从法师不逺万里来化此国将何以敎化之对曰道在心不在事法由已不由人且帝王凡庶所修亦有殊矣若凡庶者身贱名微德不及逺其敎不出于闺门其言不行于仆妾若不克己苦躬行善持戒将何以用心哉帝王以四海为家万民为子出嘉言则士庶咸悦布一善则人神以和刑清不夭其命役简不劳其力辨钟律定时令钟律辨则风雨调号令时则寒暑节知百姓之饥斯所以就于无饥知百姓之寒斯所以就于无寒如此持斋亦大矣不杀则众矣安在于阙一时之膳全一禽之命然后乃济也文帝抚几嗟叹称善良久乃曰俗人迷于逺理沙门滞于近敎迷逺理者谓至道虚説滞近敎者则拘挛章句如公者眞所开悟明达可以言天人之际矣
　　元相国谒李贺
　　元和中进士李贺善为歌篇韩文公深所知重于缙绅之间每加延誉由此声华借甚时元相国稹年老以明经擢第亦攻篇什常愿交结贺一日执贽造门贺览刺不容遽令仆者谓曰明经擢第何事来看李贺相国无复致情慙愤而退其后左拾遗制策登科日当要路及为礼部郎中因议贺祖祢讳晋不合应进士举亦以轻薄时軰所排遂成轗轲文公惜其才为着讳辩录明之然竟不成事自大中咸通之后每岁试春官者千余人其间章句有闻亹亹不絶如何植李玫皇甫松李孺犀梁望毛涛贝庥来鹄贾随以文章着美温庭筠郑渎何防周钤宋耘沈驾周繁以词赋标名贾岛平曾李陶刘得仁喻坦之张乔剧燕许琳陈觉以律诗流传张维皇甫川郭鄩刘延晖以古风擅价皆苦心文华厄于一第然其间数公丽藻英词播于海内其虚薄叨聨名级者又不可同年而语矣

　　剧谈录卷下
