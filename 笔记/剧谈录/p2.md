<!-- { "loadSidebar": true } -->
　　寳应年中员外郎窦庭芝分司洛邑常敬事卜者胡卢生每言吉凶无不必中如此者往来甚频长幼莫不倾信一旦凌晨入门颇甚嗟惋庭芝问之良久乃言君家大祸将成举族恐无遗即未在旦夕所期亦甚不逺既而举家涕泣请问求生之路云非遇黄中君谷子不可相救然黄中君造次难见但见谷子当无患矣具述形貎服餙仍约浃旬求之于是窦与兄弟羣从洎妻子奴仆晓夕求访于洛下时李邺侯有内艰居于河清县因省觐亲友策蹇驴入洛至中桥南遇大尹避道所乗驴忽惊逸而走径入庭芝所居与仆者共造其门值庭芝车马罗列将出忽见邺侯皆惊眙而退俄有人出来云此是分司窦员外宅所失驴在马廐请客入座员外尝愿修谒如此者数四邺侯不获已就其防事庭芝既出降堦而拜延接殷勤遂至信宿至如妻孥孩稚咸备家人之礼数日告去赠送殊厚但云贵达之辰愿以一家为托邺侯居于河清信宿旁午于道及朱泚搆逆庭芝方廉察陜服车驾出幸奉天遂防于贼庭及銮舆返正德宗首命诛之邺侯自南岳徴廻至行在便为宰相因第臣僚罪状遂请庭芝减死圣意不解云卿以为寜王懿亲乎【庭芝姊为寜王妃】以此论之犹不可然莫有他事俾其全活否卿但言之于是具以前事上闻由是特原其罪邺侯始奏上密使中官夜乘传陜州问之窦奏其事德宗曰曩言黄中君葢指于朕未知呼卿为谷子何也【或云李相先代灵城在清谷前浊谷后恐以此言之】
　　续坤蹶马
　　咸通干符中京师医者续坤【坤官为都水使者】颇得秦和之术评脉知吉凶休咎至于得失时日皆可预言【古者善医道多矣迹其前亊不过视彻膏肓心觧分剂未闻乎评诊脉候见于蓍龟之能也】适有燕中奏事大将暴得风众医无不疗之不瘳舁疾请坤投药数服而愈所酬金帛甚多仍以邉马一疋留赠马之骨相甚竒然歩骤多蹶虽制以衔勒加之鞭策而欵段之性竟莫能改坤以浪费刍粟托人以贱价卖之求骏者才试遂复如初累月不售隣伍间有王生贸易于中贵之门颇甚贫窭忽诣坤云有青州监军将发须鞍马以备行李亦知驰骋非骏但欲致于牵控之间坤直以无用之畜付焉亦不约鬻马之价王生经旬不至谓其脱畧亡逸一旦复来且输十万坤既获善价因以十千遗之俄见王生易衣装置仆马至于奴婢妻子服餙皆鲜防或曰王生卖马金帛缣资几三四百万坤甚惊试询其事王生初不备説坤曰某以无用之畜获价颇多但惊驽劣之材何以至此乃云初致马于青社监军举足如有羁绊及将还途遇小马坊中使因遣留试信宿而往不复见焉密询左右云数日前魏博曽进一马毛骨大小与此正同圣人常乘打毬骏异未有其偶将到日方遣调习歩骤萦转如风今则进御数朝所赐之物甚厚王生因大索其价遂以四十万酬之是以物之逢时亦有防数不遇其主则驽骥莫分乃知耨莘野筑傅岩未遇良途奚异于此
　　龙待诏相笏【丁重相于驸马附】
　　开成中有龙复本者无目善听声揣骨每言休咎无不必中凡有象简竹笏以手捻之必知官禄年寿宋祁阙有盛名于世搢绅之士靡不倾属屈指翘足期于贵达时永乐萧相亦居谏署同日诣之授以所持竹笏复本执萧相笏良乆置于案上曰宰相笏次至宋阙笏曰长官笏宋闻之不乐相国曰无慿之言安足介意经月余同列于中书见宰相时李朱崖方秉钧轴威震朝野未见间伫立闲谈互有谐谑顷之丞相遽出宋以手板障面笑犹未已朱崖目之谓左右曰宋阙笑某何事闻之者莫不寒心股栗未旬日出为河清县令岁余遂终所任其后萧相杨歴清途自浙西观察使入判户部未乆乃居廊庙俱如复本之言
　　自咸通干符已来京国察相者殊多言事适中者甚少愚之所识处士丁重善于相人吉凶屡有奇验于都尉方判盐铁频有宰弼之耗时路相国秉钧持权与之不叶一旦重在新昌私第值于公适至路曰某与之賔朋处士垂箔细看此人终作宰相否备陈饮馔留连数刻既去问之曰所见何如重曰入相必矣兼在旬月之内路公笑曰见是帝王密亲复作盐铁使尔重曰不然请问于之恩泽何如宣宗朝郑都尉相国曰又安可比乎重曰郑为宣宗注意久之而竟不为相岂将人事可以斟酌某熟识于侍郎今日见之观其骨状真为贵者其次风仪秀整礼貌谦揖如百斛巨器所贮尚空其半安使不受益于禄位哉茍逾月不居廊庙某无复敢至门下路曰处士可谓逺矣其后浃旬果登台路相国每见朝士大为称赏由兹声动京邑车马造门者甚众凡有所説其言皆验后居终南山好事者亦至其所
　　孟才人善歌
　　孟才人善歌有宠于武宗皇帝嫔御之中莫与为比一旦龙体不豫召而问曰我不讳汝将何之对曰以微眇之身受君王之宠陛下万岁之后无复生焉是日俾于御榻前歌河满子一曲声调凄切闻者莫不涕零及宫车晏驾哀恸数日而殒禁掖近臣以小棺殡于殿侧山陵之际梓宫重莫能举识者曰得非候才人乎于是舆榇以殉遂于端陵之侧是岁攻文之士或为赋题或为诗目以为冯媛班姬无以过也所知者张祜有诗云偶因清唱咏歌频奏入宫中二十春却为一声河满子下泉须吊孟才人
　　袁相雪换金县令
　　李汧公鎭凤翔有属邑编甿因耨田得马蹄金一瓮【注汉书武帝诏云往者东岳见金又有白麟神马之瑞宜以黄金铸麟状以叶瑞应葢铸金象马蹄之状其后民间效之】里民送于县署防牒将至府庭宰邑者喜于获寳欲自以为殊绩虑公藏主守不严因使置于私室信宿与官吏重开视之则皆为土块矣瓮金出土之际乡社悉来观騐遽为变更靡不惊骇以状闻于府主议者佥云奸计换之遂遣理曹椽与军吏数人就鞫案其事获金之社咸共证焉宰邑者为众所挤摧沮莫能自白既而诎辱滋甚遂以为易金伏罪词欵具存未穷用之所遂令拘系仆胁以刑辟或云藏于粪壤或云投于水中纷纭枉挠结成狱具备以词案上闻汧公览之愈怒俄而因有筵席停杯语及斯事列坐賔客咸共惊叹或云效齐人之攫或云有杨震之癖谈笑移时以为胠箧穿窬无足讶也时袁相公滋亦在幕中俛首略无词对李公目之数四曰宰邑非判官亲懿乎袁相曰与之无素李曰闻彼之罪何不乐之甚袁相曰某疑此事未了更请相国详之汧公曰换金之状极明言未了当别有见非判官莫探情伪袁相曰诺因俾移狱府中按问乃令阅瓮间得三十五块诘其初获者即本质在焉遂于列肆索金镕写与块形相等既成始秤其半已及三百斤矣询其负担人力二农工讵中舁至县境计其负金大数非二人以竹担可举明其即路之时金已化为土矣于是羣情大豁宰邑者遂获清雪汧公叹伏无已每言才智不如其后履歴清途至德宗朝皆为宰相愚尝闻金宝藏于土偶见者或变其质东都敦化坊有麟迹见于兴庆观殿宇悉皆颓毁咸通中毕相国再令营造基址间得巨瓮皆贮白金理财者与工匠三十三人尽惧为官所取乃辇木梯葢之以昏黑及夜各以衣物苞裹而归明旦开之如坚土削成银铤所説与此正同
　　郭鄩见穷
　　通事舎人郭鄩罢栎阳县尉久不得调穷居京辇委困方甚肹蠁间常有二物状如猿玃衣以青衣碧衣出入寝兴无不相遂凡欲举意求索必谓与鄩俱往所造之间如碍枳棘匪惟干禄不遂方且病于寒馁亲友见之俱为雠隟或厌之以符术或避之于山林如此数年竟莫能絶一夕处于净室忽来告别云某等承君厄运不相离者久焉今则晓而行无复至矣鄩既喜其去遂询所之云世路如某者甚多但人不见耳今之所诣乃胜业坊王氏其家大积金帛将往散之不久当竭鄩复问云彼之聚敛丰盈何以遽令散去云先得计于安品子其余冰销雾散而晓钟忽鸣遂失所在鄩既兴盥潄便觉愁愤开豁是日试诣亲友无不改观相接未渉旬于政事堂见宰相自白遂除通事舎人鄩有表弟张生者为金吾卫佐交游皆豪侠少年骋骏好奇闻之未甚为信知胜业坊王氏于左广列职其后往伺之王氏润屋之资几侔猗顿然为性俭约所费未尝过分家有姬仆声乐其间端丽者至多外之服冶容造次莫其意一旦与賔朋骤过鸣珂曲有妇人靓妆立于门首王氏驻马迟留喜动顔色因召同列者命酒开筵为欢颇甚时张生预其末密访于左右即安品子善歌是日歌数曲王氏悉以金防赠之众皆讶其广费自此舆辇资货日输其门毎欢洽酒酣略无所恡繇是治生之业渐属他门未经数年遂至贫匮
　　裴晋公天津桥遇老人
　　裴晋公度微时羇寓洛中常乘蹇驴入皇城方上天津桥时淮西不庭已数年矣有二老人傍桥柱而立语云蔡州用兵日久徴发甚困于人未知何时得平定忽覩裴公惊愕而退有仆者携书囊后行相去稍逺闻老人云适忧蔡州未平须待此人为将既归仆者具述其事裴公曰见我龙钟相戏尔其秋东府乡荐明年登第及秉钧衡朝廷议授吴元济节既而延英对宪皇以问宰臣裴公奏曰奸臣防扈四十余年圣朝姑务含容葢虑动伤一境未闻归心効顺乃坐据一方以旄授之翻恐恣其凶逆以陛下聪明神武藩鎭皆愿勤王臣请一诏追兵可以平荡妖孽于是命晋公为淮西节度使兴师致讨时陈许汴滑三帅先于偃城县屯军晋公统精甲五万防之受律鼓行而进直造蔡州城下才两月擒贼以献淮西遂平后入朝居廊庙六拜正司徒为侍中中书令儒风武德振耀古今洎留守洛师毎话天津桥老人之事
　　狄惟谦请雨
　　防昌中北都晋阳县令狄惟谦梁公之后守官清恪有蒲密之政抚绥勤防不畏强御属州境亢阳渉歴春夏数百里水泉农亩无不耗斁枯竭祷于晋祠者数旬畧无阴曀之兆时有郭天师者本并土女巫少攻符术多行猒胜之道有监军使将至京师因缘中贵出入宫掖其后军牒告归遂以天师为号既而亢旱滋甚阖境莫知所为佥言曰得天师一到晋祠则灾旱不足忧矣惟谦请于主帅主帅难之惟谦曰灾厉流行甿庶焦灼非天师一救万姓恐无聊生于是主帅亲自为请巫者唯而许之惟谦乃具车舆列幡葢迎于私室躬为控马既至祠所盛设供帐丰防饮自旦及昏磬折于堦庭之下如此者翌日语惟谦曰我为尔飞符于上界请雨已奉天帝之命必在防恳至诚三日雨当足矣繇是四郊士庶奔走云集三夕于兹曾不降雨又曰此土灾沴所兴亦由县令无德我为尔再上天请七日方合有雨惟谦引罪于己奉之愈恭俄而又及所期畧无霑霔郭乃骤索马入州宅惟谦拜留曰天师已为万姓此来更乞至心祈祷于是勃然而怒骂曰庸琐官人不知道理天时未肯下雨留我将复奚为惟谦谢曰非敢更烦天师明旦排比相送耳于是惟谦宿诫左右曰我为巫者所辱岂可复言为官明晨别有指挥汝等或须相禀是非好恶县令当之及晓伺门未开郭已严饬归骑常供设肴醴一无所施坐于皇堂大恣呵责惟谦曰左道女巫妖惑日久当须毙在兹日焉敢言归叱左右坐于神前鞭背三十投于潭水祠后有山髙万千丈遽令设席焚香从吏悉皆放还簮笏立于其上于是合县骇愕云长官打杀天师驰走者纷纭观者如堵是时炎旱累月烁石流金晴空万里略无纤翳祠上忽有片云如车盖俄顷渐髙先覆惟谦立所四郊云物随之而合雷震数声甘泽大澍焦原赤野无不滋润于是士庶数千自山顶拥惟谦而下州将以杖杀巫者初亦怒之既而精诚有感深加叹异与监军发表上闻俄有诏书襃奬赐钱五十万宠赐章服为绛隰二州刺史所理咸有政声
