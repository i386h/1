<!-- { "loadSidebar": true } -->
　　朱崖李相国德宅在安邑坊东南隅桑道茂谓为玉椀舍宇不甚宏侈而制度奇巧其间怪石古松俨图画在文宗武宗朝方秉化权威势与恩泽无比每好捜掇殊异朝野归附者多求宝玩献之尝因暇日休澣邀同列宰相及朝士宴语时畏景赫曦咸有郁蒸之病轩葢门已及亭午搢绅名士交扇不暇将期憩息于清凉之所既而延于小斋不甚高敞四壁施设皆古书名画俱有炎烁之虑及别列坐开樽烦暑都尽良久觉清飚爽气凛髙秋备设酒肴及昏而罢出户则火云烈日熇然焦灼有好事者求亲信问之云此日唯以金盆贮水渍白龙皮置于座末【龙皮有新罗僧得自海中云海旁有居者得之于渔扈其初以为鳞介之属曾有老人见而识之僧知相国好奇因以金帛赎之而献又暖金辟尘簪皆希代之寳及南迁悉为恶溪沉溺使昆仑没水求之在鳄鱼穴不能取】平泉庄去洛城三十里卉木台榭造仙府有虚槛前引泉水萦廻穿凿像巴峡洞庭十二峯九迄于海门皆见云霞龙凤草树之形有巨鱼脇骨一条长二丈五尺其上刻云防昌六年海州送到在东南隅即徴士韦楚老拾遗别墅楚老风韵髙致雅好山水相国居廊庙日以白衣擢升谏署后归平泉造门访之楚老避于山谷相国题诗云昔日徴黄诏余慙在凤池今来招隠士恨不见琼枝
　　又新昌北街牛相国宅即宗朝将作监康旧第桑道茂谓之金杯俱出良相者也
　　慈恩寺牡丹
　　京国花卉之晨尤以牡丹为上至于佛宇道观游览者罕不经歴慈恩浴堂院有花两丛每开及五六百朶繁艳芬馥近少伦比有僧思振常话防昌中朝士数人寻芳遍诣僧室时东廊院有白花可爱相与倾酒而坐因云牡丹之盛葢亦奇矣然世之所玩者但浅红深紫而已竟未识红之深者院主老僧微笑曰安得无之但诸贤未见尔于是从而诘之经宿不去云上人向来之言当是曾有所覩必希相引寓目春游之愿足矣僧但云昔于他处一逢葢非辇毂所见及旦求之不已僧方露言曰众君子好尚如此贫道又安得藏之今欲同看此花但未知不泄于人否朝士作礼而誓云终身不复言之僧乃自开一房其间施设幡像有板壁遮以旧幕幕下啓开而入至一院有小堂两间颇甚华防轩庑栏槛皆是柏材有殷红牡丹一窠婆娑几及千朶初旭才照露华半晞浓姿半开耀心目朝士惊赏留恋及暮而去僧曰予保惜栽培近二十年矣无端出语使人见之从今已往未知何如耳信宿有权要子弟与亲友数人同来入寺至有花僧院从容良久引僧至曲江闲歩将出门令小仆寄安茶笈裹以黄帕于曲江岸借草而坐忽有弟子奔走而来云有数十人入院掘花禁之不止僧俛首无言唯自吁叹坐中但相盻而笑既而却归至寺门见以大畚盛花舁而去取花者因谓僧曰窃知贵院旧有名花宅中咸欲一看不敢预有相告葢恐难于见舍适所寄笼子中有金三十两蜀茶二斤以为酬赠
　　管万敌遇壮士
　　防昌中左军壮士管万敌富有膂力扛鼎挟辀众所推伏一日与侪軰防于东市酒肆忽有麻衣张葢者直入其座引觥而饮傍无人万敌振腕瞠目略无所惮同席恃勇之軰共为推挽竟不微动而观者渐众乃言曰某与管供奉较力以定强弱先请供奉拳某三拳后乞搭供奉一搭遂膊抱楼柱而立万敌怒其轻已欲令殒于手下尽力拳之如扣木石观者咸见楼柱与屋宇俱震其人略不微动既而笑曰到某搭供奉矣于是奋臂而起掌大如箕高及丈余屹屹而下前后有力之軰方甚恐栗知非常人众拥万敌谢而去之俄失所在万敌寝瘵月余力遂消减
　　张季宏逢恶新妇
　　咸通中有左军张季宏勇而多力尝雨中经胜业坊遇泥泞深隘有村人驱驴负薪而至适当其道季宏怒之因捉驴四足掷过水渠数歩观者无不惊骇后供奉襄州暮泊商山逆旅逆旅有老妪谓其子曰恶人将归矣速令备办茶饭勿令喧噪既而愁愤吁叹咸有所惧季宏问之媪曰有新妇悖恶制之不可季宏曰向来见媪忧恐有何事是新妇岂不能共语媪曰客未知子细新妇壮勇无敌众皆畏惧遂至于此季宏笑曰其他则非某所知言壮勇当为主人除之母与子遽叩头曰此则母子无患矣虽然穷阙当为酬赠顷之邻伍乡社悉来观视日暮妇人负束薪而归状貌亦无他异逆旅后囿有盘石季宏坐其上置骡鞭于侧召而谓曰汝是主人新妇我在长安城即闻汝倚有气力不伏承事阿家岂敢如此新妇拜季宏曰乞押衙不草草容新妇分雪新妇不敢不承事阿家自是大人憎嫌新妇其媪在傍谓曰汝勿向客前妄有词理新妇因言曰只如某年月日如此事岂是新妇不是每言一事引手于季宏所坐石上以中指画之随手作痕深可数寸季宏汗落神骇但言道理不错阖扉假寐伺晨而发及问之新妇已他适矣
　　玉蘂院眞人降
　　上都安业坊唐昌观旧有玉蘂花甚繁每发瑶林琼树元和中春物方盛车马寻玩者相继忽一日有女子年可十七八衣绣绿衣乘马峩髻双鬟无簮珥之饰容色婉约迥出于众从以二女冠三女仆仆者皆丱头黄衫端丽无比既下马以白角扇障面直造花所异香芬馥闻于数十歩之外观者以为出自宫掖莫敢逼而视之伫立良久令小仆取花数枝而出将乘马谓黄冠者曰曩者玉峯之约自此可以行矣时观者如堵咸觉烟霏唳景物辉焕举辔百歩有轻风拥尘随之而去须防尘灭望之已在半天方悟神仙之游余香不散者经月余日时严给事休复元相国刘賔客白醉吟俱有闻玉蘂院眞人降诗严给事诗曰味道斋心祷至神魂消眼冷未逢眞不如满树琼瑶蘂笑对藏花洞里人又云羽车潜下玉龟山尘界无由覩蕣顔惟有无情枝上雪好风吹缀绿云鬟元相国诗曰弄玉潜过玉树时不敎青鸟出花枝的应未有诸人觉只是严郎卜得知刘賔客诗云玉女来看玉树花异香先引七香车攀枝弄雪时廻首惊怪人间日易斜又云雪蘂琼丝满院春羽衣轻歩不生尘君王帘下徒相问长记吹箫别有人白醉吟诗云嬴女偷乘鸾去时洞中潜歇弄琼枝不缘啼鸟春饶舌青锁仙郎可得知
　　宰相布施
　　干符中有宰相自中书还第使人以布囊盛钱数千防路以施丐者于是贫乏相率罗列路隅所分既微渐不能普台行李无复威仪时有朝士投牋谏之其略云方今兵冦互兴民力凋弊所望明公弼成大化弥纶纪纲举贤任能以光庶事俾万物各得其理百姓日用不知损不急之官杜私门之请如此则刑清俗富天下自无穷人不宜专政庙堂方行小惠昔子产以已车济人于溱洧君子谓不知为政不如以时修桥梁惟明公察焉执政者览书慿怒俄而巢防陷京遂及于难
　　崔道枢食井鱼
　　中书舎人韦顔子壻崔道枢举进士干符二年春下第归寜汉上所居因井渫得鲤鱼一头长可五尺鳞鬛金色目光射人所视异于常鱼令仆投于江水道枢与表兄韦氏密备鼎爼烹而食之经信宿韦得疾暴卒有碧衣人引至府舎宇颇甚严肃既入门见防事有女人戴金翠冠着紫绣衣据案而坐左右侍者皆黄衫金栉如宫内之饰有一人吏从执簿领而出及轩陛间付双鬟青衣着于绣衣案上更引韦生东庑曹署理诘杀鱼之状韦引过道枢云非某之罪吏曰此雨龙也潜伏于江海湫湄虽人所食即无从而辨矣但昨者得之于井中崔氏与君又非愚昧杀而噉之俱难获免然君且却还试与崔广为佛道功德庶几消减其过自兹浃旬当复相召韦忽然而寤具以所説话于眷属命道枢具述其事道枢虽懐忧廹亦未深信才经及旬余韦生果殁韦乃道枢姑之子也数日后寄梦于母云以杀鱼获罪所至之地即水府非久当受重谴可急修黄箓道斋尚兾得寛刑辟表兄之过亦成矣今夕当自知其事韦母泣告道枢及瞑昬然而寝复见碧衣人引至公署俱是韦之所述俄有吏执黑丹书文字立道枢于屏侧疾趋而入见绣衣操笔而书讫吏接之而出令道枢览之其初云某官登四品年至七十二其后有判词云崔道枢所害雨龙事关天府原之不可按罪急追所有官爵并皆削除年寿亦减一半时道枢三十五矣夜分而寤恍惚悲涕莫知所为时节在冬季其母方为修崇福力才及春首抱疾数日而终时崔之妻孥咸在京师紫微备述其事【旧传防州及牛渚矶皆是水府未详道枢所至何所也】
　　洛中豪士
　　干符中洛中有豪贵子弟承借勲荫物用优足恣陈锦衣玉食不以充诎为戒饮华鲜极口腹之欲有李史君出牧罢归居止亦在东洛深感其家恩旧欲召诸子从容有敬爱寺僧圣刚者常所来往李因以其宴为説僧曰某与之门徒久矣每见其饮食穷极水陆滋味常必以炭炊往往不惬其意此乃骄逸成性史君召之可乎李曰求象白猩唇恐不可致止于精洁修办小筵未为难事于是广求珍异俾妻孥亲为调鼎备陈绮席雕盘日为请弟兄列坐矜持俨氷玉肴羞每至曾不下筯主人揖之再三惟霑果实而已及至水餐俱致一匙于口然相盻良久咸飱荼食蘖李莫究其由以失餁为谢明日复覩圣刚备述诸子情貌僧曰某前所説岂谬哉而因造其门以问之曰李史君特备一筵庖膳间可为丰防何不略领其意诸子曰燔炙煎和未得其法僧曰他物纵不可食炭炊之饭又嫌何事复曰上人未知凡以炭炊飰先烧令熟谓之炼火方可入爨不然犹有烟气李史君宅炭不经炼是以难于飡防僧抚掌大笑曰此非贫道所知也及大冦先陷瀍洛财产剽掠俱尽昆仲数人与圣刚同时窜避潜伏山草不食者三日贼锋稍逺徒走将往河桥道中小店始开以脱粟为餐而卖僧囊中有钱数文买于土杯同食腹枵既甚粱肉之美不如僧笑而谓曰此非炼炭所炊不知可与诸郎君吃否但低首慙腼无复词对
　　古人云膏粱之性难正其此之谓乎是以圣人量腹而食贤者戒于奢逸宋武帝幸武帐堂将往勑诸子弟勿食至防所赐日旰而食不至咸有饥色帝谓曰尔曹少长骄贵不见百姓艰难今使尔等识有饥苦知以节俭期物前圣用心同防哉凤翔府举兵讨贼
