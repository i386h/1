<!-- { "loadSidebar": true } -->
　　秦皇坑儒武侯相汉未有置异议于其间者偶读宋萧森希通録及俞文豹吹劒録而得其说可采森曰李斯曰非博士官所职天下敢有藏诗书百家语者皆诣守尉杂烧之则是天下之书虽焚而博士官犹有存者惜乎入关收图籍而不及此竟为楚人一炬耳前辈尝论之但坑儒一事未有究极之者仆按史书所坑特侯生卢生四百六十余人非能尽坑天下儒者为其所坑又非儒者何以知之始皇三十二年使卢生求羡门刻碣石门壊城郭决通隄防又卢生入海还因奏録图书曰亡秦者胡也始皇乃遣恬发兵三十万人北伐匈奴起临洮筑辽水又卢生说始皇曰日方中人主时为微行以辟恶恶辟真人至愿上所居宫毋令人知然后不死之药始可得也其后建阿房宫千间万落必自此言发之观其二事皆卢生稔其恶又纵臾之特方伎之流耳岂所谓儒者哉始皇因封禅之议谤口纷纷已懐杀意及其一怒而坑之或者天理之不容方其求药海上也则挟童男童女以行皆取于民间夺其无告之孤肆厥不轨之状如今所谓妖教窃其中死无辜者多矣此一罪也因亡胡之防兴北伐之师筑长城断地脉南北生灵因是役而死者不可胜算骸积如山血流成川调发频仍剥及闾左原始要终谁生厉阶此二罪也献辟之术觊真人之来咸阳宫观二百七十道相连有言其所幸之处者罪死梁山之上其语一泄时在旁者尽杀之自是莫知行之所在此三罪也有一于此罪不容于死况兼有之以四百六十余人之坑偿万人之命良不为过天网恢恢防而不漏真可畏哉始皇曰卢生等吾尊赐之甚厚今乃诽谤我诸生在咸阳者吾使廉问或为妖言以乱黔首于是使御史按问诸生传相告引仆亦信卢生非吾儒中人况始皇自谓尊赐甚厚岂非如前三者方术图防之类有以中其欲故尊赐之初不闻其诵孔子之言以进古今相承皆曰坑儒盖惑于扶苏之谏扶苏曰诸子皆诵法孔子皇上皆重法绳之臣恐天下不安呜呼至若卢生者何尝诵法孔子自扶苏言之误使儒者不韪之名自我一洗亦万世之快也不然如两生四皓伏生之流鸿飞冥冥弋人何慕肯揺唇鼓吻自投于防穽哉仆故曰卢生四百六十余人皆方伎之士也天下之大所谓儒者固不止此其坑之者此而已矣有道之士秦不能坑火德一炎两生以讲礼闻四皓以羽翼之功闻伏生以口授古书闻岂非天夀其脉留此数公以见吾儒不可磨灭而朋奸党恶小人终不能为长乆计商君以变法祸秦竟遭车裂卢生以方伎祸秦坑于咸阳其罪等也天其或者假手于秦欤商君裂矣卢生坑矣而秦以不祀抑亦自相挤防之明报而祸淫之道为不偏矣仆恶夫坑儒之名故论其颠末如此文豹曰古今论孔明者莫不以忠义许之然余兄文龙尝考其颠末以为孔明之才谓之识时务则可谓之明大义则未也谓之忠于刘备则可谓之忠于汉室则未也其说有四一者备虽称为中山靖王之后然其服属疏逺世数难攷温公谓犹宋高祖自称楚元王后故通鉴不敢以绍汉统况备又非人望之所归周瑜以枭雄目之刘巴以谁人视之司马懿以诈力鄙之孙权以猾虏呼之亮独何见而委身焉借使以为刘氏族属然献帝在上犹当如光武之事更始东征西伐一切听命焉可也二者备之枉驾草庐也始谋不过曰主上尘孤不度德量力欲伸大义于天下其辞甚正其志甚伟自亮开之以跨荆益成覇业之利而备之志向始移无复以献帝为念由建安举兵以来二十四年天子或都许或居长安或幸洛阳宫室煨烬越在篱间备未尝使一介行李诣行在所今年合众万余明年合众三万未尝一言禀命朝廷而亮亦未尝一谈及焉盖其帝蜀之心已定于草庐一见之时矣三者曹操欲顺流东下求救于吴无一言及献帝而独说以鼎足之说夫鼎足之说始于蒯通然通之说韩信以此犹有汉之一足当三国时而为是说则献帝无复染指之望矣頼周瑜汉贼之骂足以激怒孙权故能成赤壁之胜若亮若备何以厉将士之气服曹操之心哉荆楚之士从之如云非从备也乃从汉也四者备之称王汉中则建安二十四年也献帝在上而敢于自王及称帝武担则闻献帝之遇害也亮不能如董公说高祖率三军为义帝缟素仗大义连孙吴声罪讨贼乃遽乘此即帝位而反锋攻吴晋文公有言父死之谓何又因以为利故费诗以为大敌未克便先自立恐人心疑惑而谏以高祖不敢王秦之事亮反怒而黜之夫以操之奸雄其王其公犹必待天子之命荀彧且以此愤死以丕之簒逆亦必待献帝之禅杨彪且不肯臣之备虽称宗室而亦臣也何所禀命而自王自帝固方哓哓以兴复汉室为辞不知兴复汉室为献帝耶为刘备耶亮即有心于帝备矣万一果能兴复将置献帝于何地出师一表虽忠诚恳恳特忠于所事耳其于大义实有所未明也管仲乐毅之事君子所羞道者以其但知有燕齐而不知有王室也亮乃以管乐自许宜其志虑之所图囘功业之所成就止于区区一蜀耳或者但为备刘氏宗也备帝蜀则汉祚存矣亮忠于备即忠于汉矣吁无献帝则可有献帝在而君臣自相推戴则赤眉之立盆子亦有辞于世矣春秋之末诸侯争强周室微弱孔子无一日不以尊王为心若如亮之见则鲁同姓也亦可奉之为王矣天下后世惟持此见故于亮之事无敢置异议于其间文中子曰通也敢忘大皇昭烈之懿识孔明公瑾之盛心噫汉之君既称献帝魏之君又称武帝吴之君又称大皇帝蜀之君又称昭烈皇帝天无二日民无二王一天下而四帝并立可乎通之见如此宜其为续书之僣也余兄尝以是说取解于同文馆
　　院本名目
　　唐有传竒宋有戯曲唱诨词说金有院本杂剧诸公调院本杂剧其实一也国朝院本杂剧始厘而二之院本则五人一曰副净古谓之参军一曰副末古谓之苍鹘鹘能击禽鸟末可打副净故云一曰引戯一曰未泥一曰孤装又谓之五花防弄或曰宋徽宗见防国人来朝衣装鞵履巾裹傅粉墨举动如此使优人效之以为戯又有焰叚亦院本之意但差简耳取其如火焰易明而易灭也其间副净有散说有道念有筋斗有科泛教坊色长魏武刘三人鼎新编辑魏长于念诵武长于筋斗刘长于科泛至今乐人皆宗之偶得院本名目载于此以资博识者之一览
　　和曲院本
　　月明法曲　郓王法曲　烧香法曲　送香法曲上坟伊州　浇花新水　熈州骆驼　列良嬴府
　　病郑逍遥乐　　　　　四皓逍遥乐
　　四酸逍遥乐　　　　　贺贴万年欢
　　廪降黄龙　　　　　列女降黄龙
　　上皇院本
　　壶春堂　　太湖石　　金明池　　恋鳌山六变妆　　万岁山　　打草阵　　赏花灯错入内　　问相思　　探花街　　断上皇打毬防　　春从天上来
　　题目院本
　　栁絮风　　红索冷　　墙外道　　共粉泪杨栁枝　　蔡消闲　　方偷眼　　呆太守画堂前　　梦周公　　梅花底　　三笑图窄布衫　　呆秀才　　隔年期　　贺方囘王安石　　断三行　　竞寻芳　打梨花院
　　覇王院本
　　悲怨覇王　范增覇王　草马覇王　散楚覇王三官覇王　补塑覇王
　　诸杂大小院本
　　乔记孤　　旦判孤　　计算孤　　判孤百戯孤　　哨孤　　烧枣孤　　孝经孤菜园孤　　货郎孤　　合房酸　　麻皮酸花酒酸　　狗皮酸　　还魂酸　　别离酸王纒酸　　谒食酸　　三揲酸　　哭贫酸揷拨酸　　酸孤旦　　毛诗旦　　老孤遣旦纒三旦　　禾哨旦　　哮卖旦　　贫富旦书柜儿　　纸襴儿　　蔡奴儿　　刴毛儿喜牌儿　　卦册儿　　绣箧儿　　粥碗儿似娘儿　　卦铺儿　　师婆儿　　教学儿鸡鸭儿　　黄丸儿　　棱角儿　　田牛儿小丸儿　　丑奴儿　　病襄王　　马明王閙学堂　　閙浴堂　　寛布衫　　泥布衫赶汤瓶　　纸汤瓶　　閙旗亭　　芙蓉亭壊食店　　閙酒店　　壊粥店　　荘周梦花酒梦　　蝴蝶梦　　三出舍　　三入舍瑶池防　　八仙防　　蟠桃防　　洗儿防藏防　　打五脏　　兰昌宫　　广寒宫閙结亲　　倦成亲　　强风情　　大论情三园子　　红娘子　　太平还乡　衣锦还乡四论艺　　殿前四艺　竞敲门　　都子撞门呆大郎　　四酸擂　　问前程　　十様锦长庆馆　　癞将军　　两相同　　竞花枝五变妆　　洪福无疆　白牡丹　　赤壁鏖兵穷相思　　金坛谒宿　调渐　　官吏不和閙巡铺　　判不由己　大勘刀　　同官不睦閙平康　　赶门不上　卖花容　　同官贺授无论　　四酸讳偌　閙防阑　　药盘街閙文林　　四国来朝　双捉壻　　酒色财气医作媒　　风流药院　监法童　　渔樵问话鬬鹌鹑　　杜甫游春　鸳鸯简　　四酸提猴满朝欢　　月夜闻筝　鼓角将　　閙芙蓉城鬬医　　张生煑海　賖馒头　　文房四寳谢神天　　陈桥兵变　揭榜　　蒙哑质库福神　　院公狗儿　告和来　　佛印烧猪酸卖徕　　琴劒书箱　花前饮　　五听琴白云庵　　迓鼓二郎　壊道塲　　独脚五郎卖花声　　进奉伊州　错上坟　　医五方打五铺　　拷梅香　　四道姑　　隔听硬行蔡　　义养娘　　师姨　　论秋蝉刘盼盼　　墙头马上　刺董卓　　锯周朴四柏板　　大论谈　　撁龙舟　　击梧桐渰蓝桥　　入桃园　　防送　　海棠春香药车　　四方和　　九头顶　　閙元宵赶村禾　　眼药孤　　两同心　　更漏子隂阳孤　　提头巾　　三索债　　防送哨偌卖旦　　是耶酸　　怕水酸
　　囘囘梨花院　　　　　晋宣成道记
　　院么
　　海棠轩　　海棠园　　海棠怨　　海棠院鲁李王　　庆七夕　　再相逢　　风流壻
　　王子端卷记　　　　紫云迷四季
　　张与梦孟杨妃　　　　女状元春桃记
　　粉墙梨花院　　　　　妮女梨花院
　　庞方温道德经　　　　大江东注
　　吴彦举　　不抽关　　不掀　　红梨花玎珰天赐暗婣縁
　　诸杂院防
　　閙夹棒六么　　　　　閙夹棒法曲
　　望瀛法曲　分拐法曲　送宣道人欢
　　逍遥乐打马铺　　　　撦防延夀乐
　　讳老长夀仙　　　　　夜半乐打明星
　　欢呼万里　山水日月　集贤賔打三教
　　打白雪歌　地水火风　夜深深三磕胞
　　佳景堪游　琴棋书画　喜迁莺刴草鞋
　　大公家教　十五郎　　滕王阁閙八妆
　　春夏秋冬　风花雪月　上小楼衮头子
　　喷水胡僧　汀注论语　恨秋风防偌
　　诗书礼乐　论语谒食　下角瓶大医淡
　　再游恩地　累受恩深　送羮汤放火子
　　擂鼓孝经　香茶酒果　船子和尚四不犯
　　徐演黄河　单兠望梅花　　　　　皇都好景
　　四偌大提猴　　　　　双声叠韵
　　上皇四轴画　　　　　三偌一卜　调猿卦铺倬刀馒头　河转迓鼔　背箱伊州　酒楼伊州
　　簑衣百家诗　　　　　埋头百家诗
　　偷酒牡丹香　　　　　雪诗打樊哙
　　抹麫长夀仙　　　　　四偌贾诨
　　四偌祈雨　松竹　王母祝夀
　　四偌抹紫粉　　　　　四偌劈马桩
　　截红閙浴堂　　　　　和燕归梁　苏武和番
　　羮汤六么　　　　　　河阳舅舅　偌请都子
