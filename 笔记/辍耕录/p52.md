<!-- { "loadSidebar": true } -->
　　祖孝子浩然字养吾建宁浦城人世儒家至元中盗黄华起政和朝廷命将帅师徃讨未至盗已就缚囘军经浦城焚其庐舍孝子母全氏遭掠而北是时孝子年六岁母子相失独与父居不闻问者二十又八年至大三年福建阃府檄为三山书院山长将之任或告之曰而母在河南而不能名其处孝子欣然弃职辞父为河南行既渡江抵河南每舍逆旅行道途间闻操南音者必就与语庶防有所遇也当时从军之人犹有存者或曰此有赵副使故为军校归自军中得妇人全氏非而母也耶赵死而家替全氏归一古氏挈之而南当在汝邓间耳孝子知母定在惊喜遂囘汝州抵鵶路山不遇行八百里至牛蹄白石不遇又行七百余里至阳崔桥又不遇然自离汝州行路既逺知母所乡停车道傍投宿旅舍举其状以问人颇有相酬答可物色或指唐州以告曰彼有别盖山可寻讨也孝子梦神人顾而言有月圆再圆之语既寤言犹在耳益喜忭自崔桥三百余里至别盖访其母在焉既见相与抱持涕泣七月之望也神人之言于是有徴矣留别盖半月舟具奉母南归当时闻其事者自朝廷达官以至湖海名胜莫不歌诗以美之多至数十百篇徃徃举朱夀昌事以为比防稽韩庄节先生【性】作孝子传行于世
　　白日圜文
　　周易痴处馆讲授賔主不合遂作白日圜文飘然而去其文曰听之不闻视之不见子以我为隐乎用之则行舍之则藏吾亦从此逝矣未得青云路且坐白日圜饭疏食乐亦在中素贫贱不愿乎外兹承贤主人不取通士乃求拘儒匪我求童取其交以道餽以礼择师教子弟盖亦据于德依于仁圜土而居重门以待当尔耳不听淫目不视恶将以塞其兊闭其聪然而口不絶吟手不停披安能存其心养其性黄芽若就白发已空常念流地上之白水真人且作鎻洞门之清溪道士子其子亲其亲固宜造次必于是颠沛必于是尔为尔我为我安肯哀矜而辟焉敖惰而辟焉不越文字之间自行束修以上受风魔贬为自在囚口出雌黄用狙翁朝四暮三之术目生虚白披羲皇天一地二之圗有朋自逺方来与进也与退也使君从此中入或止之或尼之俾我行其庭不见其人而子过我门不入我室望而未见招之不来所不与同心指苍天而为证亦欲从游耳曰黄昏以为期不以我为贫知有时为养所愿诸生人十已千以一识百师也过商也不及尚得夫子之中庸参也鲁囘也如愚竟传圣人之道统而某诗书无祟笔墨有灵蝉蜕污浊之中凤翔尘埃之表排云呌阊阖吐三千丈豪气之沈埋乘风归蓬莱诉百万亿颠厓之辛苦藩篱既剖门闼洞开纵意所如从吾所好口説五千言乘牛出函谷愿与关门令尹游乎腰纒十万贯骑上州皆曰闭户先生来也
　　金灵马
　　凡宫车晏驾棺用香楠木中分为二刳肖人形其广狭长短仅足容身而已殓用貂皮袄皮防其鞾韤系腰盒鉢俱用白粉皮为之殉以金壶瓶二盏一碗碟匙筯各一殓讫用黄金为篐四条以束之舆车用白氊青縁纳克实为覆棺亦以纳克实为之前行用古巫媪一人衣新衣骑马牵马一疋以黄金饰鞍辔笼以纳克实谓之金灵马
　　髹器
　　黒光　凢造碗碟盘盂之属其胎骨则梓人以脆松劈成薄片于旋床上胶黏而成名曰卷素髹工买来刀刳胶缝干净平正夏月无胶泛之患却牛皮胶和生漆微嵌缝中名曰梢当【去声】然后胶漆布之方加麤灰灰乃砖瓦捣屑筛过分麤中细是也胶漆调和令稀稠得所如髹工自家造卖低歹之物不用胶漆止用猪血厚糊之类而以麻筯代布所以易壊也麤灰过停令日乆坚实砂皮擦磨却加中灰再加细灰并如前又停日乆砖石车磨去灰浆洁净一二日候干燥方漆之谓之糙漆再停数月车磨糙漆绢帛挑【上声】去浆迹才用黒光黒光者用漆斤两若干煎成膏再用漆如上一半加鸡子清打匀入在内日中晒翻三五度如栗殻色入前项所煎漆中和匀试简看慢若再晒若慢加生漆多入触药触药即鐡浆沫用隔年米醋煎此物干为末入漆中名曰黒光用刷蘸漆漆器物上不要见刷痕停三五日待漆内外俱干置隂处防之然后用揩光石磨去漆中纇【雷上声】揩光石鸡肝石也出杭州上柏三桥埠牛头岭再用篛帉次用布帉次用菜油傅却用出光粉揩方明亮
　　朱红　修治布灰一一如前不用糙漆却用贉朱桐叶色然后用银朱以漆煎成膏子调朱如朱一两则膏子亦一两生漆少许看四时天气试简加减冬多加生漆顔色闇春秋色居中夏四五月秋七月此三月顔色正且红亮
　　鳗水　好桐油煎沸以水试之看躁也方入黄丹腻粉无名异煎一滚以水试如之状令冷油水各等分杖棒搅匀却取砖灰一分石灰一分细麫一分和匀以前项油水搅和调黏灰器物上再加细灰然后用漆并如黒光法或用油亦可
　　济逊宴服
　　济逊宴服者贵臣见飨于天子则服之今所赐綘衣是也贯大珠以饰其肩背间膺首服亦如之



<子部,小说家类,杂事之属,辍耕录,卷三十>
　　银锭字号
　　银锭上字号州元寳乃至元十三年大兵平宋囘至州丞相巴延号令搜捡将士行李所得撒花银子销铸作锭每重五十两归朝献纳世祖大防皇子王孙驸马国戚从而颁赐或用货卖所以民间有此锭也后朝廷亦自铸至元十四年者重四十九两十五年重四十八两辽阳元寳乃至元二十三年二十四年征辽东所得银子而铸者
　　学宫讲説
　　凡学宫朔望讲説乃礼之常所属上司官或省宪官至自教授学官暨学賔斋谕等皆讲説一书然儒生未逹时宜徃徃迕意多矣泰定甲子开吴淞江省台宪僚咸集时治书刘公泺源北方学者首谒先圣先师其年值闰詹肖岩讲书尧典三百有六旬有六日以闰月定四时成嵗大咈其意以为学校讲説虽贱夫皂隶执鞭坠镫之人皆令通晓今乃稽算度数何为肖岩由是悒怏而卒至元己卯冬分宪老老公检踏灾伤以复熟粮为急陆宅之讲省刑罚薄税敛一章公变色而作至正辛巳知府杨侯锐意浚河以兴利除害为己任时宪佥某谒学宫王玉岩讲禹别九州随山濬川结意皆归美于知府宪佥不悦而罢丁酉岁张士诚据有姑苏日遣苏守周仁来王可权讲易泰卦盖君子道长小人道消之义周以为讥讪累及诸职事皆停月廪惟钱先生伯全父作训导时行刑官至讲钦哉钦哉惟刑之恤哉讲毕称赏不已前数君子亦可为后人戒也
　　松江之变
　　王与敬字可权淮西安丰人由浙省典吏充宣使后于董搏霄部下立功擢松江府判未任转省都镇抚陞元帅至正丙申二月朔伪诚王张士诚红军破平江时与敬兵败径趍嘉兴又与苖军参政杨旺扎勒不恊乃投松江名曰守御实欲恋倡妇董赛儿故也达噜噶齐巴图特穆尔知府崔思诚皆无制变之术激成其祸盖其至也不郊迎之已自不悦越二日浙省又命元帅特穆尔喇实等提兵而来镇守城池二帅抗衡不相上下帖防两仓脚夫散口粮给器械发号施令盖意在逐与敬行十八日帖宴军民官无一人至者至夜与敬下万户戴列孙等率引军卒自西门放火鼓噪而叛官僚溃散寺观民房悉化焦土捡刮金银财物塞满舟船自与敬以下人口辎重皆出西门二十四日旺札勒下元帅萧亮员成等率苖军突至兵不与敌遂北出通波塘而去投降士诚子女玉帛悉为苖军所有民亦持挺相逐列孙孔镇抚等死者过半苖军恣肆检刮截人耳鼻城中女妇多为淫污房舍间有存者皆为焚燬靡有孑遗居民两遭锋镝死者填街塞巷水为不流四月初十日士诚下元帅史文炳一部兵马自湖泖入古浦塘舳舻相衔旗帜蔽日苖军一矢不交竟溃散而去南村野史曰天下本无事庸人自扰之卓哉斯言也初王与敬之戾止茍得一守土官能以智虑处之则不致若是况松江尚侈靡习淫风者乆矣余尝扼腕而叹必有后日之患终为一贱倡祸及数万家非小变也与敬逆贼之名遗臭万年戴氏逞匹夫之勇卒丧其生皆自取之也悲夫
　　果典坐
　　嘉兴天宁寺有老僧曰果典坐平生不蓄积得钱輙买酒饮长老念空海每岁遗衣叚至正癸巳正月一日无疾而卒年一百二岁
　　诗防
　　潮逢谷水难兴浪月到云间便不明松江古有此语谷水云间皆松江别名也近代来作官者始则赫然有声终则阘茸贪滥始终廉洁者鲜两句竟成诗防书画楼
　　松江自来无大火灾至正丙戌闰十月廿九日夜普照寺西业制防民姚不谨于火延燎三千余家重门馆灵宫梵宇悉为煨烬而夏爱闲氏收藏古法书名画楼岿然独存岂有神物防之也耶抑亦数耶物必遇主
　　松江普照寺门首刀镊胡忽见街上有小片荷叶舒卷不已一人拾置懐中去胡叩之曰汝得何物但欲见之以决所疑及出示乃至元钞三十文又同郡夏氏仆尝见小花蛇盘旋道左行人捉藏诸袖仆颇讶问其所以则至元钞贰拾文右二事絶相类吁三十文二十文直微末耳尚必待主今之积金蓄谷倍息计赢孳孳以利为念者于此宁不可鉴哉
　　鎗金银法
　　嘉兴斜塘杨滙髹工鎗【去声】金鎗银法凡器用什物先用黒漆为地以针刻画或山水树石或花竹翎毛或亭台屋宇或人物故事一一完整然后用新罗漆若鎗金则调雌黄若鎗银则调韶粉日晒后角挑挑嵌所刻缝罅以金薄或银薄依银匠所用纸糊笼罩置金银薄在内遂旋细切取铺已施漆上新绵揩拭牢实但着漆者自然黏住其余金银都在绵上于熨斗中烧灰甘锅内镕鍜浑不走失
　　磨兠坚箴
　　磨兠鞬已见第九卷昔李侍郎都哩尝揭磨兠坚三字于座隅磨兠坚者古之慎言人也其善于自防者哉金华宋濂为着箴曰磨兠坚慎勿言口为祸门昔人之云磨兠坚人各有心山高海深磨兠坚高不知极深不知测磨兠坚言出诸口祸随其后磨兠坚钟鼓之声因叩而鸣磨兠坚不叩而鸣必骇众听磨兠坚惟口之则守之以黙是曰德磨兠坚磨兠坚慎勿言
　　三笑图
　　杨鐡厓云坡翁防石恪所画以为三人皆大笑至衣服冠屦皆有笑态其后之童子亦罔知而大笑永叔书室图三笑于壁想见石恪所作与此无异然坡翁所防三笑不言为谁山谷特实以逺公陶陆事陈贤良舜俞庐山记亦谓举世信之有赵彦通者作庐岳独笑一篇谓逺公不与脩静同时楼攻媿亦言脩静元嘉末始来庐山时逺公亡已三十余年渊明亡亦二十余年其不同时信哉后世传讹徃徃如此使坡翁见之亦当絶倒也
　　官制字讹
　　按古官制取义皆有所主非徒名也后世或讹其音者有矣音虽讹而义则不讹也如仆射秦官仆主也古者重武事每官必有主射以督课之射音神夜反关中人讹为寅诈反韵书不取其义于神夜反中却收在寅诈反下尚书亦秦官秦世少府遣吏四人在殿中主发书故谓之尚书尚犹主也如尚方尚食尚医尚衣尚冠尚浴尚席之尚并音时亮反后世乃以尚书之尚讹为辰羊反陆德明亦音平声韵书遂两收之洗马前汉志太子太傅少傅属官有先马张晏曰先马员十六人秩比谒者如淳曰前驱也国语载勾践亲为夫差先马先先之也从先见反今韵书作苏典反字作洗愚意此类并当从其正义不当从其讹音今人但见读仆射之射作神夜反尚书之尚作时亮反洗马之洗作先见反便非哂之不究其义故也此类甚多今姑举其显者
　　巾帻考
