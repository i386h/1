<!-- { "loadSidebar": true } -->
　　卢踈斋先生文章宗防云大凡作诗须用三百篇与离骚言不闗于世教义不存于比兴诗亦徒作夫诗发乎情止乎礼义闗睢乐而不滛哀而不伤斯得性情之正古人于此观风焉赋者古诗之流也前极宏侈之规后归简约之制故班固二都之赋冠絶千古前极铺张钜丽故后必称典谟训诰之作终焉厥后十数作者仿而效之盖诗人之赋必丽以则也古今文章大家数甚不多见六经不可尚矣战国之文反覆善辨孟轲之条畅庄周之竒伟屈原之清深为大家西汉之文浑厚典雅贾谊之俊健司马之雄放为大家三国之文孔明之二表建安诸子之数书而已西晋之文渊明归去来辞李令伯陈情表王逸少兰亭叙而已唐之文韩之雅徤栁之刻削为大家夫孰不知然古文亦有数汉文司马相如雄名教罪人其文古唐文韩外元次山近古樊宗师作为苦澁非古宋文章家尤多老欧之雅粹老苏之苍劲长苏之神俊而古作甚不多见盖清庙茅屋谓之古朱门大厦谓之华屋可谓之古不可太羮酒谓之古八珍谓之美味可谓之古不可知此者可与言古文之妙矣夫古文以辨而不华质而不俚为髙无排句无陈言无赘辞夫记者所以纪日月之逺近工费之多寡主佐之姓名叙事如书史法尚书顾命是也叙事之后略作议论以结之然不可多盖记者以备不忘也夫叙者次序其语前之説勿施于后后之説勿施于前其语次第不可颠倒故次序其语曰叙尚书叙毛诗序古今作序大格样书序首言画卦书契之始次言皇坟帝典三代之书及夫子定书之由又次言秦亡汉兴求书之事诗序首言六义之始次言变风变雅之作又次言二南王化之自碑文惟韩公最髙每碑行文言道人人殊面目首尾决不再行蹈袭神道碑揭于外行文稍可加详埋文圹记最宜谨严铭字从金一字不泛用善为文者宜如古诗雅颂之作行实之作当取其人平生忠孝大节其余小善寸长书法宜畧为人立传之法亦然防取古诗狼防其胡之义犯前则躐其胡防语不可多多则宂尾语宜峻峭以其不可复加之意説则出自己意横説坚説其文详赡抑无所不可如韩公师説是也真公编次古文自西汉而下他并不録迄唐惟尊韩公四记栁公游西山六记而已古文之难岂其然乎
　　玛达巴歴
　　耶律文正王于星歴筮卜杂内音律儒释异国之书无不通究尝言西域歴五星宻于中国乃作玛达巴歴盖回鹘歴名也
　　续演雅发挥
　　白湛渊先生续演雅十诗发挥云海青羽中虎燕燕能制之小隙沉大舟闗尹不吾欺者海青俊禽也而羣燕縁扑之即坠物受于所制者无小大也【右一】草食押不芦虽死元不死未见涤肠人先闻弃箦子者漠北有名押不芦食其汁立死然以他药解之即苏华佗洗肠胃攻疾疑先服此也【右二】谁令珠玉唾出彼藜藿肠仁人不为寳良贾宜深藏者和林有尼能吐珠玉杂寳也【右三】婴啼闻木枝羝乳见茅茹何如百年身反尔无根据者漠北种羊角能产羊其大如兎食之肥美婴啼木枝见山海经所载【右四】西狩获白麟至死意不吐代北有角端能通诸国语者角端北地异兽也能人言其髙如浮图【右五】才脱海啄已登方物舆仰面勿啾啾我长非侨如者小人长仅七寸夫妇二枚形体毕具也【右六】羯尾大如斛坚车载不起此以不掉灭彼以不掉死者西汉有羯尾大于身之半非车载尾不可行也【右七】八珍殽龙凤此出龙凤外荔枝配江珧徒夸有风味者谓迤北八珍也所谓八珍则醍醐麆沆野驼蹄鹿唇驼乳糜天鹅炙紫玉浆玉浆也玉浆即马妳子【右八】滦人薪巨松童山八百里世无奚超勇惆怅度易水者取松煤于滦阳即今上都去上都二百里即古松林千里其大十围居人薪之将八百里也【右九】两驼侍雪立终日饥不起一觉沙日黄肉屏那足拟者沙漠雪盛命两驼趺其旁终夜不动用断梗架片氊其上而寝处于下暖胜肉屏且不起心兵也【右十】
　　面花子
　　本妇人面饰用花子起自唐昭容上官氏所制以掩黥迹大歴已前士大夫妻多妬悍婢妾小不如意辄印面故有月黥钱黥事见酉阳杂爼
　　竒疾
　　今上之长公主之驸马刚噶勒藏庆王因坠马得一竒疾两眼黒睛俱无而舌出至胷诸医罔知所措广恵司卿能哲哷鼐叶尔羌人也尝识此证遂剪去之顷间复生一舌亦剪之又于真舌两侧各去一指许却涂以药而愈时元统癸酉也广恵司者回回之为医者隶焉
　　磨兠鞬
　　襄州谷城县城门外道傍石人缺剥腹上有字云磨兠鞬慎勿言是亦金人之流也距县四五十里有石人二相偶而立腹上题刻一云已及一云未匝不可得而详也【浮休阅日集】
　　葛大哥
　　吾乡临海章安镇有蔡木匠者一夕手持斧斤自外归道由东山东山众所殡之处蔡沉醉中将谓抵家扪其棺曰是我榻也寝其上夜半酒醒天且昏黒不可前未免坐以待旦忽闻一人髙呌棺中应云唤我何事彼云某家女病损证盖其后园葛大哥滛之耳却请法师捉我与你同行一观如何棺中云我有客至不可去蔡明日诣主人曰娘子之疾我能愈之主人惊喜许以厚谢因问屋后曾种葛否曰然蔡徧地翻掘内得一根甚巨斫之且有血煑啖女子病即除
　　万栁堂
　　京师城外万栁堂亦一宴游处也野云防公一日于中置酒招防斋卢公松雪赵公同饮时歌儿刘氏名解语花者左手折荷花右手执杯歌小圣乐云緑叶隂浓徧池亭水阁偏趂凉多海榴初绽朶朶蹙红罗乳燕穉莺弄语对髙栁鸣蝉相和骤雨过似琼珠乱撒打遍新荷人生百年有几念良辰美景休放虚过富贫前定何用苦张罗命友邀賔宴赏饮芳醑浅斟低歌且酩酊从教二轮往来如梭既而行酒赵公喜即席赋诗曰万栁堂前数畆池平铺云锦盖涟漪主人自有沧洲趣游女仍歌白雪词手把荷花来劝酒步随芳草去寻诗谁知只尺京城外便有无穷万里思此诗集中无小圣乐乃小石调曲元遗山先生【好问】所制而名姬多歌之俗以为骤雨打新荷者是也树鸣
　　金石草木之变异杂见于传记数年来天下扰攘怪事尤甚信前人之书不诬也至正丙申浙西诸郡皆有兵正月嘉兴枫泾镇戴君实门首栁树牛鸣者三主人与仆从悉闻之斩其树不一月苗军抄掠赀产又两月屋燬于兵是嵗寒食日海盐州赵初心率子姓辈诣先垄汛扫松楸忽闻如老作声戞戞不絶审听所在乃是一栢树顷间众树同声和之一二时方止举家惶惑至八月苗军火其居明年六月红军掠货财妇女而侄善如死于难予亲见君实馆賔黄伯成与初心之孙元衡説元衡善如子也其事虽迟速不同而二家之遭祸则一吁诚异哉
　　松江官号
　　至正丙申正月常熟州防松江府印造官号给散吏兵佩带以防奸伪号之制作画为圆圏绕圏皆火焰圏之内一府字以府印印府字上圏之外四角府官花押民间謡曰满城都是火府官四散躱城里无一人红军府上坐不二月城破悉如所言
　　割埶
　　杭州赤山之隂曰箫箕泉黄大痴所尝结庐处其徒弟沈生狎近侧一女道姑同门有欲白之于师沈惧引厨刀自割其埶防死众救得活而疮口流血经月余不合偶问诸阉奴教以煆所割埶捣粉酒服如其言不数日而愈
　　题屏谢客
　　三寳柱字廷珪色目人颇以才学知名虽湛于酒色而能练达吏事刚正有守为浙省郎中日大书四句于门屛之上曰逆刮蛟龙鳞顺捋虎豹尾若将二伎论尤比于人易其意盖以杜絶人之求请耳然亦隘矣哉终不显达而死于难
　　婚啓
　　至元间平原郡公赵氏【与苪】宋福王也其子娶全竹斋少保之女婚啓内一聨云休光蓟北茍安公位之居回首江南惟重母家之念尽有味
　　陶母碑
　　陶侃母得古正之道发人伦之本将示教于天下谓朴散俗壊乐溃礼阙有子不教不至于道若失大训不可登于伟望乃求师傅延英茂终日迫于用不欲子郤客俄而车盖载止饩馈并竭茍失其人子将不进计画始成确然独断谓髪可弃训不可失乃金刀既止黰云散怡然无咨嗟之色俨若待賔之具上恐不足以显防下未可谓训子顾其母激忿填膺寸晷是学不迨于至以超圣人之域焕乎贤者之业且礼信仁义君子之事妇人何得而知盖世道大丧其俗已乱故妇人贤者得以行其事千古之下厥行独明当时为人之父为人之母覩斯行闻斯举得不激厉乎茍天下皆如陶母之志则天下皆陶之子也盖人谓子幼而穉不致精训致悖大道乱人纪良可惜哉铭曰髪也者为养之具賔也者致教之英茍非异礼孰能作世之程千载之下如陶之母安可继乎齐英【宗仪】因读唐皇甫持正先生【湜】文集见陶母碑不觉泪数行下追惟先妣拳拳于教子真有陶母之志是故今翰林承防蜕庵张先生【翥】所譔墓铭有曰夫家贫劬力纺绩以给诸子无废学之辞自顾不肖不克勉于学以成令名罪莫大焉谨録于此庶亦可以自惧也
　　许文懿先生
　　婺州许白云先生【谦】字益之隐居金华山四十年不入城府著书立言足以垂教后世浙东亷使王公继学访先生于山中谓先生清气逼人可畏既退明日出学行荐于朝有録其举文至者先生方讲説目不一少视其无意于仕宦如此先生殁追諡文懿先生謡言
　　后至元丁丒夏六月民间謡言朝廷将采童男女以授鞑靼为奴婢且俾父母防送抵直北交割故自中原至于江之南府县村落凡品官庶人家但有男女年十二三以上便为婚嫁六礼既无片言即合至于巨室有不待车舆亲迎辄徒步以往者盖惴惴焉惟恐使命戾止不可逃也虽守土官吏与夫鞑靼色目之人亦如之竟莫能晓经十余日才息自后有贵贱贫富长幼妍丑匹配之不齐者各生悔怨或夫弃其妻或妻憎其夫或讼于官或死于夭此亦天下之大变从古未之闻也吴中僧祖伯号子庭者素称滑稽口占絶句曰一封丹诏未为真三杯淡酒便成亲夜来明月楼头望惟有姮娥不嫁人又有人集古句云翡翠屏风烛影深良宵一刻直千金共君今夜不须睡明日池塘是緑隂可谓深于命意者矣
　　兽医
　　世以疗马者曰兽医疗牛者曰牛医周礼天官冡宰篇兽医下士八人注兽牛马之属按此则疗牛者亦当曰兽医矣
　　想肉
