<!-- { "loadSidebar": true } -->
　　檇李郭宗夏尝见建徳路总管赵良臣言都下有李总管者官三品家巨富年逾五十而无子闻枢宻院东有术者设肆算命谈人休咎多竒中试往叩焉且语之曰吾之禄夀已不必言但推有子与否术者笑曰君有子矣何为绐我李曰吾实无子岂绐汝耶术者怒曰君年四十当有子今年五十六矣非绐我而何同坐者皆军官见二人争执甚讶之李沉吟良乆曰吾年四十时一婢有娠吾以职事赴上都比归则吾妻粥之矣莫知所徃若有子则此是也术者曰此子终当还君相别而出时坐中一千户邀李入茶坊告之曰十五年前吾亦无子因到都置一婢则已有孕到家时适吾妻亦有孕前后一两月间各生一男今皆十五六矣岂君之子也两人各言妇人之容貎嵗齿相同李归语于妻妻往日诚悍妬至是见夫无嗣心颇惭而怜之翼日邀千户至家享以盛馔与之刻期而别千户先归南阳府李以实告于所管近侍大官乞假前往大官曰此美事也我当与汝奏闻既而有防得给驿以行凡筵席之费皆从官办李至众官郊迎徃千户宅设大宴李所以餽献千户并其妻子防妾之物甚侈千户命二子出拜风度不殊衣冠如一莫知何者为己子致请于千户千户曰君自认之李谛视良乆天性感通前抱一人曰此吾子也千户曰然于是父子相持而哭坐中皆为堕泪举杯交贺大醉而罢明日千户荅礼防客如昨谓李曰吾既与君子矣岂可使母子分离今幷其母以奉李喜出望外回都携见大官大官曰佳儿也引之入觐通籍宿卫后亦官至三品大抵人之有子无子数使之然非人力所能也而术士之业亦精矣
　　夫妇入道
　　王氏守素钱唐民家女其夫丁弃家为全真道士于吴山之紫阳庵一日召守素入山自付四句云散六十三妙用无人识逆顺两俱忘虚空镇常寂坐抱一膝而逝方外者流谓之骑化守素遂亦束髪簮冠着道士服奉夫遗尸二十年迹不下山年逾七十几于得道者神仙渺茫故未暇论贞守一节乃可尚也丁夘进士萨都刺天锡赠之诗曰不见辽东丁令威旧游城郭昔人非镜中春去青鸾老华表山空白归石竹泪干斑雨在玉箫声断防云飞洞门花落无人迹独坐苍苔道衣
　　项节妇
　　燕山项氏其夫江南人行贾燕蓟间聘项与居未几夫死项时年二十奉柩回江南誓以夫余赀养姑以自终比至姑已改适励志孑居以守夫祀旴江李宗烈闵其事而赋之诗曰少无依倚老何堪白髪婆娑乱不簮梦里尚思江北好悔将夫骨葬江南
　　西域竒术
　　任子昭云向寓都下时隣家儿患头疼不可忍有回回医官用刀割开额上取一小蟹坚硬如石尚能活动顷焉方死疼亦遄止当求得蟹至今蔵之夏雪簑云尝于平江阊门见过客马腹膨胀倒地店中偶有老回回见之于左腿内割取小块出不知何物也其马随即骑而去信西域多竒术哉
　　童子属对
　　湖广行省平章归自雨中有一童子年七八歳直造伞下避雨平章问曰学生能属对否曰能平章曰青衿来避雨即应声曰紫绶去朝天平章喜引至家遗以果肴明日除书至拜中书平章之命复大喜再以楮币防缯赠之
　　先辈风致
　　龙麟州先生过福建宪府设宴命宫妓小玉带佐觞酒半宪使举杯请曰今日之欢皆玉带为也愿先生酬之以诗先生其毋辞时先生负海内重名雅畏清议又不能违宪使之请遂书一絶句云菡蓞池边风满衣木樨亭下雨霏霏老夫记得坡仙语病体难禁玉带围于是举席称叹尽欢而散盖前辈既不肯拂人意又不欲失所守而且用事清切一时风致可想见信非野儒俗士所能及也
　　司马善谏
　　御史大夫额森特穆尔与夫人不睦已数年矣翰林学士承防阿穆恰巴拉死大夫遣司马明埓往唁之及归问其所以明埓云承防带罟罟娘子十有五人皆务争夺家财全无哀戚之情惟正室坐守灵帏哭泣不已大夫黙然是夜遂与夫人同寝欢爱如初若司马者可谓善于寓諌者矣
　　俞竹心
　　术士俞竹心者居庆元嗜酒落魄与人寡合顺其意者即与推算醉笔如飞畧不构思顷刻千余言道已往之事极验时皆以为异人至元己夘间娄敬之为本路治中尝以休咎叩之荅曰公他日直至一品便休娄深信其说弃职别进适值壬午更化俯就省掾陞除益都府判改换押字再宛然真书一品二字未几卒于官所此偶然耶抑数使然耶
　　犬脇生子
　　元贞丙申秋大都南城武仲祥家有乳犬怀胎在脇下忽肿成疮六七日后于疮生五子色皆青苍每当梁自顶至尾生逆毛一道他无所异又数日疮亦平复

　　辍耕録卷二十二
　　钦定四库全书
　　辍耕録卷二十三　　　　元　陶宗仪　撰书画褾轴
　　唐贞观开元间人主崇尚文雅其书画皆用紫龙鳯防绫为表緑文纹绫为里紫檀云花杵头轴白檀通身柿心轴此外又有青赤琉璃二等轴牙籖锦带大和间王涯自盐鐡据相印家既羡于财始用金玉为轴甘露之变人皆剥剔无遗南唐则褾以鸾墨锦籖以潢纸宋御府所蔵青紫大绫为褾文锦为带玉及水晶檀香为轴靖康之变民间多有得者高宗渡江后和议既成塲购求为多装褫之法已具名画记及绍兴定式兹更不赘姑以所闻见者使赏鉴之士有考焉
　　锦褾
　　克丝作楼阁　克丝作龙水　克丝作百花攅龙克丝作龙鳯　紫寳阶地　　紫大花
　　五色簟文【俗呼山和尚】
　　紫小滴珠方胜鸾鹊
　　青緑簟文【俗呼阁婆又曰蛇皮】
　　紫鸾鹊【一等紫地紫鸾鹊一等白地紫鸾鹊】　　紫百花龙
　　紫纹　　　紫珠焰　　紫曲水【俗呼落花流水】紫汤荷花　　红霞云鸾
　　黄霞云鸾【俗呼綘霄其名甚雅】　　　　青楼阁【阁又作台】青大落花　　紫滴珠龙团　青樱桃
　　皂方团白花　褐方团白花　方胜盘象
　　毬路　　　　衲　　　　　柿红背
　　樗蒲　　　　宜男　　　　寳照
　　莲　　　　天下乐　　　练鹊
　　方胜练鹊　　绶带　　　　瑞草
　　八花晕　　　银钩晕　　　红细花盘雕
　　翠色狮子　　盘毬　　　　水藻戯鱼
　　红徧地杂花　红徧地翔鸾　红遍地芙蓉红七寳金龙　倒仙牡丹　　白蛇纹
　　黄地碧牡丹方胜　　　　　皂木
　　绫引首及托里
　　碧鸾　　　　白鸾　　　　皂鸾
　　皂大花　　　碧花　　　　姜牙
　　云鸾　　　　樗蒲　　　　大花
　　杂花　　　　盘雕　　　　涛头水波纹
　　仙纹　　　　重莲　　　　双鴈
　　方棋　　　　子　　　　方毂纹
　　鸂防　　　　花　　　　鉴花
　　叠胜　　　　白毛【辽国】　　回文【金国】
　　白鹫　　　　花并【高丽国】
　　贉卷纸
　　高丽　　　　蠲　　　　　夹背蠲
　　揩光
　　轴
　　出等白玉碾龙簮顶【或碾花】　　白玉平顶
　　玛瑙【浆水红】　金星石　　　瑚
　　水晶　　　　蜡沉香　　　古玉
　　象牙　　　　犀角
　　轴杆
　　檀香木
　　匣
　　螺钿【宋高宗内府皆钿匣】
　　炉鸣
　　至元庚寅冬江浙行省官立僧格沙布迪音辈徳政碑穹窿莫比特阙坐石时赵若晦者素善謟媚因以杨和王坟域所有为言役人夫数千拖拽而至毕工之日是夜省堂中火炉鸣直至昧爽方休嗣是夜以为常又枭鸣梁压虎入城市越明年春相哥败诸公俱罹竒祸岂非事有先兆与
　　田夫人
　　刘公复新为上都留守时有令史亢子春者值公退食偶与同列据案判事以戯遂为仇家发之公大怒责问罪状枷项示众及归怒容未霁其夫人田氏问公何故不乐公语其故夫人曰此小节耳何足怒也即令人呼亢至请公为脱其枷且劳以酒云此一杯与汝压惊此一杯与汝庆喜男子大丈夫何所不至留守之位何患不到亢感谢而退不数年公卒而无子止一女适田直长直长遄卒女病双瞽后亢官湖广参政迎夫人母子归没齿敬养不怠公乃廉访使刘廷干之从祖父也
　　嗓
　　大名王和卿滑稽佻达传播四方中统初燕市有一蝴蝶其大异常王赋醉中天小令云挣破荘周梦两翅驾东风三百处名园一采一个空难道风流种諕杀寻芳蠭轻轻的飞动卖花人搧过桥东由是其名益着时有闗汉卿者亦高才风流人也王常以讥谑加之闗虽极意还答终不能胜王忽坐逝而鼻垂双涕尺余人皆叹骇闗来吊唁询其由或对云此释家所谓坐化也复问鼻悬何物又对云此玉筯也闗云我道你不识不是玉筯是嗓咸发一笑或戯闗云你被王和卿轻侮半世死后方才还得一筹凢六畜劳伤则鼻中常流脓水谓之嗓病又爱讦人之短者亦谓之嗓故云尔
　　金莲杯
　　杨鐡崖耽好声色每于筵间见歌儿舞女有纒足纎小者则脱其鞵载盏以行酒谓之金莲杯予窃怪其可厌后读张基墨荘漫録载王深辅道双鳬诗云时时行地罗裙掩双手更擎春防灔傍人都道不须辞尽做十分能几防春柔浅醮蒲萄暖和笑劝人教引满洛尘忽浥不胜娇刬蹈金莲行款款观此诗则老子之踈狂有自来矣
　　大佛头
　　宋高宗朝钱塘喻氏出家为沙门名思浄建妙行院于北阙接待供僧三百万画阿弥陀佛入于神妙杨侍郎杰賛为喻弥陀人从而称之浄又于西湖之北镌石为大佛头父老相传云此石乃秦始皇系缆石盖是时皆浙江耳初无西湖之名始皇将登防稽为风浪所阻故泊舟此处
　　州白菜
　　扬州至正丙申丁酉间兵燹之余城中屋址徧生白菜大者重十五斤小者亦不下八九斤有膂力人所负才四五窠耳亦异
　　谲诞有配
　　天下之事未尝无配虽谲诈诞妄之谈亦有然者松江卫山斋有材誉时庸医儿孙华孙颇知嗜学山斋因奬予之使得侪于士山斋既死华孙忽谓人曰尝梦天使持黄封小合授吾曰上帝有勑以卫山斋声价畀汝吾受命谢恩而寤华孙才思极迟凡作一诗必数十日乃就则曰吾登溷偶得一联或又曰枕上得此故人戱赠以诗有浪得诗名索价高及山斋声价黄封合之句陆居仁每谓人曰吾读书至得意时见庆云一朶现家人皆不能覩又一日读诗集传有不安处思所以易之忽若梦寐中见尼父拱立于前而呼吾字曰陆宅之朱熹误矣汝说是也偶与友人之者言及此友人曰足下得非禀受素弱乎曰何为曰吾见足下眼目眊又梦寐颠倒故知其然也居仁慙赧不复辨客来谈及拊几大笑命笔识之检田吏
