<!-- { "loadSidebar": true } -->
　　杨旺札勒字彦英武冈绥寜之赤水人为人隂鸷酷烈嗜斩杀初羣无赖啸聚溪洞旺扎勒深贼持权诈故众推以为长王事日湖广陶梦祯氏举师勤王闻苖有众习鬬击遣使往招之由千戸累阶至元帅梦祯死枢宻院判鄂尔和总兵驻淮西仍用招纳既得旁縁入中国不复可控制畧上江顺流而下直抵州禽兽之行絶天逆理民怨且怒共起义攻杀之余党奔溃度子宿留广徳吴兴间至正十六年春二月朔淮人防平江时江浙行中书省丞相达实特穆尔有防得便宜从事嘉兴北连平江南去杭州无二百里为藩镇喉舌有司告援急星火驿使交道中不絶丞相兵少防无所出以旺札勒来守之旺札勒取道自杭以兵刼丞相陞本省参知政事填募民入粟空名告身予之即拜添设左丞所统苖防洞猺达拉哈等无尺籍伍符无统属相谓曰阿哥曰麻线至称主将亦然喜着斑斓衣制衣袖广狭脩短与臂同衣幅长不过膝袴如袖裙如衣总名曰草裙草袴固脰以兽皮曰护项束要以帛两端悬凥后若尾无间晴雨被氊毯状絶犬按邕管杂记溪蛮丛笑等书所载五溪之蛮尽槃瓠种属曰猫曰徭曰曰犵狑曰犵狫字皆从犬则谚所谓苖犬者信然军中无金鼔杂鸣小锣以节进止其锣若卖货郎担人所敲者夜遣士卒伏路日坐草军行尚首功资抄掠抄掠曰检刮检刮者尽取而靡有孑遗之意所过无不残灭掳得男女老羸者甚幼者色陋者杀之壮者曰土乖幼者曰赖子皆驱以为奴人之投其党者曰入火妇人艶而晢者畜为妇曰夫娘人有三四妇多至十数一语不合即剸以刃与之处者得至日莫无恙则心窃自贺古云好则人怒则兽形容尽之矣是月丞相又以王与敬摄元帅事守松江与敬据郡应平江完者遣部将萧亮员成来与敬奔苗有松江火一月不絶城邑殆无噍偶获免者亦举则去两耳掠妇女刼货财残忍贪惨不忍言官庾尚有粟四十万余籍为己有越五十日平江兵破淀湖栅苖夜遁去秋平江兵入杭苗将吴大旺败旺札勒自嘉兴来驻兵城中菜市桥外未即进民自为战胜旺札勒兵滛刑以逞嘉兴仅保孤城城之外悉遭兵燹有穷目力所至无寸草尺木处旺札勒虽阳浮尊事丞相生杀予夺于己是决丞相仅得署成案然浙江之南则行御史台总督官穆尔古蘓建徳路则逹噜噶齐衮都罗丹各自为守苗不敢犯其境旺札勒之威令仅行于杭州嘉兴两郡而已筑营徳胜堰周围三四里子女玉帛皆在焉且以为郿坞计用法刻深任埶立威而邓子文金希尹王彦良之徒又悉邪佞轻佻左右交煽气焰翕忽时左丞李伯升行枢宻同知史文炳行枢宻同佥吕珍等皆先魁淮旅而降顺者丞相以其众攻杀之既受围遣吏致牲酒于文炳为可怜之意曰愿少须防毋死得以底里上路报不可旺札勒乗躁力战败尽杀所有妇女自经以死独平章庆童女以先往在富阳得免平章女已尝许嫁亲王为旺札勒强委禽焉至是未及三月故数其罪者此居首诸军开门纳欵惟恐弗先文炳解衣裹尸瘗之祭哭尽哀十八年秋八月也旺札勒部将宋兴在嘉兴闭城自守亦攻降之城中燔燬者三之二民遇害者十之七
　　南村野史曰苗入华夏民之不幸亦国家之不幸也国以民为本本不固矣奚以宁为之将若相者在于明黜陟严赏罸奉将天威降者招之逆者讨之以培国家之本可也顾于此而不为又无他竒谋逺畧而乃借重于非正犹开虎兕之柙而使赴犬羊耳尚冀保民命为社稷计一何愚哉罪恶贯盈天怒于上败亡戮辱身膏草野民争以为快实亦自取之也惟旺札勒则有説焉旺札勒宠荣过望岂有贰志忠君爱民之道颇亦见诸行事独矜已犯分贪财好色固苗性所然君子责备贤者于此可以畧之则罪亦未至于死也兼以所部吏卒视旺札勒起身等寒防故威令有所不信急之则恐内变缓之则坏法败度遂卒至于如此亦可哀矣又惜乎草草之举断自一时吾恐国家之本铲刈殆尽虽有智谋之士亦无如之何矣天乎人乎吾不得而知也
　　双砚堂
　　周待制月岩先生【仁荣】买地于府城之郑儿坊剏义塾以淑后进筑础时掘地深才数尺有青石获双砚砚有欵识乃唐郑司戸防故物塾既成遂名双砚堂尔后先生之弟本道先生【仔肩】登庚申科仕至恵州判官防字弱齐俗譌为儿云
　　嫁妾犹处子
　　先师钱先生【壁】字伯全壬申科进士端重清慎语不伤气尝内一女鬟风姿秀雅殊可人意室氏劝先生私之正色而荅曰我之所以置此者欲以侍巾栉耳岂有他意哉汝乃反欲败吾徳耶即具赀嫁之果处子也先生云间人
　　聂碧窓诗
　　京口天庆观主聂碧窓江西人尝为龙翔宫书记国初时诏赦至感而有诗曰乾坤杀气正沉沉又听燕台降徳音万口尽新诏好累朝谁念旧恩深分茅列土将军志问舎求田父老心丽正立班犹昨日小臣无语泪霑襟又哀被虏妇云当年结髪在深闺岂料人生有别离到底不知因色误马前犹自买胭脂又咏燕姬云双栁垂鬟别样梳醉来马上倩人扶江南有眼何曾见争卷珠帘看固姑
　　玉
　　江邻几杂志云丁正臣赍玉来馆中沈休文云福州人谓之佩羮即今鱼脬是也
　　蟹断
　　陆蟹志云稻之登也率执一穂以朝其魁然后任其所之蚤夜嘈沸指江而奔渔者纬萧承其流而障之名曰蟹断然纬萧二字尤竒
　　作今乐府法
　　乔孟符【吉】博学多能以乐府称尝云作乐府亦有法曰凤头猪肚豹尾六字是也大槩起要美丽中要浩荡结要响亮尤贵在首尾贯穿意思清新茍能若是斯可以言乐府矣此所谓乐府乃今乐府如折桂令水仙子之
　　岷江緑
　　太师巴延擅权之日剡王齐齐克图髙昌王特穆尔布哈皆以无罪杀山东宪吏曹明善时在都下作岷江緑二曲以风之大书揭于五门之上巴延怒令左右暗察得实肖形捕之明善出避吴中一僧舎居数年伯顔事败方再入京其曲曰长门栁丝千万缕总是伤心处行人折柔条燕子衔芳絮都不由凤城春做主长门栁丝千万结风起花如雪离别重离别攀折复攀折苦无多旧时枝叶也此曲又名清江引俗曰江儿水
　　温暾
　　南人方言曰温暾者乃懐暖也唐王建宫词新晴草色暖温暾又白乐天诗池水暖温暾则古已然矣飞云渡
　　飞云渡风浪甚恶每有覆舟之患有一少年子放纵不羁尝以所生年月日时就日者问平生富贫夀夭有告曰汝之夀莫能逾三旬及徧叩他日者言亦多同于是意谓非乆于人世乃不娶妻不事生产作业每以轻财仗义为志尝俟船渡傍见一了鬟女子徘徊悲戚若将赴水少年亟止之问曰何为轻生如此荅曰我本人家小婢主人有姻事暂借亲眷珠子耳环一双直钞三十余定今日送还竟于中途失去寜死耳焉敢归少年曰我适拾得但不审果是汝物否方再三磨问颗数装束实是遂同造主人主人感谢欲赠以礼辞不受既而主人怒此婢遣嫁业梳剃者所居去渡所咫尺间期嵗少年与同行二十有八人将过渡道遇一妇人拜且谢视之乃失环女也因告其故于夫屈留午饭余人先登舟俄风涛大作皆鱼腹盖少年能救人一命而造物者亦救其一命以荅之后少年以夀终渡在温之瑞安
　　汉子
　　今人谓贱丈夫曰汉子按北齐魏恺自散骑常侍迁青州长史固辞文宣帝大怒曰何物汉子与官不就又叚成式庐陵官下记韦令去西蜀时彭州刺史被县令宻论诉韦前期勘知屈刺史诣府陈谢及回日诸县令悉逺迎所诉者为首大言曰使君今日可谓朱研益丹矣刺史笑曰则公便是研朱汉子也
　　长年
　　吾乡称舟人之老者曰长老长上声盖唐已有之矣杜工部诗云长年三老歌声里白昼摊钱髙浪中古今诗话谓川峡以篙手为三老乃推一船之最尊者言之耳因思海舶中以司柁曰大翁是亦长老三老之意
　　龙见嘉兴
　　檇李郭元之言至正乙未秋七月三日城东马桥上白龙挂盲风怪雨天闇黒若深夜然坏民居五百余所大木尽防木自半空坠下悉折为二杂以万瓦乱飞溪水直立人皆呌号奔走不暇顾妻子龙由马桥歴城北北丽桥望太湖而去时方在家家去城可三里许如闻万屋齐压急出戸四望黒云汹涌失府城所在经一二时方乃开霁不一年为战鬬之地凡龙所过处荆棘寒烟衰草野燐视昔时之繁华如一梦也星入月
　　松江孙元璘言至正己未七月六日夜自平江归泊舟城西栅口方掀篷露坐忽见一星大如桮碗色白而防青尾长四五丈光焰烛天戞然有声由东北方飞入月中而止此时月如仰瓦正乗之无偏倚人以手拾置其中者尝记宋张端义贵耳集云丁亥年余为仪真録参十月二十三日夜因观天象见一星入月歴者邹淮絶早相别云昨夜星入月恐两淮兵动不可住径唤渡过建康余问之古有此否邹云汉献帝时一次星入月今再见也十一月十二日刘倬举兵僇孝姑姑反戈一城狼狈仅以身免继此兵祸未泯也据此説则松江之祸亦非偶然松江自丙申二月十八日军乱越三日苗来尅复首尾两月之间焚杀掳掠十里之城悉化瓦砾之区视他郡尤可畏是则星入月不知此时在于何所分野顾乃松江独应其兆与
　　军中礼士
　　浙省参政董公搏霄字【孟起】以名行当至正癸巳之间总兵戌昱岭独松千秋三闗日号令严肃民赖以安及尅复诸郡不杀掳不抄掠其御将帅也凛然不可犯而四方之士归之者礼遇勤至尊酒在前起立捧觞既恭且和然后取其所长而任之若董公者可谓得待士之体矣
　　不耐烦
　　不耐烦三字见宋书庾登之弟仲文
　　阿谁
　　阿谁二字见三国志厐统

　　辍耕録卷八
　　钦定四库全书
　　辍耕録卷九　　　　　　元　陶宗仪　撰文章宗防
