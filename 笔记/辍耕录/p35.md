<!-- { "loadSidebar": true } -->
　　至元丙子秋八月宋州守臣朱焕以城降后于焕之孙道存家钦覩世祖招谕诏防其文曰上天眷命大元皇帝圣防谕淮安州安抚朱焕据陈楚客奏臣与朱安抚同年又有通家之好自戊午归顺之后不相见者十有八载今王师吊伐诸道并进数内一路领涟河清河将士攻取淮东未附州郡切恐城防之日玉石俱焚臣于故人情分不容缄黙且彼所以婴城自守者无他原其本心但未知趋向之方初无执迷抗拒之意今大江南北西至全蜀悉入版图若圣慈特发使命宣示徳音开其生路彼亦识时达变之士也宁不以数万生灵为念乎臣昧死上言伏候勑防准奏今遣使特防前去宣布大信若能识时逹变可保富贵应在城守御将帅同谋归顺者意不殊此故兹诏示想宜知悉至元十二年七月日白麻正书北方谓之汉儿字圣防此诏嵗月在城未降一载先则焕之来归必先有所期矣焕之子徳辉承父廕仕至汉阳同知道存徳辉之子也亦以父廕仕至江隂知事既而复受僞周戸部主事之职将命州被执至淮安杀之弟兄子侄客居上海又悉死于苗獠之刼掠焕之宗族所遗殆无噍夫焕既不能尽忠于前而道存又不能尽忠于后执遭戮之地适在州淮安天之报施固其宜也谩书于此以为叛逆之劝
　　碧澜妾
　　吴兴赵公碧澜宋宗室也老而益贫二妾方少艾虑无以安其心因遣之去咸弗肯嫁数献肴酒致殷勤焉公于卒也覆诸水曰慎毋再见昔吾割情忍爱以去尔尔弗我忘祗搅我心耳既而各与其父母俱至泣而言曰妾家每歳请给足可养赡愿执事终身为尼以报主恩公遂复留之他日公死果如所言公有寡女复资育之四明黄伯成先生【玠】尝有诗曰感之以诚感必深应之以真应必防真情一合了弗离听我长歌碧澜妾碧澜亦是诸王孙世殊事异老且贫少陵尚爱燕玉暖况是当时真贵人春衣典尽春寒峭二妾朱顔正姝好忍将罗带拆同心懊恨浮生头白早珠钿翠靥幸仅存此时犹及嫁夫君十二楼头燕子去挥手不可留仙裠去妾相悲两相约既去犹烦送肴酌主君讵忍覆弃之见此翻令心绪恶一心专天天得知忍着主衣还事谁遂携衾襥与俱来后君死者当为尼碧澜堂下双溪水使客徃来岂知此不愿新懽恋旧恩千万人中两人耳
　　箕仙咏史
　　悬箕扶鸾召仙徃徃皆古名人高士来格所作诗文间有絶佳者意必英爽不昧之依冯精魄以阐其灵恠耳友人檇李顾元凯【舜举】亦善此术尝召一仙至大书曰独乐园主也可命题众以咏史请鸾不停留作成长篇自非熟于史学者弗能焉殊不知此等为何如也诗曰三皇之前不可传尧舜垂衣化自然夏衰商败兵革起征讨有罪非传贤苍姬种徳极深厚歴载八百何緜緜孔丘孟轲不得位唯有文字登书编春秋笔削严一字诛恶褒善持大权丘明作传详本末下迨战国何茫然秦皇并吞六王毕始废封建迷井田功高自谓传万世仁义不施徒托仙东游弗返祖龙死赤灵火徳明中天汉朝文景称至治刑措可比成康前无端杂用黄老术是以未得称其全王莽贼臣簒汉祚赖有光武如周宣云台名将应列宿婉婉良防扶戎轩絶胜高祖彭越可比周召终天年崇儒徃谒曲阜庙典章灿灿罗星后人不省创业苦宠任阉宦皆貂蝉西园粥爵诚可耻党锢忠士灾何延一朝曹氏帝称魏铜驼荆棘生荒烟关张早死后主弱典午自帝开坤埏五方云扰乱中国五马南渡何翩翩六朝兴废有得失岂知合并归杨坚琼花城里建宫阙汴河春水浮龙船乱离思治否复泰唐室高祖催飞骞秦王神武不可及遂承天祚传高大纲不正有惭色我尝抚卷思其渊纷纷女祸握神器扰扰藩镇横戈鋋乘舆避乱数奔窜翠华几度游西川黄巢残贼不忍説白骨山积血成泉侵凌渐使唐祚絶江海虽大犹防防朱温降将乃一贼僣号暂时得复失后唐石晋暨知逺但以功利不尚徳周家亦僣登天基独有世宗明治术我朝列圣皆深仁天下苍生得苏息史书浩浩充屋栋人主欲观宁遍及小臣纂集作通鉴治乱兴亡明似日愿言乙夜细垂观比美成王戒无逸
　　夫妇同棺
　　张春儿叶县军士李青之妻也年二十青疾革顾谓春曰吾殆矣汝其善事后人春截发示信誓弗再适未几青死春恸垂絶且嘱匠人曰造棺宜极大将以尽纳亡者衣服劔之属匠如其言既敛乃自经邻里就用此棺同葬之事奏上于朝旌其墓时至正戊子也呜呼春儿生长寒防不闲礼节尚知夫妇大义如此顾世之名门巨族动以衣冠自徃徃有夫骨未寒而求匹之念已萌于中者岂不为春儿万世之罪人也与
　　宋幼主诗
　　寄语林和靖梅花防度开黄金台下客应是不归来此宋幼主在京都所作也始终二十字含蓄无限凄戚意思读之而不兴感者几希
　　孔掾史
　　孔某者皇庆癸丑间为江浙省掾史身躯短小仅与堂上公案相等凡呈署牍文必用低凳阁足令高托欢丞相以其先圣子孙而且才学优长甚礼遇之时有诏许文正公从祀夫子庙庭公之子参知政事恶孔风度不雅因小过叱之退丞相曰他祖公容得参政父亲坐参政反不容他一个子孙立耶许大惭挽文教授诗
　　至元间宋文丞相有子出为郡教授行数驿而卒人皆作诗以悼之闽人翁某一聨云地下修文同父子人间读史各君臣独为絶唱
　　狷洁
　　郑所南先生【思肖】福州连江人宋太学上舎应博学宏词科刚介有立志防天兵南叩阙上防犯新禁众争目之由是遂变今名曰肖曰南义不忘赵北面他姓也居吴下一室萧然坐必南向嵗时伏腊望南野哭而再拜乃返人莫识焉誓不与朔客交徃或于朋友坐上见有语音异者便引去人咸知其狷防亦弗为怪工画墨兰不妄与人邑宰求之不得闻先生有田三十畆因胁以赋役取先生怒曰头可斫兰不可画尝自写一防长丈余高可五寸许天真烂漫超出物表题云纯是君子絶无小人深山之中以天为春过齐子芳之书塾云此世但除君父外不曾别受一人恩寒菊云御寒不籍水为命去国自同金铸心其忠肝义胆于此可见晚年究竟性命之学以夀终鴈书
　　零落风高恣所如归期回首是春初上林天子援缴穷海累臣有帛书中统十五年九月一日放鴈获者勿杀国信大使郝经书于真州忠勇军营新馆右五十九字郝公书也公字伯常泽州陵川人世皇召居潜邸嵗己未扈従济江授江淮宣慰司副使中统元年拜翰林侍读学士充国信使宋馆于真州凡十有六年始得归此书当在至元十一年是时南北隔絶但知纪元为中统也先是有以鴈献命畜之鴈见公辄鼓翼引吭似有所诉者公感悟择日率从者具香案北向拜舁鴈至前手书尺帛亲系鴈足而縦之后虞人获之中以闻上恻然曰四十骑留江南曽无一人鴈比乎遂进师南伐越二年宋亡至今秘监帛书尚存
　　碑刻印识
　　李和钱唐人国初时尚存粥故书为业尤精于碑刻凡博古之家或有赝本求一印识毅然弗从其印文李和鉴定石刻印
　　九姑元女课
　　吴楚之地村巫野叟及妇人女子辈多能卜九姑课其法折草九茎屈之为十八握作一束祝而呵之两两相结止留两端已而抖开以占休咎若续成一条者名曰黄龙傥仙又穿一圏者名曰仙人上马圏不穿者名曰蟢窠落地皆吉兆也或纷错无绪不可分理则防矣又一法曰九天元女课其法折草一把不计茎数多寡茍用算筹亦可两手随意分之左手在上竪放右手在下横放以三除之不及者为卦一竪一横曰大阳二竪一横曰灵通二竪二横曰老君二竪三横曰太吴三竪一横曰洪石三竪三横曰祥云皆吉兆也一竪二横曰太隂一竪三横曰悬崕三竪三横曰隂中皆凶兆也愚意俗谓九姑岂即九天元女欤离骚经云索璚茅以筳篿兮命灵氛为余卜注曰璚茅灵草也筳小破竹也楚人名结草折竹以卜曰篿据此则亦有所本矣
　　白翎雀
　　白翎雀者国朝教坊大曲也始甚雍容和缓终则急躁繁促殊无有余不尽之意窃尝病焉后见陈云峤先生云白翎雀生于乌桓朔漠之地雌雄和鸣自得其乐世皇因命伶人硕徳闾制曲以名之曲成上曰何其末有怨怒衰婺之音乎时谱已传矣故至今卒莫能改防稽张思廉【宪】作歌以咏之曰真人一统开正朔马上鞮鞻手亲作教坊国手硕徳闾传得开基太平乐檀槽呀鳯凰腭十四银环挂冰索摩诃不作兠率声听奏筵前白翎雀霜皬皬风殻殻白草黄云日色薄玲珑碎玉九天来乱撒冰花洒毡幕玉翎琤珄起盘礴左旋右折入寥廓崒嵂孤高绕羊角啾啁百鸟纷叅错须臾力倦忽下跃万防寒星坠丛薄砉然一声震雷拨一十四喑一抹鴐鵞飞起暮云平鸷鸟东来海天濶黄羊之尾文豹胎玉液淋漓万寿杯九龙殿高紫帐暖歌声里懽如雷白翎雀乐极哀节妇死忠臣摧八十一年生草莱鼎湖龙去何时回
　　天下士
　　漫浪野録云苏子瞻泛爱天下士无贤不肖懽如也尝自言上可以陪玉皇大帝下可以陪卑田院乞儿子由晦黙少许可尝戒子瞻择交子瞻曰吾眼前见天下无一个不好人此乃一病以余言之先生天下士也此其所以泛爱天下士顾今之忌才嫉能口尧舜而心盗蹠者使先生视之乃土苴之不若矣






　　辍耕録卷二十
　　钦定四库全书
　　辍耕録卷二十一　　　　元　陶宗仪　撰宫阙制度
