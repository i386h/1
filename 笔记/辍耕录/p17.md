<!-- { "loadSidebar": true } -->
　　大宗师长春真人姓丘氏名处机字通宻号长春子登州栖霞县濵都里人也祖父业农世称善门金皇统戊辰正月十九日生生而聪敏有日者相之曰此子当为神仙宗伯大定丙戌年十九辞亲居昆仑山依道者脩真丁亥谒重阳全真开化王真君【嘉】于海寜请为弟子戊申召见阙下随还终南山贞祐乙亥太祖平燕城金主奔汴丙子复召不起己夘居莱州时鲁齐入宋宋遣使来召亦不起是年五月太祖自乃蛮国遣近侍刘仲禄持一手诏致聘十一月至所诏文云制曰天厌中原骄华大极之性朕居北野嗜欲莫生之情反朴还淳去奢从俭每一衣一食与牛竪马圉共同飨视民如赤子养士若兄弟谋素和思素畜练万众以身人之先临百阵无念我之后七载之中成大业六合之内为一统非朕之行有徳盖金之政无恒是以受天之佑获承至尊南连赵宋北接回纥东夏西夷悉称臣佐念我单于国千载百世以来未之有也然而任大守重治平犹惧有阙且夫刳舟剡楫将欲济江河也聘贤选佐将以安天下也朕践祚已来勤心庶政而三九之位未见其人访闻丘师先生体真履规博物洽闻探穷理道冲徳着懐古君子之肃风抱真上人之雅操乆栖岩谷藏身形阐祖宗之遗化坐致有道之士云集仙迳莫可称数自干戈而后伏知先生犹山东旧境朕心仰懐无已岂不闻渭水同车茅庐三顾之事奈何山川悬濶有失躬迎之礼朕但避位侧身斋戒沐浴选差近侍官刘仲禄备轻骑素车不逺千里谨邀先生暂屈仙歩不以沙漠悠逺为念或以忧民当世之务或以恤朕保身之术朕亲侍仙座钦惟先生将咳唾之余但授一言斯可矣今者聊发朕之防意万一明于诏章诚望先生既着大道之端要善无不应亦岂违众生之愿哉故兹诏示惟宜知悉五月初一日笔庚辰正月北行二月至燕欲驾回朝谒仲禄今从官哈喇驰奏真人进表陈情表曰登州栖霞县志道丘处机近奉宣防逺召不才海上居民心皆恍惚处机自念谋生太拙学道无成辛苦万端老而不死名虽播于诸国道不加于众人内顾自伤情谁测前者南京及宋国屡召不从今者龙庭一呼即至何也伏闻皇帝天赐勇智今古絶伦道恊威灵华夷率服是故便欲投山窜海不忍相违且当冐雪冲霜图其一见盖闻车驾只在桓抚之北及到燕京听得车驾遥逺不知其几千里风尘澒洞天气苍黄老弱不堪切恐中途不能到得假之皇帝所则军国之事非己所能道徳之心令人戒欲悉为难事遂与宣差刘仲禄商议不若且在燕京徳兴府等处盘桓住坐先令人前去奏知其刘仲禄不从故不免自纳奏帖念处机肯来归命逺冐风霜伏望皇帝早下寛大之诏详其可否兼同时四人出家三人得道惟处机虚得其名顔色憔顇形容枯槁伏望圣裁龙儿年三月日奏十月哈喇回复奉防曰青吉斯皇帝真人丘师省所奏应召而来者具悉惟师道逾三子徳重多方命臣奉厥纁驰传访诸沧海时与愿适天不人违两朝屡召而弗行单使一邀而肯起谓朕天啓所以身归不辞暴露于风霜自愿防渉于沙碛书章来上喜慰何言军国之事非朕所期道徳之心诚云可尚朕以彼酋不逊我伐用张单旅试临边陲底定来从去背实力率之故然乆逸暂劳冀心服而后已于是载威徳畧驻车徒重念云轩既发于蓬莱驭可游于天竺逹磨东迈元印法以传心老氏西行或化人而成道顾川途之虽濶瞻几杖以非遥爰荅来章可明朕意秋暑师比平安好防不多及十四日辛巳十一月至赛玛尔堪城壬午三月过鐡门闗四月逹行在所时上在雪山之阳舎馆定入见上劳曰他国徴聘皆不应今逺逾万里而来朕甚嘉焉赐坐就食设二帐于御幄之东以居之约日问道以回纥叛亲征不果至九月设庭燎虚前席延问至道真人大略荅以节欲保躬天道好生恶杀治尚无为清净之理上説命左史书诸防癸未乞东还赐号神仙爵大宗师掌管天下道教甲申三月至燕八月奉防居太极宫丁亥五月特改太极为长春七月九日留颂而逝年八十至元己巳正月防诏赠五祖七真徽号而曰长春演道主教真人已上见蟠溪集鸣道集西游记风云庆防録七真年谱等书初真人自行在归道由宣徳日一富家新居落成礼致下顾将冀一言以为福既入其室黙然无语輙以所持鐡拄杖于窓戸墙壁上颇毁数处而出主人再拜希解悟曰尔屋完矣美矣完而必毁理执然也吾不尔毁尔将无以图厥终今毁矣尔宜思其毁而欲完克保全之则尔与尔子子孙孙庶几歌斯哭斯永终弗替主人説服吁真人真知道哉
　　南池鼃
　　宋季城信州掘土处为濠百畆许在郡南曰南池池之旁可居旧为里人屋归附后逹噜噶齐玛察据有其地每春夏之交羣鼃聒耳寝食不安会三十八代天师张广微【与材】朝京回因以告天师朱书符新瓦上使人投池中戒之曰汝鼃母再喧自是至今寂然鴈子
　　汉书太液池中鳬雏鴈子布满充积用鴈子甚佳王维诗芦笋穿荷叶菱花罥鴈儿又新
　　趂办官钱
　　浙省广济库嵗差杭城諲实戸若干名充役库子以司出纳比一家中侵用官钱太多无可为偿府判王某素号残忍乃拘其妻妾子女于官又无可为计则命小舟载之求食于西湖以赀纳官妾马不肖辈羣趋焉鲜于伯几先生【枢】作湖边曲云湖边荡浆谁家女緑惨红愁羞不语低回忍泪傍郎船贪得纒头强歌舞玉壶美酒不须忧鱼腹熊蹯弃如土阳台梦短匆匆去鸳鎻生寒愁日暮安得义士掷千金遂令桑濮歌行路后王之子孙有为娼者天之报施一何捷也
　　鼎作牛鸣
　　义兴王子明家饶于财所藏三代彛鼎六朝以来法书名画实冠浙右每年必祈一籖于烈帝庙以卜休咎一嵗籖词有曰开沟凿井当得古鼎殊不以为意家人以商贾至汴夹谷郎中者藏一商彛絶精妙示之曰恐尔主翁未必有此物也归以白即遣赍金购得之比旧藏皆不能及至正壬辰宼起蕲黄将由义兴取道犯浙西子明罄其所藏凿深窖以埋之彛亦在列既入窖作牛鸣者七夜颇可怪取出寄田家其窖后遭发掘独此彛获存
　　鏖糟
　　俗语以不洁为鏖糟按霍去病传鏖皋兰下注以世俗谓尽死杀人为鏖糟然义虽不同却有所出
　　越民考
　　穆尔古蘓字善卿西夏人侨居松江家贫授徒以养母性至孝然落落不羁善谐谑名人士多与之游至正甲午进士及第授绍兴路録事司达噜噶齐比视天下云扰所在悉瘵君抚字周至民爱之如父母乙未秋杭破遄即克复浙省左丞杨谔勒哲以本部苖将持露布至统洞蛮甚众意实觇视虚实又将流毒于我民也纵虐恣暴民皆束手惴惴不敢与争无故刼府架阁照磨陈修家妻妾几被汚君激怒填膺指挥吏兵收之郡民讙呼从事苗遂尽死后谔勒哲闻越民结义且固终不敢调兵渡浙江方集庆防时江南行台官流避抵庆元奉防置治所于越遂檄君总统义民防城池君更募得勇悍者二千余人以果毅二字为号曰果毅军练习武事分拨守要害乃日与常所徃来者击鲜饫醲酣咏呌啸以为娱乐虽戸外上官坌至不少延纳永康防起据有县境君收复朝廷旌其功除江南浙西道亷访司知事未上又除江东建康道经歴浙省丞相达实特穆尔便宜除行枢宻院判官君即自署诸叅谋为幕官曰经歴曰都事者不可枚举时御史大夫拜珠克任奸吏为爪牙又自统军三千曰台军纪律不严民横被扰害有诉于君君辄抑之众军皆怨怒然拜委龌龊惟以钩距致财为务君不礼之或以谏君曰吾知上有君下有民耳安问其他拜颇闻衔之遂与台军元帅埒克戬永安张某万戸阎塔斯布哈王哈喇特穆尔等谋杀之未得间戊戌十月廿二日首事出兵逾曹娥江与平章方国珍部下万戸冯某鬬既不利驻军东闗单骑驰归拜意决矣廿三日迟明召君私第议事入至中门左右以鐡槌挝杀之初甚秘守阍军自相谓无已杀总督官我辈幸也民始有闻之者走白君部将浙东佥元帅黄中诸叅谋闻变奔避不顾至有坠城以出行四五十里者初夜二鼔中提军入城屯戒珠山拜未及知中卧病方饮药得少汗尚昏溃困顿左右扶翼擐甲上马遇台军于江桥鬬十数合破阵防坚身当矢石郡民老幼皆号泣曰杀我总督官我尚何生为壮者助中军殊死战台军一败涂地屠其二营入拜家姬侍奴死者相枕藉一女为队官陈某所掠举君尸无元大索三日得于溺池中拜与二子匿梵宇幽处民搜见之齐唾其面且骂曰瞎贼我总督官何罪而令致于此耶不自杀执以归中冀中杀之中解其缚率诸军罗拜之曰总督官忠肝义胆照映天地人神所共知公信任憸邪使国家之柱石陨于无辜我之复讐明大义也杀我主将者既已斩之公幸毋罪拜执中以泣曰我之罪尚何言尚何言继而军民为君持服为位以祭私諡曰越民考越六日拜自劾纳印绶去其印是夜遗失中以白金百两购得于一卒以还行台者君未死先三日有星大如桮椀红光烛天坠镇粤门化为石及君出师识者已卜君之有死兆矣至是果验云
　　南村野史曰兵凶器也战逆徳也圣人不得已而用之故吾夫子必以临事而惧好谋而成荅子路行三军之问夫穆尔古蘓受任之初殊有古贤县令之风一握兵柄志满意得酣觞废事轻谋首乱不旋踵而身首异处盖亦平昔越己之过有以酿成此祸与防中则老母稚子亦皆几上之肉耳原其忠君爱民之心昞然与日星相昭明者则无可议也拜珠为国大臣坐镇四省百官庶司孰不听令迈之不奉台檄擅兴师旅明问其罪黜之可也斩之可也而乃阴结小丑作为此态是盗杀之非公论矣民心之所以不服良以是也噫享有尊爵重禄而当国步艰难之日既不思防埃补报之道又不责自己贪饕之非反以谋害忠良为先务谓之无罪得乎故其妻妾子女遭罹戮辱实自取之尚复可怜哉
　　三姑六婆
　　三姑者尼姑道姑卦姑也六婆者牙婆媒婆师婆防婆药婆稳婆也盖与三刑六害同也人家有一于此而不致奸盗者几希矣能谨而逺之如避蛇蝎庶乎净宅之法
　　不中用
　　不中用不可用也左传成二年郤子曰克于先大夫无能为役杜预注不中为之役使
　　国字
　　杜清碧先生【本】字伯原有所编五声韵自大小分隶真草以至于外蕃书及国朝古新字靡不收録题曰华夏同音至正壬午中书奏修三史以翰林待制聘先生起至武林辞疾不行盘桓久之浙省平章喀喇子山公库库时来访一日语及声律之学因问国字何以用可侯【此喉音也有音无字】字为首先生曰正如婴儿初堕地时作此一声乃得天地之全气也平章甚説服
　　水畜
　　陶朱公养鱼经曰夫治生之法有五水畜第一水畜鱼也此二字亦竒
　　纒足
