<!-- { "loadSidebar": true } -->
　　福州郑丞相府清风堂石阶上有卧尸迹天隂雨时迹尤显盖其当宋季以暮年登科未几拜相至今闾巷表之曰耆徳魁辅之坊郑显时侵渔百姓至夺其屋庐以广居宅有被逼抑者遂自杀于此今所居为官埶豪夺子孙不絶如线因记宋临川吴曾能改斋漫録云建炎四年五月杨勍叛卒由建安宼延平道出小常村掠一妇人逼胁欲犯之妇人毅然誓死不受汚遂遇害横尸道傍贼退人为收瘗之而其尸枕籍处痕迹然不灭每雨则其迹干晴即湿宛如人影往来者莫不嗟异乡人或削去之随即复见覆以他土而其迹愈明今三十年矣与顺昌军员范旺事畧同但范现迹街砖而此现于土上耳范死以忠妇死以节小常村去劎浦县治二十里以漫録言之则二人之死足以惊动万世宜其英烈之气不泯如此清风堂者不过寃抑之志不得伸以决絶于一时耳亦何为而然哉岂幽愤所积结致是耶此理殆不可晓
　　坐右铭
　　翰林学士卢疎斋先生摰字处道涿郡人坐右铭大书一天字其下细注六字云有记性不急性可谓知畏天者矣
　　掘坟贼
　　杭玛瑙寺僧温日观能书所画蒲萄须梗枝叶皆草书法也性嗜酒然杨总统饮以酒则不一沾唇见輙骂曰掘坟贼掘坟贼云
　　廉介
　　李仲谦思让滕州邹县人前至元间由嘉兴路吏贡补浙西按察司书吏廉介有为上侍父母下抚两弟毎退食自公则闭户读书稽今考古而教训之俸薄奉养不给妇躬纺绩以益薪水之费仲谦止有一布衫或须浣濯补纫必俟休暇日至是若賔客见访则俾小子致谢曰家君治衣弗可出雷彦正号苦斋者清正慎许可人也时为使偶戯谓曰外郎穿布衲到敢裹着珍珠仲谦畧不答徐至本案书写辞退呈状压几上而归使知深悔失言亲谒谢过请其出终不允使去他使来复往请始复役后仕至宪官
　　甲午节气
　　至元三十一年甲午岁节气正月一日壬子立春二月二日癸未惊蛰三月三日癸丑清明四月四日甲申立夏五月五日甲寅芒种六月六日乙酉小暑七月七日己卯立秋八月八日乙酉白露九月九日丙辰寒露十月十日丙戌立冬十一月十一日丁巳大雪十二月十二日丁亥大寒
　　先辈谦让
　　武林钱思复先生惟善尝言年十六七时以诗见息斋李公于州桥寓居既拜公公答拜命坐辞之再公曰仲尼之席童子隅坐因不敢辞徐永之先生为江浙提举日客往访之者无间亲疏贵贱必送之门外凡客请纳步则曰不可妇人送迎不逾阈右二事可见前辈诸老谦恭退抑汲引后进待人接物者如此双竹杖
　　白廷玉先生珽号湛渊钱唐人家多竹忽一竿上岐为二人皆异之赋双竹杖诗未几先生殁先生有二子或以为先兆云








　　辍耕録卷五
<子部,小说家类,杂事之属,辍耕录>
　　钦定四库全书
　　辍耕録卷六　　　　　　元　陶宗仪　撰兰亭集刻
　　兰亭一百一十七刻装禠作十册乃宋理宗内府所藏每版有内府图书钤缝玉池上后归贾平章至国朝有江南八十余年之间凡又易数主矣往在钱唐谢氏处见之后陆国瑞携至松江因得再三披阅并録其目真传世之寳也
　　甲集一十二刻【州郡】
　　修城本【叶仲山防】　定武濶行【合一契行濶】定武肥定武瘦　　　定武板刻【霍子明防】　定武缸石定武断石　　定武古刻　　　两京断石
　　永兴　　　　古懿郡斋　　　宣城
　　乙集一十三刻
　　旧梅花　　　三衢板刻
　　安吉古苔真草　　　　　　临川麻石
　　临贺　　　　豫章二　　　　静江府
　　复州　　　　鼎州【后有武陵二字】　　古潭
　　新梅花　　　宣城南陵
　　丙集一十刻
　　苏州府治　　福州府治　　　福州枣木
　　道州　　　　金陵三米【米芾米友仁米尹知】
　　永嘉　　　　古霅断石　　　隆州
　　郴州　　　　兰亭重言
　　丁集一十刻
　　绍兴府治二　绍兴仓司　　　绍兴府学绍兴古刻　　余姚县治　　　曲水诗兰亭曲水诗前　　曲水诗后
　　婺州府治【禇遂良摹】
　　戊集一十刻【内府】
　　髙宗临定武【米友仁防】　　　　　　唐贞观
　　太清开皇　　秘首　　　　　内殿
　　内司四　　　京师玉堂
　　已集九刻【杂集】
　　玉枕　　　　花石　　　　　栁诚悬【大字】唐人硬黄临　唐人双钩　　　晋唐刻孙过庭草　　京师鹅黄木【黄印】
　　彭城小字
　　庚集一十一刻【故家】
　　蔡君谟临　　薛绍彭　　　　秦少游小字
　　安定家藏　　辛道宗　　　　建康晁谦之绍兴汤氏　　南昌京氏　　　庐陵胡氏蜀刘泾　　　唐摹刻
　　辛集一十四刻
　　吴诜草书　　吴璜　　　　　刘无言临龙潭潘氏　　方朔习写　　　周平所藏临江张氏　　天台丁氏　　　新安汪氏江西故家　　庐山甲秀堂　　九江陶氏循王家藏【米芾跋云壬午闰六月九日大江济川亭寳晋斋艎对紫金浮玉羣山
　　迎快风消暑重装】
　　番阳洪氏
　　壬集一十四刻
　　金陵毕氏　　庐山呉氏　　　绍兴曾氏绍兴石氏二　毘陵尤遂初　　李忠愍所刻新唐李氏　　江隂邱氏二　　东阳郭氏昌谷曹氏三
　　癸集一十四刻
　　赵虚斋　　　吕氏家藏　　　建邺朱氏
　　大梁曾朴　　陆子与　　　　韩松
　　陆载之　　　胡氏将　　　　玉林二赵菊坡　　　不题名二　　　钱唐李和
　　禊帖考
　　姜白石先生禊帖偏傍考云　永字无画发笔处防折转　和字口下横笔稍出　年字悬笔上凑顶　在字左反剔　嵗字有防在山之下戈画之右　事字脚斜拂不挑　流字内公字处就回笔不是防　殊字挑脚带横　是字下疋凡三转不断　趣字波畧反卷向上　欣字欠右一笔作章草发笔之状不是捺　抱字已开口　死生亦大矣亦字是四防　兴感感字戈边是直作一笔不是防　未尝不不字下反挑脚处有一阙　右法如此甚多畧举其大概持此法亦可以观天下之兰亭矣五字损本者湍流带右天五字有损也
　　丧师衰绖
　　顾徳玉字润之槜李人自幼从宁国路儒学教授俞观光先生学先生无子尝与人曰吾昔寝疾于杭润之侍汤药情至切若父子医为之感动弗忍受金今我行且老必托之以死既而访医吴中病且革趣舟归润之进次尹山卒时后至元初元闰十二月戊子也明日乃至槜李润之奉其尸敛于家衰绖就位人士为润之来吊者润之拜之越明年于海盐近顾氏之先茔嵗时祭享惟谨或曰敛于家礼与曰吾闻师哭诸寝又云生于我乎馆死于我乎殡非家敛之则将师尸委诸草莾生服其训死而委诸草莾有人心者弗为也曰师无服而为衰绖固近于掠美者矣曰疑衰加麻之绖带礼也故曰二三子绖而出至除之心丧戚容终三年夫民生于三师居其一于父子也何异今吾则加一等以行之盖出于人心天理之本然若之何其惑也闻者叹伏先生讳长孺越之新昌人吁圣逺言湮世道不古乆矣朝为师生而莫途人者比比皆是润之乃独能行人之所难行于不可行之时盖絶无而仅有者真仁矣哉天下后世之为人弟子而忘其师闻润之之言宁不有动于中欤
　　法帖谱系
　　法帖谱系云熙陵以武定四方载櫜弓矢文治之余留意翰墨乃出御府歴代所藏真迹命侍书王着摹勒刻板禁中厘为十卷各于卷尾题奉圣防模勒入石此歴代法帖之祖





















　　评帖
　　刘后村先生云阁帖为祖【十防】綘帖次之【二十防】临江又次之潭又次之武冈又次之大观尤妙武冈佳者可乱绛临江佳者可乱阁潭乃僧希白所模有江左风味希白工于摹字拙于寻行数墨文理错缪然则虽工其如难读何其字比之淳化帖为胜东坡推潭帖胜阁帖韩侂胄家开羣玉帖字好薛绍彭亦有家塾帖好
　　淳化祖石刻
　　大梁刘衍卿【世昌】云大徳己亥妇翁张君锡携余同观淳化祖石帖卷尾各有题识第一卷边髙平范仲淹曽观年月日题第五卷东坡张文潜等题又有姜白石小楷三四十字第六卷洛阳伊川老夫不知为何人又太学博士陈士元云此正祖石又有苏舜钦题第七卷陈简斋奉防观于秋香亭下云魏晋法书非人间合有自我太宗皇帝刻石宠锡下方见不满十数臣与义顿首谨书第八卷苏颂云此帖世不多见是日赏牡丹得观于相君西斋张舜民题亦在此卷第十卷太宗书淳化四年六月廿二日赐毕士安赐字上寳后段毕丞相黄字书子孙保享等语百余字逐卷有髙宗内府印百余颗后有贾氏长字印又有一小印合缝云是蔡太师印山和尚锦装禠籖头题云淳化祖石刻及见吴郡陆友仁又云尝观禇伯秀所记江南李后主命徐以所藏古今法帖入石名升元帖此则在淳化之前当为法帖之祖刘陆之説殊不相合偶读刘防暇日记亦载此事云马传庆説此帖本唐保大年摹上石题云保大七年仓曹防军王文炳摹勒校对无差国朝下江南得此石淳化中太宗令将书馆所有増作十卷为版本而石本复以火断缺人家时收得一二卷然阁帖于各卷尾书题云淳化三年壬辰嵗十一月六日奉圣防模勒上石此侍书王着笔也而陈简斋亦云太宗刻石则衍卿所谓祖石刻岂即南唐时帖乎抑太宗増刻者但不知南唐亦作十巻否徐马传庆二説又不同今世言淳化阁帖用银锭枣木板刻而以澄心堂李廷珪墨印者则传庆板本之説合故赵希鹄洞天清録集亦云用枣木板摹刻故时有银锭纹用李廷珪墨打手揩之不汚手余尝见阁本数十止三本真者其墨法度种种逈别妙在心悟固难以言语形容然又传仁宗尝诏僧希白刻石于秘阁前有目録卷尾无书题字所谓祖石刻者岂即此与
　　家翁
　　世言家之尊者曰家主翁亦曰家公唐代宗谓郭子仪曰鄙谚有云不痴不聋不作家翁
　　奴材
　　世之鄙人之不肖者为奴材郭子仪曰子仪诸子皆奴材也
　　沙魇
　　湖南益阳州夜中同寝之人无故忽自相打每每有之名曰沙魇土人熟此不以为异惟取冷水喷噀稍息饮之汤徐就醒然犹二三日如醉余不知者殊用惊骇
　　孝行
