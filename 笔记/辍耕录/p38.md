<!-- { "loadSidebar": true } -->
　　潘昻霄志曰延祐乙夘春圣天子以四海万国之广轸念庶民艰虞罔控告也分使诣外郡诸道布扬徳心戚休兴替之清洿激之畿甸宻迩独不得均其泽越五月诏前翰林学士承防臣库库楚翰林侍读臣昻霄奉使宣抚京畿西道臣昻霄承命惊悸防措唯务罄竭忠赤尽恤民瘼后已阔公一日语昻霄余尝从余兄荣禄公都实抵西国穷河源耳之不觉瞿然以骇有是乎哉请毕其语公曰世祖皇帝至元十七年歳在庚辰钦承圣谕黄河之入中国夏后氏导之知自积石矣汉唐所不能悉其源今为吾地朕欲极其源之所出营一城俾畨贾互市规置航传凡物贡水行达京师古无有也朕为之以永后来无穷利益盖难其人都实汝旧人且习诸国语往图汝谐授招讨使佩金虎符以行是歳四月至河州州东六十里有宁河驿驿西南五六十里山曰杀马闗林麓穹隘译言塔斯达巴啓足寖高一日程至巅西迈愈高四阅月约四五千里始抵河源冬还图城传位置以闻上悦往营之授土蕃等处都元帅仍金虎符置寮寀督工工师悉资内地造航为艘六十城传措工物完库库楚驿闻适僧格征恭噶蔵布尔力沮遂止翼歳兄都实旋都河源在土蕃朶甘斯西鄙有泉百余或泉或潦水沮洳散涣方可七八十里且泥淖溺不胜人迹逼观弗克旁履高山下眎灿若列星以故名鄂端诺尔鄂端译言星宿也羣流奔凑近五七里汇二巨泽名鄂楞诺尔自西徂东连属吞噬广轮马行一日程迤逦东骛成川号齐必勒河二三日程水西南来名伊尔齐与齐必勒河合三四日程南来名呼兰又水东南来名伊拉齐合流入齐必勒其流寖大始名黄河然水清人可渉又一二日岐裂八九股名伊逊鄂罗木译言九度通广六七里马亦可度又四五日程水浑浊土人抱革囊乘马过之民聚落紏木干象舟傅毛革以济仅容两人继是两山峡东广可一里二里或半里深叵测矣朶甘斯东北鄙有大雪山名伊拉玛博啰其山最高译言腾格哩哈达即昆仑也山腹至顶皆雪冬夏不消土人言逺年成氷时六月见之自八九股水至昆仑行二十日程河行昆仑南半日程地又四五日程至地名库济克特二地相属又三日程地名哈喇伯勒齐尔四达之冲也多冦盗有官兵镇防昆仑迤西人简少多处山南山皆不穹峻水亦散漫兽有髦牛野马狼狍羱羊之其东山益高地亦渐下岸狭隘有狐可一跃越之者行五六日程有水西南来名纳琳哈喇译言细黄河也又两日程水南来名竒尔穆蘓二水合流入河河北行转西至昆仑北二日程地水过之北流少东又北流约行半月程至贵徳州地名必齐勒始有州事官府州隶河州置司土蕃等处宣慰司所辖又四五日程至积石州即禹贡积石五日程至河州安乡闗一日程至打罗坑东北行一日程洮河水南来入河又一日程至兰州其下过北卜渡至鸣沙州过应吉里州正东行至宁夏府南东行即东胜州隶西京大同路地面自发源至汉地南北涧溪细流傍贯莫知纪极山皆草山石山至积石方林木畅茂世言河九折彼地有二折盖竒尔穆蘓及贵徳州必齐勒也汉张骞使絶域覊聨拘执艰厄百罹歴大宛月氐等数国其傍大国五六皆称传闻以为穷河源乌能覩所谓河源哉史称河有两源一出于阗一出葱岭于阗水北行出葱岭河注蒲海不流洑至临洮出焉今洮水自南来非蒲明矣询之土人言于阗葱岭水其下流散之沙碛又有言河与天河通寻源得织女支机石以归亦妄也昆仑至嵩高五万里阆风元圃积瑶华盖仙人所居又何耶唐史土蕃传河上流由河洪济梁南二千里水益狭春可渉秋夏乃胜舟其南三百里三山中高而四下曰紫山古所谓昆仑其言颇然止称河源其间云国家敞天威亘天所覆焘无间海内外冠带万国罔非臣妾视汉唐为不足讶故穷河源去万里若歩闺闼嘻盛典也不可不志因志之都实族女真富察氏统乌思藏路暨招讨都元帅凡三至吐蕃库库楚今除甘肃行省参知政事是歳八月初吉翰林侍读学士中奉大夫知制诰同修国史臣潘昻霄谨述柯九思序云河源有志自本朝始前乎此曷为未有志河源者道路辽阻所传闻异辞莫能防河之源也山经曰敦薨之水西流注于泑泽出于昆仑之东北陬实惟河源而水经载河出昆仑经十余国乃至泑泽山经又称阳纡之山河出其中凌门之山河出其中穆天子传亦云阳纡之山河曰冯夷所居是惟河宗氏释氏西域志称阿耨达大山上有大渊水即昆仑山也地里志亦称昆仑山在临羌西而汉书载河出两源或称有或称无而河源所着异同况世殊代易名地亦异终莫能有究之者我太祖皇帝二十有一年春正月征西夏夏取甘肃等城秋取西凉府遂过沙陀至黄河九渡按昆仑当九渡下流则昆仑固已归我职方氏矣宪宗皇帝二年命皇太弟实喇帅诸部军征西域凡六年辟封疆四万里于是河源及所注枝出者尽在封域之内当时在行有能记其说皆得于目击非放也逮世祖皇帝功成治定天下殷富遂命臣都实置郡河源故翰林侍读学士潘公得究其详实搜源析而作斯志乃知更昆仑行一月始穷河源于戯当四海混一之盛闻广见覈致数千载莫能究者俾后世有考而传信焉岂斯文之光实家无疆之休也公之子诩能不坠其先业増光而润色之至顺间以同知嘉定州事来吴将刋是书行于世属九思叙其说于篇端元统元年冬十有一月日南至奎章阁学士院鍳书博士文林郎柯九思序
　　皇太子署牒
　　国朝政事正六品以下官中书奉勑署牒以命之牒具中书官位最尊者令也署牒者自丞相以下而不敢以烦令惟皇太子立必兼中书令枢宻使皇太子既受册即中书上日独署一牒明日省臣以其名闻天子即以宣命超拜五品官其人自非素亲近有誉望取于羣臣者不得也
　　禽戏
　　余在杭州日尝见一弄百禽者蓄七枚大小凡七等置几上击鼓以使之则第一等大者先至几心伏定第二等者从而登其背直至第七等小者登第六等之背乃竪身直伸其尾向上宛如小塔状谓之乌叠塔又见蓄虾防九枚先置一小墩于席中其大者乃踞坐之余八小者左右对列大者作一声众亦作一声大者作数声众亦作数声既而小者一一至大者前防首作声如作礼状而退谓之虾蟆说法至松江见一全真道士寓太古庵一日取二鳅鱼一黄色一黒色小大相侔者用药涂利刃各断其腰互换接缀首尾异色投放水内浮游如故郡人卫立中以盆池养之经半月方死叠塔说法固教习之功但其质性蠢蠢非他禽鸟可比诚难矣哉若夫断而复续死而复生药欤法欤是未可知也但剧戱中似此者果亦罕见哉
　　虎祸
　　大徳间荆南境内有九人山行值雨避于路傍旧土洞中忽有一虎来踞洞口哮咆怒视目光射人内一人素愚八人者宻议虎若不得人恶得去因绐愚者先出我辈共掩杀之愚者意未决遂各解一衣作人形掷而出之虎愈怒八人倂力排愚者于外虎即衔置洞口怒视如前湏臾土洞压塌八人皆死愚者获生夫当颠沛患难之际乃欲以八人之智而防一人之愚其用心亦险矣天道果梦梦耶
　　河南妇死
　　河南妇世为河南民家天兵下江南妇被虏姑与夫行求数年得之湖南妇已妻千戸某饶于财情好甚洽视夫姑若涂人防有防凡妇人被虏许银赎敢匿者死某惧罪亟遣妇妇坚不行夫姑留以俟妇闭其室弗与通遂号恸顿絶而去行未百歩青天无云而雷回视妇已震死钱唐白湛囦先生记以诗曰从军古云乐获罪祷应难母望明珠复夫求破镜完押衙逢义士公主奉春官为报河南妇天刑不可干
　　玊堂嫁妓
　　姚文公【燧】为翰林学士承防日玉堂设宴歌妓罗列中有一人秀丽闲雅微操闽音公使来前问其履歴初不以实对叩之再泣而诉曰妾乃建宁人氏真西山之后也父官朔方时禄薄不足以给侵贷公帑无偿遂卖入娼家流落至此公命之坐仍遣使诣丞相三寳努请为落籍丞相素敬公意公欲以侍巾栉即令教坊检籍除之公得报语一小吏【黄防后显官者】曰我以此女为汝妻女即以我为父也吏忻然从命京师之人相传以为盛事云嘉兴贝阙尝有诗曰断丝弃道边何日縁长松堕羽别炎洲不复巢梧桐昔在至元日六合车书同玉堂盛文士燕集来雍雍金刀手割鲜酒给葡萄浓坐有一枝春秀色不可双【叶】娉婷刘碧玉绰约商玲珑寳钏金雀钗已觉燕赵空或闻操南音未解歌北风上客惊且疑姓氏初未通问之惭复泣乃起陈始终妾本建宁女逺出西山翁父母生妾时谓是金母童梨花鎻院落燕子窥帘栊迢迢官朔方位卑食不充侵贷国有刑桎梏加父躬粥女以自赎白璧沦泥中秋娘教歌舞屡入明光宫永为娼家妇遂属梨园工京华多少年门外嘶青骢不如孟光丑犹得嫁梁鸿自伤妾薄命失落似秋客闻为三叹天道何懵懵遣使白宰相削籍归旧宗小史十八九勿恨相如穷配尔执箕箒今夕看乘龙鸳鸯并玉鹦鹉开金笼弃汝桃花扇红牙不复从提瓮自汲水絺绤自御冬时多困轗轲事或忻遭逢安知百尺井忽登羣玉峯借问为者谁内相姚文公
　　数防
　　至元甲子阿哈玛特拜中书平章领制国用使司时乐府中盛唱胡十八小令知防纬者谓其当擅重权十八年人未之信果于至元壬午伏诛越五年丁亥闰二月僧格拜中书平章立尚书省贪残忍又十倍于阿哈玛特人亦谓桑字拆而为四十八桑字后改作相字亦拆为四十八竟不知应之于夀或应之于职然自立省之日至辛夘正月败绩恰四十八月其神验如是【案僧格原文作桑哥故当时附防如此】
　　戎显再生
　　大徳戊戍二月二十日张汉臣尚书赵松雪学士费北山漕侯同在杭州泛舟过西湖至毛家步上岸乘肩舆将游水乐洞行里余逢一尼寺赵公偕二公入寺访亲俄而从人来报张公之老防戎显卒死矣亟回至其所呼救不省气絶身僵忽有二道士过一老一防云不妨事老者即于死人面上吹呵防者就篱落间摘一青叶度于老者若作法书符状置死人顶上随即再生顷间失二道士所在或云恐是洞賔变现隐括其姓如此耳
　　算命得子
