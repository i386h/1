<!-- { "loadSidebar": true } -->
　　缪孝子伦字叔彛东平人侍父宦游寓居钱唐至正十六年淮兵冦城执其父将杀之伦哀号乞免弗听倾家赀以赎又弗听乃自防请代于是杀伦而释其父甚哉贼之不仁也
　　赵孝子
　　赵孝子天爵字伯廉平阳解州夏县人尝为吏多平反惇行孝弟治家甚严三子皆颀然玉立母丧庐墓三年父继丧又如之惟蔬食菜羮不饮酒食肉不与妻妾见有司以闻于朝旌表其门闾复其身
　　王义士
　　王义士天爵字仁杰亦夏县人家饶于财有善行以粟贷人不图重息年丰仅取十之二三稍饥但其本大凶则皆已之乡里不知字咸称义士云每值生身之辰寝苫一月以报父母
　　木氷
　　朝廷于歳首例遣使祭岳渎至正乙巳翰林应奉李国鳯代祀嵩恒医无闾抵汴路闭即城中望祭嵩岳时闰月下旬也二月十三日游相国寺池上羣僧方聚观从之仰视日旁一月一星月如初者又十日雨木氷状如楼阁人物冠带鸟兽卉木百态具备殆非人工高林大珠葆羽幢弥望不絶凡五日始解又十日复氷自汴至中滦皆然不一歳盗防汴据之龙湫献灵
　　额齐讷路在西北方有山曰蹇占山北多龙湫土人欲有所事则投之吉安道士刘学仙尝至其地见有烹羔桐酪祠焉数皮而沈之祝曰神为我鞣而治之为期而去至期复祠之则得成革矣若有曰工然不可测也归语于虞邵庵先生先生初以为诳及质诸其土人之在京师者则始信盖其人习以为常不以为异耳
　　王一山
　　杭州属邑有一巨室怙财挟势虐害良善邑官贪墨莫敢谁何众不可堪走诉宪府巨室逃匿宪使怒督责有司示罪赏揭大逵且家至壁白蔵者罪连坐首捕者赏万缗其友人王一山者世业儒居湖山第一楼帱彼于宻期月不发隣家察知图给赏钱告报于官官搜索得之倂王逮系囚见宪使使问云女知彼所犯乎王曰知之女闻国有制乎曰知之女见揭示罪赏乎曰见之女奚不就利避害乎曰朋友颠连来奔乘其危以售之则名教中有所不容某诚弗忍为事觉连坐乃甘心焉使竦然曰君子所谓临难毋茍免其人践之矣真义士也若加以罪是吾政苛而刑滥民何以劝遂释之使即许文正公子也
　　误堕龙窟
　　徐彦璋云商人某海舶失风飘至山岛匍匐登岸深夜昏黑偶坠入一穴其穴险峻不可攀縁比明穴中微有光见大蛇无数蟠结在内始甚惧乆稍与之狎蛇亦无吞噬意所苦饥渴不可当但见蛇时时防石壁间小石絶不饮防于是商人亦漫尔取小石噙之顿忘饥渴一日闻雷声蛇始伸展相继腾升才知其为神龙遂挽蛇尾得出附舟还家携所噙小石数十至京城示识者皆鸦鹘等寳石也乃信神龙之窟多异珍焉自此货之致富彦璋亲见商人道其始末如此
　　鸡司晨有凖
　　尝至松江钟山浄行庵见笼一雄鸡置于殿之东檐请问其故寺僧云蓄此以司晨盖十有余年矣时刻不爽余窃记张公文潜明道杂志云鸡能司晨见于经传以为至论而未必然也或天寒鸡至将旦而未鸣或夜月出时隣鸡悉鸣大抵有情之物自不能有常而或变也若然则张公之言非欤因举似以询其所以僧云司晨之鸡必以童若坏其天真岂能有常哉盖张公特未知此理故耳
　　黄道婆
　　闽广多种木棉纺绩为布名曰吉贝松江府东去五十里许曰乌泥泾其地土田硗瘠民食不给因谋艺以资生业遂覔种于彼初无踏车椎之制率用手剖去子线竹弧置按间振掉成剂厥功甚艰国初时有一妪名黄道婆者自崖州来乃教以做造捍弹纺织之具至于错纱配色综线挈花各有其法以故织成被褥带帨其上折枝团凤棋局字様粲然若写人既受教竞相作为转货他郡家既就殷未几妪卒莫不感恩洒泣而共葬之又为立祠歳时享之越三十年祠毁乡人赵愚轩重立今祠复毁无人为之创建道婆之名日渐泯灭无闻矣
　　天陨鱼
　　至正丙午八月辛酉上海县浦东俞店桥南牧羊儿三四闻头上恰恰有声仰视之流光中陨一鱼剌麻佳上成二创其状不常见自首至尾根仅盈尺似濶覇而短是日晴无隂云亦无雕鹳之是可怪也日昳时县市人閧然指流星自南投北即此时也桥下一细家取欲烹食其妻盐而藏之来者多就观焉或者曰志有云天陨鱼人民失所之象
　　十二生子
　　至元丁丑民间谣言拘刷童男女以故防嫁不问长防而乱伦者多矣平江苏达卿时为上海吏有女年十二赘里人浦仲明之子为壻明年生一子
　　刘节妇
　　刘节妇泰州坂埨人至正丙申春随父渡江居吴门适张士诚部将曹某方数月夫阵亡刘不避凶险躬至死所求得其尸归葬欲以身殉父不许既而权贵人闻刘美且贤争欲强委禽焉刘誓死不贰遂削髪为比丘尼夫刘本一闾阎女子其操行乃尔盖有贵为后妃而莫之及者谓非天性也欤
　　歴代医师
　　三皇
　　僦贷季　　天师岐伯　臾区　　少师少俞　　　伯高　　　桐君　　　太乙雷公马师皇
　　五帝
　　巫咸　　　伊尹
　　周
　　巫彭　　　矫氏　　　俞氏　　　卢氏医缓　　　医竘　　　文挚　　　医和范蠡　　　鳯纲
　　秦
　　长桑君　　李豹　　　神应王扁鹊
　　子阳　　　安期先生　太医令李
　　崔文子
　　西汉
　　楼防　　　元里公杨庆　　　　公孙光秦信　　　太仓　　　公淳于意　王遂宋邑　　　冯信　　　高期　　　王禺唐安　　　杜信　　　□俗
　　东汉
　　张机【仲景】　郭玉　　　程高　　　涪翁沈建　　　张伯祖　　杜度　　　魏沉淮南子
　　蜀汉
　　李譔　　　唐慎微　　韩保升　　孟昶
　　魏
　　华佗　　　李当　　　吴普
　　青牛道士封君达　　　樊阿　　　韩康
　　吴
　　吕博　　　负局先生　董奉
　　西晋
　　王叔和　　李子豫　　仰道士　　殷仲堪李法存　　皇甫谧【晏先生】张苗　　　裴頠裴顗　　　刘徳　　　史脱　　　宫泰靳邵　　　张华　　　蔡谟　　　赵泉阮徳
　　东晋
　　葛洪【抱朴子】　范汪　　　程据
　　南宋
　　少主元微　王纂　　　胡洽　　　徐熙【秋夫】徐道　　　度【秋夫长子】　　徐叔向【道度弟】薛伯宗徐仲融　　徐文伯　　徐嗣伯　　僧深刘涓子　　羊晰　　　秦承祖
　　南齐
　　张子信　　马嗣明　　张逺游
　　北齐
　　顾欢　　　李元忠　　李宻　　　崔季舒祖挺　　　禇澄　　　邓宣文　　顔光禄
　　龙王菩萨　　　　　徐之才
　　徐林卿【之才长子】徐同卿【林卿弟】
　　梁
　　贞白先生　苏恭　　　陶景
　　后魏
　　王显　　　徐謇　　　徐雄【謇长子】
　　后周
　　徐之范　　杜善方
　　隋
　　徐敏斋　　许智蔵　　巢元方　　杨善
　　唐
　　金元起　　真人孙思邈　　　　　许宗
　　宋侠　　　药王韦慈蔵　　　　　甄权甄立言　　王氷【啓子】　张文仲　　孟诜
　　兰陵处士萧炳　　　　李防纵　　杨操珠先生　杨损之　　王方庆　　秦鸣许孝宗　　陈士良　　李含光　　张鼎陈蔵器
　　五代
　　日华子
　　宋
　　赵从古　　谢复古　　刘温舒　　朱肱【无求子】孙用和　　纪天锡　　刘元賔【通真子】翟煦宋道方　　许叔微　　王从蕴　　吴复圭张泂　　　曹孝忠　　林亿　　　秦宗古丁徳用　　贾祐　　　苏颂　　　朱有章刘禹锡　　初虞世　　道士马志　宠安时孙兆　　　王惟一　　王光祐　　蒋淮安自良　　张素　　　陈遇明　　刘翰
　　金
　　成无已　　何公务　　刘守真　　侯徳和张子和　　马守素　　杨从政　　李道源张元素【防古老人】景安

　　辍耕録卷二十四
　　钦定四库全书
　　辍耕録卷二十五　　　　元　陶宗仪　撰论秦蜀
