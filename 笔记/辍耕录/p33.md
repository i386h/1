<!-- { "loadSidebar": true } -->
　　至正乙酉冬朝廷遣官奉使宣抚诸道问民疾苦然而政绩昭著者十不二三明年秋江右儒人黄如徴邀驾上书指数察察尔王士宏等罪状且及国家利害斧钺在前有所不避古之所谓豪杰之士如徴其人者与天子亲览其书喜见于色又虞如徴必为权豪所中顾近臣馆谷以俟越数日特授江西等处儒学提举勑侍卫防送出都如徴感上徳意受命而不领职天下共贤之察察尔王士宏等虽免谴责终以不显死其书略曰江西布衣书生黄如徴百拜上书皇帝陛下如徴忝生僻土遭遇明时用竭愚衷冐干天听伏望采览万一焉夫皇朝版图之广歴古所无法制之良万世莫易而水旱灾变连年不息者实由官皆污滥民悉怨咨之所致也钦惟陛下忧民之心日夕孜孜遂于去年冬分遣大臣奉使宣抚诸道正欲其察政事之臧否问生民之疾苦礼贤德振贫乏信寃抑起淹滞俾所至之处如陛下亲临焉茍能宣布圣泽各尽乃职则雍熈泰和之治正在今日然江西福建一道地处蛮方去京师万里外传闻奉使之来皆若大旱之望云霓赤子之仰慈母而察察尔王士宏等不体圣天子抚绥元元之意鹰虎噬雷厉风飞声色以淫吾中贿赂以缄吾口上下交征公私朘剥赃吏贪婪而不问良民涂炭而防知闾阎失望田里寒心乃歌曰九重丹诏颁恩至万两黄金奉使回又歌曰奉使来时惊天动地奉使去时乌天黒地官吏都懽天喜地百姓却啼天哭地又歌曰官吏黒漆皮灯笼奉使来时添一重如此怨谣未能枚举皆百姓不平之气郁结于懐而发诸声者然也此盖庙堂遴选非人使生民感陛下忧恤之虚恩受奉使掊剥之实祸陛下于此而不察将何以取法于后世哉如徴无官守无言责所以不惮江河之险不畏斧钺之诛而诣阙以陈其事者正恐察察尔王士宏等囘觐之日各饰巧言妄称官清民泰欺诈百端昬蔽主听陛下不悟为奸邪所卖擢任省台恣行威福流毒四海则江西福建一道之痛苦与天下共之以此而望隂阳和风雨时年嵗登边隅静不亦难乎倘陛下不弃蒭荛之言委官察其实迹责以欺天防民之罪投诸遐荒雪江西福建一道之痛苦以为百官劝则天下幸甚万世幸甚如陛下以为诽谤大臣置而不问非惟今日祸起萧墙抑且天下万世之不幸矣如徴鄙语俗言不知避讳触犯清跸罪在不赦请伏锧以俟命钱武肃鐡券
　　吾乡钱叔琛氏【赟】乃武肃王之诸孙也其家在郡城外东北隅亭台沼沚聨络暎带犹是先朝赐第与余相友善尝出示所藏鐡券形宛如瓦高尺余濶二尺许券词黄金商嵌一角有斧痕盖至元丙子天兵南下时其家人窃以逃而死于难券亦莫知所在越再丙子渔者偶网得之乃在黄岩州南地名泽库深水内渔意寳物试斧击之则銕焉因弃诸幽一村学究与渔隣颇闻赐券之説买以銕价然二人皆不悟其字乃金也有报于叔琛之兄者用十斛谷易得青氊复还诚为异事时余就録券词一通叔琛又出武肃当日谢表藁并録之昨晚检阅经笥偶得于故纸中转首已三十余年矣人生能几何哉谩志于此词云维干寜四年嵗次丁巳八月甲辰朔四日丁未皇帝若曰咨尔镇海镇东等军节度浙江东西等道观察处置营田招讨等使兼两浙盐鐡制置发运等使开府仪同三司检校太尉兼中书令使持节闽越等州诸军事兼闽越等州刺史上柱国彭城郡王食邑五千戸食实封一百户钱镠朕闻铭邓隲之勲言垂汉典载孔悝之徳事美鲁经则知褒徳防勲古今一致顷者董昌僣伪为皆镜水狂谋恶惯防染齐人而尔披攘凶渠荡定江表忠以卫社稷恵以福生灵其机也氛祲清其化也疲羸泰拯瓯越于涂炭之上师无私焉保余杭于金汤之间政有经矣志奬王室绩冠侯藩溢于旂常流在丹素虽钟繇刻五熟之釡窦宪勒燕然之山未足显功抑有异数是用锡其金版申以誓词长河有似带之期泰山有如拳之日唯我念功之防永将延祚子孙使卿长袭宠荣克保富贵卿恕九死子孙三死或犯常刑有司不得加责承我信誓徃惟钦哉宜付史馆颁示天下表云恩主赐臣金书鐡劵一道臣恕九死子孙三死者出于睿眷形此纶言録臣以丝发之劳赐臣以山河之誓镌金作字指日成文震动神只飞肝胆伏念臣爰従筮仕迨及秉麾每自揣量是何叨忝所以行如履薄动若持盈惟忧福过祸生敢忘慎初防末岂期此志上感宸聪忧臣以处极多危虑臣以防防不至遂开圣泽永保私门屈以常则宥其必死虽君亲嘱念皆云必恕必容而臣子为心岂敢伤慈伤爱谨当日慎一日戒子戒孙不敢因此而累恩不敢乘此而贾祸圣主万歳愚臣一心按史唐禧宗干符五年王仙芝余党曹师雄冦掠二浙杭州募兵使石镜都将董昌等将以讨之临安人钱镠以骁勇事昌为兵马使中和元年昌为杭州刺史光啓二年昌谓镠曰汝能取越州吾以杭授汝镠攻尅之昌遂徙越以镠知杭州事三年昌为越州观察使镠为杭州刺史昭宗景福元年为武胜军防御使二年为镇海节度使干寜二年昌僣号镠遗书曰与其关门作天子与九族百姓俱防涂炭岂若开门作节度使终身冨贵耶昌不听镠以状闻削夺昌官爵委镠讨之三年昌伏诛镠令吏民上表请兼领浙东朝廷不得已以为镇海镇东节度使改威胜曰镇东天复二年进爵越王天祐元年更封吴王梁太祖开平九年以为吴越王干化二年加尚父末帝贞明二年以为诸道兵马元帅三年以为天下兵马元帅龙徳三年以为呉越王镠始建国仪卫名称多如天子之制惟不改元置百官有丞相侍郎客省等使唐明宗天成四年削镠官爵初镠尝遗安重诲书辞礼甚倨及朝廷遣奉使乌昭遇韩珉使镠还珉奏昭遇见镠称臣拜舞重诲奏赐昭遇死镠以太师致仕自余官爵皆削之长兴二年镠卒镠寝疾出印钥授子元瓘曰子孙善事中国勿以易姓废事大之礼卒年八十一史称干寜三年秋九月以镠为镇海镇东节度使而劵词乃四年秋八月何耶史称仪卫名称多如天子之制惟不改元程大昌演繁露云寳正六年歳在辛夘见封落星石制书辛夘乃唐明宗长兴二年寳太元年罗记新城县记云癸未歳癸未乃唐庄宗同光元年以此知吴越虽禀中原正朔既长兴同光年号与其寳正寳太同嵗而名不同知吴越自尝改元审矣又僧文莹湘山野録云唐昭宗以钱武肃平董昌拜为镇海镇东节度使中书令赐鐡劵罗为譔谢表逮庄宗入洛又遣使贡奉恳请玉册金劵有司定议非天子不得用后竟赐之镠即以节钺授其子元瓘自称吴越国王名其居曰殿官属悉称臣又于衣锦军大建玉册金券诏书三楼遣使册东夷诸国封拜其君长防极其势与向之谢表所陈处极防防累恩贾祸之诫殊相戾矣禅月贯休尝以诗投之有满堂花醉三千客一劔霜寒十四州之句镠爱其诗遣客吏谕之曰教和尚改十四为四十方与见休性介谓吏曰州亦难添诗亦不改然闲云野何天而不飞耶遂飘然入蜀镠后果为安重诲奏削王爵以太师致仕重诲死明宗乃复镠爵位夫武肃之逾越固莫逃乎二书所论
　　射字法
　　有教予射字法必湏彼我二人俱聪明熟于翻切优于记问者方乃便防倘遇人以诗词或言语示我彼在隔坐不及知闻我则拊掌彼便説出与所示同然片段文章皆可成诵非特一句一字而已用拊掌代击鼔殊无勾肆市井俗态此天下太平优游无事谩以取一时之笑乐耳使鼙鼓之声震天干戈之锋耀日又能留情于此耶其法七字诗十二句逐句排写前四句括定字母后八句括定叶韵诗曰轻【轻牵】兵【兵边】平【平便】明【明眠】逢○○兴【兴掀】征【征煎】经【经坚】迎【迎年】俜【俜偏】停【停田】应【应烟】成【成涎】声【声羶】清【清千】澄【澄纒】星【星鲜】晴【晴涎】丁【丁颠】檠【檠防】盈【盈延】能【能○】称【称千】非○○精【精煎】零【零连】汀【汀天】橙【橙纒】东钟江支兹为防鱼胡模齐乖佳灰咍真谆臻匡亏元魂痕寒欢关山先森萧宵爻豪歌戈麻阳唐耕斜荣青蒸登尤侯车侵潭谭盐添横光凡如欲切春字清谆清清千春清字在第三行第一字谆字在第七行第四字拊掌则前三后一少歇又前七后四夏字平声为霞盈麻盈盈延霞盈字在第三行第七字麻字在第十行第二字拊掌则前三后七少歇又前十后二少歇又三盖夏字去声所以又三也若入声则四矣余仿此但字母不离二十八字而叶韵莫逃五十六字此为至要后见賔退録一则与此略同并志之其曰俗间有击鼓射字之伎莫知所始盖全用切字该以两诗诗皆七言一篇六句四十二字以代三十六字母全用五支至十二齐韵取其声相近便于诵习一篇七句四十九字以该平声五十七韵而无侧声如一字字母在第三句第四字则鼓节前三后四叶韵亦如之又以一二三四为平上去入之别亦有不击鼓而挥扇之其实一也诗曰西希低之机诗资非卑妻欺痴梯归披皮肥其辞移题持齐时依眉防离为儿仪伊锄尼醯鸡箆溪批毗迷此字母也罗来蓝斜凌伦思戈交劳皆来论流连王郎龙南闗卢甘林峦雷聊隣帘栊羸娄参辰阑楞根湾离驴寒间懐横荣鞵庚光顔此叶韵也
　　神人狮子
　　松江之横云山古累累然世传以为多晋陆氏所藏山人封生业盗至正甲辰春发一冢冢砖上有太元二年造五字按太元东晋武帝时也逆数而上计九百一十余年矣或者谓冢有志石但恐事泄秘弗示人冢中得古铜罍勺壶洗尊鼎杂器之物二百余件内一水滴作狮子昻首轩尾走跃状而一人面部方大髭须飘萧骑狮子背左手握无底圎桶右手臂鹰人之脑心为窍以安吸子吸子顶防大正盖脑心俨一席防象人衣褶及狮鹰羽毛种种具备通身青緑吸子浑若碧玉论其制作肤理则非晋人所能乃汉器无疑必其平生寳惜而以殉葬约长五寸高四寸许诚竒物也至秋夏士安偶过生生出以售捐钱五十缗买之归剔凿沙土饰泽蜡石神气百倍于昔韫椟寳藏时以示博古好雅者一日为有势力时贵夺去昔鲜于困学公尝畜一水滴正与士安者大同小异相承曰蛮人狮子爱之未尝去手寓杭州防桥日临湖有水阁倚阑把玩偶堕吸子于湖水中百计求之不可见悒怏嘅叹形神为之凋枯既他徃逾三年复来杭仍居昔所寓舎追懐故物徃视湖波适当霜降水静之时吸子俨在土内亟命仆下取欣然如获至珍即易号曰神人狮子遂序述颠末求馆阁诸老与夫骚人雅士歌咏以张之寖成巨轴公殁子孙不能世守水滴与诗卷皆归婺州陶氏陶亦不能乆有又将求善贾而沽诸今不知所在自我朝百余年来仅闻公得其一于先而士安得其一于今非若他古铜器比可以屈指数也
　　至元钞様
　　中书左丞叶公亦愚【李】钱唐人宋太学生上书诋贾似道公田关子不便专权误国似道怒嗾林徳夫告公泥金饰斋扁不法令狱吏鞫之云只要你做一个麻糊公即口占一诗曰如今便一似麻糊也是人间大丈夫笔里无时那解有命中有处未应无百千万世传名节二十三年非故居寄语长安朱紫客尽心好上帝王书遂遭黥流岭南及恩放还与似道遇诸途公以词赠云君来路吾归路来来去去何时住公田关子竟何如国事当时谁汝误雷州戸厓州戸人生防有相逢处客中颇恨乏蒸羊聊赠一篇长短句归附后入京上书言时相并献至元钞様此様在宋时固尝进呈请以代关子朝廷不能用故今别改年号而复献之世皇嘉纳使用铸板以功累官至今任而终
　　妓聪敏
