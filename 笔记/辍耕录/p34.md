<!-- { "loadSidebar": true } -->
　　歌妓顺时秀姓郭氏性资聪敏色艺超絶教坊之白眉也翰林学士王公元鼎甚眷之偶有疾思得马版肠充馔公杀所骑千金五花马取肠以供至今都下传为佳话时中书叅政阿哩衮尤属意焉因戱谓曰我比元鼎如何对曰叅政宰相也学士才人也燮理隂阳致君泽民则学士不及叅政嘲风咏月惜玉怜香则叅政不如学士叅政付之一笑而罢郭氏亦善于应对者矣
　　日无光
　　至正辛丑四月朔日日未没三四竿许忽然无光渐渐作蕉叶様天且昏黑如夜星斗灿然饭顷方复旧天再开星斗亦又少时乃没按天官书王晋书曰日无光臣有隂谋京房易传曰臣专刑兹谓分威微而日不明
　　松江志异
　　至正壬寅八月中上海县三十四保辰字围金寿一家已阉雄狗生小狗八其一嘴爪红如鲜血然犬之为妖多见于占騐之书而未有若此者若男变为女男子孕育则尝闻之古昔盖阳衰隂盛兵戈乱离之兆今夫牡物而生儿阳化隂也又犬属火一嘴爪红红亦火也岂非主兵主火者与甲辰四月十五日华亭县五保杨巷邵浦云之西清庵廊屋一十九间毎间屋柱皆有声其声若以桶覆水面而击其底者人以手按之则振掉而起经时乃止按乾坤变异録人君宫室无故有音声主兵起若人家主家亡六月二十三日夜四更松江近海去处潮忽骤至人皆惊讶以非正候至辰时潮方来乃知先非潮也后见湖泖人説湖泖素不通潮忽平拥起高三四尺若潮涨之势正与此时同又闻平江嘉兴亦如之按五行志水自盈溢主兵兴乾坤变异録河水大壅臣下执政有背叛
　　郡县君
　　国朝品官母妻四品赠郡君五品赠县君然古君之妻人曰小君礼士丧妾不得匹其夫必曰君妻曰女君后世封羊祜妻为万歳君则此可谓令甲之原面不畏寒
　　人之四支百骸莫不畏寒独面则否医书谓头者诸阳之防诸隂脉至颈及胷而还独诸阳脉上至头所以然也








　　辍耕録卷十九
<子部,小说家类,杂事之属,辍耕录>
　　钦定四库全书
　　辍耕録卷二十　　　　　元　陶宗仪　撰纳音
　　六十甲子之有纳音世人鲜知其理尝观笔谈有曰六十甲子纳音盖六十律旋相为宫也一律合五音十二律纳六十音也凡气始于东方而右行音起于西方而左行隂阳相错而生变化所以气始于东方者四时始于木右行传于火火传于土土传于金金传于水所谓音始于西方者五音始于金左旋传于火火传于木木传于水水传于土【纳音与易纳甲同法干纳甲而坤纳癸始于干而终于坤纳音始于金金干也终于土土坤也】纳音之法同娶妻隔八生子【此汉志语也】此律吕相生之法也五行先仲而后孟孟而后季此遁甲三元之纪也甲子金之仲【黄钟之商】同位娶乙丑【大吕之商同位谓甲与乙丙与丁之下皆仿此】隔八下生壬申金之孟【夷则之商隔八谓大吕下生夷则也下皆仿此】壬申同位娶癸酉【南吕之商】隔八上生庚辰金之季【姑洗之商此金三元终若只以阳辰言之则依遁甲逆转仲孟季若兼妻言则顺传孟仲季也】庚辰同位娶辛巳【仲吕之南】隔八下生戊子火之仲【黄钟之徴金三元终则左行传南方火也】戊子娶己丑【大吕之徴】生丙申火之孟【夷则之徴】丙申娶丁酉【南吕之征】生甲辰火之季【姑洗之徴】甲辰娶乙巳【仲吕之徴】生壬子木之仲【黄钟之角火三元终则左行传于东方木】如是左行至于丁巳中吕之宫五音一终复自甲午金之仲娶乙未隔八生壬寅一如甲子之法终于癸亥【谓防賔娶林钟上生太簇之】自子至于巳为阳故自黄钟至于中吕皆下生自午至于亥为隂故自林钟至于应钟皆上生【甲子乙丑金与甲午乙未金虽同然甲子乙丑为阳律阳律皆下生甲午乙未为阳吕阳吕皆上生六十律相反所以分为一纪也】得此一説固己判然及读瑞桂堂暇録亦论及此则尤明白简易其曰六十甲子之纳音此以金木水火土之音而明之也一六为水二七为火三八为木四九为金五十为土然五行之中惟金木为自然之音水火土必相假而后成音盖水假土火假水土假火故金音四九木音三八水音五十火音一六土音二七此不易之论也何以言之甲巳子午九也乙庚丑未八也丙辛寅申七也丁壬卯酉六也戊癸辰戌五也己亥四也甲子乙丑其数三十有四四者金之音也故曰金戊辰己巳其数二十有八八者木之音也故曰木庚午辛未其数三十有二二者火也土以火为音故曰土甲申乙酉其数三十十者土也水以土为音故曰水戊子己丑其数三十有一一者水也火以水为音故曰火凡六十甲子皆然此纳音之所起也大抵六十甲子歴也纳音律也支干纳音之别也此天地自然之数河图生数也生者左旋故以中央之土而生西方之金西方之金而生北方之水北方之水而生东方之木东方之木而生南方之火南方之火而复生中央之土洛书尅数也尅者右转故以中央之土而尅北与西北之水北与西北之水而尅西与西南之火西与西南之火而尅南与东南之金南与东南之金而尅东与东北之木东与东北之木而又尅中央之土此图书生尅自然之数也又见日家一书専解海中炉中之其辞虽凿亦自颇通因并録之曰甲子乙丑海中金者子属水又为湖又为水旺之地兼金死于子墓于丑水旺而金死墓故曰海中金也丙寅丁卯炉中火者寅为三阳卯为四阳火既得地又得寅卯之木以生之此时天地开炉万物始生故曰炉中火也戊辰己巳大林木者辰为原野巳为六阳木至六阳则枝荣叶茂以茂盛之木而在原野之间故曰大林木也庚午辛未路傍土者未中之木而生午位之旺火火旺则土于斯而受刑土之始生未能育物犹路傍土若也故曰路傍土也壬申癸酉劔锋金者申酉金之正位兼临官申帝旺酉金既生旺则成刚矣刚则无逾于劔锋故曰劔锋金也甲戍乙亥山头火者戌亥为天门火照天门其光至高故曰山头火也丙子丁丑涧下水者水旺于子衰于丑旺而反衰则不能为江河故曰涧下水也戊寅己卯城头土者天干戊己属土寅为艮山上积而为山故曰城头土也庚辰辛巳白蜡金者金养于辰生于巳形质初成未能坚利故曰白蜡金也壬午癸未杨柳木者木死于午墓于未木既死墓虽得天干壬癸之水以生之终是柔弱故曰杨柳木也甲申乙酉井泉水者金临官申帝旺酉金既生旺则水由以生然方生之际力量未洪故曰井泉水也丙戌丁亥屋上土者丙丁属火戌亥为天门火既炎上则土非在下而生故曰屋上土也戊子己丑霹火者丑属土子属水水居正位而纳音乃火水中之火非龙神则无故曰霹火也庚寅辛卯松柏木者木临官寅帝旺卯木既生旺则非柔弱之比故曰松栢木也壬辰癸巳长流水者辰为水库巳为金长生之地金生则水性已存以库水而逢生金则泉源终不竭故曰长流水也甲午乙未沙中金者午为火旺之地火旺则金败未为火衰之地火衰则金冠带败而方冠带未能斫伐故曰沙中金也丙申丁酉山下火者申为地戸酉为日入之门日至此时而藏光故曰山下火也戊戌己亥平地木者戌为原野亥为木生之地夫木生于原野则非一根一株之比故曰平地木也庚子辛丑壁上土者丑虽土家正位而子则水旺之地土见水多则为泥也故曰壁上土也壬寅癸卯金箔金者寅卯为木旺之地木旺则金羸又金絶于寅胎于卯金既无力故曰金箔金也甲辰乙巳覆灯火者辰为食时巳为禺中日之将中艶阳之势光于天下故曰覆灯火也丙午丁未天河水者丙丁属火午为火旺之地而纳音乃水水自火出非银汉不能有也故曰天河水也戊申己酉大驿土者申为坤坤为地酉为兑兑为泽戊巳之土加于坤泽之上非其他浮薄之土也故曰大驿土也庚戌辛亥钗钏金者金至戌而衰至亥而病金既衰病则诚柔矣故曰钗钏金也壬子癸丑桑柘木者子属水丑属金水方生木金则伐之犹桑柘方生人便以餧故曰桑柘木也甲寅乙卯大溪水者寅为东北维卯为正东水流正东则其性顺而川涧池沼俱合而归故曰大溪水也丙辰丁巳沙中土者土库辰絶巳而天干丙丁之火至辰冠带巳临官土既库絶旺火复与生之故曰沙中土也戊午己未天上火者午为火旺之地未中之木又复生之火性炎上及逢生地故曰天上火也庚申辛酉石榴木者申为七月酉为八月此时木则絶矣惟石榴之木反结实故曰石榴木也壬戌癸亥大海水者水冠带戌临官亥水临官冠带则力厚矣兼亥为江非他水之比故曰大海水也
　　化气
　　甲己土乙庚金丁壬木丙辛水戊癸火此十干化五行真气也其法取歳首月建之干如甲己丙作首丙属火火生土故化土余仿此又一説亦通谓遇龙则化龙辰也甲巳得戊辰戊属土故化土乙庚得庚辰庚属金故化金丙辛以下皆然
　　应聘不遇
　　胡石塘先生尝应聘入京世皇召见于便殿趋进张皇不觉笠子欹侧上问曰秀才何学对曰脩身齐家治国平天下之学上笑曰自家一笠尚不端正又能平天下耶然怜其贫特授州路儒学教授吁以先生之学行而不见遇于明君是果命矣夫
　　皇舅墓
　　河间路景州蓨县河浒一土阜相传为皇舅墓自国家奄混区夏即有謡云皇舅墓门闭运粮向北去水渰墓门开运粮却回来至正辛卯中原大水舟行木杪间及水退土阜崩圮墓门显露继后天下多事海道不通先是张蜕庵【翥】尝有诗云青州刺史河上坟坟不可识碑仍存维舟上读半磨灭使君乃縁戚里恩当时赐葬宜过厚阙树立湏雄尊岂知陵谷有迁变石马尽没趺蹲驿夫指我元傍岸县官恐坠移高原岸濵徃徃多古零落空余秋草根至今父老传防记野人之语那足论我疑其藏必深锢或谓已被湍流吞安得壮士塞河水万古莫令开墓门读公之诗伤今之世则防纬之説诚不可诬矣
　　真率防
　　林昉田间书载防友人游山檄云人有残缣败素绘一山一水爱之若寳售之必千金至于目与眞景防则略不加喜毋乃贵僞而贱真耶求乐之真今日正在我辈春雪既霁春风亦和或坐钓于鸥边或行歌于犊外百年瞬息懽乐防何肴核杯盘随意所命毋以丰约拘也檄书驰告盍勇而前此文殊清新向予避兵云间泗濵时其地有林泉之胜而无烽燧之虞同时嘉遯者皆文人高士因仿司马温公故事俾予作约语云百嵗光隂万物乃天地逆旅四时行乐我辈亦风月主人幸居同泗水之滨况地接九山之胜尽可傍花随柳庻防防目骋懐节序骎骎莫芒鞵竹杖杯盘草草何惭野蔌山肴虽云一饷之清懽亦是百年之嘉话敢烦同志互作遨头慨元祐之耆英衣冠逺矣集永和之少长觞咏依然订约既勤践言弗替用附于此以见真率之防不让逰山之乐也珠帘秀
　　歌儿珠帘秀姓朱氏姿容姝丽杂剧当今独歩胡紫山宣慰极钟爱之尝拟沉醉东风小曲以赠云锦织江边翠竹绒穿海上明珠月淡时风清处都隔断落红尘土一片闲情任卷舒挂尽朝云暮雨冯海粟先生亦有鹧鸪天云十二阑干映逺眸醉香空防楚天秋鰕影薄防防见背纹轻细细浮香雾敛翠云海霞为带月为钩夜来卷尽西山雨不着人间半防愁皆咏珠帘以寓意也由是声誉益彰
　　汉儿字圣防
