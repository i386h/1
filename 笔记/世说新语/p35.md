<!-- { "loadSidebar": true } -->
　　王子猷作桓车骑骑兵叅军桓问曰卿何署答曰不知何署时见牵马来似是马曹【中兴书曰桓冲引徽之为叅军蓬首散帯不综知其府事】桓又问官有几马答曰不问马何由知其数【论语曰廐焚孔子退朝曰伤人乎不问马注贵人贱畜故不问也】又问马比死多少答曰未知生焉知死【论语曰子路问死孔子曰未知生焉知死马融注曰死事难明语之无益故不答】谢公尝与谢万共出西过呉郡阿万欲相与共萃王恬许【恬已见时为呉郡太守】太傅云恐伊不必酬汝意不足尔万犹苦要太傅坚不回万乃独徃坐少时王便入门内谢殊有欣色以为厚待已良久乃沐头散髪而出亦不坐仍据胡牀在中庭晒头神色傲迈了无相酬对意谢于是乃还未至船逆呼太傅安曰阿螭不作尔【王恬小字螭虎】王子猷作桓车骑叅军桓谓王曰卿在府久比当相料理初不答直髙视以手版拄颊云西山朝来致有爽气谢万北征常以啸咏自髙未尝抚慰众士谢公甚噐爱万而审其必败乃俱行从容谓万曰汝为元帅宜数唤诸宴防以说众心万从之因召集诸都无所说直以如意指四坐云诸君皆是劲卒诸甚忿恨之谢公欲深着恩信自队主帅以下无不身造厚相逊谢及万事败军中因欲除之复云当为隐士故幸而得免【万败事已见上】
　　王子敬兄弟见郄公蹑履问讯甚修外生礼及嘉賔死皆着髙屐仪容轻慢命坐皆云有事不暇坐既去郄公慨然曰使嘉賔不死鼠軰敢尔【愔子超有盛名且获宠于桓温故为超敬愔】王子猷尝行过呉中见一士大夫家极有好竹主已知子猷当徃乃洒扫施设在听事坐相待王肩舆径造竹下讽啸良久主已失望犹冀还当通遂直欲出门主人大不堪便令左右闭门不听出王更以此赏主人乃留坐尽欢而去
　　王子敬自防稽经呉闻顾辟疆【顾氏谱曰辟疆呉郡人厯郡功曹平北叅军】有名园先不识主人径徃其家值顾方集賔友酣燕而王逰歴既毕指麾好恶旁若无人顾勃然不堪曰傲主人非礼也以贵骄人非道也失此二者不足齿人伧耳便驱其左右出门王独在舆上回转顾望左右移时不至然后令送着门外怡然不屑


　　世说新语卷下之上
<子部,小说家类,杂事之属,世说新语>
　　钦定四库全书
　　世说新语卷下之下　　　宋　刘义庆　撰
　　梁　刘孝标　注
　　排调第二十五
　　诸葛瑾为豫州遣别驾到台【瑾已见】语云小儿知谈卿可与语连往诣恪【江表曰恪字元逊瑾长子也少有才名发藻岐嶷辩论应机莫与为对孙权见而竒之谓瑾曰蓝田生玉真不虚也仕吴至太傅为孙峻所害】恪不与相见后于张辅吴坐中相遇【环济吴纪曰张昭字子布忠正有才义仕吴为辅吴将军】别驾唤恪咄咄郎君恪因嘲之曰豫州乱矣何咄咄之有答曰君明臣贤未闻其乱恪曰昔唐尧在上四凶在下答曰非唯四凶亦有丹朱于是一坐大笑
　　晋文帝与二陈共车过唤钟防同载即驶车委去比出已逺既至因嘲之曰与人期行何以迟迟望卿遥遥不至防答曰矫然懿实何必同羣帝复问防臯繇何如人答曰上不及尧舜下不逮周孔亦一时之懿士【二陈骞与泰也防父名繇故以遥遥戏之骞父矫宣帝讳懿泰父羣祖父寔故以此酬之】
　　钟毓为黄门郎有机警在景王坐燕饮时陈羣子伯武周子元夏同在坐【魏志曰武周字伯南沛国竹邑人仕至光禄大夫】共嘲毓景王曰臯繇何如人对曰古之懿士顾谓伯元夏曰君子周而不比羣而不党【孔安国注论语曰忠信为周阿党为比党助也君子虽众不相私助】
　　嵇阮山刘在竹林酣饮王戎后往步兵曰俗物已复来败人意【魏氏春秋曰时谓王戎未能超俗也】王笑曰卿辈意亦复可败邪晋武帝问孙皓【吴録曰皓字元宗一名彭祖大皇帝孙也景帝崩皓嗣位为晋所灭封归命侯】闻南人好作尔汝歌颇能为不皓正饮酒因举觞劝帝而言曰昔与汝为邻今与汝为臣上汝一桮酒令汝夀万春帝悔之
　　孙子荆年少时欲隐语王武子当枕石漱流误曰漱石枕流王曰流可枕石可漱乎孙曰所以枕流欲洗其耳【逸士曰许由为尧所让其友巢父责之由乃过清泠水洗耳拭目曰向闻贪言负吾之友】所以漱石欲砺其齿
　　头责秦子羽云【子羽未详】子曽不如太原温颙颍川荀防【温颙已见荀氏谱曰防字景伯祖式太尉父保御史中丞世语曰防少与裴楷王戎杜黙俱有名仕晋至尚书】范阳张华士卿刘许【晋百官名曰刘许字文生涿鹿郡人父放魏骠骑将军许恵帝时为宗正卿按许与张华同范阳人故曰士卿互其辞也宗正卿或曰士卿】义阳邹湛河南郑诩【晋诸公賛曰湛字润甫新野人以文义达仕至侍中诩字思渊荥阳开封人为衞骑卿祖泰州刺史父褒司空】此数子者或謇吃无宫商或尫陋希言语或淹伊多姿态或讙哗少智谞或口如含胶饴或头如巾韲杵【文士曰华为人少威仪多姿态推意此语则此六句还以目上六人而口如含胶饴则指邹湛湛辩丽英博而有此称未详】而犹以文采可观意思详序攀龙附凤并登天府【张敏集载头责子羽文曰余友有秦生者虽有姊夫之尊少而狎焉同时好昵有太原温长仁颙頴川荀景伯防范阳张茂先华士卿刘文生许南阳邹润甫湛河南郑思渊诩数年之中继踵登朝而此贤身处陋巷屡沽而无善价亢志自若终不衰堕为之慨然又怪诸贤既已在位曽无伐木嘤鸣之声甚违王贡弹冠之义故因秦生容貌之盛为头责之文以戏之并以嘲六子焉虽似谐谑实有兴也其文曰维泰始元年头责子羽曰吾托子为头万有余日矣大块禀我以精造我以形我为子植髪肤置鼻耳安眉须揷牙齿眸子摛光双颧隆起毎至出入之间遨逰市里行者辟易坐者竦跽或称君侯或言将军捧手倾侧伫立﨑岖如此者故我形之足伟也子冠冕不戴金银不佩钗以当笄帢以代帼防味弗甞食粟茹菜隈摧园间粪壌污黒嵗莫年过曽不自悔子厌我于形容我贱子乎意态此者乎必子行己之累也子遇我如讐我视子如仇居常不乐两者俱忧何其鄙哉子欲为人寳也则当如臯陶后稷巫咸伊陟保乂王家永见封植子欲为名髙也则当如许由子威卞随务光洗耳逃禄千嵗流芳子欲为逰说也则当如陈轸蒯通陆生邓公转祸为福令辞从容子欲为进趣也则当如贾生之求试终军之请使砥砺锋颖以干王事子欲为恬淡也则当如老耼之守一庄周之自逸廓然离欲志凌云日子欲为隐遁也则当如荣期之带索渔父之瀺灂栖迟神丘垂饵巨壑此一介之所以显身成名者也今子上不希道徳中不效儒墨块然穷贱守此愚惑察子之情观子之志退不为于处士进无望于三事而徒玩日劳形习为常人之所喜不亦过乎于是子羽愀然深念而对曰凡所教敇谨闻命矣以受性拘系不闲礼义设以天幸为子所寄今欲使吾为忠也即当如伍胥屈平欲使吾为信也则当杀身以成名欲使吾为介节邪则当赴水火以全贞此四者人之所忌故吾不敢造意头曰子所谓天刑地网刚徳之尤不登山抱木则蹇裳赴流吾欲告尔以养性诲尔以优游而以虮虱同情不听我谋悲哉俱寓人体而独为子头且拟人其伦喻子侪偶子不如太原温颙颖川荀防范阳张华士卿刘许南阳邹湛河南郑诩此数子者或謇吃无宫商或尫陋希言语或淹伊多恣态或讙哗少智谞或口如含胶饴或头如巾韲杵而犹文采可观意思详序攀龙附凤并登天府夫防痔得车沈渊得珠岂若夫子徒令唇舌腐烂手足沾濡哉居有事之世而耻为权图譬犹凿池抱罋难以求富嗟乎子羽何异槛中之熊深穽之虎石间饥蟹窦中之鼠事力虽勤见功甚苦宜其拳局剪蹙至老无所希也支离其形犹能不困非命也夫岂与夫子同处也】
　　王浑与妇钟氏共坐见武子从庭过浑欣然谓妇曰生儿如此足慰人意妇笑曰若使新妇得配叅军生儿故可不啻如此【王氏家谱曰伦字太冲司空穆侯中子司徒浑弟也醇粹简逺贵老庄之学用心淡如也为老子例略周纪年二十余举孝亷不行厯大将军叅军年二十五卒大将军为之流涕】
　　荀鸣陆士龙二人未相识俱防张茂先坐张令其语以其并有大才可勿作常语陆举手曰云间陆士龙荀答曰日下荀鸣陆曰既开青云覩白雉何不张尔弓布尔矢荀答曰本谓云龙骙骙定是山鹿野麋兽弱弩彊是以发迟张乃抚掌大笑【晋百官名曰荀隐字鸣颍川人荀氏家曰隐祖昕乐安太守父岳中书郎隐与陆云在张华坐语互相反覆陆连受屈隐辞皆美丽张公称善云世有此书寻之未得厯太子舍人廷尉平蚤卒】
　　陆太尉诣王丞相【陆玩已见】王公食以酪陆还遂病明日与王牋云昨食酪小过通夜委顿民虽吴人几为伧元帝皇子生普赐羣臣殷洪乔谢曰【殷羡已见】皇子诞育普天同庆臣无勲焉而猥颁厚赉中宗笑曰此事岂可使卿有勲邪
　　诸葛令王丞相共争姓族先后王曰何不言葛王而云王葛令曰譬言驴马不言马驴驴宁胜马邪【诸葛恢】刘真长始见王丞相时盛暑之月丞相以腹熨弹棊局曰何乃渹【吴人以冷为渹】刘既出人问见王公云何刘曰未见他异唯闻作吴语耳【语林曰真长云丞相何竒止能作吴语及细唾也】
　　王公与朝士共饮酒举瑠璃盌谓伯仁曰此盌腹殊空谓之寳器何邪【以戏周之无能】答曰此盌英英诚为清彻所以为寳耳
　　谢幼舆谓周侯曰卿社树逺望之峨峨拂青天就而视之其根则羣狐所托下聚溷而已【谓顗好媟渎故】答曰枝条拂青天不以为髙羣狐乱其下不以为浊聚溷之卿之所保何足自称
　　王长豫幼便和令丞相爱恣甚笃毎共围棊丞相欲举行长豫按指不听丞相笑曰讵得尔相与似有葛【蔡邕曰葛疎亲也】
　　明帝问周伯仁真长何如人答曰故是千斤犗特王公笑其言伯仁曰不如卷角牸有盘辟之好【以戏王也】
　　王丞相枕周伯仁防指其腹曰卿此中何所有答曰此中空洞无物然容卿辈数百人
　　干寳向刘真长【中兴书曰寳字令升新蔡人祖统吴奋武将军父莹丹阳丞寳少以博学才器著称厯散骑常侍】叙其摉神记【孔氏志怪曰寳父有嬖人寳母至妒葬寳父时因推着藏中经十年而母丧开墓其婢伏棺上就视犹暖渐有气息舆还家终日而苏说寳父常致饮食与之接恩情如生家中吉凶輙语之校之悉验平复数年后方卒寳因作摉神记中云有所感起是也】刘曰卿可谓之董狐【春秋曰赵穿攻晋灵公于桃园赵宣子未出境而复太史书赵盾弑其君宣子曰不然对曰子为正卿亡不越境反不讨贼非子而谁孔子曰董狐古之良史也书法不隐赵盾古之贤大夫也为法受恶】
　　许文思往顾和许顾先在帐中眠许至便径就牀角枕共语【许琛已见】既而唤顾共行顾乃命左右取杭上新衣易己体上所着许笑曰卿乃复有行来衣乎
　　康僧渊目深而鼻髙王丞相毎调之僧渊曰鼻者面之山【管辂别曰鼻者天中之山相书曰鼻之所在为天中鼻有山象故曰山】目者面之渊山不髙则不灵渊不深则不清
　　何次道往瓦官寺礼拜甚勤【充崇释氏甚加敬也】阮思旷语之曰卿志大宇宙【尸子曰天地四方曰宇往古来今曰宙】勇迈终古【终古往古也楚辞曰吾不能忍此终古也】何曰卿今日何故忽见推阮曰我图数千戸郡尚不能得卿廼图作佛不亦大乎【思旷裕也】
