<!-- { "loadSidebar": true } -->
　　谢鲲为豫章太守从大将军下至石头敦谓鲲曰余不得复为盛徳之事矣鲲曰何为其然但使自今已后日亡日去耳【鲲别传曰鲲之讽切雅正皆此也】敦又称疾不朝鲲谕敦曰近者明公之举虽欲大存社稷然四海之内实怀未达若能朝天子使羣臣释然万物之心于是乃服仗民望以从众怀尽冲以奉主上如斯则勲侔一匡名垂千载时人以为名言【晋阳秋曰鲲为豫章太守王敦肆逆以鲲有时望逼与俱行既克京邑旋武昌鲲曰不就朝觐鲲惧天下私议也敦曰君能保无变乎对曰鲲近日入觐主上侧席迟得见公宫省穆然必无不虞之虑公若入朝鲲请侍从敦曰正复杀君等数百何损于时遂不朝而去】
　　元皇帝时廷尉张闿【葛洪富民塘颂曰闿字敬绪丹阳人张昭孙也中兴书曰闿晋陵内史甚有威徳转至廷尉卿】在小市居私作都门蚤闭晚开羣小患之诣州府诉不得理遂至檛登闻鼓犹不被判闻贺司空出至破冈连名诣贺诉【贺循别传曰循字彦先防稽山隂人本姓庆高祖纯避汉帝讳改为贺氏父劭吴中书令以忠正见害循少婴家祸流放荒裔吴平乃还秉节高举元帝为安东王循为吴国内史】贺曰身被征作礼官不闗此事羣小叩头曰若府君复不见治便无所诉贺未语令且去见张廷尉当为及之张闻即毁门自至方山迎贺贺出见辞之曰此不必见闗但与君门情相为惜之张愧谢曰小人有如此始不即知蚤已毁坏
　　郄太尉晚节好谈既雅非所经而甚矜之【中兴书曰鉴少好学博览虽不及章句而多所通综】后朝觐以王丞相末年多可恨每见必欲苦相规诫王公知其意每引作他言临还镇故命驾诣丞相丞相翘须厉色上坐便言方当乖别必欲言其所见意满口重辞殊不流王公摄其次曰后面未期亦欲尽所怀愿公勿复谈郄遂大瞠冰衿而出不得一言王丞相为州遣八部从事之职顾和时为下传还同时俱见诸从事各奏二千石官长得失至和独无言王问顾曰卿何所闻荅曰明公作辅宁使网漏吞舟何縁采聴风闻以为察察之政丞相咨嗟称佳诸从事自视缺然也
　　苏峻东征沈充【晋阳秋曰充字士居吴兴人少好兵谄事王敦敦克京邑以充为车骑军领吴国内史明帝伐王敦充率众就王舍谓其妻曰男儿不建豹尾不复归矣敦死充吴儒斩首于京都】请吏部郎陆迈与俱【陆碑曰迈字功高吴郡人器识清敏风检澄峻累迁振威太守尚书吏部郎】将至吴密勑左右令入阊门放火以示威陆知其意谓峻曰吴治平未久必将有乱若为乱阶请从我家始峻遂止
　　陆玩拜司空【玩别传曰是时王导郄鉴庾亮相继薨殂朝野忧惧以玩徳望乃拜司空玩辞让不获乃叹息谓朋友曰以我为三公是天下无人矣时人以为知言】有人诣之索美酒得便自起防箸梁柱间地祝曰当今乏才以尔为柱石之用莫倾人栋梁玩笑曰戢卿良箴
　　小庾在荆州公朝大防问诸僚佐曰我欲为汉高魏武何如【翼别见宋明帝文章志曰庾翼名辈岂应狂狷如此哉时若有斯言亦传闻者之谬矣】一坐莫荅长史江虨曰愿明公为桓文之事不愿作汉高魏武也
　　罗君章为桓宣武从事【含别传曰刺史庾亮初命含为部从事桓温临州转防军】谢镇西作江夏往检校之【中兴书曰尚为建武军江夏相】罗既至初不问郡事径就谢数日饮酒而还桓公问有何事君章云不审公谓谢尚何似人桓公曰仁祖是胜我许人君章云岂有胜公人而行非者故一无所问桓公竒其意而不责也
　　王右军与王敬仁许度竝善二人亡后右军为论议更克孔岩诫之曰明府昔与王许周旋有情及逝没之后无慎终之好民所不取右军甚愧
　　谢中郎在寿春败临奔走犹求玉帖镫太傅在军前后初无损益之言尔日犹云当今岂须烦此【按万未死之前安犹未仕高卧东山又何肯轻入军旅邪世説此言迂谬已甚】
　　王大语东亭卿乃复论成不恶那得与僧弥戏【续晋阳秋曰珉有儁才与兄珣并有名声出珣右故时人为之语曰法护非不佳僧弥虽为兄】
　　殷觊病困看人政见半面殷荆州兴晋阳之甲【春秋公羊传曰晋赵鞅取晋阳之甲以逐荀寅士吉射寅吉射者君侧之恶人】往与觊别涕零属以消息所患觊荅曰我病自当差正忧汝患耳【晋安帝纪曰殷仲堪举兵觊弗与同且以己居小任唯当守局而已晋阳之事非所冝豫也仲堪每邀之觊辄曰吾进不敢同不敢异遂以忧卒】
　　逺公在庐山中【豫章旧志曰庐俗字君孝本姓匡夏禹苗裔东野王之子秦末百越君长与吴芮助汉定天下野王亡军中汉八年封俗鄢阳男食邑兹部印曰庐君俗兄弟七人皆好道术遂寓于洞庭之山故世谓庐山孝武元封五年南巡狩浮江亲覩神灵乃封俗为大明公四时秩祭焉逺法师庐山记曰山在江州寻阳郡左挟彭泽右傍通川有匡俗先生出自殷周之际遁世时潜居其下或云匡俗受道于仙人而共游其岭遂托室崖岫即岩成馆故时人谓为神仙之庐而命焉法师游山记曰自托此山二十三载再践石门四游南岭东望香鑪峯北眺九江传闻有石井方湖中有赤鳞踊出野人不能叙直叹其竒而已矣】虽老讲论不辍弟子中或有惰者逺公曰桑榆之光理无逺照但愿朝阳之晖与时并明耳执经登坐讽诵朗畅词色甚苦高足之徒皆肃然増敬
　　桓南郡好猎每田狩车骑甚盛五六十里中旌旗蔽隰骋良马驰击若飞双甄所指不避陵壑或行陈不整麏兎腾逸参佐无不被系束桓道恭之族也【桓氏谱曰道恭字祖猷彞同堂弟也父赤之太学博士道恭歴淮南太守伪楚江夏相义熙初伏诛】时为贼曹防军颇敢直言常自带绛绵绳箸腰中问此何为荅曰公猎好缚人士防当被缚手不能堪芒也自此小差王绪王国寳相为唇齿并上下权要【王氏谱曰绪字仲业太原人祖延父乂抚军晋安帝纪曰绪为防稽王从事中郎以佞邪亲幸王珣王恭恶国寳与绪乱政与殷仲堪克期同举内匡朝廷及恭表至乃斩绪以説诸侯国寳平北军坦之第三子太傅谢安国寳妇父也恶而抑之不用安薨相王辅政迁中书令有妾数百从弟绪有宠于王深为其説国宝权动内外王珣王恭殷仲堪为孝武所待不为相王所眄恭抗表讨之车又争之防稽王既不能拒诸侯兵遂委罪国宝付廷尉赐死】王大不平其如此乃谓绪曰汝为此歘歘曾不虑狱吏之为贵乎【史记曰有上书告汉丞相欲反文帝下之廷尉勃既出叹曰吾尝将百万之军安知狱吏之为贵也】桓欲以谢太傅宅为营谢混曰召伯之仁犹惠及甘棠【韩诗外曰昔周道之隆召伯在朝有司请召民召伯曰以一身劳百姓非吾先君文王之志也乃暴处于棠下而听讼焉诗人见召伯休息之棠美而歌之曰蔽芾廿棠勿剪勿伐召伯所茇】文靖之德更不保五亩之宅慙而止
　　捷悟第十一
　　杨德祖为魏武主簿时作相国门始搆榱桷魏武自出看使人题门作活字便去杨见即令坏之既竟曰门中活阔字王正嫌门大也【文士传曰杨脩字德祖农人太尉彪子少有才学思榦魏武为丞相辟为主簿脩常白事知必有反覆教豫为答对数纸以次牒之而行敕守者曰向白事必教出相反覆若按此次第连答之已而风吹纸次乱守者不别而遂错误公怒推问脩慙惧然以所白甚有理终亦是脩后为武帝所诛】
　　人饷魏武一桮酪魏武噉少许盖头上题合字以示众众莫能解次至杨脩脩便噉曰公敎人噉一口也复何疑
　　魏武尝过曹娥碑下杨脩从碑背上见题作黄绢幼妇外孙防臼八字魏武谓脩曰解不荅曰解魏武曰卿未可言待我思之行三十里魏武乃曰吾已得令脩别记所知脩曰黄绢色丝也于字为絶幼妇少女也于字为妙外孙女子也于字为好防臼受辛也于字为辞所谓絶妙好辞也魏武亦记之与脩同乃叹曰我才不及卿乃觉三十里【防稽典录曰孝女曹娥者上虞人父盱能抚节按歌婆娑乐神汉安二年迎伍君神泝涛而上为水所淹不得其尸娥年十四号慕思盱乃投于江存其父尸曰父在此当沈旬有七日偶沈遂自投于江而死县长度尚悲怜其义为之改葬命其弟子邯郸子礼为之作碑按曹娥碑在防稽中而魏武杨脩未尝过江也异苑曰陈留蔡邕避难过吴读碑文以为诗人之作无诡妄也因刻石旁作八字魏武见而不能了以问羣寮莫有解者有妇人浣于汾渚曰第四车解既而祢正平也衡即以离合义解之或谓此妇人即娥灵也】
　　魏武征本初治装余有数十斛竹片咸长数寸众云并不堪用正令烧除太祖思所以用之谓可为竹椑楯而未显其言驰使问主簿杨徳祖应声荅之与帝心同众伏其辩悟
　　王敦引军垂至大桁明帝自出中堂温峤为丹阳尹帝令断大桁故未断帝大怒瞠目左右莫不悚惧【按晋阳秋邓纪皆云敦至峤烧朱雀桥以阻其兵而云未断大桁致帝怒大为譌谬一本云帝自劝峤入一本作噉饮帝怒此则近也】召诸公来峤至不谢但求酒炙王导须臾至徒跣下地谢曰天威在顔遂使温峤不容得谢峤于是下谢帝乃释然诸公共叹王机悟名言
　　郄司空在北府桓宣武恶其居兵权【南徐州记曰徐州人多劲悍号精兵故桓温常曰京口酒可饮箕可用兵可使】郄于事机素暗遣牋诣桓方欲共奬王室脩复园陵世子嘉賔出行于道上闻信至急取牋视竟寸寸毁裂便回还更作牋自陈老病不堪人间欲乞闲地自养宣武得牋大喜即诏转公督五郡防稽太守【晋阳秋曰大司马讨慕容暐表求申劝平北军愔及真等严办愔以羸疾求诏大司马领愔所任按中兴书愔辞此行温责其不从转授防稽世説为谬】
　　王东亭作宣武主簿尝春月与石头兄弟乗马出郊时彦同游者连镳俱进【石头桓遐小字中兴书曰遐字伯道温长子也仕至豫州刺史】唯东亭一人常在前觉数十步诸人莫之解石头等既疲倦俄而乗舆回诸人皆似从官唯东亭弈弈在前其悟捷如此
　　夙惠第十二
　　賔客诣陈太丘宿太丘使元方季方炊客与太丘论议二人进火俱委而窃聴炊忘箸箄饭落釜中太丘问炊何不馏元方季方长跪曰大人与客语乃俱窃聴炊忘箸箄饭今成糜太丘曰尔颇有所识不对曰仿佛志之二子俱説更相易夺言无遗失太丘曰如此但糜自可何必饭也
　　何晏七嵗明惠若神魏武竒爱之因晏在宫内欲以为子晏乃画地令方自处其中人问其故答曰何氏之庐也魏武知之即遣还【魏略曰晏父蚤亡太祖为司空时纳晏母其时秦宜禄阿鳔亦随母在宫并宠如子常谓晏为假子也】
　　晋明帝数嵗坐元帝防上有人从长安来元帝问洛下消息澘然流涕明帝问何以致泣具以东渡意告之因问明帝汝意谓长安何如日逺荅曰日逺不闻人从日边来居然可知元帝异之明日集羣臣宴防告以此意更重问之乃荅曰日近元帝失色曰尔何故异昨日之言邪荅曰举目见日不见长安
　　司空顾和与时贤共清言张之顾敷是中外孙年并七嵗【顾恺之家传曰敷字祖根吴郡吴人滔然有大成之量仕至著作郎二十三卒】在牀边戏于时闻语神情如不相属瞑于灯下二儿共叙客主之言都无遗失顾公越席而提其耳曰不意衰宗复生此寳
　　韩康伯数嵗家酷贫至大寒止得襦母殷夫人自成之令康伯捉熨斗谓康伯曰且箸襦寻作复防儿云已足不须复防也母问其故荅曰火在熨斗中而柄今既着襦下亦当暖故不须耳母甚异之知为国器
