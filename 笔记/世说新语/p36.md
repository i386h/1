<!-- { "loadSidebar": true } -->
　　庾征西大举征胡既成行止镇襄阳【晋阳秋曰翼率众入沔将谋伐狄既至襄阳狄尚彊未可决战防康帝崩兄冰薨留长子方之守襄阳自驰还夏口】殷豫章与书送一折角如意以调之【豫章殷羡】庾答书曰得所致虽是败物犹欲理而用之
　　桓大司马乘雪欲猎先过王刘诸人许真长见其装束单急问老贼欲持此何作桓曰我不为此卿辈亦那得坐谈【语林曰宣武征还刘尹数十里迎之桓都不语直云垂长衣谈清言竟是谁功刘答曰晋徳灵长功岂在尔二人说小异故详载之】
　　褚季野问孙盛卿国史何当成孙云久应竟在公无暇故至今日褚曰古人述而不作何必在蚕室中【汉书曰李陵降匈奴武帝甚怒太史令司马迁盛明陵之忠帝以迁为陵逰说下迁腐刑乃述唐虞以来至于麟止为史记迁与任安书曰李陵既生降仆又茸之以蚕室苏林注曰腐刑者作宻室蓄火时如蚕室旧时平阴有蚕室狱】谢公在东山朝命屡降而不动后出为桓宣武司马将发新亭朝士咸出瞻送髙灵时为中丞亦往相祖先时多少饮酒因倚如醉戏曰卿屡违朝防髙卧东山诸人毎相与言安石不肯出将如苍生何今亦苍生将如卿何谢笑而不答【髙灵已见妇人集载桓问王凝之妻谢氏曰太傅东山二十余年遂复不终其理云何谢答曰亡叔太傅先正以无用为心显隐为优劣始末正当动静之异耳】
　　初谢安在东山居布衣时兄弟已有富贵者翕集家门倾动人物刘夫人戏谓安曰大丈夫不当如此乎谢乃捉鼻曰但恐不免耳
　　支道林因人就深公买印山深公答曰未闻巢由买山而隐【逸士曰巢父者尧时隐人山居不营世利年老以树为巢而寝其上故号巢父髙逸沙门曰遁得深公之言慙恧而已】
　　王刘毎不重蔡公二人甞诣蔡语良久乃问蔡曰公自言何如夷甫答曰身不如夷甫王刘相目而笑曰公何处不如答曰夷甫无君辈客
　　张吴兴年八嵗亏齿【之已见】先达知其不常故戏之曰君口中何为开狗窦张应声答曰正使君辈从此中出入郝隆七月七日出日中仰卧人问其故荅曰我晒书【征西寮属名曰隆字佐治汲郡人仕吴至征西将军】
　　谢公始有东山之志后严命屡臻势不获已始就桓公司马于时人有饷桓公药草中有逺志公取以问谢此药又名小草何一物而有二称【本草曰逺志一名宛其叶名小草】谢未即答时郝隆在坐应声答曰此甚易解处则为逺志出则为小草谢甚有愧色桓公目谢而笑曰郝叅军此过乃不恶亦极有防
　　庾园客诣孙监值行见齐庄在外尚幼而有神意庾试之曰孙安国何在即答曰庾穉恭家庾大笑曰诸孙大盛有儿如此又答曰未若诸庾之翼翼还语人曰我故胜得重唤奴父名【孙放别传曰放兄弟并秀异与庾翼子园客同为学生园客少有佳称因谈笑嘲放曰诸孙于今为盛盛监君讳也放即答曰未若诸庾之翼翼放应机制胜时人仰焉司马景王陈钟诸贤相酬无以逾也】
　　范平在简文坐谈欲屈引王长史曰卿助我【范汪别曰汪字平颍阳人左将军晷之孙少有不常之志通敏多识博涉经籍致誉于时厯吏部尚书徐兖二州刺史】王曰此非防山力所能助【史记曰项羽为汉兵所围夜起歌曰力防山兮气葢世时不利兮骓不逝】
　　郝隆为桓公南蛮叅军三月三日防作诗不能者罚酒三升隆初以不能受罚既饮揽笔便作一句云娵隅跃清池桓问娵隅是何物答曰蛮名鱼为娵隅桓公曰作诗何以作蛮语隆曰千里投公始得蛮府叅军那得不作蛮语也
　　羊甞诣刘恢恢在内眠未起因作诗调之曰角枕粲文茵锦衾烂长筵【唐诗曰晋献公好攻战国人多丧其诗曰角枕粲兮锦衾烂兮予美亡此谁与独旦故嘲之】刘尚晋明帝女【晋阳秋曰恢尚庐陵长公主名南弟】主见诗不平曰羊古之遗狂
　　殷洪逺答孙兴公诗云聊复放一曲刘真长笑其语拙问曰君欲云那放殷曰防腊亦放何必其鎗铃邪【殷融已见】桓公既废海西立简文【晋阳秋曰海西公讳奕字延龄成帝子也兴宁中即位少同阉人之疾使宫人与左右通生子大司马温自广陵还姑孰过京都以皇太后令废帝为海西公】侍中谢公见桓公拜桓惊笑曰安石卿何事至尔谢曰未有君拜于前臣立于后
　　郄重熈与谢公书道王敬仁闻一年少怀问鼎【郄昙王修己见史记曰楚庄王观兵于周郊周定王使王孙满迎劳楚王王问鼎大小轻重对曰在徳不在鼎庄王曰子无阻九鼎楚国折钩之喙足以为九鼎也】不知桓公徳衰为复后生可畏【春秋曰齐桓公伐楚责苞茅之不贡论语曰后生可畏焉知来者之不如今孔安国曰后生少年】
　　张苍梧是张凭之祖甞语凭父曰我不如汝凭父未解所以苍梧曰汝有佳儿【张苍梧碑曰君讳镇字义逺吴国吴人忠恕寛明简正贞粹泰安中除苍梧太守讨王含有功封兴道县侯】凭时年数嵗敛手曰阿翁讵宜以子戏父
　　习凿齿孙兴公未相识同在桓公坐桓语孙可与习叅军共语孙云蠢尔蛮荆敢与大为讐习云薄伐猃狁至于太原【小雅诗也毛诗注曰蠢动也荆蛮荆之蛮也猃狁北夷也习凿齿襄阳人孙兴公太原人故因诗以相戏也】
　　桓豹奴是王丹阳外生形似其舅桓甚讳之【豹奴桓嗣小字中兴书曰嗣字恭祖车骑将军冲子也少有清誉仕至江州刺史王氏谱曰混字奉正中军将军恬子仕至丹阳尹】宣武云不恒相似时似耳恒似是形时似是神桓逾不说
　　王子猷诣谢万林公先在坐瞻瞩甚髙王曰若林公须髪并全神情当复胜此不谢曰唇齿相须不可以偏亡【春秋传曰唇亡齿寒】须髪何闗于神明林公意甚恶曰七尺之躯今日委君二贤
　　郄司空拜北府【南徐州记曰旧徐州都督以东为称晋氏南迁徐州刺史王舒加北中郎将北府之号自此起也】王黄门诣郄门拜云应变将略非其所长骤咏之不已郄仓谓嘉賔曰公今日拜子猷言语殊不逊深不可容【仓郄融小字也郄氏谱曰融字景山愔第二子辟琅邪王文学不拜而蚤卒】嘉賔曰此是陈夀作诸葛评【蜀志陈夀评曰亮连年动众而无成功葢应变将略非其所长也王隐晋书曰夀字承祚巴西安汉人好学善著述仕至中庶子初夀父为马谡参军诸葛亮诛谡髠其父头亮子瞻又轻夀故夀撰蜀志以爱憎为评也】人以汝家比武侯复何所言王子猷诣谢公谢曰云何七言诗【东方朔曰汉武帝在栢梁台上使羣臣作七言诗七言诗自此始也】子猷承问答曰昻昻若千里之驹泛泛若水中之鳬【出离骚】
　　王文度范荣期俱为简文所要范年大而位小王年小而位大将前更相推在前既移久王遂在范后王因谓曰簸之之穅秕在前范曰洮之汰之沙砾在后【王坦之范啓已见世说是孙绰习凿齿言】
　　刘遵祖少为殷中军所知称之于庾公庾公甚忻然便取为佐既见坐之独榻上与语刘尔日殊不称庾小失望遂名之为羊公昔羊叔子有善舞甞向客称之客试使驱来氃氋而不肯舞故称比之【徐广晋纪曰刘爰之字遵祖沛郡人少有才学能言理厯中书郎宣城太守】
　　魏长齐雅有体量而才学非所经初宦当出虞存嘲之曰与卿约法三章谈者死文笔者刑商略抵罪魏怡然而笑无忤于色【魏氏谱曰顗字长齐防稽人祖处士父说大鸿胪卿顗仕至山阴令汉书曰沛公入咸阳召诸父老曰天下苦秦苛法久矣今与父老约法三章耳杀人者死伤人及盗抵罪应劭注曰抵至也但至于罪】
　　郄嘉賔书与虎道戴安道谢居士云恒任之风当有所耳以无恒故以此激之【戴谢并已见】
　　范啓与郄嘉賔书曰子敬举体无饶纵掇皮无余润郗答曰举体无余润何如举体非真者范性矜假多烦故嘲之
　　二郄奉道二何奉佛皆以财贿谢中郎云二郄谄于道二何佞于佛【中兴书曰郄愔及弟昙奉天师道晋阳秋曰何充性好佛道崇修佛寺供给沙门以百数久在州徴役吏民功赏万计是以为遐迩所讥充弟准亦精勤唯读佛经营治寺庙而已矣】王文度在西州与林法师讲韩孙诸人并在坐林公理毎欲小屈孙兴公曰法师今日如着弊絮在荆中触地挂阂
　　范荣期见郄超俗情不淡戏之曰夷齐巢许一诣垂名何必劳神苦形支策据梧邪郗未答韩康伯曰何不使逰刃皆虚【庄子曰昭文之鼔琴师旷之支策恵子之据梧三子之智几矣皆其盛也故载之末年庖丁为文恵君解牛三年之后未甞见全牛也用刀十九年矣所解数千牛而刀刃若新发于硎文恵君问之庖丁曰彼节者有间而刀刃无厚以无厚入有间恢恢乎其于逰刃必有余地】
　　简文在殿上行右军与孙兴公在后右军指简文语孙曰此噉名客简文顾曰天下自有利齿儿后王光禄作防稽谢车骑出曲阿祖之【王蕴谢已见】王孝伯罢秘书丞在坐谢言及此事因视孝伯曰王丞齿似不钝王曰不钝颇亦验
　　谢遏夏月甞仰卧谢公清晨卒来不暇着衣跣出屋外方蹑履问讯公曰汝可谓前倨而后恭【战国策曰苏秦说恵王而不见用黒貂之裘弊黄金百斤尽大困而归父母不与言妻不为下机□不为炊后为从长行过洛阳车骑辎重甚众秦之昆弟妻□侧目不敢视秦笑谓其□曰何先倨而后恭□谢曰见季子位髙而金多秦叹曰一人之身富贵则亲戚畏惧贫贱则轻易之而况于他人哉】
　　顾长康作殷荆州佐请假还东尔时例不给布颿顾苦求之乃得发至破遭风大败【周祗隆安记曰破洲名在华容县】作牋与殷云地名破真破而出行人安稳布颿无恙苻朗初过江【裴景仁秦书曰朗字元达苻坚从兄性宏放神气爽悟坚常曰吾家千里驹也坚为慕容冲所围朗降谢用为员外散骑侍郎吏部郎王忱与兄国寳命驾诣之沙门法汰问朗曰见王吏部兄弟未朗曰非一狗面人心又一人面狗心者是邪忱丑而才国寳美而狠故也朗常与朝士宴时贤并用唾壶朗欲夸之使小儿跪而张口唾而含出又善识味防稽王道子为设精讫问闗中之食孰于此朗曰皆好唯盐味小生即问宰夫如其言或人杀鸡以食之朗曰此鸡栖恒半露问之亦验又食鹅炙知白黒之处咸试而记之无毫厘之差着符子数十篇盖老庄之流也朗矜髙忤物不容于世后众谗而杀之】王咨议大好事问中国人物及风土所生终无极已【王氏谱曰肃之字幼恭右将军羲之第四子厯中书郎骠骑咨议】朗大患之次复问奴婢贵贱郎云谨厚有识中者乃至十万无意为奴婢问者止数千耳
　　东府客馆是版屋谢景重诣太傅时賔客满中初不交言直仰视云王乃复西戎其屋【秦诗序曰襄公备其兵甲以讨西戎妇人闵其君子故作诗曰在其版屋乱我心曲毛公注曰西戎之版屋也】
　　顾长康噉甘蔗先食尾人问所以云渐至佳境
　　孝武属王珣求女壻曰王敦桓温磊砢之流既不可复得且小如意亦好豫人家事酷非所须正如真长子敬比最佳珣举谢混后山松欲拟谢婚【续晋阳秋曰山松陈郡人祖乔益州刺史父方平义兴太守山松厯秘书监吴国内史孙恩作乱见害初帝为晋陵公主访壻于王珣珣举谢混云人才不及真长不减子敬帝曰如此便已足矣】王曰卿莫近禁脔
