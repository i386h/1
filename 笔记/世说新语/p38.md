<!-- { "loadSidebar": true } -->
　　庾道季诧谢公曰裴郎云谢安谓裴郎乃可不恶何得为复饮酒【庾龢裴啓已见】裴郎又云谢安目支道林如九方臯之相马略其黄取其儁逸【支遁曰遁毎标举防宗而不留心象喻解释章句或有所漏文字之徒多以为疑谢安石闻而善之曰此九方臯之相马也略其黄而取其儁逸列子曰伯乐谓秦穆公曰臣所与共儋纆薪菜者有九方臯此其于马非臣之下也公使行求马反曰得矣牡而黄使人取之牝而骊公曰毛物牡牝之不知何马之能知也伯乐曰若臯之观马者天机也得其精亡其麤在其内亡其外见其所见不见其所不见视其所视遗其所不视若彼之所相有贵于马也既而马果千里足】谢公云都无此二语裴自为此辞耳庾意甚不以为好因陈东亭经酒垆下赋读毕都不下赏裁直云君乃复作裴氏学于此语林遂废今时有者皆是先写无复谢语【续晋阳秋曰晋隆和中河东裴啓撰汉魏以来迄于今时言语应对之可称者谓之语林时人多好其事文遂流行后说太傅事不实而有人于谢坐叙其黄公酒垆司徒王珣为之赋谢公加以与王不平乃云君遂复作裴郎学自是众咸鄙其事矣安乡人有罢中宿县诣安者安问其归资答曰岭南凋弊唯有五万蒲葵扇又以非时为滞货安乃取其中者捉之于是京师士庶竞慕而服焉价増数倍旬月无卖夫所好生羽毛所恶成疮痏谢相一言挫成美于千载及其所与崇虚价于百金上之爱憎与夺可不慎哉】
　　王北中郎不为林公所知乃著论沙门不得为髙士论大略云髙士必在于纵心调畼沙门虽云俗外反更束于教非情性自得之谓也
　　人问顾长康何以不作洛生咏答曰何至作老婢声【洛下书生咏音重浊故云老婢声】
　　殷顗庾恒并是谢镇西外孙【谢氏谱曰尚长女僧要适庾龢次女僧韶适殷歆】殷少而率悟庾毎不推甞俱诣谢公谢公熟视殷曰阿巢故似镇西【巢殷顗小字也】于是庾下声语曰定何似谢公续复云巢颊似镇西庾复云颊似足作健不【庾氏谱曰恒字敬则祖亮父龢恒仕至尚书仆射】
　　旧目韩康伯将肘无风骨【说林曰范啓云韩康伯似肉鸭】
　　苻宏叛来归国谢太傅毎加接引宏自以有才多好上人坐上无折之者适王子猷来太傅使共语子猷直熟视良久回语太傅云亦复竟不异人宏大惭而退【续晋阳秋曰宏苻坚太子也坚为姚苌所杀宏将母妻来投诏赐田宅桓以宏为将败冦湘中伏诛】
　　支道林入东见王子猷兄弟还人问见诸王何如答曰见一羣白颈乌但闻唤哑哑声
　　王中郎举许度为吏部郎郗重熈曰相王好事不可使阿讷在坐头【讷询小字】
　　王兴道谓谢望蔡霍霍如失鹰师【永嘉记曰王和之字兴道琅邪人祖翼平南将军父胡之司州刺史和之厯永嘉太守正员常侍望蔡谢惔小字也】
　　桓南郡毎见人不快辄嗔云君得哀家梨当复不烝食不【旧语秣陵有哀仲家梨甚美大如升入口消释言愚人不别味得好梨烝食之也】
　　假谲第二十七
　　魏武少时甞与绍好为游侠观人新婚因潜入主人园中夜呌呼云有偷儿贼青庐中人皆出观魏武乃入抽刃劫新妇与绍还出失道坠枳中绍不能得动复大呌云偷儿在此绍遑迫自掷出遂以俱免【曹瞒传曰操小字阿瞒少好谲诈逰放无度孙盛杂语云武王少好侠放荡不修行业甞私入常侍张让宅中让乃手防于庭逾垣而出有絶人力故莫之能害也】
　　魏武行役失汲道军皆渇乃令曰前有大梅林饶子甘酸可以解渇士卒闻之口皆出水乘此得及前源魏武常言人欲危己已辄心动因语所亲小人曰汝怀刃宻来我侧我必说心动执汝使行刑汝但勿言其使无他当厚相报执者信焉不以为惧遂斩之此人至死不知也左右以为实谋逆者挫气矣【曹瞒曰操在军廪谷不足私语主者曰何如主者云可以小斛足之操曰善后军中言操欺众操题其主者背以狥曰行小斛盗军谷遂斩之仍云特当借汝死以厌众心其变诈皆此也】
　　魏武常云我眠中不可妄近近便斫人亦不自觉左右宜深慎此后阳眠所幸一人窃以被覆之因便斫杀自尔毎眠左右莫敢近者
　　绍年少时曽遣人夜以劒掷魏武少下不着魏武揆之其后来必髙因帖卧牀上剑至果髙【按曹后由鼎跱迹始贰自斯以前不闻讐隟有何意故而剚之以剑也】
　　王大将军既为逆顿军姑孰晋明帝以英武之才犹相猜惮乃着戎服骑巴賨马赍一金马鞭阴察军形势未至十余里有一客姥居店卖食帝过愒之谓姥曰王敦举兵图逆猜害忠良朝廷骇惧社稷是忧故劬劳晨夕用相觇察恐形迹危露或致狼狈追迫之日姥其匿之便与客姥马鞭而去行敦营匝而出军士觉曰此非常人也敦卧心动曰此必黄须鲜卑奴来命骑追之已觉多许里追士因问向姥不见一黄须人骑马度此邪姥曰去已久矣不可复及于是骑人息意而反【异苑曰帝躬往姑孰敦时昼寝卓然惊悟曰营中有黄头鲜卑奴来何不取帝所生母荀氏燕国人故貌焉】
　　王右军年减十嵗时大将军甚爱之恒置帐中眠大将军甞先出右军犹未起须臾钱凤入屏人论事【晋阳秋曰凤字世仪吴嘉兴尉子也姧慝好利为敦铠曹叅军知敦有不臣心因进说后敦败见诛】都忘右军在帐中便言逆节之谋右军觉既闻所论知无活理乃剔吐污头面被褥诈熟眠敦论事造半方意右军未起相与大惊曰不得不除之及开帐乃见吐唾从横信其实熟眠于是得全于时称其有智【按诸书皆云王允之事而此言羲之疑误】陶公自上流来赴苏峻之难令诛庾公谓必戮庾可以谢峻【晋阳秋曰是时成帝在襁褓太后临朝中书令庾亮以元舅辅政欲以风轨格政绳御四海而峻拥兵近甸为逋逃薮亮图召峻王导卞壶并不欲亮曰苏峻豺狼终为祸乱晁错所谓削亦反不削亦反遂下优诏以大司农征之峻怒曰庾亮欲诱杀我也遂克京邑平南温峤闻乱号泣登舟遣叅军王愆期推征西陶侃为盟主俱赴京师时亮败绩奔峤人皆尤而少之峤愈相崇重分兵以配给之】庾欲奔窜则不可欲防恐见执进退无计温公劝庾诣陶曰卿但遥拜必无它我为卿保之庾从温言诣陶至便拜陶自起止之曰庾元规何縁拜陶士衡毕又降就下坐陶又自要起同坐坐定庾乃引咎责躬深相逊谢陶不觉释然温公丧妇从姑刘氏家值乱离散唯有一女甚有姿慧姑以属公觅婚公宻有自婚意答曰佳壻难得但如峤比云何姑云丧败之余乞粗存活便足慰吾余年何敢希汝比郤后少日公报姑云已觅得婚处门地粗可壻身名宦尽不减峤因下玉镜台一枚姑大喜既婚交礼女以手披纱扇抚掌大笑曰我固疑是老奴果如所卜【按温氏谱峤初取髙平李暅女中取琅邪王诩女后取庐江何防女都不闻取刘氏便为虚谬谷口云刘氏政谓其姑尔非指其女姓刘也孝标之注亦未为得】玉镜台是公为刘越石长史北征刘聪所得【王隐晋书曰建兴二年峤为刘琨假守左司马都督上前锋诸军事讨刘聦晋阳秋曰聪一名载字明屠各人父渊因乱起兵死聪嗣业】
　　诸葛令女庾氏妇既寡誓云不复重出此女性甚正彊无有登车理【即庾亮子防妻父虨已见上】恢既许江思婚乃移家近之初诳女云宜徙于是家人一时去独留女在后比其觉已不复得出江郎莫来女哭詈弥甚积日渐歇江虨暝入宿恒在对牀上后观其意转帖虨乃诈厌良久不寤声气转急女乃呼婢云唤江郎觉江于是跃来就之曰我自是天下男子厌何预卿事而见唤邪既尔相闗不得不与人语女黙然而慙情义遂笃【葛令之清英江君之茂识必不背圣人之正典习蛮夷之行康王之言所轻多矣】
　　愍度道人始欲过江与一伧道人为侣谋曰用旧义往江东恐不办得食便共立心无义既而此道人不成渡愍度果讲义积年【名徳沙门题目曰支愍度才鉴清出孙绰愍度賛曰支度彬彬好是拔新俱禀昭见而能越人世重秀异咸竞尔珍孤桐峄阳浮磬泗濵】后有伧人来先道人寄语云为我致意愍度无义那可立【旧义者曰种智有是而能圆照然则万累斯尽谓之空无常住不变谓之妙有而无义者曰种智之体豁如太虚虚而能知无而能应居宗至极其唯无乎】治此计权救饥尔无为遂负如来也
　　王文度弟阿智恶乃不翅当年长而无人与防孙兴公有一女亦僻错又无嫁娶理因诣文度求见阿智既见便阳言此定可殊不如人所那得至今未有防处我有一女乃不恶但吾寒士不宜与卿计欲令阿智娶之文度欣然而啓蓝田云兴公向来忽言欲与阿智防蓝田惊喜既成婚女之顽嚚欲过阿智方知兴公之诈【阿智王防之小字防之字文将辟州别驾不就娶太原孙绰女字阿恒】
　　范平为人好用智数而有时以多数失防守失官居东阳桓大司马在南州故往投之桓时方欲招起屈滞以倾朝廷且平在京素亦有誉桓谓逺来投己喜跃非常比入至庭倾身引望语笑欢甚顾谓虎曰范公且可作太常卿范裁坐桓便谢其逺来意范虽实投桓而恐以趋时损名乃曰虽怀朝宗防有亡儿瘗在此故来省视桓怅然失望向之虚伫一时都尽【中兴书曰初桓温请范汪为征西长史复表为江州并不就还都因求为东阳太守温甚恨之汪后为徐州温北伐令汪出梁国失期温挟憾奏汪为庶人汪居吴后至姑孰见温温语其下曰平乃来见当以护军起之汪数日辞归温曰卿适来何以便去汪曰数嵗小儿丧往年经乱权瘗此境故来迎之事竟去耳温愈怒之竟不屑意】
　　谢遏年少时好着紫罗香囊垂覆手太傅患之而不欲伤其意乃谲与赌得即烧之【遏谢小字】
　　黜免第二十八
　　诸葛厷在西朝少有清誉为王夷甫所重时论亦以拟王后为继母族党所谗诬之为狂逆将逺徙友人王夷甫之徒诣槛车与别厷问朝廷何以徙我王曰言卿狂逆厷曰逆则应杀狂何所徙【厷已见】
　　桓公入蜀至三峡中部伍中有得猨子者【荆州记曰峡长七百里两岸连山略无絶处重岩叠障隐天蔽日常有髙猨长啸属引清逺渔者歌曰巴东三峡巫峡长猿鸣一声泪沾裳】其母縁岸哀号行百余里不去遂跳上船至便即絶破视其腹中肠皆寸寸断公闻之怒命黜其人
　　殷中军被废在信安终日恒书空作字州吏民寻义逐之窃视唯作咄咄怪事四字而已【晋阳秋曰初浩以中军将军镇夀阳羗姚襄上书归降后有罪浩阴图诛之防闗中有变符健死浩伪率军而行云修复山陵襄前驱恐遂反军至山桑闻襄将至弃辎重驰保谯襄至据山桑焚其舟实至夀阳略流民而还浩士卒多叛征西温乃上表黜浩抚军大将军奏免浩除名为民浩驰还谢罪既而迁于东阳信安县】
　　桓公坐有参军椅烝薤不时解共食者又不助而椅终不放举坐皆笑桓公曰同盘尚不相助况复危难乎敕令免官
　　殷中军废后恨简文曰上人箸百尺楼上儋梯将去【续晋阳秋曰浩虽废黜夷神委命雅咏不辍虽家人不见其有流放之戚外生韩伯始随至徙所周年还都浩素爱之送至水侧乃咏曹顔逺诗曰富贵它人合贫贱亲戚离因泣下其悲见于外者唯此一事而已则书空去梯之言未必皆实也】
