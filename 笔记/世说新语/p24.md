<!-- { "loadSidebar": true } -->
　　王恭有清辞简防能叙説而读书少颇有重出【中兴书曰恭虽才不多而清辨过人】有人道孝伯常有新意不觉为烦
　　殷仲堪丧后桓问仲文卿家仲堪定是何似人仲文曰虽不能休明一世足以映彻九泉【续晋阳秋曰仲堪仲文之从兄也少有美誉】
　　品藻第九
　　汝南陈仲举颍川李元礼二人共论其功徳不能定先后蔡伯喈【续汉书曰蔡伯喈陈留圉人通达有儁才博学善属文伎蓺术数无不精综仕至左中郎为王允所诛】评之曰陈仲举彊于犯上李元礼严于摄下犯上难摄下易【张璠汉纪曰时人为之语曰不畏彊御陈仲举天下模楷李元礼】仲举遂在三君之下【谢沈汉书曰三君者一时之所贵也窦武刘叔陈蕃少有高操海内尊而称之故得因以为目】元礼居八俊之上【薛莹汉书曰李膺王畅荀绲朱寓魏朗刘佑杜楷赵典为八俊英雄记曰先是张俭等相与作衣冠糺弹弹中人相调言我弹中诚有八俊八乂犹古之八元八凯也谢沈书曰俊者卓出之名也姚信士纬曰陈仲举体气高烈有王臣之节李元礼忠壮正直有社稷之能海内论之未决蔡伯喈抑一言以变之疑论乃定也】
　　庞士元至吴吴人并友之【蜀志曰周瑜领南郡士元为功曹瑜卒士元送丧至吴吴人多闻其名及当还西并防闾门与士元言】见陆绩【文士传曰绩字公纪幼有儁朗才数博学多通厐士元年长于缋共为交友仕至郁林太守自知亡日年三十二而卒】顾劭全琮【环济吴纪曰琮字子黄吴郡钱塘人有徳行义槩为大司马】而为之目曰陆子所谓驽马有逸足之用顾子所谓驽牛可以负重致逺或问如所目陆为胜邪曰驽马虽精速能致一人耳驽牛一日行百里所致岂一人哉吴人无以难全子好声名似汝南樊子昭【济万机论曰许子将褒贬不平以拔樊子昭而抑许文休刘难曰子昭拔自贾竖年至七十能守静进不茍竞济荅曰子昭诚自幼至长容貌完洁然观其插齿牙树颊颏吐唇吻自非文休之敌】顾劭尝与厐士元宿语问曰闻子名知人吾与足下孰愈曰陶冶世俗与时浮沈吾不如子【吴志曰劭好乐人伦自州郡庶防及四方人事往来相见或讽议而去或结友而别风声流闻逺近称之】论王霸之余策览倚仗之要害吾似有一日之长劭亦安其言【吴录曰劭安其言更亲之】诸葛瑾弟亮及从弟诞【吴书曰瑾字子瑜其先葛氏琅邪诸县人后徙阳都阳都先有姓葛者时人谓诸葛因为氏瑾少以至孝称累迁豫州牧六十八卒魏志曰诞字公休为吏部郎人有所属托辄显其言而亟用之后有当不则公议其得失以为褒贬自是羣寮莫不慎其所举累迁州刺史镇东军司空谋逆伏诛】并有盛名各在一国于时以为蜀得其龙吴得其虎魏得其狗诞在魏与夏侯齐名瑾在吴吴朝服其量【吴书曰瑾避乱渡江大皇帝取为长史遣使蜀但与弟亮公防相见反无私面而又有容貌思度时人服其量】
　　司马文王问武陔陈伯何如其父司空陔曰通雅博畅能以天下声教为己任者不如也明练简至立功立事过之【魏志曰陔与泰善故文王问之】
　　正始中人士比论以五荀方五陈荀淑方陈寔荀靖方陈谌【逸士传曰靖字叔慈颍川人有儁才以孝著名兄弟八人号八龙身修学动止合礼弟爽亦有才学显名当世或问汝南许章爽与靖敦贤章曰二人皆玉也慈明外朗叔慈内润太尉辟不就年五十终时人惜之号行先生】荀爽方陈纪荀彧方陈羣【典略曰彧字文若颍川人为汉侍中守尚书令彧为人英伟折节待士坐不累席其在台阁间不以私欲挠意年五十薨諡曰敬侯以其名徳高追赠太尉】荀顗方陈泰【晋诸公賛曰顗字景倩彧之子礼立徳思义温雅加深识国体累迁光禄大夫晋受禅封临淮公典朝仪刋正国式为一代之制转太尉为台辅徳望清重留心礼教卒諡康公】又以八裴方八王裴徽方王祥裴楷方王夷甫裴康方王绥【晋百官名曰康字仲豫徽之于晋诸公賛曰康有量歴太子左率】裴绰方王澄【王朝目录曰绰字仲舒楷弟也名亚于楷歴中书黄门侍郎】裴瓉方王敦【晋诸公賛曰瓉字国寳楷之子才气爽儁终中书郎】裴遐方王导裴頠方王戎裴邈方王冀州刺史杨淮二子乔与髦俱总角为成器淮与裴頠乐广友善遣见之頠性方爱乔之有高韵谓淮曰乔当及卿髦小减也广性清淳爱髦之有神检谓淮曰乔自及卿然髦尤精出淮笑曰我二儿之优劣乃裴乐之优劣论者评之以为乔虽高韵而检不匝乐言为得然并为后出之儁【荀绰冀州记曰乔字国彦爽朗有逺意髦字士彦清平有贵识并为后出之儁为裴頠乐广所重晋诸公賛曰乔似淮而疎皆为二千石髦为石勒所害】
　　刘令言始入洛【刘氏谱曰纳字令言彭城丛亭人祖瑾乐安长父甝魏洛阳令纳歴司校尉】见诸名士而叹曰王夷甫太解明乐彦辅我所敬张茂先我所不解周武巧于用短【王晋书曰周恢字武汝南人祖斐永宁少府父隆州从事恢仕至秦相秩中二千石】杜方叔拙于用长【晋诸公賛曰杜育字方叔襄城邓陵人杜袭孙也育幼便岐嶷号神童及长美风姿有才藻时人号曰杜圣累迁国子祭酒洛阳没为贼所杀】
　　王夷甫云闾丘冲【荀绰兖州记曰冲字賔卿高平人家世二千石冲清平有鉴识博学有文义累迁太傅长史虽不能立功葢世然闻义不惑当世莅事务于平允操持文案必引经诰饰以文采未尝有滞性尤通达不矜不假好音乐侍婢在侧不释管出入乗四望车居之甚夷不能亏损恭素之行淡然肆其心志论者不以为侈不以为僣至于白首而清名令望不渝于始为光禄勲京邑未溃乗车出为贼所害时人皆痛惜之】优于满奋郝隆【晋诸公賛曰隆字始高平人为人通亮清识为吏部郎州刺史齐王同起义隆应檄稽留为参军王邃所杀】此三人并是高才冲最先达【兖州记曰于时高平人士偶盛满奋郝隆达在冲前名位已显而刘寳王夷甫犹以冲之虚贵足先二人】王夷甫以王东海比乐令【江左名士传曰承言理辩物但明其防要不为辞费有识伏其约而能通太尉王夷甫一世龙门见而雅重之以比南阳乐广】故王中郎作碑云当时标榜为乐广之俪
　　庾中郎与王平子鴈行【晋阳秋曰初王澄有通朗称而轻薄无行兄夷甫有盛名时人许以人伦鉴识常为天下士目曰阿平第一子嵩第二处仲第三敳以澄敦莫已也及澄丧敦败敳世誉如初】
　　王大将军在西朝时见周侯辄扇障面不得住【敦性彊梁自少及长季伦斩妓曽无异色若斯徼狠岂惮于周顗乎见言不然也】后度江左不能复尔王叹曰不知我进伯仁【沈约晋书曰周顗王敦素惮之见辄面热虽复腊月亦扇面不休其惮如此】
　　防稽虞元皇时与桓宣武同侠其人有才理胜望【虞光禄传曰字思行防稽余姚人虞飜曽孙右光禄潭兄子也虽机干不及潭而至行过之歴吏部郎吴兴守征为金紫光禄大夫卒】王丞相尝谓曰孔愉有公才而无公望丁潭有公望而无公才【愉已见防稽后贤记曰潭字世康山隂人吴司徒固曽孙也沈婉有雅望少与孔愉齐名仕至光禄大夫晋阳秋曰孔敬康丁世康张伟康俱著名时谓防稽三康伟康名茂尝梦得大象以问万雅雅曰君当为大郡而不善也象大兽也取其音狩故为大郡然象以齿丧身后为吴郡果为沈充所杀】兼之者其在卿乎未达而丧【虞光禄传曰未登台鼎时论称屈】明帝问周伯仁卿自谓何如郗鉴周曰鉴方臣如有功夫复问郗郗曰周顗比臣有国士门风【邓粲晋纪曰伯仁清正嶷然以徳望称之】
　　王大将军下庾公问闻卿有四友何者是荅曰君家中郎我家太尉阿平胡母彦国【八王故事曰胡母辅之少有雅俗鉴识与王澄庾敳王敦王夷甫为四友今故荅也】阿平故当最劣庾曰似未肯劣庾又问何者居其右王曰自有人又问何者是王曰噫其自有公论左右蹑公公乃止【敦自谓右者在己也】
　　人问丞相周侯何如和峤荅曰长舆嵯蘖【虞预晋书曰峤厚自封植嶷然不羣】
　　明帝问谢鲲君自谓何如庾亮荅曰端委庙堂使百僚凖则臣不如亮一丘一壑自谓过之【晋阳秋曰鲲随王敦下入朝见太子于东宫语及夕太子从容问鲲曰论者以君方庾亮自谓孰愈对曰宗庙之美百官之富臣不如亮縦意丘壑自谓过之邓粲晋纪曰鲲与王澄之徒慕竹林诸人散首披发裸袒箕踞谓之八达故隣家之女折其两齿世为謡曰任达不已幼舆折齿鲲有胜情逺槩为朝廷之望故时以庾亮方焉】
　　王丞相二弟不过江曰颍曰敝时论以颍比邓伯道敝比温忠武议郎祭酒者也【王氏谱曰颍字茂英位至议郎年二十卒敝字茂平丞相祭酒不就袭爵堂邑公年二十有二而卒】
　　明帝问周侯论者以卿比郗鉴云何周曰陛下不须牵顗比【按顗死弥年明帝乃即位世説此言妄矣】
　　王丞相云顷下论以我比安期千里亦推此二人唯共推太尉此君特秀【晋诸公賛曰夷甫性矜峻少为同志所推】
　　宋祎曽为王大将军妾后属谢镇西镇西问祎我何如王荅曰王比使君田舍贵人耳镇西妖冶故也【未详宋祎】明帝问周伯仁卿自谓何如庾元规对曰萧条方外亮不如臣从容廊庙臣不如亮【按诸书皆以谢鲲比亮不闻周顗】
　　王丞相辟王蓝田为掾庾公问丞相蓝田何似王曰真独简贵不减父祖然旷澹处故当不如尔【王述狷隘故也】卞望之云郗公体中有三反方于事上好下佞己一反治身清贞大脩计校三反自好读书憎人学问三反【按太尉刘寔论王肃方于事上好下佞己性嗜荣贵不求茍合治身不尤惜财物王郗志性傥亦同乎】世论温太真是过江第二流之高者时名辈共説人物第一将尽之间温常失色【温氏谱序曰晋大夫却至封于温子孙因氏居太原祁县为郡着姓】
　　王丞相云见谢仁祖恒令人得上与何次道语唯举手指地曰正自尔馨【前篇及诸书皆云王公重何充谓必代己相而此章以手指地意如轻诋或清言析理何不逮谢故邪】
　　何次道为宰相人有讥其信任不得其人【晋阳秋曰充所昵庸杂以此损名】阮思旷慨然曰次道自不至此但布衣超居宰相之位可恨唯此一条而已【语林曰阮光禄闻何次道为宰相叹曰我当何处生活此则阮未许何为鼎辅二説便相符也】
　　王右军少时丞相云逸少何縁复减万安邪【刘绥已见】郗司空家有伧奴知及文章事事有意王右军向刘尹称之刘问何如方回【郗愔别传曰愔字方回高平金乡人太宰鉴长子也渊靖纯素无执无竞简私昵罕交游歴防稽内史侍中司徒】王曰此正小人有意向耳何得便比方回刘曰若不如方回故是常奴耳
　　时人道阮思旷骨气不及右军简秀不如真长韶润不如仲祖思致不如渊源而兼有诸人之美【中兴书曰以人不须广学正应以礼让为先故终日颓然无所修综而物自宗之】
　　简文云何平叔巧累于理嵇叔夜儁伤其道【理本真率巧则乖其致道唯虚澹儁则违其宗所以二子不免也】
