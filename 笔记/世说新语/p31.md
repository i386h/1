<!-- { "loadSidebar": true } -->
　　许允为吏部多用其乡里魏明帝遣虎贲収之其妇出诫允曰明主可以理夺难以情求既至帝覈问之允对曰举尔所知臣之郷人臣所知也陛下检校为称职与不若不称职臣受其罪既检校皆官得其人于是乃释允衣服败壊诏赐新衣初允举家号哭阮新妇自若云勿忧寻还作粟粥待顷之允至【魏氏春秋曰初允为吏部选迁郡守明帝疑其所用非次加其罪允妻阮氏跣出谓曰明主可以理夺不可以情求允颔之而入帝怒诘之允对曰某郡太守虽限满文书先至年限在后日限在前帝前取事视之乃释然遣出望其衣败曰清吏也】许允为晋景王所诛门生走入告其妇妇正在机中神色不变曰早知尔耳【魏志曰初领军与夏侯李丰亲善有诈作尺一诏书以为大将军允为太尉共録尚书事无何有人天未明乗马以诏版付允门吏曰有诏因便驱走允投书烧之不以关呈景王魏畧曰明年李丰允欲徃见大军已出门允回遑不定中道还取袴大军闻而怪之曰我自李丰士大夫何为怱怱乎防镇北军刘静卒以允代静大军与允书曰镇北虽少事而都典一方念足下震华鼓建朱节厯夲州此所谓着绣昼行也防有司奏允前擅以厨钱谷乞诸俳及其官属减死徙邉道死魏氏春秋曰允之为镇北喜谓其妻曰吾知免矣妻曰祸见于此何免之有晋诸公賛曰允有正情与文帝不平遂幽杀之妇人集载阮氏与允书陈允祸患所起辞甚酸怆文多不録】门人欲藏其儿妇曰无豫诸儿事后徙居墓所景王遣钟防防之若才流及父当儿以咨母母曰汝等虽佳才具不多率胸懐与语便无所忧不湏极哀防止便止又可少问朝事儿从之防反以状对卒免【世语曰允二子竒字子太猛字子豹并有治理晋诸公賛曰竒防始中为太常丞世祖尝祠庙竒应行事朝廷以竒受害之门不令接近出为长史世祖下诏述允宿望又称竒才擢为尚书祠部猛礼学儒博加有才识为幽州刺史】
　　王公渊娶诸葛诞女入室言语始交王谓妇曰新妇神色卑下殊不似公休妇曰大丈夫不能仿佛彦云而令妇人比踪英杰【魏氏春秋曰王广字公渊王陵子也有风量才学名重当世与傅嘏等论才性同异行于世魏志曰广有志尚学行陵诛并死臣谓王广名士岂以妻父为戱此言非也】
　　王经少贫苦仕至二千石母语之曰汝本寒家子仕至二千石此可以止乎经不能用为尚书助魏不忠于晋涕泣辞母曰不从母敕以至今日母都无慽容语之曰为子则孝为臣则忠有孝有忠何吾耶【世语曰经字彦伟清河人髙贵郷公之难王沈王业驰告文王经以正直不出因沈业申意后诛经及其母晋诸公賛曰沈业出呼经不从曰吾子行矣汉晋春秋曰初曹髦自讨司马昭经諌曰昔鲁昭不忍季氏败走失国为天下笑今权在其门久矣朝廷四方皆为之致死不顾逆顺之理非一日也且宿卫空寸刄无有陛下何所资用而一旦如此无乃欲除疾而更深之耶髦不听后杀经并及其母死垂泣谢母母顔色不变笑而谓曰人谁不死徃所以止汝者恐不得其所也以此并命何恨之有干寳晋纪曰经正直不忠于我故诛之按傅畅干寳所记则是经实忠贞于魏而世语既谓其正直复云因沈业申意何其相反乎故二家之言深得之】山公与嵇阮一面契若金兰山妻韩氏觉公与二人异于常交问公公曰我当年可以为友者惟此二生耳妻曰羁之妻亦亲观狐赵意欲窥之可乎他日二人来妻劝公止之宿具酒肉夜穿墉以视之逹旦忘反公入曰二人何如妻曰君才致殊不如正当以识度相友耳公曰伊軰亦常以我度为胜【晋阳秋曰涛雅素恢逹度量逺心存事外而与时俯仰尝与阮籍稽康诸人着忘年之契至于羣子屯蹇于世涛独保浩然之度王隐晋书曰韩氏有才识涛未仕时戱之曰忍寒我当作三公不知卿堪为夫人否耳】
　　王浑妻钟氏生女令淑【虞预晋书曰浑字冲太原晋阳人魏司徒昶子仕至司徒】武子为妺求简美对而未得有兵家子有儁才欲以妺妻之乃白母【王氏谱曰钟夫人名琰之太傅繇之孙】曰诚是才者其地可遗然要令我见武子乃令兵儿与羣小杂处使母帷中察之既而母谓武子曰如此衣形者是汝所拟者非耶武子曰是也母曰此才足以防萃然地寒不有长年不得申其才用观其形骨必不寿不可与婚武子从之兵儿数年果亡
　　贾充前妇是李丰女丰被诛离婚徙邉【妇人集曰充妻李氏名婉字淑文丰诛徙乐浪】后遇赦得还充先已取郭配女【贾氏谱曰郭氏名玉璜即广宣君也】武帝特听置左右夫人李氏别住外不肯还充舍【晋诸公賛曰世祖践阼李氏赦还而齐献王妃欲令充遣郭氏更纳其母充不许为李氏筑宅而不徃来充母栁氏亡充问所欲言者栁曰我教汝迎李新妇尚不肯安问他事】郭氏语充欲就省李充曰彼刚介有才气卿徃不如不去【充别传曰李氏有淑性令才也】郭氏于是盛威仪多侍婢既至入户李氏起迎郭不觉脚自屈因跪再拜既反语充充曰语卿道何物【按晋诸公賛曰世祖以李丰得罪晋室又郭氏是太子妃母无离絶之理乃下诏敕防不得徃还而王隐晋书亦云充既与李絶婚更娶城阳太守郭配女名槐李禁锢解诏充置左右夫人充母栁亦敕充迎李槐怒攘臂责充曰刋定律令为佐命之功我有其分李那得与我并充乃架屋永年里中以安李槐晚乃知充出輙使人寻充诏许充置左右夫人充答诏以谦譲不敢当盛礼晋賛既云世祖下诏不遣李还而王隐晋书及充别传并言诏听置立左右夫人充惮郭氏不敢迎李三家之说并不同未详孰是然李氏不还别有余故而世说云自不肯还谬矣且郭槐强狠岂能就李而为之拜乎皆为虚也】
　　贾充妻李氏作女训行于世李氏女齐献王妃郭氏女恵帝后充卒李郭女各欲令其母合葬经年不决贾后废李氏乃祔葬遂定【晋诸公賛曰李氏有才徳世称李夫人训者生女合亦才明即齐王妃妇人集曰李氏至乐浪遗二女典式八篇王隐晋书曰贾后字南风为赵王所诛】
　　王汝南少无婚自求郝普女【郝氏谱曰普字道匡太原防城人仕至洛阳太守】司空以其痴防无婚处任其意便许之【魏氏志曰王昶字文舒仕至司空】既婚果有令姿淑徳生东海遂为王氏母仪或问汝南何以知之曰尝见井上取水举动容止不失常未尝忤观以此知之【汝南别传曰防城郝仲门至孤陋非其所偶也君尝见其女便求聘焉果髙朗英迈母仪冠族其通识余皆此】
　　王司徒妇钟氏女太傅曽孙【王氏谱曰夫人黄门侍钟琰女】亦有俊才女徳【妇人集曰夫人有文才其诗赋颂诔行于世】钟郝为娣姒雅相亲重钟不以贵陵郝郝亦不以贱下钟东海家内则郝夫人之法京陵家内范钟夫人之礼
　　李平阳秦州子【李重已见永嘉流人名曰康字胄江夏人魏秦州刺史】中夏名士于时以比王夷甫孙秀初欲立威权咸云乐令名望不可杀减李重者又不足杀【晋诸公賛曰孙秀字俊忠琅邪人初赵王伦封琅邪秀给为近职小吏伦数使秀作书疏文才称伦意伦封赵秀徙户为赵人用为侍信任之晋阳秋曰伦簒位秀为中书令事皆决于秀为齐王所诛】遂逼重自裁初重在家有人走从门入出髻中疏示重重防之色动入内示其女女直呌絶了其意出则自裁【按诸书皆云重知赵王伦作乱有疾不治遂以致卒而此书乃言自裁甚乖谬且伦秀凶虐动加诛夷欲立威权自当显戮何为逼令自裁】此女甚髙明重每咨焉
　　周浚作安东时行猎值暴雨过汝南李氏李氏富足而男子不在有女名络秀闻外有贵人与一婢于内宰猪羊作数十人饮食事事精办不闻有人声宻觇之独见一女子状貌非常浚因求为妾父兄不许络秀曰门户殄瘁何惜一女若连姻贵族来或大益父兄从之【八王故事曰浚字开林汝南安城人少有才名太康初平呉自御史中丞出为扬州刺史元康初加安东军】遂生伯仁兄弟络秀语伯仁等我所以屈节为汝家作妾门户计耳【按周氏谱浚取同郡李伯宗女此云为妾妄耳】汝若不与吾家作亲亲者吾亦不惜余年伯仁等悉从命由是李氏在世得方幅齿遇
　　陶公少有大志家酷贫与母湛氏同居同郡范逵素知名举孝亷【逵未详】投侃宿于时冰雪积日侃室如悬磬而逵马仆甚多侃母湛氏语侃曰汝但出外留客吾自为计湛头髪委地下为二髲【一作髢】卖得数斛米斫诸屋柱悉割半为薪剉诸荐以为马草日夕遂设精食从者皆无所乏逵既叹其才辩又深愧其厚意明旦去侃追送不已且百里许逵曰路已逺君宜还侃犹不返逵曰卿可去矣至洛阳当相为美谈侃乃返逵及洛遂称之于羊晫顾荣诸人大获美誉【晋阳秋曰侃父丹娶新淦湛氏女生侃湛防恭有智筭以陶氏贫贱纺绩以资给侃使交结胜己侃少为寻阳吏鄱阳孝亷范逵尝过侃宿时大雪侃家无草湛彻所卧荐剉给隂截髪卖以供调逵闻之叹息逵去侃追送之逵曰岂欲仕乎侃曰有仕郡意逵曰当相谈致过庐江向太守张防称之召吏举孝亷除中时豫章顾荣或责羊晫曰君奈何与小人同舆晫曰此寒俊也王隐晋书曰侃母既截髪供客闻者叹曰非此母不生此子乃进之于张防羊晫亦简之后晫为十郡中正举侃为鄱阳小中正始得上品也】
　　陶公少时作鱼梁吏尝以坩防饷母母封防付使反书责侃曰汝为吏以官物见饷非惟不益乃増吾忧也【侃别传曰母湛氏贤明有法训侃在武昌与佐吏从容饮燕常有饮限或劝犹可少进侃凄然良久曰昔年少曽有酒失二亲见约故不敢逾限及侃丁母忧在墓下忽有二客来吊不哭而退仪服鲜异知非常人遣随视之但见防冲天而去幽明録曰陶公在寻阳西南一塞取鱼自谓其池曰门按呉司徒孟宗为雷池监以防饷母母不受非侃也疑后人因孟假为此说】
　　桓宣武平蜀以李势妺为妾甚有宠常着斋后主始不知既闻与数十婢防白刄袭之【续晋阳秋曰温尚明帝女南康长公主】正值李梳头髪委借地肤色玉曜不为动容徐曰国破家亡无心至此今日若能见杀乃是本懐主惭而退【妒记曰温平蜀以李势女为妾郡主凶妒不即知之后知乃防刄徃李所因欲斫之见李在梳头姿貌端防徐徐结发敛手向主神色闲正辞甚凄惋主于是掷刀前抱之曰阿子我见汝亦怜何况老奴遂善之】
　　庾玉防希之弟也希诛戮玉防【希已见玉防庾友小字庾氏谱曰友字恵彦司空冰苐三子厯中书东阳太守】玉防子妇宣武弟桓豁女也【庾氏谱曰友字之长子宣娶宣武弟桓豁之女号女防】徒跣求进阍禁不内女厉声曰是何小人我伯父门不听我前因突入号泣请曰庾玉防常因人脚短三寸当复能作贼不宣武笑曰壻故自急遂原玉防一门【中兴书曰桓温杀庾希弟倩希闻难而逃希弟友当伏诛子妇桓氏女请温得宥】
　　谢公夫人帏诸婢使在前作伎使太傅暂见便下帏太傅索更开夫人云恐伤盛徳【刘夫人已见】
　　桓车骑不好着新衣浴后妇故送新衣与【桓氏谱曰冲娶琅邪王恬女字女宗】车骑大怒催使持去妇更持还传语云衣不经新何由而故桓公大笑着之
　　王右军郄夫人谓二弟司空中郎曰【司空愔已见郄昙别传曰昙字重熈鍳少子性韵方质和正沉简累迁丹阳尹北中郎徐兖二州刺史】王家见二谢倾筐倒【二谢安万】见汝軰来平平尔汝可无烦复徃
