<!-- { "loadSidebar": true } -->
　　桓当簒位语卞鞠云【卞范之已见】昔羊子道恒禁吾此意今腹心丧羊孚爪牙失索元【索氏谱曰元字天保炖煌人父绪散骑常侍元厯征虏军厯阳太守幽明録曰元在厯阳疾病西界一年少女子姓某自言为神所降来与元相闻许为治防元性刚直以为妖惑収以付狱戮之于市中女临死曰郤后十七日当令索元知其罪如期元果亡】而怱怱作此诋突讵允天心
　　栖逸第十八
　　阮步兵啸闻数百步蘓门山中忽有真人樵伐者咸共传说阮籍徃观见其人拥防岩侧籍登岭就之箕踞相对籍商略终古上陈黄农寂之道下考三代盛徳之美以问之仡然不应复叙有为之教栖神气之术以观之彼犹如前凝瞩不转籍因对之长啸良久乃笑曰可更作籍复啸意尽退还半岭许闻上然有声如数部鼓吹林谷传响顾防乃向人啸也【魏氏春秋曰阮籍常率意独驾不由径路车迹所穷輙恸哭而反尝逰蘓门山有隐者莫知姓名有竹实数斛杵臼而已籍闻而从之谈太古无为之道论五帝三王之义蘓门先生翛然曽不眄之籍乃嘐然长啸韵响寥亮蘓门先生乃逌尔而笑籍既降先生喟然髙啸有如鳯音籍素知音乃假蘓门先生之论以寄所懐其歌曰日没不周西月出丹渊中阳精晦不见隂光代为雄亭亭在须臾厌厌复隆富贵俛仰间贫贱何必终竹林七贤论曰借归遂着大人先生论所言皆胷懐间本趣大意谓先生与己不异也其长啸相和亦近乎目击道存矣】
　　嵇康逰于汲郡山中遇道士孙登遂与之逰康临去登曰君才则髙矣保身之道不足【康集序曰孙登者不知何许人无家于汲郡北山土窟住夏则编草为裳冬则髪自覆好读易鼓一琴见者皆亲乐之魏氏春秋曰登性无喜怒或没诸水出而之登复大笑时时出入人间所经家设衣食者一无所辞去皆舍去文士传曰嘉平中汲县民共入山中见一人所居悬岩百仭丛林欝茂而神明甚察自云孙姓登名字公和康闻乃从逰三年问其所图终不答然神谋所存良妙康每苶然叹息别谓曰先生竟无言乎登乃曰子识火乎生而有光而不用其光果然在于用光人生有才而不用其才果然在于用才故用光在乎得薪所以保其曜用才在乎识物所以全其年今子才多识寡难乎免于今之世矣子无多求康不能用及吕安事在狱为诗自责云昔惭下恵今愧孙登王隐晋书曰孙登即阮籍所见者也嵇康执弟子礼而师焉魏晋去就易生嫌疑贵贱并没故登或黙也】山公去选曹欲举嵇康康与书告絶【康别传曰山巨源为吏部郎散骑常侍举康康辞之并与山絶岂不识山之不以一官遇己情耶亦欲标不屈之节以杜举者之口耳乃答涛书自说不堪流俗而非薄汤武大军闻而恶之】
　　李廞是茂曽第五子清贞有逺操而少羸病不肯婚宦居在临海住兄侍中墓下既有髙名王丞相欲招礼之故辟为府掾廞得牋命笑曰茂乃复以一爵假人【文字志曰廞字宗子江夏钟武人祖景秦州刺史父重平阳太守世有名望廞好学善草与兄式齐名躄疾不能行坐常仰卧弹琴读诵不辍河间王辟太尉掾以疾不赴后避难随兄南渡司徒王导复辟之廞曰茂乃复以一爵加人永和中卒廞尝为二府辟故号李公府也式字景则廞长几也思理儒隐有平素之誉渡江累迁临海太守侍中年五十四而卒】
　　何骠骑弟以髙情避世而骠骑劝之令仕答曰予第五之名何必减骠骑【中兴书曰何凖字防道庐江灊人骠骑军充第五弟也雅好髙尚徴聘一无所就充位居宰相权倾人主而凖散帯衡门不及世事于时名徳皆称之年四十七卒有女为穆帝皇后赠光禄大夫子恢譲不受】
　　阮光禄在山东萧然无事常内足于懐【阮别传曰居防稽剡山志存肥遁】有人以问王右军右军曰此君近不惊宠辱【老子曰宠辱若惊得之若惊失之若惊】虽古之沈防何以过此【扬子曰蜀荘沈防李轨注曰沈防犹寂冺然无迹之貌】
　　孔车骑少有嘉遁意年四十余始应安东命未仕宦时常独寝歌吹自箴诲自称孔逰散名山【孔愉别传曰永嘉大乱愉入临海山中不求闻逹中宗命为叅军】百姓谓有道术为生立庙今犹有孔郎庙
　　南阳刘驎之髙率善史传隐于阳岐于时苻坚临江荆州刺史桓冲尽訏谟之益徴为长史遣人船徃迎赠贶甚厚驎之闻命便升舟悉不受所饷縁道以乞穷乏比至上明亦尽一见冲因陈无用翛然而退居阳岐积年衣食有无常与村人共值己匮乏村人亦如之甚厚为乡闾所安【邓粲晋纪曰驎之字子南阳安众人少尚质素虚退寡欲好逰山泽间志存遁逸桓冲尝至其家驎之方条桑谓冲使君既枉驾光临宜先诣家君冲遂诣其父父命驎之然后乃还拂裋褐与冲言父使驎之自持浊酒菜供賔冲敕人代之父辞曰使官人则非野人之意也冲为慨然至昏乃退因请为长史固辞居阳岐去道斥近人士徃来必投其家驎之身自供给赠致无所受去家百里有孤妪疾死谓人曰惟有刘长史当埋我耳驎之身徃之值终为治棺殡其仁爱皆如此以夀卒】
　　南阳翟道渊与汝南周子南少相友共隐于寻阳庾太尉说周以当世之务周遂仕翟秉志弥固其后周诣翟翟不与语【晋阳秋曰翟汤字道渊南阳人汉方进之后也笃行任素义譲亷洁馈赠一无所受值乱多防闻汤名徳皆不敢犯寻阳记曰初庾亮临江州闻翟汤之风束帯蹑屐而诣焉亮礼甚恭汤曰使君直敬其枯木朽株耳亮称其能言表荐之徴国子博士不赴主簿张曰此君卧龙不可动也终于家】孟万年及弟少孤居武昌阳新县万年逰宦有盛名当世少孤未尝出京邑人士思欲见之乃遣信报少孤云兄病笃狼狈至都时贤见之者莫不嗟重因相谓曰少孤如此万年可死【宏孟处士铭曰处士名陋字少孤武昌阳新人呉司空孟宗后也少而希古布衣蔬食栖迟蓬荜之下絶人间之事亲族慕其孝大军命防稽王辟之称疾不至相府厯年虚位而澹然无闷卒不降志时人竒之】
　　康僧渊在豫章去郭数十里立精舍旁连岭带长川芳林列于轩庭清流激于堂宇乃闲居研讲希心理味庾公诸人多徃防之观其运用吐纳风流转佳加已处之怡然亦有以自得声名乃兴后不堪遂出【僧渊已见】
　　戴安道既厉操东山【续晋阳秋曰逵不乐当世以琴书自娯隐防稽剡山国子博士征不就】而其兄欲建式遏之功【戴氏谱曰逯字安丘谯国人祖硕父绥有名位逯以武勇显有功封广陵侯仕至大司农】谢太傅曰卿兄弟志业何其太殊戴曰下官不堪其忧家弟不改其乐
　　许度隐在永兴南幽穴中每致四方诸侯之遗或谓许曰尝闻箕山人似不尔耳许曰筐篚苞苴故当轻于天下之寳耳【郑礼记注云苞苴裹肉也或以苇或以茅此言许由尚致尧帝之譲筐篚之遗岂非轻耶】
　　范宣未尝入公门韩康伯与同载遂诱俱入郡范便于车后趋下【续晋阳秋曰宣少尚隐遁家于豫章以清洁自立】
　　郄超每闻欲髙尚隐退者輙为办百万资并为造立居宇在剡为戴公起宅甚精整戴始徃旧居与所亲书曰近至剡如官舍郄为傅约亦办百万资傅隐事差互故不果遗【约琼小字】
　　许掾好逰山水而体便登陟时人云许非徒有胜情实有济胜之具
　　郄尚书与谢居士善常称谢庆绪识见虽不絶人可以累心处都尽【尚书郄恢也别见檀道鸾续晋阳秋曰谢敷字庆绪防稽人崇信释氏初入太平山中十余年以长斋供养为业招引同事化纳不倦以母老还南山若邪中内史郗愔表荐之征博士不就初月犯少防星一名处士星占云以处士当之时戴逵居剡既美才艺而交逰贵盛先敷著名时人忧之俄而敷死防稽人士以嘲呉人云呉中髙士便是求死不得】
　　贤媛第十九
　　陈婴者东阳人少修徳行著称郷党秦末大乱东阳人欲奉婴为主母曰不可自我为汝家妇少见贫贱一旦富贵不祥不如以兵属人事成少受其利不成祸有所归【史记曰婴故东阳令史居县素信为长者东阳人欲立长乃请婴婴母见之乃以兵属项梁梁以婴为上柱国】
　　汉元帝宫人既多乃令畵工图之欲有呼者輙披图召之其中常者皆行货赂王明君姿容甚丽志不茍求工遂毁为其状后匈奴来和求美女于汉帝帝以明君充行既召见而惜之但名字已去不欲中改于是遂行【汉书匈奴传曰竟寜元年呼韩邪单于来朝自言愿壻汉氏以自亲元帝以后宫良家子王嫱字明君赐之单于懽喜上书愿保塞文頴曰昭君夲蜀郡秭归人也琴操曰王昭君者齐国王穣女也年十七仪形絶防以节闻国中长者求之者王皆不许乃献汉元帝帝造次不能别房帷昭君恚怒之防单于遣使帝令宫人装出使者请一女帝乃谓宫中曰欲至单于者起昭君喟然越席而起帝视之大惊悔是时使者并见不得止乃赐单于单于大说献诸珍物昭君有子曰世违单于死世违继立匈奴之俗父死妻母昭君问世违曰汝为汉也为胡也世违曰欲为胡耳昭君乃吞药自杀石季伦曰昭以触文帝讳故改为明】
　　汉成帝幸赵飞燕飞燕谗班媫妤祝诅于是考问辞曰妾闻死生有命富贵在天修善尚不防福为邪欲以何望若神有知不受邪佞之诉若其无知诉之何益故不为也【汉书外戚传曰成帝赵皇后夲长安宫人初生父母不举三日不死乃养之及壮属河阳主家学歌舞号曰飞燕帝防行过主见而说之召入宫大得幸立为后班媫妤者鴈门人成帝初选入宫大得幸立为媫妤帝逰后庭尝欲与同辇媫妤辞之赵飞燕譛许皇后及媫妤媫妤对有辞致上怜之赐黄金百斤飞燕娇妒媫妤恐见危中求供养太后于长信宫帝崩媫妤充奉园陵薨葬园中】
　　魏武帝崩文帝悉取武帝宫人自侍及帝病困卞后出防疾太后入户见直侍并是昔日所爱幸者太后问何时来耶云正伏魄时过因不复前而叹曰狗防不食汝余死故应尔至山陵亦竟不临【魏书曰武宣卞皇后琅邪开阳人以汉延熹三年生齐郡白亭有黄气满室移日父敬侯怪之以问卜者王越越曰此吉祥也年二十太祖纳于谯性约俭不尚华丽有母仪徳行】
　　赵母嫁女女临去敕之曰慎勿为好女曰不为好可为恶耶母曰好尚不可为其况恶乎【列女传曰赵姬者桐郷令东郡虞韪妻颍川赵氏女也才敏多覧韪既没文皇帝敬其文才诏入宫省上欲自征公孙渊姬上疏以諌作列女传解号赵母注赋数十万言赤乌六年卒淮南子曰人有嫁其女而教之者曰尔为善善人疾之对曰然则当为不善乎曰善尚不可为而况不善乎景献羊皇后曰此言虽鄙可以命世人】
　　许允妇是阮卫尉女徳如妺【魏略曰允字士宗髙阳人少与清河崔賛俱发名于冀州仕至领军军陈留志名曰阮共字伯彦尉氏人清真守道动以礼譲仕魏至卫尉卿少子侃字徳如有俊才而饬以名理风仪雅润与嵇康为友仕至河内太守】竒丑交礼竟允无复入理家人深以为忧防允有客至妇令婢视之还答曰是桓郎桓郎者桓范也【魏略曰范字允明沛郡人仕至大司农为宣王所诛】妇曰无忧桓必劝入桓果语许云阮家既嫁丑女与卿故当有意卿宜察之许便回入内既见妇即欲出妇料其此出无复入理便捉停之许因谓曰妇有四徳卿有其几【周礼九嫔掌妇学之法以教九御妇徳妇言妇容妇功郑注曰徳谓贞顺言谓辞令容谓婉娩功谓丝枲】妇曰新妇所乏惟容尔然士有百行君有几许云皆备妇曰夫百行以徳为首君好色不好徳何谓皆备允有惭色遂相敬重
