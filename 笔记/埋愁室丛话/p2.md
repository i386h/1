<!-- { "loadSidebar": true } -->
　　余八岁，阿母谓外祖母曰：“韵儿今年宜读书，其父已在乡间请得一师，我拟偕彼去也。”外祖母因爱深不忍我离，挥涕送之。而余则一因怕读书，一因怕别外祖母，竟狂哭而倒地，余母及舅父相劝，并给我一大瓶熏青荳，而余则破涕为笑，始叩别外祖母，而随母归矣。所谓我师者，乃乡间之蠢物也，陋而且愚，老而贪色，白字连篇，一鄙俗之怪物也。每年修金六十元，彼终嫌少，而我父开方便之门，许伊另招外徒，尚须择上等之子女，于是同巷王氏子三、钱氏子二，年皆比余大，而彼等所读之书，唐诗也、诗经也、四书也。而余所读之书，女孝经也、烈女传也、女训也，余不甚爱读，因文之无味也。余最爱者，唐诗也，奈余父不许，亦无可如何。然而我所读之女训也烈女传也女孝经也，皆惘然不知，而唐诗则统本无一字忘，因此常受蛮师之责。一日，王君背唐诗“有花将折直须折”一句，期期不能背下去，而蛮师则夏楚将下矣，余在傍不免狐悲兔死物伤其类，即代接曰“莫待无花空折枝”。而不料甫出口，蛮师竟迁怒我，而夏楚着我头颅矣。嗟乎忍哉，蛮师寃哉我也！课罢后，王君谓我曰：“妹为我枉受夏楚，我心不安，当赠妹记书条一件。”王君善迭记书条，平日须将制钱数十枚买其之记书条，且不肯廉售，而今日因一句唐诗，而得无价值之记书条，从此以后，我更爱唐诗矣。王生年仅十岁，而性之狡猾，读书之敏，无有过于此也。其它诸生皆忠厚愚钝之小孩子，一切皆任王生之指挥。一日蛮师他出，蛮师耗阿芙蓉，大缸之鸦片烟，置之案头。蛮师每下午必往近处往还数次，以待有所奇遇也。其实形如荒伧，逢人白眼，出必遭美人之白眼，归必打吾辈泄其私愤。嗟乎寃哉，吾辈无知小学生也！王生已探知其私，故与我等谋，必有意制之。故俟其出时，即将其鸦片烟葬于土中，其归时即觅鸦片烟不得，大索大闹。吾曰他食，先生拟吾辈窃食，而鸦片烟，则学生虽愚，岂敢食哉？彼语涩，而又恨我入骨，竟将夏楚打我，曰：“打汝之嘴硬也。”余正在饮茶，余恨极，即将沸茶泼其身上，彼痛极而倒卧床中。其时五六月中吴中甚热，师即唤书役曰：“速请少爷出！”少爷者，我父也。我父素爱我，从未加诸怒色，其时仅在先生前赔罪而已。而余则畏罪匿于衣橱中，无人知也。而阿母阿父徧觅余不得，问他生皆云不知，而王生则云：“妹必投井而死也！”其实我匿厨中，王生为之也。王生狡猾已极。我父母徧觅余无着，阿母竟痛哭而接外祖母来，外祖母竟大肆咆哮，责我父不该请师读书，“岂欲令作女状元耶？而今逼死，我之八年心思白用也！”言至此，声泪俱下。我在橱中，被外祖母感动而出，外祖母见余，则笑而抚之曰：“狡哉韵儿！速随好婆走。否则汝父又要打汝也。”而我父母则大怒欲打，且命仆人假置井中，我则大哭而告曰：“以后再不敢也。但种种谲计，皆某哥之谋也。我惟从计而行。”我在橱中甚气闷，出来又如此受责，王生则逍遥法外。外祖母见我且哭且陈，恨恨而谓我父曰：“余当同韵儿去！女小孩本不必读书也。”余在外祖母家住数日，而阿母又饬仆人钱福来接我去，仆人曰：“家中做许多新衣服，小姐宜速归，否则新衣服均被小玉穿矣。”小玉者，即小婢之名也。外祖母则经外祖父及舅父母等相劝，而任我去也。
　　余不得已，又归家读书矣。而同学诸君非常欢迎我，并又送我记书条，并道前歉。余亦欢喜非常，因阿母真做粉红银绸单衫令余试穿，先生亦不敢奈何我。从此以后我与王生胆更大。一日，余母之女友曹太太来寓，曹太太本社会之花，为人所称道，而吾师则更注意也。彼料曹太大出轿必走过书房窗外，彼先将纸窗触破以待。而我即吟曰：“触穿纸窗容易补。”而王生即续曰：“伤人阴隙最难修。”蛮师闻之，恼羞成怒，而曰：“汝等读书不用心，闲事极用心。”我曰：“有其师必有其徒。”吾师恨恨而指我曰：“汝若为男子，非造反不可。”每年春间，阿父阿母必到杭州及申江去游玩，家中仅留蛮师及仆媪等，家中一切均托蛮师。女佣中有金姓者，本良家女，早岁守节，年仅廿六，貌娇好，性温柔，余之保母也。有一夜，我在睡梦中，闻金妈呼救声惊醒，则所为吾师者，已在金妈床上作哀求声。余不解其故，意为日间读书不用心，夜间来请我吃夏楚也，惊极而嚎。所为孙妈及小婢，隔房亦惊醒而来，均曰“捉……”，而蛮师始惊走，又作冷笑曰：“汝真不受抬举也。”而金妈即觅死，经余痛哭而劝阻，且曰：“先生太不讲理。我读书不好，何以责打妈妈？我亦不是皇帝，妈妈亦非太监。”余常闻老者云：皇帝读书不好，师责打太监，所以俗语云“皇帝勿急急煞太监”。翌晨金妈即同余至外祖母处痛哭，外祖母莫明其妙，问其何故。金妈即曰：“请问小姐便知。”而外祖母即问余，余曰：“我不知。但知昨夜先生到金妈床上打金妈，金妈哭而且骂，后来先生即走，金妈即要死。”外祖母曰：“我知之也。”一面劝金妈，一面写信与我父母。奈外祖母虽识字而不能写字，其时舅父等亦均到上海去，不得已而倩邻人某君写。外祖母谓余曰：“儿速用心读书，今乃知不能写字之不便也。”不数日，我父母归矣，余即笑而迎曰：“阿父阿母归来矣！金妈被先生打，要上吊死，幸儿劝止。”阿父曰：“毋多言，我已知。”随即至书斋，余亦随之而去，看先生之动静，明日又可与同学嘲笑。我父甫及门，而先生即曰：“东翁归来耶？晚生该死，老糊涂了，请东翁恕罪，千万不可辞我！若辞我，当死在东翁之前。”说时声泪俱下。我师当初色胆如天，何以此刻胆小如鼠？所谓“早知今日何必当初”。奈彼在家时，本被其子辱出，因他屡次欲强奸媳妇之故。呜呼，我师真一老怪物也。
