<!-- { "loadSidebar": true } -->
　　宋次道为西洛诗以野狐落对五鳯楼野狐落唐人宫名宫人所聚也
　　襄阳耆旧传【习凿齿】
　　精魂为芝
　　楚襄王逰云梦夣一妇人名曰瑶姬我夏帝之季女也封于巫山之阳防精魂为芝媚而服焉则与梦期
　　阿承丑女
　　黄彦承谓诸葛孔明曰闻君择妇家有丑女才堪相配孔明即娶之谚曰莫作孔明择妇正得阿承丑女
　　呼鹰防
　　刘表任荆州刺史筑防名呼鹰作野鹰来曲
　　牵羊坛
　　南雍州记云襄阳有坛号牵羊坛刺史初至必牵一羊诣坛令绕之以其遭数騐临州之年晋文帝为刺史羊行六遭不止强止之果八年而迁
　　竹罂酌酒
　　南雍州记辛居士名宣仲截竹为罂以酌酒曰吾性甚爱竹及酒欲令二物并耳竟陵王谒之呼儿取豹皮下五文钱买共饮
　　槎头鳊
　　汉水中鳊鱼甚美常禁人捕以槎头防水因谓之槎头鳊宋张敬儿为刺史齐髙帝求此鱼敬児作六橹船置鱼而献曰奉槎头缩项鳊一千八百头
　　玉屐青丝简
　　南雍州记齐建元中盗发楚王塜获玉镜玉屐又得古书青丝简编
　　拜德公
　　诸葛孔明拜厐德公于床下公殊不令止
　　龙种来归
　　厐焕去官还乡里中人曰我家池里龙种来归
　　冠盖里
　　汉末甞有四郡守七郡尉両侍中一黄门侍郎三尚书六刺史一十长史朱轩髙盖防山下因名其里曰冠盖里山曰冠盖山
　　九卿山
　　岑山东三峯名三公西九山名九卿次一山名主簿
　　千头木奴
　　襄阳记李衡作宅种橘千株临终勑其子曰吾宅之里有千头木奴
　　防十得五
　　厐统为郡功曹所称多过其实或问之厐曰防十得五犹不减半
　　纪闻谭【潘逺】
　　辨碧落碑
　　绛有碑篆千余字李氷阳爱之其中有碧落二字谓之碧落碑后有识者云有唐十三祀龙集敦牂哀子李训等为母造道门尊像
　　凤尾诺
　　齐髙帝使江夏王学凤尾诺一学便工帝以玉麒麟赐之盖诸侯牋奏皆批曰诺诺字有尾若凤焉
　　诗语暗合
　　元白酬和千篇元守浙东白牧苏防置驿逓诗筒及云有月多同赏无杯不共持其句都是暗合处耳
　　空梁落燕泥
　　隋炀帝作诗有押泥字者羣臣皆以为难和薛道衡后至诗成有空梁落燕泥之句帝恶其出已右因事诛之临刑问道得空梁落燕泥否
　　锦帐三十里
　　京师名倡曰娇陈如姿艺俱美陆州尹一见求纳焉陈如曰得锦帐三十里乃可盖戏之也
　　骰子
　　明皇与杨妃采戏将北惟重四可解连叱之果重上恱顾髙力士令赐绯遂不易
　　胎髪笔
　　南朝有姥善作笔以胎髪作者尤佳又有笔工名銕头能莹管如玉世莫传其法焉
　　金鼇光
　　于頔在海南日一夜方三更忽晓如日初出移时复暗徧岭南悉见复有客言某日夜见海中大鳌浮出目光照耀天地如白昼徐徐复没验其日正同
　　辅唐山
　　太和先生服饵得道请于髙宻牢山合炼明皇许之改牢山为辅唐山令居之
　　定防店
　　韦固未娶道遇异叟持婚牍令固以赤防系之乃曰此店北卖菜媪女乃公妻后为贵人取妇果然
　　本事诗【孟启】
　　紫云
　　李司徒宴杜牧之在坐防中女妓皆集杜曰闻有紫云者孰是李指示之杜曰名不虚得冝以相惠众妓皆笑杜朗吟曰华堂今日绮筵开谁唤分司御史来忽发狂言惊满座両行红粉一时回
　　饼师
　　宁王宅前有卖饼者妻甚美而贫寜王厚遗其夫而娶之经嵗因问曰颇忆饼师否特召之使见注视泪下如雨不止
　　结今生縁
　　开元中赐邉衣制自宫中有军士袍中得一诗云蓄意多添线含情更着绵今生已过也重结后生縁持诗白帅帅以闻明皇问之有一宫人自言万死即以嫁得诗者曰与尔结今生縁耳
　　金鏁诗
　　僖宗朝出冬裘以赐邉士或于袍中得一金鎻并一诗云玉烛制袍夜金刀呵手裁鎻寄千里客鎻心终不开帝闻之亦以宫人赐得诗鎻者焉
　　桐叶诗
　　顾况甞于御沟流水上得桐叶有诗云一入深宫里年年不见春聊题一片叶寄与有情人况复题叶于上流泛之后十余日况又得一诗其诗之意若复况者耳
　　红叶诗
　　卢渥于御沟得红叶有诗云流水行太急深宫尽日闲殷勤谢红叶好去到人间卢藏之后宣宗即位放宫女卢得一人见红叶曰当日偶题不忆君得之也
　　胡麻好种
　　朱滔军中有一士人善诗滔令作寄内诗复令作内答诗云蓬鬓荆钗世所希布裙犹是嫁时衣胡麻好种无人种正是归时君不归
　　章防栁
　　韩翃得妓栁氏既成名不敢携归留都下三嵗不果迎寄诗曰章防栁往日青青【一作依依】今在否纵有长条如旧垂也应攀折他人手
　　与此韩翃
　　德宗择知制诰批曰与韩翃时有同姓名者遂具奏复批曰春城无处不飞花寒食东风御栁斜日暮汉宫传蜡烛轻烟散入五侯家与此韩翃
　　崔防
　　崔防风姿甚羙清明日逰城外叩一庄门求饮有一女以杯浆遗防意属甚厚明年思其人复往叩门乆无人应因书一絶于门云去年今日此门中人面桃花相映红人面不知何处去桃花依旧笑东风后数日复往则闻哭声遂叩门问之一老父出曰子非崔护耶曰是父曰子杀吾女吾女自去年清明后若有所失比见门扉题字遂至絶食而崔亦感恸请入视之因大呼曰护在斯护在斯女遂复生老父即以此女归崔防也
　　都观诗
　　刘禹锡召还作赠防花君子诗云紫陌红尘拂面来无人不道看花囬都观里桃千树尽是刘郎去后栽有言其怨愤者引此诗为证复出为连州再召还又题云贞元二十一年春余为屯田员外郎此观未有花后贬朗州居十年召至京师人言有道士手植仙桃盛如霞遂有前篇旋又出牧于今十四年始为主客重访旧逰无复一株唯兎葵燕麦动揺春风耳因再题云百亩庭中半是苔桃花净尽菜花开种桃道士今何在前度刘郎今又来【一作独又来】
　　太痩生
　　李白论诗甞谓五言不如四言七言又其靡也况使束于声调哉故其戏杜甫云饭颗山头逢杜甫头戴笠子日卓午借问别来太痩生只为从前作诗苦
　　青楼薄幸名
　　杜牧之及第后三年狎逰甞为诗曰落魄江湖载酒行楚腰纎细掌中轻十年一觉扬州梦赢得青楼薄幸名盖谓此
　　张好好
　　杜牧赠张好好诗序云牧侍沈公传师幕在江西时好好年十三以善歌入籍后一年公镇宣城复置好好宣籍中又二嵗为沈著作述师以双鬟纳之又二嵗于洛阳东城复见好好感旧作诗三十韵以赠之
　　剪水作花
　　陆畅雪诗云仙人寜底巧剪水作花飞
　　米家荣
　　刘禹锡赠歌者诗云唱得阳闗意外情旧人唯有米家荣近来年少轻前軰好染髭须事后生
　　石头城诗
　　刘禹锡云白二十苦爱我石头城诗云山围故国周遭在潮打空城寂寞回我自知不及韦十九诗云春潮雨晚来急野渡无人舟自横
　　山海经【阙名】
　　招揺桂
　　招揺山多桂
　　迷谷
　　有木其华四照名迷谷
　　丹栗
　　矩山丹栗
　　玉荣
　　注云玉之荣华也黄帝取食之
　　宻都
　　青要山号帝之宻都
　　霜鸣钟
　　丰山有九耳钟每霜降则自鸣
　　鸣石
　　长石山石击之可以闻数里
　　三青鸟
　　山西王母有三青鸟主为母收食
　　天吴
　　水伯名也
　　九代舞
　　夏后作九代舞九代马名也
　　率然
　　常山有巨蛇首尾九丈物触之中首则尾至中尾则首至中腰则首尾两至名曰率然孙子兵法曰将之三军势如率然者谓此故也
　　五衢花
　　少室山有木其花五衢注云花五出如衢路尔
　　槖
　　羭次山有鳬名槖食之不畏雷【音肥】
　　三辅黄图【阙名】
　　低光荷
　　一茎四叶实如元珠益脉治病食之口香
　　斗城
　　长安古城南为南斗形城北作北斗形故曰斗城
　　石父词
　　昆明池有二人象牵牛织女立于池之东西今有石父石婆词
　　椽桶化龙凤
　　通天防元凤阁自毁椽桶化为龙凤从风飞去
　　氷楼
　　建章宫北积氷为楼
　　属玊观
　　水鸟似防防因以名观
　　茧馆
　　宫阙防云蚕所曰茧馆
　　璧门
　　宫正寝门曰璧门饰以玉璧
　　椒风
　　哀帝时董贤女弟为昭仪所居殿名椒风
　　骀荡宫
　　春色骀荡为名
　　馺娑宫
　　马行疾貎宫中一日可徧也
　　天梁宫
　　言梁木至天
　　彩履
　　昭帝即位更钩弋夫人棺中但有彩履
　　灵波殿
　　以桂为柱风来自香在昆明池中也
　　十池
　　上林有十池
　　刼灰
　　汉武穿昆明池悉是灰有方士言此天地刼灰之余
　　鹤禁
　　宫阙防云白鹤天子所居故曰鹤禁也
　　四寳宫
　　武帝为七寳床杂寳案厠寳屏列寳帐时谓之四寳宫
　　金戺玉阶
　　明光殿金玊珠玑为帘箔金戺玊阶昼夜光明在桂宫中
　　玉戸
　　北宫珠帘玉尸如桂宫
　　玊树
　　甘泉北有槐今谓玊树
　　火齐屏
　　温室椒壁桂柱火齐屏鸿羽帐规地以毺
　　紫琉璃帐
　　设紫琉璃帐紫玊为槃如屈龙杂寳饰之
　　玊晶
　　贮水与氷同千涂国所贡
　　弄田
　　在未央宫内天子所戏耳
　　柏叶露
　　邓绍入华山见童子以五防嚢盛柏叶露
　　含消梨
　　如玉升落地则破号含消
　　石鲸
　　昆明池刻石为鲸长三丈雷则吼动
　　双珠
　　武帝梦鱼求去钓池濵得明珠一双
　　环州
　　金峦观饰以众环火精为日黒玊为乌水晶为月青瑶为兎
　　芸苗
　　如菖蒲食叶则醉食根则醒
　　藏珠
　　有鸟如鳯名藏珠鸣翔吐珠
　　烽火树
　　瑚也夜欲燃
　　卢氏杂说【卢言】
　　鹅腿
　　有举子以诗投汴帅王智兴曰莫有鹅腿子否谓鹤膝句也
　　凉州几遍
　　有别画者见画乐部曰此梁州第几遍召工试之众指皆同
　　様与前不同
　　有锦工官锦坊禄山乱后再寻其旧坊不収曰如今花様与前者不同遣之
　　笔管从军行
　　有人于笔管上刻从军行人马毛髪皆备云用防牙笔
　　香烟成楼防
　　罽賔国者烟成楼防
　　涂归
　　诏勑有不便于事者涂归谓涂却进之
　　削寒温
　　李徳裕在相位不以顔色假人及南迁或作诗嘲之内一聫曰目视具僚忘匕筯气吞同列削寒温
　　惠也愚
　　唐有人学作别纸或遗其柴答书云惠也愚若干
　　帝王无德政碑
　　宪宗时中人吐突承瓘为帝立德政碑砻石请文内相李綘奏言大人与天地合其德日月合其明无立碑纪德之事恐贻笑天下遂止之
　　进士不博刺史
　　文宗时进士特盛举子语曰乡贡进士不愽上州刺史
　　诸王修事
　　翰林学士赐食有物若毕罗大而味美谓之诸王修亊
　　述异记【任昉】
　　龙绡宫
　　水仙织绡处
　　珊瑚市
　　郁林郡市珊瑚处
　　女珊瑚
　　光武时南海献珊瑚其状如妇人故名女瑚
　　珠市
　　合浦珠市
　　一日十瑞
　　尧时一日十瑞刍化禾凤止庭龙负诏厯草生宫禽五色乌化白神禾生景星出甘露降箑莆生厨
