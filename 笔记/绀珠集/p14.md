<!-- { "loadSidebar": true } -->
　　白舍人行诗图
　　荆中街子葛清自颈以下皆刺白舍人诗如花中偏爱菊即一人持杯赏菊讫三十余事号白舍人行诗图矣
　　月防钱黥
　　媍人面饰用花子因上官昭容用以掩其痣人皆效之有士人妻妬其妾灼面成防令用花子掩谓之月防钱黥
　　红沬
　　链丹砂金色研以染笔书木石皆透谓之红沬
　　汤湖
　　句容有汤湖其热可防鸡亦汤泉也
　　逐防丸
　　王肃以铜为逐防丸昼夜自转
　　化生人
　　大食西有国树上生人首如花不语能笑人视之辄笑笑辄落谓之化生人
　　麒麟函
　　韩公曾令人徧録州界碑内一碑词义笔法最髙常藏枕函韩公小字麒麟因以名函
　　忽雷駮
　　秦叔寳所乘马名
　　肉机
　　明皇时有矮奴颇警惠帝常凭之谓之肉机后因出外陵朝士帝杖杀之
　　梦墨
　　王勃梦人遗一丸墨盈袖自是文章日进
　　太白入月
　　李白闻禄山反作胡无人诗云太白入月敌可摧后禄山死日果见太白蚀月
　　长须国
　　有士人泛海吹至一处问之云长须国也其王以公主妻之公主亦有须士人赋诗云花无蕋不妍女无须亦丑丈人试遣防无未必不如揔有后验之乃羣虾所聚
　　七寳砂
　　龙王所居岸砂皆七寳也
　　舞袖弓腰
　　有人卧见古屏上所画妇人悉于牀前踏歌曰长安女儿踏春阳无处春阳不断膓舞袖弓腰浑忘却蛾眉空带九秋霜一人问曰如何是弓腰歌者反首至地腰如规焉叱之皆不见耳
　　碧镂牙筩
　　景龙中赐北门学士口脂盛以碧镂牙筩
　　丹山防
　　雄黄
　　青腰女
　　空青
　　北帝元珠
　　消石
　　东华童子
　　青木香
　　灵黄
　　硫黄
　　风狸杖
　　南方有兽名风狸穴有木名曰风狸杖可以蔽形及指取禽兽极难得
　　海神鏁山
　　齐郡歴山上有小山銕索纒绕世传此峯本海中山山神好移徙海神鎻之挽索断飞于此
　　氷夷
　　河伯乘两龙一曰氷夷一曰冯夷
　　形夭舞干戚
　　形夭黄帝臣与帝争神帝断其首乃曰吾以乳为目脐为口操干戚而舞不止
　　莫才人啭
　　明皇时莫才人善秦声号莫才人啭
　　射必溢镝
　　徐敬业射必溢镝
　　越三氊
　　秦叔寳所乘马号忽雷駮者毎月夜设三领氊当前跃而过
　　寒骨白
　　单雄信幼时植一枣年十八琢为鎗榦质坚重无与比者号寒骨白
　　鳯条
　　谓桐枝
　　竒寒
　　梁遣明少遐宴魏使崔劼曰今岁竒寒江淮亦氷
　　竒快
　　梁徐君房劝尉瑾酒一饮而尽称竒快
　　枫脂
　　枫脂入地为琥珀
　　氷为颇梨
　　千岁积氷结为颇梨
　　昆吾月盐
　　昆吾陆盐周十里月满如积雪月亏如薄霜月晦则无
　　烽火树
　　汉宫有瑚髙一丈二尺一本三柯上有四百余枝毎遇夜有光焰号烽火树
　　衮衣倚槐
　　唐广阳梦衮衣倚槐元稹占之曰死后当作三公槐本木傍鬼后果然
　　鳞铗星镡
　　郑云达得一剑鳞铗星镡有时鸣吼
　　四明公
　　夏啓为东明公文王为西明公邵公为南明公季札为北明公
　　天浆
　　石榴甜者天浆
　　千人
　　人面蟹无螯极坚硬名曰千人
　　撩风掠草
　　鹰两翅各有复翎左名撩风右名掠草具两翅者猎必多获
　　虾姑
　　虾姑状如蜈蚣
　　蓬山忌防金子忌虱
　　蓬山金子二妓名一忌防一忌虱后当因夜会共徴防虱事多至百条
　　筑糠防鼻
　　新罗人泛海漂坠鬼国羣鬼执之曰汝能与我筑糠三版乎汝欲鼻长一丈乎其人请筑糠乆不成乃为鬼防其鼻如象
　　驼峯炙
　　将军曲良翰作驼峯炙甚美
　　木饮州
　　珠崖境内有一岛民居甚众地无井泉海水特醎取草木汁饮之号木饮州
　　馄饨汤防茗
　　长安萧家馄饨汤可防茗庾家粽子莹如玉粒韩家樱桃饆饠色味不变皆珍食也
　　献娑罗木状
　　西国献娑罗木状隣月中之丹桂对天上之白榆
　　鹳井
　　江淮间鹳羣飞盘旋谓之鹳井俗曰采取鹳天则旱以鹳能飞抟霄汉激散云雨
　　蝗腹梵字
　　蝗腹有梵字云自西天来验其字作本天坛法可禳
　　吏致蝗
　　世传蝗食苗由吏贪残所召故农语云身黒头赤者武官蝗头黒身赤者文官蝗
　　灶马
　　灶马状如促织穴于灶侧俗谓曰灶有马食必足
　　马留
　　马伏波南征有余兵居于岭外夀洽县后为二百余家号马留乡
　　婆侯伎
　　周时西域贡幻伎能兴云喷火或为狮子巨象龙蛇之状中国顿效之其国本名扶娄语讹为婆侯伎尔
　　人腊
　　李章武有人腊长三寸许百骸皆具云是僬侥国人
　　连钱草
　　南方谿间生草叶圆而相连名连钱草
　　草龙珠帐
　　贝丘之南有葡萄谷有僧逰谷食葡萄因折一枝为杖以归挿地遂活明年结实繁盛号之曰草龙珠帐也
　　木威
　　橄防独根东向枝曰木威南向枝曰橄防
　　冷蛇
　　明皇以申王畏暑赐之冷蛇白色而不伤人冷如氷雪玩之不复有烦热也
　　辟寒金
　　魏时昆明国献嗽金鸟常吐金屑铸之成器名曰辟寒金此鸟不畏寒也
　　韩干马
　　有人牵马访医称患脚医曰大似韩干所画者忽值干干曰真吾设色归眎所画脚有一防黒缺信然矣医所得钱成泥
　　吐女子
　　续齐谐志云许彦山行遇一书生共坐吐一女子容貌絶伦女复吐一男子明悟可爱又吐一锦行帐日晚复相吞吐而去
　　营火芝
　　常山有营火芝食一枝心中一孔明食至七枝七窍洞彻能夜书
　　水精盐
　　白盐崖有盐如水精名君王盐
　　桃核扇
　　常见市人以桃核扇量米一升云于九窍溪中得
　　牝牡铜
　　錬铜时与一童一女俱以水灌铜当令分为两叚凸者牡铜凹者牝铜
　　鸟兽长短
　　崔劼云鹊巢避风雉去恶政乃是鸟之一长狐疑犹豫亦是兽之一短
　　琼胎宫
　　老君母曰妙玉女天降黄气入口而孕凝神琼胎宫三千七百年诞生
　　青庐
　　北朝昏礼青布为屋庐在门内外
　　河伯小史
　　乌贼鱼名河伯小史
　　金衣素里
　　陈昭问庾信蒲萄味何如橘柚信曰津液竒胜芬芳减之尉谨【一作瑾】曰金衣素里见包作贡向齿自消良应不及
　　胜风
　　明皇令裴随哥舒西征常得胜风
　　北梦言【孙光宪】
　　连字句格
　　杜荀鹤曾得一聨云旧衣灰絮絮新酒竹篘篘韦庄闻之曰不如吾印将金鎻鎻帘用玉钩钩
　　东川市令
　　西川人谓东川乃我之草市时桞仲郢为东川节度谓参佐曰吾立朝三十年始得东川市令耳
　　悔读南华
　　令狐绹问事于温岐对以事出南华经因言相公爕理之暇时宜览古绹大怒故岐有诗曰因知此恨人多积悔读南华第二篇
　　朱耶赤子供我之笔
　　卢汝弼为檄云致赤子之流离有朱耶之板荡谓人曰天生朱耶赤子供我之笔此为梁檄言李晋王也
　　自是吴家文字
　　吴融为韦昭度作文韦不如意曰此自是吴家文字非干老夫改之乃惬意
　　破天荒
　　荆州举人多不成名曰天荒刘蜕以荆州解及第号破天荒
　　防烧尾
　　窦璠乆不第晚取宇文翃女遂登科时杜尚书宅遗火云因防尾曵火而作韦说因谓璠曰鱼将化龙雷为烧尾近日老防亦有烧尾者璠甚惭
　　乞食歌姬院
　　裴休常披毳衲于歌姬院持鉢乞食曰不为俗情所染可以説法为人
　　摘树叶试草制词
　　李琪毎临流坐石上摘木叶试草制词朱梁时果为翰林学士
　　属对可以衡称
　　郑綮作老僧诗甚得意云此属对可以衡称言其轻重之不偏也
　　诗思在灞桥
　　或问綮近日有诗否对曰诗思在灞桥风雪中驴子上此处何以得之
　　李程赋在
　　李程赋日五色赋登第后试有举人浩虚舟卷中行此赋程虑其轧已取读至末韵云浸晚水以芒动俯寒山而秀发程乃笑曰李程赋且在瑞日何得言晚秀发
　　一片宫商
　　沈光有洞庭乐府韦岫谓朝贤曰此赋乃一片宫商也
　　红篆
　　李渷醮诗云一封红篆书为奏尘寰事
　　间气布衣
　　皮日休傲诞自号间气布衣
　　星辰可摘
　　顾云为髙骈草醮词云天静则星辰可摘
　　贾岛佛
　　李洞慕岛常欲铸其像顶戴之常念贾岛佛
　　山巾子
　　包贺诗云云是山巾子船为水靸鞋
　　舡掠鬓
　　又曰棹揺舡掠鬓风动水捶胷
　　祝鸡翁
　　李徳裕与叚成式书云自到崖州幸且顽健居人多养鸡往往飞入官舍今且作祝鸡翁也
　　手汗糢糊
　　严遵美与一紫衣僧来谢以所谢语书置掌中及取致手汗糢糊文字莫辨但云伏以军容而已
　　累累茧栗祖龙藏
　　杨敬之华山赋云蜂窠聨聨构阿房矣小星奕奕焚咸阳矣累累茧栗祖龙藏矣
　　周礼库
　　李浩学礼乐之事多咨之人号曰周礼库
　　大像前披剃
　　师鸾自于百尺大像前披剃不肯师常僧也
　　鸦挽铃
　　温璋为京兆尹有鸦三挽铃璋曰此必诉寃遣吏随至城外果有探其雏追其人诣府决之
　　天帝召棊客
　　滑能善奕忽有小子自云姓张请与能对奕思甚精敏能异而诘之曰我非世人天帝召公着棊能忽奄然
　　芦三节
　　李全忠所居忽有芦生一枝盈丈而三节后其家三人秉节钺者
　　聚六州四十三县銕铸不成一个错
　　罗绍威帅魏愽以牙军骄恣尽杀之由此势弱为梁祖所制竭帑藏以奉之恐其图巳乃谓所亲曰聚六州四十三县銕铸不成一个错也
　　见李思戒
　　明宗不豫冯道入问因曰寝膳之间宜思调衞因指御前果实曰如食桃不康他日见李思戒
　　有弦即弹有孔即吹
　　温庭筠善皷琴吹笛曰有弦即弹有孔即吹不必柯亭及防桐也
　　罢栉缀文
　　庭筠理髪思来即罢栉而缀文
　　梦传天乐
　　王氏女梦授天乐曲名有玉震宫玉震羽红绡商玉仙商之类
　　六甲行厨
　　修道功深者自然享六甲行厨有所须举意即至
　　检谱角觝
　　顔云论兵必奋袂叱咤若对大敌人谓之检谱角觝
　　五防梯
　　文士冯防临终以五防纒梯具冠带歴梯一级而逝
　　诗思二百里
　　蜀士唐求有诗名然诗思逰歴不出二百里间
　　龙巢翻
　　夷陵江或浮大木蔽塞水面土人谓龙巢翻
　　防缕未伸
　　朱朴自士为相殊无所成云防缕未伸勍敌已至
　　书镇
　　石可用为书镇
　　齐山截海
　　天祐中造巨舰名齐山截海
　　喜见未闻新书防
　　或问李徳裕所为好对以此
　　吉吊
　　龙生三子一为吉吊多出水与鹿合或遗精水际浮槎遇之即生花如蒲桃名紫稍花大益阳事可以入药
　　烧睡龙
　　江南松江多芦荻冬月纵火焚之多烧起睡龙
　　雷公箓
　　世传雷公箓可受而不可晓画一壮夫以拳扠地为井号拳扠井又画一人负大束薪号一谷柴又一人以七手撮大扇之号七山其他率类此
　　造榜天
　　陆扆举进士属僖宗幸梁洋是年六月状头及第后在禁林时暑颇盛甚同列之曰好造榜天

