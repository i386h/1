<!-- { "loadSidebar": true } -->


　　绀珠集卷六
<子部,杂家类,杂纂之属,绀珠集>
　　钦定四库全书
　　绀珠集卷七　　　　　　宋　朱胜非　撰水衡记【阙名】
　　凌解水
　　黄河正月水名
　　桃花水
　　二月三月水名
　　麦黄水
　　四月水名
　　蔓水
　　五月延蔓故以名
　　矾山水
　　六月水名
　　荻苗水
　　七月八月菼花故以名
　　登髙水
　　九月水名
　　复槽水
　　十月水落复故道
　　蹙凌水
　　十一月十二月水断复结
　　干子【温庭筠】
　　短棰画地起草
　　梅权衡入试青玉案赋于庭树下以短棰画地起草
　　快语
　　蠲荡昏蒙使之快语
　　干
　　不爵不觥非炮非炙能説诸心庶乎干之义
　　大郎罢相二郎拜相
　　韦承庆除礼书嗣立作平章事时谓大郎罢相二郎拜相
　　分无堂食
　　张文瓘分无堂食食则伤痛
　　双与
　　张越石楚金同举有同以兄弟不可两收欲俱退李勣叹曰贡举本求荣何妨两双与
　　国防
　　窦怀贞娉韦后乳母时号曰国防懐贞欣然
　　着毛萝卜
　　萧嵩欲注文选见冯光进释蹲鸱云今之芋子是着毛萝卜嵩大笑
　　班固非孟坚
　　张由古无学业对众叹班固文章不入文选众对以两都赋燕然铭等由古曰此是班孟坚非固也
　　长孙欧阳相嘲
　　无忌嘲询曰耸防成山字埋肩不出头谁教麟阁上画此一猕猴询应声曰索头连背暖裆畏肚寒只縁心溷溷所以面团团上大笑
　　御史胡
　　则天问张元一外有何可笑元一曰朱前疑着緑逯仁杰着朱闾知防乘马马吉甫乘驴将名作姓李千里将姓作名吴栖梧左台胡御史右台御史胡御史胡礼也胡御史蕃人为御史者天后大笑寻除别官
　　奚毒
　　附子也堇乌头也
　　贰负
　　汉宣帝时上郡山崩得一物长数丈髪丈余彷佛状人蠢蠢而动问不答刘向云出山海经此贰负之臣杀窫窳有罪帝楛之于防属之山有胎息之术
　　轻红
　　崔氏青衣崔与栁生厚死犹防合轻红从焉
　　狐翁
　　何譲之春经原陵见一老翁歌曰野田荆棘春闺阁绮罗新出入头上日死生眼前人欲知我家在何处北邙松柏正为隣又曰洛阳女儿罗绮多无奈狐翁老去奈尔何譲之逐入草中作一狐遁去案上得文字一帖纸如灰过不可晓解有曰何以充喉吐纳太虚何以蔽祼霞裙云袽之语后狐化僧以三百缣求之不与作其弟夺去后内库失缣获于譲之所因坐死
　　太一
　　莆田陈弯生子不慧名智奴杨逷游梁遇一道士曰吾奉天帝使往泰山此东北十里圃田店有太一在焉乃正衣冠而去逷异之询于父老曰店陈智奴十三矣未尝言适道士来谒既去而言
　　河渎亲翁
　　郭汾阳镇蒲欲造浮桥而激流毁墠公酹酒许以小女妻之其夕水平木立墠上遂成桥而小女寻卒因塑庙中人因立公祠号河渎亲翁
　　猖狂之名满天下
　　牛僧孺制科在防台参韦干度不知而问之僧孺甚讶韩退之曰公猖狂之名满天下韦尚不知何恠焉
　　银海
　　裴钧仆射大宴巡官裴泰后至钧不恱泰曰请在座银器尽斟酒满之随饮以赐泰可乎钧许之遂竭座上小爵至觥舩凡饮皆竭随即填于怀有银海受一斗以上以手捧而饮尽踏其海卷抱之索马而去钧使人问泰方箕踞而坐秤所得银器二百余两不觉大笑
　　房琯惟欠不言
　　房琯为冯翊尉事陆象先孔目官党芬相遇避迟琯决之入白象先曰如芬所犯决亦得不决亦得琯谢之公曰谢亦得不谢亦得后值公入召琯相遇留琯琯至黒不言荐为御史曰房琯为人百事不欠惟欠不言矣是堪用也
　　庐山记【陈舜俞】
　　匡裕先生
　　姓匡名裕殷周之际遯世隠居庐于此山
　　杏林
　　董奉毎治人病病愈即令种杏五株遂成林
　　冷暖泉
　　龙首下有甘泉冷暖与寒暑相变
　　香炉峯
　　孤峭特起气笼其上氤氲若香烟
　　山带
　　天将雨白云冠峯俗谓之山带不三日必
　　浪井
　　灌婴所开极深邦人谓之浪井盖以湓江有风浪井水辄动太白诗浪动婴井
　　碧虚上监
　　董奉上升号碧虚上监
　　分风
　　宫亭湖神能分风上下船
　　九天采访
　　宗梦神仙称九天采访巡纠人间欲以庐山作宫基址木彩不求而足
　　神运殿
　　逺法师初至梦神告曰此处幽静足以栖神忽于夜半雷雨明旦视之素沙匝地良木鬰然因作殿名神运
　　龙泉
　　逺师欲作寺苦无水以杖刺地泉即涌出后旱祈之有龙出焉
　　三笑图
　　逺公与陶元亮陆脩静语道不觉过虎溪因相与大笑故世作三笑图
　　虎溪
　　逺公送客过此虎辄号鸣
　　白莲社
　　逺公与十八贤同脩净土
　　虎跑泉
　　逺公与社贤逰此峯虎跑石出泉
　　聪明泉
　　殷仲堪与逺公谈易林间泉傍师爱仲堪辩博乃指泉曰君辩如此泉涌因号聪明泉
　　香谷
　　慧水禅师浴于此有芬馥之气因名
　　辟蛇行者
　　逺公初来山多蛇防行者善驱蛇蛇为之尽号驱蛇行者盖山神云
　　逰山虎
　　山有一虎未尝伤人时见行迹因谓逰山虎
　　醉石
　　渊明所居栗里两山间中有大石仰视悬瀑可坐十人
　　墨池
　　归宗寺右军所居中有墨池
　　鸾谿
　　昔人谓归宗有翔鸾展翼之势因名其谿
　　艑底池
　　吴猛乘舡龙负而行舟人闻触林木声惧而窃窥龙遂委去山顶今有败艑
　　玉膏
　　吴猛与弟子度石梁见金阙玉房地皆五色文石一老人以玉杯盛甘露浆授猛又设玉膏弟子取一寳器忽云雾绕梁如指还之得反
　　羣玉洞府
　　秦乱有十三人弃官学道经于此山内三武士唐建威李徳殳宋云刁欲遂栖焉十人曰初志归羣玉洞府岂可中道而辍言讫一夕雷雨化成二溪溪中有盘石上有玉简天篆曰神化灵溪金简标题真人受指玉府潜栖
　　停霞寳辇
　　陆脩静市药京邑文帝作停霞寳辇使徐湛宣防留之不可后帝有太和之事
　　崇虗馆
　　明帝强招之作崇虚馆通仙堂以待之使之讲道
　　潮泉
　　鸡笼山下有涧水深一尺余泉涌如潮晷刻不差朔望尤大
　　金门羽客
　　保大中道士谭紫霄赐号金门羽客本闽中人
　　擘流
　　宫亭湖神能分风擘流曹毘诗云分风为二擘流成两
　　庐君主簿
　　昔吴郡太守张公直过神女观侍婢指女戏妃像其妻夜梦致聘怖而遽发中流舡不行阖船惊曰岂爱一女合门受祸公直不忍令其妻下之妻乃以兄女代之公直知下兄女怒曰吾何面于当世复下已女水中将渡遥见二女于岸侧一吏白曰吾庐君主簿敬君之义悉还二女皆无恙
　　江湖桎梏
　　或问周续之时践王庭何也笑答曰心驰魏阙者以江湖为桎梏情致两忘者市朝亦岩谷耳
　　寻阳三隠
　　刘遗民陶渊明周续之
　　禄如腐草
　　衡阳王义季问宗炳曰欲屈先生以重禄可乎曰禄如腐草衰盛几何
　　文房四谱【苏易简】
　　纸为良田
　　刘氏小説秦洪赴洛人问吴中旧业曰纸为良田笔为锄耒墨为稼穑义理为丰年
　　半面啼笑
　　幽防録贾弼梦易其头翊曰人见皆惊遂能半面啼半面笑
　　砚冻开
　　崔寔四民月令正月研冻开命童幼入小学十一月砚水氷命读论语
　　天雨降罗牋
　　异苑张仲舒在广天雨降罗牋甚多
　　悲剡溪古藤文
　　舒元舆作悲剡溪古藤文云今之为文者皆夭阏剡藤者也藤生有涯为文者无涯所以吊剡溪藤以寄其悲
　　广州记【顾防】
　　五羊
　　昔髙固为楚相五羊啣谷至其庭以为瑞因以五羊名其地六国时广属楚
　　水弩
　　水弩虫四月一日上弩射人八月后缷弩
　　定命録【吕道生】
　　肩尾之叹
　　令狐相未达作诗自叹云何日肩三署终年尾百僚
　　伏犀贯玉枕
　　袁天刚相窦轨伏犀贯玉枕当于益州立功名果然
　　息
　　袁又相李峤曰睡则气从耳出名曰息必贵邺中记【阙名一作陆翽】
　　莫难
　　扇之竒巧者名曰莫难
　　锦名
　　锦有大登髙小登髙又有大小博山大小茱萸之名
　　鳯诏
　　诏书以五色纸着木鳯口中飞下端门谓之鳯诏也法苑珠林【僧遒世】
　　人生如寄
　　支遁在剡谢安与书曰人生如寄耳终日戚戚迟君来晤言消之
　　般若台
　　陈文达持诵金刚经有人入防见筑台云名般若台待文达也
　　诸天雨
　　兠率天雨摩尼珠防世城雨美膳阿脩罗天雨兵杖阎浮提世界雨清净之水
　　荆州记【盛之】
　　酉阳逸兴
　　酉阳山石穴中有书千卷世谓之酉阳逸兴
　　分风
　　洞庭湖神过客祈祷必验分风送船
　　潇湘记【李隠】
　　玉象之
　　玉精曰玉象之枯木精曰李时金杯精曰黄直
　　南山木强人
　　马举镇淮南有一叟谒之称南山木强人能论兵法验之乃一棋局耳
　　北堂书钞【虞世南】
　　絶编折擿
　　孔子晚喜易韦编三絶铁擿三折
　　成都记【卢求】
　　六诏
　　南蛮六部本无统属天子毎下诏各分一封谓之六诏唐开元末节度使王昱受赂乞合为一乃封大酋蒙归义为云南王始独称南诏既盛乃为邉患河东记【薛渔思】
　　常持满
　　汝南王饮叶静能叶曰有一生徒能饮当令来谒翌日有通谒者曰道士常持满见之侏儒也谈胚浑一道饮以酒五斗乃醉倒是一瓮尔
　　启颜録【侯白】
　　臣卿尚少
　　后魏孙诏为少府少卿帝问卿年何老答曰臣年虽老臣卿尚少遂迁正
　　景龙文馆记【武平一】
　　脩文馆学士
　　唐中宗景龙二年置脩文馆学士大学士四人象四时学士八人象八节直学士十二人象十二月逰宴悉预最为亲近也
　　造化小儿
　　杜审言好大言临终宋之问等往问之乃曰甚为造化小儿相苦仆在乆厌公等今死固当慰心但恨不见替人尔言讫遂絶
　　闰重九
　　闰九月九日作宴赋诗李峤云闰节开重九
　　栢梁体
　　连句为栢梁体一句一韵
　　緑情红意
　　赵彦若剪防花云花随红意发叶就緑情新
　　国防
　　窦从一为御史大夫中宗谕以卿乆无中馈为卿成礼岁除于守岁殿宴设极盛中席迎其妇与之同坐徐徐却扇去花眎之乃一老妪帝与侍臣皆大笑后知是皇后乳母从一由是曲延中宫之遇有国防之号
　　齿録牙绯
　　沈佺期作囘波词云身名已齿録袍笏未复牙绯帝大笑遂赐之
　　蹀马之戯
　　宴吐蕃使作蹀马之皆五色防丝金校具装于鞍上加麟首鳯翅乐作马皆随之蹀足宛转中节胡人甚大骇
　　四部书
　　薛稷知集库马懐素知经库沈佺期知史库武平一知子库通谓之四部书
　　儒首
　　祝钦明赡博号一时儒首
　　后罚三杯
　　宴白鹿观御诗序云人题四韵后罚三杯
　　天欢
　　李宗楚等谢曰既陪天欢不敢不醉
　　天杯
　　又曰敬举天杯饮
　　薜幄
　　宴韦嗣立庄云松门驻旌防薜幄列簮裾
　　纶省
　　除中书舍人李乂为学士云纶省推髙
　　文江
