<!-- { "loadSidebar": true } -->
　　又于楼上以酒洒尘名曰粘雨
　　四面风
　　昆仑山有四面风东南西北一时俱作
　　袪尘风
　　又有袪尘风若衣服垢汚吹之则洁
　　金雾
　　岱舆山南有平沙千里色如金风起吹沙名金雾或谓金尘
　　风扇
　　后魏人信都芳造风扇候二十四气每一气至扇举焉
　　龙刍
　　东海有岛曰龙驹川穆天子养八骏处岛中有草名龙刍马食之日行千里语曰一秣龙刍化龙驹
　　绀霜
　　广延国霜色绀碧
　　璿宫
　　后宫曰璿宫
　　续脉
　　周昭王梦羽人论仙欲易王心以手指向前心乃痛于緑壶中取药名曰续脉食之痛止
　　毛车
　　异国入贡乘毛车甚快
　　绀雪
　　周穆王时西王母献嵰州绀雪
　　云薇
　　晋武寜中于金墉城种异菜名云薇云芝
　　颇陵
　　西国菜名僧擕其子入中国讹为波棱
　　八骏名
　　穆天子八骏名絶地翻羽奔霄越影逾晖超光腾雾挟翼
　　大业杂记【杜寳】
　　五色饮
　　仁夀间筹禅师造五色饮以扶芳叶为青饮援稧根为赤饮酪浆为白饮乌梅为饮江□为黄饮【□音柱】
　　五香饮
　　沉丁檀泽兰甘松
　　四时饮
　　谢讽造春以桃夏以酪秋莲房冬枸杞
　　楼阙芝
　　东都生芝状如楼阙又或有如赤子者
　　水饰图经
　　炀帝令杜寳修水饰图经十五卷以上巳日防羣臣于曲水有神龟负八卦黄龙负图黄鱼双跃白鱼入舟吕望钓磻溪金人捧劔周处斩蛟许由洗耳荘惠观鱼屈原沉汩罗等凡七十二事并刻木为之

　　绀珠集卷八
<子部,杂家类,杂纂之属,绀珠集>
　　钦定四库全书
　　绀珠集卷九　　　　　　宋　朱胜非　撰古今诗话
　　杜诗治疟
　　有病疟者杜子美曰诵吾诗可治令诵夜防更秉烛相对如夣寐疟如初又令诵手提髑髅血糢糊疾果顿愈
　　苜蓿盘
　　薛令之开元中为右庶子时官僚清淡令之为诗曰朝日上团团照见先生盘盘中何所有苜蓿长防干上幸东宫见之题其傍曰若嫌松桂寒任逐桑榆暖令之乃谢病
　　眼中安障
　　龙丘李主簿目有翳方干嘲之曰措大吃酒盐将军吃酒酱只见门外着篱不见眼中安障
　　火防氷蚕
　　王贞白寄郑谷诗曰火防重烧布氷蚕独吐丝直湏天上手裁作领巾披
　　诗可泣鬼神
　　贺知章见李白乌栖曲曰此诗可以泣鬼神矣
　　与桃源称其吟咏
　　宪宗称戎昱诗曰此人若在可与武陵桃源称其吟咏
　　春日得春衣
　　栁公权从驾上谓之曰我有一憙　事边衣久不及时今年二月已皆悉散给可作诗贺公权曰去嵗虽无战今年未得归皇恩何以报春日得春衣
　　探骊获珠
　　元稹刘禹锡韦楚客同防乐天舍各赋金陵懐古刘诗先成白曰四人探骊子先获珠乃遂罢作
　　盛小丛
　　李询登越城闻歌声乃崔元范拜侍御史众饯之令小丛歌询因以赋诗
　　诗瓢
　　唐求喜吟咏撚藁为丸贮之大瓢临死投瓢于江中曰茍不沉没得之者方知辛苦心耳流至新渠有识者曰此唐山人诗瓢取之诗乃传焉
　　无声诗
　　诗人以畵为无声诗
　　得句撞钟
　　唐诗僧赋中秋诗云此夜一轮满来年方得下句云清光何处无喜不自胜夜半起撞钟以惊众【此僧南唐人】
　　刘采春
　　元稹亷问浙东喜官妓刘采春稹甞题诗云因循归未得不是恋鲈鱼注云恋鉴湖春色耳
　　蛮素
　　白乐天二妓樊素善歌小蛮善舞甞为诗曰樱桃樊素口杨栁小蛮腰素年长而蛮方丰艳因为杨栁词传之乐府宣宗问何人词左右具对诏取永丰栁两枝植禁中
　　冷淡生活
　　裴令公夜宴因赋诗元白颇自得至杨汝士曰昔日兰亭无艳质此时金谷有髙人白知不能加遽曰笙歌鼎沸勿作此冷淡生活元曰乐天可谓能保其名也
　　瑞锦窠
　　礼部郎掌省中文翰谓之瑞锦窠故事必迁词掖故诗有湏知百日掌丝纶之句
　　蹉对假对双声叠韵
　　椘词九歌蕙肴蒸子兰借奠桂酒子椒浆谓之蹉对厨人具鸡黍稚子摘杨梅谓之假对防家村草里吹笛隔江声谓之双声月影侵簮冷江光逼履清谓之叠韵
　　古今名贤集【刘紫防】
　　正格偏格
　　诗第一字侧入谓之正格如鳯厯轩辕纪龙飞四十春第二字平入谓之偏格如四更山吐月残夜水明楼唐律诗多因正格杜诗侧入十无一二
　　碑防子
　　栁子厚谓韩退之平淮西碑犹有防子仆若为之便直説用兵伐叛事
　　捉语意合处
　　唐诗僧善论诗尤善捉语意合处张水部一日得句云常因送人处忆得别家时自谓古人未道僧曰亦有道者见他桃李树思忆故园春是也
　　四字
　　王荆公甞云梨花一枝春带桃花乱落如红珠帘暮卷西山皆不及院落深沉杏花雨含不尽意于言外也故曰四雨字
　　诗中虎
　　罗邺牡丹云买栽池舘恐无地看到子孙能防家人皆谓之诗中虎也
　　调脂弄粉
　　徐雅中李九臯俱善诗徐诗富艳李多用事李谓徐曰公诗如女善调脂弄粉徐曰公诗乃鬻器但垜叠死人耳
　　银花合
　　苏味道诗有火树银花合张昌龄诗有今同丁令威以银花合对今同丁
　　土山头
　　晋宋以来尚书省置员外郎分判曹事广尤重此选不厯此为郎中者谓之土山头防龙间赵谦光自大理为戸部郎中贺陟时为员外郎戏之曰谁言粉署里却着土山头赵答曰为惭员外置不应列星文
　　明河篇
　　宋之问天后朝求为北门学士不许乃作诗以见意云明河可望不可亲愿得乘槎一问津更将织女支机石还访成都卖卜人
　　得猫犬力
　　唐卢延让工诗投谒者甚众而饿猫临鼠穴馋犬防鱼砧及栗爆烧毡破猫跳触鼎翻等句为人见赏卢语所亲云平生刻意乃得猫犬力
　　秋声诗
　　徐锴作秋声诗云井梧分堕砌塞鴈逺横空雨滴莓苔老风归薜荔红
　　麯尘
　　杨巨源诗江邉杨栁麯尘丝
　　三条烛尽
　　唐制举人试日既暮许烧烛三条韦贻永试日先毕作诗云三条烛尽钟初动九鼎丹成灶未开残月渐低人扰扰不知谁是谪仙才
　　迷楼
　　炀帝时浙人项升进新宫圗帝爱之令如圗营建扬州既成幸之曰使真仙逰此亦自当迷乃名迷楼帝赋诗羣臣皆和之
　　蠒缕
　　世传春江钓叟圗上有李主渔父词二首有蠒缕一钩轻之语
　　三花马
　　韩干画阅马圗并御马皆有三花马剪鬃为三辫也乐天诗云舞衣裁四叶马鬛剪三花
　　清凉丹
　　吕端知安州日忽见碧衣童子曰玉帝南逰炎州命子糺正羣仙炎州苦热赐清凉丹一粒公取而吞之未防卒
　　句可呈佛
　　贯休甞得句云清风江上月霜洒月中砧语人曰此句可以呈佛
　　移离毕
　　刁约使虏为诗云押宴移离毕大臣名也防房贺拔支使令名也赠行三匹裂小木罂也宻赠十貔狸似防而大戎人为食之珍也
　　长年三老
　　川峡呼稍公篙手为长年三老杜诗云长年三老歌声里白昼摊钱髙浪中
　　鸊鹈膏
　　水鸟也其膏涂刀不生綉古诗云马衔苜蓿叶劔莹鸊鹈膏
　　笑是盐
　　交趾有黄帝盐曲乃杖皷曲按唐谱有突厥盐阿鹊盐等曲故施肩吾诗云颠狂楚女歌成雪媚嬾吴娘笑是盐故名此也
　　登庸衣鉢
　　和凝第十三名及第后知举取范质第十三名质谢凝谓曰公文合在上选屈就此传老夫衣鉢耳未几凝入相后质拜相有诗曰登庸衣鉢亦相传
　　黔吻
　　礼部试学究不给茶汤但饮其砚水皆黔其口吻
　　一字不到
　　陈从易舍人偶得杜诗旧本字不尽完送蔡都尉诗云身轻一鸟其下脱一字因送数客各用一字补之或云疾或云落或云起或云下后取完本证之乃过字陈公叹云一字不到也
　　月鍜季链
　　唐末诗人无复李杜之豪放然亦务精意有周朴者雕琢号月锻季錬诗多传播【自一字不到至韩退之木强六条皆欧阳文忠公诗话】
　　梅圣俞论诗
　　梅曰诗以意新语工得前人未达者为善又湏状难写之景如在目前含不尽之意见于言外姚合云马随山鹿放鸡逐野禽栖贾岛云竹笼拾山果瓦瓶担涧泉等是山邑荒僻不如县古槐根出官清马骨髙为工也严维云栁塘春水漫花坞夕阳迟则夭容物态岂不在目前乎温庭筠云鸡声茅店月人迹板桥霜又贾岛云怪禽啼旷野日落恐行人则覊旅愁思见于言外也
　　卑凡厮
　　陶糓诗云尖檐防子卑凡厮短靿靴儿末厥兵用当时语而今不晓
　　西昆体
　　杨大年与钱刘数公唱和号西昆体集人争效之或谓用事语癖难晓不知自是学之者之大年新蝉诗云风来玉宇鸟先觉露下金茎鹤未知不害为用事又如峭帆横渡官桥栁叠鼓惊飞野岸鸥其不用事者亦自佳矣
　　韩退之木强
　　退之诗尤工用韵其得韵寛则泛入旁韵如此日足可惜之类是其韵窄又或因难出竒不复傍出如病中赠张十八之类是也圣俞曰退之木强可见矣
　　未知得韩意否
　　欧阳永叔江隣几论韩文雪诗以随车翻缟逐马散银杯为不工以防中初盖底凸处遂成堆为胜句未知得韩意否
　　锦瑟
　　李商隠有锦瑟诗莫晓其意或者云是令狐椘之青衣
　　村夫子
　　杨大年学李义山诗体汉武诗云力通青海求龙种死讳文成食马肝待诏先生齿编贝忍令索米向长安此诗过义山甚矣然大年不喜老杜诗甞谓之村夫子未晓其意
　　诗辞微而显
　　唐张籍有谢裴司空马诗云乍离华廏移蹄澁初到贫家举眼惊讥其迟钝而眼多惊畏耳故辞微而显
　　唐酒价
　　真宗甞问近臣唐时酒价皆不能对丁晋公云一斗三百上问何以知之对曰杜甫诗云速冝相就饮一斗恰有三百青铜钱上称善信乎杜诗为诗史也
　　瑞叶
　　海陵人王纶女为鬼所凭自称为诗文仙人有雪诗云何事月娥欺不在乱飘瑞叶落人间说云天上有瑞木其叶六出呼纶为清非孺子赠以诗云君为秋桐我为春风春风防使秋桐变秋桐不识春风面鬼去女复憎然也
　　蹴鞠诗
　　顔师古注霍去病传穿域蹋鞠以皮为之实以毛蹴蹋而戏之至唐归氏子弟嘲皮日休云八片尖皮砌作毬火中燂了水中揉一包闲气如常在惹踢招拳卒未休即不用毛实正如今之皮毬也国朝丁晋公好焉作诗述其事云背装花屈膝白打大亷斯又曰进前行防歩跷脚立多时
　　花蕋夫人
　　蜀孟昶花蕋夫人善诗王平甫于馆中得七言诗一卷三十余篇大概似王建宫词如云厨传进食旋时新列坐无非侍从臣日午殿头宣索脍隔花催唤打鱼人又云月头支给买花钱满殿宫娥近数千遇着唱名多不应含羞走向御床前
　　与处士作牙
　　前世称驵侩今谓之牙韩退之赠玉川子诗云水北山人得名声去年去作幕下士水南山人又继往鞍马人从塞闾里少室山人索价髙两以谏官徴不起人谓退之与处士作牙以其商量价直也驵侩作牙不晓其意刘道源云本谓之互郎主互市事唐人书互作□转讹为牙其説似有理也
　　舞以达欢
　　古人饮酒皆以舞相属长沙王小举袖云国小不足囬旋至唐太宗亦自起舞属群臣曰盖古人淳质舞以达欢不必合度张燕公诗云醉后舞来好全胜未醉时动容皆是舞出语捴成诗
　　野狐落
