<!-- { "loadSidebar": true } -->
　　础
　　吴王射堂柱础皆刻伏
　　橘籍
　　越多橘柚有税戸名橘籍
　　香水溪
　　吴故宫有香水溪云西子浴处也
　　镜湖
　　世传轩辕于此铸镜
　　吐金
　　鄠杜县渡口有黄衣人登舟及岸连唾舟中而去视其唾皆成精金也
　　茧成瓮
　　济阴有园客种五色香草至蚕时有一女子来以草食蚕茧成如大瓮女与客皆仙去茧存焉
　　烂柯
　　信安山有石室王质入其室见童子对棋看之局未终视其所执伐薪斧柯已烂朽遽归乡里已非
　　七尺枣
　　北方有七尺枣
　　元绪
　　永康县有人入山得一大龟擕行夜宿古刹中忽闻桑呼龟曰元绪子死矣龟复呼桑曰子明日亦不免明日擕龟语张华令取其桑以煑龟即立烂也
　　神钲
　　洞庭山有石楼其下有两石叩之其声响如钲因名神钲
　　防国
　　西域有防国大者有如狗
　　仙杏六出
　　于台献杏花六出五色号曰仙人杏
　　龙肝瓜
　　龙肝瓜长一尺生氷谷中
　　水晶宫
　　阖闾造水晶宫
　　金李
　　杜陵有李名金李
　　缥李
　　中山缥李大如拳両般色
　　十里香
　　千年松香闻十里之外
　　木鹤
　　鲁般刻木鹤可飞数百里
　　重钱
　　苔之别名
　　疗愁花
　　萱草别名
　　桃都
　　桃都山有大桃树上有天鸡天鸡鸣则人间鸡鸣
　　香尉
　　汉雍仲进南海香拜洛阳尉曰香尉
　　雨金翁
　　汉翁仲孺居渭川一日天雨金十斛于其家
　　缋水
　　濉涣二水其波文皆五色名章水又名缋水
　　厯
　　尧时得神方三尺许背有蝌蚪书记开辟已来事帝命録之号厯
　　汉武故事【班固】
　　李如瓶
　　李少君言海之枣大如钟山之李大如瓶
　　以速易迟
　　帝作赋即成相如累日方成帝每叹其妙曰以吾之速易汝之迟可乎对曰于臣即可未知陛下如何尔帝亦不责
　　玉杯
　　帝后茂陵人持玉杯货于市吏捕之忽不见而得其杯乃其随葬具者霍光问持杯人状貎颇类帝焉
　　黄眉翁
　　东方朔生三日而父母俱亡或得之而不知其姓以见时东方始明因以为姓既长常望空中独语后逰鸿蒙之泽有老母采桑自言朔母一黄眉翁至指朔曰此吾儿吾却食伏气三千年一反骨洗髓二千年一剥皮伐毛吾生已三洗髓五伐毛矣
　　吉云
　　朔告帝曰东极有五云之泽其国有吉庆之事则云五色着草木屋室皆如其色
　　霜
　　仙家上药帝得之
　　兰殿
　　后所居之殿
　　风实云子
　　亦仙家药名
　　凤舄
　　七夕王母降履琼凤文之舄
　　甲乙帐
　　帝以琉璃夜光珠杂珍寳为甲帐以次为乙帐甲以居神乙自居
　　八字眉
　　宫中皆畵
　　金屋贮阿娇
　　景帝问儿欲得妇否曰欲得长公主指其女曰阿娇好否帝曰好若得阿娇当作金屋贮之
　　三世不遇
　　上至郎暑见一郎须眉皓白问曰何其老对曰臣姓顔名驷文帝时为郎上曰何不遇耶对曰文帝好文而臣好武景帝好老而臣尚少陛下好少而臣已老是以三世不遇
　　灵旗
　　画日月斗大吏奉以指所伐国而祈焉
　　青鸟
　　七月七日上于承华殿斋忽见一青鸟从西方来上问方朔何鸟对曰西王母将降宜洒埽以待之夜漏七刻王母米降
　　木帝精
　　王母遣使者致三桃使至而方朔死使曰方朔是木帝精为嵗星下逰人间非陛下臣也
　　朱鸟牖
　　朔于朱鸟牖中窥母母曰此儿好作过然原心无他寻当即还
　　甘泉钟皷
　　帝后甘泉宫甞有钟皷音又见从官卤簿如天子仪卫
　　承露盘
　　上于未央宫作承露盘仙人掌之以取云表之露和玊屑饮之求长生
　　北里志【孙棨】
　　一鸣先軰
　　名妓莱児呼赵光逺为一鸣先軰竟不第
　　平康三曲
　　平康三曲诸妓所居妓之铮铮者多在南曲
　　香兽
　　新团香兽不禁烟
　　连头眉
　　一画连心细长谓之连头眉又曰仙娥妆















　　绀珠集卷九
<子部,杂家类,杂纂之属,绀珠集>
　　钦定四库全书
　　绀珠集卷十　　　　　　宋　朱胜非　撰物类相感志【僧赞宁】
　　灵防皷
　　大荒经黄帝以灵防为皷声闻百里
　　麝枕
　　置麝枕中可絶恶梦
　　枫人
　　岭南多枫遇雨雷则瘿长或三五尺如人状谓之枫人
　　龙须拂
　　元载得龙须拂置之堂室蚊蚋不敢入
　　金银汗
　　凡山石盛夏必汗出赤黄者金汗白而骍者银汗
　　香雨
　　员峤烂石烧之烟为香云徧空则下香雨
　　阴阳石
　　夷陵有阴阳石阴石常润阳石则常燥旱则鞭阴石必雨乆雨鞭阳石则止
　　投醪
　　越絶书勾践出行有献酒一壶者王曰吾独饮之若三军何廼投于川命三军饮之三军皆告醉
　　树化鸳鸯
　　宋韩朋妻美康王夺之妻自杀王埋之经宿生树枝体相交王欲伐之化为鸳鸯飞去
　　琴瑟幕
　　唐懿宗以赐公主纹如碧丝贯真珠虽暴不濡
　　蠲忿犀
　　唐同昌公主有犀如弹丸之能蠲忿
　　观日玊
　　大如八寸镜明彻如琉璃映日观见日中宫殿
　　玉火
　　唐东夷所贡色赤长数寸积之可以燃鼎置之室中不复挟纩
　　走珠
　　阆风山间出置之于地能自走世谓之走珠
　　九豫章
　　东方有九豫章一树上主一州有九力士操斧伐之占九州吉凶行斫行复有复迟者州伯有病不复者亡
　　水仙树
　　构楼国有水仙树腹中有水谓之仙浆饮者七日醉
　　鸾蜂
　　生吴明国蜜蜂之类身被五彩声若鸾凤
　　嫁茄
　　茄树花开时取叶布于路以灰圏之结子加倍俗谓之嫁茄
　　珠母
　　樊文闰七经义曰珠母者大珠在中小珠圜之续齐谐记【呉筠】
　　茱萸嚢
　　费长房谓桓景曰九月九日汝当大灾令家人作茱萸系臂登髙饮菊酒景如其言至夕还家鸡犬皆死
　　眼明嚢
　　邓佋八月旦入华山采药见一童子执五色嚢盛栢叶上露皆如珠云赤松先生取以明目今近世俗以八月一日作眼明此也
　　吐锦行障
　　许彦山行遇一书生留饮书生忽吐一女甚端丽饮数杯书生醉眠女子又吐一男子明悟甚可爱又吐一锦行障以遮书生至暮书生欲醒女子遽吞男子行障书生复吞女子乃去
　　天台遇仙
　　汉明帝时刘晨阮肇二人同入天台迷道乏食见涧流一杯中有胡麻饭取食之因泝水寻访见二女相顾呼为郎引至所居出胡麻饭山羊脯设酒甚美逾年乃归乡闾皆变推寻得七代孙耳
　　筒糭
　　屈原五月五日投汩罗楚人以其日用竹筒贮米祭之名为筒糭
　　黄雀啣环
　　杨寳见一黄雀为枭所搏置梁上采黄花饲之及羽成数日忽有黄衣童子来曰我西王母侍者往蓬莱不慎承君恩飬流涕辞别以白玉环四与寳曰令君子孙洁白登三事如此环矣后生子震震生秉秉生赐赐生彪四世三公天下莫比
　　织女渡河
　　仙人武丁一日忽谓弟子曰七月七日当织女渡河暂诣牵牛诸仙悉还宫吾向被召不得停与汝别矣三千年后当还
　　石磨转疾则年丰
　　梅溪山有石转如磨声如风土人云转疾则年丰迟则年俭
　　隋唐嘉话【刘餗】
　　庭草无人随意緑
　　炀帝为烟歌行羣臣皆以爲莫及王胄独不下帝因此被害帝诵其句曰庭草无人随意緑能复道耶烟一作燕
　　二十为大将
　　英公常言我年十二为无頼贼逢人则杀十四五为难当贼所不快意者杀十七八为好贼上阵乃杀二十为大将使兵以救人也
　　元超三恨
　　薛元超自谓平生有三恨不以进士擢第不得娶五姓女及不得预脩国史
　　沈三第一
　　沈佺期工诗张说曰沈三兄直湏他第一
　　承露嚢
　　八月五日明皇生辰号千秋节王公戚里进金镜士庻结承露丝嚢相遗
　　水调
　　炀帝凿汴河自制水调歌
　　阿婆堂主
　　炀帝宴羣臣以唐髙祖面皱呼为阿婆髙祖归不恱以语窦后曰此吉兆公封于唐唐者堂也阿婆即是堂主髙祖遂大恱焉
　　万钉寳
　　隋杨素破突厥文帝赐以万钉寳
　　金虀玉脍
　　吴郡献松江鲈炀帝曰所谓金虀玊脍东南佳味也
　　日蚀镜
　　苏威有镜日蚀既镜亦昏半蚀亦半昏
　　饮乳而美
　　侯君集死其家有二美人容色絶代常饮人乳而不饭
　　金簟
　　君集破髙昌所得甚精御府所无
　　行秘书
　　太宗出请载副书以从上曰虞世南行秘书也
　　火珠
　　状如水晶得于婆利国其人朱髪黒身兽牙鹰爪
　　糊名
　　武后以选人多不实乃令试日自糊其名
　　油筑毬塲
　　杨慎交武崇训以油洒地以筑毬塲
　　异闻集【陈翰】
　　丹丘子
　　唐神尧甞遇老父谓公相非人臣但居丹丘子之后若彼无意扵世则公当得之问丹丘为谁曰鄠杜间隠者也帝问其所居袖剑往见将图之既见望其气貎不觉骇服问以济世之道迄不对帝怅然自失而还他日再谒之室已空矣
　　龙驹持月
　　隋王度有寳镜嵗疫度令其仆龙驹持镜诣里有疾者照之即愈皆云龙驹持一月来光彩被体清凉而愈
　　紫珍
　　龙驹梦一人朱冠紫衣曰我镜神名紫珍
　　邯郸枕
　　开元中道人吕翁常往来邯郸有书生姓卢与翁同止逆旅主人方蒸黄粱共待其熟卢不觉长叹翁问之具言生世之困翁取嚢中枕曰枕此当荣适如愿生俛首即入枕穴中遂至其家未几登髙第厯防阁出入将相五十年子孙皆列显仕荣盛无比忽欠伸而寤黄粱犹未熟谢曰先生以此窒吾欲耳自此不复求仕矣
　　韦仙翁
　　代宗时韦侍御奉使往华山拜黄帝坛至山下邸中见一父老问坛所在老人知之且云姓韦家亦仕宦自述世系乃侍御之髙祖行也相与入山老人策杖先行韦鞭马追之每不及至一石室见三老妪曰尔之祖母祖姑也拜坛毕再造其室已不见
　　橘社
　　栁毅求见龙君叩海岸橘树其橘名橘社也
　　工
　　毅见泾川妇牧羊问之曰非羊雨工雷霆之类尔
　　织女斜河
　　沈警过张女郎庙作诗云靡靡春风至微防春露轻可惜闗山月还成无用明后与女郎遇将别女郎曰姮娥妬人不肯留照织女无赖已复斜河盖谓织女星斜度天河也
　　槐安国
　　淳干棼醉梦二紫衣吏召曰槐安国王致命
　　南柯太守
　　棼为南柯太守后验之乃槐之南枝也
　　三女降星
　　总章中姚氏三子读书中条山忽有老妇呼夫人擕三女配之召宣父指教六籍周公授以女兵符玉璜秘诀莫不神识开悟学业异常父诘之具以实告疑其妖魅不遣诣访之术士术士矍然曰比见织女婺女须女星无光岂其精降遽遣还山则三女已不相頋夫人饮三子以汤昏顽如故
　　稠桑老人
　　李行修防偶得稠桑店王老以术见其妻如平生
　　梦传十曲
　　开成中李偘外妇崔氏女梦其亡姨教以十曲曰我属穆宗时宫中乐坊此皆新翻曲有槲林叹红窓影赏金歌上江防之类
　　修文舍人
　　又曰此十曲穆宗令修文舍人元稹撰词甚美
　　月地云阶
