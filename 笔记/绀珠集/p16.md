<!-- { "loadSidebar": true } -->
　　郑愔聫句云文江学海思济航
　　桃花行
　　李峤作桃花诗帝令择二十篇入乐府谓之桃花行
　　帖防毬
　　寒食赐饧粥帖防毬镂鸡子
　　拔河之
　　清明节命侍臣为拔河之防以大麻絙两头繋十余小索毎索数人执之以挽力弱为输时七宰相二驸马为东朋三相五相为西朋仆射韦巨源少师唐休璟以年老随絙而踣乆不能起帝以为笑乐
　　细栁弮
　　上已祓禊赐近臣细桞弮云之免虿毒瘟疫
　　文柽绮栢
　　日就殿以文柽绮栢为材
　　合笙歌
　　内殿奏合笙歌其言浅秽武平一諌曰妖胡娼妓街童市女谈妃主之情貌列王公之名质咏歌蹈舞号曰合笙不可施于宫禁也
　　八风舞
　　内宴祝钦明作八风舞以手据地作诸丑状卢藏用曰祝公使五经扫地矣
　　秘掖
　　宋之问曰西域秘掖此禁仙流
　　御史台记【韩琬】
　　痴牀
　　侍御史号杂端最为雄剧台中聚防则于坐南设横牀号南床又曰痴床登此床者倨傲若痴焉
　　御史本草
　　唐贾忠言撰御史本草以里行为合口椒最毒监察为开口椒防毒殿中为萝卜侍御史为脆梨言渐入佳味迁员外郎号甘草言可以久安故也
　　五墨三仍
　　唐左台御史还南省仍供奉者三墨勑授者五右台讥之以为五墨三仍
　　百官本草
　　唐侯味虗着百官本草谓御史云大热有毒主袪邪佞杜奸囬振寃滞止滛滥尤攻贪浊畏逺使恶襮直忌按权豪外州出者尤良用日炙干硬可用服之长精神减姿媚乆服可以令人冷峭
　　畿尉六道
　　畿尉有六道入御史为佛道入评事为仙道入京尉为人道入畿丞为苦海道入县令为畜生道入判司为饿鬼道
　　三水小牍【皇甫牧】
　　天柱峯玩月
　　赵知防有道术皇甫真等师事之中秋积隂不解众惜良辰知微曰可备酒肴登天柱峯玩月既出门天色开晴及登山峯月色如昼防饮月落方归下山则凄风苦雨隂晦如前
　　鱼镜
　　元稹登黄鹤楼望江滨有光若星使人就视得一鲤剖腹得古镜如钱大背有双龙其龙口中常吐光焉
　　登莲华峰搆火
　　王冲欲登莲华峯寺僧笑之冲曰到峯顶当搆烟为信翌日擕火而登僧之数日果有烟起留二旬乃复下僧问之峯顶有池适菡萏盛开可爱然于其中又有破銕舟存焉
　　庐山精
　　刘秉仁为江州刺史自京将一橐驼去郡放之庐山下野人见而大惊共射杀之乃以状白州曰获庐山精于某处刘命致之乃所放驼耳
　　岘山张盖雨滂沛
　　安定郡有岘阳峯峯上有池若雨则云起池中若车盖然故其里谚曰岘山张盖雨滂沛
　　淮南子【刘安】
　　悲丝泣岐
　　墨翟见练丝而悲为其可以黄可以黒杨朱见岐路而泣谓其可以南可以北皆本同而末异也
　　白猨号
　　楚王猎见白猿射之猿善避箭莫能中乃命养由基射之方执弓而猿乃抱树而号始知由基神射也
　　曾泉
　　日临曾泉是谓早食注云早食时也东方多水故曰曾泉
　　髙舂下舂
　　日至于渊虞是谓髙舂至于连石是谓下舂注云未暝时上蒙先防曰高防欲暝下蒙曰悉防曰下防
　　桑榆
　　日西垂景在桑端谓之桑榆
　　桐鱼请雨
　　董仲舒请雨用桐木鱼
　　干鹊
　　鹊之别名干音干
　　女夷
　　二月之夕女夷皷歌以司天和女夷神名
　　槐市
　　太学曰槐市
　　孑孑
　　水中倒跂曰孑孑
　　捜神记【干寳】
　　种玉得妇
　　阳雍伯尝设羲浆以给行旅一日有人饮讫怀中取石子一升与之曰种此可生美玉并得好妇如言种之有徐氏女极美试求之徐公曰得白璧一双即可乃于所种得璧遂娶徐氏
　　赤虹化玉
　　孔子修春秋制孝经既成斋戒向北斗告备忽有赤虹自天而下化为黄玉刻文孔子跪而受之
　　青蚨
　　青蚨似蝉而稍大生子草间如蚕取其子母即飞来以母血涂八十一文以子血涂八十一文毎市物或先子钱或用母钱皆复飞归轮还往来无已
　　鸠化带钩
　　长安民有鸠飞入懐中化为金钩子孙遂富
　　阿香车
　　有人途次寄宿道傍草舍惟女子居之夜半门外有小儿呼曰阿香官呼尔推雷车女子乃去迨眎其舍乃一古塜耳
　　龙精
　　蚕曰龙精
　　神光照舍
　　应妪者生子而有神光照舍四子皆以才名显
　　审雨堂
　　卢汾梦入蚁穴见堂宇豁开题榜曰审雨堂
　　笑电
　　电曰笑电
　　鹄籥
　　北史禁门籥曰鹄籥
　　长啸呼风
　　赵炳从舟人乞渡不获乃坐水中长啸呼风而济吕氏春秋【吕不韦】
　　鸡跖
　　善学者如齐王食鸡必食其跖
　　水云鱼鳞
　　山云草莽水云鱼鳞旱云如烟雨云如波
　　六戚
　　父母妻子兄弟谓之六戚
　　熊席
　　衞公冬凿池言不寒范春曰君衣狐裘坐熊席四隅置火所以不寒
　　委裘
　　尧之官若委裘言少事也
　　夏籥
　　禹立命臯陶作九成以昭其功
　　承云乐
　　颛顼令飞龙作乐效八风之音名曰承云
　　葛天八阕
　　葛天氏之乐三人探牛尾捉足以歌八阕捉足犹蹀足之谓
　　论衡【王充】
　　细桞
　　旦出扶桑暮入细桞细栁西方日入之地
　　一角羊
　　獬豸一角羊也性知有罪者即以角触之
　　籥动
　　赦令将至繋室籥动有所感也
　　史匠
　　能雕琢文书者谓之史匠
　　尧何力于我
　　尧时百姓闲暇撃壌于途者曰大哉尧之徳撃壌者曰吾日出而作日入而息凿井而饮耕田而食尧何力于我
　　腹育
　　蛴螬化腹育腹育化蝉
　　木囚
　　李子长欲知囚情以梧桐为人芦苇为牢当罪木囚不动或寃木囚乃奋
　　原化记【皇甫氏】
　　栢叶仙人
　　田鸾入华山见黄冠师指树曰此长生药也教以服之法后得道梦朝上清列仙皆呼栢叶仙人
　　松花酒
　　有老人雪中访崔希真希真饮以松花酒老人云澁无味以丸药投之酒味顿美
　　錬白兎
　　王卿为天师守丹灶窃发其封窥之一白兎跃出众皆曰丹已去矣忽有一道士化为鹤飞去须臾擒兎来遂复投之于灶
　　以珠易饼
　　贺知章尝谒卖药王老问黄白术持一大珠遗之老人得珠即令易饼与贺食贺心念寳珠何以市饼口不敢言老叟乃曰悭吝未除术何由得
　　寳母
　　魏生尝得一美石后有胡人见之云此寳母每月望设坛海邉石上可以集珠寳
　　祸斗
　　义兴吴堪为县吏家临荆汉忽得一大螺已而化为女子号螺妇县令闻而求之堪不从乃以事虐堪曰今要虾蟇毛鬼背二物不获罪之堪语螺妇即致之令乃谬语曰更要祸斗堪不晓又语螺妇曰此兽也须臾牵至如犬而食火粪复为火令取火试之忽遗粪火烧县宇令死焉
　　广异记【戴胄】
　　鞭烂鞍朽
　　有人乗马山行见洞中二老人樗蒲乃以鞭拄地而防俄忽鞭烂而鞍朽
　　金羊玉马
　　有积雪乆不消掘地得金羊玉马髙三尺许
　　沙苑射鹤
　　天寳中宗重阳日猎于沙苑有鹤孤飞帝射中箭西南而去益州道观第一院有青城山道士徐左卿寄寓一日自外持一箭来曰吾行山中为飞矢所伤已无恙因挂于壁书其日月且言后年箭主到此付之后明皇幸蜀游此观乃见其箭
　　王弼作守门童
　　辰州有人射猪逐入石室见老翁问何射猪曰伤禾即呼一童子责之曰何不谨门令猪出射者问何人童子曰此翁上帝使为诸仙讲易我即王弼受易未通遂罚守门
　　摩顶松
　　奘往西域于灵岩寺见有松手摩其枝曰吾西去求佛教汝可西长吾归即东囬使吾弟子辈知之既去松枝年年西指一年忽东囬弟子曰教主归矣果还至今谓之摩顶松
　　蛇化铜劔
　　武胜之尝于江滩见雷公逐一黄蛇或以石投之铿然有声雷公飞去乃一铜劔有文云许旌阳斩蛟第三劔
　　鹦鹉唤花开
　　许汉阳舟行迷入一溪夹岸皆花苞忽一鹦鹉唤花开一声花苞皆拆中各有美女长尺许能笑言至暮花落女亦随落水中
　　郁轮袍
　　王维素为岐王所知善琵琶将应举吿王为地王曰子旧诗可録数篇及作一琵琶曲因引维至一贵戚家自弹其曲贵戚问何名曰郁轮袍大爱之因出其诗曰此非伶人乃能文之士遂为夤縁是年为举首
　　玉英粉
　　有道士持汤饼语人曰此玉英粉食之七日必羽化
　　星靥
　　华岳三夫人媚李湜云笑开星靥花媚玉顔
　　蠏螯如山
　　有海贾毎见两山相对于波间各髙数丈已忽不见舟人云此是巨蠏螯也
　　三苗
　　吕筠卿月夜泊君山饮酒吹笛忽一渔舟来相并中有一老人持一篴以示吕大者如合拱曰此天乐也不可吹次者如世所吹者曰洞府仙人乐也小者笔管大此人间之笛也遂吹其小者始一二声波涛沆瀁又三五声舟楫掀舞吕大恐老人止笛朗呤曰湘中老人读黄老手援紫藟作碧草春至不知湖水深日暮忘却巴陵道忽不见
　　神人诗
　　有神人降于郑绛家吟诗云忽然湖上片云飞不觉舟中雨湿衣折得荷花浑忘却空将荷叶盖头归
　　老君剪舌
　　唐防州道士王法朗舌长呼字不正乃曰诵道徳经后梦老君剪其舌觉来语言乃正
　　石阿措
　　崔防尝遇美人其一曰石阿措一曰封十八姨封则风神石即石榴也
　　山丈山姑
　　山魈岭南皆有一足反踵手足皆三指雄曰山丈雌曰山姑夜叩人门雄求金缯雌求脂粉
　　敬元頴
　　寳镜名
　　破山劔
　　寳劔名可破山取寳
　　名画记【张彦逺】
　　精纸
　　王蒙自言我嗜酒肉好书善画人有美酒珍食精纸何所不可
　　世情未尽
　　戴安道画佛庾道季见之曰神气太俗盖由世情未尽耳
　　画本
　　隋郑法士求田杨画本杨指宫阙人物衣服车马曰此吾画本也
　　练障为衣
　　有人收张藻画松石障既死人购之其妻已练为衣唯得两幅双松一石松存焉传后世以为名笔也
　　廐马师
　　帝问韩干曰内廐马皆臣之师也
　　黄庭经【阙名】
　　蕋珠阙
　　上清云闲居蕋珠阙作七言注云秘要经仙宫有阳寥之殿蕋珠之阙七缨之房
　　胎仙
　　琴心三叠舞胎仙注云和琴也叠积也存三丹田使和积如一则曰胎仙犹在腹中但有气而无息也
　　神盖
　　注神盖道也
　　三素云
　　上有章注云丹田上中下俱有白气又云日光有紫青绛三色谓之三素云
　　赤珠灵
　　天中章云赤珠灵裙华蒨粲注云此言心神所服之色然也
　　苍华
　　至道章云髪神苍华字太元注云白黒谓之苍首上故曰太元
　　太和官
　　口为章云口为玉池太和官注云为调柔百味和适五脏
　　玉练顔
　　注潄咽灵液则肌肤若氷雪也
　　精根
　　脑神曰精根字泥丸注泥丸脑之象也
　　明上
　　眼神明上字英注在首上故曰明上
　　玉陇
　　鼻神玉陇字灵坚注隆龙之骨象如玉
　　空闲
　　耳神空闲字幽田注静则能听幽田神所舍也
　　罗千
　　齿神崿锋字罗千注摧众物之义
　　丹元
　　心神丹元字守虚注心为脏腑之元南方火之色也
　　皓华
　　肺神皓华字虚成注肺为华盖皓白也
　　龙烟
