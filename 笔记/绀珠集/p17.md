<!-- { "loadSidebar": true } -->
　　肝神龙烟字含明注东方青龙之色
　　育婴
　　肾神防字育婴
　　常在
　　脾神常在字防停注脾中央即黄庭之宫曰常在
　　龙曜
　　胆神龙曜字威明注胆色青光故曰龙曜
　　白元君
　　肺部注曰白元君主肺宫之神
　　玉罗
　　心部丹锦绯裳披玉罗注心色青上有白气象玉
　　尺宅
　　脾部尺宅面也
　　桃康
　　脾长章丹田下神名曰桃康
　　玉卢
　　注玉庐鼻也
　　黄野
　　灵台章脾曰黄野
　　三闗
　　三关章口为天关手为人闗脚为地闗
　　室
　　骨之象
　　寸田
　　谓三丹田各长一寸故曰寸田
　　五牙
　　当念章存潄五牙不饥渴五牙者五行之生气配五脏
　　六丁
　　老君六甲符图云丁卯神马卿丁丑神赵子玉丁亥神张文通丁酉神臧文公丁未神石叔通丁巳神崔巨卿
　　伏牛
　　五行章伏牛幽闗罗品列注云伏牛肾象肾为幽关
　　雌一
　　父曰泥丸母曰雌一注云明堂中有君神洞房中有夫妇丹田中有父母
　　鬰仪结邻
　　郁仪奔日之仙结邻奔月之仙
　　灵芒
　　口衔灵芒携五星注口吐五行色云气
　　吞日月法
　　吞日法呪曰防【云　云】十六字自有五色流霞入口中吞月法咒曰防【云　云】二十四字自有玉色光入口中



　　绀珠集卷七
<子部,杂家类,杂纂之属,绀珠集>
　　钦定四库全书
　　绀珠集卷八　　　　　　宋　朱胜非　撰古乐府【阙名】
　　夕防神帐
　　刘绘巫山髙云散收夕防行云卷神帐
　　鸟封鲤素
　　王瑳长相思鸟封归飞防鲤素还流絶
　　犀覊
　　刘孝威骢马行犀覊玉镂鞍寳刀金错鞘
　　镂衢鞍
　　徐陵騘马行云白马号龙驹雕鞍名镂衢
　　清酒特炙
　　陆机百年歌清酒特炙柰乐何
　　葱粲
　　陆机当置酒云三益既葳蕤四始方葱粲
　　后薪前鱼
　　陆机怨诗后薪随后积前鱼复谁怜
　　玛瑙钟
　　湘东王云幄中清酒玛瑙钟裙邉杂佩琥珀龙
　　璿霜
　　王融云珠露春华反璿霜秋照晚
　　三妇兄弟
　　长安侠邪行大妇织绮罗中妇织流黄小妇无所为挟瑟上髙堂大兄珥金珰中兄缨玉蕤小弟无所为鬬鸡东陌逵
　　淫豫大如襆
　　梁简文淫豫歌淫豫大如襆瞿塘不可触淫豫即滟预也
　　黄姑
　　梁武云东飞伯劳西飞燕黄姑阿母时相见曲名东飞伯劳歌
　　三六三五二八二七
　　梁简文等拟古云少年年纪方三六新装年纪才三五年时二七犹未笄今年二八新红脸
　　翩姸
　　徐陵杂曲云歌扇当窓似秋月碧玉宫奴自翩姸
　　鹤尘
　　梁武帝维濵云参差列凤管容与起鹤尘
　　神丘
　　曹植逺逰云灵戴方丈神丘俨嵯峨
　　两头纎纎
　　徐朝云两头纎纎月初生半白半黒眼中睛腷腷膊膊鸡初鸣磊磊落落向曙星沈约亦作毎句以上四字为格易下三字要叶韵
　　五杂组
　　沈约云五杂组冈头草徃复还车马道不获已人将老
　　悲歌二篇
　　悲歌可以当泣逺望可以当归思念故乡郁郁累累又云欲归家无人欲渡河无船心思不能言肠中车轮转
　　三叟
　　应璩三叟诗古有行道人陌上见三叟住车问三叟何以得此夀上叟前致词室内妪貎丑中叟前致词量腹莭所受下叟前致词夜卧不覆首
　　木兰
　　促织何唧唧木兰当戸织不闻机杼声但闻女叹息问女何所思问女何所忆女亦无所思女亦无所忆昨夜见军帖可汗大兵兵书十二卷卷卷有爷名阿爷无大儿木兰无长兄愿为市鞍马从此替爷征东市买骏马西市买鞍鞯南市买辔头北市买长鞭旦辞爷娘去暮宿黄河邉不闻爷娘唤女声但闻黄河流水鸣溅溅旦辞黄河去暮宿黒山头不闻爷娘唤女声但闻燕山胡骑声啾啾万里赴戎机闗山度若飞朔气传金柝寒光照铁衣将军百战死壮士十年归归来见天子天子坐明堂策勋十二转赏赐百千强可汗问所欲木兰不用尚书郎愿駞千里足送儿还故乡爷娘闻女来出郭相扶将阿姊闻妹来当户理红妆小弟闻姊来磨刀霍霍向猪羊开我东阁门坐我西阁床脱我战时袍着我旧时裳当窓理云鬓对镜贴花黄出门看火伴火伴始惊惶同行十二年不知木兰是女郎雄兎脚扑朔雌兎眼迷离両兎傍地走焉能辨我是雄雌乐府题解【呉竞】
　　伯牙闻海水得琴妙
　　伯牙学琴于成连先生成连曰吾师子春在海中能移人意与俱往至蓬莱山留伯牙曰此居习之吾将迎师刺船而去旬日不返伯牙但闻水声倾洞山林冥杳禽鸟啼号乃叹曰吾师谓移人意者岂此也援琴而歌顿悟其妙防
　　白头吟
　　司马相如将聘茂陵女为妻文君作白头吟云凄凄重凄凄嫁女不湏啼愿得一心人白头不相离示相如以自絶乃不聘
　　雉朝飞
　　齐宣王时牧犊子五十无妻见雉相随而作此曲
　　别鹄操
　　商陵牧子妻五年无子父母将令改娶妻闻之作此曲
　　乌夜啼
　　宋彭城王义康与义庆相见而哭帝怪之徴还大惧妓妾夜闻乌啼叩阁曰眀当有赦乃改南州遂作此曲
　　藁砧今何在
　　藁砧为夫也山上复有山言夫出也何当大刀头问何时还也破镜飞上天言月半时还也
　　围棊烧败袄
　　梁简文风人诗云围棊烧败袄防子故依然
　　泰山吟
　　薤露歌一名蒿里行又名泰山吟
　　挽柩歌
　　汉武时李延年分二曲以薤露送王公贵人以蒿里送士庶令挽柩者歌又通谓之挽柩歌
　　乌生八九子
　　古词言乌生八九子端坐秦氏树言乌生子当在岩今来坐树间故为弹所杀
　　陌上桑
　　蒨説邯郸女子姓秦名罗敷为王仁妻仁事赵王为家令罗敷采桑陌上赵王见而恱之置酒将夺焉罗敷善筝作此曲自眀不从
　　东门行
　　古词云出东门不愿归言士有贫不能安者防劔将去其妻止之曰时清不可为非愿共餔糜不求富贵
　　君马黄
　　言君马黄臣马苍三马同逐臣马良叹无罪见逐也
　　明君自请往单于
　　明君即昭君避晋文讳改焉琴操载昭君齐人王穣女极美献之元帝数年帝未见之因单于入朝帝宴之禁中后宫执事嫔御皆侍昭君在列酒酣帝曰欲以一女遗单于谁能行者昭君怨帝即出请往帝见悔之旧説不同
　　大垂手
　　言舞而垂手亦有小垂手及独揺手之类
　　坎侯
　　汉武灭南越祠太一后土令乐人依琴造坎言坎坎应节也侯工人之姓因曰坎侯后讹为箜篌也
　　定情篇
　　汉繁钦所作若臂环致拳拳指环致殷勤耳珠致区区香囊致扣扣跳脱致问佩玉结恩皆妇人叙志之词也
　　合欢诗
　　晋杨方所作食共并根穂饮共连理杯衣同双丝绡寝共无缝裯坐必接膝行必擕手如鸟同心如鱼比目利防金石宻逾胶漆也
　　大山小山
　　招隠词本楚声淮南王安所作大山小山拟诗之大雅小雅也
　　离合诗
　　孔融作离合其字以成文
　　薤露歌
　　田横门人为之其词曰薤上露何易晞明朝还复落人死一去归何时
　　夏小正
　　雁以北方为居
　　正月雁北乡先言鴈而后言乡者见雁而后数其乡也乡者何其居也鴈以北方为居何以谓其居生且长耳
　　鱼负冰
　　鱼陟负冰陟升也负冰者觧蛰也
　　农纬耒
　　农纬厥耒纬束也
　　俊风
　　时有俊风俊者大也大风南风也何大于南风也曰合水必为南风解水必于南风生必于南风杀必于南风故大之也
　　豺祭兽谓之祭
　　豺祭兽谓之祭獭祭鱼谓之兽祭何也豺祭其类獭祭非其类也
　　小正
　　何以谓之小正以小著名也
　　万用入学
　　二月万也者干戚舞也入学也者太学也谓今时大舍采也
　　鸠言
　　鸠言始相命也
　　祈麦实
　　三月祈麦实麦者五谷之先见者故急祈而记之也
　　执驹攻驹
　　四月始执驹执驹者离之去母也报而升之君也攻驹者教之服车也
　　来降燕乃睇
　　五月燕乙也降者下也言来者何也莫能见始出也故曰来降言乃睇何也睇者盼也盼眎可为室者也百鸟皆曰巢燕言室者操泥而入人之室也
　　斗柄正在上
　　六月初昏斗柄正在上五月大火申六月斗柄正在上用此见北斗柄之不在当心也
　　狸子肇肆
　　七月狸子肇肆肇始也肆遂也言其始遂也
　　防零
　　八月防零降零而取之非剥也
　　陟鸟蛰
　　九月陟升也鸟燕也先言陟而后言其蛰者陟而后蛰故也
　　黒鸟浴
　　十月黒鸟乌也浴也者谓飞乍上乍下也
　　养夜
　　时有养夜养长也
　　王狩
　　十一月王狩者言王之时田冬猎为狩
　　驹贲
　　十二月驹贲驹者蚁也贲者走于地中也輶轩使者絶代语【扬雄】
　　郁悠惟虑愿念思也
　　郁晋宋鲁卫间谓之郁悠犹郁陶也惟凡思也虑谋思也愿欲思也念常思也
　　眉梨耋鲐老也
　　东齐曰眉言秀眉也燕岱北鄙曰梨言面色如涷梨也宋卫曰耋言八十为耋秦晋曰鲐言背皮如鲐鱼也
　　餥飵食也
　　陈楚间相谒而食麦饘谓之餥注云饘糜也楚曰飵上音非下音昨
　　朦厖丰大也
　　秦晋之间凢大貎谓之朦或谓之厖燕赵北鄙凢大人谓之丰故燕记曰丰人杼首长也燕赵度物围大为丰朦音忙红反厖鸱也
　　娃娥窈窕艳美也
　　吴有舘娃宫秦有防娥防秦晋间羙貎为娥言娥娥也美状为窕言闲都也美色为艳言光艳也羙心为窈言幽静也防音七
　　奕僷容也
　　注云奕奕僷僷轻丽貎也自闗以西凢羙容谓之奕或谓之僷又好目谓之顺言流泽也僷与叶同
　　私纤防【音锐】穉杪策小也
　　自闗至梁益间凢物小者谓之私缯帛之细者谓之纤凢草生而初达谓之防言锋萌始出也穉年少也木细枝谓之杪燕之北鄙谓之策齐又谓之注云如马也传曰慈母之怒子也折笞之其惠存焉耳
　　防敌
　　东齐海岱之间谓之防自闗以西凡物力同者谓之防敌
　　糊托媵【音孕】寄也
　　寓食为糊口传言糊口四方是也凢寄为托寄物为媵
　　厘孳僆子
　　东楚间凢人兽双产者谓之厘孳秦晋间谓之僆子自闗以东谓之孪生女谓之嫁子言往适人也东齐壻为倩言可借倩也宫婢女厮谓之娠女厮言妇人之供给使者也僆音辇孪音近患反娠与振同
　　亭公弩父
　　楚东海间亭父谓之亭公卒谓之弩父言主担弩因以为名也
　　臧获奴婢贱称也
　　淮海间骂奴曰臧婢曰获燕齐间民凢男而婿婢谓之臧女而妇奴谓之获又亡奴谓之臧亡婢谓之获丑称尔
　　褛裂湏捷败也
　　南楚凢人贫衣被丑谓之湏捷或谓褛裂注云衣坏貎也左氏曰荜路褴褛以启山林荜路柴车也褛音缕
　　防防筩褹倒顿防
　　秦晋间谓无縁之衣曰防防江湘之间谓复襦曰筩褹大袴谓之倒顿小袴谓之防音皎了
　　屝履屦
　　徐兖间谓之屝音翡自闗而西谓之屦中有木者谓之履舄麻作者曰不借
　　酢镏
　　甑自闗西东谓之甗或谓之或谓之酢镏甗音言音岑镏音霤
　　繘绠
　　闗东谓绠闗西谓之繘繘绠皆汲绳也繘音橘
　　渠拏
