<!-- { "loadSidebar": true } -->
    初邹浩召自新州，入对，帝首及谏立后事，奖叹再三。询谏草安在，对曰：“已焚之矣”。退告陈，曰：“祸其在此乎？”异时奸人妄出一缄，则不可辨矣。蔡京用事，乃使其党伪为浩疏，有刘后杀卓氏而夺其子以为己出，欺人可也。讵可以欺天乎之语。帝诏暴其事。遂册立茂为太子，而窜浩于昭州。夫焚谏章，美事也，乃亦有不尽然者，此类是也。

