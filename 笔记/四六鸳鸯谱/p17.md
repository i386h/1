<!-- { "loadSidebar": true } -->
　　万邦属心 【北魏高允传国之储贰四海属心言行举动万邦所则】 四人为辅 【前张良传高祖欲以赵王如意易太子吕后使吕泽谋张良良请四皓令太子以为客高祖名烕夫人指示曰我欲易之彼四人为辅然羽翼巳成难动摇矣】 赐以帝范 【太宗纪上作帝范十二篇以赐太子曰君体建亲求贤审官纳谏去谗戒盈崇俭赏罚务农阅武崇文目曰修身治国备在其中】 养成德器 【唐禇遂良传臣谓皇子未冠者可且留□师教以经学畏抑天威不敢犯禁养成德器也】 哲王以为师 【通鉴太宗纪上尝作帝范十二篇以赐太子又曰汝当更求古之哲王以为师】 名儒以为传 【后班彪传彪上言皇太子官属宜愽选名儒有威重明通政事者以为太传】 省侍膳食 【后班彪传旧制天子汤沐上彪设周卫交戟省侍膳食因坐东箱省侍膳食】 习游道德 【元桢传太宗为太子选知道者十八人与之游而名高上古此习游之致也】 鹤禁 【汉宫阙疏鹤宫太子所居凡人不得辄入故曰鹤禁】 虎闱 【选王元曲水诗序储后睿哲在躬妙善居质内积和顺外发英华斧藻至德琢磨令范言炳丹青道润金璧出龙楼而问入虎闱而齿冑爱敬尽于一人光耀宠于四海】 龙楼 【前成帝为太子状好经书宽博谨审于居桂宫上尝急召太子出龙楼门不敢绝驰道上迟之问其故以状对上大悦乃着令太子得绝驰道问寝龙楼】 鹤驾 【杜洗兵马行鹤驾通宵凤辇备鸡鸣问寝龙楼晓】 视膳问安 【记文王之为世子朝于王季日三鸡初鸣而衣服至于寝门外问内臣御者曰今日安否何如内臣曰安文王乃喜及目中又至亦如之及暮又至亦如之其有不安节则内臣以告文王文王色忧行不能正履王季复膳然后亦复初食上必在视寒暖之节命膳宰曰末有原应曰诺然后退】 抚军监国 【左闵二年晋侯使太子申生代东山皋落氏里克谏曰太子奉冢祀社稷之案盛以朝夕视君膳者也故曰冢子君行则守有守则从从曰抚军守曰监国古之制也夫帅师专行谋誓军旅君与国正之所图也非太子之事也师帅在制命而巳】 主震 【易说封主器者莫若长子故受之以震又震封不丧匕鬯】 承干 【宋谢庄太子表明两承干元良作贰】 星重 【后明帝为太子乐词曰日重月重轮星重重辉海重润】 日近 【晋明帝纪帝年数岁□帝问长安与日孰远曰日远它日大集客问之曰日近帝怪之何乃异向者之言乎对曰举首见日不见长安帝益之】 授经 【后桓荣授皇太子经】 喜学 【唐顺宗纪立为皇太子为人宽仁喜学艺重师传见辄先拜】 仁孝 【前叔孙通传高帝欲易太子叔通谏曰今太子仁孝天下皆闻之陛下必欲废适立少臣先伏诛帝曰吾特戏耳通曰太子天下之本本一摇天下震动柰何以天下戏】 英伟 【韩贺即位表爰自主鬯春官齿冑国学孝友之美实形四方英伟之委久动羣听】 嗜鱼 【贾谊书太子发嗜鲍鱼太公不与曰鲍鱼登俎豆岂有非礼可以养太子哉】 乘马 【通鉴本纪太宗谓侍臣曰朕自立太子遇物则诲之见其饭则曰汝知稼穑之艰难则常有斯饭矣见其乘马则曰汝知劳逸不竭其力则常得乘马矣】 
　　起联 
　　诞膺丹诏　肇建青宫　　朱邸荣万日腾于　青宫正位殆天胙于元符　　入奉慈颜见圣子神孙之相继　系隆休绪知重规叠矩之无穷　　覆载凝符　元良主鬯　　选德承祧蚤正东储之位　涓辰受册聿新圣代之仪　　恩覃少海之波　象着前星之耀　　涣膺宝册　光启储闱　　应北极一星之曜　占少微副主之祥 
　　中联 
　　天开地辟已开再造之期　海阔星晖于赫重光之瑞　　喜万邦之有赖　知三代之能长　　基木是图允叶元良之望　礼文举益隆中外之瞻　　姿凝玉采　誉振金声　　承华鹤禁之严邦家有庆　问寝龙楼之邃子职无惭　　知帝绪之无疆　戴吾君之有子　　赤杜苴茅巳增强于建屏　震方主器遂恊吉于继明　　离明震豫　海润星辉 
　　结联 
　　少微炳耀旁辉执戟之躔　缀路藏仪徒想临轩之礼　　谅日月之重辉　歌江汉之万寿　　元良天下之本既备典仪　正始王化之基更形歌颂　　光既昭于储极　用宏对于王休 

　　○建储 

　　天下之本 【前叔孙通传高帝欲立太子叔孙通谏曰今太子仁孝天下皆闻之陛下必欲废嫡立少臣愿先伏诛帝曰吾特戏耳通曰太子天下之本本一摇天下震动柰何以天下戏】 元良之寄 【晋安王德行内敏威惠外喧羣后归之率土宅心元良之寄有国莫先哲后莫不立储植嫡守器承祧】 君之适 【玉藻世子自名摈者曰寡君之适】 王之贰 【谷梁僖五年公及齐侯会王世子于首□及以会尊之也何尊焉王世子云者唯王之贰也云可以重之何重焉天子世子世天下也秋八月诸侯盟于首戴尊王世子而不敢与盟也尊王世子于首戴乃所以尊天王之命也】 尊宗庙 【前文帝纪有司请蚤建大子所以尊宗庙也有司曰豫建太子所以重宗庙社稷不忘天下也古者商周有国治安皆千岁有天下者莫长焉用此产立嗣竹子所从来远矣】 重社稷 【唐逊皇帝传睿宗将建东宫以子宪嫡长而楚王有大功故以不定宪舜曰天储副天下公器时平则先嫡国难则先功重社稷也】 青葢车 【后舆服志皇子为王锡青葢车】 朱明服 【唐肃宗纪立为皇太子有可行册礼其仪有中严外办其服綘纱太子曰此天子礼也乃下公卿议肃嵩等请改外办为外备綘纱衣为朱明服乃从之】 邦本 【顺宗实录万邦之本属于良元】 国栋 【国晋语太子国之栋也】 选聪明刚正之材 【治迹统类嘉佑中司马光上疏请建储后伏望陛下深念祖宗艰难之业断自圣志昭然□疑遴选宗室之中聪明刚正孝友仁慈存贤才可喜者使摄居储贰之地以俟皇嗣之生退居藩服傥未欲然且使之辅政或典宿卫或尹京邑亦足以慰镇安天下之心】 继宗庙社稷之重 【至和元年上春秋高未有继嗣皇佑末太常愽士张述上书曰天生民之命系于宗庙社稷之重而以继嗣为本匹夫匹妇有百金之产犹能定谋托后事出于素况于有天下者哉】 录皇子以慰羣情 【嘉佑二年八月翰林学士欧阳修以兖国公主出降因言臣愚以为宜因此时出言圣意于宗中选材贤可喜者录以为皇子其出入左右问安视膳亦足以慰悦羣情】 擢宗室以备储位 【三年春太常博士吴及上疏陛下以海宇之广宗庙之重而根本未立四方无所系心上下之忧无大于此宜发圣断擢宗室以备储位】 为万世之计 【嘉佑七年皇子以肩舆入内初皇子称疾固辞孟阳入见曰主上察知太尉之贤时英宗居父制起复前左卫大将军岳州团练使参以大人之助乃发德音太尉独称疾坚卧其安在皇子曰非敢邀福以避祸也孟阳曰太尉事两宫以父母中外所闻主上为万世计而立为子矣今固辞不拜假如得请而归藩岂得宴安无患乎皇子抚榻而起曰吾虑亦及此遂与宗谔等同入内良贱不满三十口行李萧然无异寒士有书数厨而巳中外闻之相贺并同】 系四方之心 【见棹宗室以备储位注】 
　　事对 
　　储君副主　衍庆贻谋　主器承祧　绍皇基隆国本　君之适王之贰 
　　起联 
　　皇图中衍方垂亿载之休　成储禁宏开式表重轮之象　　册宝备　储闱丕阐　　英主守文协重华于盛旦　元储绳武开洊震之休符　　睿发九重之断　式符万国之心　　寿考万年葢莫尊于圣父　　　蚤嗣升于天位　亟肇正于春宫 
　　警联 
　　前星垂耀益增拱极之辉　少海波澄深广漏泉之泽　　昭哉知子之明　断矣建储之早　　承祧最圱知仁孝之夙闻　主器匪轻择传师之目就　　切惟累洽之朝　莫重元良之佐　　天为父道震一索而得男　日乃阳宗离重明而丽正　　此巍巍荡荡之功　在继继承承之统 
　　结联 
　　辰居星拱祖趋上寿之班　海润山辉愿献无疆之颂　　颂迣无疆之编　仰跆谋有庆之孙　　望阙神驰阻上汉觞之寿　祝厘手舞卜逾周历之辰　　庆艺无疆　功收不宰 

　　皇子冠礼婚礼 【通用新联】 

　　嘉礼 【唐志四曰嘉礼皇帝加元服告于天地宗庙祝曰寿考维祺以介景福也】 成人 【国晋语赵文子冠见栾武子曰美哉成人在始见之】 三加 【南史隐逸传阮孝绪年十五冠父彦之谓曰三加弥人伦之始宜思自勉之以此下躬荅曰愿迹松子于瀛海追许由于空谷】 一献 【仪弱冠乃冠者立于面阶东南面宾客请礼冠为见兄弟兄弟再拜冠者荅拜入见姑姊都见母乃易服奠贽见于君遂以贽见乡大失乡先生乃醴宾以一献之礼主人酬宾束帛云云】 
　　警联 
　　天临秘殿俯观展采之容　星拱大庭咸覩巍冠之美　　敬致阼阶之醮　肃修祖庙之禋　　圣王察于人伦葢将敷教　男子重于冠礼所以正身　　羲易于考祥　毛诗子载美 

　　○大昏 

　　干知 【易系干知大始】 坤顺 【说卦云坤顺也】 飞龙秉御 【易干卦飞龙在天及时秉六龙以御天】 瑞凤来义 【书经凤凰来仪】 俔天作合 【诗大明大邦有子俱天之妹又文王初载天作之合】 应地 【易坤安贞之旨应地无疆】 
　　起联 
　　令典昭宣　颂声遐畅　　叙彝伦于宫壶　肇风教于寰区　　六宫　二南 
　　警联 
　　用文武以订筹方切修攘之上策　理阴阳而正位聿厪梦寐之旁求　　品汇咸亨　至尊俪配　　琅函玉册翔华葢而下云霄　象辂鸾旗拥仙官而交天仗　　会值河清先兆　恭逢汭降当期　　干知坤顺开九天祚胤之祯　以照月临流万国肃雍之化　　好逑早毓河洲　涂娶光浮蒿岳 
　　结联 
　　孝慈勤俭秉一德以交孚　刚健含弘握羣生于在宥麟趾睿延于亿世　鸿图鼎奠于万年　　徽音在弼十臣隆大定之勋　永巷闻规六月振中兴之业　　道御家邦　虑周蟠际 

　　○宗潢 

　　兰坂 【曹植诗曰秋兰被长坂朱华冒绿池】 桂山 【王逸刘安招隐诗序曰昔淮南王□怀天下俊伟之士八公之徒各分造词赋以类相从或称大山或称小山其文犹诗小雅其诗曰桂树丛生兮山之幽】 剪相 【史晋世家成王与叔虞献削桐叶为珪曰以此封碧遂对叔虞于唐】 分茅 【唐年谱录昭宗册雅王文曰周文之嗣分茅土者十五国汉景之代书简册者十三王】 煮豆 【魏文帝忌陈思王植令七步成诗应命曰煮豆然豆箕裂跂取其汁箕在豆下然豆在釜中泣本是同根生相煎何太急】 种瓜 【唐李泌诵黄台瓜黄台下瓜熟子离离一摘使瓜好再摘令瓜狶三摘犹尚可四摘抱蔓归陛下巳一摘肃宗愕然时广平王立大功为张后忌谮泌因事讽冲之】 金枝 【白六帖皇亲金枝朱邸】 玉林 【慕容超传大□多奇玉林皆宝】 
　　总联 
