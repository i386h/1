<!-- { "loadSidebar": true } -->
　　○太府寺卿 【本朝太府寺判寺事一人以两制或带职朝官岚财货廪藏贸易四方贡赋百官俸秩皆隶三司本寺但掌供祠祭香币帨巾神位席及造斗秤升尺而巳元丰改制始正职掌此据续会而题名乃云国初省部寺监惟以寄禄别设主判之官以典事惟太府则否其职悉入三司诸案故主判之任罕置与会要少异当考卿掌财货出续贸易之事凡贡赋之输于京师者至则别而受之供君之用及待边费则归于内藏供国之用及待经费则归于左藏应禄赐以法给历从有司检察书其名数钩，覆而后给焉供奉之物则承旨以进若颁畿内军衣则前期进样定其颁日将校部营兵支请月具数以闻凡商贾之赋小贾即门征之大贾则输于务货之不售平其价鬻于乎凖乘时賖贷以济民用若质取于官则给用多寡各从其抵岁以香茶盐抄募人入豆谷宝边即京都阙用物预报度支建炎三年诏罢太府寺拨颖金部独以一丞治鹾政之质剂凡省五年而后复置卿少一员初元丰以在京师局分属寺监而太府总局二十有四今虽颇省犹剧于他寺以式班内外之廪稍覆其名数而钩磨之则诸军诸司粮审四院属焉颁财用于受藏之府周知入出而会之则左藏东西两库属焉时禁省官府之需以偿用物则买务属焉斥币余互市之积以便贸易则卖场属焉比物奠贾俾从其抵则编套两局属焉药石必良以除札瘥则和剂忠民局属焉叙财币以诗上之赐好则祗候库属焉制劵之短长以通商则钞引库属焉所异于元丰惟内藏奉宸不外属榷货颛隶都司】 

　　财物精好 【分纪杨崇礼开元为太府少卿虽钱帛充牣丈尺间皆躬自省阅时议以为前后为太府无与为比棹拜太府卿时太平日久御府财物山积以为经杨卿者无不精好】 货币山积 【分纪唐杨国忠判度支元宗召公卿百僚观左藏喜其货币山积面赐国忠金累兼权太府卿焉】 

　　○太府少卿 【本朝元丰正名置少卿一人以为卿之贰元佑三年诏太府长贰并置余则否续会要建炎中兴省绍兴四年复中兴会要】 

　　领三尚 【白乐天少卿制兼领三尚之颁以荣四至之列又晏公类要云少府监有中尚左尚右尚今此云三尚未详】 臣节尚少 【后魏孙绍为少卿帝问卿何年老对曰臣虽年老臣节尚少】 

　　○太府寺丞 【本朝丞二人元符中增一员崇宁中置药局又添丞一员宣和省二员续会要建炎诏罢太府寺绍兴初章亿守太府丞措置印给茶盐钞引三年诏添置丞一员十二月诏复添丞一员】 

　　俾领参赞 【国朝志太府受邦国之出入而设丞属俾领参赞欲胜是任必惟其人】 分治众务 【职畧初寮除欧阳懋制太府受邦国之出入而丞属分治众务】 

　　○太府寺主簿 【本朝元丰改制置主簿二人□会要建炎三年罢太府寺绍兴十年复置中兴会要】 

　　木契 【六典太府寺管木契七十只与左藏东西库右藏内外库东都左藏右藏库每库十只各九雄一雌九雄主簿掌一雌库官掌】 
　　警联 
　　外府　夏卿　　天府　藏府　　宠贰列卿　光司外府　　长夏官而位愈隆　掌天府而财益裕　　三尚之颁四至之列出纳惟精　九土之贡百货之名辨明必谨　　诏裁金花　眷隆玉藻　　跻惟月之联出纳允司于天府　膺自天之眷论思行缀于甘泉　　中宸疏宠　外府命卿　　穿延和之仗甫严邃阙之朝　列上卿之班遹进外府之长　　锡命内庭　为卿外府　　货如山积而公天地之藏　财若鬼输而谨泥沙之用　　九赋受藏之地　四时出纳之司　　升外府之名卿暂劳经画　综中台之庶务即预论思 

　　○通政司卿 【本朝初曰察言设司令寻革始置通政使司正三品设通政使左右通政左右参议经历知事建文中政司为寺通政使为通政卿参议为少卿寺丞增置左右补阙左右拾遗各一人靖难复故通政使掌纳帝命通达下情关防诸司出入移状奏报四方臣民寔封及军情声息灾异皆寔署参覆而王下焉通政参议为之贰凡日常朝引奏人凡事月类奏岁杪通奏凡四方雨泽岁杪面奏凡有错籍而类请之凡有词状判送法司推问凡诸司出入文移以验正之记日照之记记之腾黄通政司录武官黄于内府刻其归附征充升搏卫所世流袭替之故以征选事经历知事典勘对题奏移状通政司与六部都察院大理寺并为大九卿亦至要重矣】 

　　银台 【汉以通政司为银台】 登闻 【魏置登闻院言下情登闻于上也】 卿月 【书卿士惟月】 折槛 【汉朱云奏张禹不法事上怒御史将云下狱云攀槛槛折呼曰臣得从龙逢比于游于地下足矣】 
　　警联 
　　银台望竣敷陈帝藉股肱　玉陛恩隆呼吸天垂喉舌　　五位对扬而出纳　百寮翘跋以赡依　　朱衣色傍衮旒新朝罢晴霞两袖　象简云排阊阖启匦函丹荩一腔　　一吞一吐　一步一趋　　臣悃得达于九重　君门不远于万里　　故峻秩虽迁于北斗　而导司尚列于东台　　曳华履而引从官趋跄玉陛　结丝绚而承圣问密迩金銮　　爰通六合幽遐　经达九重严邃　　盻台星之正求言必登闻　□卿月之方中采议宁烦鼗铎　　瓯金即卜　铉玉行调 

　　○光禄寺卿 【本朝初置宣院尚食尚礼二属设院使同知院判典簿统二属累改为光禄寺卿一人少卿二人寺丞二人其属典簿二人录事一人大官珍羞良酝掌醢四署各署正一人署丞四人监事四人司牲司牧二属各大使一人卿章祭飨宴劳膳羞之事辨名数会出入量丰约以听于礼部光禄寺丞贰之典簿禄事职掌仍古】 

　　彯缨 【文选彯缨天阁彯音飘韵会云彯彯长组貌】 玉食 【书惟辟作威惟辟作福惟辟玉食】 
　　警联 
　　造羽清班光渐升于金掌　彯缨华贯贤借典乎珍馐　　允矣羽仪九列　诚哉冠冕庶司　　粤稽官正创自秦廷钥惟司乎禁御　再孝光禄名于汉代事不领于大官　　自昭代兴而四暑环维外饔畧同周礼　惟九卿置而一人玉食上供徧逮诸司　　必元老正笏于螭头　斯众正溉鬵乎雉尾　　秦有郎中令之名　汉有光禄勋之号　　非徒节四方之物力奢俭合宜　抑且清五位之膻芗神人阿护　　鼎衡虚席　枫扆简心 

　　○太仆寺卿 【本朝太仆寺洪武初移驻滁州及令都设于　京师而除山西陕辽东设太仆苑马监治焉卿掌政令以听于兵部少卿则分督京营马承分理京卫若畿甸及山东河南六部孳牧寄牧马三年而更凡牧人视其丁产以授马蠲赋而更乏焉凡种马有牡牡则五岁征马曰备用以给京边将士无所给则寄牧焉凡寄牧人民耗散征马值以佐市马凡马肥瘠登耗籍其毛齿而时省之选其良徤而汰赢劣焉凡草场岁征其租金灾祲出佐牧人市马凡租金恩蠲或灾蠲不得兼即蠲必转移相抵不得亏军赋寺主簿勾省文移常盈库征马金贮焉】 

　　大宛求 【汉书贰师将军李广利斩大宛五首获汗血马来作西极天马之歌曰天马来从西极涉流河之九夷服也】 数车对 【汉石庆为太仆卿上问车中几马庆以策数马举手对曰六马】 束野御 【东野毕之马颜渊知其必败尽马力而不知止也】 青丝 【古乐府青丝骆马头】 锦障 【锦障马鞍也晋王济善解马性尝乘马不肯渡水曰必是马惜锦泥也解去乃渡】 汗赤 【汗赤良马也吴汉兵守成都公孙述将延岑遣奇兵击破汉汉堕干涧援赤汗之尾得出】 天闲 【御马苑名】 盐车 【战国策骥服塩车而土太行伯乐遭之骥俛而喷仰而长鸣】 骊黄 【列子九方皋善相出于牝牡骊黄之外果天下之良马也】 郭隗千金 【国策郭隗谓燕昭王曰古之人君遣使者赍千金市千里马千他国未至马先死买其骨五百金而归天下□其君之好也不朞年而千里之马至】 田方朿帛 【田方方出见老马于野问于御者对曰此公家马也罢而不为用故放之子方曰少用其力老弃其身君子不为也乃以朿帛赎之穷上人之知所归心焉】 
　　警联 
　　驭驷鸣銮骏望夙隆于帝阙　奉舆掌政鸿图妙恊于天房　　遄高惟月清班　远涉过都伟绩　　养充国厩九边腾汗血奇姿　相得天机六御藉骊黄上乘　　行见勒勋彝鼎　伫看执政钧衡　　人心竞奋顿钦郭隗于千金　旧德咸酬不数田方之朿帛　　旧标元老之勋　新疏邦畿之望　　道展经纶四海仰文明之化　位隆中外九重资渊塞之猷　　灿祥光于御驷　瞻紫气于栖鹪　　驰驱王事妙驾轻就熟之宜　叱御臣工收历块过都之用　　大驾小驾之奉　左驭右驭之寅　　騋牝三千骋帝驰王骤之畧　元戎十乘树铜鉇铁骑之勋　　人称天驷成群　世羡云锦数万　　鸿渐紫宸炳睿图而晓粲　凤衔丹诏辟皇网以星罗　　傥得尽展骐骥　允宜调燮钧衡　　栻舆起誉初朗月于棘阶　数马昭严倏炳台于槐座　　快一路之风云　当八埏之盘错　　蔬而食水而饮乐亦在中　金如粟马如羊意非其好　　曾闻御变之才　伫看得君之宠　　德迈羲和参五龙之舜驭　才弘伯冏掌八骏于周丘　　堪齐驱于单骑　应并驾于九花　　驭夏后之二龙望高月寺　掌周王之八骏权重天闲　　掌南国之土襄　对西山之爽气　　星临南极霭紫气于环滁　风动东皇飞彩云于弱水　　行看卫国牝騋　聿壮周王法驾　　材高东奇何如弩射潮头　武接仲文亦既峯清江土　　贲玉帛于丘园　拥□轮于涂巷　　道契虚舟注情源于九泒　基蟠茂祉耸仪构于千寻　　咸摇启绪箕裘　共羡传家衣钵　　帝载诞熙霜湛虬锺之澈　皇华使命星联牛斗之间　　德称良而比骥　心塞渊以蕃騋　　省方结课调玉烛于神机　问俗陈诗烨琼葩于儒畹　　凤诏宸眷偏隆　黄门吏铨兼总　　夙奋鸿猷于北阙　式隆伟望于东山　　道展经纶　德涵金玉　　持衡海国　司御天闲　　百辟仰提衡之望　一人资秉轴之司　　道德渊源　文章山斗　　师保在兹　渝扬曷既　　俄闻纶命之自天　更喜台光之近日　　风高豸史　秩贰冏卿　　苍生霖雨　华国文章　　仙班崇进于天阶　路鼓前鸣于帝驾　　逭古循良　晋中执法　　朗鉴高悬　虚怀广纳　　总辔俨云霄之望　鹭车标剑履之荣　　持衡小宰　进秩大官　　随司太仆　牧政修明　　凛矣惠文之丰格　翩然冏寺之清华　　遹骏有声　数马以对　　爰莅南谯　圉人踊跃 

　　○鸿胪寺卿 【本朝初曰侍仪司曰殿庭仪礼司累改始定为鸿胪寺卿一少卿二丞二主簿一属署二曰司宾曰司仪卿掌朝会宝客吉凶礼仪之事少卿寺丞为之贰主簿典出纳文移司宾司仪二署鸣赞八人主赞礼序班五十余主侍班齐班而引礼紏仪焉】 

　　敷圣善宣法仪 【俱以鸿胪之职事言】 五礼 【书修五礼五礼谓吉凶军兵加也】 勾胪 【陈列护卫也】 惹御炉香 【贾至诗衣冠身惹御炉香】 出纳王命 【汉书阳嘉二年李固对曰斗斟酌元气运平四时出纳王命赋政四海】 
　　总联 
