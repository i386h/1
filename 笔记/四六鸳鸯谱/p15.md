<!-- { "loadSidebar": true } -->
　　电绕枢 【帝王世纪黄帝母曰附宝见大电光绕北斗枢星感之而孕二十四月而生黄帝日角龙颜】 星贯月 【高阳姬姓母曰景仆为昌意正妃谓之女枢金天氏之末瑶光之星贯月如虹感女枢幽房之宫生颛帝】 姚墟 【帝王世纪瞽日叟妻曰抂登凶虹意感而生舜于姚墟】 华渚 【初学记河图云大星如下流华渚女节感而生少昊】 云气如车 【魏本纪文帝生时有云气青色而员如车葢当其上】 神光明室 【晋元帝纪咸宁二年生于洛阳有神光之异一室尽明】 赤龙盘栋 【汉景帝坐崇文阁上有丹霞起赤龙盘栋使王夫人居之改曰猗兰殿旬日景帝梦神女捧日以授王夫人夫人吞之十四月而生武帝】 玉鸡衔珠 【汉高母池浴见玉鸡衔赤珠石名玉英吞之有孕生高祖】 流星 【帝王世说修巳见流星贯昴又吞神珠巳而生大禹】 乙日 【癸妃内扶都见白气贯月意感以乙日生汤故字帝乙】 紫光照室 【陈武帝章后尝游道士以小灶遗之光彩及期后生紫光照室】 白气充庭 【后唐太祖十三□生时虹光照室曰气充庭】 赤光满室 【英宗天圣十年生于宣平坊赤光满室咸见黄龙往来室中】 异香经宿 【太祖受命录太祖宣祖之次子也后唐天成二年丁亥二月十六日生于洛阳大内夹马营是时有神光满室照耀人影异香馥郁经宿不散】 产芝四十二年 【仁宗诞降郭后榻下生灵芝四十二叶后仁宗享国四十二年其瑞应云】 紫微小星 【艺祖居濳日与赵普游长安逢陈希夷召饮普足痹俾坐左陈怒曰紫微一小星辄据上次可乎斥之使居席右】 
　　事对 
　　瑶光　宝历　　上金鉴　奉玉卮　　甲馆　姚墟　　孰中布度　得一含华　　星贯月　电绕枢　　筭绵凤历　瑞蔼螭炉　　鲵齿骀背　麟角凤毛　　八璈音　千岁酒　　高悬玉烛　永固金瓯　　皓发庞眉　黄屋丹府　　注籛铿之纪　称都护之觞　　茂德天开　英姿日启 
　　起联 
　　蓂荚卜纪百千世以垂休　洛字演筹九五福而曰寿　　瑞应流虹之始　庆逢弥月之良　　黄屋非心茂对重明之运　玉芝为寿聿临载育之辰　　华封圣人之祝　未央万岁之呼　　太极先夭开范围之大化　神枢绕电胙震夙之休符　　开八荒之寿域　鬯四时之阳和　　春王正月庆电绕而虹飞　天子万年台嵩呼而鳌抃　　握干符而御极　授神策以发祥　　虹流纪瑞式逢五百岁之兴　虎拜杨休愿上千万年之祝　　风爽西清　祥呈南极 
　　警联 
　　接黄帝推策迎日之统以莫不增　过周家定鼎卜年之期自今其始　　福履日升　欢呼雷动　　得圣人时心至愉而形至佚　为天子父贵无敌而富无伦　　既申命之用休　宜降年之有永　　万方栻目仰虹流电绕之光　四海倾心祝地久天长之筭　　膺历数以在躬　垂衣裳面致治　　昊天纯佑聿申受命之符　圣主隆兴载笃履干之庆　　文轸通乎薄海　神策授于上天　　得道为皇久燕大庭之养　先天诞圣丕昭华渚之祥　　治庆礼于三官　蔼颂声于万字　　捧玉卮呼万岁阻陪汉殿之班　献宝鉴纪千秋愿效唐臣之祝　　抂枢运化　绍统垂休　　锡皇极之九五福如近对于天光　祝圣寿之亿万春切喜聆于舆诵　　叙禹九功　传尧一道　　北辰之居星拱莫预对杨　南山之寿日升敢忘美报　　昭圣人间出之符　衍治世无疆之历 
　　结联 
　　三万里恍遥于弱水莫与称觞　八千岁仰祝于大椿第厪舞手　　书着平格　诗颂维祺　　富贵多男叶华封之三祝　康宁好德叙洪范之九畴　　蚤辅维新之运　重开有道之长　　紫微为天子居恒勤栱极　华封祝圣人寿更愿多男　　天子接千岁之统　诸侯贺十月之朝　　想五云之金阙第极欢呼　奉万寿之玉卮莫陪抃蹈　　敷两阶之文　饰九筵之赐　　当嵩岳三呼之且莫与奉觞　歌周王万寿之诗但知稽首　　聿观真主之兴　茂对上天之眷　　得位得名得寿坐镇皇图　如冈如阜如山增绵神筴　　应七百年之兴运　当十四月之诞辰　　云阙觚棱徒切瞻天之想　露囊金鉴益殚报上之诚　　至矣在躬之宝　熙然同宇之春　　鳌抃千官班阻趋于文石　嵩呼万岁祝敢后于华封　　庆赉涣敷于前殿　欢呼震动于中嵩 

　　○庆寿 

　　四百甲子 【左襄三十年晋悼夫人食人之城杞者绛县人或年长矣无子而徒与于食有与疑年使之年曰臣不知纪年臣生之岁正月甲子朔四百有四十五甲子矣】 八千春秋 【庄遣遥篇上古有大椿者以八千岁为春八千岁为秋】 举万年觞 【班超传上疏陛下举万年之觞荐勋祖庙】 庆千秋节 【张九龄初庆千秋节公卿并献宝鉴九龄上事鉴卞章号千秋金鉴录以伸讽喻】 铜狄 【蓟子训与一老翁其摩挲铜狄曰适见铸此今巳五于年矣】 玉杯 【郊祀新垣平使人持玉杯上书阙下献之上曰阙下有宝玉器以示之果有献玉杯刻曰人主延寿】 置酒 【通鉴太宗纪贞观四年突厥颉利可汗至长安上御顺天楼盛陈文物引见上皇闻擒颉利叹曰吾付托得人复何忧哉公卿等辄置酒为上皇寿】 奉觞 【倪宽传帝东封泰由还登明堂宽上寿曰癸亥宗祀日宣重光上元甲子肃雝永享见象日昭报降符应臣宽奉觞再拜上千万岁寿制曰敬奉君之觞】 昌炽 【诗閟宫俾尔昌而炽俾尔寿而臧】 长生 【庄在宥黄帝问于广成子曰敢问治身柰何而可以长久广成子曰必清必静毋劳汝形毋摇汝精乃可以长生故我修千二百岁矣】 献椒花 【晋刘溱元日献椒花颂圣容映之永万于寿】 种桃实 【汉武帝故事西王母降出桃自啖二枚五枚与帝帝留与核种母曰三千年结子非下土所种之物】 箕翼 【□子富国篇国安盘石寿于箕翼】 华嵩 【庄天地篇尧观乎嵩华封□曰嘻请祝圣人使圣人寿尧曰辞封人曰寿人之所欲也汝独不欲何邪尧曰寿则多辱多辱非所以养德也】 无疆 【诗称彼兕觥万寿无疆】 有永 【高宗彤曰降年有永】 称万岁 【唐礼乐志七□舞初成观者皆踊跃诸将上寿称万岁】 与九龄 【文王世子武王梦帝与我九龄文王曰古之谓年龄齿亦龄我百尔九十吾与尔三焉】 
　　事对 
　　华祝嵩呼　长生昌炽　虎拜兕觥　未央宫凌烟阁　万年觞千秋节 
　　起联 
　　矞云结幄烂南极于紫霄　元日称觞介东朝之黄发瑶池握不老之丹　黍谷布常春之律　　辉流南极筹添太液之波　端蔼西池纪注长生之筭　　拟绛县之甲龄　衍箕畴之完福　　德盛母仪方茂松栢之寿　诚殚子道遂称椒柏之觞　　永承北阙之锡　长听南山之歌　　三寿作朋长领星辰而拱极　五福时敛永依日月以调元　　鹤驭集云霄　鸾翔传碧海 
　　警联 
　　尧荡荡无能名益介大椿之祉　舜业业致其孝独光汗简之藏　　刚徤粹精　聪明文思　　五福锡庶民本顺成于天庆　大德必得寿宜简在于帝心　　袖有青霞之箓　架多黄石之经　　舜尧宅位而耋期始闻揖逊　汉唐奉卮而笑乐未介延长　　霞觞飞处　霓羽歌时　　云户五色重瞻瑞目之光　花覆千宫共祝大椿之岁　　巳标仙籍之长生　式播皇风于不朽 
　　结联 
　　龟书五十六字应巳验于休符　天皇万八千年数式周于长筭　　玳瑁筵开　笙簧乐奏　　幸与庶民同被皇极敛敷之福　更祈圣寿不殊华封请祝之辞　　璇杓垂曜　崧岳生申　　思齐所以圣伫观则百之男　天保莫不增更祝无疆之寿　　试鲤庭之昼锦　看鸠杖之春□　　一人有庆遥瞻北阙之尊　万寿无疆愿效南山之祝　　则百斯男愿嗣　既多受祉载赓 

　　○皇后 

　　脱簪 【列女传曰周宣姜后齐侯之女也宣王尝卧晏起后夫人不出房姜后既出乃脱簪珥待罪于永巷使传母通言于王曰妾不才淫心见矣至使君王失礼而晏起以见君王乐色忘德敢请罪惟君王之王曰寡人之过夫人何辜遂勤政事成中兴之名者焉】 佩玉 【后皇后传后夫人鸡鸣佩玉去君所康王后不然故诗叹而伤之】 节俭 【通鉴长孙氏为皇后务崇节俭服御取给而巳】 尊敬 【诗尊敬师传相成之道焉】 女则 【长孙皇后传尝求古妇人事着女则十篇又论女言汉之马后不能检柳外家使与政事】 妇道 【诗葛覃躬俭节用服澣濯之衣尊敬师传则可以归安父母化天下以妇道也】 能诵易 【马皇后能诵易好谈春秋楚词尤善周官董仲舒书】 从受经 【后邓皇后传入官掖从曹太家受经书】 帅九宾 【记月令仲春天子祠高禖后妃帅九宾季春后妃斋戒东乡躬桑仲夏蚕事毕后妃献茧分丝以为郊庙之服】 行四教 【晋礼志后妃躬行四叙尊师传服澣濯之衣化天下以妇道也】 有正淑之行 【前杜钦传后妃有正淑之行则后嗣有贤圣之君】 无险诐之心 【诗卷耳后妃之志也又当辅佐君子求贤审官知臣下之动劳内有进贤之志而无险诐私谒之心朝夕思念至于忧勤也】 正宫闱 【闻见录章献明肃刘太后成都华阳人少随父下埉至玉泉寺有长老善相人谓其父曰君贵人也及见后大惊曰君之贵以此女也盍进京师乎赠金百两至京师真宗判南京因张耆纳后宫中帝即位为才人进宸妃至正位宫闱声满天下仁宗即位以皇太后垂帘听政昔玉泉僧巳居长芦矣】 多才惠 【本朝事实庄献明肃刘后益州华京为开封府人美以鍜银为业真宗尹开封美因鍜银得见真宗语之曰蜀妇人多才惠汝为我求一蜀姬美因纳后年十五宠幸专房太宗一日问乳母曰太子近来容貌清瘦左右有何人乳母以后对上命去之太子不得巳置于殿侍张耆家未几太宗晏驾太子即帝位祥符五年立之为皇后】 
　　起联 
　　位正坤元　光腾天极　　圣子问安方极兰陔之养　神孙正内肇新椒掖之华　　庆溢枫宸　礼成椒屋　　辅佐储闱功尝参于七鬯　表仪内阃位初正于祎褕　　金相玉册练吉日以陈仪　褕翟翚衣正长秋之命服　　允推贤于妃掖　爰作俪于宸居　　天历在躬丕显帝华之叶　坤元正位允为王化之基　　辅佐勤劳　仪刑中外 
　　中联 
　　天作之配　文定厥祥　　善性慈恭　凝姿窈窕　　谨鸡鸣问侍之仪　倾龙衮因心之孝　　人伦既正风正始乎关睢　王化攸基诗自臻于麟趾　　官动中乎绳矩　功德被于诗歌　　神怡广内夙推坤则之成　位极常尊宜配软称之大　　欲昭俪日之华　邃正长秋之位　　蔼南国之风有光彤史　严东朝之命登配紫宸　　思贤才无伤善之心　在女事有节用之道　　副祎而立东房聿隆正号　盛辇而临长乐有美柔仪　　擢自三星之次　俪于两曜之明 
　　结联 
　　济济跄跄莫缀虞朝之俊又　雝雝肃肃但歌周母之声诗　　致大养于重闱　奉明烟于太室　　咏思媚之诗益着徽音之美　播燕喜之烦因知受祉之多　　位未正于椒□　化莫延于葛□　　歌□南之正始灼知风化之形　祝万寿之无疆坐阅云来之盛　　庆洽两宫　驩翔八表 

　　○皇太后 

