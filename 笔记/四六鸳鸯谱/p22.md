<!-- { "loadSidebar": true } -->
　　帝倚老成之重将求旧以图新　士知鉴裁之公必举直而错往　　惟庶官于治　固圣主深知　　东璧之萃羣玉久进长于天蓬　天官之冠六卿亟跻荣于小宰　　氷镜朗青云　丹衷输魏阙　　八座首推贤铨鉴勋崇帝阙　五年今报绩陟明恩藉天曹　　姓名久覆金瓯　鼎鼐需调玉烛　　治教熙明藉老成而合袣　扶风广运赖硕辅以匡时　　法三光而先鹓鹭　象五岳而首公孤　　三台四辅躬赤绂以匡时　北阙南都象紫微而并峙　　其快持衡成伟业　直看曳履着弘声　　法从畴庸久稔六联之望　天官与选独高四禁之班　　蒸蒸皆有道之彦　济济尽吉士之英　　儒馆细书卓尔天蓬之望　铨曹典选兼兹小宰之荣　　式孤忠而贞雅度　资妙简以得真才　　文昌政事之本原莫高选部　法从朝廷之羽翼尤贵贰卿　　甫见风清四牡　倏看星转三铨　　惟九流人物之凡必区以别　矧六典邦家之要将举而行　　秦誓表其休休　周诗颂其济济 
　　警联 
　　婧如水镜岂容一毫之或欺　公若权衡何有十年之不调　　日趍龙尾之间　名列鸡翘之从　　抑秉公心而造士远迢启事山涛　是惟励节俭以风僚共拟柴车毛玠　　贞心莹白皎乎秋月氷壶　正气崚嶒凛尔岁寒松柏　　既资精鉴以审官　尤俟嘉猷之告后　　称当年精义之公判行朱绂　伫此日禁途之武身到黄扉　　明一代之宪章　寄四铨之刀尺 
　　结联 
　　前马后卢寒素洽弹冠之喜　左周右召迩遐指调鼎之期　　望衮衣之信宿　喜大厦之帡幪　　为国得贤既巳坐清于流品　得时行道自能参干于钧枢　　曩趍有道之门　获承无隐之教　　君子在内自然表着之尊　大匠轮材尝出铨衡之外　　实赖二天而庇覆　惟从五晦以优游　　人惟求旧姑小试于铨曹　道之将行即峻参于揆路　　参赞密勿之玄　俯恊引领之雅　　事问高崔尝辱舍人之疏笔　才惭是籍倘依吏部之师门　　闼望论思之益　人赖铨选之工 

　　郎中 【本朝元丰官制行置吏部串四人尚书选二人侍郎选各一人参掌选事而分治之凡序位有品选官有格分任有职寓禄有阶皆以事稽考审核其状质成于长贰而后行焉建炎三年诏三选各一员】 

　　部无留事 【丁未录晁补之字无咎为吏部郎中有岭夕为获盗八人法当改官考功为获盗不同处曲沮其赏持之不决尉客京久窘甚诣公诉之公悯然一日当奏即为上之七日得迁官于是吏畏服部无留事又见张文潜集】 躬阅案椟 【言行录传察为吏部郎中最号烦剧在职者画诺而巳公取案椟躬为省阅每至申刻方归日以为常使臣咸悦出入望之人皆以手加额焉】 闻卿直谅 【开平园集胡铨谥思简入对乞修德结民心炼兵观虏衅上曰久闻卿直谅拜吏部尚书郎宫】 知卿学问 【楼攻媿集陈传良奏事入修门须鬓如雪丞相留公止一见叹曰几年陈君举尚可使外补邪奏留为吏部员外郎初对上曰卿去国几何时朕欲见卿久矣知卿抱负学问深醇有所著书进来时上临朝渊默罕有玺语公敬谢而退以周礼说进擢秘书少监】 
　　发联 
　　天官襟领　铨部枢衡　　大廷分命　小宰登贤　　参订礼文　式司诰命　　高保　贤豪 
　　起联 
　　君门远乎万里久宣使者之威　天官长乎六卿进陟郎闱之峻　　表诸司之上　总六叙之尊　　高洁止谈风月不私詹事于门人　贤豪奔走光尘无复滞才于天下　　显膺纶綍　进幸铨衡　　幸门绝履何烦插棘编篱　仕路弹冠行见拔茅连茹　　南宫笺奏之司　西府基命之密 
　　警联 
　　衣绣春归留甘棠之蔽芾　拾绫夜直对嘉木之婆娑　　周家量六卿之职　汉世表百司之仪　　风飘水浮梦舞江头之逆旅　天高星远心降省眼之英游　　小宰以贰天官　长吏实参丞相　　门前有棘迢迢风月之谈　李下无蹊朗朗氷壶之镜　　以抑华崇本之志　推献可替不之忠　　佐云间之理莲幕初尘　怀江左之风兰芬密迩　　澄铨综于九流　参论思于四近　　士推冠冕谁与共驾而驰　国借铨衡惟任虗中以照　　恒虑弗周于延访　靡才不入其陶钧 
　　结联 
　　度德以命官用备股肱之寄　知人而善任益罗师济之英　　伫见钧调万品　永言翊赞三朝　　拜赤管瑜糜之赐未足为荣　□紫诏玉玺之封即应有命　　盻中天之德照　沾大地之慈波 

　　○户部 

　　尚书 
　　侍郎 
　　郎中 

　　尚书 【本朝户部判事一人以两制以上充凡户口田产金谷食货之政令皆归于三司三司谓塩铁户部度支也本曹但受天下之土贡元会陈于庭而巳元丰改官制罢三司归户部左右曹而三司之名始泯矣初除安焘为户部尚书户部掌天下人民钱谷之政令贡赋征役之事以版籍考户口之登耗以税赋待军国之岁计以土贡辨郡县之物宜以征榷抑兼并而佐调度以孝义婚姻继嗣之道和人心以田务劵责之理直民讼凡此归于左曹以常平之法平丰凶时敛散以免役之法联比闾察盗贼以义仓赈济之法救饥馑恤难阨以农田水利之政治荒废务稼穑以坊场河渡之课酬勤劳省科率凡此归之右曹其属有三曰度支上拱奉赐及邦国经度会计之事隶焉曰金部货贿出纳之制及权衡度量领禁之令隶焉曰仓部凡国之仓廪储积及其给受之事隶焉尚书掌军国用度财赋出纳州县废置升降凡四司所治之事侍郎员外三司官领之独左曹事那豫专隶所掌侍郎若事属尚书而尚书不能直则受其讼焉大享祀荐馔则尚书奉俎豆福彻之朝会则奉贡物阙则侍郎摄荷旧三司使即今监管督三司副使即今侍郎其权发遣副使即今权侍郎管三司判官推官及判子司官即今郎中员外郎之任元佑元年门下侍郎司马光欲令户部尚书兼领左右曹而旧三司财用事有在五曹寺监者并归户部则利权归一诏尚书省立法左右曹钱谷尚书兼总周知其数量入为出而制国用焉】 

　　文士掌邦计 【长编李常字公择号山房为户部尚书常文士少吏干或疑不胜任以问司马光光曰使此人掌邦计则天下知朝廷非急于征利贪吏望风掊克之患庶几少息】 裁冗废置局 【韩忠传忠彦字师村谥文定召为户部尚书府时元佑会稽录初成入狭而用广忠彦忧之因言敛节财用遂裁省冗废置局于户部】 号内宰相 【□□佐明皇平内难为户部尚书帝于琚眷委特异豫大政事号内宰相】 得二人何忧 【晋书初初魏文帝置度支尚书专掌军国支计朝议以征讨未息动须节量及明帝嗣位欲用安平王孚问左右曰有兄风否荅曰似兄帝曰吾得司马懿二人复何忧得度支尚书】 
　　发联 
　　涣汗王庭　晋长民部　　畴庸版部　正位文昌　　荣奉赞画　擢升计会　　地官　计省　　官崇主计　位列司元　　河清海晏　食足兵强　　欲裕邦储　就升计省　　民曹　版部 
　　起联 
　　北斗高悬七省转漕供上国　西台峻陟两淮宣抚卫中都　　巳见规恢长策　伫观斡运大钧　　勋崇民部眷渥于南离　简懋帝心尊侔于北斗　　培千百年之命脉　休亿万姓之生灵　　乃立地官以佐王卓然称职　不有君子其能国佥曰得人　　尚联常伯之班　今总大农之政　　总九职以主财坐底南风之阜　运四方而赋政益知北斗之尊　　官仪如旧　帝命维新 
　　警联 
　　生财有大道岂心计之徒劳　足国在富民无头会之横取　　正常司于九扈　空每戒于二东　　鞭筭笏画岂管晏之功复许乎　贯朽粟陈匪晋楚之富可及也　　本末源流　金刀泉布　　忧杼轴正空于今日一腔独有葵心　欲脂膏渐实于斯民万姓都无菜色　　司元　版使　　转输上国七省奉节制以不愆　拥护中都两淮恃保障而无恐　　国家命脉　民社吁谟　　曳革履而朝趋坐致金钱随地涌　珥华簪而宵筭还瞻圜府共泉流　　民力竭矣　军饷纷然 
　　结联 
　　考均土之周官既符令典　拜富民之汉相即庆成功　　抱下情而屯积　荷长者以谦施　　伟畧经邦俾储林竽天府　精忠体国爰专柄于地官　　奠九土以纲维　综十伦以剸割 

　　侍郎 【本朝户部之职皆归三司元丰官制行户部始总邦计置侍郎二员左曹五案右曹五案绍兴四年七月诏户部侍郎二员通置左右曹职事以权吏部侍郎刘芩有请故有是命】 

　　版部 【初寮除李木制俾参版部之繁】 地官之贰 【南丰拟下制民产上经国用地官之贰实参总焉】 国之材臣 【白居易张平叔户部侍郎制张平叔国之材臣也□能析秋毫畏如夏日司会逾月纲条甚张况师旅未息调食方急倚成取济非尔而谁】 不结私恩 【李绛为户部侍郎宪宗问曰户部比有进献至卿独无何也绛曰将户部钱入进内藏是用官物以求结私恩上嘉其职】 左户 【唐户部侍郎有二员判使按者别一署谓之左户元和后选尤重宰相多由此进崔羣既相孟简代之】 周小司徒 【常集授户部侍郎二员通治专判度支制周有地官小司徒佐敷五教魏度支尚书以济军国之用收存余地然后兼之】 罢开河减水之议 【通略元佑五年主议者执开河减水之策户部侍郎苏辙上疏谏曰臣为户部右曹云云户部休戚计在此河若复缄默谁当言者惟断在圣心尽罢其议】 授以耗书 【元祯崔棱授户部侍郎制授以耗登之书仟陈生云】 
　　总联 
　　涣渥词垣　升华版部　　一札宸庭　贰卿计省　　对扬帝命　进贰民曹　　人乐子输不见催科之扰　宫享其逸胜肩抚字之劳　　骏命寄军刍之重　鸿猷作飞挽之勤　　实仓廪充府库固期足军国之需　易田畴薄税敛尤愿致民间之富　　位正司农　东宫异数　　惟侍从论思献纳言极忠嘉　于货财本末源流知为详密　　搃九职以主财　运四方而赋政　　出范蠡计然之半策用之不穷　数鄼侯刘晏之诸公作者可及　　宰相领度支　皇朝求辅弼　　方钱谷出入之间或踌躇于庙堂　而薄书期会之文且旁午于郡县　　周司徒　唐贤相　　弼五服而至五千聀严民部　亚六官而属六十权重邦卿　　伫畴活国之勋　亟正富民之拜　　葢将苏民瘼于膏盲之余　是必计国用于源流之地　　汉常尊于相计　晋尤重于度支　　荷方佩紫巳观君臣同德之欢　粟倚腐红宁复上下交征之患　　简注所归　士民咸庆 

　　郎中 【汉尚书郎四人管户口垦田天朔监为户度支魏有左民郎曹晋兼置右民郎曹唐晋而下有民部曹梁陈为左右部后魏为左户曹部北齐有左右民郎曹隋初置侍郎二人焬帝改曰民部郎唐为郎中高宗改为户部龙朔为司元大夫后复故掌户口土田赋役贡献蠲免优复婣婚继嗣之事以男女之黄小中丁老为帐籍以永业口分园宅均其土田以租庸调敛其物以九等定天下之户以为尚书侍郎之贰其后以诸行郎官判钱谷而户部度支郎官失其职矣】 

