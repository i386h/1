<!-- { "loadSidebar": true } -->
　　撑擎天之一柱玉烛时调　任负海之六鳌金瓯永固　　开麟以标名　挽天河而洗甲　　遥想电旌于岭峤快覩莺迁　更看凤翥于云霄可胜雀跃　　惟垂岩电之光　曷巳汉波之润　　筚簬笠冠敢托蓬心于栢府　高牙大纛靳垂青盻于绳枢　　莫申燕贺之私　深切龙光之望　　望云霄而展素耿悬献曝之衷　仰台斗以抒忠莫罄倾葵之愿　　峻笼街之力　隆专席之威　　舟师破浪绝岛之蛟蜃濳踪　水卒凌波远屿之鲸鲵屏喙　　心驰竿牍之恭　手为宗社之庆　　词托蒹葭岂无在水一方之想　报惭木李空有遡游往从之情　　岭海奔趋　郡庭赞助 

　　○廵抚 【国朝有以省直提封都令要害而开府以廵抚者即古安抚等统军旅察奸宄肃清之任也】 

　　明目张胆 【韦思谦云大丈夫当正色之地必明目张胆以报国恩终不能为碌碌之臣保妻子耳】 叱咤 【韩信曰项羽为人喑哑叱咤千人自废】 宁籓 【熙朝备览举人刘养正从学于阳明子误识天文谓帝星明于江汉宁王当有天下是时权阉当朝国事日非宸濠遂决意反】 弯弓牧马 【史义士不敢弯弓而报怨朝人不敢南下而牧马】 总制军旅 【续会要哲宗正史职官志总管辖同掌总治军旅屯戍营防守御之政皆以御史掌之】 赤白囊 【丙吉传吉为相驭吏见驿骑驰赤白囊随至公交车知虏入云中吏归白状因曰恐边郡二千石有不任兵马者可预视吉召东曹案边长吏琐科条其人未巳诏丞相御史问以虏人即事吉具对所云驭吏力也】 

　　总联 
　　显秩洊膺　弘纲独振　　耿耿丹衷　昭昭劲节　　栖乌之府　避马之台　　霜寒　风烈 
　　发联 
　　由河百二节制周吕之袤封　礼乐三千抚绥孔孟之梓里　　亶名世之昌期　洵弥天之普度　　若降时雨赤子消饥渴之忧　如解乱绳绿林殄啸聚之党　　宪典光生八印　钓衡微耀四方　　云丽彤牙万里剖王麟之瑞　霜威黄钺六衣腾金鹊之华　　白简霜威肃肃　皂囊风节棱棱　　石气自黄行展留侯授书之秘　剑华弥紫且观茂先烛斗之文　　品崇天柱　德重地维　　天威制赫杀伐用张于夜郎　月垒宣猷凯奏倏驰于日毂　　身为万里长城　功致三秦安堵　　操斧钺以歼戢绿林快睹旱中之持雨　解网罗而抚安赤子欣逢雪后之阳春 
　　警联 
　　悬乌鹊摇边之印难当堂堂正正之雄师　竖黄龙掣海之旗寔萃紏紏桓桓之大勇　　三方授律凌前茅而扼其喉　五月渡泸蹈中权而拊其背　　想游暑于汉东　歌来苏于夏口　　绣斧登坛威镇三千禹服　朱麾秉节望重百二秦关　　建节氛牧渤海　随车润渥岱宗　　輶轩朝夹日郊原草木知名　棨戟昼含辉吴会山川望幸　　俨风采于中台　凛霜威于绝塞　　几载正色立朝心无燥湿　一朝涣麻南国气作霜霖　　歼渠魁以昭王度　除羣丑以奏虏功　　志汤沭之畿重矣虽惟帝其难　弄中丞之印久之竟非公不可　　封疆仍旧　号令更新 
　　结联 
　　出领南州之役谬窃骢乘　每依北斗之瞻忧深蚊负　　一人抒半壁之忧　四海系长城之望　　取河朔一百余州南人不复反矣　历中书二十四考东山以公归乎　　虔申吁祝　敬竭扬言　　天河独挽洗四陲之寂寂金戈　台鼎蚤登调六幕之煌煌玉烛　　宽斧钺之威　切丘山之戴 

　　○廵按 

　　动摇山岳 【干封二年韦仁约除御史与公卿相见未尝行拜礼或勉之仁约曰鵰鹗鹰鹯岂众禽之偶柰何设拜以狎之且目耳之官故当特立乃曰御史衘命出使不能动摇山岳震摄州县诚旷职耳】 埋轮当道 【后汉张纲为御史安帝时遣八使按行风俗纲独埋其车轮于洛阳都亭曰豺狼当道安问狐遂奏大将军梁冀兄弟】 其职有六 【六典侍御之职有六一曰奏弹二曰三司三曰西推四曰东推五曰赃赎六曰理匦】 请揽威柄 【东都事畧赵瞻传胆字大观为御史上请柄明功罪广聪明更积弊英宗嘉纳】 临制百司 【唐会要大中元年御史台奏伏以御史台临制旦司紏绳不法若事简则风宪自肃事烦则纪纲转轻】 摧刚直枉 【韩泉为御史常有所请未尝诣延英也摧刚直枉惟在外廷公其言之柰何请诣便殿避人私语】 紏慝绳违 【选奏弹王源百官与供奉人交通制御史之职邦宪是司先正其身始可行事当湏举直错枉不避亲雠紏慝绳违务从公正如闻■〈儧，心代贝〉过阴自鼓动不即弹射自树恩私曾无忌惮仍有所托将何以寄之鹰隼用屏豺狼】 雄要 【通典贞观初以法绳天下尤重宪臣故御史是为雄要】 
　　起联 
　　慰帝顾于炎邦　达民风于彤陛　　当朝筦纲纪之枢　南国环激扬之辙　　天球　月鉴　　百僚贞度　万姓腾欢　　缉熙光明之日月　鼓舞号令之雷霆　　膻上集夔龙　禁中收颇牧　　彤庭特命藉风节以肃南邦　明德旁宣广甄陶而风六属　　临轩简使　揽峦登车　　名雄北斗松厅并逊人龙　望压南床柏府交推殿虎　　百尺楼前峩豸角　二百年宪典重新 
　　警联 
　　乌台雷厉江山草木生春　绣斧霜飞岩谷貅狼遁迹　　中外承风而悚惧　吏民仰德以肃清　　无偏无党正直可通于神明　不刚不茹表仪垂宪于文武　　马立伏而不行　虎在山而不采　　百辟承风詟一角神羊之触　万民覆露快五花骢马之来　　海外烟烽息熖　燕中炎暑生寒　　天上衔来丹凤命简孤忠　云端嘶出青骢威钦直指　　亿万载直臣之誉　应五百名世之基　　入而议政则国是赖以主指　出而廵方则奸豪藉其震摄　　仗拥三千虎贲　冐凝百万龙图　　绣斧时廵驭风庭而肃清四表　彤轮报命悬氷鉴以甄别群生　　势摇山岳　法肃氷霜　　白笔职抨弹仗下魂摇秋月冷　绣衣司紏察廷中威肃曙星寒　　进廉儆惰　劝善惩奸　　供奉赤墀坐接夔龙之武　相将紫阁立追伊吕之班　　政冠寰中而奏最　微居柱下以承恩　　使立朝作耳目官爰借上林金树　谓留都为心腹地因教小释成竿　　摇旌尤切　负努更深　　矫往触邪俨虎豹在山之势　张胆明目鸣凤凰瑞世之音　　允矣铁冠无忝　行将玉烛为调　　鹓簉近龙光南极一星朝北斗　鸾翔连鹄立两台列宿傍三台　　正色立朝端　令闻传海外　　桁杨长卧草茌角音稀　桃李日交花鸿儒接踵　　伟矣执事今日之拜　凛然群公先正之风　　雷行凤检绣衣分天上之符　霜肃乌台骢马骤江南之路　　望旌斾于三城　仰斗山于万里　　按皂囊而奏事台阁生风　持绣斧以出游山川失色　　胥惊掣电轰雷　共戴青天明月　　吏治饬岩廊望素孚于执法　才名并山斗威允协于贞宪　　式昭铁面之雄　可比鱼头之直　　望峻西台簪笔元依日月　纶飞北阙筭鞭重寄江山　　法星高映太微垣　使节遥分天帝座 
　　结联 
　　风采素高足以辨官僚之邪正　威棱远振足以助国势之安常　　引领龙骧　扪心雀跃　　中怀眷眷敬遴马走而奏涓人　薄具戋戋敢向鸿逵而申记室　　喜感并交　瞻怀靡反　　鳬趋组系齐心海峤拜明霞　蛩向笺投延颈临安占紫炁　　榷簇行行骢马　共依赫赫龙光　　触邪一角问宁及于狐狸　栖迹万间贺犹深于燕雀　　自嗟久堕于吏尘　犹记旧联于朝绩　　报结飡花方望罗浮而徙倚　幸逢改玉惟跻金石以翘瞻　　仰风雷之烈　广雨露之恩　　咸台拥绣久蜚弹压之英　宪府剡章滥被品题之宠　　鸡碑小智虽勤抚字之心　兔角虚名实乏循良之绩 

　　○盐院联 

　　绣斧持廵烈烈威临沧海目　醝筹握筭洋洋恩拥浙江潮　　展足国之经纶　酌通商之利病　　故欣欣然有喜色须臾添万灶之烟　将巍巍乎有成功旦暮实九边之粟　　獬角风清气肃栢台纲纪振　鹯威霜凛名高花轴綍纶新　　树物表之型摸　动区中之踊跃　　台阔生风绳武偏工于白简　殷商霖雨和羹用作乎盐梅　　幸徼依斗之光　敬迓绚霞之斾　　厘灶而兴利剔蠹攸关瀛海波中还挹素　熬波而感事忧时胥切水晶盘里自同澄　　执法星高庙廊仰风猷之肃　澄清化溥江淮瞻德望之隆　　意必制科名硕　方堪夹袋之牧　　鸂■〈涑鸟〉瑞应中洲声驰乌府　豺狼迹潜当路威重兰台　　惟重瞳属于塩鹾　乃简命特于轸野　　炊瀚海之余波味胎兆姓　实边圉之刍粟气鼓三军　　方争杜于二州　竟留棠于两邑　　江淮揽辔暂隆司筴之权　鼎鼐调羹允作和梅之助　　陟宪府铁胆铜肝　树辞坛锦心绣口　　万灶烟生于煮海自旁敷汪濊之膏　千流雪布于熬波更妙运经纶之手　　借白简以清鹾政钦瞻风纪之严　扬乌旌而阜国储沃被海波之润　　仰风雷之烈布为有位之规　广雨露之恩沛作苍生之泽　　名齐山斗　学富珠玑 

　　○漕院联 

　　彩荡星驰八省转帆经上国　皂囊遐举九河沦饷裕中邦　　遂流地上之泉　遄返日边之召　　皎皎氷心借朱衣而寿国　皑皑霜节假绣斧以通漕　　惟是西北之全储　实资东南之常赋　　督两河之咽噤山川俱藉堤坊　挽万五之挽输海宇半遵功令　　爰驰六辔　坐运千艘　　文武鳞联庆风云而依日月　军官鱼贯沾雨露以避雷霆　　人欣集凤　道快避狸　　白简凛霜威严北台青乌立柏　朱旛督露饷肃南国彩鵧飞帆　　弹压九区　挽飞万里　　风颷随马燕中炎暑生寒　山岳摇骢海外烟烽息熖　　登漕极称雄秩　防河大属福星　　伫看乌戟南来九汉卿云辉鹭驾　愿言锦标早发两河法曜映蜺旌　　雨露汪洋　春风骀荡　　衣惹天香两袖映晴霞于桓马　报传昼漏一腔蔼葵赤干张轮　　圣天子假侍从以通漕气肃乌栖列栢　名执法借惠文而督饷风雄鹢转千帆　　遥瞻锦缆下天河星辰欲动　艳发牙樯来德水山岳疑摇　　赖九年之赋　期一水之澜　　飞轴舻而支九载应占真御史振肃之一班　褁囊橐以卫九边可释圣天子焦劳之万分　　春风水涨桃花奠安澜于河伯　秋色宫成瓠子听鼓枻于舟人　　形躅牵帷　心怀负弩　　方报东槽之就绪足饱戊己之屯　又值西狩之借材俾出子午之谷　　缄情属兔　陈悃于鸿　　惟是蜚刍挽　粟期不后十岁时　乃因去瑕录瑜法得均十推荐 

　　○廵仓联 

