<!-- { "loadSidebar": true } -->
　　草求言诏 【言行录韩维除翰林学旨神宗命公草诏求直言诏出人情大悦】 裁定朝典 【东都事畧吧蒙传太宗即位复入翰林加承旨曰张诏窦仪卒朝廷典故皆蒙裁定】 浴殿 【苏志乘舆奉郊庙承旨得乘厩马自浴殿由内朝以从揭鸡竿布大泽得升丹凤之西南隅列宾客进见则上直禁中】 燃窻 【笔谈玉堂东承旨阁子窻格上有火然太宗常夜幸玉堂苏易简为学上巳寝遽起无烛且衣冠宫嫔自窻格引烛入照之至今不欲更易以为玉堂一盛事】 转官赐分物 【苏续志近例就院转官惟承旨则赐分物以暨国朝之隆君臣事迹如指诸掌视唐燕许常扬为不足道上每曰綦某之文有体真学工也】 好翰林 【丁未录神宗语吴奎曰巳召王安石诚好翰林学士也】 全才 【咸平中工作歌一首赐学士陈彭年因谓向敏中等曰顷命学士罕曾赐歌诗因曰彭年词学优长擢居清近久益谨密多闻好学鲜有偕者敏中曰彭年全才也岂止于文雅雍容而巳至如参酌持务详求物理皆出人意表上然之】 灵鹊噪 【金坡遗事本朝学士院有双鹊常栖于海棠上或鸣噪必有大诰令或宣诏之事因谓之灵鹊晁公诗云都闻灵鹊心应喜】 前席待贤 【真宗赐杨亿诗曰善保兴居调饮食副予前席待名贤】 主文同为 【翰林羣书苏参政易简登科时宋何白为南省主文后七年宋为翰林学承旨而蘓相继入院同为学士宋尝赠诗云昔日曾为尺木阶今朝真是青云友欧阳文忠公亦王禹玉南省主攵相距十六年同为学士故欧公诗有喜君新赐黄金带顾我今为白发翁之句二事诚一时文物之盛也】 忠孝一生心 【太宗赐学士蘓易简诗曰君臣千载会答曰忠孝一生心】 渔翁 【白乐天诗云元和六学五相一渔翁王禹偁贺同在翰林而大拜者三神山上曾陪鹤驾之游六学独着渔翁之叹】 山池曲宴 【宣宗雅好儒士每山池曲宴与学士属和诗什每公卿出镇亦赋诗饯行时论以大中之政有贞观风】 父子并命 【职林赵宗儒字秉文父骅德宗欲宠其一日并立】 兄弟对掌 【唐职林赵光逢为翰林学士光裔知制诰兄弟对掌内外命书士歆羡之】 蓬池鲙 【季白诗荷静蓬池鲙天寒郢水醪唐学士初上赐食悉是蓬池鲙夏至颁氷及酒以酒味浓和氷而饮葢禁中郢水酒坊】 东头 【唐熊望传敬宗喜为歌诗议置东头学士以备燕狎刘西楚荐熊望勑设如初拜之礼余不得北矣 【赐诗】 太宗赐苏易简诗云翰林承旨贵清凈玉堂中】 五凤齐飞 【卢陵集注太宗时贾黄中宋白李至吕蒙正苏易简同时拜翰林学士承旨扈蒙赠之诗云五凤齐飞入翰林其后吕为相贾李苏参政宋为尚书】 鳌峯最上头 【国老闲谈宋景文公祁宋益州以翰林承旨召以诗寄丞相云宁知不是神仙骨上到峯峯最上头】 年德之高 【东坡谢表金銮玉堂杂被丝纶之密北厅东阁独称年德之高】 立嫡以长 【职官分纪唐顺宗风禁不能言时太子未立牛美人有异志中外汹惧召郑絪草立储制絪搦管便书立嫡以长四字跪而□上呈乃定宪宗絪之力也即位拜平章事】 

　　翰林学士 
　　真学士 
　　真学士院 

　　翰林学士 【本朝翰林学士掌内制制诰赦敕国书及宫禁所用之文辞凡后妃亲王公主宰相节度使除拜则学士草词授待诏书讫以进赦降德以则先进草大诏命及外国书则具本禀奏得昼亦如之凡拜宰相或事重者宣召面论旨则给笔札书所得旨禀奏归院具词以进余遣内侍授中书省熟状亦如之若巳尽旨而有未尽则论奏贴正乘舆行幸则侍从以备顾问有所献纳则请对或奏对凡初命为学士皆遣使就第宣诏旨召入院续会要浮化二年以翰林学士贾黄中苏易简同知京朝官考课李沆权判吏部流内故事学士掌内庭书诏指挥边事晓达边谋天子机事密命在不当豫外司公事葢防纤微间或漏省中语故学士院甞在金銮殿侧号为深严自　国朝太祖以来藉其才用始令判三铨及知太常礼院事太祖实录天圣元年诏学士遇只日至晚出宿葢故事以双日销院只日降麻也仁宗实录隆兴改元诏学士及经筵官内宿稍复祖宗故事】 

　　真学士 【言行录纂北海先生崈礼字叔厚公覃思于学问文章强记默识繇唐虞三代】 

　　真学士院 【国朝率以从官兼直院若左右史少监类止称权直】 

　　进号温纯典雅 【言行录周益国文忠公孝宗朝直学士院上谕公卿所进大上尊号温纯典雅】 权直有典诰体 【周益公集绍兴二十四年春直学士院汤思退以礼部侍郎同知贡举内制既阙官有命监察御史王纶时暂兼权适刘婉仪进位贵妃纶草其制上称有典诰体章至大用前此无察官寓直禁林亦盛事也】 未即真拜 【李昉入直翰林先是卢多逊巳任学士太祖见昉在多逊下问其故宰相曰昉以本官直学士院未即真拜真拜学士在多逊之上】 江南文士 【退朝录开宝二年李文正卢相并直学士院太平兴国元汤悦徐铉直学士院□之退张□直舍人院二公故称云】 长春曲宴 【杨文公谈苑蘓易简为参知政事引故事为请诏自今当直学士与枢密直学士并颁长春殿曲宴】 文气严重如平时 【系年录朱胜非字藏直学士院是时事皆草创诏书慎委而院无几案公常凭败鼓草诏然文气严重如平时】 
　　警语 
　　鳌禁　銮坡　　如纶　如綍　　金莲　玉署　　岩廊　禁地　　玉堂　纶阁　　凤掖　鳌岛 
　　发联 
　　储秀玑源　撷芳玉府　　署傍云霄　身依日月　　显膺纶制　正位玉堂 
　　起联 
　　青宫领袖抗鸿翼以弥高　紫府图书凌鳌峰而直上　　兹实帝王之盛　岂惟儒学之荣　　尧言布于寰宇宜载典谟　迁史藏之名山无慭笔削　　君王勤前席之思　太后隆赐荼之宠　　木天妙选作亲四海之人文　桂海荣声缉熙九重之圣学　　掇珠鳞于濯锦　织玉潋以韬霞　　衮衣明日月砚龙腾礼乐三千　彩笔染云烟金马跨瀛洲十八　　儒流生　士类腾　　满一岁而为真式嵇汉制　候八砖而入直增焕唐仪　　既屡直于禁林　果正名于内相　　红药翻阶昔既劳于久假　紫薇伴直兹果庆于为真　　三千字日未斜　九万里风斯下　　仙岭提王应久虚之妙选　玉人驰骑举迅召之彝章　　沦阁之对紫薇　翰林之逼华葢　　潄齿姚江蜃车散楼台之气　寻踪禹穴龙宫徼杖履之荣　　人称储相　世号登仙　　五题诗赋粉署对太乙之青藜　六绝文章清班夹玉皇之香案　　光腾北上　庆集中朝　　大哉王言将鼓天下之动　俨然人望方极儒臣之荣　　式重枫宸简注　聿跻翰苑清华　　北阁藜光午夜辉腾东璧　西江昼锦除书价重南金　　北书光夺乎青藜　视草声郁于白虎 
　　警联 
　　攀坡视草词源决东海之波　御苑簪花春色簇上林之胜　　愿附缁衣之好　喜传圭瓒之文　　君命王程骊驹奋幽燕之岭　皇居帝里彩鹢跃金马之津　　扈六飞而视草　供十吏以濡毫　　惊人妙语曾闻御柳之飞花　满地清阴第想垣梧之依竹　　五花散而成文　九苞纷其绚彩　　撰诏草若涌泉惟陆相始当于机务　　发德音如时雨必韦公乃福于生人　　视周汉之文章可无愧矣　如常杨之制诰其犹易诸　　名专翰苑之王人　实冠清都之侍从　　形容王度神化丽乎丹青　粉泽典章盛美允乎天地　　銮坡推再入之荣　宝带佩重金之渥　　职仍视草清资不改于北门　位益近槐旧制别居于东阁　　方炼石以补天　行从龙而夹日　　葢手抉云汉曾饰昭回之章　矧世掌丝纶素擅坦明之制　　公望扬于东禁　霁色起乎天庭　　韬涵雅训盖生不未见之书　刊削尘言有古人所不到之妙　　世掌龙纶　荣跻鳌禁 
　　结联 
　　瀛洲亭上愿分砖影之光　太液池边听掣铃绦之响　　风味酝伊周之鼎　声华劘董贾之墙　　院中惊见犹可为令狐绹之先　门下平章始可为李德裕之贺　　才名无敌　学业有宗　　其出如纶其出如綍安能久居此乎　　用汝作霖用汝作舟斯栱而俟之且　　东观朱明窃忆莺簧迁上苑　石渠绿润遥通鲤素达清华　　共庆太平有象　也知光景无边　　文蜚绣□端宜登学士之堂　养湛木鸡讵止得舍人之样　　七制是亦假途　百王即闻当路　　岩封颇剧曾闻治比烹鲜　鸿庇匪遥犹幸鞭能及马　　恍若天花之烂熳　楚然□错之陆离　　天方授楚奉圭而问江汉诸姬　帝曰弼予秉钧而将霖雨天下　　谬从吏幕　幸出师垣 

　　○詹事府 【唐开元三年上谓宰相曰朕每读书有所疑滞无从质问可选儒学之士使入内侍读乃以马怀素与褚无量更日侍读正元十三年改丽正修书院为集贤殿书院选耆儒日一人以质史籍疑义置集贤院侍请学士侍读直学士本朝太宗始用著作佐郎吕文仲为侍读真宗咸平二年以杨徽之夏侯峤并为翰林侍读学士先是侍读名秩未崇直宗首置此职择耆儒旧学以充其选班秩次翰林学士禄赐如之设置庐于秘阁侍读更直侍讲长上日给尚珍膳夜则迭宿多召对访问或至中夕天禧旧制凡侍臣皆赐坐讲者别设本于前侍读初无所职但侍立而巳自宋绶夏竦为侍讲始令读唐书一传元丰官制废翰林侍读侍讲学士不置但以为兼官然必侍从以上乃得兼之其秩卑资浅则为岁春二月至端午日秋八月至长至日遇只日入侍迩英阁轮官讲读元佑七年复增学士之号元符元年省去建炎元年诏可特差侍从四员充讲读宫遇万机之暇令三旨就内侍读】 

　　侍读 
　　侍讲 

　　侍读 

　　老成端士 【四朝国史赵彦若传元佑初将启讲筵宣仁后谕执致云陆佃蔡卞皆少年宜用老成端士乃以彦若兼侍读】 戒利口覆邦家 【言行录司马温国文正公迁侍读学士进读通鉴至苏秦约六国从事光曰秦仪为从横之术多华少实无益于冶此谓利口之覆邦家者也】 召对访问 【会要先是侍读其名未崇真宗首置此职择耆儒旧学以充选班次翰林录赐如之设直庐于秘阁侍读更直侍讲长上日给尚食珍膳夜则迭宿多召对访问或至中夕】 谘访政事 【会要孝宗隆兴元年十一月命经筵官逓宿学士院朝夕宣召商确古今谘访攻事】 问以经书 【编年备要太平兴国六年上听政之□日阅经史始用著作佐郎吕文仲为侍读常出经史命文仲读之文仲与侍书王着更宿而书学葛端亦直禁中每暇日多召问文仲以经书着以笔法端以字学】 

　　侍讲 

