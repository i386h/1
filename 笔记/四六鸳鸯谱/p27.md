<!-- { "loadSidebar": true } -->
　　使星 【汉和帝遣使者二人各至州郡采观风□人到益部投馆吏李邰舍邰曰二君发京师时知朝廷遣二使否二人惊门何以知之邰曰前有二星向益州分野】 孟阳山寺 【唐宪宗诏行人潘孟阳往江淮察诸使治否孟阳所至留连倡乐其后郑放宣慰江淮临行帝诫之曰无若潘孟阳碑财费酣饮游山寺而巳】 一介行李 【左传子员曰君有楚命亦不便一介行李告于寡君】 文正乌草 【宋时岁旱蝗诏范仲淹奉使安抚江淮还因负民所食乌昧草进呈乞宣示六宫戚里用抑奢侈】 旌麾刘郎 【王公送刘和甫奉使江南诗刘郎今日拥旌麾传到江南喜可知云云】 
　　起联 
　　□近紫薇骑省声华悬北斗　云开青琐龙墀瑞色照江南　　庆吉士之升朝　喜亨衢之得圭　　造宗社生灵而提之福端在兹行　合皋陶禹益而集其成更将谁属　　荣持汉节　光历周原　　六日拥旌旄纔识刘郎之面　他年建使节久闻终生之名　　典九重之使节　环八表之征轺　　门拟登龙执御欣谐夙望　情倾附凤驰函冀展愚衷　　夸汉使绝域之威　上虞廷来王之戒　　皇华四牡方传休汝之游　锦字双鱼遽荷涉江之意　　执琬圭而专对　护全壁以言还　　使华□启载联堂陛之交　简命方新爰肃官寮之望　　朝受命而夕□□　辩于辞而习于礼　　雅望久钦夙注枢趋之想　台光伊迩用怀依毗之悰　　夸还越之绣衣　宠檄巴之弩矢　　宝刀吹锷身随王事驰驱　铜马飞灵日代天言出入　　故淮上之笺暮下　而皇华之使旦临　　为天子使时衔丹诏下天关　职大行人日捧琼章通帝座　　结葱佩于鹓行　补色丝于龙衮　　褰帷电掣半天霞皎輶轩　露冕星驰两袖风清驿路　　汉月光重塞外　使星芒动人间　　台阶咫尺琐垣绣斧映殊勋　闻望岿然玉册金函来显折　　自登名于龙虎　辄骋轨于骅骝 
　　警联 
　　四境采风谣无若潘孟阳酣绿蚁于山寺　九门思谏槀诤当如范文正进乌草于后宫　　玉节金雨夙着光华之重望　银台绣斧声观弹压之殊勋　　谓骃騑巳徧陬澨国计民嵓具悉　而琐闼非需骨鲠皇猷帝治何裨　　万里前途　始于足下　　□冠入望悬知白简霜森　鸿羽冲霄会见青蒲地密　　文章覃三千禹服　旬宣鬯九五皇风　　口衔天语九重关喉舌之司　车载玄膏四海■〈忄尉〉云霓之望　　方覩春流骑省　忽闻喜动龙颜　　席敞青萍知征纶之蔚藉　风森曰简庆言路之弘开　　虽直道偶违于时　乃贞明旋复其故 
　　结联 
　　操刀试割愧俗吏约结无奇　负弩先驱仰大行指麾素定　　拒增币之请　绝割地之议　　周有大行人委迟驾騑騑之牡　公为天子使原隰开皇皇之华　　埤金还虏　持节归朝　　天日清明之瑞鞭策凤凰　风云上下之交撝呵龙虎　　驰四乘之传　秉三重之节　　凤出衔丹诏增光岳峙川流　云锦捧□皇频见星辰高拱　　发汉星之驾　劳周膴之车 

　　○盐运司 【按运司在唐宋者盐司也今之运使袭其非非任乃古盐使也盐使昉于汉置均输盐铁官宋则茶盐皆隶于提举司其属有监盐之员胡元亦有诸盐使副侵又有盐场管勾同管勾之职　国初都转盐运使司初置于两淮巳置于两浙巳置于河东陕西长芦福建巳又置四川纳溪白渡二盐马司及四川茶盐都运司又明年革茶盐都转运司十三年定都转运司正三品后改从三品盐课提举国初设于广东后渐设儒学惟河东有之制如府司有都转运使有同知有副使有判官无定实其属经历司有经历知事库有大使副使盐课司批验所盐场有大使副使掌鹾事以听于户部同知副使判官为之贰凡常股存积之盐以时征而贮之以人商中支以供边储京帑之费凡分司盐课盐仓批验诸属各分任其事而都转运使总领之紏禁私煎买卖窝买窝诸奸弊谨受廵盐之政令而申励焉经历典出纳文移知事佐之盐课提举司有提举同提举副提举无定员其属有吏目有库大使所属衙门盐课司批验所盐仓有大使副使提举掌盐课之事以听于户部其职如都转运使僚属亦如之】 

　　夷吾盐筴 【管仲字夷吾为桓公治盐筴遂致富国】 
　　总联 
　　忠简帝心既专城于剧郡　功深民瘼复煮海于淮滨　　江淮无敢跳梁　郡国胥遵约束　　关中萧相国追忆千屯之牧牛　省内富民侯扶摇六国之金马　　王纶倚重　使节澄清　　万灶烟生于煮海自旁敷汪濊之膏　千流雪布于熬波更妙运纶之手　　昔日仿夷吾之盐筴不是过焉　他年媲胶鬲之鼎和定足占矣　　操九重利柄　开四海财源　　转输运而不乏浑疑宣室之酇侯　壅滞疏而无碍巳作禁中之颇牧　　给饷通商　佐军富国　　□灶而兴邾剔蠹攸关瀛海波中还绝素　熬波而感事攸时胥切水晶盘里自同澄　　臣忠简在朕心允需调鼎　帝睿计殷国赋借主浙盐　　尝膺北阙之纶音　出补东吴之监郡　　盐井烟清又见近来而达悦　迷楼春暖争看月计而岁靡　　况当富国之朝　宜从潜运之任　　飞钱致远□骆谷之谟谋　负米先趋绳刘晏之凖式　　暂辞覆锦之清班　来董飞刍之重寄　　帝睠南顾谁为一路之福星　公从西来人看九天之即宿　　征尔贡任于土　兴我役于泛舟　　一壑栖迟不觉岁华之晚　三江飘泊遥瞻雨露之新　　聿修唐赞之常平　远绍鲜于之补弊　　十万石以给中都何足劳其飞挽　三十年而制国用即归展于经纶　　府无虚月　国有余资 

　　四六鸳鸯谱卷之六终
●四六鸳鸯谱卷之七 

　　东里阴太乙先生　东粤苏紫葢先生汇辑 
　　西郓线岭黄国翰　豫章养恬王世茂参阅 

　　表类（四） 
　　颂德类（一） 

　　◆表类（四）◆ 

　　都宪 
　　廵抚 
　　廵按 
　　盐院 
　　漕院 
　　廵仓 
　　江院 
　　茶马院 
　　屯院 
　　学院 
　　侍御史 

　　○都宪 【周官小宰之职掌建邦之官刑凡官之紏禁即御史中丞之任也周礼注曰小宰若今御史中丞汉御史大夫有两丞一曰御史丞二曰中丞亦谓中丞为中执法以其居殿中故曰中丞居殿中察举非法哀帝更中丞为御史长史光武复改中丞与尚书令司隶校尉会朝皆专席而坐京师号三独坐言其尊也晋宋以下不置大夫以中丞为台主自齐梁皆谓之南司后魏为御史中尉后周有司宪中大夫掌紏正百官之罪恶中丞为之贰本朝沿唐之制自中丞以下掌紏绳内外百官奸慝肃朝廷纲纪大事则廷辩小事则奏弹元丰七年诏中丞杂压在六曹侍郎之上】 

　　内外肃清 【唐牛僧孺迁中丞按治不法内外肃清】 权威缩气 【魏□迁中丞发杜中立奸赃权威缩气】 图形台省 【张缅丞号为劲直梁武帝遣图其形于台省以厉当官】 风宪之地 【后蜀范仁恕拜中丞以为君王册使仁恕谓中丞居风宪之地不宜持节藩邸时人韪之】 直声 【言行录唐质肃公介字子方召为御史中丞英宗面谕曰卿在先朝有直声今出自朕选非由左右言也】 风采 【孔道辅为中丞谕废郭后事天下想闻其风采】 弹新参 【言行录吕献可任御史中丞将入翰学司马温公侍讲迩英亦将趋资善堂以俟宣召于路温公密问曰今日请对欲言何事献可举手曰袖中弹文乃新参也温公愕然曰柰何论之献可曰此乃心腹之疾顾可缓□未几介甫变法百姓骚然温公退居洛阳每曰吕献可之先见予所不及】 攻夏竦 【此编仁宗□枢密使相夏竦台谏交秦上未省遽起中丞王拱辰懿恪引上裾前后合十八疏乃罢焉】 迁翰林不就 【系年录吕颐浩专恣中丞赵鼎论之迁鼎翰林学士鼎引司马光故事以不习骈不就迁吏书复辞章十数上颐浩罢即出视中丞事】 崇节俭屏声色之论 【东都事畧薛奎传仁宗朝拜御史中丞上疏论崇节俭屏声色之论】 辅盛德平庶政之请 【言行录传献简公除御史中丞哲宗登拯上疏言陛下使臣拾遗补阙以补盛德明善正失以平庶政举直错枉以正大臣臣当极其力以死继之】 端本正志之言 【胡宗愈传元佑中为中丞进六事曰端本正志知难加意守法畏天且言陛下从吉之初若留神如此六者则治道成矣】 三告官 【笔谈国朝在禁中唯三官得告宰相告于中书翰林学士告于本院御史告于朝堂皆用朱衣吏谓之三告官】 法自贵者始 【言行录韩康肃公绛权御史中丞孙沔吕溱等守籓犯法从官联章请贯其罪公曰法自贵者始更相救援则公道废矣遂并劾之】 清直 【神宗实录张升谥康节介宗谕执政曰张升清直可任风宪乃以为御史中丞时富弼为相欧阳修为翰林学士论者以为三得人也仁宗以升指切时事无所避曰卿孤特乃能如是升曰臣朴学愚忠仰托睿圣是为不孤今陛下之臣持禄养交者多而赤心报国者少似陛下孤立也仁宗亦为之感动】 章疏一出天下韪之 【胡澹庵集辛简肃公次膺除御史中丞力辞诏今后行事倍五立班从驾非泛朝谒并与告公紏弹不为哿察闻者知惧章疏一出天下韪之上方励精政事眷遇隆厚呼其官而不名】 御史有言不须先白 【归田录御中台故事三院御史言事必先白中丞自刘子仪为中丞始榜台中今后御史有言不须先白中丞至今如此】 
　　起联 
　　秉宪西台　奏勋北阙　　秉旄藩臬　开府虔衡　　诏班北阙　位正南天　　栢寺　松厅　　榻前拜敕　柱里升班　　严宸涣宠　横榻升华　　威摄八蛮　欢腾二粤　　霜台　宪府　　云幢霜钺　豸绣蟪金　　涣号正朝　升华横榻　　演纶凤阙　总宪乌台 
　　警联 
　　玉帐牙旌日播雄风于重镇　金銮芝检旋詹华葢于天枢趋虎拜以杨休　觐龙光而有喜　　卿片丽尧天巩上下两江鎻钥　台星躔舜野奠东西半壁金汤　　庆贻宗社　欢洽寰区　　画戟凝霜绶带裘于南国　绣衣粲斗毖鎻钥于北门　　陟峻秩于乌台　凛高风于苍佩　　翠雨浮云两浙作绛标之想　红旗展日半天署紫橐之除　　允矣殿中执法　雄哉柱后惠文　　绣斧霜寒千古并澄清之志　綘驺风烈百寮传震动之声　　遂晋中丞　特崇独座　　玉帐拟云控制六藩纾石画　金陵绚彩把持三尺沛甘霖　　争覩朝阳鸣凤　具称当代批鳞　　盐梅望重台衡总风纪之权　日月恩新忠孝兼国家之庆　　星映台中之栢　霜飞简上之花　　挈台纲于五院激浊扬清　贞宪度于百寮小廉大法　　华夷想钦其丰裁　文武悉属其纲维　　操持方介风清绳凖之司　紏察严明霜肃纪纲之地　　羡骢步之能工　瞻乌飞之爰集　　两持平于肺石丹笔留恩　载宠渥于舌香粉闱懋绩　　墨吏望风解印　小民佩犊带牛　　启元戎之十乘牙纛杨威　建伟绩之七擒降城约款　　帝用中朝之旧　人思南纪之安 
　　结联 
