<!-- { "loadSidebar": true } -->
　　常科 【杜佑通典大唐常贡之科有秀才有明经有进士有明法有书有筭】 常选 【唐选举志唐制取士之科多因隋旧云云其科之目有秀才有明经有俊士有进士有明法有明字有明筭云云此岁举之常选也】 求人之本 【唐职宫志云云其科有六四曰明法此六科求人之本也】 
　　总联 
　　两文如披玉藻夙钦黄绢之工　词科若摘颔髭载破青钱之选　　再提文笔　独观试闱　　摅游夏渊源之　发乡云黼黻之词　　会选试于异科　且窥观于众作 

　　○赐宴饮 

　　鹿鸣 【诗鹿鸣宴群臣嘉宾】 鱼藻 【诗鱼藻王在在镐崇乐饮酒注武王在镐京之内优游无事饮酒自乐也】 殽烝 【左宣十六年晋侯使士会乎王室定王享之原襄公相礼殽烝正子私问其故王曰王享有体荐宴有折俎公当享卿当宴王室之礼也】 花萼楼 【唐鉴元年以生日宴百子花萼楼】 武成殿 【唐李元结传五月五日宴武成殿赐群臣袭衣】 诏饮太学 【韩愈上巳宴太学诗序天子念致理之艰难乐居安之闲暇肇置三令节诏公卿群有司至干其日率厥官属饮酒以乐所以同其休宣其和感其心成其文也】 赐宴曲江 【唐张建封传元巳赐宴曲江与宰相同榻】 式燕以乐 【诗南有嘉鱼乐与贤也太平之君子至诚乐与贤者共之也又君子有酒嘉宾式燕以乐注则待之以嘉宾□之以燕饮而欢然相乐焉云云】 不辞无归 【诗湛露天子宴诸侯也又厌厌夜饮不醉无归注非既醉则不归臣侍君宴不计其夜然恩情浓则礼法畧】 闻喜曲江 【治迹统类唐时礼部发榜之后醵饮今曲江号闻喜宴近代于名园佛舍中周显德中以官主之上命中使典领供帐甚盛】 赐宴琼林 【唐时太平兴国八年上御讲武殿覆试并赐及第余同出身赐宴始就琼林苑后遂为定】 赐御席金器 【苏易简在翰林太宗一日召对赐酒甚欢上曰君臣千载遇易简应声曰忠孝一生心太宗大悦以所御席金器尽赐之】 及第赐宴 【太宗好文进士及第赐闻喜宴常作诗赠之景佑因为故事】 和诗钓鱼 【古今诗话吕正惠端太宗朝为参知政事多独对便殿语必移刻因宴后苑上作钓鱼诗断句云欲饵金钩殊未达蟠溪须问钓鱼人公和云愚臣饵铒钓难用宜用濠梁结网人不数日拜平章事】 待钧天王皇 【谈苑李助文正公　太宗遇之甚厚年老罢相每赐宴必先赴座尝赐诗曰微臣自愧头如雪也向钧天侍玉皇】 
　　总联 
　　揭大训以丽天方切羹墙之感　贲殊恩于湛露遂加柱石之微　　史述信书招揭先猷之甚　恩沾迩列式均嘉燕之私　　有颁其首既膺鱼藻之欢　惟既厥心少竭塩梅之报 

　　◆地理类◆ 

　　地理联 

　　○地理联 

　　北直 【蓟北空羣斗南独步陶俶辈毂之地耳目习周官而闲汉仪振拔燕赵之风意气薄云霄而控今古】 南直 【南陵擅英竹箭挺秀三吴间气当代第一流百代殊才江左无双士】 浙江 【奇锺越绝气涌钱潮首十三省之黄啚英雄独步壮万千年之紫橐贤哲挺生】 江西 【铸精南斗棹颖西江胸潄彭湖激文涧于浪雪节标庐岳抗情岫于岩云】 福建 【上应昴精独锺闽秀吞九鲤于胸中仙气标扬霄汉掣六鳌于掌上神功砥定软坤】 湖广 【气压洞庭胷吞云梦三湘七泽尽供笔下之波涛二酉五嶷挺作人间之崒嵂】 河南 【大梁间气河洛蓍英白雪文章梁园邹牧辟易青山理性中原濂洛重光】 山东 【北斗重桴东齐名儁太山在望耸礼乐于三千北海长流沛山河之十二】 山西 【玉韫尧都璧传晋座蛟腾蒲坂拥紫霞以开祥凤起河东奋丹山而耀采】 陕西 【储精渭水毓秀华峰清如至井之水人伦冬藻明比西秦之镜世道纲维】 四川 【北斗具瞻西川间气锦江澄万里文笔濯波浪以争新创阁耸千寻勋业并云霄而共峙】 广东 【三光异禀百粤各流珠媚沧溟散作毫端之异气梅香庾岭蟠为胸次之清根】 广西 【梧江锺秀星岩挺灵】 云南 【岩鸡舍鸟之产祥麟威凤之姿】 贵州 【贵竹锺灵夜郎耀采】 

　　四六鸳鸯谱卷之三终 

　　●四六鸳鸯谱卷之四 

　　文联 【绣虎才高雕龙业擅波飜笔海涓涓涌百斛之珠雾扫文峰纚纚□七襄之锦】 
　　武联 【劳苦功高裘轻带缓衙开江畔梅劳弄曙色之天乐作营中鼓吹杂铙歌之曲】 

　　表类（一） 

　　主上 【登极　圣节　庆寿　皇后　皇太后公主　诞皇太子　皇太子　建储　皇子冠礼　大婚　宗潢　元会　冬至　祥瑞　总联】 

　　◆主上◆ 

　　登极 
　　圣节 
　　庆寿 
　　皇后 
　　皇太后 
　　公主 
　　诞皇太子 
　　皇太子 
　　建储 
　　皇子冠礼婚礼 
　　大昏 
　　宗潢 
　　元会 
　　元旦立春 
　　冬至 
　　祥瑞 

　　○登极联 【天佑而作之君启尧舜之相授　父肖而传之子续文武之重光】 

　　体元居正 【春秋隐凡人君即位欲其体元居正】 膺箓受图 【选张平子东都赋膺箓受图】 归神器 【文中子魏相篇元经天下之旧也其以无定国而不明乎证天命以正帝位以明归神有器】 定宝位 【张说握干符颂大定以宝天位】 龙飞 【选张平子东都赋龙飞白水凤翔参墟】 马渡 【晋元帝纪童谣云五马渡江一马化为龙是岁五王获济而帝竟登大位焉】 法五始之要 【王褒颂其罹春秋法五始之要注即位者一国之始】 垂万世之基 【后冯异传周勃迎大王黜少帝位万世之基霍光尊考宣废昌邑欲垂业于万世又后陈蕃传基业垂于万世】 聪明嗣位 【舜典虞舜侧微尧闻之聪明将使嗣位】 历数在躬 【尧曰天之历数在尔躬】 迈时康 【唐新罗传真德织锦颂巨唐开洪业巍巍皇猷昌深仁谐日月抚运迈时康】 不世出 【唐太宗赞至治之君不世出】 圣膺天启 【李伯药封建论陛下握纪御天膺期启圣】 位以德兴 【干封飞龙在天利见大人注位以德兴德以位叙以至德而处盛位万物之覩不亦宜乎】 万物覩圣 【干封文言曰云从龙风从虎圣人作而万物覩】 千载应期 【晋元帝纪刘焜上书曰陛下应命之期绍千载之运符瑞之表】 总朕师 【大禹谟帝曰朕宅帝位云云汝惟不怠总朕师】 作神主 【咸有一德俾作神主又杨里黎有熊高阳高辛唐虞三代咸有显德故天祚之为神主】 会朝诸侯 【柳涂山铭惟夏后氏定大位立大政勤劳万邦和宁四极云云虞帝耄期顺承天历自南河而受四海大位定焉万国既同宣省风教山而会】 尊为天子 【史记黄帝杀蚩尤而诸侯尊为天子】 五纬聚奎 【长编天禧四年谢绛言神农以火德圣祖以上德国家宜点五代绍唐土德以继圣祖臣闻　太祖主而包络黄及受命五纬聚奎而镇星是主陛下升于泰山日抱黄珥朝峟星曰含誉色黄而泽非土德之瑞乎】 一日重晕 【太祖受录太祖北征是日薄晚宿陈桥驿军中有知星者苖训引楚昭辅衣袂视日色指之见日下复有一日重晕训合手曰此天命也】 立太平之基 【建隆元年太祖皇帝皇业初基日不暇给而即位之月首幸国学尊师重道如恐不及所以启□后嗣立太平之基地】 降宽恤之诏 【长编隆兴元年三月乙卯臣寮上言星帝登宝位赦文及续降宽恤十八事并系爱民州县未闻施行欲望降诏申饬诏略曰朕自初即位首行旷泽续降宽恤十八事而州县之间不为布宣盖由奸赃之吏尚多部使者坐视蒙蔽而不上闻故吾民重困继自今其各洗心涤虑恭尔有官俾卒一人实惠孚于百姓若乃乃纽旧习奉行不虔邦有常刑必罚无赦】 
　　事对 
　　大宝　广居　　位天德　总朕师　　履中正　作礼乐　　作君作师　得位得禄　　龙德秉时　凤诏揭□　　臣邻庆恊　遐迩光昭　　蚤抚维新之运　重开有道之长 
　　起句 
　　光岳生圣人天启皇图之永　岐嶷作元后大明帝业之新　　河海晏清　玑衡明润　　天开睿哲　神授奇英　　圣人作而万物覩共坚爱戴之心　元首明而庶事康行廸泰和之治　　历数在躬　炎天人助顺　　正中兴适际百年之盛　真人继作聿新万寓之瞻　　嗣登大宝　喜厉昌期　　御六龙而乘干君临大宝　敛五福而作解庆洽寰区　　讴歌归舜　符命兴唐　　金瓯彩■〈火旬〉看万年享运祚之昌　玉烛调光见四海洽讴歌之俗　　天行徤而于穆不巳　日方升而光烛无垠　　黄河月媚清流　内苑香浮紫气　　千三百岁而不衰实修身之有道　三十刻而成度看寿筭以无涯　　海宇更新百　地天方泰　　仁蔼乾坤雍容培九五之福　龄符箕翼笑语遣三千之春　　尧荡荡无能名　舜业业致其孝　　过周家定鼎卜年之期自今伊始　接皇帝推筴迎日之始以莫不增　　云绕宸枢　星流华渚　　济济跄跄兴三千之礼乐　明明赫赫壮二百之山河　　幸亲逢六位之乘　愿承享万年之寿 
　　警句 
　　汉承尧而传归于子　舜授禹而允执厥中　　既朝觐讴歌之毕归　宜华夏蛮夷之皆服　　朱邸宣猷巳慰亿兆人之望　大横应卜嗣承十三圣之休　　顺天心而昭受　严父诏以敬承　　中国之有至仁无思不服　王者之大一统咸与维新　　爰启丕乎之统　敢忘胥戴之诚　　紫■〈山辰〉南面时聆任姒之徽音　长乐东朝日致闵曾之德孝　　觐耿光于累叶　慰傒望于多方　　为民父母　受命天人　　若元气运四时久密庸于圣庆　如太阳御六含初奄受于神基　　□成仁孝　帝度神明　　尧父而授舜子益隆不拔之基　武烈而继文谟嗣守无疆之历　　荐之天暴之民殆非人力　袭其爵行其道葢本心传　　秉一德以交孚　握羣生于在宥　　车服旌旗焕矣祖宗之旧　星辰河岳乎宇宙为新　　麟趾浚延于亿世　鸿图鼎奠于万年 
　　结句 
　　仰瞻北阙之班联阻陪旅贺　嘉与南闽之父老颙望太平　　夜占列宿之文　晓望五云之彩　　当虎拜之会幸亲逢六位之乘　伸虎拜之恭愿永享万年之寿　　敬天法祖　养德正身　　一道而圣相传仍际太平　旧邦而命维新请赓大雅　　沾雷雨之作解　想日月之末光　　接千岁之统既欣历数之有归　上万年之觞行庆版图之尽复　　东平乐善　河间好文　　龙飞九五欣逢霈泽之新　驿路三千莫预奔趋之末 

　　○圣节联 【握干符而御极夙承燕翼之谋　授神策以发祥光启虹流之旦】 

