<!-- { "loadSidebar": true } -->
　　○太常少卿 【本朝少卿无职以为阶序品秩元丰正名始有职掌续会要初除李常试太常少卿续会要元佑元年吕纯礼为少卿御史论门荫得官不可任奉常于是外补续会要建炎三年诏太常少卿一员兼宗正少卿中兴会要】 

　　议功臣配飨 【秦观撰行状鲜于侁为太常少卿会议神宗配享功臣或欲用王制公吴文公者公曰富文忠公勋德天下具知宜配享议遂定】 侍从多出此途 【曲阜行范育太常少卿制太常贰卿尤为高选台省侍从多出此途】 任礼乐之事 【曲阜集温益除太常制云奉常正卿葢不常置则为之贰者专任礼乐之事】 奉常贰卿 【南丰除李常制云云】 言多听用 【东都事畧吕公着传嘉佑中同判太常寺数言濮王在殡请燕北使毋用乐辍上元游幸废温成庙多见听用】 必择谨人 【王巩闻见近录神宗召执政诣天章阁议官制除目至太常少卿上曰此必择谨人默思久之曰得之矣可除范纯粹德孺】  

　　○太常寺丞 【本朝皇佑中诏特差近上知礼官一员兼丞事御史李请也职畧建炎三年绍兴三年复置会要】 

　　论圣学 【曾季鲤撰李浩行状孝宗即位以太常丞召至阙首论圣学以为人主务学则其余嗜好无间而入矣】 论庙荐设牙盘 【东都事畧范希纯为太常丞旧制太庙荐享逐室设常食一牙盘元丰四年奏罢之希纯奏请复如旧制仍易其名曰荐羞】 十三年不迁 【言行录陈文惠公尧佐居官不妄进取为太常丞十三年不迁】 参总礼乐之事 【职畧南丰拟制丞于奉常参总礼乐之事】 

　　○太常博士 【本朝祥符中置博士二员后四员元丰正名初除何洵真博士讲定五礼仪式凡于法应谥考其行状撰定谥文有祠事则监视仪物掌凡赞道之事四朝志中兴省丞簿而太常博士如故中兴会要隆兴元年从王大宝等议并省博士一员会要】 

　　公卿荐其才 【东都事畧常安民传安民字希古幼颖悟力学举进士为成乽蚹教授代还上书论强国之本曰劝忠厚厉名节元佑中公卿荐其才召为太常博士】 典蕝礼合 【胡文恭行景融制典蕝仪于礼合】 司蕝相礼 【胡文恭行英伸制云从司蕝之相礼】 博学有操履 【东都事略倪涛传涛字巨济博学能文有操履举进士擢太常博士】 议论激切 【张九成除太常博士陛对以正心术用人才收兵权为说议论激切上深奖叹】 曲台博士 【曲阜行李希纯制曲台博士稍试安能】 不改韩仪公文礼之谥 【吕东莱集王居正字刚中为太常博士朝廷惩创王氏邪说之祸会故相韩仪公忠彦请谥公引仪公熙宁初辟近臣坐讲之请有功名教宜谥曰文礼读者皆竦而韩氏子乃以故事未有以礼为谥者谒宰相求易宰相以谓公公不为改】 更文宣公之谥 【东都事畧祖无择迁太常博士至和二年诏封孔子孙宗愿为文宣公无择言唐开元中谥孔子为文宣王又以其后为文宣公是以祖谥而加后嗣也遂改封宗愿为愆圣公】 除春官外郎 【同上米友仁进楚山清晓图既退御书画扇各二遂除春官外郎人以为荣】 

　　○太常主簿 【本朝皇佑中宋祁乞增置一员勾检在寺文书及掌出纳遂除胡瑗后诏更不置元丰正名初除王子奇职畧建炎三年省簿绍兴十年复置中兴会要之】 

　　与闻礼乐 【职畧龙溪除蘓良治制簿领虽卑然隶于太常与闻礼乐之事非他官比也】 强记洽闻 【中兴会要绍兴十二年太常少卿王赏言本寺博士比旧巳减员兼不时轮差祠事阙官讨论木寺主簿刘嵘强记洽闻又深礼学所有讨论文字欲令本官同其讨论从之】 

　　○太社令 【本朝嘉佑初置郊社令命石祖元为之熙宁初郊社局令张伯世言局有郊社名而不主四郊之事于是始主四郊坛壝之事渡江阙绍兴十九年始除韩彦直为太社令也】 

　　月诣坛壝检视 【中兴会要绍兴间太常寺言据太社令韩彦直申请乞每月遍诣坛壝斋宫检视修整从之】 俾司建社 【庆元行洪梓制云俾司建社克典寅清】 

　　○耤田令 【本朝元丰三年诏耤田令隶太常寺续会要渡江初阙绍兴十五年初除康与之为耤田令三十一年诏耤田司权罢官吏并罢中兴会要后复置】 

　　立表耤田而民感悦 【中兴系年录杜莘老兼耤田司千亩皆土腴而岁取甚薄耤者行赇以争射吏每于岁首步顷亩视赇之厚薄为予夺疆亩所接皆苦之至是举故事请度田莘老曰是无盈缩安用度乃立表大书于四境且藉耕者赋耕田有定数吏缩手不得傍近民感悦至今赖之】 
　　警联 
　　容台　奉常　　乐卿　卿首　　秩宗　司宗　　冢卿　土卿　　涣恩宸扆　擢典容台　　鸿猷日丽月卿擅礼乐之宗　骏烈星悬亚旅系公孤之望　　首九棘之班　加七旒之饰　　秉介圭而觐帝上方受宣室之厘　司绵蕝以为卿公亟任曲台之常　　席前宣室　诏拜奉常　　粉署凝华典铨衡而灿台星之耀　丹扆懋宠载旗常而冠卿月之班　　秩峻奉常卿月照岩廊之彩　勋齐宗伯皇风扬礼乐之辉　　疏宠自天　进班惟月　　绵蕝之制始矣徒闻访先生于齐鲁之间　衮职之阙补之当见致吾君于尧舜之上　　戴玄冕驱赤车盛述唐人之表　踰青琐照紫泥美称杜老之诗　　首月增崇　闻风胥庆　　咨四岳而分典朕之司　命一夔而底和神之绩　　设几示尊师之教　赐金嘉制礼之功　　教于冑者皆舜世直温之典　起于朝者非汉人杂就之仪　　居九寺之先　冠九列之首　　德行如子昂而着堂堂之号　论议若刘恺而驰伉伉之称　　当文明之代　居礼乐之司 

　　○大理卿 【朝大理寺以朝官一员或二员判寺事一员兼少卿事熙宁九年神宗谓国初废大理狱非是于是下诏以京师官寺凡有狱皆系开封府司录司及左右军廵三院囚逮猥多难于隔讯稽参故事宜属理官可复置大理狱官制行左断刑右治狱各五案左厅断刑曰详刑详谳宣黄分簿奏表右厅治狱曰左推右推寺案知杂案检法案元佑□废大理狱职畧后复卿掌折狱详刑鞫狱之事凡职务分左右天下奏劾命官将校及大比因以下以凝请谳者隶左断刑则司直评事详断丞议而正审之若在京百司事当推治或特者委勘及系官之物应追究者隶右治狱则丞专推鞫葢少卿分领其事而卿总焉四朝志建炎三年并省寺监而大理如故省卿而断刑治狱少卿各一员中兴会要之】 

　　不为宰相曲笔 【国朝正道张泌判大理寺会陈廷山谋判狱具李润之大理正断廷山谋叛当绞刑房吏李文方用事润之附会之泌上疏言其事上大怒召宰相吕蒙正责让蒙正称文方所定为允泌因言曰臣祗能尽心于陛下不能苟狥于宰相以曲笔尔】 以仁恕称 【国初剧可久拜大理卿性沉毅方正在廷尉四十年用法平允以仁恕称之】 无易李浩 【言行录李浩大理奏结狱上忽顾辅臣曰棘寺官当得刚正加李浩者为之巳而卿阙上曰无易李某遂除大理卿故事寺狱空上表贺公独不奏】 分赐赃钱不受 【国史向敏中传敏中谥文简判大理寺时没入祖吉赃钱分赐法吏敏中引锺离意委珠事独不受】 复位刑统 【太祖实录窦仪判大理寺奉诏复位刑统援引律疏敕格参酌重轻增为三十卷尤为详备太祖嘉之】 无所观望 【职畧苖晋卿为元丰太理兼鞫狱独持平核实无所观望人以不冤神宗知其才】 

　　○大理少卿 【国朝以朝宫一员兼少卿事神宗置大理狱少卿二员以蹇周辅杨汲为之分左断刑右治狱四时志建炎中兴省大理卿而少卿二员如故中兴会要】 

　　持平核实 【长编元丰间大理丞内降公事上下皆曰是诏狱也意必传置少卿韩晋卿独持平实无所观望上知其才凡狱难明及事系权贵悉以委之】 议刑近厚 【言行录少卿王表多称长者上谓宰执曰表以淳朴治狱既要尽情又不可惨刻张字曰表虽法科议刑类近厚】 

　　○大理寺丞 【本朝神宗复置大理狱丞四员命少卿举官元丰五年命莫君陈等九人为大理寺丞始自朝廷差官也续会要旧制断刑寺丞六员建炎三年减三员治狱寺丞减二员绍兴二十六年上曰理寺宜参用士于是何泾杨邦弼除理丞】 

　　上十策言西夏 【天圣中大理寺丞石延年上书陈十策乞选练兵级言西夏必叛朝廷不以为然及二反上思其言召见乞奉使可东籍兵回称旨上曰知卿才久矣】 

　　○大理司直 【本朝熙宁中置大理狱至元丰五年如命程嗣先四人为之司直建炎三年诏断刑司直共治狱司直其治狱司直罢】 

　　驰传决狱 【唐王祚为司直驰传决狱所至仁平】 请鱼书 【六典司直凡承制而出先请鱼书】 断狱联署 【六典司直凡大理断狱皆联署】 

　　○大理评事 【本朝熙宁置大理狱至元丰五年始命张仲颖等十二人为评事孝宗降兴二年诏太评事以六员为额】 

　　入台雅例 【姚正操余以评事入台后相继不绝韩琬以为不然自则天好法刑曹望古九寺之首以此评事多入台乞今为雅例非正操所能升降也】 狱无冤民 【三辅决录茂陵何比于汉武帝时丞相公孙弘举为廷尉右平狱无冤民号曰何公】 行能高洁 【前汉宫行能高洁迁廷尉乎】 

　　○大理寺簿 【晋初置廷尉主簿六典后济九寺各有主簿隋百官志唐置二人掌印省署抄目勾检稽失唐百官志元丰正名初除二员建炎三年省职源干道四年诏大理寺复置主簿一员孝宗会要】 

　　出使淮西 【吕东莱集薛季宣字士龙公为大理寺主簿是岁江湖大旱流民往往北渡江边吏复奏淮民多款塞者遣公行淮西收以实边公持节劳来耄稚满车下公使事有绪诏进官二等除大理正】 凡目见于簿书 【初寮制廷尉听狱弊凡曰见于簿书】 原情引经 【楼攻媿集陈希点字子予为大学愽士迁大理寺簿人为之愤然公忻然就职素不读律而原情引经法家自以为不及】 
　　警联 
　　棘司　李寺　　棘廷　谳寺　　荣加天宠　职察云司　　从知察小大之情　必不容上下其手　　体天地之仁四海之黔夷受煦　施雷雨之八方之幽蛰衘恩　　疏荣枫陛　晋长棘庭　　有嘉猷之告方膺旒冕之知　赞臬事之平式拜丝纶之涣　　大理人命所系　廷尉天下之平　　雉监缮修方赖掌百工之事　象刑审克更资弼五教之敷　　平反一念之仁　全活万人之命　　何敬非刑式重吕侯之命　得情勿喜允符曾子之言　　一自廷中之有正　顿令天下之无冤　　刑焉尽君子之心哀矜备至　狱百系民生之合袵活居多　　位尊棘寺　职列月卿　　圜扉鞠草暂烦折狱之片言　词掖判花即听跻荣于两禁　　荣升棘署　进掌竹刑　　决定嫌疑有若苏珍之鉴　务使宽恕允同陈宠之贤　　简易约二之法　明清画一之刑　　舜命皋陶臣庶罔干于正　汉资定国天下自以不冤　　职荣践于九卿　宪实司于三尺　　为廷尉正暂详谳于丹书　从属重尘行通班于紫橐　　法威一倾之弊　狱动参听之明　　平三尺之法王国以长　活千人者侯于门其大　　一成之法多所平反　三接之颜益隆眷倚 

