<!-- { "loadSidebar": true } -->
　　天仓显象储国用于九年　斗极腾辉散福星于一路　　佩囊荷而纡紫　致廪粟以腐红　　时廵报竣　吉旋新　　殿天子邦巳作江淮之翰辰　立三军命复紏戎饷之司　　缘令丙以相程戒尔将吏　虞庚癸之窃发侍乃糗粮　　念九庙于此凭依其以宠灵着也　令百官罔敢失律自是惠文治之　　廪庾积贮系宁邦重本之啚　粟米供输关军国经需之计　　号令动风霆迅屏豺狼之迹　威名撼山斗悉空鼠雀之群　　爰借公辅之重器　　暂度支之弘纲　　中外之馈饷维赢　宗社之元神克固　　行陈节俭嘉共羡回天之独力力　不对金钱清问大弘普利之仁言　　故管辖虽总于大农　而复简命而监临特隆于执法　　遂趋彤庭　辙衔天宪而按戎储　　曰旸而旸曰雨而雨苍穹感一念之诚　思溺由溺思饥由饥红粟活万人之命　　苍生想丰采人人仰景星庆云　蔀屋浨恩庥处处皆和风甘雨　　数十里咽喉　四百万供亿　　卿月照乌栖宪斧吐霜凝之气　使星分虎踞绣衣飞粟腐之红　　赖之疏沦　因之转输　　风宪纲维奠鸿基而巩固　天仓鎻钥镇鼠社以澄清　　云程升乎帝阙　星象显于天仓　　一岁之入几何民脂与民膏自润　九年之积常裕军容因军饷弥彰　　稽御史于先朝名著周绳之正　耀简书于重地功崇淮廪之高　谁驱银不律　　覩百川之秋水河伯徒切望洋　窃微廪于乘田会计无当握筭　　帝曰铁为冠　　法以人重郡国藉宪纪之猷　民具尔瞻海宇仰灌输之力　　挽运借刘士安之人策波流艘舸如飞　给饷用萧相公之远规边塞兜鍪自饱 

　　○江院联 

　　绾麟符于田大会岿然壮海国金汤　持绣斧于陪京屹尔挺南天玉柱　　六朝王气遶乌台声高法曜　万里雄风扬豸斧望重惠文　　命简孤忠　威钦直指　　风清铁面宛同龟鹤相随　日丽朱明可羡豺狼遁迹　　威名旧知草木　茂迹旋着旗常　　念陪京为根本重地推执法潜消江上鲸鲵谓畿辅　为汤沭名邦借太微隐示山中虎豹　　一笑而支颐柱笏清凡黄河　三驱而被绣行骢霜飞白简　　岷峩翠巘环为气宇干霄　滟滪洪涛化作词源倒峡　　国是赖以主持　奸豪藉其震摄 

　　○茶马院联 

　　况茶马事例定自圣祖神宗　乃利害机直关于外威内顺　　鬼摇当道豺狼　望隐仕山虎豹　　激扬持简命之隆威行汉法　弹压总华夷之重风凛秦关　　黄阁交欢　明良动色　　惟权兼将相每难文武备具之才　顾畧抱韬钤遂观胡越一家之盛　　仗拥三千虎贲绣斧风生　胷疑百万龙图铁冠气肃　　英雄生而骨鲠　大块假以文章　　羗戎股栗始知中国之尊　奸宄心寒谁犯朝廷之禁 

　　○屯院联 

　　帝座宣纶星映台中之栢　陪京驻节霜飞简上之花　　治巳茂于兰台　勋应垂于行帛　　江北江南膴膴周原而露酒　廵屯廵马行行汉诏以风驰　　深为鎻钥之寄　敢希樾荫之私　　三军不待投胶士皆宿饱　千里一无泛驾骥选惟良　　西台节着批鳞　南国风高揽辔 

　　○学院联 

　　艺林求氷鉴夙咨妙简于北辰　宪府擢金茎幸借新型夫南国文起八代　函宠七襄　　芝封玉检诧金书禹穴藏空　碧水丹霞羡妙句天台秀出　　一代儒宗　九经武库　　家声舄奕至今传四杰之石　文望腾骞自昔贵三都之纸　　五百年名世　三千土词宗　　苍佩下瑶京六七郡胶庠起色　绛驺耒柏署二百年文运重光　　旱掇蟾宫　联登鴈塔　　满城李舞春风窃为得师踊跃　五邑菁莪垂泮水还从首善欢呼　　禀动静方圆之性大器不官　为诗书礼乐之宗斯文有主　　候紫气之葳蕤　偕青彾而踊跃　　城连十五剖遗璞于荆山　坛列三千探藏书于孔璧　　人列千金之骏骨　名冠一化之麟台　　赋雄风而披拂云泽兰台　沛化雨而沾濡方城汉水　　蓝缕之士生辉　青衿之伦起色　　征居柱下绣衣带两袖霜威　秩晋台中白简吐一腔葵赤　　叔伟驭鹤之矶曾翻秘籍　洪崖烧丹之浦蚤炼真文　　宁独山斗之宗　行膺鼎铉之任　　名理解颐是词林之龙泉　索丘满腹信学海之虬螭　　瑞占鳣席之三　秀振羊城之五　　头头第一迥标月路之秋　烨烨镌三忽报云轮之旦　　葢丰神岳峙直迥出乎樊桐者数千　而胸次汪涵乃吞吐乎云梦者八九　　虽龙弢在腹帝方倚以长城　而凤观舒眉士同瞻乎文斗　　斯文盟主　昭代羽仪　　衣惹御香题鴈塔纸贵长安　口传天语起鳬飞书宣卓异　　星悬北斗仰天上之璇玑　云映西江惠人间之琬琰　　天台之茂腾鳬舄　地府之勚懋鸠司　　破竹词峯森万树倚天之剑　胸填学海震百川吞浪之鲸　　喜动章缝　望盈冠葢　　文章司命铎传帝子之乡　士类指南皋□滕王之阁　　卓异于两浙孰先露冕之威仪　衡鉴于三湘借重黜浮之师旦　　太乙分□　长庚助月　　帝里求贤爰辟四门之典　天方授楚幸依百世之师　　继灵运而联步鴈塔前续王谢之风　先惠连以唾手燕云后树秦淮之帜　　鲁国之儒一人道将南矣　天子之墙数仞文在兹乎　　材不材而出地　步亦步以窥人　　地灵活火镕砂砾之荆金　银海清波鉴尘埃之和壁　　俾删繁而就简　惟闰旧以为新　　三千沾化雨匹休门下鲁诸生　尺五播风声跐美殿中唐学士　　凡怀一得　悉藉万问　　龙文鸟篆登衡岳探神禹奇踪　丰芷汀兰过星沙访贾生遗迹　　山云尽扫会看如日当天　石皷不鸣应作中流砥柱　　似睇三珠之树　如抒五色之云　　泰山道重招摇握斗柄之移　幽谷春回踯躅望朝暾之影　　夺龙头而鼓余勇昔曾空冀北之群　执牛耳而主华坛今见推斗南之一　　双瞳如烱得人妙牝牡骊黄　太极无言施教在露雷风雨　　春华秋实　西序东胶　　葢海邦兆东渐之化知吾道之将行　□多士切北面之心歌公来之何暮　　□道路之云遥去圣人居不数百里　□儒生之弗类望车尘至何啻一心　　□天望重文衡分海外之符千里书回飞檄借函中之色　　宝剑连牛神物吐丰城之气色　雄篇倚马地灵毓江右之菁华　　人伦南国　有道东都　　政刑德礼何所施而不宣　仪制文章投之用而辄效　　绚彩藻宫　高开栢府　　控座神驰关西夫子之风之风　紫横空目极函谷真人之驾　　光浮卿月峻望久着于金门　辉蔼文星幰节将临乎王垒　　蓊欝如林　菁莪可采　　云汉西章桂岭种成乎棫朴　雨霖南国薇垣荫借于芾棠　　睠兹重寄　宜名流　　盛际右文爰重风云之选　高贤名世式孚斗山之宗　　暂借炉锤于上苑　即调鼎铉于宰衡　　运造化于毫端衮钺无心宠辱　握星辰于掌上玄黄随手升沉　　追文明于千古河之龙马各之龟　明道术于两间地之江汉星之斗　　瑞启纱笼　功调玉铉　　问得士于武城弦诵谢言游之教　借空群于冀埜品题忻伯乐之来　　返雉驯于二百年后文兴三变之衰　播式谷于七十余庠萟范六经之冶　　登坛新听睹在在诵题品之神　树帜重抡求人人赖钧陶之化　　国收多士　人庆得师　　绣节驻台垣烨烨法星昭汉表　文衡司士命辉辉春色映都城　　诞扬天宪履臬位宇崇高　峻陟文昌绾学台之清要　　多士弹冠而欲奋　羣僚望履而争趋　　清朝崇圣教惟淛存邹鲁之风　名世掌文衡乃化起菁莪之颂　　相马得神机牝牡骊黄总妙天闲之选　索珠从罔象蚌胎龙颔举无沧海之遗　　造就十一郡之真材四海望风起地　昭揭千百年之彝范六经如日中天　　文张文衡之柄雅尚持平　融结人才之机务罗俊彦　　兹喜敝乡之后进　得藉大贤之提衡　　文治弘开焕起图书之撰　奎光频聚弥增章掖之荣　　萃物表之型模　动区中之踊跃　　青衿雅序四方麕至以前瞻　绛帐弘开多士鹓迎而毕集　　天授衡文　上归司命　　道启昌期万里惬风云之会　帝隆文治九重咨朴棫之贤　　天中岿望　斗北骏名　　振藻语于词峰丹霄绚采　探骊珠于萟海碧汉扬清　　爰稽昭代之羽仪　来作斯文之领袖　　命造化于毫端衮金无心宠辱　握星辰于掌上玄黄随手升沉　　之王之石　为騄为骀 

　　○侍御联 

