<!-- { "loadSidebar": true } -->
　　侍经内殿 【路随制祗事穆宗侍经内殿敷尧舜之大典畅周孔之遗风雅言玉莹奥义氷释】 录劝讲箴 【言行录李文简公焘字仁甫干道中兼侍讲以经筵少开录赵师民劝讲箴以讽并及仇士良不欲人主读书近儒生之说】 赐宴东宫 【尧佑元年赐宰执经筵官宴于东宫上亲书唐人诗分肠之以讲论语终篇也】 简而不烦 【仁宗尝命侍臣讲毛诗而谏官余靖疏曰天子之学与臣下不同惟当撮前经之枢要复先王之轨范简而不烦为得其术并分纪】 西学侍臣 【东坡谢表西学士贤玷侍臣之高选】 陈正心说 【言行录范忠宣公纯仁子尧夫元丰中除兼侍讲公语人曰国之本在君君之本在心人君当正心诚意以仁为体使邪僻浮薄之说无自而人岂务章通句解以资口舌之辩哉及在经筵进讲反复开陈其说】 奏专勤四字 【言行录王岩叟字彦霖因侍讲筵奏曰陛下退朝何以消日应曰看文字对曰陛下以读书为乐天下幸甚大抵圣贤之学湏在积累积累之要在专与勤四字是积学之要愿留圣意】 
　　起联 
　　金华　翠幄　　经纬　帝幄　　疏恩龙墀　进侍虎观　　恩涣纶闱　道尊经幄　　虎门　毡厦　　前席荣超禁苑　宣麻望重词林　　实分吾榜之光　敢裁远道之素　　儒林稽古　国重得贤　　储言奉翼丕弘相导奇勋　师立崇严雅冠清华妙选　　黜霸尊王之学　适今博古之才　　仪宸耀采倚鳌禁以谈经　端尹升华直鸾坡而翊震　　秇苑早标赤帜　木仄夜掌黄麻 
　　警联 
　　五百年名世德巳简在帝心　二十载禁材天之将降大任　　匪称手于储坊　实跂足于槐席　　王人求多闻益懋缉熙之学　贤者告善道居多启沃之忠　　徒控地于枋榆　共回春于黍谷　　升班月殿极平生儒者之荣　劝讲金华如者师臣臣之重　　别妍媸于倚马　校工拙于雕龙　　有谋告后独高□省之风　以微名王益重虎门之望　　于从容暇豫之时　有谘访讨论之益　　视王堂之草远追五盘五结之遗　说金华之书尽洗诸子百家之陋　　出纶天阙　执帙露门　　葢掌中抽笔梦巳验于登瀛　而阁下标槐兆贸先于卜相　　惟度生之龙象　即瑞国之龟蛇　　令五日一至朝堂实外倚潞公之任重　欲大辽毋开边隙恐再劳司马之居中 
　　结联 
　　读倚相典愤之训正赖真儒　运子房帷幄之筹伫跻近辅　　允资纯绎之功　即庆登庸之拜　　视君如腹心勉就月将之学　相王为左右伫观辰告之猷　　羽翼必鉴华箴　腹心伫和鼎味　　稽古之荣不羡陈庭之车马　不寐而喜亟凭奏记于鳞鸿　　谁谓望坛　有殊陟岵　　叹吹笛于五溪谁问柯竹　探藏书于二酉倍忆杖藜　　兹当报政三年　用敢轮情一缕　　朱轮引草愿言瞻十八于瀛洲　白雪飞花敢谓和数千于郢路　　千里瞻依　八行申侯　　其小夫之牍辄修敬于中涓　为王者之师嗣驰神于光范　　齐超雾豹之奇　共赴云龙之会　　翰院代丝纶夙檀清华之秩　经筵承顾问丕弘夹辅之功　　借帡覆以玉成　邀河润而锡类　　班冠玉笋笔宣呈泽酒春霖　院置金銮衣惹□香柂瑞锦　　足步人传之日　身依五朵之云 

　　○吏部 

　　尚书 
　　侍郎 
　　郎中 

　　尚书 【历代汉有选部尚书见吏部门魏改选部为吏部专掌选部右于六曹尚书宋置二吏部尚书废五兵尚书寻复旧名齐梁陈后魏北齐皆曰吏部尚书后周依周官置大冢宰卿一人七命隋复曰吏部尚书六典注自汉及魏授此职者咸云吏部尚书若授诸曹尚书直云尚书然此官历代班序常尊不与诸曹同也六典自魏至梁并第三等梁定十八班二多为贵吏部尚书班十四诸曹尚书班十三唐因隋制吏部尚书掌文官选举龙朔二年改为司列太常伯咸亨初复旧光宅元年改为天官尚书神龙二年复旧天实十一载改为文部至德张昭为尚书独掌京官七品元丰官制行以审官东院归吏部尚书左选审官西院归吏部尚书右选四朝志官制初行诏除李清臣焉职畧尚书从三品掌文武选之事而奉行其制命凡天下员阙具注诸籍月取其应选者揭而书之集官注拟考其阀阅以定可否凡选授封爵功赏课最之事皆所隶郎官验实而后判官焉若有疑不能决则禀议于尚书省同与奏事官同上殿建炎诏六年惟吏部备官余长贰互置题名】 

　　凝重刚方 【周平园集晏敦复字景初权吏部尚书公素刚严为世所惮及居天官秉心益公执法甚固请谒不行亲戚故旧有以书至视其封题有并及固字都即却之不纳惟务抑饶竞清流品甄叙人物区别贤一时铨总号称烎允中兴以来凡四选格法多公所裁定士无流滞之叹上尝叹曰宴敦复凝重刚方当分介然衡总有序擿发清明事无奸滞山涛毛玠无以过之】 编七司条例 【杨诚斋集叶正简公颙权吏部时七司弊事未去公乃郎中编刬七司条例为一书或事同例异者存其一削其一御笔褒表令刻板颁下皇兄居广请以初除仪同应得亲属占谢差遣恩例王若纯公争之曰若启一若绝百若纯至矣帝从之始有人用意公在吏部二年士大夫之改秩者诣曹者会课者行赏者吏皆不得豫时人谓渡江以来铨选平允惟晏与叶干道元年七月召对便殿赐坐赐茶礼异他日帝曰吏部条例朕亦置一通在禁中又问卿当官以何为先对曰以公□为先帝曰卿官无忘此二字后五日除签书越二日兼参政】 举扇一挥 【南史萧子显为吏书负才气见凡流省客不与交言但举扇一挥而巳衣切恨之】 画地作饼 【魏诸葛诞郑扬等驰名誉有四窻八达之诏选举莫取有名名如画地作饼不可啖也】 山公启事 【晋山涛传涛为吏部尚书前后选举周徧内外而并得其才除尚书仆射领吏部涛再一选职十有余年每一官缺辄启拟数人涛所奏甄拔人物各为题月称山公启事】 先德行后文才 【隋书牛弘为吏部尚书其选举先德行而后文才进用多称职吏】 先性行后言才 【卢毓传为吏部尚书毓选举先性行而后言才黄门李丰常以问毓毓曰才所以为善也大才成大善小才成小善今称其有才而不能为善是才不中器也】 
　　发联 
　　宠钖纶言　峻登文部　　光膺宸綍　进长天官　　峻长六卿　增崇八座　　南曹　左曹　　光奉制书　峻跻常伯　　出纶中禁　曳履甘泉　　简在宸衷　擢司铨部 
　　起联 
　　法座腾辉清望膺在心之简　钧揆锡命良弼应肖形之求　　信孤忠之上　乃百辟之具瞻　　葢得天下之大老彼将焉归　以至国人皆曰贤夫然后用　　永仪百辟之刑　大副九重之眷　　天曹首启端槐高八座之荣班　云阁旋登负扆眷三朝之元老　　洞识羣才　思兼四事　　事丛任重实通四选之权　地近班高独处六曹之长　　登庸之路广□　奔竞之风尽月　　稽诸周制天官同冢宰之名　参以唐规政府总吏铨之事　　百辟仰承衡鉴　一人素鉴精忠　　冠六卿而统百职独高曳履之班　孰三铨而定九流竞起弹冠之誉　　悉由自照　尽属栽培　　铨曹持九品之衡久精综核　吏部为六卿之冠葢显登庸　　进贤退不肖　嘉善矜不能 
　　警联 
　　夙承眷于帝心蚤着简要清通之誉　藉恢张乎羣目毕收方圆曲直之材　　人杰　地灵　　都羣卿而秉鉴尊则称天　贯八座以题才平还似水　　允为喉舌之司　实作股肱之渐　　仕版莫盛于此时孰当任责　治人何有于弊法士以易公　　仰北斗以同尊　列上台而显象　　观泰阶之接武兼非启事之山公　伫逵路之特衡复见佐时之伊尹　　六符允正　四海克均　　周书分聀列冢宰于天官　唐制任人兼吏铨于栢府　　参藩特转于小臣　入彀深激夫太宰　　金镜长悬巳重四铨于贤路　铅刀再割犹思一补于圣朝　　实鉴氷壶毕照　榱题梁栋兼收 
　　结联 
　　望霖雨之泽正同海内以倾心　仰星辰之光辄贡缄□而伸庆　　虽入座崇隆　而百僚推服　　尚书之为喉舌浸具师瞻　执政之犹股肱伫专国秉　　大臣法而小臣廉　贤人亲而奸人远　　天官之长六卿暂烦□属　人主之论一相即听辅台　　藉清辉而垂未照　餐琼液而沂仙源　　听曳履之声益赖谋□之告　渔扬庭之号伫膺鼎鼎之调　　倘不靳霏珠玉　宁敢自负甄陶　　拙于进取有愧三十之美庄　忍未弃捐或堪□百之除吏　　雅荷上台之庇　谬膺左辖之司 

　　侍郎 【本朝选人属流内铨小使臣属三班院元丰官制行以流内铨归吏部侍郎左左选元丰初御史舒亶言天下选人名在吏部者且万人索其家牒以式注籍时将改官制先诏流内铨称尚书吏部官制行归吏部侍郎左选以三班院归吏部侍郎右选三班院旧例置局禁中嘉佑间出之熙宁一年罢主簿元丰初又诏与审官东院流内铨各省主簿一官制行归吏部侍郎右选侍郎从三品掌文臣未改□者凡始命或有殿负皆试而后选若应迁格则团甲同郎官引见于便殿禀奏改官右选掌武臣未朝者凡所任而试升不中等及巳入官而未应选者皆物注正阙若选路分都监将官合门祗候都总管司承受皆以名上枢密院视朝入阁则执文武班簿对立官制尚书侍郎通制曹事奏事则同班惟文选分领四选有所论奏则各以选事同所隶即官上殿初置二员苏颂左选李承之右选】 

　　持心近厚 【楼攻媿集赵粹中字大雅迁吏部侍郎爱惜名器而持心近厚有蜀士数人当改秩而吏以微文沮格累岁公立为申改有恩科得官而复哀病求赴铨量公慰藉周至或问之曰一官姑以慰其蹉跎待次尚数年何忍沮之闻者感叹】 升擢孤寒 【仁宗实录陈尧咨谥康肃判流内铨旧制选人皆用奏举乃得改京寺官而士有孤寒不为上知者尧咨特为陈其功状而升擢之】 铨衡之任 【通典唐掌选部流内六品以下官是为铨衡之任凡初仕进者无不仰属】 奖用皆一时秀 【唐王丘传迁丘吏部侍郎典选复号平允其奖用如孙逖张镜皆皆一时茂秀】 省内以为神明 【唐会要天官郎中李至远权知侍郎时有选人姓刁又有王元忠并被放乃密与命史相知减其点画刁改为丁王改为士拟授官后即添成文字至远一览便曰今年铨覆万人总识姓名安有丁士姓者此必刁某也省内以为神明】 玉山照人 【晋裴楷为吏部侍郎风神高迈容仪俊爽时谓之玉山照人】 端坐西斋 【蔡拟为吏部侍郎常端坐西斋非素贵名流罕与交接】 不负朝廷 【吏部侍郎郑果注韩思复为太常博士元希声为京兆士曹尝谓人曰今年得韩元二子则吏部不负朝廷矣】 
　　发联 
　　疏荣昕陛　擢贰天官　　宠颁帝制　荣佐天官　　拔茅得隽　结网不疏　　小宰　铨衡　　氷壶朗照　水镜澄花　　中丞作命　小宰得贤 
　　起联 
