<!-- { "loadSidebar": true } -->
　　季君问室万氏 钱蕙  
　　卢眉娘  黄幼藻 卢元素 徐湘苹  
　　张揆妻侯氏
　　柴氏 陈花想　
　　金采兰 
　　朱如一 薛素素　
　　赵墉 
　　倪仁吉 
　　定海县陈氏
　　袁九淑 
　　赵慧君　
　　联瑛妻　 
　　周贞观 
　　安征　
　　曹一山继室　
　　李娥绿 
　　元祝月英  钱塘某宦侧室 钱佩瑜　 左又宜  
　　柳含春　
　　俞颖　 程景凤 
　　邵琨　 
　　管道升 净业庵尼 
　　李清辉　
　　钱芬　 
　　段僧奴 
　　董小宛　
　　陈芸　
　　纪梦兰　 
　　夏永　
　　王月　
　　邹涛妻赵氏　
　　纪智姑 
　　顾韩希孟　
　　曼殊　
　　徐贞女 林青青　 
　　张来妻顾氏 杨卯君 山塘女子　
　　沈寿　 
　　顾太学家 沈关关
　　周湘花　
　　松江杨氏姑妇 
　　顾廷评家婢 余韫珠 陆凤池 薛芳  
　　顾会海妾兰玉 袁随园姬人　
　　恽珠  凉州妇人 
　　附录 
　　胡僧慧澄　
　　万寿祺 
　　陆授诗　
　　黄嗣姑 
　　来复　
　　徐履安　
　　杨继棠　

　　荣爱
　　广川王去后昭信谮姬荣爱视瞻意态不善疑有私时爱为去刺方领去取烧之
　　汉书
　　按晋灼注今之妇人直领也绣为方领上刺作黼黻文 
　　赵夫人 
　　吴主赵夫人赵达之妹也善画巧妙无双能于指间以彩丝为 云龙？凤之锦大则盈尺小则方寸宫中谓之机绝孙权常叹蜀魏未夷有军旅之隙思得善画者使图作山川地势军阵之象达乃进其妹权使写九州岛江湖方岳之势夫人曰丹青之色甚易歇灭不可久宝妾能刺绣列万国于方帛之上写以五岳河海城邑行阵之形乃进于吴主时人谓之针绝虽棘刺沐猴云梯飞鸢无此丽也权居昭阳宫倦暑乃？紫绡之帷夫人曰此不足贵也权使夫人指其意思焉答曰妾欲穷虑尽思能使下绢惟而清风自入视外无有蔽碍列侍者飘然自凉若驭风而行也称善夫人乃？发以神胶续之神胶出郁九国接弓弩之断弦者百断百续乃织为罗縠累月而成裁之为幔内外视之飘飘如烟气轻动而房内自凉时权尚在军队常以此幔自随以为征幕舒之则广纵数丈卷之则可纳于枕中时人谓之丝绝 
　　拾遗记 
　　武则天皇后
　　高宗武皇后并州文水人荆州都督士？之女中宗立称皇太后临朝寻自称皇帝改国号曰周自名？在位二十二年中宗反正谥则天顺圣皇后有垂拱集百卷金轮集六卷有赐新除都督刺史回文铭曰德政惟明职令思平清慎忠勤荣进躬亲又赐三品以下官绣袍回文铭曰忠贞正直崇庆荣职文昌翊政勋彰庆陟懿冲顺彰义忠慎光廉正躬奉谦感忠勇 
　　宫闺文选 
　　按旧唐书舆服志则天天授二年二月朝集使刺史赐绣袍各于背上绣成八字铭长寿三年四月？赐岳牧金字银字铭袍此足知则天时之风尚
　　鄎国长公主 
　　鄎国长公主睿宗之第七女也自先朝撤扆之辰迄今公主成笄之曰外降过制内疾余哀手写金字梵经三部躬绣绒佛二铺 
　　节张说鄎国长公主神道碑铭
　　兰陵萧氏
　　药师如来像者余妻兰陵萧氏之所绣也贞元二十年余奉德宗皇帝之命西使吐蕃辞高堂而出万死介单车而驰不测国故遽至戎情猜闭坎险一遇星霜周夫人盥馈之余膏铅不御日乱蓬首坐销蕣华异域无期良时自晚始怨冬釭之久而红芳已阑方苦夏景之长而碧树将落书委尘箧迹沦苔阶渐昧音容孰知存没黩龟不告因梦难征触虑成端沿情多绪黄昏望绝见偶语而生疑清旭意新闻疾行而误喜循环何极刻舟靡寻浩隔理求窅非计得如闻东方有金界极乐药师大雄散琉璃之宝光照河沙之国土纯度群品出诸幽厄一念必应万感皆通是用浚发慧根妙求真像断鸣机躬织之素染懿筐手绩之丝尽瘁庄严彰施彩绣缠苦心于香缕注精意于针锋指下而露洗青莲思尽而云开白日然后练时洁室华设珍供夕炬传照晨炉续烟齐献至诚泣敷恳愿遂得慈舟密济觉路潜引当道场发念之日是荒裔来归之辰幽赞冥符一何昭焯乃知织回又之锦无补离忧登望妇之台空为废日与夫心诣妙理手结胜因进则有济度之功退不离清净为本从长择善岂同日而言哉余感其志爰用赞叙虽在妻子亦无愧词藏诸闺门永以传信赞曰地万里兮来不得解脱愿兮慈悲力五色绣兮黄金饰澄氛昏兮圆相开湛水月兮莲花台慈眼睠兮犷心回死别离兮生归来海了田兮劫为灰身念念兮无穷哉 
　　吕温药师如来绣像图赞序 
　　按吕温唐贞元进士与柳宗元同时藻翰精富贬衡州刺史有吕衡州集
　　崔氏婢妙女凤楼 
　　唐贞元元年五月宣州旌德县崔氏婢名妙女其家常令妙女绣忽言今要暂去请婢凤楼代绣如此竟日便作凤楼姿容精神时异绣作巧妙疾倍常时 
　　列女传 
　　卢眉娘 
　　永贞元年南海贡奇女卢眉娘年十四眉娘生而眉绿如线且长故有此名本北祖帝师之裔自大足中流落于岭表后汉卢景裕景祚景宣景融兄弟四人皆为皇王之师故号帝师幼而慧悟伶巧无比能于一尺绢上绣法华经七卷字之大小不逾粟粒而点画分明细如毫发其品题章句无不具矣更善作飞仙盖以丝一？分为三段染成五色结为金盖五重其中有十洲三岛天人玉女台殿麟凤之象而执幢捧节童子亦不啻千数其盖阔一丈称无三两煎灵香壹之则坚劲不断唐顺宗皇帝嘉其工谓之神姑因令止于宫中每日止饮酒二三合至元和中宪宗嘉其聪慧而又奇巧遂赐金凤环以束其腕知眉娘不愿住禁中遂度为道士放归南海仍赐号逍遥及后神迁香气满室将葬弟子举棺觉轻即撤其盖惟见旧履而已后人往往见乘紫云游于海上时罗浮处士李象先作卢逍遥传而象先之名无闻故不为世人传焉 
　　杜阳杂编
　　张揆妻侯氏
　　会昌中有边将张揆防边近十年其妻侯氏绣回文作龟形诗诣阙进之诗曰暌离已是十年强对镜那堪更理妆闻雁几回修尺素见霜先为制衣裳开箱迭练先垂泪拂杵调砧更断肠绣作龟形献天子愿教征客早还乡天子感之放揆还乡赐绢三百疋以彰才美 
　　情史
　　朱如一 
　　朱氏名如一钦成皇后之侄明州薛生妻也年二十余即素服斋居虔修净业尝以黄绢请善书者写法华经绣以碧绒针锋绵密点画皎然阅十年而成中间唱礼佛名至八万四千复绣阿弥陀佛观世音像习法华经三月成诵次阅华严般若楞严圆觉俱能通利又镌木为图劝人诵阿弥陀佛受图者满十万声为回向西方所化至二十万人寻结卢墓旁一室奉佛一室宴坐一室书经给侍惟一婢子甘苦共之绍熙四年春尽斥奁具为三日会饭千比邱合缁白万人共唱西方佛名建宝幢装所绣经七轴并书会者姓名送罗？罗道场僧堂供奉十二月示微疾垂暝辄起趺坐薛生日我家无是法也请就寝遂右胁而逝年三十七僧宝昙过罗？罗道场展所绣经审其事为之传 
　　善女人传引乐邦文类 
　　定海县陈氏 
　　摄山楼霞寺绣佛者乃宋明州定海县陈氏为父母而作以资冥福者观彼刀尺之微知其虔诚之极吐丝？上宛成三圣之容卷轴寰中的是一心之巧流传既久迁播无常不知何时遗于江浦县之西林寺焉楼尘梁上久无拂拭之人弭节途间爰遇慈悲之士于是金陵倪氏悦字公甫者以四代尚书之胤绾一县令尹之章出宰楚圻人观燕阙回辕之次偶惊？之遂酬以奉资携归故里缃裘脱落重为装璜用万历元年癸酉仲春设教乐以导之结幢旛以护之躬同缁素送入于摄出栖霞寺 
　　节明盛时泰栖霞小志 
　　周贞观 
　　宋有孝女周氏法名贞观六岁而孤鲜兄弟誓奉孀母不字即受戒更名一名檥舟洛塘风雨中忽闻旃檀香遂结茅其里未几母卒痛无以报乃于佛前矢心精进剌舌血书妙法莲花经七万字手擘发而绣之时年十有三历二十三年而竣遂结跏跌坐而逝 
　　朱希祖贞女俞颖传引徐干学俞贞女绣序叶变俞大家墓志铭海盐张氏家谱 
　　祝月英 
　　尤仁卿业堪舆言尝游平昌为宦家某卜牛眠地以葬母开矿已有紫漆棺而丹漆书其前方漆凸起木上？？盖亦妇墓而其夫为文志之仁卿尚能记其略云某里人卢孝妻祝氏月英父某母某孝始聘其姊妹为权力者夺去父母以英续盟英貌英性慧事舅颇极礼敬女工经史音乐皆能精晓日不废书夜必刺绣夫倡妇随未尝离舍偶患脾泻而前势方者复欲谋夺英鹰犬之客平起风波英愤恚火郁暴死归孝三年年二十一岁惊魂两飞不知离合死不知生生何以知死尽力营葬恨无再遇之期血泪如麻不能止息散衣十九件皆英手刺花鸟人谓画工不如并其生平玩好悉以归冥至正二年月日夫卢孝撰宦家知地吉因以母棺累其上 
　　情史 
　　柳含春 
　　至正间明州女子柳含春年十人患病祷于延庆寺关王庙而愈因绣旛往酬之一少年僧颇聪慧窥柳氏姿容而悦之因以其姓作咒语诵于佛前 
　　情史 
　　管道升 
　　管夫人道升字仲姬吴兴人赵盂俯室赠魏国夫人墨竹兰梅笔意清绝晴竹新篁是其始创为后人模范亦工山水佛像翰墨词章不学而能书牍行楷与文敏公殆不可办同异卫夫人后无俦 
　　画史汇传引松雪斋集 
　　按番禺叶玉甫藏有管仲姬自绣十八应真图一册有中峰和尚题跋 
　　段僧奴 
　　滇南九代总管段功为元梁王诱而杀之功女僧奴志恒不忘复仇将适建昌阿黎氏出手刺绣文旗以与弟段宝曰我自束发闻母称父冤恨非男子不能报此旗所以识也今归夫家收合东兵飞檄西洱汝急应兵会善关 
　　滇载记 
　　夏永 
　　夏永字明远以发绣成滕王阁黄鹤楼图细如蚊睫侔于鬼工 姜绍书韵石斋笔谈 按考盘余事云宋之闺绣画山水人物楼台花鸟针线细密不露边缝此绣画也我闻后有夏明远者以发绣成滕干阁黄鹤楼图细若蚊睫殆可继宋闺之绝技乎然绣画亦不自宋殆吴孙权思得善画者使图山川地势军阵之象赵夫人曰丹青之色甚易歇灭不可久宝妾能刺作列图方巾之上写以五岳河海城邑行阵之形既成进之权世号针绝夫人夫人当为绣画之祖 
　　顾韩希孟　
　　张来妻顾氏　
　　顾太学家　
　　顾廷评家婢　
　　顾会海妾兰玉　
　　顾伯露母 
