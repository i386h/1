<!-- { "loadSidebar": true } -->
　　母姓锺氏名令嘉字守箴十八归先府君时府君四十余任侠好客乐施与散数千金囊箧萧然生铨而家益落府君由是计复游燕赵间而令吾母及铨寄食外家年饥大凶益窘乏时铨及小奴衣服冠履皆出于母母工纂绣组织凡所为女红令小奴携于市人辄争购之铨年二十娶妇张氏母女视之训以纺绩织纴之事一如教儿有南昌老画师游鄱阳八十余白发垂两耳能图人状貌延之为母写小像乃图秋夜之景虚堂四敞一灯莹然高梧萧疏影落檐际堂中列一机画吾母坐而织之妇执纺车坐母侧檐底横列一几剪烛自照凭画栏而读者则铨也阶下假山一砌花盆兰婀娜相倚动摇于微风凉用中其童子蹲树根捕促织为戏及垂短发持扇煮茶石上者则奴子阿童小婢阿昭也图成母视之而欢 
　　节蒋士铨鸣机夜课图记
　　张惠言母姜氏 
　　妣姓姜氏府君既卒家无一夕储世父亦贫常以岁时减分银米先妣与姊作女工以给惠言依世父居读书四年返先妣命授翊书先妣与姊课针黹常数线为节每晨起尽三十？然后作炊夜则燃一灯先妣与姊相对坐惠言兄弟持书倚其侧针声与书声相和 
　　节张惠言撰本传 
　　陶篁村妻孙氏 
　　孙太孺入萧山明经陶元藻妻篁村明经字也年二十归篁村逮事舅姑曲尽妇道尤精于针工素为诸如姊锑姒所推董寻常纫缀缉补谓无针线？众归其妍则争以相委始而偶然其后习为固然遂日夕无休时冬夜漏下四无人声饕风挟雪入窗户飐榻前镫闪闪欲灭犹怀乳下儿拥被事刀尺也坐是两目成痼疾 节郑虎文撰墓志铭 
　　邹翥妻吴珏 
　　吴氏名珏京口吴莱公女也凡刺绣织纫见无不能若所素习者诸技巧类是率非所好年十七归邑子邹翥经年翥竟死念翁姑老子幼食贫无资治女红积纤微无以为生计初学绘于兄工特甚乃布绣纹点绚增华人争购得之以是持针线往往达旦睫不交倦不可支镫火燎椎髻稍觉仅仅拂去绣纫如初 
　　节梁份撰本传
　　叶元美妻高氏 
　　高氏桐城人叶元美妻嫁未逾年夫率无子性自矜寡言笑自是益饬人罕见其面而针工殊绝前此以佐夫读戚邻既以嘉其节而怑其遇衣履鞶悦争相属以此获资养祖姑抚叔并以遗母及养弟翁生还叔亦成立妇乃宁家使弟就垫高叶两氏继续得以不坠者皆节妇一手之力 
　　节张尹撰本传 
　　李天祈妾胡氏 
　　江都光禄典簿李天祈妾胡氏夫殁氏年二十余家故贫氏资针黹度日课孤读书长子雷早逝次子道南己卯科举人初氏夫故后两孤尚幼氏十指缝刺日无少保积断针千万藏弁箧中以识荼苦及道南举于乡始出以相示诸名流哀其志作断针吟 节妇传 按节妇传清江杨锡绂方来箸杨乾隆间官至漕运总督此书凡十四卷卷首有陈文公 宏谋 沈归愚 德潜 方敏恪 观承 诸公之叙卷末复有齐次风 召南 之跋各卷叙事翔实文亦雅洁传各有论属词比事断制谨严亦非率尔操觚可比今最录涉及女红者七人其仅及织衽而不详述者如从其略 
　　郭沅女 
　　郭氏者孝廉任海州学正郭沅女也幼警慧九岁师杨姓妇授孝经论语作楷书不匝月辄通晓文义书法尤胜女师其女红绣谱悉不师而各尽其妙维扬闺阁中藉藉称针神焉晨起组紃夜则一灯彻宵所操作售值倍他人然伤目过甚眦眵渐昏不能复治绣线乃日糊纸作丧家楮帛具事甚劳利甚蒶虽至断炊饭絮卒必不受人怜 
　　节妇传 
　　陈联第妻华氏 
　　京师宣武门外潘家河沿陈联第之妻陈华氏所作活计工妙绝伦传入禁中仰蒙皇太后称赏饬查余技通？谱兼审琴音派充供奉教习宫嫔诚异数也 
　　古谈丛上卷
　　李绅〈附〉 
　　李绅为相时俗尚轻绡染蘸碧为妇人衣绅自为小君裁剪 唐朱揆？小志 按绅字公倕工诗元和进士擢翰林学士与李德裕元稹同时号三俊累官至尚书右仆射门下侍郎卒谥文肃有追昔游集 
　　褚载〈附〉
　　杭州东城机杼之声比户相闻郎仁宝云起于褚河南九世孙载善织作绫锦褚家塘通圣土神是也其中一二供尚衣之匠花样有为西沛十景全图者秀水朱稼翁稻孙武林恭纪诗云十样西湖景曾看上画衣新图行殿好试织九张机 清稗类钞 

　　●杂作第四  

　　柳婕妤妹 乔小红 
　　宫婉兰 陆湘鬟　 
　　石学仙  
　　附录 
　　柏俞龄 金佩芳 

　　柳婕妤妹
　　玄宗时婕妤妹适赵氏性巧慧使工镂板为杂花象之而为夹缬因婕妤生日献王皇后上见而赏之因饬宫中依样制之当时甚秘后渐出？于天下 演繁露引唐语林 按东洋美术史引此条谓为开元初年至十二年之事又丹铅总录元时染工有夹缬之名别有檀缬蜀缬浆水缬三套缬绿丝班缬诸名
　　宫婉兰 
　　冒褒以好侠重义倾其家夫人宫婉兰制扇以给晨夕极工巧时争购之至令称雉臬刮绒扇盖夫人遗制也 
　　江苏诗征
　　石学仙 
　　石学仙如臬人进士为崧女善书画工琴茶翠色剪彩贴绒花鸟自君始也 江苏诗征 按国朝闺秀正始集载石为诸生沙又文室着有冰莲绣阁诗钞骨董琐记引此条谓华亭王兰荪字慧珠适诸生程班工制贴绒花卉为世所称未知孰先孰后后读潘曾莹董小宛贴梅扇子歌谓剪彩为之知其来已久非石氏创制也云云按邓氏此说仍未足信王兰荪既不详时代先后董小宛又为如臬冒氏姬人随园去康熙较近又服官江宁见闻较真似无疑义也 
　　乔小红 
　　贴绒画始于董小宛以梅花瓣贴扇上如臬女子遂沿此制予过射雉城得乔小红贴芙蓉一帧极工 
　　萝窗小牍 
　　陆湘鬟 
　　织画擘纸缕为之闽人颇工此艺多出女子手余戚陆湘鬟亦能为此 画林新韵 杨复吉梦阑琐笔云闽中永旲春州织画以罗纹笺剪为片五色相关经纬成纹凡山水人物花鸟皆具留青日札嘉靖间没严嵩家物已有纸织字画盖前明即行之矣 
　　艺术家征 
　　柏俞龄〈附〉
　　金佩芳 
　　缝工柏俞龄同里人也里有富室为嫁衣召缝工数十人柏亦与主者异视之不与众工伍而柏殊不事事饭罢辄嬉游众工皆窃骂之数月工毕柏亦无异于众工也临行柏曰主还我厚有一物请以献视之乃一红绫袙复中嵌白绫如满月绘王祥卧冰图谛视之非绘也乃聚碎绫为之其三之一为冰二为岸冰有横斜裂纹细如丝岸近冰处处迤？若山坡王祥坐岸边盘石上面清瘦有寒冻色幅巾脱置身旁浅碧色上衣已解带胸腹袒露衣内外凡四层各异色风扬其裾表里皆见下着绛红胯翘一足将脱其屦屦青色白袜系黑带结宛然岸上枯树二株寒鸦集焉计圆绫径五寸图之工细殆画家所谓豆人寸马无以过之而绝不见针线？殆鬼工焉后更有求制者则谢曰目昏不能为矣同时有金佩芳者善器制然金自谓不如柏独所线为茶炉最奇糊厚绵？成炉傅以药炽炭而纸不然可折迭置书册中人问其法不肯告独以告柏柏亦不效其制也其后柏死金亦老矣有人持雀笼求售者刻元人刘知远传奇全本金以为刀法彷佛柏俞龄未几金亦死柏之制工有所谓雷纹琵琶折枝梅花洞箫者 
　　吴江县续志引朱春生文集 
　　女红传征略终
