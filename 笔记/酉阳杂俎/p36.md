<!-- { "loadSidebar": true } -->
酉阳杂俎前集余既已梓之矣兹续集也前后俱有诺记其命名之义从来难解宋人有以中行献子许梗阳人巫臯事为解理或近之或曰灵竒秘要辟兵法有咒曰诺臯则益近于诞矣寺塔记载长安两街梵刹征释门事甚委更着壁障绘画而不及土木之宏丽盖以文皇帝扫靖一处烟尘便建一伽蓝为功德其辇毂之下已有燕许诸公立金石而表彰之柯古不作赘疣也若与杨衒之对案西京东都各自生面癸酉嘉平月镌工告竣漫为识湖南毛晋

