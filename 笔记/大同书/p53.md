<!-- { "loadSidebar": true } -->
　　八曰类界，有人与鸟、兽、虫、鱼之别也；
　　九曰苦界，以苦生苦，传种无穷无尽，不可思议。
　　甚矣人之不幸也！生兹九界，投其网罗，疾苦孔多。既现形于宇内，欲奋飞而无何，沉沉亿万年，渺渺无量生，如自茧之蚕、扑火之蛾，彼去此来，回轮织梭。俯视哀酸，感不去怀。何以救苦？知病即药，破除其界，解其缠缚。超然飞度，摩天戾渊，浩然自在，悠然至乐，太平大同，长生永觉。吾救苦之道，即在破除九界而已。
　　第一曰去国界，合大地也；
　　第二曰去级界，平民族也；
　　第三曰去种界，同人类也；
　　第四曰去形界，保独立也；
　　第五曰去家界，为天民也；
　　第六曰去产界，公生业也；
　　第七曰去乱界，治太平也；
　　第八曰去类界，爱众生也；
　　第九曰去苦界，至极乐也。 

