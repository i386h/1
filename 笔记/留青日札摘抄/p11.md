<!-- { "loadSidebar": true } -->
　　后得流云南其壻余十金亦流潮州寻命选大户家为京官六曹令近侍各举所知得汉杰之子曰玠者擢为户部仓曹员外郎受官辞禄上益器重之也至今传二家子孙之在流所者尚富足或云善点化之术又当元末时吴人陆德原者富而好古亦能诗文名振吴下沈万三秀曾之治财入　国朝德原亦为黄冠葢惧法而迯云嘉靖间严嵩盗窃国柄贪墨滔天苞苴公行仕路污秽嘉兴丙辰科一进士用金一万三千两买选吏部考功主事时人号之曰沈万三官卒为科道所劾以此形之奏章遂命锦衣擒治削藉大快政也因详及之 

　　○刘瑾 

　　刘瑾陜西西安兴平人景泰初以净身进坐内臣李广奸党充南京海子口军夤缘取用　干清宫灾复发配又召回佥书正德元年十月掌司礼监事提督团营与马永成谷大用张永罗祥魏彬丘聚等为八党肆恶无忌伪传诏旨变乱成法谋为不轨五年八月张永憾瑾因征宁夏安化王归疏瑾大奸一十七罪伏诛藉没家产 
　　平天冠一顶　衮龙袍四领　蟒衣四百七十袭八金龙盔甲三十副　金甲二副　金钩三千　金丝碧玉带五条　玉带四千一百六十条　玉印一颗　玉琴一张　宝石二斗　牙牌二柜　穿宫牌五百面　金银汤鼓五百件　金二十四万锭　碎金五万七千八百两　银元宝五百万锭约计银二十五千万两　零银一百五十八万三千六百两余物不可胜计 

　　○钱宁 

　　钱宁幼名福宁儿云南李廵检之家生子也太监钱能镇守云南时飬以子故名钱宁后得宠于　武宗赐以国姓号义子因称朱宁正德八年以左都督掌锦衣卫事干与国政钳制百司罪恶贯盈十四年七月以宸濠事败下诏狱伏诛籍没家产 
　　金七十扛共十万五千两　银二千四百九十扛共四百九十八万两　碎金银并首饰五百二十箱　珍珠二柜　金银台盏四百二十副　胡椒三千五百担　苏木七十扛　段疋三千六百扛　余物不可胜计 

　　○江彬 

　　江彬者大同游击也正德时刘瑾既诛余党迯窜义子刘六刘七赵风子邢老虎杨寡媍倡乱内地号为流贼官军屡败因调边兵入御彬亦建功渐谋进用赐姓朱氏凶悍横行公卿屏息导　上逸游祸几不测十二年冬以左都督为应州功封平虏伯明年　上自称威武大将军太师镇国公朱寿以朱彬为威武副将军欲廵行天下以穷逸乐十六年春驾崩三月以皇太后懿旨下狱伏诛籍没家产 
　　金七十柜共一十万五千两　银二千二百柜共四百四十万两　金银首饰五百一十箱　金银汤鼓四百个　余物不可胜计 

　　○严嵩 

　　严嵩江西袁州分宜人弘治乙丑进士仕至少师太子太师吏部尚书华葢殿大学士诈伪百端贪酷万状结交内侍杀戮大臣干儿门生布满天下妖人术士引入禁中三十年来流毒华夷葢古今元恶巨奸罕与俦匹者也议者以为李林甫秦桧不啻过焉其子严世蕃起白徒官工部左侍郎助父肆虐欺君误国为祸尤甚言官竞劾嵩罢职世蕃充雷州卫军后与罗龙文等怨望谋叛奉　圣旨这逆情你每既会问的确严世蕃罗龙文便会官决了盗用官银财货家产着各该廵按御史严拘的亲儿男尽数追没入官送部不许亲识人等侵匿受寄违者即便拿问严嵩父子欺君大负恩眷并伊孙见任文武职官的都削职为民有司拘管当差余党逆邪尽行逐治毋致贻患其余俱依拟行奏内不言逆本是何法制且不查究所云逆本者指贼嵩也积焰所及死灰余烬犹能焚灼台察之吻况当炎炎炙手之时乎有其君无其臣古人痛惜良不诬也廵按御史林门汪等抄没江西家产畧载其大纲嘉靖四十四年八月也 
　　诰敕翰器等项共二百二十四件　金共一万三千一百七十一两六钱五分　纯金器皿共三千一百八十五件重一万一千零三十三两三钱一分内有金海水龙壸五金龙耳圆杯二金龙盘三　金厢珠宝器皿共三百六十七件共重一千八百零二两七钱二分内有龙盘凤杯龙壸　镶金器共二百五十三件内有金牌十二面金人三个共重四百零三两九钱二分　连前各项金器三千八百五件共重一万三千三百三十九两九钱五分　金厢珠玉首饰共二十三副计二百八十四件共重四百四十八两五钱一分内有猫睛六颗祖母绿二件　金厢宝珠首饰共一百五十九副计一千八百零三件共重二千七百九十二两二钱六分内有猫睛二十颗有天上长庚人间寿域庆无穷寿永喜心字等名件　金玉珠宝头篐围髻共二十一条共重九十九两六钱三分 
　　金玉珠宝等耳环耳坠耳塞共二百六十七双内有猫睛二颗共重一百四十九两八钱三分　金厢珠玉宝石等项坠领坠胸禁步事件共六十二件共重一百七十九两二钱六分　金厢珠玉宝簪共三百零九件共重九十二两八钱四分　金玉厢嵌珠宝等镯钏共一百零五件共重四百二十两一钱　杂色金玉首饰内有美人夜游玲珑掩耳共七百七十六件共重九百四十九两七钱六分　金厢珠玉宝石帽顶共三十五个共重七十七两一钱七分　金厢玉宝绦环二百八件共重一千一百一十三两零九分内有海内英雄五龙翫月福寿康宁等名色猫睛二十颗内墨猫睛一颗员月大珠不计　金厢嵌珠宝绦钩六十八件共重二百三十五两七钱五分内猫睛二颗　连前首饰等项共三千九百三十八件共重六千五百五十八两二钱　通共净金净器皿首饰等项共重三万二千九百六十九两八钱　净银二百零一万三千四百七十八两九钱银器皿共一千六百四十九件共重一万三千三百五十七两三钱五分内有满池娇银山二座　银嵌宝首餙事件六百二十八件重二百五十三两八钱五分　连前银器共计二千二百七十七件共重一万三千六百一十一两二钱　通共净银银器共重二百二万七千九十两一钱 
　　玉器共八百五十七件共重三千五百二十九两五钱内有汉始建国元年注水玉匜晋永和镇宅世宝紫玉杯永和镇宅世宝玉盘紫玉墨玉碧玉黄玉荒玉花玉等名番字玉板一片重一十三两七钱千岩兢秀玉山一座重一十三两二钱　玉带二百零二件　金厢玳瑁犀角玛瑙银■〈王母〉珠钿牙香等带共一百二十四条　金折丝带环等项共三十三条内猫睛二颗　金厢珠■〈王母〉犀象玳瑁器皿共五百六十三件共重一千三百三十一两七钱　金银厢牙筯二千六百八十二双　金厢双龙龙卵壸一把镀金双龙龙卵壸一把金厢龙卵酒瓮二个连座未厢龙卵一枚共龙卵五个　珍珠冠头篐等项内有五凤三凤等冠共六十三顶件共重三百六两三钱　珍珠宝石琥珀共重二百六十两五钱　珊瑚犀角象牙等项共六十九件内有大学士司丞牙牌二面除珠不计件 
　　珍奇玩器珠宝水晶珊瑚玻瓈玛瑙哥窑柴窑嘉峪石斗龙须席西洋席共三千五百五十六件副双　象牙签八十五根　洪熙宣德古溂水熊胆空青蔷薇露共十三罐盒　矿砂三百八十五两　朱砂二百五十斤六两　檀沉降速等香二百九十一根重五千五十八斤十两　奇南香三块　沉香山四座　织金妆花段共一千一百五十一匹内有大红妆花五爪云龙过肩段二匹　绢七百四十三匹　罗六百四十七匹　纱一千一百四十七匹　紬八百一十四疋改机二百七十四匹　绒五百九十一匹内有西洋铁色褐六匹　锦二百一十四匹内宋绵一百一十七匹　绫一十一匹　琐幅一百六匹零一段　葛五十七匹　布五百七十六匹内有西洋红白棉布巳上共一万四千三百三十一匹零一段　织金妆花男女衣服段绢罗纱紬改机绒宋锦葛貂裘丝布洒线共一千三百零四件　丝绵四百八十七斤　刻丝画补四十副件　金银铰扇二万七千三百零八把 
　　古今名琴五十四张内有月下水玉琴咸通之宝清庙之音响泉霜锺清流激玉玉壸苍龙喷玉一天秋万壑松秋涧泉雪夜锺玉琮琤寒玉秋月春雪调古泉垂月松风鸣雷震殿九霄鸣佩流水高山寒江落鴈等名大理石古铜琴　古砚一十六方内有未央宫瓦研铜雀瓦研唐天策府研贞观上苑研苏东坡天成研宣和殿研文文山研　都丞文具六副　屏风围屏一百零八座架　大理石螺钿玳瑁床一十七张　古铜器一千一百二十七件重六千九百九十四斤零二两　铜钱九千四百七十五文　钞二捆　古今书籍八十八部二千六百一十三本　石刻法帖墨迹三百五十八册轴 
　　古今名画刻丝纳纱纸织金绣手卷册叶共三千二百零一轴内有唐九成宫避暑图阿房宫图宋周文矩学士文会图金谷园图唐阎文本职贡图杏坛图越王宫殿图宋张择端清明上河图西湖春晓图南屏晚钟图刘松源西湖图　变价紬绢布匹二万七千二百八十三匹共估价一万五千零四十七两六钱　变价男女衣裘一万七千四十一件共估价银六千二百五两零七分　变价扇柄二百八十四把共估价银八两六钱四分　变价铜锡器二项共估价银二百七十九两五钱五分　变价螺钿石床六百四十张共估价银二千一百二十七两八钱五分　变价帐幔被褥共二万二千四百二十七件双副共估价银二千二百四十八两二钱 
　　轿三十五乘共银七十两　卓椅橱柜七千四百二十四件共银一千四百五两　盘盒家火九万四千九百二十六件把双　瓦蜡胶藤通估价银一千二百三十五两九钱五分　乐器神龛共四百二十零件估银二十两八钱四分　兵器三百四十一件　变价第宅房屋共六千七百四间所共价银八万六千三百五十两　变价田地山塘约三万余亩共价银四万四千四百九十三两四钱六分七厘二毫　变价船板稻谷马牛等畜共银二千七百八十七两六钱八分　通计净银并器皿首餙与变卖寄借银二百三十四万二千七百三十一两七钱七分七厘二毫　续追金七十四两七钱九分　续追银一万三千九百两八钱九分二厘　续追金玉器物共二百一十三件副　又朱砂八十两　檀速香二百八十四根　中书牙牌一面　续追变价物件共估银八百四十四两四钱四分　连净银银器共一万六千五百一十六两二厘连先报通共银二百三十五万九千二百四十七两七钱七分九厘二毫 
　　又直隶廵按御史孙丕扬抄没严嵩北京家产 
　　五彩金龙罗段等一千六百七十九匹　金四百八十三两二钱　金珠宝首餙六百五十件重六百三十四两　金厢玛瑙象牙金玉宝带四十七条　银一万二千六百五两　珍珠宝石二十四两五钱　玉石犀角珊瑚象牙器皿三百三十斤　降真等香一千五百三十斤　牙笏三十七根　牙牌三面　牙筯四百三十一双　图书古画三千六百五部轴织金妆花衣服翠物二百一十三箱　房屋共一千七百余间所内有雕刻香十间　金彩铜锡器皿共五千五百余件　地一百五十余所亩　寄出银三千八百余两 
