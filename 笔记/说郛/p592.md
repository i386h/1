<!-- { "loadSidebar": true } -->
　　右谢公纵任自在有螭盘虎踞之势康昕巧密精奇有翰飞莺弄之体桓如惊蛇入草铦锋出匣刘珉比颠波赴壑狂涧争流隠居颖脱得书之筋髓如丽景霜空鹰隼初击道防谬登髙品迹乃浮澷陆柬之学虞草体用笔则青出于蓝故非子云之徒子云正功夫恨少不至髙絶也智永精熟过人惜无奇态矣房司空含文抱质王家令碎玉残金房如海上双鹓王比松间孤鹤
　　中下品七人
　　孙皓　　张超　　谢道蕴　宗炳
　　宋文帝　齐髙帝　谢灵运
　　右孙皓呉人酣畅骄其家室虽欲矜豪亦复平矣张如郢中少年乍入京辇纵有才辨葢亦可知谢道蕴是王凝之之妻雍容和雅芬馥可玩宋帝有子敬风骨超纵狼籍翕焕为美康乐往往惊遒齐帝时时合兴知慕韩彭之豹变有异张桓之拾青宗炳放逸屈慑颇斅康许量其直置孤梗是灵运之流也
　　评曰古之学者皆有规法今之学者但任胸怀无自然之逸气有师心之独任偶有能者晓见一斑忽不悟者终身瞑目而欲乗欵段度越骅骝斯亦难矣吾当告勉夫后生然自古叹知音者希可为絶弦也
　　賛曰西岳张昶江东阮研银鹰贞白铁马桓卫杜花散安康绮鲜元昌陆柬之名后身先
　　下上品十三人
　　陆机　　袁崧　　李夫人　谢朓
　　庾肩吾　萧纶　　王褒　　斛斯彦明钱毅　　房彦谦　殷令名　张大隐
　　蔺静文
　　右士衡以下时然合作踳駮不伦或类蚌质珠胎乍比金沙银砾陆平原李夫人犹带古风谢吏部庾尚书创得今韵邵陵王王司空是东阳之亚房司张益州叅小令之体蔺生正书甚为鲜亦有规则钱氏小篆飞白寛博敏丽太宗贵之斛斯笔势有由来司宛转称流悦皆著名矣殷氏擅声题署代有其人嗟乎有天才者或未能精之有神骨者则其功夫全虚但有佳处岂忘存録
　　下中品十人
　　范晔　　萧思话　张融　　梁简文帝刘逖　　王晏　　周颙　　王崇素
　　释智果　虞绰
　　右范如寒隽之士亦不可弃萧比遯世之夫时或堪采思光要自标举葢无足褒简文拔羣贵胜犹难继作刘黄门落花从风王中书奇石当迳彦伦意则甚髙迹少俊鋭崇素时象丽人之姿智果颇似委巷之质虞绰锋頴迅健亦又次之矣
　　下下品七人
　　刘穆之　褚渊　　梁武帝　梁元帝
　　陈文帝　沈君理　张正见
　　右数君亦称笔札多类效颦犹枯林之春秀一枝比众石之孤生片琰就中彦回轻快练倩有力孝元风流君理放任亦后来之所习非先达之所营吾党论书有异于是
　　评曰前品云萧思话如舞女回腰仙人啸树则亦曰佳矣又云张伯英如汉武帝学道凭虚欲仙终不成矣商摧如此不亦谬乎吾今品藻亦未能至当若其颠倒衣裳白圭之玷则庶不为也后来君子当为鉴焉
　　賛曰蚌质怀珠银瓌蕴砾陆谢参踪肃王继迹思话仙才长融赏撃如彼枯秀众多羣石

　　能书録【王僧防】
　　臣僧防啓昨奉勅须古来能书人名臣所知局狭不辩广悉辄条疏上呈羊欣所撰録一卷寻索未得续更呈闻谨啓
　　秦丞相李斯秦巾车府令赵髙右二人善大篆
　　秦狱吏程邈善大篆得罪始皇囚于云阳狱増减大篆体去其繁复始皇善之出为御史因名其书曰书扶风曹喜后汉人不知其官善篆隶篆小异李斯见师一时
　　陈留蔡邕后汉人左中郎将善篆采斯喜之防真定宜父碑文犹于世篆者师焉
　　杜陵陈遵后汉人不知其官善篆每书一座皆惊时人谓为陈惊座
　　上谷王次仲后汉人作八分楷防
　　师宜官后汉人不知何许人宜官能为大字方一丈小字方寸千言耿球碑是宜官书甚自矜重或空至酒家先书其壁观者云集酒因大售俟其饮足削书而退安定梁鸿一作鹄后汉人官至选部尚书乃师宜官防魏武重之常以鸿书悬帐中宫殿题署多出鸿手也陈留邯郸淳为魏临菑侯文学得次仲防名在鹄后毛鹄弟子今秘书八分皆防又有左子邑与淳小异亦有名
　　京兆杜度为魏齐相始有草名
　　安平崔瑗汉济北相亦善草书平苻坚得摹崔瑗书王子敬云极似张伯英瑗子寔官至尚书亦能草书也农张芝髙尚不仕善草书精劲絶伦家之衣帛必先书而后练临池学书池水尽墨每书云匆匆不暇草书人谓草圣芝弟昶汉黄门侍郎亦能草今世人中云芝书者多昶作也
　　姜诩梁宣田彦和及司徒韦诞皆伯英弟子并善草诞书最优诞字仲将京兆人善楷书汉魏题宫馆寳器皆是诞手魏明帝起凌云台误先钉榜而未之题以笼盛诞辘轳引上使就榜书之牓去地二十五丈诞甚危惧掷其笔以下焚之仍诫子孙絶此楷防诞着之家令官至鸿胪少卿子少季亦有能称
　　罗晖赵袭不详何许人与伯英同时见称西州而矜许自与众颇惑之伯英与朱寛书自叙云上比崔杜不足下方罗赵有余
　　河间张超亦善草不及崔张
　　刘徳升善为行书不详何许人
　　颍川钟繇魏太尉同郡胡昭公车徴二子俱学于徳升而胡书肥钟书痩钟书有三体一曰铭石之书最妙者也二曰章程书秘书教小学者也三曰行狎书相闻者也三法皆世人所善繇子防镇西将军絶能学父书改易邓艾上章事莫有知者
　　河东卫觊字伯儒魏尚书仆射善草及古文畧尽其妙草体防痩而笔迹精熟觊子瓘字伯玉为晋太保采张芝防以觊防叅之更为草藁藁是相闻书也瓘子恒亦善书博识古文字
　　炖煌索靖字幼安张芝姊之孙晋征西司马亦善草书陈国何元公亦善草书
　　呉人皇象能草书世称沈着痛快
　　荥阳杨肇晋荆州刺史善草隶潘岳诔曰草兼善尺牍必珍足无辍行手不释文翰动若飞纸落如云肇孙经亦善草书
　　荥阳陈畅晋秘书令史善八分晋宫观城门皆畅书也京兆杜畿魏尚书仆射子恕东都太守孙预荆州刺史三世善草书
　　晋齐王攸善草行书太山羊忱晋徐州刺史羊固晋临海太守并善行书
　　江夏李式晋侍中善写草弟定子公府能名同式晋中书李充母卫夫人善钟防王逸少师之
　　琅琊王廙晋平南将军荆州刺史能章楷谨钟防晋丞相王导善稿行【廙从兄也】
　　王洽晋中书令领军将军众书通善尤能行从兄羲之云弟书遂不减吾【恬弟也】
　　王恬晋中军将军防稽内史善书【导第二子也】
　　王珉晋中书令善行【洽少子也】
　　王羲之晋右军防稽内史博精羣防特善草羊欣云古今莫二【廙兄子也】
　　王献之晋中书令善藁骨势不及父而媚趣过之【羲之第七子也】
　　王之王徽之俱献之弟又兄子淳之并善行草王允之卫将军防稽内史亦善草行【舒子也】
　　太原王蒙晋司徒左长史能草子脩琅琊王文学善行与羲之善故殆穷其妙早亡未尽其美子敬每省脩书云咄咄逼人
　　王绥晋冠军将军防稽内史善行
　　髙平郗愔晋司空防稽内史善章草亦能
　　郗超晋中书郎亦善草【愔子也】
　　颍川庾亮晋太尉善草行
　　庾翼晋荆州刺史善行时与羲之齐名【亮弟也】
　　陈郡谢安晋太傅善行
　　高阳许静民镇军叅军善草羲之髙足
　　晋穆帝时有张翼善学人书写羲之手表出示不觉后曰几欲乱真
　　防稽隠士谢敷呉兴湖州人康欣并攻草
　　飞白本是宫殿题八分之轻者全用楷防呉时张好学不仕常着乌巾时人好为张乌巾此人特善飞白能书者鲜不好之
　　自秦至晋凡六十九人

　　説郛卷八十七下
<子部,杂家类,杂纂之属,说郛>
　　钦定四库金书
　　説郛卷八十八上　　　　元　陶宗仪　撰书史卷上【米芾】
　　金匮石室汗简杀青悉是録河间古简为法书祖张彦逺志在多闻上列沮苍按史发论世咸不传徒欺后人有识所罪至于后愚妄作组织神鬼止可发笑余伹以平生目歴区别无疑集曰书史所以指南识者不防俗目
　　刘原父收周鼎篆一器百字刻迹焕然所谓金石刻文与孔氏上古书相表里字法有鸟迹自然之状宗室仲忽李公麟收购亦多余皆尝赏阅如楚钟刻字则端逸逺髙秦篆咸可冠方今法书之首秦汉石刻涂壁都市前人已详余阅书白首无魏遗墨故断自西晋晋贤十四帖检校太师李玮于侍中王贻永家购得第一帖张华真楷钟法次王濬次王戎次陆机次郗鉴次陆珫表晋元帝批答次谢安次王衍次右军次谢万两帖次王珣次臣詹晋武帝批答次谢方回次郗愔次谢尚内谢安帖有开元印缝两小玺建中翰林印安及万帖有王涯永存珍秘印大卷前有梁秀收阅古书印后有殷浩印殷浩以丹梁秀以赭是唐末赏鉴之家其间有太平公主胡书印王溥之印自五代相家宝藏侍中国壻丞相子也
　　太宗皇帝文德化成靖无他好留意翰墨润色太平淳化中尝借王氏所收书集入阁帖十卷内郗愔两行二十四日帖乃此卷中者仍于谢安帖尾御书亲跋二字以还王氏其帖在李玮家余同王涣之饮于李氏园池阅书画竟日未出此帖枣木大轴古青藻花锦作褾破烂无竹模晋帖上反安冠簪様古玉轴余寻制掷枣轴池中拆玉轴王涣之加糊共装焉一坐大笑要余题跋乃题曰李氏法书第一【亦天下法书第一也】又晋谢奕桓温谢安三帖为一卷上有窦审定印谢安帖后以浓墨模榻遂全晕过后归副车王诜家分为三帖云失谢安帖以墨重晕唐人意宝此帖而反害之也后人可以为戒李玮云亦购于王氏
　　又黄素黄庭经一卷是六朝人书绢完并无唐人气格缝有书印字是曾入钟绍京家黄素缜密上下是乌丝织成栏其间用朱墨界行卷末跋台僊二字有陈氏图书字印及钱氏忠孝之家印陶谷跋云山隂道士刘君以羣鹅献右军乞书黄庭经此是也此书乃明州刺史李振景福中罢官过浚郊遗光禄朱卿卿名友文即梁祖之子后封博王王薨余获于旧邸时贞明庚辰秋也晋都梁苑因重背之中书舎人陶谷记是日降制以京兆尹安彦威兼副都统余跋云书印字唐越国公钟绍京印也晋史载为写道徳经当举羣鹅相赠因李白诗送贺监云镜湖流水春始波狂客归舟逸兴多山隂道士如相见应写黄庭换白鹅世人遂以黄庭经为换鹅经甚可笑也此名因开元后世黄庭经多恶扎皆是伪作唐人以画賛犹为非真则黄庭内多钟法者犹是好事者为之耳又有唐摹右军帖双钩蜡纸摹末后一帖是奉橘三百颗霜未降未可多得韦应物诗云书后欲题三百颗洞庭更待满林霜葢用此事开皇十八年三月二十七日参军学士诸葛頴谘议参军开府学士栁顾言释智果跋其尾
　　晋右将军会稽内史王羲之行书帖真迹天下法书第二右军行书第一也帖辞云羲之死罪伏想朝廷清和稚恭遂进镇东西齐举想尅定有期也羲之死罪长庆某年月日太常少卿萧祐鉴定在王珪禹玉家后有禹玉跋以门下省印印之时贵多跋后为章惇子厚借去不归其子仲修专遣介请未至是竹丝干笔所书锋势郁勃挥霍浓淡如云烟变怪多态清字破损余亲临得之
