<!-- { "loadSidebar": true } -->
　　唐文章三变宋朝文章亦三变矣荆公以经术东坡以议论程氏以性理三者要各自立门户不相蹈袭然其末流皆不免有虽一时举行之过其实亦事势有激而然也至今学文之家又皆逐影吠声未尝有公论实不见古人用心处予每为之太息
　　苏子由文
　　苏子由着厯代论以牛僧孺李德裕俱为一代之伟人以冯道事四姓九君为非其过庶几以忠恕格物者至神宗皇帝御集序乃以曹操比而以挽辞曰量书废典寝则又是秦始皇也不知当时下笔之际意果何在
　　东坡兄弟议论相反
　　东坡兄弟文章议论大率多同惟子由文字晩年屡皆加刋定故与子瞻有相反处葢以矫王氏尚同之耳至子瞻易传论天地之数五十有五而太衍之数五十者土无成数无定位者专气故不特见而子由遂曰此野人之说也则似矫枉太过
　　秦少游文自成一家
　　吕居休尝言少游从东坡游而其文字乃自学西汉以予观之少游文字格似正此所进论防辞句颇若刻露不甚含蓄若此坡不觉望洋而叹也然亦自成一家
　　萧统徐文选文粹之陋
　　柳子厚夀州安丰县孝门铭自夀州刺史臣承思而下盖序也以表为序亦文之一体也而徐所编文粹乃録铭于前而于题下注云并夀州刺史表于铭后以附见焉此之陋也髙唐神女赋自王曰唯唯以前皆赋也而萧统为之序东坡尝笑其陋若者又何足笑之
　　杜陶二公诗话天成
　　陶渊明诗采菊东篱下悠然见南山采菊之际无意于山而景与意防此渊明得意处也而老杜亦曰夜阑接软语落月如金盆予爱其意度闲雅不减渊明而语句雄健过之每咏二诗便觉当时清景尽在目前二公写之笔端殆若天成兹为可贵
　　杜诗句句可出题目
　　老杜诗如董仲舒防句句典雅堪出题目余人诗非不佳但可出题者终少耳好诗与好句正自不同
　　韩退之符读书城南
　　符读书城南有少长语本匈奴传云儿能引予射鸟防少长则射狐兔用少长犹稍长
　　周朴杜荀鹤诗
　　处士周朴有能诗名于唐末欧阳公尝称朴诗风暖鸟声碎日髙花影重之句然此杜荀鹤诗非朴句也见唐风集公言少时见其集今不复传又言郑谷诗号云编者今亦不行于世然今市肆实有此集二人唐史皆不为立传独朴死巢邱不屈其节目见巢传中予家有朴诗百余篇尝为之序异日当别加搜访遗逸为全集以传于世
　　东坡西湖诗
　　东坡酷爱西湖尝作诗云若把西湖比西子淡妆浓抹也相宜识者谓此两句己道西湖好处公又有诗曰云山已作歌眉浅山下碧流清似眼予谓此诗又是为西子写生也要识西子但看西湖要识西湖但看此诗
　　梅圣俞河豚车螯诗
　　梅圣俞河豚诗云但言美无厌谁知死如麻欧公食车螯诗亦云但知美无厌谁谓来甚遐便觉牵强不似梅诗为切题
　　林子山诗
　　林子山诗中亦多佳句其自叙过门人指朝郎宅入室浑如野老家人皆许其有隠者之致然轻薄子犹诵其出山诗云尺书中夜至清晓即扬鞭人谓子山三诏不起于是闻者莫不絶倒
　　王荆公论李杜韩欧四家诗
　　荆公论李杜韩欧四家诗而以欧公居太白之上曰李白诗词迅快无踈脱处然其识污下十句九句言妇人酒耳予谓诗者妙思逸想所寓而已太白之神气当游戏万物之表其于诗寓意焉耳岂以妇人与酒败其志乎不然则渊明篇篇有酒谢安石每游山必携妓亦可谓之其识不髙耶
　　诗有四雨句优劣
　　予与林邦翰论诗及四雨字句邦翰云梨花一枝春带雨句虽佳不免有脂粉气不似朱帘暮卷西山雨多少豪杰予因谓乐天句似茉莉花王勃句似含笑花李长吉桃花乱落如红雨似薝卜花而王荆公以为总不似院落深沉杏花雨乃似阇提花邦翰抚掌曰吾子此论不独诗评乃花谱也
　　诗有格髙韵胜之辨
　　予每论诗以陶渊明韩杜诸公皆为韵胜一日见林倅于径山夜话及此林倅曰诗有格有韵故自不同如渊明诗是其格髙谢灵运池塘春草之句乃其韵胜也格髙似梅花韵胜似海棠花予听之矍然若有悟自此读诗顿进便觉两眼如月尽见古人防趣然恐前軰或有所未闻
　　韩文杜诗用字有来处
　　文人自是好相采取韩文杜诗号不蹈袭者然无一字无来处乃知世间所有好句古人皆已道之能者时复暗合孙吴耳大抵文字中自立语最难用古人语又难于不露筋骨此除是倒用大司农印手段始得
　　李杜韩栁有优劣
　　唐世诗称李杜文章称韩栁今杜诗语及太白处无虑十数篇而太白未尝有与杜子美诗只有饭颗一篇意颇轻甚论者谓以此可知子美倾倒太白至难晏元献公尝言韩退之扶圣教刬除异端是其所长若其祖述坟典宪章骚雅上传三古下笼百氏横行濶视于缀述之塲者子厚一人而已然学者至今但雷同称述其实李杜韩柳岂无优劣达者观之自可黙喻
　　欧公变文格而不能变诗格
　　欧阳公诗犹有国初唐人风气公能变国朝文格而不能变诗格及荆公苏黄辈出然后诗格极于髙古
　　唐末诗体卑陋小词竒絶
　　唐末诗体卑陋而小词最为竒絶今人尽力追之有不能及者予故尝以唐花间集当为长短句之宗
　　以文体为诗四六
　　以文体为诗自韩退之始以文体为四六自欧阳公始
　　顾恺之张长史书画
　　顾恺之善画而人以为痴张长史工书而人以为颠予谓此二人之所以精于书画者也庄子曰用志不分乃凝于神
　　王右军苏东坡字
　　王右军书本学衞夫人其后遂妙天下所谓风斯在下也东坡字本出顔鲁公其后遂自名家所谓青出于蓝也
　　前代牌额先挂后书碑石先立后刻
　　前代牌额必先挂而后书碑石必先立而后刻魏凌云台至髙韦诞书榜即日皓首此先挂之验也今则先书而后挂唐吐突承瓘欲立石纪功德李绛上言请罢之帝悟命百牛倒石此先立之验也今则先刻而后立
　　防纬害经
　　五经正文多引防纬反害正经皆可删欧阳公昔尝有劄子论其事今三国志注多引神怪小说无补正史处亦可删
　　汉光武唐武宗信图防受箓
　　光武却祥瑞不受而信图防武宗除去浮屠而躬受道之箓此与招一放一何异
　　佛家悟入
　　学道之士未闻有自儒书入者或者以为此治世语言非道迹谿径彼宗门建立要须一句中具三一中具三要乃能启悟学者作将来眼目予以为不然世尊在日有比丘钝根无多闻性佛令诵苕箒二字旦夕诵之言苕则已忘箒言箒则又忘苕每自尅责系念不休忽一日能言曰苕箒于此大悟得无碍下中使学者用心能如诵苕箒则虽笑跳击竹猪肉满案犹可以悟而况治世语言乎
　　李翺学佛
　　李翺亲从韩退之游而学佛自若也今之读韩文者则皆辟佛老然公自言籍湜辈屡叛其教而独不及翺此又何也
　　李翺问药山语
　　李翺问药山如何是道药山以手指上下翺不防山云云在天水在瓶予始读此而悟中庸鸢飞戾天鱼跃于渊言其上下察之文
　　黄山谷五观
　　山谷尝约释氏法作士大夫食时五观此古人一饭不忘君终食不违仁之意近时士大夫乃多効浮屠家以鉢盂而食之时谓之衣鉢无乃好竒之过
　　天堂地狱
　　傅奕与萧瑀论佛瑀曰地狱正为是人设耳张唐卿着唐史发潜遂曰苍天之上何人见其有堂黄泉之下何人见其有狱然予观国史补李肇云天堂无则已有则贤人升地狱无则已有则小人入如此则又何必较其有无哉
　　韩退之服硫黄
　　韩退之讥服食必死而自饵硫黄亲见大颠而后作答孟简书似无特操者或者戏曰退之但立教而已可尽信乎此又可笑
　　崇观太学三舎之
　　崇观三舎一用王氏之学及其也文字语言习尚浮虚千人一律尝见人说当时京师优人有致语云伏惟体天法道皇帝趋时立本相公惟其所以秀才和同天人之际而使之无间者禁人也于时观者莫不絶倒葢数语皆当时之也
　　国朝始置通判
　　国朝始置通判谓之监州往往与知州争权钱昆少卿家世余杭之人嗜蟹尝求外补或问欲何郡昆曰但得有蟛蟹无通判处可矣闻者以为笑予按大唐传载元和中郎吏数人省中饮酒因话平生爱尚及憎怕者工部员外周愿独曰爱宣州观察使怕大虫此事始得一对
　　王沂公李顺之优劣
　　艾慎几尝为予言咸平中王沂公状元及第日尝于佛寺供僧一年人以为难近逮建炎初李顺之廷对第一以为离乱之后亦于州僧寺特施钱二缗转大输藏欲为陈亡战士追福由是闻者笑之谓其所欲者奢也予谓李公平生滑稽玩侮无所不至乃欲以二千钱为陈亡之福便可想见其为人然王李优劣于是可见
　　窦灌田蚡骂坐
　　读窦灌田蚡想其使酒骂坐口语厯厯如在目前便是灵山一防俨然未散
　　东坡行脚僧
　　东坡尝言见今行脚僧但吃些酒肉耳予谓坡不独是行脚僧乃苦行僧也坡葢自谪黄州后便见学道工夫晩年笔墨挟海上风涛之气益穷益工则苦行僧又不是也
　　徐邈中圣人
　　魏武帝方禁酒而徐邈私饮至于沉醉从事赵逢问以曹事邈曰中圣人逢白之武帝帝怒将军鲜于辅进曰平日酒客谓清者为圣人浊者为贤人邈性修慎偶饮言耳邈遂得免郭璋截君角徐邈中圣人可并案也
　　周公晋惠帝语
　　周公作无逸曰先知稼穑之艰难则知小人之依此古今天下一人也晋惠帝问饥民曰何不食肉糜此亦古今天下一人也
　　北人不识梅南人不识雪
　　北人不识梅南人不识雪盖梅至北方则变而成杏今之江湖二浙四五月间梅欲黄而雨谓之梅雨转淮而北则杏亦地气然也语曰南人不识雪向道似杨花然南方杨实无花以此知北人不但不识梅而且无梅雨南人不识雪则亦不识杨花矣予闻闗中人不识蟛蟹人有得一干蟛蟹者或病则挂之门其病遂愈沈存中曰不但人不识鬼亦不识也
　　段太尉倒用司农印追贼
　　段太尉倒用司农印以追贼将韩旻旻得符印遂还此太尉一时权以济事也然予在镇江尝见林倅云今在州县狱中或走去罪人但倒用印印所追捕文书贼可必得不知古人还用此法或偶合耶予又观抱朴子曰古人入山皆佩黄神越章之印行见新虎迹以顺印印之虎即去以逆印印之虎即还此亦倒用印法也但未知其说
　　欧公收东坡东坡收秦黄
　　欧阳公不得不收东坡所谓老夫当避路放他出一头地者其实掩抑渠不得也东坡亦不得不收秦少游黄鲁直辈少游歌词当在坡上少游不遇东坡当絶自立必不在人下也然提大成就坡力为多
　　牛僧孺李德裕之党
　　唐人指牛僧孺李德裕之党谓牛李之党新唐书乃嫁其名于李宗闵人指为牛李非盗为谓何虽欲为德裕讳然非其实矣德裕在海南作穷愁志论周秦行记谓僧孺有不臣之志且以为两角犊子自颠狂为牛氏之谶不知两角犊子自全忠姓也德裕信贤要与僧孺立敌议论偏异多如此类悔悔之气至老不衰谓非当得乎

　　说郛卷二十二上
　　钦定四库全书
　　说郛卷二十二下　　　　元　陶宗仪　撰研北杂志【陆友仁】
　　余生好游足迹所至喜从长老问前言往行必谨识之元统元年冬还自京师索居吴下终日无与晤语因追记所欲言者命小子録藏焉取段成式之语名曰研北杂志庶几贤于博奕尔
