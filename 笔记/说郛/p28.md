<!-- { "loadSidebar": true } -->
　　樊光谓即尔雅鼫防也许愼云鼫防五伎防也今河东有大防能人立交前两脚于颈上跳舞善鸣食人禾苖人逐则走入树空中亦有五伎或谓之雀防其形大故叙云石防也魏今河东河北县也诗言其方物宜谓此防非今大防又不食禾苖本草又谓蝼蛄为石防亦五伎古今方土名虫鸟物异名同故异也
　　为鬼为蜮
　　蜮短狐也一名射影如二足江淮水濵皆有之人在岸上影见水中投人影则杀之故曰射影也南方人将入水先以瓦石投水中令水浊然后入或曰含细沙射人入人肌其创如疥
　　卷髪如虿
　　虿一名杜伯河内谓之蚊幽州谓之蝎
　　胡为虺蜴
　　虺蜴一名蝾螈蜴也或谓之蛇医如蜥蜴青绿色大如指形状可恶
　　领如蝤蛴
　　蛴螬生粪中尔雅曰螬也蝤蛴蝎也
　　鲁诗
　　申公培鲁人少事齐人浮丘伯受诗为楚王太子戊傅及戊立为王胥靡申公申公媿之归鲁以诗经为训以敎无传疑是为鲁诗于是兰陵王臧代赵绾皆从申公受学臧为郎中令绾为御史大夫皆以明堂事自杀其他弟子如同郡临淮太守孔安国胶西内史周霸城阳内史夏寛东海太守砀鲁赐长沙内史兰陵缪生胶西中尉徐偃胶东内史邹人阙门庆忌治官皆有亷节称申公卒瑕丘江公尽能传之以授鲁许生免中徐公而韦贤治诗事江公许生至丞相傅子成亦至丞相及兄子赏以诗授哀帝至大司马由是鲁诗有韦氏学而东平王式以事徐公许生为昌邑王师其后山阳张长安东平唐长賔沛褚少孙亦先后事式为博士由是又有张唐褚氏之学张生兄子游卿以诗授元帝为諌大夫其门人琅琊王扶为泗水中尉陈留许晏为博士由是张家更有许氏学初薛广德亦事王式以博士论石渠授龚舍广德至御史大夫舍至山阳太守时平原高嘉亦以诗授元帝为上谷太守传子容少为光禄大夫孙诩以父任为郎中以世传鲁诗知名王莽时逃去不仕又有曲阿包咸师事博士右师细君习鲁诗亦去归乡里世祖即位徴诩为博士至大司农咸举孝亷除郎中至大鸿胪永平初任城魏应亦以习鲁诗为博士徴拜骑都尉卒于官
　　齐诗
　　辕固生齐人以治诗孝景时为博士窦太后好老子书召问固曰此家人言耳太后怒令固刺彘帝怜之以利兵与固彘应手倒后帝以固亷直拜为清河王太傅固老罢归已九十余矣公孙亦事固固授昌邑太传夏侯始昌始昌授东海剡人后苍苍为博士至少府苍授諌大夫翼奉前将军萧望之丞相匡衡衡授大司空琅邪师丹高宻太传伏理詹事颍川满昌由是齐诗有翼匡师伏之学满昌又授九江张邯琅琊皮容皆至大官其后伏黯传理家学改定章句作解説九篇位至光禄勲以授嗣子恭恭以黯任为郎永平中拜司空恭删黯章句定为二十万言年九十卒又蜀郡任末广汉景鸾皆以明习齐诗敎授著述而卒
　　韩诗
　　韩婴燕人景帝时为常山太传婴推诗之意而作内外传其言颇与齐鲁间殊淮南贲生受之燕赵间言诗者由韩生河内赵子事婴授同国蔡谊谊至丞相谊授同国食子公与王吉为昌邑王中尉食生为博士授泰山丰吉吉授淄川长孙顺顺为博士丰为部刺史由是韩诗有王食长孙之学丰授山阳张顺顺授东海髪福皆至大官建武初博士淮阳薛汉傅父业尤善説灾异防纬受诏定图防当世言诗推为长后为千乘太守坐事下狱死弟子犍为杜抚会稽澹台敬伯钜鹿韩伯高最知名抚定韩诗章句建初中为公车令卒官其所作诗题约义通学者传之曰杜君注抚授会稽赵晔晔举有道时又有光禄勲九江召驯阆中令巴郡扬仁山阳张匡皆习韩诗匡为作章句举有道徴博士不就
　　毛诗
　　孔子删诗授卜商商为之序以授鲁人曽申授魏人李克克授鲁人孟仲子仲子授振牟子振牟子授赵人荀卿荀卿授鲁国毛享享作诂训传以授赵国毛苌时人谓享为大毛公苌为小毛公以其所传故名其诗曰毛诗苌为河间献王博士授同国贯长卿长卿授阿武令解延年延年授徐敖敖授九江陈侠为新莽讲学大夫由是言毛诗者本之徐敖时九江谢曼卿亦善毛诗乃为其训东海卫宏从曼卿受学因作毛诗序得风雅之防世祖以为议郎济南徐廵师事宏亦以儒显其后郑众贾逵传毛诗马融作毛诗传郑作毛诗笺然齐鲁韩诗三氏皆立博士惟毛诗不立博士耳

　　诗説【张耒】
　　卫武公仕于厉王之时而自警曰愼尔出话敬尔威仪无不柔嘉夫柔其言言逊也葢邦无道矣惟危行言逊可以免于祸故也
　　桑柔曰告尔优恤诲尔序爵夫爵未尝无序也序之者使贤者尊不肖者卑而已召旻曰彼防斯粺不能序爵故也卷阿之诗曰尔土宇版章夫治天下者虽无事于恢大幸而治得于内则土宇广于外盖人归者众则各以其地附之矣故周公之时斥大九州之界建侯之数过于商之末世而考之传记无周公斥大之事所谓治得于内则人附之者众非周公侵伐攻取而得之也夫土小地削非政之病然政乱于内则人相与携持而厺人厺之则地随以削故芮伯所以忧心殷殷念我土宇而凡伯之刺幽王以日蹙国百里而上陈先王之盛时曰日辟国百里也盖土宇版章与夫蹙国百里者所以观治乱之迹也
　　姜嫄生后稷而谓之生民者盖后稷救民食食者民待之以生故也故思文祀后稷之诗曰立我蒸民莫匪尔极葢免于死之谓生免于仆之谓立食而后免于死亡顚仆之患则后稷之于民实生之者也
　　治人之道尚明故施政之堂曰明堂事神之道尚洁故文王之庙曰清庙御侮之道尚肃故宫室之墙曰萧墙明不蔽也清不污也肃不乱也
　　老子曰自后者人先之成王率时农夫播厥百糓而曰骏发尔私使之先私而后公故也治田者曰雨我公田遂及我私先公而后私故也夫惟成王自后是以民先之
　　有客宿宿一宿为宿宿宿者凡一宿者再也有客信信再宿为信信信者凡再宿者信也夫如是而犹欲絷其马既行矣又薄言追之则微子所以为在此无斁而周之臣子为好善而不厌也
　　执竞武王无竞惟烈此方言武王之事而不及其成故曰执竞而已武奏大武而后曰于皇武王无竞惟烈武王之事既成而见于乐则大矣美矣执竞不足以言之也故曰于皇武王也皇之为用者道其事则美也故于大武言之葢武尽美矣
　　成王之时天下已定矣乃曰将予就之继犹泮涣然则承文武之绪而天下犹泮涣离散之患者何耶葢文武之德大矣泮然而离无有不至涣然而散无有不及洋溢滂肆至于成王将继而图则所谓我其收之也示我显德行者夫德行固道之显者也而成王尚欲使示之以显徳行者葢学之始其道当然也以其德行之幽者未足以知之故曰示我显德行非独成王为然伊尹之告太甲言明言烈祖之成德夫以言为未足而明言之未足以言祖之道而言祖之烈未足以言德之妙而言德之成则亦以太甲始进于学故也
　　成王惩周公之事将毖后患使后之知人不复如前日之惑而首之以来助何也葢昔之不知周公之圣出于无助故也何以知其然耶夫成王在廷之臣圣莫如周公而贤莫如召公周公之为师召公固不説之矣召公且不説则在廷之臣岂复有能辨而言之者也此成王所以惩前日之事出于左右无有助之者则其惩后患而首之以求助不亦宜乎破斧刺朝廷之不知葢举朝廷而刺之举朝廷之不知则孰为成王之助哉
　　闵予小子遭家不造方是时成王初即政溢者未收泮涣者未图则法度未立而功未成故曰不造告成大武则成王既除防而即政其武功足以嗣其先君故曰矫矫王之造夫成王宠受武王之武功而武功则矫矫然征伐四方以成祖考之业而王业于是成矣葢治至于可以用师者治之成故善人为邦至于可以即戎而后为功也周公之戒成王以立政卒之以诘尔戎兵以陟禹之迹岂非语戎兵者政之终欤成王之征伐其见于书则伐奄伐蒲之类是也
　　思马斯臧良马也故曰臧思马斯才戎马也故曰才臧者言其德才者言其用陈于礼者尚德用于战者尚才故也思马斯作者作用马也故曰作用者习战习其动作之节而已矣思马斯徂驽马也故曰徂言姑足以行而已矣驽马马之下者也故其类亦下故也有驒有鱼豪骭曰驒二目白曰鱼驒则无取于良二目白者目病也是谓四种之马

　　说郛卷四上
<子部,杂家类,杂纂之属,说郛>
　　钦定四库全书
　　説郛卷四下　　　　　　明　陶宗仪　撰三礼叙録【吴澄】
　　仪礼十七篇汉兴高堂生得之以授瑕丘萧奋奋授东海孟卿卿授后苍苍授戴德戴圣大戴小戴及刘氏别録所传十七篇次第各不同尊卑吉凶先后伦序惟别録为优故郑氏用之今行于世礼经残缺之余独此十七篇为完书以唐韩文公尚苦难读况其下者自宋王文公行新经义废黜此经学者益罕传习朱子考定易书诗春秋四经而谓三礼体大未能绪正晩年欲成其书于此至惓惓也经传通解乃其编类草藁将俟防祭礼毕而笔削焉无禄弗逮遂为万世之阙典澄每伏读而为之惋惜窃谓乐经既亡礼经仅存而易之彖传象传本与系辞文言説卦序卦杂卦诸传共为十翼居上下经二篇之后者也而后人以入卦爻之中诗书之序本自为一篇居国风雅颂典谟誓诰之后者也而后人以冠各篇之首春秋三经三传初皆别行公谷配经其来已久最后注左氏者又分传以附经之年何居夫传文序文与经混淆不惟非所以尊经且于文义多所梗碍歴千数百年而莫之或非也莫之或正也至东莱吕氏于易始因晁氏本定为经二篇传十篇朱子于诗书各除篇端小序合而为一以寘经后春秋一经虽未暇详校而亦别出左氏经文并以刋之临漳于是易书诗春秋悉复夫子之旧五经之中其未为诸儒所乱者惟二礼经然三百三千不存葢十之九矣朱子补其遗阙则编类之初不得不以仪礼为纲而各防其下脱藁之下必将有所科别决不但如今藁本而已若执藁本为定则经之章也而以后记补记补传分分古于其左也与彖象传之附易经者有以异乎否也经之篇也而以传篇记篇补篇错处于其间也与左氏传之附春秋经者有以异乎否也夫以易书诗春秋之四经既幸而正而仪礼之一经又不幸而乱是岂朱子之所以相遗经者哉徒知尊信草创之书而不能探索未尽之意亦岂朱子之所以望后学者哉呜呼由朱子而来至于今将百年然而无有乎尔澄之至愚不肖犹幸得以私淑于其书实受罔极之恩善继者卒其未卒之志善述者成其未成之事抑亦职分之所当然也是以忘其僣妄輙因朱子所分礼章重加伦纪其经后之记依经章次秩叙其文不敢割裂一仍其旧附于篇终其十七篇次第并如郑氏本更不间以它篇庻十七篇正经不至杂糅二戴之记中有经篇者离之为逸经礼各有义则经之传也以戴氏所存兼刘氏所补合之而为传正经居首逸经次之传终焉皆别为卷而不相紊此外悉以归诸戴氏之记朱子所辑及黄氏防礼杨氏祭礼亦参伍以去其重复名曰朱氏记而与二戴为三凡周公之典其未坠于地者葢略包举而无遗造化之运不息则天之所秩未必终古而废坏有议礼制度考文者出所损所益百世可知也虽然茍非其人礼不虚行存诚主敬致知力行下学而上逹多学而一贯以得夫尭舜禹汤文武周孔之心俾吾朱子之学末流不至于汉儒学者事也澄也不敢自弃同志其尚敦朂之哉
