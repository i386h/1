<!-- { "loadSidebar": true } -->
　　宋齐豫章王萧嶷亡后忽见形于沈文季曰我病未应死皇太子加膏中十一种药使我不差汤中复加药一种使我利不断吾已诉先许还东郕州判此事便怀出青纸文书示文季云与卿少旧为呈主上也俄而失所在文季惧不敢传少时文惠太子薨
　　魏城阳王元徽初为孝章帝画计杀尒朱荣及尒朱兆入洛害孝庄而徽惧走投洛阳令寇祖仁祖仁父叔兄弟三人为刺史皆徽之力也既而尒朱兆购徽万户侯祖仁遂斩徽送之并匿其金百斤马五十匹及兆得徽首亦不赏侯兆乃梦徽曰我金二百斤马百匹在祖仁家卿可取也兆觉曰城阳家本巨富昨令收捕全无金银此梦或实至晓即令收祖仁祖仁又见徽曰足得相报矣祖仁欵得金百斤马五十疋兆不信之祖仁私敛戚属得金三十斤马三十疋输兆犹不完数兆乃发怒悬头于树以石硾其足鞭捶杀之
　　汉窦婴字王孙汉孝文帝窦皇后从兄子也封魏其侯为丞相后乃免相及窦皇后崩婴益踈薄无势黜不得志与太仆灌夫相引荐交结其欢恨相知之晩乎孝景帝王皇后异父同母弟田蚡为丞相亲幸纵横使人就婴求城南田数顷婴不与曰老仆虽弃丞相虽贵宁可以势相夺乎灌夫亦助怒之蚡皆恨之及蚡娶妻王太后诏列侯宗室皆徃贺蚡灌夫为人狂酒先尝以醉忤蚡不肻贺之窦婴强与俱去酒酣灌夫引酒至蚡蚡曰不能满觞夫因言辞不逊蚡遂怒曰此吾骄灌夫之罪也乃防夫谓长史曰有诏召宗室而灌夫骂座不敬奏其在乡里豪横处夫弃市窦婴还谓其妻曰终不令灌夫独死而婴独生乃上事具陈灌夫醉饱事不足诛帝召见之婴与蚡互相言短长帝问朝臣两人谁是朝臣多言婴是王太后闻怒而不食曰我在人皆凌借吾弟我百嵗后当鱼肉之及出蚡复为婴造作恶语用以闻上天子亦以蚡为不直特为太后故论婴死婴临死骂曰若死无知则已有知要不独死后月余蚡病一身尽痛若有打击之者但号呼叩头谢罪天子使祝鬼者瞻之见窦婴灌夫共手笞蚡蚡遂死
　　晋大将军王敦枉害刁亮及敦入石头夣白犬自天下而噬之既还姑熟遇病白日见刁乗轺车道从吏卒来仰头瞑目乃入摄録敦敦大怖逃不得脱
　　河间国兵张鹿经旷二人相与谐善晋太元十四年五月五日共升钟岭坐于山椒鹿酗酒失性防刀斩旷旷母尔夕夣旷自説为鹿所杀杀尸涧中脱裈覆腹防覔之时必难可得当令裳飞起以示处也明晨追捕一如所言鹿知事露欲谋叛逸出门辄见旷手执防刀来拟其面遂不得去母具告官鹿以伏辜
　　晋山隂县令石宻先经为御史枉奏杀典客令万黙宻白日见黙来杀宻遂死
　　晋大司马桓温功业殊盛负其才力乆怀簒逆废晋帝为海西公而立会稽王是为简文帝太宰武陵王晞性尚武事好犬马游猎温常忌之故加罪状奏免晞及子综官又逼新蔡王晃使列晞综及前著作郎殷涓太宰长史庾清等谋反频请杀之诏特赦晞父子乃徙新安杀涓父浩先为温所废涓颇有气尚遂不诣温而与晞游温乃疑之庾清坐有才望且宗族甚强所以并致极法简文寻崩而皇太子立遗诏委政于温依诸葛亮王导旧事温大怨望以为失权僣逼愈甚后谒简文髙平陵方欲伏见帝在坟前举衣语温云家国不造委任失所温答臣不敢臣不敢既登车为左右説之又问殷涓形状答以肥短温云向亦见在帝侧十余日便病因此忧懑而死
　　秦姚苌字景荗赤亭羌也父弋仲事石勒石氏既灭苌随其兄襄与苻永固战于三原军败襄死苌乃降永固即受禄位累加爵邑及转龙骧将军督梁益州诸军事永固谓之曰朕昔以龙骧建业此号未曽假人今持山南委卿故特以相授其宠任优隆如此后随永固子讨慕容为所败叡独死之苌遣长史诣永固谢罪永固怒既甚即戮其使苌益恐惧遂奔西州邀聚士卒而自树置永固频为慕容冲所败冲转侵逼永固又见妖怪屡起遂走五将山苌即遣骁骑将军吴中围永固中执永固以送苌即日囚之以求国玺及今禅让永固不从数以叛逆之罪苌遂杀之遂称帝后又将永固尸鞭挞无数裸剥衣裳荐之以棘掘坎埋之及苌遇疾即夣永固将天官使者鬼兵数百突入营中苌甚悚惧走入后帐宫人逆来刺鬼误中苌隂鬼即相谓曰正着死所防去矛刃出血石余忽然惊寤即患隂肿令医刺之流血如夣又狂言曰杀陛下者臣兄防耳非臣苌罪愿不赐枉后三日苌死
　　秦李雄既王于蜀其第四子期从叔夀袭期而废为卭都公寻复杀之而夀自立夀性素凶狠猜忌仆射蔡射等以正直忤防遂诛之无几夀病恒见李期蔡射为祟呕血而死
　　宋髙平金乡张超与同郡翟愿不和愿以宋元嘉中为方舆令忽为人所杀咸疑是超超后除金乡县解职宜还家入山伐木翟兄子铜乌执弓持矢并赍酒醴就山贶之斟酌已毕铜乌曰明府昔害我叔无縁同戴天日引弓射之即死铜乌其夜见超云我不杀汝叔枉见残害今已上诉故来相报引刀刺之吐血而死
　　宋下邳张稗者家世冠族末叶衰微有孙女殊有姿色隣人求聘为妾稗以旧门之后耻而不与隣人愤之乃焚其屋稗遂烧死其息邦先行不知后还亦知情状而畏隣人之势又贪其财而不言嫁女与之后经一年邦夣见稗曰汝为儿子逆天不孝弃亲就怨潜同凶党捉邦头以手中桃杖刺之邦因呕血而死邦死之日隣人又见稗排门直入张目攘袂曰君恃势纵恶酷暴之甚枉见杀害我已上诉事获申雪却后数日令君知之隣人得病寻亦殂殁
　　宋世永康人吕庆祖家甚温富尝使一奴名教子守视墅舎以元嘉中便往案行忽为人所杀族弟无期先时贷庆祖钱咸谓为害无期赍羊酒脯至柩所而祝曰君荼酷如此乃云是我防而有灵使知其既还至三更见庆祖来云近教子畦畴不理讦当痛治奴奴遂以斧斫我背将防塞口因得啮奴三指悉皆破碎便取刀刺我头我曳着后门初见杀时诸从行人亦在其中奴今欲叛我已钉其头着壁言毕而灭无期早旦以告父母潜视奴所住壁果有一把髪以竹钉之又看其指并见破伤録奴诘騐具伏又云汝既反逆何以不叛奴云头如被系欲逃不得诸同见者事事相符即焚教子并其二息
　　宋高祖平桓后以刘毅为抚军将军荆州刺史到州便收牛牧寺僧主云藏桓家儿度为沙弥并杀四道人后夜梦见此僧来云君何以枉见杀贫道贫道已白于天帝恐君亦不得乆因遂得病不食日弥羸痩当发扬都时多有争竞侵凌宰辅宋髙祖因遣人征之毅败夜单骑突出投牧牛寺僧曰抚军昔枉杀我师我道人自无报仇之理然何宜来此亡师屡有灵验云天帝当收抚军于寺杀之毅便叹叱出寺后岗上大树自缢而死也
　　汉世何敞为交趾刺史行部苍梧郡髙要县暮宿鹊奔亭夜犹未半有一女子从楼下出自云妾姓苏名娥字始珠本广信县修里人早失父母又无兄弟夫亦乆亡有杂缯百二十疋及婢一人名致富妾孤穷羸弱不能自振欲往旁县卖缯就同县人王伯赁牛车一乗直钱万二千载妾并缯令致富执辔乃以前年四月十日到此亭外于时日暮行人既絶不敢前行因即留止致富暴得腹痛妾往亭长舎乞浆取火亭长龚夀操刀持防来至车旁问妾曰夫人从何所来车上何载丈夫安在何故独行妾应之曰何劳问之夀因捉妾臂曰少爱有色宁可相乐耶妾时怖惧不肻聼从夀即以刀刺胁一创立死又杀致富夀掘楼下埋妾并婢取财物去杀牛烧车车杠及牛骨贮亭东空并中妾死痛酷无所告诉故来自告于明使君敞曰今欲发汝尸骸以何为验女子曰妾上下皆着白衣青丝履犹未朽也掘之果然敞乃遣吏捕夀拷问具服下广信县验问与娥语同收夀父母兄弟皆系狱敞表夀杀人于常律不致族诛但夀为恶隐宻经年王法所不能得鬼神诉千载无一请皆斩之以助隂杀上报听之
　　汉时有王忳字少林为郿县令之县到厘亭亭常有鬼杀人忳宿楼上夜有女子称欲诉寃无衣自葢忳以衣与之乃进曰妾本涪令妻也欲往之官过此亭宿亭长杀妾大小十余口埋在楼下夺取衣裳财物亭长今为县门下游徼忳曰当为汝报之勿复妄杀良善也鬼捉衣而去忳旦收游徼诘问即服收同谋十余人并杀之掘取诸防归其家殡葬亭永清宁人谣曰信哉少林世无偶飞被走马与鬼语飞被走马别为他事今所不録宋东海徐某甲前妻许氏生一男名銕臼而许氏亡甲改娶陈氏陈氏凶虐志灭銕臼陈氏产一男生而祝之曰汝若不除銕臼非吾子也因名之曰銕杵欲以杵銕臼也于是捶打銕臼备诸苦毒饥不给食寒不加絮甲性闇弱又多不在舎后妻恣意行其暴酷銕臼竟以冻饿被杖而死时年十六亡后旬余鬼忽还家登陈牀曰我銕臼也实无片罪横见残害我母防怨于天今得天曹符来取銕杵当令銕杵疾病与我遭苦时同将去自有期日我今停此待之声如生时家人賔客不见其形皆闻其语于是恒在屋梁上住陈氏跪谢颊为设祭奠鬼云不湏如此饿我令死岂是一餐所能酬谢陈夜中窃语道之鬼厉声曰何敢道我今当断汝屋栋便闻锯声屑亦随落拉然有响如栋实崩举家走出炳烛照之亦了无异鬼又骂銕杵曰汝既杀我安坐宅上以为快也当烧汝屋即见火然烟熖大猛内外狼狈俄尔自灭茒茨俨然不见亏损日日骂詈时复歌云桃李花严霜落柰何桃李子严霜早已落声甚伤切似是自悼不得长成也于时銕杵六嵗鬼至便病体痛腹大上气妨食鬼屡打之打处青黡月余而死鬼便寂然无闻魏司马宣王功业日隆又诛魏大将军曹爽簒夺之迹稍彰王陵时为州刺史以魏帝制于强臣不堪为主楚王彪年长而有才欲迎立之兖州刺史华歆以陵隂谋告宣王宣王自将中军讨陵卒然掩至陵自知势穷乃单船出迎宣王宣王送陵还京师陵至城过贾逵庙侧陵呼曰贾梁道吾固尽心于魏之社稷惟尔有神知之陵遂饮药死三族皆诛其年宣王有疾白日见陵来并贾逵为祟因呼字曰彦云缓我宣王身亦有打处少日遂薨
　　魏支法存者本是胡人生长广州妙善医术遂成巨富有八尺防作百种形像光彩曜日又有沉香八尺板牀居常芬馥王谈为广州刺史大儿劭之屡求二物法存不与王谈因存豪纵杀之而籍没家财焉死后形见于府辄打阁下鼓似若称寃魂如此经旬月王谈得病恒见法存守之少时遂亡劭之至都又死
　　宋沮渠逊时有沙门昙摩懴者博逹多识为逊之所信重魏氏遣李顺拜逊为凉王仍求昙摩懴逊怯而不与摩防意欲入魏屡从逊请行逊怒杀之既而左右白日见摩防以劒击逊因疾而死
　　汉时王济左右尝于闇中就婢取济衣物婢欲奸之其人云不敢婢言若不从我我当大呌此人卒不肻婢遂呼云某甲欲奸我济即令人杀之此人具自陈诉济犹不信故牵将去顾谓济曰枉不可受要当讼府君于天后济乃病忽见此人语之曰前具告实不见理今便应去济数日卒
　　汉时游殷字幼齐汉世为羽林中郎将先与司校尉胡轸有隙轸遂诬搆杀之殷死月余轸得病目精脱但伏罪伏罪游幼齐将鬼来于是遂死
