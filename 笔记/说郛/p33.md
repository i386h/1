<!-- { "loadSidebar": true } -->
　　翼星主南宫之羽仪文物声名之所丰茂为乐库为天倡先王以宾于四门而列天庭之卫主俳倡近太微而为尊
　　地所以右转者气浊精少含阴而起迟故转右迎天佐其道
　　山者气之包含所以含精藏云故触石而出
　　昴毕间为天街散为冀州分为赵国立为常山牵牛流为扬州分为越国立为杨山轸星散为荆州分为楚国荆之为言强也阳盛物坚其气急悍也虚危之精流为靑州分为齐国立为莱山天弓星流为徐州别为鲁国徐之言舒也言阴牧内安详也五星流为兖州兖之言端也言隄精端故其气纤杀钩钤星别为豫州豫之为言序也言阴阳分布各得处也东井鬼星散为雍州分为秦国得东井动深之萌其气险也嘴参流为益州益之言隘也谓物类并决其气急切决列也箕星散为幽州分为燕国营室流为并州分为衞国并之为言诚也精舍交并其气勇抗诚信也
　　头者神所居上圆象天气之府也岁必十二故人头长一尺二寸
　　掌圆法天以运动指五者法五行
　　王者置廷尉谳疑刑者官之平下之信也尉者尉民心抚其实也安立字士垂一人诘屈折着为廷示戴尸首以寸者为言寸度治法数之分示帷尸稽于十舍则法有分故为尉示与尸寸宋均注曰士事也垂系也尸人死也人死不可无乃戴之者示天下不可无死也

　　春秋运斗枢【阙名】
　　天文地理各有所主北斗有七星天子有七政也北斗七星所谓璇玑玉衡以齐七政杓携龙角衡殷南斗魁枕参首是谓帝车运于中央临制四乡分阴阳建四时均五行移节度定诸纪皆系于斗
　　斗第一天枢第二璇第三玑第四权第五衡第六开阳第七摇光第一至第四为魁第五至第七为杓合而为斗居阴布阳故称北斗
　　皇者天天不言四时行焉百物生焉三皇垂拱无为设言而民不违道德泊有似皇天故称曰皇皇者中也光也也含履中开阴布纲上合皇极其施光明指天画地神化潜通煌煌盛美不可胜量
　　璇星明则嘉禾液
　　瑶光散而为鹿江淮不祠则瑶光不明彘生鹿
　　飞翔羽翮为阳阳气仁故乌哺公也
　　瑶光星散而为乌
　　玑星散为鹑德义少残
　　玉衡星散为防
　　天枢得则鸾集
　　玉衡星散为鸡远雅颂着倡优则雄鸡五足
　　玑星散为雉
　　瑶光星散为鷰
　　瑶光星散为雀
　　玉衡星散为李
　　璇星散为橘
　　玉衡星散为椒
　　玉衡星散为菖蒲远雅颂着倡优则玉衡不明菖蒲冠环
　　舜为天子东巡临观黄龙五采负图出置舜前图以黄玉为柙黄金绳封两端章曰黄帝符玺也
　　赤龙负图以出河见尧典太尉舜等百二十年集发藏大麓
　　玑星得则麒麟生万人寿
　　瑶光之星散而为象
　　枢星散而为虎
　　玉衡星散而为行世瑶光则出月
　　璇星散为姜风土失得逆时则姜有翼辛而不臭

　　春秋文曜钩【阙名】
　　魁戴匡六星曰文昌官为六府
　　轸南众星曰天库
　　曰咸池曰天潢五帝居舍也
　　楚有苍云如霓围轸七蟠中有荷斧之人向轸而蹲于是楚唐史画遗灰而云灭故曰唐史之策上灭苍云老人星见则主安不见则兵起
　　王者往也神所同往人所归落
　　庶人争权赤帝之精
　　咸池天潢五星五帝居舍也
　　楚立唐氏以为史官苍云如蜺围轸七蟠中有荷斧之人向轸而蹲楚惊
　　商絶蚕合丝
　　七九六十三阳气通故斗运狗三月而生也
　　土胜水故守宫食虿蝍蛆搏蛇
　　金伐木故鹰击雉
　　三九二十七七者阳气成故虎七月而生阳立于七故虎首尾长七尺般般文者阴阳杂也
　　水灭火故防螫鷃
　　鸲鹆者飞行居于阳【阙】　之鸟穴居于阴

　　春秋合诚图【阙名】
　　天皇大帝北辰星也含元秉阳舒精吐光居紫宫中制御四方冠有五采文
　　帝坐扈洛上与大司马容先等临观凤皇衔图帝前黄帝再拜受图
　　帝尧之母曰庆都生而神异常有黄云覆上
　　黄帝游扈洛上与大司马容光左右辅周昌等百二十人临之有凤衔图以置帝前
　　尧母庆都盖大帝之女生于斗维之野常三河东南天大雷电有血流濶天石之中生庆都
　　轩辕星主雷雨之神
　　大帝之精起三河之州中土之腴
　　霹雳击于宫殿者妃后争政
　　五光垂彩天下大嘉
　　赤彗火精如火曜长七尺
　　五残主出亡
　　狱汉居正北方出地可六丈而赤主逐王
　　天皇大帝北辰星也含元秉阳舒精吐光居紫宫中制御四方冠呈五采
　　黄帝请问太乙长生之道太乙曰斋戒六丁道乃可成

　　春秋孔演图【阙名】
　　有人卯金丰击玉鼓驾六龙
　　舜之将兴白云入房
　　汤将兴白云入房
　　凤火精也
　　孔子曰援律吹律有姓
　　圣人在后曰望阳苞怀至德据少阳
　　舜目四瞳谓之重明承干干踵尧海内富庶
　　天命之见侯其门灵穴庭龙御云
　　戴玉英光中再仁雄出日月角
　　其人日角龙颜姓卯金刀含仁义
　　正气为帝间气为臣宫商为姓秀气为人
　　天子皆五帝精宝各有题序次第相据起必有神灵符纪请神扶助使开阶立遂
　　王者当置图箓坐旁以自立
　　鸟化为书孔子奉以告天赤乌集书上化为黄玉文注曰孔提命仰应法为赤制
　　黑帝治生五角之禽以触民
　　孔子母征在游大冢之陂睡梦黑帝使请已往梦交语女乳必于空桑之中觉则若感生丘于空桑之中天子举贤则景星放于天
　　王者德政海内富昌则鎭星入阙
　　黄帝将兴黄云升于堂
　　苍之灭也麟不荣也麟木精也麒麟鬭日无光
　　天命荡白虎朝其终白虎在野
　　八政不中则铁飞
　　诗含五际六情即六义也一曰风二曰赋三曰比四曰兴五曰雅六曰颂
　　作法五经束之天地稽之图象质之三□施之四海也八政不中则人无唇
　　孔胸文曰制作定世符运

　　春秋説题辞【阙名】
　　星之为言精也阳之荣也阳精为日日分为星故其字日下生为星
　　云之为言运也触石而起谓之云含阳而起以精运也地之为言嫓也承天行其义也山陵之大非地不制含功以牧生也
　　易者气之节含精宣律上经象天下经叶歴文言立符象出期节彖言变化系设类迹
　　尚书者二帝之迹三王之义所以推其期运明命授之际书之言信而言天地之情帝王之功凡百二篇第次委曲尚者上也上帝之书也
　　在事为诗未发为谋恬淡为心思虑为志故诗之为言志也
　　诗者天文之精星辰之度
　　礼者体也人情有哀乐五行有兴灭故立乡饮之礼终始之哀婚姻之宜朝聘之表尊卑有序上下有体王者行礼得天中和礼得则天下咸得厥宜阴阳滋液万物调四时和动静常用不可须臾惰也
　　麦之为言殖也寝生触冻而不息精射刺直故麦含芒事且立也
　　稻之为言借也稻冬含水盛其德也故稻太阴精含水渐洳乃能化也江旁多稻固其宜也
　　粟助阳扶性粟之为言续也粟五变一变而以阳生为苗二变而秀为禾三变而祭然谓之粟四变入臼米出甲五变而蒸饭可食阳以一立为法故粟积大一分穗长一尺文以七烈精以五六立故其字粟为粟西者金所立米者阳精故西字合米而为粟
　　天文以七列精以五故嘉禾之滋茎长五尺五七三十五神盛故连茎三十五穗以成盛德禾之极也
　　斗星时散精为彘四月生应天理
　　鴈之言鴈起圣以招期知晩蚤故鴈南北以阳动故也鸡为积阳南方之象火阳精物炎上故阳出鸡鸣以类感也鸡之为言佳也佳而起为人期莫宝也
　　地精为马十二月而生应阴纪阳以合功故人驾马任重致远以利天下月度疾故马善走
　　槐木者虚星之精

<子部,杂家类,杂纂之属,说郛,卷五上>
　　春秋感精符【阙名】
　　人主与日月同明四时合信故父天母地兄日姊月注曰父天于圜丘之祀也母地于方泽之祭也兄日于东郊姊月于西郊
　　黄帝之将兴黄云升于堂文命之候龙御云天命于汤白云入房
　　霜杀伐之表秋季霜始降鹰隼击王者顺天行诛以成肃杀之威若政令苛则夏下霜诛伐不行则冬霜不杀草
　　人主含天光据玑衡齐七政操八极故君明圣人道得正则日月光明五星有度
　　日下沦于地则嘉禾兴
　　麟一角明海内共一主也王者不刳胎不剖卵则出于郊
　　王者上感皇天则鸾凤至
　　大电绕枢星炤郊野感附宝而生黄帝
　　山冬大雾十日已上不除者山崩之候
　　八月白露降鹤即高鸣相儆

　　説郛卷五上
<子部,杂家类,杂纂之属,说郛>
　　钦定四库全书
　　説郛卷五下　　　　　　　元　陶宗仪　撰春秋潜潭巴【阙名】
　　火从井岀有贤士从人起
　　天子有三宝谓璿玑玉衡律度也
　　下不兼蜚廉之草为不生
　　蟋蟀来天子无远兵
　　君德应阳君臣得道叶度则日含王字含王字者日中有王字也王者德象日光所照无不及也
　　霹雳击宫失君精泄下有谋起
　　君德应阳则醴泉出又旅星得则醴泉出
　　里社鸣此里有圣人其呴百姓归之
　　疾风拔木谗臣恣忠臣辱
　　天赤有大风发屋折木兵大起行千里
　　虹五色迭至照于宫殿有兵革之事
　　异之为言怪也谓先发感动
　　女子化为丈夫贤人去位君独居丈夫化为女子阴气淖小人聚
　　宫有牛鸣政教衰诸侯相并牛兵之符也
　　天子文绣布地必动絶无嗣
　　枉矢黑军士不勇疾流肿

　　春秋佐助期【阙名】
　　天子法斗诸侯应宿也
　　廐星传令神名诗时
　　天廪食神名均明
　　虞舜之时景星出房
　　豆神名灵殖姓药
　　麦神名福习
　　咸池主五谷
　　大尉主甲卒神名办防曰库兵动鼓自鸣诸侯得众也缪公即位仲夏大寒冰错乱也
　　黄帝将兴时有黄雀赤头立于日傍黄帝曰黄者土精赤者火荣爵者赏也余今当立大功乎黄雀者桑也僖公九年秋三年冬并大雨雹时僖公专乐齐女绮画珠玑之好掩月光阴精凝为灾异昭公事晋阴精用密故灾
　　黄星骋海水跃宋均曰黄星土精土主安静跃则失常
　　春秋纬【阙名】
　　月之将蚀则斗第二星变色微赤不明而蚀
　　黄帝坐于扈阁凤凰衔书致帝前其中得五始之文焉天皇地皇人皇兄弟九人分九州长天下也又曰天皇被迹在柱州昆仑山下
　　黄帝将起有黄雀赤头立日旁帝占曰黄者土精赤者火荧雀者赏萌余当立乎
　　孔子坐扈洛水之上赤雀衔丹书随至
　　玉泽马者师旷时来
　　尧时龙马衔甲赤文緑色临坛上甲似龟广袤九尺上有五色文
　　汤帝白狼握禹箓
　　帝伐蚩尤乃睡梦西王母遣道人披狐之裘以符授之
　　黄帝出游洛水之上见大鱼杀五能牲以醮之天乃甚雨
　　武王渡河中流白鱼跃入舟中

　　春秋后语【孔衍】
　　秦穆公将兄三人囚于内宫
