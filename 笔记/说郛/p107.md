<!-- { "loadSidebar": true } -->
　　琼崖四州在海岛上中有黎戎国其族防处无酋长多沉香药货余靖知桂州时吴防为司戸管内机宜文字以卒五百安抚黎戎谓此不足以立功即深入其地反为掩杀下马请降戎得待之甚厚以女妻之而有子在琼州令以银五十星造两缾赎之戎得缾甚喜遂放还岛上水出黎戎饮四州人少忤其意即毒其上流故鲜能亽其巢穴国初时有一节度使忘其名姓王不悦于赵普因使讨之王有知术使士卒以铁底为袜入其地多使斩馘至今国中一石戎过之必惧而再拜相传王节度曾坐其上即荆公夫人之叔父公先妻吴与荆公夫人同母亲见説如此公再娶周即春卿家有贤行
　　张舜民芸叟从军髙遵裕有诗曰白骨似沙沙似雪劝君莫上望乡台神庙见诗谪郴州税郴多碧莲根大如盌张尝以墨印于诗藁上以诧北人也
　　绍圣初复用元丰旧人吕吉甫起知金陵公谪归州过之燕劳甚厚回谒于清凉寺问曾上荆公坟否公言不曾到但妻母坟近一省之盖是时士大夫上荆公冡者无虚日吕因是问之
　　巫山神女庙其像坐帐中秘不可观冯沆学士之幼子美秀如玉年十五随沆知防州日戏于郡圃必拍手呼鹿鹿至则骑之人以为异后改蜀郡过巫山庙其子辄褰帷见神女目动归时头痛疾三日而卒
　　公言近岁乗舆唐突者多为卫士殴伤宜造一木匣如匦状随驾而行以御史一员掌之庻使寃抑可伸而良民无殴伤之害
　　晁尭民端仁尝得冷疾苦无药可治惟日中炙背遂愈范峒善风鉴公为中书舎人时峒曰凡坐狨毛要如半睡者公在马上精神太衒恐不乆居此未防果出知南京
　　公昔与杜挺之梅圣俞同舟遡汴见圣俞吟诗日成一篇众莫能和因宻伺圣俞如何作诗盖寝食游观未尝不吟讽思索也时时于坐上忽引去奋笔书一小纸内筭袋中同舟窃取而观皆诗句也或半聨或一字他日作诗有可用者入之有云作诗无古今惟造平淡难乃筭袋中所书也
　　徐君平金陵人亲见荆公病革时独与一医者对床而寝荆公矍然起云适梦与王禹玉露髻不巾同立一坛上已而遂薨此可怪也
　　杜常及第时在期集处为公言先梦已及第犹着白衣见主上被髪常在众中骑马意欲先行为前三人拥而不得进又过一大涧防堕后得一人状貌甚伟扶掖而过果第四人及第则前有三人之应也后一人乃沈季长正如梦中所见时在谅闇中即被髪之应也
　　侬智髙反时官军屡败孙沔余靖军行不整所过残掠狄青为帅有妇人卖蔬于道一卒倍取青拽卒马前斩之至广召诸将责陈晓【犯英庙御名】违节制斥起大门外已罗酒炙遂斩之孙余坐上股栗自是军声大振秋毫无犯遂破贼焉
　　杜镐龙图江南名士植之祖也初登第时将试之前夕寤而烛之见大防衔卷于前视之乃孝经正义明日果于正义中出题三道
　　俞次尚与其妻素逹理性次尚病呼其妻曰我将死时次尚二子在外妻曰我欲先死君俟诸子至未晩也其妻奄然而化次尚为文志其墓已而诸子至明日告曰吾亦行矣即薰沐趺坐而化孙莘老尝表其墓次尚官至屯田郎湖州人字退翁云
　　燕达为儿时卖鸭卵严法华取其卵悉啖之既而抚其背曰惜取身他日一个节度使
　　契丹犯澶渊奏至寇凖适在病告上遣数軰召与计事凖辞疾复遣卫士舁病而入亦不至明日凖入对上引视二图一江南一蜀中也凖曰江南必王钦若蜀中必陈尧咨也二人以其乡里皆亡国诏不可固请銮舆亲征即出懐中所拟将校姓名凡数百人诏敕皆具矢戈即日言迈遂平大寇凖之力也
　　马亮善相人为防路监司日吕文靖父为州职官一见文靖即许以女嫁之其妻怒曰君尝以此女为国夫人何为与选人子亮曰此所以为国夫人也

　　墨客挥犀【彭乘】
　　包拯自御史直諌院危言正议倾动朝野仁庙常温顔优纳近侍以为难帝曰忠鲠之言固苦口而逆耳盖有所益也设或无益亦无所害又何必拒而责之大圣之度慈厚若此
　　孙资政沔出帅环庆宿管城値夏州进奉使至或曰当避驿者公曰使夏国王自入朝亦外臣也犹当在某下况陪臣乎羌使遂宿白沙仁庙闻而嘉之
　　诗人多用方言南人谓象牙为白暗犀为黒暗故老杜诗曰黒暗通蛮货又谓睡美爲黒甜饮酒爲软饱故东坡诗曰三杯软饱后一枕黒甜余
　　左传晋使子员谓郑人曰君有楚命亦不使一介行李告于寡君注行李谓行人也今人乃谓行装为行李非也
　　郑希仲云凡仕宦有三难一谓綂十万之众而爲帅二为翰林学士三谓宰剧邑三者茍非其材则事必隳废除是三者虽宰相犹可以常才兼之
　　世人畵韩退之小面而美髯着纱防此乃江南韩熈载耳尚有当时所画题志甚眀熈载諡文靖江南人谓之韩文公因此遂谬以爲退之退之肥而寡髯元丰中以退之从享文宣王庙郡县所画皆是熈载后世不复可辩退之遂爲熈载矣
　　旧制三班奉职月俸钱七百驿劵肉半斤祥符中有人爲题诗写在驿舍门曰三班奉职实堪悲卑贱孤寒即可知七百料钱何日富半斤羊肉防时肥朝廷闻之曰如此何以责亷隅遂议増月俸
　　尝有一名公初任县尉有举人投书索米戏爲诗答之曰五贯五百九十俸虚钱请作足钱用妻儿尚未厌糟糠僮仆岂免遭饥冻赎典赎解不曽休吃酒吃肉何曽梦为报江南痴秀才更来谒索觅甚瓮熈宁中例增选人俸钱不复有五贯九百俸者此实养亷隅之本也藏书画者多取空名偶传爲钟王顾陆之笔见者争售此所谓耳鉴又以观画而以手摸之相传以谓色不印指者爲佳画此又在耳鉴之下谓之揣骨听声欧阳公尝得一古画牡丹樷其下有一猫永叔未知其精妙丞相正肃吴公与欧公家相近一见曰此正午牡丹樷何以明之其花敷妍而色燥此日中时花也猫眼黒睛如线此正午猫眼也有带露花则房敛而色泽猫眼早暮则睛圆正午则如一线耳此亦善求古人之意也扬州芍药名著天下郡国最其盛处仁宗朝韩魏公以副枢出鎭维扬初夏芍药盛开忽于丛中得黄縁棱者四朶土人呼为金腰带云数十年间或有一二朶不常见也魏公开宴召三人者同赏时王禹玉作监郡王荆公爲幕官陈秀公初校尉卫寺丞爲过客其后四人者皆相继登台辅盖花瑞也
　　倪彦及朝奉尝爲太原府幕官云太原人喜食枣无贵贱老少常置枣于怀袖间等闲探取食之则人之齿皆黄縁食枣故乃验嵇叔夜齿居晋而黄之説
　　蒲阳壶公山有蟹泉在嵌嵓之侧一穴大可容臂其源常竭求涓滴不可得州县遇旱暵即遣吏斋沭置净器于前以茅接之泉乃徐徐引出满器而止有一蟹大如钱色红可爱縁茅入器中戏泳俄顷乃去若遇蟹出雨必霑足此亦应天寺鳗井之类也
　　往岁士人多尚对偶爲文穆修张景辈始爲平文当时谓之古文穆张尝同造朝待旦于东华门方论文次适见有奔马践死一犬二人各记其事以较工拙穆修曰马逸有黄犬遇蹄而毙张景曰有犬死奔马之下时文体新变二人之语皆拙涩当时已谓之工传之至今桂州妇人产男者取其胞衣净濯细切五味煎调之召至亲者合宴置酒而啖若不与者必致怒争
　　北人喜鸦声而恶鹊声南人喜鹊声而恶鸦声鸦声吉凶不常鹊声吉多而凶少故俗呼喜鹊古所谓干鹊是也南中多有信鹊者类鹊而小能爲百禽声春时其声极可爱忽飞鸣而过庭檐间者则其占爲有喜凡野禽或獐狐之类入人家者必有不祥事余累试甚验不但人家路行遇飞鸟过者切避之若遗粪汚人衣者亦不祥又见雀鬬者不得相逐遭官事
　　毘陵郡士人家有一女姓李氏方年十六岁颇能诗甚有佳句吴人多得之有拾得破钱诗云半轮残月掩尘埃依稀犹有开元字想得清光未破时买尽人间不平事又有弹琴诗云昔年刚笑卓文君岂信丝桐解误身今日未弹心已乱此心元自不由人虽有情致乃非女子所宜
　　王君贶爲三司使乞更河北盐法条约颇精宻仁庙批曰朕不忍河北军民顿食贵盐三司即时寝罢后刻诏于北京望宸阁
　　雀有色纯白者有尾白者搆巢人家多爲祥瑞余曽见卖药老人育白雀数枚问何从得之答云雀方出殻未羽时以蜜和饭饲之乃然
　　防峡间有子母鹊比常鹊差大雌雄未尝相离虞者必双得之闭雌于笼中纵雄出食食饱辄归纵雌亦然若双纵则径去不复返矣
　　河州有禽名骨托状类雕髙三尺许常以名自呼能食铁石郡守每置酒辄出以示坐客或疑铁石至坚非可食之物乃取三寸白石系以丝绳掷其前即啄而吞之良乆牵出视石已软烂如泥矣
　　文潞公住洛日年七十八同时有中防大夫和昫朝仪大夫司马旦司封郎中致仕席汝言皆七十八尝爲同甲防各赋诗一首潞公诗曰四人三百二十岁况是同生丙午年招得梁园爲赋客合成商岭采芝仙诗谈亹亹风盈席素髪飘飘雪满肩此防从来诚未有洛中应作画图传
　　韩侍中薨差内臣张都知督葬事堂甃以石一切用度皆出于官上自撰墓碑题其额曰两朝顾命定册元勲之碑明年曽侍中薨上题其墓碑额曰两朝顾命赞册亚勲之碑
　　虎每食一人则耳成一缺汀州西山有虎爲暴十余年后爲射者所杀两耳如锯焉
　　欧阳文忠公好推揽后学王向少时爲三班奉职勾当滁州一镇时文忠守滁州有先生爲学子不行束修自往诣之学子闭门不接先生讼于向向判其牒曰礼闻来学不闻往教先生既已自屈弟子寜不少髙盍二物以収威岂两辞而造致先生不喜向判径持牒以见欧公公一阅大称其才遂爲之延誉奬进成就美名卒爲闻人
　　庆厯中范希文以资政殿学士判邠州予中途上谒翌日召食时李郎中丁同席范与丁同年进士也因道旧日某修学时最爲贫窭与刘某同在长白山僧舍日惟煑粟米二升作粥一器经宿遂凝以刀爲四块早晩取二块断虀十数茎醋汁半盂入少盐暖而防之如此者三年
　　钟弱翁所至好贬剥榜额字画必除去之出新意自立名令具牌当爲重书之镂刻工匠十数辈然字画不工人皆苦之尝经过庐陵一山寺有髙阁壮丽弱翁与僚属部曲拥立望其榜曰定慧之阁自径入寸旁题姓名漫灭弱翁故意称谬使僧呼梯取之拭拂视之乃鲁国顔眞卿书弱翁顾谓客曰似此字画何不刻石即令刻石传者以爲笑
　　漳州漳浦县地连潮阳素多象往往十数爲羣然不爲害惟独象遇之逐人蹂践至肉骨糜碎乃去葢独象乃众象中最犷悍者不爲羣象所容故遇之则蹂而害人僧悟空在江外见一猿坐树杪弋人伺其便射之箭中母腹母呼其雄至付子已哀鸣数声乃防箭堕地而死射者折矢弃弓誓不复射
　　貉行十数歩辄睡以物击竹警之乃起既行复睡性嗜纸状如兔毛质滑腻可爱予元符中于京师卖药翁处见之
　　国子博士李余庆知常州强于政事果于去恶凶人恶吏畏之如神末年得疾甚困有州医博士多过恶常惧为余庆所发因其困进利药以毒之服之洞泄不已势已危余庆察其奸使人扶舁坐防事召医博士杖杀之然后归卧未及席而死葬于横山人至今畏之过墓者皆下马有病疟者取墓土著牀席间辄差其敬惮之如此
　　石守道学士为举子时寓学于南都其固穷苦学世无比者王侍郎独闻其勤约因会客以盘餐遗之石谢曰甘脆者亦某之愿也但日享之则可若止修一餐则眀日何以继乎朝享膏粱暮厌粗粝人之常情也某所以不敢当赐使以食还王益重之
