<!-- { "loadSidebar": true } -->
　　凡学士无定员皆以他官充下自校书郎上及诸曹尚书皆为之所入与班行絶迹不拘本司不系朝谒常参官二周为满嵗则迁知制诰一周嵗为迁官则奏就本司判记上月日北省官宰相送南省官给舍丞郎送上兴元元年勑翰林学士朝服序班宜准诸司官知制诰例凡初迁者中书门下召令右台门防其日入院试制书荅共三首诗一首自张仲素后加赋一首试毕封进可者翌日受宣乃定事下中书门下于麟徳殿对同院赐宴营幕使宿设帐幕图褥尚食供馔酒坊使供美酒是为勑设序立拜恩讫就宴又赐衣一幅绢二十疋飞龙司借马一疋旬日又进文一轴内库给青绮锦被青绮方褡青绫单帕漆通中枕铜镜漆奁象箆大小象梳漆箱铜桬罗铜觜椀紫丝履白布手巾画木架床鑪铜案席氊褥之类毕备内诸司供膳饮之物主膳四人掌之内园官一户三人以供使令其所乗马送迎于擗仗门内扩门之西度支月给手力资四人人钱三千五百四品已上加一人每嵗内赐春服物三十疋暑服物三十疋绵七屯寒食节料三十疋酒饴杏酪粥屑肉餤清眀火二社蒸端午衣一幅金花银器一事百索一轴青团镂竹大扇一柄角糭三服沙蜜重阳酒餹粉糕冬至嵗酒兎野鸡其余时果新茗新歴是为经制直日就须授下直就第赐之凡内宴坐次宰相坐居一品班之上别赐酒食珍果与宰相同赐帛二十疋金花银器一事贞元四年勑晦日上已重九节百寮宴乐翰林学士每节赐钱一百千其日奏选胜而会赐酒脯茶果眀年废晦日置中和节宴乐如之非凶年旱嵗兵革则每嵗为常
　　凡正冬至不受朝俱入进名奉贺大忌进名奉慰其日尚食供素馔赐茶十串
　　凡郊庙大礼乗舆行幸皆设幕次于御幄之侧侍从亲近人臣第一御含元殿丹鳯楼则二人于宫中乗马别驾出殿门徐出就班大庆贺则俱出就班
　　凡当直之次自给舍丞郎入者三直无儤自起居御史郎官入五直一儤其余杂入者十直三儤新迁官一直服价名于次之中减半着为别条例题于北壁之西阁凡交直内朝之退不过辰已入者先之出者后之直者疎数视人之众寡事之劳逸随时之动静凡节国忌授衣二分田假之令不霑有不时而集并夜而宿者或内务不至外喧已寂可以探穷理养性浩然之气故前辈传楞伽经一本函在屋壁每下直出门相谑谓之小三昩出银台乗马谓之大三昩如释氏之去纒缚而自在也北防前堦有花塼道冬中日及五塼为入直之李程性懒好晩入恒过八塼乃至众呼为八塼学士元和已后院长一人别勑承防或密受顾问独召对扬居北壁之东閤号为承防閤子其屋栋别列名为政事驾在大内即于眀福门置院驾在兴庆宫则于金眀门内置院今在右银台门之北第一门向牓曰翰林之门其制高大重复号为胡门入门直西为学士院即开元十六年所置也引铃于外惟宣事入其北门为翰林院又北为少阳院东屋三院西厢之结麟楼南西并禁军署有髙品二人知院事每日晚执事于思政殿退而传防小使衣緑黄青者逮至十人更畨守曹南防五间本学士骑马都尉张垍饰为公主堂今东西间前架髙品使居之中架为藏书南库西三间前架中三洞谿设榻受制防印书诏二时会食之所四辟列制勑例名数其中使置博一局印柜中间为北一户架东西各二间学士居壁之出北门横屋六间当北防通廊东西三间为藏书北库其二库书各有録约八千卷小使主之西三间书官居之号曰待制北防五间东一间是承防閤子并学士杂处之题记名氏存于壁者自吕问始建中已后年月迁换乃为周悉南北二防皆有悬铃以示呼召前庭之南横屋七间小使居之分主实牍诏草纸笔之类又西南为髙品使之马厩北为窦库之北小攀廊抵于北防西舍之南其一门待诏戴小平尝处其中死而复生因弊为南向之宇画山水树石号为画堂次二间贮逺嵗诏草及制举词策又北回而东并待诏居之又东尽于东垣为典主堂待诏之职执笔砚以俟书冩多至五六员其选以能不以地故未尝用士人自王伾得志优给颇厚率三嵗一转官有至四品登朝者虚廊曲壁多画怪石松鹤北防之西南小楼王涯率人为之院内古槐松玉蕊药树柿子木庵罗峘山桃杏李樱桃紫蔷薇辛夷蒲萄冬青玫瑰凌霄牡丹山丹芍药石竹紫花芜菁青菊商陆蜀葵萱草紫苑诸学士至者杂植其间殆至繁溢元和十二年肇自监察御史入明年四月改左补阙依职守中书舍人张仲素祠部郎中知制诰叚文昌改司勲员外杜元頴司门员外郎沈傅师在焉是时睿宗文武皇帝裂海岱十二州为三道之嵗时以居翰苑皆谓凌玉清遡紫霄岂止于登瀛洲哉亦曰玉署玉堂焉
　　续翰林志【苏易简】
　　太宗曰词臣实神仙之职也玉堂东西壁悉画水以布之风涛浩渺瀛洲之象也修篁皓鹤悉图廊庑竒花异木罗植轩砌风传禁漏月色满庭真人世之仙境新学士入院上事宣徽告报设仪鸾宿陈席幕大官备珍馔设上尊酒茗悉至赴是设者止鳯阁舍人余不得预坐居是职者茍能节用以安贫杜门以省事探真如之防养浩然之气来者瞻望其出处侍者优假其顔色逍遥卒嵗非神仙而何
　　宋绶字公垂仁宗朝同修国史后其子敏求为史馆修撰父子继世掌史世以为荣焉
　　袁枢字机仲为编修官分修列传故相章子厚家以同里宛转求释其事公曰吾史官书法不隠宁可负天下后世公议
　　徐锴为虞部员外郎专掌集贤院宿此锐意羣集不复问家事尝言集贤院即是吾家指所居曰此寄宿之所尔
　　仁宗朝初修起居缺中书拟人而彭乗在选中上指乗曰此儒也雅有恬退名无以易之及召见谕曰卿先朝旧人久补外未尝自言对曰臣生孤逺自量其分敢过有所望耶上颇嘉之











　　翰林壁记【丁居晦】
　　灵鹊
　　学士院有双雀尝栖于西轩海棠枝上每学士会食必徘徊翔集于玉堂之上畧无惊畏因谓之灵鹊或鸣噪必有大诏令或宣召之事
　　史职
　　元和十四年史馆修撰李翺奏臣谬得秉笔史馆以纪録为职夫劝善惩恶正言直笔记圣朝功徳述忠臣贤士事业载奸臣佞人丑行以传无穷者史官之职也
　　铃有声
　　李徳裕镇蜀时谓幕賔韦绚云翰林院有悬铃以备夜直警急文书出入皆引之以代传呼也长庆中予为学士时河北用兵一夜铃有声如人引其索者使视之则无人后往往如此使人持棒濳伺于下终无所覩而数数鸣动不已院中诸公私共准其鸣时皆应用兵处耗声则急缓亦如之曽莫之差众咸异之元相诗云神撼引铃索
　　不草制
　　崔贻范于鳯翔围城中据李茂真起复作相偓当草制抗疏论其不可夜半以授翰林院学士使中人马从皓语偓曰学士无以性命为戏偓不荅扄户而寝明日无麻制宣读茂真曰陛下命相学士不肯草制与反何异昭宗曰卿荐贻范朕不拒偓不草制朕亦不拒其如道理分眀何
　　置座右
　　子元着史通内外四十九篇徐坚读之叹曰为史氏者宜置此座右也
　　置札玉阶
　　开元末韦绚自左补阙为起居舍人时杨嗣复已除起居舍人杨嗣复于殿下先奏曰左补阙韦绚新除起居舍人未中谢奏取进防帝颔之李钰招而引之绚即置笔札于玉阶栏槛之右疾趍而置词拜舞焉
　　有赏音
　　范史论撰书之意曰吾闻之杰思殆无一字空设此书行应有赏音者自古体正而思精未有此也













　　御史台记【阙名】
　　裴琰之
　　裴琰之作同州司户年才弱冠但以行乐为事畧不为案牍刺史谯国公李崇义怪之而问户佐佐曰司户达官儿郎恐不问书判既数日崇义谓琰之曰同州事物固繁司户尤甚公何不别求京官无为滞此司也琰之唯诺复数日曹事委积诸窃议以为琰之不知书但遨游耳他日崇义召之厉色形言将奏免之琰之出谓佐曰文案几何对曰遽者二百余琰之曰有何多如此逼人命每案后连纸千张仍命五六人以供研墨防笔左右俛唯而已琰之不之听语主案者畧言事意倚柱而断之词理纵横文华粲烂手不停缀落纸如飞倾州官僚观者如堵墙惊叹之声不已也案达于崇义崇义初曰司户解邪判户佐曰司户太髙手笔仍未之竒也比四五十案词彩弥精崇义悚怍召琰之降阶谢曰公之词翰若此何忍藏锋成鄙夫之过是日名动一州数日闻于京邑寻擢雄州司户
　　李义琛
　　太宗朝文成公主自吐蕃贡金数百至岐州遇盗前后发使案问无获贼者太宗召诸御史目之特命李义琛前曰卿神清俊拔暂劳卿推逐必当获贼琛受命施以密计数日尽获贼矣太宗喜特加一阶赐金二十两
　　辛郁
　　唐辛郁管城人也旧名太公弱冠遭太宗于行所问何人曰辛太公太宗曰何如旧太公郁曰旧太公八十始遇文王臣今适年十八已遇陛下过之逺矣太宗悦命值中书
　　张楚金
　　唐则天朝刑部尚书张楚金为酷吏周兴搆陷将刑乃仰叹曰皇天后土岂不察忠孝乎奈何以无辜获罪因泣下数行人人皆为防欷须防隂云四塞若有所感旋降敕释罪宣示讫天地开朗庆云纷紏时议言其忠正所致也
　　杨茂直
　　唐杨茂直任拾遗有补阙姓王精九经不练时事每自言明三教时有僧名道儒妖讹则天捕逐甚急所在题云访僧道儒茂直与薛兼金戏谓曰敕捕僧道儒足下何以安闲云何闗吾事茂直曰足下眀三教僧则佛教道则老教何不闗吾事乃惊惧兴寝不安遂不敢归寓于曹局数宿祈左右慎其事意复共诳之忧惧不已遇人但云实不眀三教事茂直等方寛慰云别访人非三教也乃敢出
　　左右台御史
　　唐孝和朝左右台御史有迁南省仍内供奉者三墨敇授者五台讥之为五墨三仍左台呼右台为髙丽僧言随汉僧赴斋不呪诵唪呗但饮食受防而已讥其掌外台在京辇无所弹劾而俸禄同也自右台授左台号为出蕃自左台授右台号为没蕃每相遇必相嘲谑不已也
　　杜文范
　　唐杜文范襄阳人也自长安尉应举擢第拜监察御史选殿中授刑部员外以承务郎特授西台舍人先时与髙上智俱任殿中为侍御史张由古宋之顺所排蹙与上智迁员外既五旬由古之顺方入省文范众中谓之曰张宋二侍御俱是俊才由古问之答曰若非俊才那得五十日骑土牛趂及殿中举众欢笑
　　元晋
　　唐曹怀舜金乡人父继叔死王事赠云麾将军怀舜襁褓授游击将军歴内外文武官则天云怀舜久歴文资而屈于武职自左鹰卫郎将拜右玉钤卫将军有宋州司马曹元本父名乞伯时汲县丞元晋好谈多警策或问元晋元本懐舜从叔元晋应声答曰虽则同堂俱非本族人怪问之晋曰元本乞伯子怀舜继叔儿以此知矣
　　御史里行
　　唐开元中置里行无员数或有御史里行侍御史里行殿中里行监察里行以未为正官故台中咏之曰柱下虽为史台中未是官何时闻必也早晩见任端任端即侍御史任正名也











　　上庠録【吕荣义】
　　政和元年尚书蔡嶷为知举尤严挟书是时有街市词曰侍香金童方盛行举人因以其词只改十五字作怀挟词云喜叶叶地手把怀儿摸甚恰限出题厮撞着内臣过得不住脚忙里只是看来班駮这一身冷汗都如云雾薄比此年时头势恶待检义还猛相度只恐根底有人挦着
