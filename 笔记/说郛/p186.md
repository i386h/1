<!-- { "loadSidebar": true } -->
　　宋南康公刘邕嗜疮痂比于鳆鱼唐劒南节度使鲜于叔明嗜臭防毎采拾得三五升浮于防热水泄其气以酥及五味熬卷饼食之云天下佳味权长孺嗜人爪甲见之辄流涎

　　説郛卷二十六下
<子部,杂家类,杂纂之属,说郛>
　　钦定四库全书
　　説郛卷二十七上　　　　明　陶宗仪　撰鸡肋编【庄绰】
　　昔曹孟徳旣平汉中欲因讨蜀而不得进守之又难为功操出敎唯曰鸡肋而已外曹莫能晓杨修独曰夫鸡肋食之则无所得弃之则殊可惜公归计决矣阿瞒之绩无见于策而其空言竟着于后是岂非鸡肋之借邪方其撅芦菔鳬茨而饿于墙壁之间幸而得之虽不及于兎肩视牛骨为愈矣予之此书殆类于是故以鸡肋名之绍兴三年二月九日清凉庄季裕云
　　筯屐之谜载于前史鲍昭集中亦有之如一士弓张泉非衣金卯刀千里草之类其原出于反正止戈而诗人因作字谜王介甫作字谜云兄弟四人两人大一人立地二人坐家中更有一两口便是凶年也好过又作谜云常随措大官人满腹文章儒雅有时一面红妆爱向花前月下至于酒席之间亦专以文字为戏尝为令云有商人姓任名鈓贩金与锦至关关吏告之任鈓任入金锦禁急又云亲兄弟日日昌堂兄弟火火炎堂兄弟令令袊又云掘地去土添水成池皆无有能酬者又为字中一防谜云寒则重重叠叠热则四散分流兄弟四人下县三人入州在村里只在村在市头只在市头又为叠字下两防谜云兄弟二人同姓同名要若识我先识家兄不识我家兄知为谁人妇字谜云左七右七横山倒出甑谜云将军是个五行精日月燕山望石城待得功成身又退空将心腹为苍生
　　健儿之语见于晋叚灼梁陈伯之传至唐尤多余少时过荆南白牌驿见丰碑刻唐官衔有招募健儿使其碑石正白驿因得名或云浚置大晟乐取石为磬未知信否
　　陈州城外有厄台寺乃夫子絶粮之地今其中有一字王佛云是孔子像旧榜文宣王因风雨洗剥但存一字王而释氏附防为一字王佛也其侍者冠服犹是顔渊之状如杜甫之作十姨天下如是者不可胜数
　　米芾元章或云其母本产媪出入禁中以劳补其子为殿侍后登进士第善书尤工临摹人有古帖假之率多为其换易真本至于纸素破污皆能为之卒莫辨也有好洁之癖任太常博士奉祠太庙乃洗去祭服藻火坐是被黜然亦不能忘情其知涟水军日先公为漕使每传观公牍未尝涤手余昆弟访之方授刺见己胥与矣以是知其伪为也宗室华源邵王仲家多声妓尝欲验之大防賔客独设一榻待之使数卒解衣袒臂奉其酒馔是姫环于他客杯盘狼籍久之亦自迁坐于众賔之间乃知洁癖非天性也然人物标致可爱故一时名士俱与之游其作文亦狂怪尝作诗云饭白云留子茶甘露有兄人不省露兄故尝叩之乃曰只是甘露哥哥耳大观中至礼部员外郎知淮阳军卒
　　越州在鉴湖之中绕以秦望等山而鱼薪难得故谚云有山无木有水无鱼有人无义里俗颇以为讳言及无鱼则怒而欲争矣又井深者不过丈尺浅者可以手汲霖雨时平地发之则泉出然旱不旬月则井已涸矣皆谓泉乃横流故尔因灭裂不肯深浚致源不广也又谚云地无三尺土人无十日欢此语二淛皆云
　　浙西谚云苏杭两浙春寒秋热对面厮啜背地厮説言其反覆如此又云雨夜便寒晴便热不论春夏与秋冬言其无常也此言亦通东西为然九州以扬名地本其水波轻扬为目汉三王策亦有三湖轻心之戒大抵人性类土风西北多土故其人重厚椎鲁荆扬多水其人亦明慧文巧而患在轻浅肝鬲可见于睂睫间不为风俗所移者唯贤者为能耳
　　孙真人千金方有治虱方以故梳箆二物烧灰服云南人及山野人多有此犹未以为信尝泊舟严州城下有茶肆妇人少艾鲜衣靓妆银艾簮花其门户金漆雅洁乃取着衣铺几上捕虱投口中几不辍手旁人笑语不为羞而视者亦不怪之乃以方之所云不妄也又在劒川见僧舍凡故衣皆煑于釡中虽禅衣亦然虱皆浮于水上此与生食者小间矣其治虱则置衣茶药焙中火逼令出则以熨斗烙杀之
　　事魔食菜法禁甚严有犯者家人虽不知情亦流于远方以财产半给告人余皆没官而近时事者益众云自福建流至温州遂入二浙睦州方腊之乱其徒处处相煽而起问其法防晕酒不事神佛祖先不防賔客死则裸塟方殓尽饰衣冠其徒使二人坐于尸旁其一问曰来时有冠否则答曰无遂去其冠逐一去之以至于尽乃曰来时何有曰有胞衣则以布囊盛尸皆云事之后致富小人无识不知絶酒肉燕祭厚塟自能积财也又始投其党人皆舘糓焉凡物用之无间谓为一家故有无碍彼之説以是诱惑其众其魁谓之魔王为之佐者谓之魔翁魔母各诱他人但欲人出四十九钱于魔翁处烧香魔母得聚所得缗钱以时纳于魔王岁获不赀云亦诵金刚经取以色见我为邪道故不事神佛但拜日月以为真佛其説经如是法平等无有髙下则以无字连上句大抵多如此解释俗讹以魔麻谓其魁为麻黄或曰云易魔王之名也其初授法设誓甚重然以张角为祖虽死于汤镬终不敢言角字传云何执中官台州州获事魔之人勘鞠久不能得或云处州龙泉人其乡邑多有事者必能察其虚实乃委之穷究何以襍物百数则能识其名则非是而置一羊角其名皆言之至角则不言遂决如狱如不事祖先裸塟之类固已害亲俗而又谓人生为苦者杀之是救其苦也谓之度人杀人多者则可以成佛故结众集乗乱而起甘嗜杀人最为大患尤尝思释氏羞以戒杀与之为戾耳但禁令太严每有告者株连既广又当籍没全家流徙与死无等必恊力同心以拒官吏州县惮之率不敢按反致増多余谓薄其刑典去其籍财之令但治其魁首则可以弭矣
　　谚云不麦过不入靖康元年麦多髙于人者既大雨所损十八顺昌谷道人种云大风先倒无根树伤寒偏死下虚人王恬智尝云犯色伤寒犹易治伤寒犯色最难医王舟元素云治风先治脾治疾先治气皆卫生之要也
　　小人之相亦多有相验者有一絶载云欲识为人贱先湏看四般饭迟屙屎疾睡重着衣难葢无不应
　　汝隂尉李重舒汉臣山阳人生平戒杀云释敎令置虱于绵絮筒中久亦饥死有人敎于青草叶上经宿霑露则化为青虫飞去试之信然皆背拆而化
　　疮发于足胫骨傍肉多难合北人谓之腰疮南人呼为骭疮其实一也然西北之人千万之中患者乃无一二妇人下实血壮尤罕斯疾南方妇女亦多苦之葢俗喜饮白酒食鱼鮝鮝有盐而味醎则散血走下鱼乃发热作疮酒以麴糵有毒三物气味皆入于脾肾而足骭之间二脉皆由之故发之疮必在其所问曰鱼盐之地海濵傍水民食鱼与盐使人热中盐者胜血【鱼发疮则热中之验盐发热则胜血之徴】其民皆黒色疎迂其病皆为痈疡【血热而弱故善为痈疡】又本草云酒大热有毒能行百药服药人不长以酒下遂引药入于四肢滞血化为痈疽今白酒麯中多用草乌头之药皆有犬毒甚于诸药释经谓甘刀刃之蜜忘截舌之患况又害不在目前者乎谚谓病从口入祸从口出信矣
　　大人以大对小而言耳而世惟子称父为然若施之于他则众骇笑之矣今略举经史子传之所云以证其失焉易乾卦九五飞龙在天大人造也注大人贤人君子论语畏大人注大人即圣人孟子大人者不失赤子之心注大人谓国君惟大人为能格君心之非谓辅臣大人正已而物正谓大丈夫不为利害动揺者养其小者为小人养其大者为大人注务口腹者为小人治心志者为大人如大人之为大人者言不必信义亦类此惟汉髙袓云始大人以臣为亡赖霍去病云不早自知为大人遗体崔豹云大人少有英称晋陈骞云大人大臣唐裴彛云大人病痛苦辄然皆呼其父而防受扣头曰从大人议则又名其叔张传云王遇大人益解范滂云惟大人割不忍之恩葢谓其母唐柳宗元谓刘禹锡之母亦曰无辞以白其大人注大人长老称尊事之也岑彭传韩歆南阳大人注谓大家豪右髙骈传女巫王奉先谓毕师铎曰扬州灾有大人死秦彦曰非髙公邪呼韩单于传大人相难久之后汉北匈奴大人车利涿唐葢麻父为东都大人则匈奴亦指尊长为大人也梁元帝金楼子云荆间有人名我地大人向父称我向子恒称名此其异也又有名子为大人者北人恒呼子为大人此尤异也又史记娄敬传且鞮使单于谓汉天子我丈人行注云丈人尊长之称也故荆轲传髙渐离家丈人召使前击筑杜甫赠韦济诗云丈人试静聴而柳宗元呼妻父杨詹为丈人母独孤氏为母故今时惟壻呼妇翁为然亦不敢名尊老以畏人笑至呼父为爷谓母为妈以兄为哥举世皆然问其义则无説而莫知以为丑风俗移人咻于众楚岂特此而已哉爹字虽见于南史梁始兴王儋云始兴王人之爹救人急如水火何时复来乳哺我荆楚方言谓父为爹乃音徒我切又与世人所呼之音不同也
　　髙宗南幸舟方在道中海泊近岸执政不登舟朝谒行于沮洳则蹑芒鞋吕元直时为宰相故同列戏曰草履更将为赤舄谒时傍舟水深乃积稻秆以进叅政范觉民曰稻稭聊以当沙堤
　　油通四方可食与然者无如胡麻为上俗呼芝麻言其性有八拗谓雨旸时薄收大旱方大熟开花向下结子向上炒压榨才得生油膏车则滑鑚鍼乃澁也而河东食大麻油气臭与茌子皆堪作雨衣陕西又食杏仁红蓝花子蔓菁子油亦以作膏火但以蔓菁子熏目致失明今不闻为患山东亦以苍耳子作油此当治风有益江湖小胡麻多以桐油为灯但烟浓污物画像之类尤畏之汚衣不可洗以冬瓜涤之乃可去色青而味甘悮食之令人吐痢饮酒或茶皆能荡涤葢南方酒中多灰尔尝有妇人悮以膏髪粘结如椎百治不能解竟髠去之又有旁毘子油其根即乌药村落人家以作膏火其烟尤臭故城市罕用乌桕子油如蜡可灌烛广南皆用处婺州亦有频州食鱼油颇腥气宣和中京西大歉人相食炼脑为油以食贩于四方莫能辨也
　　定州织刻丝不同大机以熟色丝绵经于木棦【音档】上随所欲作花草禽兽状以小梭织纬时先疏其处方以襍色线缀于经纬之上合以成文以相连承望空视之如雕镂之象故名刻丝如妇人一衣终岁方就虽作百花使不相类葢亦可纬线非通梭所织也单州成武县织薄缣脩广合于官度而重才百铢望之如露着故浣之亦不纰踈鄢陵有一种绢幅甚狭而光宻蚕出独早旧尝端午充贡泾州虽小而皆能茸毛为线织方胜花一疋只重十四两者宣和间一疋防钱至四百千又出菆鍮石尽之类甚工巧尺一对至五六千畨摄子每放两贯邠宁出绵防鳯翔出案几其天生曲材者亦直数十缗原州善造鉄衔镫水绳隠花皮作鞍之华好者用七防【音滔】厠饰以髙价殊多者费直千缗西夏兴州出良弓中国购得之毎张数百千时边将十数献童贯者河间善造箆箕刀子以水精美玉为靶钑镂如丝陈起宗为詹度机宜罢官至有数百副衢州开化山僻人粗鲁而制茶笼鐡鎻亦佳苏州以黄草心织布色白而细几若罗縠越尼皆善织谓之寺绫者乃北方隔织耳名著天下婺州红边罗东阳花罗皆不减东北但丝缕中细不可与无极盐禄等比也
　　卫瓘家人炊饭堕地尽化为螺岁余及祸石崇家稻米饭在地经宿皆化为螺皆致灭族之应
　　郑注未败前褚中药化为蝇数万飞去裴楷家炊黍在甑或变如拳或作蔓菁子期年而卒
