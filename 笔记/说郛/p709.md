<!-- { "loadSidebar": true } -->
　　天田二星在角北主天子畿内地佐封壃界城邑边塞
　　周鼎
　　周鼎三星足状云鼎足星在摄提大角西主神鼎


　　库楼

　　库楼星二十九星库楼十五柱十五星衡四星在角南轸东南次器府东一曰丈阵兵车之府中繁众则大兵起库中无星下臣逆谋兵尽出天下无灾居者库中柱动出兵戈四夷狄柱半不具天子自将半兵出木星守

　　人饥米贵西入轸一度去北辰四十九度昬中西去北辰八十九度
　　左摄提
　　右摄提
　　摄提六星在角亢东北主九卿为甲兵携纪纲建时节祥火星守天下更主金星守兵起
　　大角
　　大角一星天栋在摄提中主帝座金星守兵大起月蚀王者恶忌之入亢三度半去北辰五十九度也
　　帝席
　　帝席三星在大角北星暗天下安星不欲明明则王公凶
　　亢池
　　亢池六星在亢北主度送迎之事
　　折威

　　折威七星在亢南主诏狱斩杀边将死事
　　阳门
　　阳门二星在库楼东北隘塞外防盗之事
　　阵车
　　阵车三星在氐南主革车兵车
　　亢宿
　　亢四星名天府一名天庭总领四海名火星春夏水秋
　　冬金暗国内乱弱大明天下安宁　　　　　　　　　　　　　　　　　【日】月蚀亢中国有事五星犯亢逆行君忧失国大臣不用木星守留三十日已上有赦年丰久守其国米贵人多疾病水灾木与火星同谷不成人死如草木水灾火星守多雨天下兵尽返大起水星守其分米贵久守多病大水灾也土星守万物不成多病金星守天下道不通兵起盗贼水灾伤人金星行入南上道五谷伤赤色旱人流走彗孛犯之其国兵起大臣作乱一年月晕围光士卒自将百里不遂士卒死
　　梗河
　　梗河三星梗在大角帝座北主天子锋又主胡兵及丧诀曰梗河去也相去吉相向兵起客守世乱矣

　　骑官

　　骑官二十七星在氐南主天子骑虎贲贵诸侯之族子弟宿衞天子令三衞之像星众天下安星少兵起五星守之兵起西北入北辰一百十五度
　　车骑将军
　　车骑将军星在骑官东南主车骑将军之官
　　车骑
　　车骑三星在骑官南总领车骑行军之事
　　西咸
　　西咸四星在氐东主治淫佚南星入氐五度去北辰九十三度

　　七公
　　七公七星在招揺东氐北为天相主三公七政善恶星明则众议详审星入河中米贵人相食金星守天下兵起乱西星入氐四度去北辰四十九度

　　积卒

　　前下积卒星十二在氐东南星防小吉如大明及揺动主朝廷有兵防小吉一星亡兵半出二星亡兵大半出三星亡兵尽出五星守兵起星西入氐十三度去北辰一百二十四度
　　房宿
　　房四星名天府管四方一名天旗二名天骃三名天龙四名天马五名天衡六为明堂是火星春夏水秋冬火房为四表表三道日月五星常道也上第一星名为右服次将其名阳环上道二星名右骖上相其名中道三

　　名左服次将其名下道四名左骖上相总四辅左骖左服云东方及南方可用兵右骖右服云西方北方不可用兵
　　戈
　　戈一星在招揺北一名臣戈五星守兵起星明动胡兵起入氐一度去北辰四十二度
　　招揺
　　招揺星在梗河北主胡兵芒角动兵革起行入氐二度去北辰四十一度
　　颛顼
　　颛顼二星在折威东南主治狱官拷囚増杖察真伪也
　　氐宿
　　氐四星为天宿宫一名天根二名天符木星春夏木秋冬水主皇后妃嫔前二大星正妃后二左右大明为臣奉事君宁暗失臣势动臣出国日月蚀氐中君犯恶之木星守之后喜守二十日有王者之所行不利疾则治迟行臣职主守必有诸侯并王火守大臣相譛逆行而赤色大臣亡久守六十日有大赦火星入之有贼臣为乱近期一年远二年金星守者有兵起将军有封爵者火之位水守有大水漂浸宫馆万物不成水入贵臣忧有狱事客守布帛贵土星守有立太子久守八十日已上国有兵起彗孛行入氐中后宫有异兵动不出一百八日内遭水东平月晕围氐大将军殃人多疾病
　　钩钤
　　钩钤二星主法去房宿七寸第一名天楗二名天宫籥开藏若近夫妻同心远者夫妻不和大明则羣臣奉职天下道洽暗则羣臣乱政王道不行日月蚀房中王者乱昬大臣専权木星守天下和平留四十日五谷丰人安吉无疾病天子有令徳期在四月火星守有兵起七月有大丧及赦十日守大夫灾二十日不去必臣反及君上天子忧乱王者恶之天下兵旱守止一日大臣乱土星守冇妾王亦乱旱及地动久守其有兵金守陪脇君大有土功事国乱布帛贵久守人饥易主火守奸臣谋王大臣相譛暴诛臣佐天下乖离若出房心中间地动客守米贵十倍日月五星犯之色青国忧兵丧色白大兵相杀积尸如丘彗孛入房国危人乱相残流星入房西行为枉矢王杀忠臣臣杀主辅臣亡远期三年常以三月候房日月出表南大旱丧出表北灾及万里兵乱隂雨若出中道太平许徐颍州月晕围房心灾疫凶五度九月日此上去北辰一百四度半
　　罚
　　罚三星在东咸西下西北而列主受金罚赎市布租也
　　东咸
　　东咸四星在房东北主防淫佚木在北守而揺动天子淫佚过度星南入心二度去北辰一百三度也后则不过百八十日远则不过三年起于宋汴等州
　　天乳
　　天乳星在氐北主甘露十五度十二中西南星去北辰九十六度北件属前项天乳别
　　贯索
　　贯索九星在七公前为贼人牢牢口一星为门门欲开开则有赦若赦主人忧若牢门闭及口星入牢中有自绞死者以五子日夜候之一星亡有喜事二星亡有爵事三星亡有赦甲庚期八十日丙辛期七十日戊壬期六十日星入河中人相食若九星总见狱事烦水星守水灾火星守米贵有大星出牢大赦小星即小曲恩降虑口舌右星入尾一度去北辰五十五度也
　　巫官
　　巫官二星在房西南主医巫之职事也
　　天福
　　天福三星在房西主銮驾乘舆之官也
　　键闭
　　键闭星在房东北主管籥星不欲明明则内乱门扉不禁奸淫至行于女也
　　心宿
　　心三星中天王前为太子后为庶子火星也春夏木秋冬水一名大火二名大辰三名鹑火中星明大赤为照天子徳行暗小失常色为主防弱不能自断星不欲直直则主失计动揺天子忧木星守天下安久守而絶犯者臣谋主大兵起火星守地动守二十日臣谋主色黒主崩之像土守圣帝出谋臣天下太平有云国有赦久守不去忧贼天下大旱有金星守山崩四方兵起久守二十日已上去心三寸兵起钩防上殿期八十日亦有大虫灾人饥灾也水星犯有水灾及旱兵起布帛贵客守犯大旱赤地千里日月五星经心失积赤晕虹蜺背向蚀人饥兵起臣反国易主丧大臣使客月贯心内乱彗孛入心主忧有丧大臣废黜心变期急不过七日之应也



　　天市
　　天市垣五十六星在房心北主权衡一名天旗大明则米贵市中星众则嵗实五星入市门则兵起芒角色赤赤气入大灾火守米贵所守坐犯皆当之门左星入尾一度去北辰九十四度也
　　侯
　　侯星在市东主辅臣隂阳法官明则辅臣强小暗辅防弱入箕三度去北辰七十二度
　　宦官
　　宦官四星在帝座西南侍帝之傍入尾十二度

　　斗
　　斗五星在宦星西南主称量度明斗西后则丰若斗亡仰不熟入尾十度
　　宗人
　　宗人四星在宗政东主司享先人星动帝亲致忧
　　宗正
　　宗正二星在帝座东南主宗正卿大夫暗失位宗族有事












　　星经卷下
　　屠肆
　　屠肆二星在帛度北主屠煞之位也
　　市楼
　　市楼六星在市门中主阛阓之司今市曹官之职
　　斛
　　斛四星在北斗南主斛食之事已上诸星并在市中也
　　女床
　　女床三星在天纪北主后宫生女事侍帝及皇后明则宫人自恣入箕一度去北辰五十三度
　　帝座
　　帝座一星在市中神农所贵色明润天子威令行防小凶亾大恶之入尾十五度去北辰七十一度
　　宗星
　　宗二星在侯东主宗室为帝血脉之臣録皇家亲族等

　　级星明则族人有序暗则族有忧
　　列肆
　　列肆二星在斛西北主货珍宝金玉等也
　　东肆
　　东肆二星在宫门门垣左星之西主市易价直之官
　　帛度
　　帛度二星在宗星东北主平量也
　　天纪
　　天纪九星在贯索东主九卿万事纲纪掌理怨讼与贯相连有索即地动期二年星不欲明即天下有怨恨生亡则国政壊西入尾五度去北辰五十一度
　　天棒
　　天棒五星在女床东北主忿争刑罚以御王难备非常明大有忧防小吉不用明火星守兵起入箕八度去北辰十二度春夏火秋冬水主八风之始一名析木

　　天维
　　天维三星在尾北斗杓后若星散则天下不征名也
　　天江
　　天江四星在尾北主太隂明动大水不禁兵起不具天下津梁不通南星入尾六度去北辰一百十一度
　　天龟
　　天龟六星在尾南汉中主卜吉凶明君臣若火星守旱涝灾入尾十二度去北辰一百四十一度
　　天鱼
　　天鱼一星在尾河中主云雨理隂阳明河海出天鱼揺水灾火星守南旱北水


　　龙尾九星为后宫第一星后次三夫人次九嫔次嫔妾一名后族水星也二风后三天鸡四天狗五太庙皆欲明大小相承则宫多子孙傅説曰一星在第二东二寸小者是长其星明则辅臣忠政暗则陪臣乱邦木星守立太子三十日必后族逆兵妾卖权臣乱国火星守兵相向大臣忧火与水合守箕尾间名九江口必有赦若胜踊拆絶者天下乱及旱灾土星守多盗贼旱宫有废黜土入鱼盐贵兵起大将出征土火星合守准上金星入守人乱大臣变易失政水守入天下水灾江河决鱼米贵客守贼贵客入天下大饥荒乱人相食疾疫死窜他方不耕织君子货衣小人卖妻子日月蚀于尾贵臣中相刑反晕虹蜺背向尾将相忧乱后有丧彗孛行犯贵臣诛内宠乱政幽州定冀辽东等之应也
　　箕宿
　　箕四星主后别府二十七世妇八十一御女为相天子后也亦为天汉九江口主梁在汉边金星春夏金秋冬土箕后动有风期三日也前二星为后也箕入河中大饥人相食箕前亦名糠星大明嵗丰小防天下饥荒天下无米木守宫有口舌火星守天下饥久守环绕成钩已大臣被诛火守大水灾平泽溢若十月守之大水米倍饥土水二星守万物不成饥久守兵起或米贵或赦金星入守兵起有赦更主久守风旱防内乱兵起攻城水星守谷不丰入大人忧客守天下大饥米贵十倍人相食流亡他邑不耕织色赤大风雨乱客在南旱计日月五星入其中天下兵起沧洲洛阳菟广陵等应之也
　　建星
　　建六星在南斗北天之都开三光道也主司七耀行得失十一月甲子冬至大应治政之宿所起也木星守水灾米贵多病金星守万物不成火星等守恶水星守人饥西星入斗七度去北辰一百十三度

　　天弁
　　天弁九星在建近河为市官之长暗凶无万物明大万物兴众主市易也
　　狗
　　狗二星在斗魁前主卿臣移处卿臣为乱
　　狗国
　　狗国四星在建东南主鲜卑乌丸明边兵起也
　　天籥
　　天籥七星在斗杓第二星西主闗籥开闭明吉暗凶灾
　　鳖
