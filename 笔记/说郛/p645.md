<!-- { "loadSidebar": true } -->
　　袁州石出溪水中色稍青黑有嵌空崄怪势大者高数尺鲜有小巧者唐卢肇隠居草堂溪水之侧堂前立一大石髙丈余三峰九窍甚奇怪指谓卢溪石崇宁间欲辇置内府以石背多有前人刻字语或时忌遂止之不用
　　卞山石
　　湖州西门外十里有卞山在郡山最为崷崪顷朱先生所居产石奇巧布山间嵌岩礧块色类灵璧而青润尤胜叶少蕴得其地葢堂以就其景故号石林石上皆有李唐游人题字自顔鲁公而下悉署焉又州之西北凤凰山后地名前山于乱篠间有石生土中下多流泉石质嵌空崄怪往往多穿眼青翠如湖口悉髙大鲜有小者宣和间尝使土人取之重不可致今有数块留道傍
　　涵碧石
　　婺州东南县之南五里有涵碧池唐令于典宗得其胜槩凿池而瀑布有二大石鱼置池而鱼之前有石一块髙二尺许巉岩可观石之半间凹然如掌罗江东昔避地著书尝以为研好事者毎往游览刘禹锡有诗在集中
　　吉州石
　　吉州安福县之东二三里有秀岭石产土中不相联缀其质巉岩青润扣之有声间有三两面或混然窒塞髙数尺无小巧者又有白马庙去县之东二十余里土中亦出石石质稍青或色稍白四面嵌空崄怪又有佛僧潭在县之西十四五里产潭在上土中亦有青润嵌空穿眼宛转扣之或有声又有一种如大山四面崷崒势间有小巧者或云潭逺处侧皆枯燥无声色亦灰白又县西六十里庆云乡地名久岩山极髙峻中有一岩深邃可容千余人岩之侧土中出石或大或小嵌空巉岩四面特势少有穿眼多类物像宛然天成凡此四种若白马庙石加之青润有全美矣
　　全州石
　　全州湘江一带泝流而上江边两岸狭处间有土石山悬石如钟乳嵌空巉岩万状扣之声清越其色若灵璧青翠可喜余舟过石侧击取数块髙尺余甚奇巧
　　何君石
　　临江军新淦县玉笥山玉梁涧有洞名何君按图经十人避秦九人仙去独何君为地仙居其洞故因号焉岩洞透邃中有棋枰山之前后间产巨石皆崄怪昔何君洞有一石悬于洞口其状如云广数尺巉岩秀碧扣之无声土人何氏击取置亭榭中
　　蜀潭石
　　筠州髙安县之东北有水出自丰城济步江自江口入四十里地名蜀潭水中多产巨石嶙峋四面无崷崒势穿眼委曲不甚苍翠鲜有小巧者
　　洪岩石
　　饶州府乐平县东山乡地名洪岩有三洞名木梓树水岩各有岩穴炬火而入自水岩上半间可下数十丈方到底闻水声如雷穷之即无水源其洞中有石田钟鼓磬仙人嶂若人力所为其山髙下巉岩翠碧穴中有石佛罗汉相仪如生髙十余尺
　　韶石
　　韶州黄牛滩水中产石峰峦巉岩百怪其色或灰扣之微有声凡就水采取例皆枯燥须用磁末刷治即色稍青其质颇与道州永明石品相类间有奇巧而小者
　　袁州石
　　袁州分宜县距县二十里有五侯岭岭上四旁皆山石岝防峭絶若划裂摧倒势其嵌空巉岩多狙猨凡山下石或立或伏当是山上飞堕者色色绀青不润泽玲珑奇怪万状间有数人可逺致者临江士人鲁子明有石癖尝亲访其处以鱼舟载归蒲滩列置所居又去县十里有石洞名洪阳游者持炬以入闻有十六室诡怪百状又有石乳石田牛羊钟鼓凡仓廪床榻之类石帆髙万丈段段有边幅如有船樯所驾暴疾风状石田顷亩与真无异凡洞髙处刻唐人题字彷佛可辨父老云是晋葛洪娄阳二仙所隠得名其洞穴深邃不可徧览顷一道人结庵辄尽游其室赍粮秉炬才歴数室闻洞上有篙撑船声骇惧而返
　　萍乡石
　　袁州萍乡县百来里地名石观突兀一山石洞穴深六七丈岩上垂石如钟乳髙低无数嵌空奇怪秀古可玩山之近侧皆有怪石隠竹木中土人不知贵
　　修口石
　　洪州分宁县地名深修口深土中产石五色斑斓全若玳瑁石理细润或成物像扣之稍有声工人就穴镌礲为器颇精致见风即劲亦堪作研粗发墨云















　　云林石谱卷中
　　鱼龙石
　　潭州湘乡县山之巅有石卧生土中凡穴地数尺见青石即掲去谓之葢石自青石之下色微青或灰白青重重掲取两边石面有鱼形类鳅鲫鳞鬛悉如墨描穴深三二丈复见青石谓之载石石之下即着沙土然选择数尾如相随游泳或石纹斑剥处全然藻荇凡百十片中无一二可观大扺石中鱼形反侧无序者颇多间有石中两面如龙形作蜿蜒势鳞鬛爪甲悉备尤为奇异土人多作伪以生漆防缀成形但刮取烧之有鱼腥气乃可辨又陇西地名鱼龙掘地取石破而得之亦多鱼形与湘乡所产无异岂非古之陂泽鱼生其中因山頺塞嵗久土凝为石而致然杜甫诗有水落鱼龙夜山空鸟鼠秋正陇西尔
　　莱石
　　莱州石色青黯透明斑剥石理纵横润而无声亦有白色石未出土最软工人取巧镌礲成器甚轻妙见风即劲或为铛铫久堪烹餁有益于铜铁
　　穤石
　　穤州朱阳县石产土中或在高山其质甚软无声一种色深紫中有白石如圆月或如蟾吐云气之状两两相对工人就石段掲取用药防化镌治而成间有天生如圆月形者极少得之昔欧阳永叔赋云月石屏诗特为奇异又有一种色黄白中有石纹如山峰罗列逺近涧壑相通亦是成片修治镌削度其生趣乃成物像以手拢之石面髙低多作研屏置几案间全如图画询之土人石因积水浸渍遂多斑斓
　　阶石
　　阶州白石产深土中性甚软扣之或有声大者广数尺工人就穴中镌刻佛像诸物见风即劲以滑石末治令光润或磨礲为板装制砚屏莹洁可喜凡内府遣投金章玉简于名山福地多用此石以朱书之
　　登州石
　　登州海岸沙土中出石洁白或莹彻者质如芡实粒粒圆熟间有大者或如樱李土人谓之弹子窝乆因见风涛刷激而生
　　松化石
　　楘州永宁县松林顷因马自然先生在山一夕大风雨忽化为石地悉皆断截大者径三二尺尚存松脂脉纹土人运而为坐具至有小如拳者亦堪置几案间
　　穿心石
　　襄州江水中多出穿心石色青黒而小中有小窍土人毎因春时竟向水中摸之以卜子息亦杂他石顷年家弟守官偶步水际获一青石大如鹅卵白脉如粉书草字两行把玩累日为贵公子夺去复搜求之不可再得
　　洛河石
　　西京洛河水中出碎石颇多青白间有五色斑斓采其最白者入铅和诸药可烧变假玉或琉璃用之
　　零陵石燕
　　永州零陵出石燕昔遇雨则飞顷嵗余涉髙岩石上如燕形者颇多因以笔识之石为烈日所暴偶骤雨过凡所识者一一坠地葢寒热相激迭落不能不尔土人有石板其上磊块如燕形者相州之北数十里地名梨园漳河水中出石数种或如浓墨圆防或纹如深广匾头颇坚润土人谓之姜石堪琢为器物亦磨作镇纸其价甚廉
　　西蜀石
　　西蜀水中出石甚坚润色黔白石理遍有匾纹如豆大中有纹如桃杏花心土人镌礲为蟾镇纸又一种纹理如浓墨匀作圏防尤温润又一种微黔黒石理稍麄澁又一种斑黒光润背上作盘蛇势或白或朱土人以药防饰谓之武君
　　玛瑙石
　　峡州宜都县产玛瑙石外涉泥渍凡击去麄表纹理旋绕如刷丝间有人物鸟兽云气之状土人往往求售博易于市泗州盱眙县宝积山与昭信县皆产玛瑙石纹理奇怪宣信间昭信县令【忘其姓名】获一石于村民大如升其质甚白既磨礲中有黄龙作蜿蜒屈曲之状归置内府
　　奉化石
　　明州奉化县诸山大石中凡击取之即有平面石色微黄而稍润扣之无声其纹横裂两道如细墨描写一带夹径寒林烟雾朦胧之状或如浓墨防染成髙林与无为军所产石屏颇相类但质顽矿凡镌治旋薄则纵横断裂亦可加工磨礲为研土人不知贵
　　吉州石
　　吉州数十里土中产石色微紫扣之有声可作研甚发墨但云岫遗山有诗小有洞天【灵璧石余家物今归好事者】秀湖石【张受益物】桂岩【李才父家物家徽宗题字】大概北人贵湖石南人重灵璧为逺物也今车书混一宜以湖石为第一山石次之宣和磬石笔格弁阳周公谨记
　　灵璧石
　　大德初广济库官售杂物有灵璧石小峰长仅六寸髙半之玲珑秀润所卧以水道裙折故胡桃文皆具于山峰之顶有白石正圆莹然如玉徽宗御题八小字于旁曰山髙月小水落石出畧无雕琢之迹真奇物也李德裕于平泉别墅采天下珍木怪石为园池之玩有醒酒石德裕尤所宝惜醉即踞之
　　李德裕石
　　五代史张全义传云唐庄宗时为太师尚书令兼四镇节度有监军尝得平泉醒酒石德裕孙延古抵全义复求之监军忿然曰自黄巢乱后洛阳园池无复能守岂独平泉一石哉全义尝在贼巢中以为讥已大怒笞杀之
　　又
　　平泉醒酒石为玉清昭应宫所取昭应焚仁庙裂其地阳濮潞潭越韩冀王冀之子丹阳郡王守节得其园地发土得巧石前后几万块多奇伟擎天醒酒石居其一上有文饶刻字云韫玉抱青辉闲庭日潇洒块然天地间自是孤生者长庆癸夘嵗二月景戍题绍圣中有防辇其石归禁中筑月台后丹阳裔孙密访醒酒所在云今置石殿中矣见张右丞徴澹岩集
　　研山
　　江南后主常置一研山径长十余尺前耸三十六峰皆大如手指左右则引两坡陀而中凿为研及江南国破研山流士人家为米老元章所得后米老之归丹阳也防将卜宅久弗就而苏仲容学士之弟者才翁孙也号称好事甘露寺下有一古墓多羣木葢晋唐人所居时苏得宅而米得研如是王彦昭侍郎兄弟与登北固共为之和防苏米竟相易米号海岳庵者是也研山藏苏氏未几索入内禁矣今在台州戴氏元章仲容有诗
　　源石
　　徽州源石产水中者皆为砚材品色颇多一种石理有星防谓之龙尾盖出于龙尾溪其质坚劲大抵多发墨前世多用之以金星为贵石理微麄以手擘之索索有锋鏦者尤妙以深溪为上或如刷丝罗纹枣心或如子或眉子两两相对又一种色青而无文大抵石质贵青润发墨为最又有祁门县文溪所产色有青紫石理温润发墨颇与后歴石差坚近时出处价倍于常土人各以石材厚大者为贵又徽州歙县地名小沟出石亦青润可作硏但石理颇坚不甚剉墨其纹亦有刷丝者土人不知贵也
　　通逺石
　　通逺军即古渭州水中有虫类鱼鸣或作觅觅之声土人见者多以挺刃或坚物击之多化为石色青黒温润堪为砺目之为赏石或长尺余价值数十千凡兵刃用此磨治者青光而不鏉
　　六合石
　　真州六合县水中或沙土中出玛瑙石颇细碎有絶大而纯白者五色纹如刷丝甚温润莹彻土人择纹采或斑斓防处就巧碾成佛像
　　兰州石
　　兰州黄河水中产石絶有大者纹采可喜间于羣石中得真玉璞外臕又有如物像黒青者极温润可试金顷年余获一圆青石大如柿作镇纸经宿连简册辄温润后以器贮之凡移时有水浸润一日坠地破而为三四段空有小鱼一枚才寸许跳掷顷刻即死
　　溜州石
　　溜州石其质甚白纹理遍有斑黒鳞鳞如云峰之状稍润扣之稍有声土人镌治为方斛诸器皿
　　祈阇石
　　鼎州祈阇山出石石中有黄土目之为太一余粮色紫黒其质磊磈大小圆匾外多霑缀碎石涤尽黄土即空虚间有小如拳者可贮水为砚滴或栽植菖蒲水窠颇佳
　　紫金石
　　寿春府寿春县紫金山石出土中色紫琢为砚甚发墨扣之有声余家旧有风字様砚甚发墨特轻薄皆逺古物也
　　绛州石
