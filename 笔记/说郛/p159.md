<!-- { "loadSidebar": true } -->
　　自唐更五代天下大乱江南虽偏霸然文献独存得唐遗风
　　篆法自秦李斯至宋吴兴道士张有而止后世的的有所据依
　　赵元考彦若有史例论三卷唐典备对六卷纪元新卷十首游师雄有分疆语録三卷
　　虎邱有清逺道士养鹤磵
　　刘禹锡唐卿尝谓繙讨书传最为乐事忽得一异书如得竒货人知其如此好求怪僻难知之籍穷其学之浅深唐卿皆推其自出以示之有所不及见者累日寻究至忘寝食必得而后已故当时士大夫多以博洽推之天台山有余爽题诗甚佳
　　楼大防言乐之本在声无知之者而力求于尺度秬黍之末为可叹也
　　廖明略谓范晔之文秀整温绎
　　黄钓太常寺壁记云后世以仪为礼以器为乐其于圣贤之道逺矣惟仪与器又皆因陋就寡寖非六经之故李明仲诚所著书有续山海经十卷古篆説文十卷续同姓名录二卷营造法式廿四卷琵琶録三卷马经三卷六博经三卷
　　赵子昻家智永千文为汤君载借摹易去一百六十五字
　　若教乐淫声过声凶声澷声皆禁之淫声若郑衞之音过声若哀乐之节凶声亡国之音若桑间濮上者澷声惰慢不恭
　　袁伯长父谓赵子昻诗法髙踵魏晋为律诗则专守唐法故虽造次训答必守典则
　　姜尧章作绛帖评旁正曲引有功于古今
　　累代画家以王士元郭忠恕为第一闻画史言尺寸层累皆以准绳为则殆犹修内司法式分杪不得逾越韩侂胄阅古堂图书皆出于向若水鉴定
　　吾子行沈困市隐丰碑巨碣不能以自见写其幽旷托焉以自逃者也
　　南康黄可玉嗜古刚洁人也
　　顾野王玉篇惟越本最善末题防稽吴氏三一娘写问之越人无能知者楷法殊精
　　蒲葵扇唐韵椶字注云蒲葵也乃椶扇耳
　　吴兴朱文中尚竒每仿古物立怪名以绐流俗庐于弁山之下山多岩谷乃批荆棘求其壮观者刻作前人题署姓名年月皆诡异不可考据
　　张洎素与徐厚善因议事不协遂絶然手写文章访求其笔札藏箧笥甚于珍玩
　　郑文寳仕李氏时挍书郎归宋不复序故官时煜以环卫奉朝请文寳欲一见虑守卫者难之乃披簔荷笠作渔者以见陈圣主寛宥之意宜谨节奉上勿为他虑煜忠之
　　沈立有名山都水记三百卷
　　鲜于伯机作霜鹤堂落成之日防者凡十有二人朱希真常言山阴富水竹有洛阳许下气象
　　南唐虽僭伪一方风流特甚逮今楮墨书画皆为世寳人物文章亦盛
　　金谷园吴越钱氏时广陵王元璙所作今朱氏乐圃是其地
　　赵子昻学士论书云书法以用笔为上而结字亦须用工葢结字因时相传用笔千古不易右军字势古法一变其雄秀之气出于天然故古今以为师法齐梁间人结字非不古而乏儁气此又在乎其人然古法终不可失也
　　欧阳公集録古文自穆王以来莫不有之而独无前汉时字求之久而不得其后刘原父长得前汉数物以铭刻遗之由是大偿素愿葢其难得如此
　　赵伯昻携怀素狂僧帖玉马玉人剑璏防琫李超潘谷等墨来观
　　袁伯长学士博闻洽识江左絶伦谓张伯雨曰宋东都典故能以嵗记之渡江后事能月记之
　　刘孝标游东阳山作山志其文富有妙语
　　长安人言汉阿房建章遗址犹有存者其前殿可容数千人杜樊川之赋非夸词也
　　刘梦得尝爱终南太华以为此外无竒爱女几荆山以为此外无秀及见九华始悼前言之容易也
　　天厯初云南大扰武昌运米至八畨一石用楮币一千五百贯
　　宋会五十贯准中统钞一贯
　　天下盐课嵗以引计者二百五十六万四千有竒以钞计者嵗入之数七百六十六万一千定
　　汉铜马式藏周公瑾家其初破为数段铸工以药焊栅之复完如新
　　辛幼安墓在铅山州南十五里阳原山中
　　赵子固清放不羁好饮酒醉则以酒濡髪歌古乐府自执红牙以节曲其风流如此
　　季宗元蓄唐摹王右军周大嫂帖乃开元五年十一月陪戎副尉张善庆装
　　鲜于伯机目赵子昻神情简逺为神仙中人
　　古陶器或言舜时物按三代铜器至令存者多不完舜时更逺陶益难完吾子行谓当是秦铸金人之后合土为器耳
　　赵子昻云唐人之画实描云水葢刻画中有飞动之意后人所难能也
　　田师孟家有欧阳率更书汉史节
　　故宋宫中用鱼钥降鱼取匙降匙取鱼古制也
　　宋巩雒陵寝嵗以四月科柏前期遣官奏告
　　东坡云梅二丈圣俞身长秀眉大耳红额饮酒过百辄正坐高拱此其醉也
　　张可与家有周昉五星真形图昉为宣州长史日所画其星法亦昉手自书
　　竹简之法絶而不米元章得古简始更制法
　　毕少董命所居之室曰死轩凡所服皆用上古圹中之物玉如彼含蝉是也
　　曹公作欹案卧视书周美成又谓之倚书床
　　唐使两省官对立谓之蛾眉班
　　吾家太史云冬至后九日遇壬法当有年
　　陈思王读书堂在冀州有人于其侧得小玉印文曰曹植私印
　　徐明叔家书楼榜曰五经藏
　　鲜于伯机论石以太湖为第一山次之
　　嘉兴天圣寺有唐宣宗真迹罗汉佛牙郡学有戊己鬲魏文靖云咸平钱十文重一两
　　汲仲胡先生言终今之世无治之日
　　吾家太史云汉中之民当春月男女行哭首戴白楮币上诸葛公墓其哭甚哀
　　今人呼墓地为明堂唐世尝诏改为券台
　　余观中秘所藏前代书画宋高宗为上徽宗次之金章宗最下
　　赵子固目姜尧章为书家申韩
　　范文穆云汉家作隶虽不为工拙然皆有笔势腕力其法严于后世真行之书精采意度粲然可以想见笔墨畦径也
　　广雅云兄况于父今俗语为况葢有所本
　　李仲賔学士言交趾茶如緑苔味辛烈名之日登钟王笔法隋人所得与唐人不同大抵隋多钟唐多王尔
　　欧阳公号醉翁林中子称醒老两公不同如此
　　令人不善乘船谓人苦船北人谓之苦车苦音库天寳四载诏太清宫用事停祝版用清词
　　世谓正月三日为田本命浙西人谓之下正三言夏正之三日俗以是日秤水以重为上有年则极验
　　光武分尚书为六曹并一令一仆为八座
　　丹阳葛鲁卿论书云晋宋人书法妙絶未必尽晓字学胡汲仲谓赵子昻书上下五百年从横一万里举无此书
　　余平生见黄荃画雪兔凡三四本葢伪蜀孟昶卯生每诞辰荃即画献也
　　庐山道士黄可立之言曰冦谦之醮録不如杜光庭之科范吴筠之之诗不如率子防杨世昌之酒何则渐近自然
　　周公谨云姜尧章铙歌鼓吹曲乃步骤尹师鲁皇雅越九歌乃规模鲜于子骏九诵然言词峻洁意度高逺颇有超越骅骝之意
　　程义父云三老五更更字当作叟今嫂字或作防可以验知其故
　　王元之有童名青梅圣俞有马名铁獭
　　蜀妓薛涛字度
　　汉人喜猎两都二京三都子虚赋七发皆説一段猎事张説西岳碑云西岳太华山者当少阴用事万物生华故曰华山然则不当为去声也
　　唐宗得杨贵妃时年五十七矣唐纪可攷
　　庄周曰六经先王之陈迹也予亦曰周之所以痛诋而务去者去六经之陈迹也
　　世陶学士风光好词是奉使江南日所作近见沈睿达集有任杜娘书其事甚详始知陶使吴越非江南也


　　清波杂志【周辉】
　　士大夫于马上披凉衫妇女步通衢以方幅紫罗障蔽半身俗谓之葢头葢唐帷帽之制也笼饼蒸饼之属食必去皮皆为北地风埃设旧见説汴都细车前列数人持水罐子旋洒路过车以免埃勃江南堦衢皆甃以砖与北方不侔
　　男子施敬于妇女男一拜妇荅两拜名曰夹拜古礼也今则不然古之男女皆跪诗曰长跪问故夫或问妇跪如何尝闻海上之国僧尼妇人皆作男子拜拜尚不以为异则跪宜有之
　　熈宁五年诏赐新及第进士钱三千缗诸科七百缗为期集费进士诸科旧用甲次高下率钱贫者或称贷于人过于浮费至是始赐之后以为例
　　士大夫欲永保富贵动有禁忌尤讳言死独溺于声色一切无所顾避闻人家侍有惠丽者伺其主翁属纩之际已设计贿牙侩俟其放出以售之虽俗有热孝之嫌不防也又佩玉以尸沁为贵酬价増数倍墟墓之物反为生人寳玩是皆不可以理诘
　　东坡自海外归毘陵病暑着小冠披半臂坐船上夹运河千万人随观之坡顾坐客曰莫看杀我否则素知彼民爱慕坡亦眷眷此地而不忘强伯尸而祝之之意出此
　　王夫人者一日于看楼见一僧顶笠自楼下过问左右笠甚重内有何物告以行脚僧生生之具皆在焉因叹曰都是北珠金箔能有多少亟使人追之意欲厚施其僧不顾而去异夫巡门持鉢者
　　兰亭序丝竹筦或病其说而欧阳公记真州东园泛以画舫之舟南丰曾子固亦以为疑
　　司马迁文章所以竒者能以少为多以多为少唯唐宣公得迁文体苏子容为公序云
　　为文之体意不贵异而贵新事不贵僻而贵当语不贵古而贵淳事不贵平而贵竒宋元献公序云
　　大观东库物有入而无出只端砚有三千余枚张滋墨世谓胜李廷珪亦无虑十万斤
　　米元章善画能以古为今葢妙于薫染缣先人在丹徒尝以自画寒林见予为好事者防去先人复得于元章少年所作楚山清晓图尝上于御府今犹可想像为之病懒未暇也
　　隆兴改元夏符离之役王师入城府库有金一千二百两银二万两绢一万二千疋钱二万五十贯米豆共六万余石布袋十七万条
　　政和三四年间府畿蔡汝之间所出玛瑙尚方因多作寳带器玩之属至宣和以后御府所藏往往变而为石成白骨色悉为弃物民间有得之者竟莫测所以特记异耳
　　南渡后有司降样下外郡置御炉炭胡桃纹鹁鸪色者若干斤知婺州王居正论奏高宗曰朕平居衣服饮食且不择美恶隆冬附火止取温暖岂问炭之纹色也诏罢之宣和闲宗室为炉次索炭既至诃斥左右云炭色红今黒非是盖尝供熟火也以此类推之岂识世事艰难
　　宣和五年既俞金人乞盟之请明年遣秘书省挍书郎卫肤敏假给事中往贺北主生辰竣事而旋常赆外别赠使介各一玉钱北主即宴坐起离席躬奉之左右传观皆惊愕太息钱之制如今之大者其文皆兵端岂虞我或觇其国故外示厚礼俾叵测欤钱今藏卫氏扑摗翁陶朱集载闽人韩南老就恩科有来议亲者韩书一絶示之读尽文书一百担老来方得一青衫媒人却问余年纪四十年前三十三扑摗单父人尝宦于政宣间或云陈君向也
　　绍兴九年金归我河南地商贾往来携长安秦汉间碑刻求售于士大夫多得善价故人王锡老东平人贫甚节口腹之奉而事此一日语共游近得一碑甚竒及出示顾无一字可辨王独称赏不已客曰此何代碑王不能答客曰某知之是名没字碑宜乎公好尚之笃也一笑而散
　　东坡教诸子作文或辞多而意寡或虚字少实字多皆批谕之又有问作文之法坡云譬如城市间种种物有之欲致而为我用有一物焉曰钱得钱则物皆为我用作文先有意则经史皆为我用大抵论文以意为主今视坡集诚然
　　叶少蕴云某五十后不生子六十后不葢屋七十后不作官然晚年以子舍之多不免犯六十之戒屋成而公死矣此事得于洪庆善
　　天圣七年诏士庶僧道不得以朱漆牀榻至宣和间蔡卞家虽卧榻亦用滴粉销金为饰赵忠简公亲见之其奢俭不同如此
