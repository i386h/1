<!-- { "loadSidebar": true } -->
<子部,杂家类,杂纂之属,说郛,卷十八下>契分相投将与之为地畏太守严明有所未敢居二年防新守至守与司理有旧司戸又席每前于是司理置酒请司戸只防杨玉一名只候酒半酣司戸佯醉呕吐偃于息斋司理令杨玉侍汤药因得一遇防以遂所欲司戸褒美杨玉谓其尽多才艺因曰汝又是一个名公苗裔但不可推究果是何人玉羞愧曰妾本宦族流落在此非杨妪所生也司戸因问其父是何官何姓玉涕泣曰妾本姓邢在京师孝感坊与舅并门居防许与其子结婚父授邓州顺阳县知县不幸父母皆遭冦殒命妾被人掠卖至此司戸复问曰汝舅何姓何官其子何名玉曰舅姓单是时得州推官其子名符郎今不知存亡何如因泣下司戸慰劳之曰汝即日鲜衣美食时官皆爱重而不为轻贱有何不可玉曰妾闻女子生而愿为之有家若即嫁一小民布裙短衣啜菽饮水亦是人家媳妇今在此中迎新送故是何情绪司戸心知其为春娘也然有所处而未敢言后一日司戸置酒为司理召杨玉佐樽遂不复与狎昵因好言正问曰汝前日言为小民妇亦嫁甘心我今防偶无正室汝肯嫁我乎玉曰丰衣足食不用送往迎来此亦妾所愿也但恐新孺人归不能相容若见有孺人妾自去禀知一言决矣司戸知其厌恶风尘出于诚心乃发书告其父初靖康之难邢有弟号四承务渡江居临安与单往来单时在省为郎官乃使四承务具状经朝廷径送全州乞归良续旧婚符既下单又致书与太守四承务自赍符并单书到全州司戸请司理召玉告之以实且戒以勿泄次日司戸自袖其父书并省符见太守太守曰此美事也敢不如命既而至日中文引不下司戸疑其有他变宻使人探之见厨司正铺排开宴司戸曰此老尚作少年态也错然处非一此亦何足惜也既而果召杨玉祗候只通判二人酒席半太守谓玉曰汝今为县君矣何以报我玉答曰妾一身皆明府之赐所谓生死而骨肉也何以报徳太守乃抱持之谓曰虽然必有报我通判起立正色谓太守曰昔为吾州弟子今是司戸孺人君子进退当以礼太守踧踖谢曰老夫不能忘情非府判之言不知其为非也乃令玉入宅堂与诸女同处始召司理司戸四人同坐饮至天明极欢而罢晨州朝视事下文引告翁妪妪出其不意号哭而来养女十余年用尽心力今更不得别见春娘出谕之曰吾夫妻相寻得着亦是好事我年虽汝恩养所积金帛亦多足为汝养老之计妪犹号哭不已太守叱之使出既而太守使州司人从自宅堂接出玉与司戸同归衙司理为媒四承务为主如法成婚任将满春娘谓司戸曰妾失身风尘亦荷翁妪爱育亦有义姨妹情分厚者今既逺去终身不相见欲少具酒食与之话别如何司戸曰汝昔事一州之人莫不闻知又不可隠讳此亦何害春娘遂置上礼就防胜寺请翁妪及同列者十余人防饮酒酣有李英者本与春娘连居其乐色皆春娘教之常呼谓姨情极相得忽起持春娘手曰姨今超脱出青云之上我沉沦粪土之中无有出期遂失声恸哭春娘亦哭李英鍼线妙絶春娘曰我司戸正少一鍼线人但吾妹平日与我一等人今岂能为我下耶英曰我在风尘中常退步况今日有云泥之隔嫡庶之异若得姊为我方便得脱此一门路也是一段隂徳事若司戸左右要鍼线人姊得我为之则最相宜委胜如生分人也春娘归以语司戸司戸不许曰一之为甚其可再乎既而英屡使人求续司戸不得已一失色恳告太守太守曰君欲一箭射双雕邪敬当奉命以赎前此通判所责之罪司戸挈春娘归舅姑见之相持大哭既而问李英之事遂责其子曰吾至亲骨肉流落失所理当收拾又更傍及外人岂得已而不已邪司戸惶恐欲令其改嫁其母见李氏小心婉顺遂命之居居一年李氏生男邢氏养为己子符郎名飞英字腾实罢全州幕职厯令丞每有不了办公事上司督责闻有此事以为义事往往多得解释绍兴乙亥嵗自防罢倅奉祠寄居武陵邢氏李氏皆在侧每对士大夫具言其事无有隠讳人皆义之















　　乐郊私语【姚桐夀】
　　余始至州舟过鹿苑废刹时方深秋红树扶疎隠映败榱破壁大足供客中吟眺因维梢登览读壁间旧记有鲁简肃公罗汉见梦事括苍吴思齐题其旁曰是法本平等无怠亦无敬如何证无生却来见参政余谓阿罗汉自敬正人不敬参政简肃风范凛凛载在史册每一繙诵未尝不想见其为人及入城谒所谓鲁公祠祠旁有思鲁桥壁端有卜筊词州民有疑辄问凶吉如响公之精灵不昧更有如此者柱上有聨云舄去古祠留鸟翼名从青史识鱼头是县令蒋行简所书
　　天仙湖急逓铺在城西十里仅一大耳湖旁相传有徐湾故居湾得仙道者后以委蜕仙去故以名湖然复有庙神称徐王葢误以徐湾为徐王也庙后有老人甚防缕问之姓郭氏乃宋枢相慎求之后贫无以资充铺长以自给因出枢相诰身像赞相示余摄衣冠拜之乃分裹粮之余为赠始知韩昌黎不见三公后饥寒出无驴之句为不诬也
　　六里山旧有石刻云天册元年旃协洽之嵗孟冬阳月日维壬寅朔石篑神遗忽自开发拾得青石玺符文吴真皇帝共三十八字余按吴天册元年为晋武帝咸宁元年是年七月甲申晦日有食之则孟冬朔非甲申则乙酉也壬寅当在望后安得有壬寅朔乎此必里人伪为符瑞漫不考其日月以悦世主于一时耳
　　括苍刘伯温多才艺能诗文尤善形家言尝以儒学提举得相见于钱塘后十年所刘已解官复见于海盐之横山把臂道故至于信宿谓余曰中国地脉俱从昆仑来北龙中龙人皆知之惟南龙一支从峨嵋并江而东竟不知其结局处顷从通州泛海至此乃知海盐诸山是南龙尽处余问何以知之刘曰天目虽为浙右镇山然势犹未止蜿蜒而来右束黟浙左带苕霅直至此州长墙秦驻之间而止于是以平松诸山为龙左抱以长江淮泗之水以庆绍诸山为虎右绕以浙江曹娥之水然诸水率皆朝拱于此州而后乘潮东出前复以朝鲜日本为案此南龙一最大地也余问此何人足以当之曰非周孔其人不可然而无有乎尔吾恐山川亦不忍自为寂寂若此也
　　至正丙申三月日晡时天忽昏黄若有霾雾市中喧言天有两日予立庭中视之初以老眼不能正视然若有数日久之果见两日交而复开开而复合者凡数千百遍回视隙壁窦皆成两圆影若重黄卵亦复开合不常此数十年来目所未覩之异也发书占之李淳风曰日不可有二风霾日无光占为上刑急人不乐生天日变色有军急其君无徳其臣乱国嗟嗟今岂其时乎十六年五月声言张兵南下杨参政完者以数万众屯嘉兴军容甚盛先锋吕才以七千众屯王江泾商旅不行川途严肃张兵遂不敢取道嘉禾乃自平望乌墩直捣武林达丞相以为杨当必扼其锋漫不为备及敌已入境仓徨出拒遂至破军杀将达仅以身免杨得破城之问乃跌足曰罪诚在我即统苗土官军分为三路使蒋英从大麻唐栖董旺从峡石长安身率刘震朱钺从海盐黄湾而进以吕才吕升屯守嘉兴张军知杨分路而来遂应接不暇一败于臯亭山再败于谢村三战而败于夹城巷张军悉水从徳清陆从海盐遁还初杨过海上余与杨别驾郭大理谒之劝其留兵三千遏其归路杨云此行贼且成擒安得有归者不聴已而竟得纵逸而去
　　徳藏寺在县北五十里寺虽濒市亦深静可憩国初有僧真谛性若戅騃而恪守戒律第为寺中樵汲而已时有国师杨连真伽来寓寺中声言欲发天女等墓然皆古冢实无意开发意以云间陆左丞爱女及朱提举夫人皆以有色夭死闻用水银装殓欲发尸婬秽之耳及杨下令果及二墓真谛闻之怒形于色众僧惧其以戅致祸苦为隂劝及杨五鼓肩舆发众出寺真谛忽起抽韦防木杵奋击杨命擒之时众虽数百皆披荡不能拒伤者凡百余人至有头破臂折者人见真谛于众中超跃每逾寻丈若隼撇虎腾飞捷非人力可到一时灯炬皆灭耰耡畚插皆为段壊杨大惧谓是韦防显圣遂不敢往发鼓柁率众而去亦不敢问此僧也后二年真谛行脚峨嵋不知所往
　　州衙前有黄郎中庙相传是前代贤令故立庙于此考之旧记惟绍兴间有黄昱乾道间有黄纶然庙为何执中重建则何又先于二黄竟不知为谁按重修碑记云黄公不知何代不知何名亦不知何许人惟此中旧老云公为县有善政入民民不解于心相与尸祝者又不知几何年今庙且頽圮民复奉主环泣请余新之余谓人莫亲于祖先然亲尽则毁兹黄公以前朝一令世何逺也世逺则政隔泽无及也世与泽两不可知则心所不属也而民犹恋恋若不释然者是岂人情哉我知其以前令劝后令耳以为彼善为民民亦不忘虽千百世不改则今之为牧者曷不尽若黄公使后世不忘若今日之不忘黄公也余亦勉承民志重为建祠以副其不忘黄公者余岂敢望民不忘如黄公也哉此记亦大有闗于为政者故録于此赵子固宋宗室也入本朝不乐仕进隐居州之广陈镇时载以一舟舟中琴书尊杓毕具往往泊蓼汀苇岸看夕阳赋晓月为事尝到县县令宣城梅黻到船谒公公飞棹而去梅伫立岸上言曰昔人所谓名可闻而身不可见殆谓先生欤公从弟子昂自苕中来访公闭门不纳夫人劝之始令从后门入坐定第问弁山笠泽近来佳否子昂云佳公曰弟奈山泽佳何子昂惭退公便令苍头濯其坐具葢恶其作宾朝家也余生也晩乃少从妇翁得见子昂今虽身寓公里第有想像鼓棹行吟胜处耳至于子昂风神美丽而和易可亲文章书绘人号三絶若夫怂惥彻里竟诛桑哥之奸亦当代第一流人也
　　税务在安仁桥西十五步务为宋枢密郭三益彰庆馆基也余悲此地昔为迎宾文酒之所今为剥敛叫嚣之塲前后何雅溷悬隔也近来盗贼四起在在用兵课赋无艺即税额一节往往増加无算市中不堪其扰当延祐间程文宪条言江南茶盐酒醋等税近来节次増添比初时十倍今又逐季増添正缘管课程官虚添课额以谄上司其实利则归已虚额则张挂欠籍云云奉仁宗皇帝圣防诸色课程从实恢辨既许从实岂可虚増余节略増课额实数及有续次虚増数目特与查照并行蠲减从实恢辨明防凛然今但挂壁而已
　　张氏之陷平江也总管宣城贡师泰懐印脱身易姓名为端木氏隐居云间时一往来海上尝寓于资圣寺与僧夀量相得甚欢夀量有戒行尝絶江浮淮以逰湖湘之间泛彭蠡过洞庭登祝融望大庾还至天目传法于中峯大师行脚于四逺凡三十年于是归隐于寺题其栖禅之室曰大隐贡因述其意作大隐记记载礼部集文多不具载
