<!-- { "loadSidebar": true } -->
　　砚斵初成先以蜡涂内外盖与石相益须借此则温润光洁可爱于石殊无损而便于洗濯不惹墨渍初便以生姜汁涂研处即着墨今人多不知此云是瑕病以墨蜡盖灭痕璺又云不发墨光始初磨墨兼带少蜡滞暗墨色故也使三五度则无此病矣又出墨色者便使益好多渍难爱防欲着手气必成痕迹故人多用蜡盖免此患也砚须每日洗浣去其积墨败水则墨光莹泽也
　　名状第六
　　端様　　　舍人様　　都官様　　玉堂様
　　月様　　　方月様　　龙眼様　　圭様
　　方龙眼様　様　　　方葫芦様　八角辟雍様方辟雍様　马蹄様　　新月様　　様
　　眉心様　　石心様　　瓢様　　　天池様
　　科斗様　　银铤様　　莲叶様　　人面様
　　毬头様　　寳缾様　　笏头様　　风字様
　　古钱様　　外方里圆　筒砚様　　蟾蜍様
　　辟雍様　　方玉堂様　尹氏様　　虾防様
　　犀牛様　　鹦鹉様　　琴様　　　様
　　以上并择取様制古雅者绘之于图余数名虽多种状様都俗也不取
　　石病第七
　　鸡脚如麻石黯色类鸡脚印行迹乌肫有痕如木叶若肉中之脞也隔路如墨痕如蚓迹行路浪痕徧纒如细帛纹其色或浅或深黑色赘子若乌豆状隠起碍手靸藏于石中或开之乃有大璺搭线斜纹若砚断硬线有起处隠手名工亦不能砺平也断纹有纹两不相着石上有微尘孔者乃石之肤也黄烂者土中石皮也
　　道路第八
　　自歙州大路一百八十里至西坑口入山三十里至罗纹山皆山谷大林莽盘屈鸟道也自婺源县大路三十里过溪皆大岭重复九十里至罗纹山下自州至济源
　　口一百九十里入小路七十里至济源自县至济　　　　　　　　　　　　　　　　　　　　　　　【口】八十里入小路七十里至济源
　　匠手第九
　　县城三姓四家一十一人
　　刘大名福诚　第三　第四　第五　第六
　　周四名全年七十　周二名进城　　周小四周三名进昌　刘二无官名　朱三名明
　　灵属里一姓三家六人
　　戴二名义和　第三　第五　第六
　　戴大名文宗　戴四名义诚
　　大容里济口三姓四人
　　方七名守宗　男庆子　胡三名嵩兴
　　汪大号汪王二
　　攻器第十
　　箕畚　　　铳　　　　铁大小锤　　长短凿钢屑　　　鎯头　　　鵶觜锄　　　木掀
　　宋治平丙午嵗重九日

　　歙砚説【曹继善】
　　唐侍读砚谱云二十年前颇见人用龙尾石砚求之江南故老云昔李后主留意翰墨用澄心堂纸李廷珪墨龙尾砚三者为天下冠当时贵之自李氏亡而石不出亦有传至今者景祐中校理钱仙芝守歙始得李氏取石故处其地本大溪也常患水深工不可入仙芝改其流使由别道行自是方能得之其后县人病其须索复溪流如初石乃中絶后邑官复改溪流遵钱公故道而后所得尽佳石也遂与端石并行按图经龙尾山在婺源县长城里唐开元中叶氏得其地尝取石为砚不见称于世故无闻焉苏易简砚谱云龙尾山石亚于端溪今虽多故坑无有石出环县皆山也而石虽出他山实龙尾之肢脉俱得谓之龙尾
　　自州一百八十里至西坑口入山谷林莽盘屈乌道又三十里自县三十里过溪大岭重复九十里并至罗纹山下
　　自州一百九十里自县八十里并至济口入山又七十里至济源
　　龙尾山亦名罗纹山下名芙蓉溪石坑最多蔓延百余里取之不絶
　　眉子坑在罗纹山之西从溪下至坑十余丈坑中无土深丈余濶二三尺许
　　罗纹里山在罗纹山后
　　罗纹旧坑地名寨头即钱公所访南唐采石故坑也水舷坑在眉子坑外临溪至冬水涸方能取之入地丈余石多金花
　　水厥坦坑在罗纹山西北其理若浪
　　溪头坑在金星坑之北五里
　　叶九坑在溪头之西百里亦有眉子其理麤慢与溪头坑石相上下
　　金星坑在罗纹山西北相去四十五丈
　　驴坑在县西北七十里景祐中曹平为令后王君玉为守嘉祐中刁璆为尉皆取之其石青中緑晕
　　济源坑在县之正北三坑相连
　　碧里坑在济山上色理青莹相去半里有水步石大雨石十里外有里山石青细有金纹花晕其状奇恠不常
　　洞灵岩在县西北一百二十里三洞相连石产于岩之左右无定所色拟端溪麤而燥复多瑕璺
　　淛石出衢州开化县界斑若玳瑁然
　　麻石三尺中隠砚材数寸而已犹玉之在璞也坑往往在溪涧中至冬水涸合三二十人方可兴工毎打发一坑不三数日必雨雨即坑垅皆堙塞较其工力倍金银坑中取矿者此其所以贵也往时必先祠以中牢方免诸患
　　大抵攻琢贵精治之不尽工虽有佳石亦常砚而已毎得一石以铁凿击之候其声清圆乃可攻治度其所宜然后制様须令人捧不然内诸稻谷中欲其不实也苏易简云砚有薄如纸者盖以薄为利用云
　　龙尾石多产于水中故极温泽性本坚密扣之其声清越宛若玉振与他石不同色多苍黒亦有青碧者采人日増石亦渐少有得之岩崖中者色白而燥殊不入用眉子色青或紫短者簇者如卧蚕而犀纹立理长者濶者如虎纹而松纹从理其曰鴈湖攅与对眉子最为精絶凡九品
　　鴈湖眉子　　　对眉子　　　金星眉子
　　菉豆眉子　　　锦蹙眉子　　短眉子
　　长眉子　　　　簇眉子　　　濶眉子
　　大抵石顽则光滑而磨墨不快石麤则黏墨而渗渍难涤唯麤罗纹理不疎细罗纹石不嫰者为佳凡十二品
　　细罗纹　　　　麤罗纹　　　　暗细罗纹
　　松纹罗纹　　　角浪罗纹　　　金星罗纹
　　刷丝罗纹　　　倒地罗纹　　　石心罗纹
　　卵石罗纹　　　泥浆罗纹　　　筭子罗纹
　　麤罗纹稍细者易为磨墨细罗纹稍坚者最能发墨或者以易磨墨为发墨非也唯蔡君谟论得其要墨在砚中随笔旋转涤之泮然尽去此乃石性坚润能发起不滞于砚耳若刷丝松纹角浪皆以其理疎易于磨墨至于金星之类乃其余事自有优劣独泥浆一品较之诸石纹理细密富于温润但多不甚坚实
　　子罗纹纹若子罗纹然此最佳者也出水波坑中幸而得之不可期或取罗纹侧为之甚能乱真
　　驴坑石色青緑晕今不复出士大夫家间有藏者亦罕见之
　　枣心青润可爱中有小斑纹中广上下皆鋭形若枣核然虽少疵瑕多失之顽固
　　唐公砚録云尝过金陵于翰林叶道卿处见一砚方四五寸许其色淡青如秋雨新霁逺望暮天表里莹洁都无纹理葢所谓砚之美者也云得于歙不知出于甚坑今不复有
　　里山一种金星而疎慢
　　水弦金纹凡十种
　　青斑如舞鹤者　　　　如长寿僊人者
　　如双鸳鸯者　　　　　如枯槎僊人者
　　如朝霞云气者　　　　如湖中寒鴈者
　　如双鱼蹲鸱者　　　　如壶瓶者
　　如卧蚕者　　　　　　如斗者
　　砚以莹浄为先小有痕线皆不足甚贵石病有十痕如蚓行迹
　　鸡脚如鸡迹麻石黯色
　　乌肫有痕如木叶若肉中脞也
　　浪痕徧纒如布帛纹作浅深黑色
　　赘子如乌豆隐起碍手开之多成大璺
　　搭线斜纹若断裂者
　　黄烂者土中石皮也
　　硬线髙起隠手虽良工不能砺平也
　　石上有微尘孔者石之肤也
　　断纹两不相着
　　砚之形制不一古人有以蚌为之者取其适用而已旧有古端様并世传晋右军将军王逸少端様皆外方内若峻坂然使墨下入水中至写字时更不费研磨之工今之端様葢其遗法也或有为砚板砚镜之类微坳其首而已或直用平石一片别以器盛水旋滴入研墨以此知今人不如古人书字之多耳








　　辨歙石説【曹继善】
　　细罗纹【石纹如罗縠精细其色青莹其理密坚重莹浄无瑕璺乃砚之奇材也】
　　麤罗纹【似细罗纹而纹理稍麤】
　　暗细罗纹【罗纹虽细晦而不露纹理隠隠石色微青黒】
　　刷丝罗纹【石纹精细纒密如刷丝然】
　　金花罗纹【罗纹地上间以金花乱点大细不常如画工销金】
　　金晕罗纹【金晕数重如抹画者或晕如卵形及杏叶皆重叠数重】
　　金星罗纹【细金点如散星者有金抺如眉子者有黄抺金纹长短不定者】
　　筭条罗纹【比刷丝纹理疎而麤大正如排筭子】
　　角浪罗纹【直纹数路如角浪然】
　　子罗纹【比细罗纹尤细狭如爪子者】
　　细枣心【无罗纹而石纹两头尖如枣核】
　　麤枣心【较细枣心而麤】
　　水波【纹理横细如晴昼防风清沼涟漪之纹】
　　对眉子【石纹如人画眉而细遍地成对者】
　　锦蹙【石晕如画云气间以金晕如蹙锦然】
　　锦蹙眉子【石纹横如眉子间育金晕】
　　罗汉入洞【石中有金晕如云气下有罗汉龛坐之形】
　　金星眉子【眉子疎匀而有金星间之】
　　鳝肚眉子【眉子疎而匀石纹如人字鳝肚纹间有金晕金星者】
　　鴈攅湖眉子【砚心有纹晕如汪池四外眉子密密如羣鴈飞集之状】
　　菉豆眉子【石理稍黒微暗而斑内有短密眉子纹】
　　金花眉子【眉子石中有金花金晕者】
　　短眉子【眉子密短而匀】
　　长眉子【眉子长而差大】
　　泥浆【细罗纹而尤温润乃罗纹下坑石】
　　卵石　　　　　　　雨点石
　　罗纹上坑石色微重中坑石色微淡下坑即泥浆石枣心坑皆干坑故石微燥
　　水波坑亦是枣心石
　　祁门县出细罗纹石酷似泥浆石亦有罗纹但石理稍慢不甚坚色淡易干耳此石甚能乱真人多以为婺源泥浆石当须精辨之也
　　歙县出刷丝砚甚好但纹理太分明无罗纹间有白路白点者是












　　説郛卷九十六上
<子部,杂家类,杂纂之属,说郛>
　　钦定四库全书
　　説郛卷九十六下　　　　元　陶宗仪　撰云林石谱卷上【杜绾】
　　天地至精之器结而为石负土而出状为奇怪或岩窦透漏峰岭层棱凡弃掷于娲链之余遁逃于秦鞭之后者其类不一至有鹊飞而得印鳖化而御题叱羊射虎挺质之尚存翔燕鸣鱼类形之可验怪或出于禹贡异或陨于宋都物象宛然得于髣髴虽一拳之多而能蕴千岩之秀大可列于园馆小或置于几案如观嵩少而面蒙坐生清思故平泉之珍秘于德裕大余之宝进于武宗皆石之瑰奇宜可爱者然人之好尚故自不同叶公之好龙支遁之好马卫懿公之好鹤王右军之好鹅齐王之好竽嵇康之好锻虽所好自异然无所据依殆无足取圣人尝曰仁者乐山好石乃乐山之意葢所谓静而寿者有得于此窃尝谓陆羽之于茶杜康之于酒戴凯之于竹苏太简之于文房四寳欧永叔之于牡丹蔡君谟之于荔支亦皆有谱而惟石独无为可恨也云林居士杜季阳葢尝采其瑰异第其流品载都邑之所出而润燥者有别秀质者有辨书于编简其谱宜可传也且曰幅之至逺闻见或遗山经地志未能淹该徧览尚俟讲求当附益之居士实抑堂先生之裔大丞相祁国公之孙余尝闻之诗史有水落鱼龙夜之句葢尝游湘乡之山鱼龙蛰土化而为石工部固常形容于诗矣读是谱者知居士之好古博雅克绍于余风不忘于着録云时宋绍兴癸丑夏五月朢日阙里孔传题
　　灵璧石
