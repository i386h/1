<!-- { "loadSidebar": true } -->
　　韶州涔水塲以卤水浸铜之地防百万斤铁浸链二十万铜且二广三十八郡皆有所输或供铅或供银或供钱歳计四五万缗饶监所铸歳止十五万二广未尝曽见一新钱所在州县村落未尝一日无铜钱殊不可晓所谓防子皆视之弃物不知朝廷一如二广只使见钱不知防子未知可行否乎
　　乾道间有一媵随嫁单氏而生尚书夔又往耿氏生侍郎延年及死尚书侍郎争葬其母事逹朝廷夀皇云二子无争朕为葬之衣冠家至今为羙谈
　　吕防即吕正已之妻淳熈间姓名亦逹天听苏养直家孙女曰苏防其严毅不可当三十五年朝报奏疏琅琅口诵不脱一字旧京畿有二漕一吕搢一吕正己搢家诸姬甚盛必约正己通宵饮吕防一日大怒逾墙相詈搢之子一弹碎其冠事彻孝皇两漕即日罢今止除一漕自此始吕防有女事辛防安因以微事触其怒竟逐之今稼轩桃叶渡词因此而作










　　说郛卷三十八上
　　钦定四库全书
　　说郛卷三十八下　　　　元　陶宗仪　撰碧云騢【梅尧臣】
　　碧云騢者廐马也荘宪太后临朝以赐荆王王恶其旋毛太后知之曰旋毛能害人耶吾不信留以备上闲遂为御马第一以其物肉色碧如霞片故号之世以旋毛为丑此以旋毛为贵虽贵矣病可去乎噫吁哉
　　吕夷简引用医官陈防杂乱士人结也
　　张士逊以二女入侍谏官将言乃出之
　　盛度以久任泣于上前遂参知政事王博文仿度泣遂自龙图学士为枢宻副使时萧定基为殿中侍御史有士人匿名以河满子嘲之一日奏事上曰闻外有河满子定基曰臣知之上令定基自歌于殿上既而贬之时有语曰殿上一声河满子龙图双泪落君前
　　赵稹纳贿中官罗崇勲而引为枢宻副使任布援稹之迹又因见宰相曰布昨知魏府经南郊赏给军人平帖无言前知府狄乐以南郊赏赐不时军人喧噪乐归今为羙职某不合使军人平帖归守给事中班人多哂之遂亦縁此为枢宻副使
　　郑戬结中官黄元吉吉左迁外补戬同列戱曰天休走郤爷矣戬笑曰君不知我更有一爷在其不知羞愧如此
　　范仲淹收羣小皷扇声势又笼有名者为羽翼故虚誉日驰而至参知政事上自即位视羣臣多矣知仲淹无所有厌之而宻试以防观其所蕴策进果无所有上笑曰老生常谈耳因喻令求出遂为河东陕西宣抚使因不复用后为邓青杭三州专务燕防其政大可笑自谓巳作执政又知上之不复收羣小笼名士故底里尽露也仲淹微时甚贫常结中吏人范仲尹为族弟仲淹及第时姓朱名説自朱改范姓遂与仲尹连名及为谏官攻吕许公而得罪仲尹亦遭逐仲尹自中书録事出合为供奉许公怒仲尹刺探事令仲淹知故秪与三班借軄自此家破曩大有赀蓄已为仲淹取给尽矣仲尹贫范仲淹畧不抚其家
　　贾昌朝娶陈尧咨女女尝逐母夫人入宫遂识朱夫人昌朝既贵又因朱夫人而识贾夫人谓之贾婆婆昌朝在府政事多内相关应故主恩甚隆昌朝与吴育论事不平而出因贾婆婆获厚赐然遭新相于上前言贾婆婆上稍厌之
　　文彦博相因张贵妃也贵妃父尧封尝为文彦博父泊门客贵妃认尧封为伯父又欲士大夫为助于是诱进彦博彦博知成都贵妃以近上元令织异色锦彦博遂令工人织金线灯笼载莲花中为锦纹又为秋千以偹寒食贵妃始衣之上惊曰何防有此锦妃曰昨令成都文彦博织来以尝与妾父有旧然妾安能使之盖彦博奉陛下耳上色怡自尔属意彦博彦博自成都归不久叅知政事贝州王则叛朝廷以明镐往取之贼将破上以近京甚忧之一日宫中语曰执政大臣无一人为国家丁事者日日上殿无有取贼意何益贵妃宻令人语彦博明日上殿乞身往破贼上大喜以彦博往统军至则镐已破贼擒矣捷书至遂就路拜彦博同平章事后因监察御史唐介拜疏召彦博殿上面条寄锦事数件质于上皆实事彦博守本官出知许州明年上元中官有诗曰无人更进灯笼锦红粉宫中忆佞臣上闻此句亦笑
　　髙若讷母兄杨若拙官宫中因之附中官进也
　　夏竦虽因中官杨怀敏然自东宫主深知矣厐籍与文彦博为婚姻遂得誉后为悍妻因贪而败遂出守夲官知郓州孙沔縁籍亲又因中官石全彬而进至枢宻副使沔与妻邉氏俱滛滥世人言沔已为秽矣籍欲与之地令取南蛮沔至岭下称疾不敢进后因狄青破贼有功初沔受秦州而怨谏官弹其秽迹称疾泊舟南京上章求徐州实以观朝廷意隂结中官与厐籍相助于是上遣尚医视疾令中使押往沔厚赂中使及医官曰实病既闻侬贼扰南方乃入京去赴秦州厐籍上言南方非沔不能成功乃南征未行沔在大佛寺安下其安晓夕在籍家沔晓夕在南省前陈家通陈之妻陈氏沔之外生既受沔奏为斋郎沔又奏陈子掌南行机宜归又奏为軄官南方効力有考第者不过得县令人甚嗟恨之
　　狄青与文彦博同乡人青在定州彦博令门客往游索青遗之薄客归彦博以书责青再遣客往谒青于是厚遗之明年青建节知延州彦博又令客诣青曰延州之行我有力焉合奏异姓一人当以客为请青遂奏客为试校书郎防伐蛮贼惊走归洞乃除青为枢宻使刘沆亦因张贵妃而进
　　参知政事张观尝知开封府府有犯夜廵者捕致之观据案讯之曰有证见乎廵者曰若有证见亦是犯夜左右无不大笑于是京师知其谬时赴上才五日朝廷知之亟罢观落知制诰守杭州杭州苦其谬政曰舎人文字似参知政事者也
　　梁迩始与苏绅有奸邪之迹时号草头木脚隠语其姓也既同附中官得秉政豪视朝士自三司使杨察而下皆受其慢骂而货赂公行甚于李林甫除改轻重欺昧又过之殿中侍御史马遵吴中复吕景初极言其过羣阉于左右或扆后扬言御史掇拾宰相自此谁敢当者中官传宣閤门明日隔御史遵曰昨日閤门进名已许上殿今日班次至而止之必有蔽圣聪而为梁适者请中官奏臣不敢退中官曰只知传宣不管附奏遵等曰某不退閤门人已喧上亦稍知令宰相召御史即庐舎问所言何遽遵曰御史言宰相过前时不具陈根柢者非谓不知始末盖言之则宰相不可湏臾施面目况此防乎所以未暴露盖为朝廷惜体不可使四方闻宰相犯赃今若湏陈述根源乞归台作文字明日上进于是遵等归条具日月姓名及物多少适守本官知郑州左右中官尚复扬言主上不听然犹恐遵等穷极其事于是亦出御史遵知宣州景初通判江寜府吴中复通判防州俄而适又营求内降为观文学士知秦州内降既出丞相未见而堂吏李曰宣张永夀窃开其缄于是泄漏人皆知适之除观文内降矣丞相恶之黜曰宣湖南县令永夀判司御史皆移官遵京西转运使景初知卫州中复知池州初三御史之出也中复里行不可带出外欲令落里行字守主客员外郎知制诰蔡襄封回词头以中复等出无名不可撰词乞付他舎人必料亦襄执正无敢当遵以熟状出敇而除之
　　此卷似刺讥朝绅所作圣俞可谓狂士矣然辞多近雅亦足补当时遗事非唐人小説家可拟云陆辅之挍识




　　异闻记【何先】
