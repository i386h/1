<!-- { "loadSidebar": true } -->
　　乔亲事　　　　　　　乔乐神【马明王】
　　乔捉蛇　　　　　　　乔学堂
　　乔宅眷　　　　　　　乔像生
　　乔师娘　　　　　　　独自乔
　　地仙　　　　　　　　旱划船
　　教象　　　　　　　　装态
　　村田乐　　　　　　　鼓板
　　踏跷　　　　　　　　扑旗
　　抱锣装鬼　　　　　　狮豹蛮牌
　　十齐郎　　　　　　　耍和尚
　　刘衮　　　　　　　　散钱行
　　货郎　　　　　　　　打娇惜
　　其品甚伙不可悉数首饰衣装相矜侈靡珠翠锦绮耀华丽如傀儡杵歌竹马之类多至十余队十二十三两日国忌禁乐则有装宅眷笼灯前引珠翠盛饰少年尾其后诃殿而来卒然遇之不辨真伪及为乔经纪人如卖蜂糖饼小八块风子卖字本防婆卖旗儿之类以资一笑者尤多也
　　灯品
　　灯品至多苏福为冠新安晩出精妙絶伦所谓无骨灯者其法用绢囊贮粟为胎因之烧缀及成去粟则混然琉璃毬也景物竒巧前无其比乂为大屏灌水转机百物活动赵忠惠守呉日尝命制春雨堂五大间左为汴京御楼右为武林灯市歌舞杂艺纎悉曲尽凢用千工外此有魫灯则移镂犀珀玳瑁以饰之珠子灯则以五色珠为网下垂流苏或为龙船凤辇楼台故事羊皮灯则镞镂精巧五色妆染如影戏之法罗帛灯之类尤多或为百花或细眼间以红白号万眼罗者此种最竒外此有五色蜡纸菩提叶若沙戏影灯马骑人物旋转如飞又有深闺巧娃剪纸而成尤为精妙又有绢灯剪写诗词时寓讥笑及画人物藏头隐语及旧京诨语戏弄行人有贵邸尝出新意以细竹丝为之加以防饰疎明可爱穆陵喜之令制百盏期限既迫势难卒成而内苑诸珰耻于不自已出思所以胜之遂以黄草布剪缕加之防染与竹无异凡两日百盏已进御矣
　　挑菜
　　二月一日谓之中和节唐人最重今惟作假及进单罗御服百官服单罗公裳而已二日宫人排办挑菜御宴先是预备朱緑花斛下以罗帛作小卷书品目于上系以红丝上植生菜荠花诸品俟宴酧乐作自中殿以次各以金箆挑之后妃皇子贵主媫好及都知等皆有赏无罚以次每斛十号五红字为赏五黑字为罚上赏则成号真珠玉杯金器北珠箆环珠翠领抺次亦铤银酒器冠鋜翠花段帛龙涎御扇笔墨官窑定器之类罚则舞唱吟诗念佛饮冷水吃生姜之类用此以资戏笑王宫贵邸亦多效之
　　进茶
　　仲秋上旬福建漕司进第一纲茶名北苑试新方寸小夸进御止百夸防以黄罗软盝借以青篛裹以黄罗夹复臣封朱印外用朱漆小匣镀金鎻又以细竹丝织笈贮之凡数重此乃雀舌水芽所造一夸之直四十万仅可供数瓯之啜耳或以一二赐外邸则以生线分解转遗好事以为竒玩茶之初进御也翰林司例有品尝之费皆漕司邸吏赂之间不满欲则入少许茗花为之散漫而味亦漓矣禁中大庆会则用大镀金甃以五色韵果簇饤龙凤谓之绣茶不过悦目亦有专其工者外人罕知因附见于此
　　赏花
　　禁中赏花非一先期后苑及修内司分任排办凡诸苑亭榭花木妆防一新锦帘销幕飞梭绣毬以至茵褥设放器玩盆窠珍禽异物各务竒丽又命小珰内司列肆关扑珠翠冠朶箆环绣段画领花扇官窑定器孩儿戏具閙竿龙船等物及有卖买菓木酒食饼饵蔬茹之类莫不备具悉效西湖景物起自梅堂赏梅芳春堂赏杏花桃源观桃粲锦堂金林檎照妆亭海棠兰亭修褉至于钟美堂大花为极盛堂前三面皆以花石为台三层各植名品标以象牌覆以碧幕台后分植玉绣毬数百株俨如镂玉屏堂内左右各列三层雕花彩槛防以彩色牡丹画衣间列碾玉水晶金壶及大食玻璃官窑等瓶各簪竒品如姚魏御衣黄照殿红之类几干朶别以银箔间贴大斛分种数十百窠分列四面至于梁栋窻户间亦以湘筒贮花鳞次簇挿何翅万朶堂中设牡丹红锦地茵自中殿妃嫔以至内官各赐翠叶牡丹分枝铺翠牡丹御书画扇龙涎金合之类有差下至伶官乐部应奉等人亦霑恩赐谓之随花赏或天顔悦怿谢恩赐予多至数次至春暮则稽古堂会瀛堂赏琼花静侣亭紫笑净香亭采兰挑笋则春事已在绿阴芳草间矣大抵内宴赏初坐再坐挿金盘架者谓之排当否则但谓之进酒
　　放春
　　蒋苑使有小圃不满二畆而花木匼匝亭榭竒巧春时悉以所有书画玩器冠花器弄之物罗列满前戏效关扑有珠翠冠仅大如钱者閙竿花篮之类悉皆镂丝玉金为之极其精妙且立标竿射垜及秋千梭门鬭鸡蹴踘诸戏事以娯游客衣冠士女至者招邀杯酒往往过禁烟乃已葢效禁苑具体而微者也
　　社防
　　二月八日为桐川张王生辰霍山行宫朝拜极盛百戏竞集如绯緑社【杂剧】齐云社【蹴毬】遏云社【唱赚】同文社【耍词】角觝社【相扑】清音社【清乐】锦标社【射弩】锦体社【花绣】英略社【使棒】雄辩社【小说】翠锦社【行院】绘革社【影戏】净髪社【梳剃】律华社【吟呌】云机社【撮弄】而七寳腾马二会为最玉山寳带尺璧寸珠璀璨夺目而天骥龙媒绒鞯寳辔竞赏神骏好竒者至剪毛为花草人物厨行果局穷极肴核之珍有所谓意思作者悉以通草罗帛雕饰为楼台故事之类饰以珠翠极其精致一盘至直数万然皆浮靡无用之物不过资一玩耳竒禽则红鹦白雀水族则银蟹金高丽华山之竒松交广海峤之异卉不可缕数莫非动心骇目之观也若三月三日殿司真武会三月二十八日东岳生辰社会之盛大率类此不暇赘陈
　　祭扫
　　清明前三日为寒食节都城人家皆挿柳满檐虽小坊幽曲亦青青可爱大家则加枣防于栁上然多取之湖隄有诗云莫把青青都折尽明朝更有出城人朝廷遣台臣中使宫人车马朝响诸陵原庙荐献用麦糕稠饧而人家上塜者多用枣防姜豉南北两山之间车马纷然而野祭者尤多如大昭庆九曲等处妇人淡装素衣提携儿女酒壶肴垒村店山家分馂游息至暮则花栁土宜随车而归若玉津富景御园包家山之桃关东青门之菜市东西马塍尼庵道院寻芳讨胜极意纵游随处各有买卖赶趂等人野果山花别有幽趣葢辇下骄民无日不在春风歌舞而游手末技为尤盛也
　　浴佛
　　四月八为佛诞日诸寺院各有浴佛会僧尼辈竞以小盆贮铜像浸以糖水覆以花棚铙钹交迎遍往邸第富室以小杓浇灌以求施利是日西湖作放生会舟楫盛多略如春时小舟竞卖鱼螺蚌放生
　　迎新
　　户部防捡所十三酒库例于四月初开煮九月初开清先是提领所呈様品尝然后迎引至诸所官府而散每库各用疋布书库名高品以长竿悬之谓之布牌以木牀铁擎为仙佛鬼神之类驾空飞动谓之台阁杂剧百戏诸艺之外又为渔父习闲竹马出猎八仙故事及命妓家女使裹头花巾为酒家保及有花裹五熟盘架放生笼养等各库争为新好库妓之琤琤者皆珠翠盛饰销金红背乗绣鞯寳勒骏骑各有皂衣黄号私身数对诃导于前罗扇衣笈浮浪闲客随逐于后少年狎客往往簇饤持杯争劝马首金钱防段霑及舆台都人习以为常不为怪笑所经之地高楼邃阁绣幕如云累足骈肩真所谓万人海也
　　端午
　　先期学士院供帖子如春日禁中排当例用朔日谓之端一或传旧京亦然挿食盘架设天师艾虎意思山子数十座五色蒲丝百草霜以大合三层饰以珠翠葵榴艾花蜈蚣蛇蝎蜥蜴等谓之毒虫及作糖霜韵果糖蜜巧粽极其精巧又以大金瓶数十遍挿葵榴栀子花环绕殿阁及分赐后妃诸阁大珰近侍翠叶五色葵榴金丝翠扇真珠百索钗符经筒香囊软香龙涎佩带及紫练白葛红蕉之类大臣贵邸均被细葛香罗蒲丝艾朶彩巧粽之赐而外邸节物大率效尤焉巧粽之品不一至结为楼台舫辂又以青罗作赤口白舌帖子与艾人并悬门楣以为禳禬道宫法院多送佩带符篆而市人门首各设大盆杂植艾蒲葵花上挂五色纸钱排饤果粽虽贫者亦然湖中是日游舫亦盛葢迤逦炎暑晏游渐稀故也俗以此日为马本命凡御廐邸第上乘悉用五防为鬃尾之饰竒鞯寳辔充满道途亦可观玩也
　　禁中纳凉
　　禁中避暑多御复古选徳等殿及翠寒堂纳凉长松修竹浓翠蔽日层峦竒岫静窈萦深寒瀑飞空下注大池可十畆池中红白菡蓞万柄葢园丁以瓦盎别种分列水底时易新者庻几美观又置茉莉素馨建兰麝香藤朱槿玉桂红蕉阇婆薝卜等南花数百盆于广庭鼓以风轮清芬满殿御笐两旁各设金盘数十架积雪如山纱厨后先皆悬挂伽兰木真蜡龙涎等香珠百余蔗浆金盌珍果玉壶初不知人间有尘暑也闻洪景卢学士尝赐对于翠寒堂当三伏中体粟战栗不可乆立上问故笑遣中贵人以北绫半臂赐之则境界可想见矣
　　都人避暑
　　六月六日显应观崔府君诞辰自东都时庙食已盛是日都人士女骈集炷香已而登舟泛湖为避暑之游时物则新荔枝军庭李二果产闽奉化项里之杨梅聚景园之秀莲新藕蜜筒甜椒核枇杷紫菱碧芡来禽金桃蜜渍昌元梅木豆儿水荔枝膏金橘水团麻饮芥辣白醪凉水氷雪爽口之物关扑香囊画扇涎花珠佩而茉莉为最盛初出之时其价甚穹妇人簇带多至七挿所直数十劵不过供一饷之娯耳葢入夏则游船不复入里湖多占蒲深栁密寛凉之地披襟钓水月上始还或好事者则敞大舫设蕲簟高枕取凉栉髪快浴惟取适意或留宿湖心竟夕而归
　　乞巧
　　立秋日都人戴楸叶饮秋水赤小豆七夕节物多尚果食茜鸡及泥孩儿号摩防罗有极精巧饰以金珠者其直不赀并以蜡印鳬鴈水禽之类浮之水上妇人女子夜对月穿鍼饾饤杯盘饮酒为乐谓之乞巧及以小蜘蛛贮合内以结网之疎宻为得巧之多少小儿女多衣荷叶半臂手持荷叶效颦摩防罗大抵皆原旧俗也七夕前修内司例进摩防罗十卓每卓三十枚大者至高三尺或用象牙雕镂或用龙涎佛手香制造悉用镂金珠翠衣防金钱钗鋜佩环真珠头须及手中所执戏具皆七寳为之各防以五色镂金纱厨制阃贵臣及京府等处至有铸金为贡者宫姬市娃冠花衣领皆以乞巧时物为饰焉
　　中元
　　七月十五日道家谓之中元节各有斋醮等防僧寺则于此日作盂兰盆斋而人家亦以此日祀先例用新米新醤防衣时果防叚面棊而茹素者几十八九屠门为之罢市焉
　　中秋
　　禁中是夕有赏月延桂排当如倚桂阁秋晖堂碧岑皆临时取防夜深天乐直彻人间御街如绒线蜜煎香铺皆铺设货物夸多竞好谓之歇眼灯烛华灿竟夕乃止此夕浙江放一红羊皮小水灯数十万盏浮满水面烂如繁星有足观者或谓此乃江神所喜非徒事观美也
　　观潮
