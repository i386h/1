<!-- { "loadSidebar": true } -->
　　司马澄翁【第二名义乌冯澄字澄翁号来青】
　　编兰春思倩吟鞭着面和风软似绵黄犊乌犍秧谷雄蜂雌蝶菜花天把鉏健妇踏烟垄抱瓮丈人分野泉忙事关心在何处流莺不听听啼鹃
　　评曰起善包括两聨说田园的而襍兴寓其中末语亦不泥
　　髙宇【第三名杭州西塾梁相字必大】
　　膏雨初晴布谷啼村村景物正熈熙谁知农圃无穷乐自与莺花有旧期彭泽归来惟种柳石湖老去最能诗桃红李白新秧緑问着东风摠不知
　　评曰前聨妙于细合后聨引陶范不为事缚句法更髙末借言襍兴的是老手

　　说郛卷八十四下
　　钦定四库全书
　　説郛卷八十五上　　　　元　陶宗仪　撰佩觿卷上【郭忠恕】
　　佩觽者童子之事得立言于小学者也其一曰造字之旨始于象形【孔子曰牛羊之字以形举也】中则止戈反正【止戈为武反正为乏】而省声生焉【礼鸷虫攫抟郑注从鸟省声今作鸷省非也説文云从埶声】至若春秋姓字地名更见尚书宋齐旧本写古文学者知之不可具举有以氷为凝【説文氷鱼陵翻凝笔陵翻亦互用之】有以渇音竭【説文字林渇音其列翻水竭字】古文以贞为鼎籀文以鼎为则其矛楯有如此者刑罚从寸【古罚如此谓持刀詈人元命苞改刀作寸寸法也】应对从士【古对如此汉文帝以言多非诚乃去口从士】曡恶太盛【古曡如此言决罪三日得宜新室以三日太盛改作三田】媒贵为神【月令注以其髙禖为神故从示】其立教有如此者卫梦之字是谓省【本作卫防】前之字是谓加【本作歬甯】词朗之字是谓隷行【本作詈朖】寒无之字是谓变【本作□□】其逸驾有如此者涂泥为途説虱为早暮党与为取与胄子为甲胄其相承有如此者嵞山之县为当涂【古文尚书作嵞后依山立当涂县今在宣州】战泂之文为荧泽【事具春秋后序】穆公之諡既作缪【史传不同】潧洧之诗又作溱【诗与説文字别】其迁革有如此者佳人之为嘉期【佳美也五礼婚姻曰嘉庆善也所宜依经用字不当作佳】仅得之为近逺【仅以身免仅得中算仅有存者仅才也耗半也非逺近】平生之为外甥【谓我舅者吾谓之甥即从男是此三字李祭酒涪説】其浅陋有如此者五十二家书都来穿凿【今五十二家书并不合本体必非萧子云所作盖后人妄为之】三百六十体更是榛芜【王南賔存乂切韵首列三百六十体多失部居不可依据】考字左回老字右转【谨案考从丂丂苦杲翻老从匕匕火霸翻裴务齐切韵序云左回右转非也】其野言有如此者雀防【胥防翻】之防鎗鐽【音义皆阙】之鐽浇泼【普末翻】之泼【此皆非古字王存乂切韵序云形声防意施行已久】其备率有如此者昭穆义舛【李祭酒涪説为汉讳昭音钊改音韶失之也案説文自有佋穆之字以昭为佋盖借音耳】杕杜文乖【杕大计翻北齐河北毛诗本多作狄唐杨国忠以杕杜之杕为笞杖之杖人多笑之】屯【陟伦翻】卦之屯音豚【五经文字以屯为□聚之□】胡毋之毋【音无】用母【父母之母今公羊序如此失之矣】其滥读有如此者马头人为长人持十为斗苛为止句虫谓诎中【言不合诸经解字已上具説文序其下亦然】埤苍云畛则尓有田古今训地乃土乙力【张显所作】中兴书舟在二闲为舟【弥亘字从二闲舟今之隷书转舟为日而何法盛中兴书乃以舟在二间为舟航字谬也】春秋説人十四心为徳诗説二在天下为酉国志口在天上为吴晋书黄头小人为恭叅同以人负告为造新论之金昆配物【谓银字从金昆】后汉之白水称祥【时王莽作翦刀钱文曰货泉有类白水真人字应汉光武中兴自中兴已下至此皆出顔氏家训】冯则行马水边【苻融断狱有书生妻为人所杀夜梦乗马一边湿一边干又见天上水中各一日融曰必冯昌也】幽则挂丝山上【齐志张伯徳梦山上挂丝占者曰其为幽州乎秋七月拜幽州刺史】董谶千里草【董卓秉政童謡曰千里草何青青十日卜不得一日生】春占一日夫【谢小娥传父夫为盗所杀夜梦人曰一日夫门东草乃春兰字也】三刀之梦为州【王濬梦悬三刀于梁上俄益一刀后为益州牧】八人之词有火【万回于阌乡市呌曰今夜有八人过是夕有大火灾】合者人一口【魏武帝尝赐羣臣酪器上书一合字杨修曰合人一口也】贞者与上人【梁武帝时有僧与人争田帝状后书一贞字刘显曰贞与上人也】八女之解禄山【沙门一行云两角女子緑衣裳端坐太行邀君王一止之月自灭亡一止正字也八女一作一止】两日之详秊号【晋郭璞云永昌有二日之象其后隆昌亦同是知防乱之轨千载同之】梦桒必验【丁固梦井中生桒以问赵直直曰桒者四十八字君夀不过四十八卒】赐先知【汉武帝呼东方朔来来遂进前帝再叱之朔曰两来字再叱四十九也陛下欲赐臣四十九枚也】咏尹成章【唐苏许公咏尹字曰丑有余足甲不全身见君无口知伊少人】称朱表谶【梁史木星在斗宿之下知星者曰斗下木朱字朱姓当王也】吉乃十一口【钟辂前定録杭州临安令张宣求官唱名前三日梦女子曰妾有十一口依在贵境后果受湖州安吉令】杳为十八日【大业拾遗云隋焬帝南幸江都杳娘侍侧帝作坍字令曰杳娘十八日也杳娘曰罗字罒维也】其寓言有如此者防榐代绀盏镬镮之字□祠槐熫作防防魁炙之文【已上出顔氏家训】三苍用作尼丘之尼字林用准为平准之准军陈【直吝翻】为阵始于逸少【小学章】形景【于领翻】为影本乎稚川【字苑】忌讳出自宋明【以騧马字防似祸改作】草创起于天后【唐天后以□□□□　○□□□□□□　曌□□□□代天地日月星君臣载初年正照证圣授戴国等字】文帝之随中去辵【随文以周齐不遑寜处故去辵言辵走也遂作隋】次山之昬畔加荒【元子諡隋焬曰□】其多僻有如此者古章贡水合为贑【感绀二音水名在南康】之单名今髙邑城本是鄗之一字【地在常山本名鄗鄗火屋火各二翻汉光武改为髙邑】其离合有如此者改鄚为莫縁类郑以难分更豳为邠因似幽而致误其袪惑有如此者【竝唐宗故事史丈具之】鲁国泀水【泀音时出兖州图经】吴兴大【户刚翻出説文序史通河桥賛盖船舶之类】浉则申州川名【浉音师出申州杂记及图经】防则登眞药诀【登眞隠诀有防饭方已上四字皆字书无之】其独擅有如此者尚书考异王乘马首开元文字子在母懐干禄书以缺字从垂防唐度以弁互为隷省其不典有如此者字从攴蛇字从也陜字从夹【陜从夹夹式立翻从二出入之入从人民之人者非】字从凡其缪误有如此者鼋鼍从辞乱从舌席下着带恶上安西【此四句出释文序】其俗讹有如此者金华则金畔着华牕扇则木防作扇【此二句出顔氏家训】飞禽即须安鸟水族便应着鱼虫属要在虫防草类皆从两屮【已上出陆氏释文序】其芜累有如此者其二曰四声之作始于譬况【盖孔子受经之説】中则近烟【传左轮朱殷杜注云字音近烟】为殪【礼壹戎衣郑云壹当为殪】而翻语生焉【孙炎所作】魏朝以降蔓衍寔繁世变人移音讹字替徐仙民翻易为神石郭景纯翻餤为羽盐刘昌宗用承音乗许叔重读皿为猛先儒传受不敢弛张迨乎切韵之兴屡加厘革即支【章移翻】脂【旨夷翻】鱼【语居翻】虞【遇俱翻】共为一韵先【苏前翻】仙【相然翻】尤【羽矦翻】矦【乎沟翻】俱论是切【已上陆氏切韵序又云欲广文路自可清浊皆通若赏知音即须轻重有异】加以楚夏声异南北语殊人用其乡相传非一同言异字同字异言或失在浅浮或滞于沈浊比人言者多为一例如而靡异邪【不定之词】也弗殊莫辨复【扶又翻重也】复【音服返也】寜论过【古禾翻经过】过【古卧翻超过已上出释文序】有以见知【如字】之为知【贞义翻】谋子孙【如字】之为孙【先训翻】让是谓四声徴【召如字】之为召【上照翻】公小大【如字】之为大【他盖翻】学乃从一韵敦【都昆翻】厚之为敦【丁聊翻】弓书卷【见倦翻】之为龙卷【古本翻】又依防纽陶【如字】丘之为臯陶【余聊翻】乡党【如字】之为党【之仰翻】氏即用邻【邻一本作翻】音人【如字】民之为人【音小】君献【如字】酬之为献【辛禾翻】象全借别字其约文有如此者国风【如字】之为曰风【去声】男女【如字】之为女【尼据翻】于名誉【去声】之为毁誉【平声大象赋云有少微之养寂无进贤之见誉叅器府之乐肆犯贯索之刑书】自败【如字】之为败【补迈翻】他【誉败二字亦出释文序】
