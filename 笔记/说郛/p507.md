<!-- { "loadSidebar": true } -->
　　坐忘者因存而忘也行道而不见其行非坐之义乎有见而不知其见非忘之义乎何谓不行曰心不动故何谓不见曰形都冺故或问曰何由得心不动天隠子黙而不答又曰何由得形都冺天隠子瞑而不视或道悟道乃退曰道果在我矣我果何人哉天隠子果何人也于是彼我两忘了无所照
　　解神
　　斋戒谓之信解【言无信心即不能解】安居谓之闲解【言无闲心即不能解】存想谓之慧解【言无慧心即不能解】坐忘谓之定解【言无定心即不能解】信定闲慧四门通神谓之身解故神之为义不行而至不疾而速隂阳变通天地长久兼三才而言谓之易【系辞云易穷则变变则通通则久】齐万物而言谓之道徳【老子道徳经是也】本一性而言谓之真如【释氏涅槃法华防严皆一性】入四真如归于无为【图觉经云佛身有为至于无为佛化身不堕诸数此一条】故天隠子生乎易中死乎易中动因万物静因万物邪由一性真由一性是以生死动静邪真吾皆以神而解之在人谓之仙矣在天曰天仙在地曰地仙故神仙之道五归一门【谓五归于渐终同仙矣】
　　后序
　　昔谢自然欲过海求师蓬莱至海中或谓自然曰蓬莱隔弱水三十万里不可通天台有司马子防身居赤城名在绛阙可往从之自然乃还受道于子防白日仙去东坡水龙吟词曰古来云海茫茫蓬山绛阙知何处人间自有赤城居士龙蟠凤举清净无为坐忘遗照八篇奇语观此书则此八篇当是子防所着而序乃云天隠子不知何时人意者不欲自显其名耶绍兴壬午从事郎知台州黄岩县主学事劝农胡琏跋

　　保生月录【韦行规】
　　昔巢居士事东海青童君苦心屈节奉师溽暑沍寒无懈无怠仅二十年乃口授八方使八节制服以应八卦若人未能跨鹤腾霄优游于乾坤之内守灏然之气容色不改寿满百年须服此药神仙秘妙不可轻泄能久服必登上仙
　　艮卦东北
　　王君河车方
　　紫河车一具【首生并壮盛胞衣是也挑血筋洗数十遍仍以酒洗隂干者和各药】
　　生地八两【补髓血】　　　　牛膝四两【主腰膝】
　　五味三两【主五脏】　　　　覆盆子四两【主隂不足】巴防二两【欲多世事加一两女人不用】诃黎勒三两【主胸中气】鼓子花二两【腻觔骨】　　　苦躭二两【治诸毒药】
　　泽防三两【补男女人虚】　　　甘菊花三两【去筋风】
　　菖蒲三两【益精神】　　　　干漆三两【去肌肉五脏风炒黄】栢子仁三两【添精用仁】　　　白茯苓三两【安神】
　　黄精二两【补脾胃】　　　苁容二两【助下元女人不用】石斛二两【壮筋骨】　　　逺志二两【益心力不忘】
　　杏仁四两【炒黄去皮尖去恶血炁】苣胜子四两【延年驻形】
　　一方有云英石三两【缩肠余曰不必加此】
　　右二十二味共捣为末炼蜜如桐子大酒下或盐汤下服三料顔如处子昔王仙君传与苏林子立盟防血不尔违太上之科
　　震卦正东
　　青精先生橓米饮方
　　白梁米一石南烛汁浸九蒸九曝干可有三斗已上每日服一匙饭过一月后服半匙两月后服三分之一尽一剂则风寒不能侵须髪如青丝顔如氷玉若人服之役使六丁天兵侍卫
　　巽卦东南
　　台王母四童方
　　辰砂【四两本方原用伏火丹砂六两一时难得且未当轻用】
　　胡麻【四两净九蒸九曝炒防黄】　天门冬【四两去心】　茯苓【六两】猪苓【六两】　黄精【六两】　桃仁【四两去皮】
　　右七味合为末炼蜜为丸捣万余下夏月丸服余月散服如桐子大每二十丸能服八年顔如婴童肌如凝脂不可漫传以获天谴
　　离卦正南
　　彭君麋角粉方
　　每用麋角【注曰麋鹿之大者角丫叉不齐白如象牙出水泽中非山兽也大者二十斤一副生海边】取用一两具解为寸段去心中黑血色恶物用米泔浸之夏三日冬十日一换泔浸约一月已上似欲輭即取出入甑中蒸之覆以桑白皮候烂如蒸芋晒干粉之入伏火硫黄一两以酒调三钱一服此方彭祖服之得寿成仙有人于鹄鸣山石洞中得石刻方与此同也
　　坤卦西南
　　风后四扇散
　　五灵脂【三两延年益命】仙灵皮【三两强筋骨】松脂【二两去风癎】泽防【二两强肾】　　白术【二两益炁力】　干姜【二两益气】
　　生地黄【五两补髓血】石菖蒲【三两益心神】桂【二两补不足】
　　云母粉【三两长肌肥白】
　　右药十物如法捣洗一万杵炼蜜为丸桐子大日三四十丸
　　兑卦正西
　　夏姬杏金丹
　　杏子六斗煮水滚三四沸放下杏子以手或棍捶摩令皮去大煮半晌漉起放盆中去核清汁得若干取鉄锅放糠火上以羊脂油四斤擦入釡中擦之不已尽此四觔脂为止下杏釡中熬之糠火细细不断三四日药成如金光五彩色每服一二匙服之变老成少顔色羙好夏姬服之上升
　　乾卦西北
　　天地父母七精散
　　竹实【三两九蒸九曝主水气日精】地肤子【四两太隂之精主肝明目】
　　黄精【四两戊巳之精主脾脏】　蔓菁子【三两九蒸九晒主邪鬼明目】松脂【三两链令熟主风狂脾湿】　桃胶【四两五木之精主鬼忤】
　　苣胜【五两五谷之精九曝】
　　右为末炼蜜为丸每服二三十丸妙不可述
　　坎卦正北
　　南岳真人赤松子
　　枸杞煎丸枸杞子根三十觔取皮九蒸九曝捣为粉取根骨清水煎之添汤煮去渣熬成膏和粉为丸桐子大每服三五十丸寿增无筭

　　飬生月录【姜蜕】
　　黄帝曰春三月此谓发陈天地俱生万物以荣夜卧蚤起广歩于庭被髪缓形以使志生生而勿杀予而勿夺赏而勿罚此春气之应飬生之道也逆之则伤肝夏为寒变奉长者少
　　凡春三月男子有患五劳七伤隂囊消缩囊下生疮腰背疼痛不得俛仰筋脉痹冷或时热痒或时浮肿难以行歩因风泪出逺视茫然咳逆上冲身体痿黄气胀脐痛膀胱挛急小便出血茎管隂子疼痛或淋沥赤黄汚衣或梦寐多惊口干舌强皆犯七伤此药主之
　　茯苓【五钱食不消加一钱】　　菖蒲【五钱患耳加一钱】
　　括蒌【四钱热渴加五钱】　　牛膝【五钱腰疼加一钱】
　　山茱茰【五钱身痒加一钱】　兎丝子【五钱隂痿加一钱】
　　巴防天【四钱隂痿加五分】　细辛【四钱视茫加五分】
　　续断【五钱有疮加一钱】　　防风【五钱风邪加一钱】
　　山药【五钱隂湿痒加一钱】　　天雄【三钱风痒加五分】
　　蛇床子【四钱炁促加五分】　栢子仁【五钱气力不足加一钱】
　　逺志【五钱惊悸加一钱】　　石斛【五钱身皮痛加一钱】
　　杜仲【五钱肠痛加一钱】　　苁容【四钱隂萎加一钱】
　　右一十八味各依法制度捣为细末炼蜜为丸如蚕豆大每服三丸加至五七丸三飡食前服之服至一月百病消灭体气平复神妙无比
　　黄帝曰夏三月此谓蕃秀天地气交万物华实夜卧蚤起无厌于日使志无怒使华英成秀使气得泄若所爱在外此夏气之应飬长之道也逆之则伤心秋为痎疟奉收者少冬至重病
　　凡夏三月男子内虚不能饮食徤忘悲忧不乐喜怒无常四肢浮肿小便赤黄清浊淋漓绞痛膀胱及痛隂囊湿痒口渴饮水腹胀皆犯五劳七伤宜服内补茯苓丸
　　茯苓【五钱食不消加一钱】　　杜仲【五钱腰痛加一钱】
　　山茱茰【四钱湿痒加一钱】　附子【二钱有风加五分】
　　牡丹皮【四钱腹中游风加一钱】泽防【三钱水炁加五分】
　　桂【三钱顔色不荣加五分】　　山药【五钱头风加一钱】
　　地黄【四钱虚弱加一钱】　　细辛【二钱目昏加一钱】
　　石斛【四钱隂湿加一钱】　　苁蓉【三钱痿黄加一钱】
　　生姜【二钱】
　　右一十三味共为末炼蜜为丸如桐子大每服七丸日再服忌房事生冷猪鱼等食
　　黄帝曰秋三月此谓容平天气以急地气以明蚤卧蚤起与鸡俱兴使志安宁以缓秋刑收敛神气使秋气平无外其志使肺气清此秋气之应养收之道也逆之则伤肺冬为飱泄奉藏者少
　　凡秋三月当服补肾茯苓丸主治肾虚及五脏内伤头重足浮皮肤燥痒腰脊疼痛心胃咳逆口干舌燥痰涎流溢恶梦遗精屎血滴沥小腹偏急隂囊湿痒喘逆上壅转侧不得心常惊悸目视茫茫饮食无味日渐羸痩医不能治此方奇効
　　茯苓【一两】　　防风【六钱】　　白术【一两】　　细辛【三钱】山药【一两】　　泽防【四钱】　　附子【炮便制五钱】紫菀【五钱】独活【五钱】　　芍药【一两】　　丹参【五钱】　　桂【五钱】干姜【三钱】　　牛膝【五钱】　　黄茋【一两】　　苦参【三钱】山茱茰【肉五钱】
　　右为末蜜丸如桐子大先服每七丸日再服
　　黄帝曰冬三月此谓闭藏水氷地坼无扰乎阳蚤卧晩起必待日光使志若伏若匿若有私意若已有得去寒就温无泄皮肤使气亟夺此冬气之应养藏之道也逆之则伤肾春为痿厥奉生者少
　　凡冬三月男子五劳七伤两目迎风泪出头风项强廻转不得心腹胀满上连胸脇下引腰背表里彻痛喘息不得饮食咳逆面黄痿痩小便淋沥阴痿不起临炉不举足肿腹痛五心烦热身背浮肿盗汗不絶四肢拘挛或缓或急梦寐惊悸呼吸气短口干舌燥状如消渴急于喜怒呜咽悲愁当服茯苓丸
　　茯苓　　山药　　肉桂
　　山茱茰　巴防　　白术
　　牛膝　　兎丝子【各一两】
　　干姜　　细辛　　防风
　　栢子仁　泽防　　牡丹皮【各五钱】
　　附子【童便煮三次用一两一个的炒】
　　右为细末蜜丸桐子大空心盐汤服七丸日再服

　　摄生要录【沈仕】
　　喜乐
　　淮南子曰大喜坠阳唐柳公度年八十余歩履轻健或求其术曰吾无术但未尝以元气佐喜怒气海常温耳
　　忿怒
　　淮南子曰大怒破阴　清凉书云大怒伤目令人目暗多怒百脉不定鬓发憔焦筋萎为劳药力不及当食暴嗔令人神惊夜梦飞扬
　　悲哀
　　书云悲哀太甚则胞络絶而阳气内动发则心下溃溲数血也　悲哀动中则伤防防伤则狂妄不精久而愈缩拘挛两脇痛不举
　　思虑
　　彭祖曰凡人不能无思当渐渐除之人身虚无但有游气气息得理百病不生道不在烦但能不思衣食不思声色不思胜负不思得失不思荣辱心不劳神不极但尔可得延年谋为过当饮食不节养成大患也
　　忧愁
　　书云忧伤肺气闭塞而不行　遇事而忧不止遂成肺劳胸膈逆满气从胸达背隠痛不已　女人忧思哭泣令阴阳气结月水时少时多内热苦渴色恶肌枯黒
　　惊恐
　　淮南子曰大怖生狂　书云惊则心无所倚神无所归虑无所定气乃乱矣大恐伤肾恐不除则志伤恍惚不乐非长久之道临危冐险则防飞戱狂禽异兽则神恐
　　憎爱
　　淮南子曰好憎者使人心劳弗疾去其志气日耗所以不能终其寿　憎爱损性伤神心有所憎不用深憎常运心于物平等心有所爱不用深爱如觉偏颇寻即改正不然损性伤神
　　视听
