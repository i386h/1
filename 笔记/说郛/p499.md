<!-- { "loadSidebar": true } -->
　　芋名土芝大者裹以湿纸用煮酒和糟涂其外以糠皮火煨之香熟取出安坳地内去皮温食冷则破血用盐则泄精取其温补名土芝丹昔嬾残师正煨此牛粪火中有召者却之曰尚无情绪收寒涕那得功夫伴俗人又居山人诗云深夜一炉火浑家团栾坐芋头时正熟天子不如我其嗜好可知矣小者煨干入瓮寒月用稻草盫熟色香如栗名土栗雅宜山舎拥炉之夜供赵西安诗云煮芋云山上葢得于所见非茍作也
　　栁叶韭
　　杜诗夜雨剪春韭世多误为剪之于畦不知剪字极有理葢于煠时必齐其本如烹薤圆齐玉筯头之意乃以左手执其末以其本入盐汤内少剪其末弃其触也只煠其本带性投冷水中出之甚脆然必以竹刀截之又方采嫩栁叶少许同煠佳故曰栁叶韭
　　松黄饼
　　暇日过大理寺访秋岩陈评事留饮出二童歌渊明归去来辞以松黄饼供酒东方平羮有超俗之标饮此味使人洒然起山林之兴觉驼峰熊掌皆不若矣春来松花黄和蜜模作饼状不惟香味清亦有所益也
　　酥琼叶
　　宿蒸饼薄切涂以蜜或以油就火上炙铺纸地底上散火气甚松脆且止痰化食杨诚斋云削成琼叶片嚼作雪花声
　　元脩菜
　　东坡有巢故人元脩菜诗每读豆英圆而小槐叶细而丰之句未尝不防摉畦垄间必求其是诗询诸老圃而罕能道者一日永嘉郑文千归自蜀过梅首叩答之曰蚕豆也即是弯豆也蜀人谓之巢菜苗叶嫩时可采以为茹择洗用真麻油熟炒乃下盐酱煮之春尽苖叶老则不可食坡所谓防酒下盐豉缕橙芼姜防者正庖法也君子耻一物不知必游歴久逺而后见闻博读东坡诗二十年一日得之喜可知矣
　　紫英菊
　　菊名治蘠本草名节花陶注云菊有二种茎紫气香而味甘其叶乃可羮茎青而大气似蒿而苦名苦薏非也今法春采苗叶洗焯用油略炒熟下姜盐作羮可清心明目加枸杞尤妙矣天随子尔杞未棘尔菊未莎其如予何本草杞叶似榴而软者能轻身益气其子圆而有棘者名枸棘不可用杞菊防物也有少差犹不可用然则君子小人岂容不辨哉
　　银丝供
　　张约斋性喜延山林湖海之士一日午时数杯后命左右作银丝供具戒之曰调和教好又要有真味众客谓必鲙也良久出琴一张请琴因歌诗骚一曲众便知银丝乃琴弦也又要有真味葢取渊明琴书中有真味之意也张中贵勲家也而能知此真味贤矣哉
　　鳬茈粉
　　鳬茈粉可作粉食其甘滑异于它粉偶天台陈梅庐见惠因得其法鳬茈尔雅一名芍郭云生下田似龙须而细根如指头而黑即荸荠也采以暴干磨而澄滤之如绿豆后读刘止非类藁有诗云南山有蹲防春田多鳬茈何必泌之水可以乐我饥信乎可以食矣
　　薝卜煎
　　旧访刘漫塘宰留午酌出此供清芳极可爱询之乃栀子花也采大者以汤焯过少干用甘草水和稀拖油煎之名薝卜煎杜诗云于身色有用与物气相和既制之清和之风备矣
　　蔏蒌菜藁
　　旧客江西林谷梅山房书院春时多食此菜嫩茎去叶汤焯用油盐苦酒沃之为茹或加以肉香脆良可爱后归京春輙思之偶与李竹埜隣以其江西人因问之李云广雅名蔏蒌生下田江西以羮鱼陆疏云叶似艾白色可蒸为茹即汉广言刈其蒌之蒌矣山谷诗云蒌髙数筯玉簪横乃证以诗注果然李乃怡轩之子尝从江西西山问宏词法多识草木宜矣
　　玉灌肺
　　真粉油饼芝麻松子胡桃莳萝六者为末拌和入甑蒸熟切作肺样块用枣计供今后苑名曰御爱玉灌肺要之不过素供耳然以此见九重崇俭不嗜杀之意居山者岂宜后乎
　　进贤菜
　　苍耳枲耳也江东名常枲幽州名爵耳形如防耳陆玑疏云叶青白色似胡荽白华细茎蔓生嫩采叶洗焯以姜盐苦酒拌为茹可疗风杜诗云苍耳可疗风童儿且时摘诗之卷耳首章云嗟我懐人寘彼周行酒醴妇人之职臣下勤劳君必劳之因采此而赋感念及酒醴之用此见古者后妃欲以进贤之道讽其上张氏进贤菜诗曰闺阃诚难与国防黙嗟徒御困髙冈觥罍欲解无穷恨枲耳元因备酒浆其子可杂米粉为糗故古诗有碧涧水淘苍耳饭之句云
　　山海兠
　　春采笋蕨之嫩者以汤瀹之取鱼鰕之鲜者同切作块子用汤泡滚蒸入熟油酱研胡椒拌和以粉皮乘覆各合于二盏内蒸熟今后苑进此名鰕鱼笋兠今名山海兠或名笋蕨羮亦佳许梅屋棐云趂得山家笋蕨春借防烹煮自吹薪倩谁分我杯羮去寄与中朝食肉人
　　扑霞供
　　向游武夷六曲访止止师偶雪天得一无庖人可制师云山间只用薄披酒浆椒料沃之风炉安在上用少半锤汤响一杯后各分以筯令自防入汤摆熟啖之乃随宜客以汁供用其法不独易行且有团圞暖热之乐越五六年来京师乃复于杨泳斋伯昺席上见此恍然去武夷如隔一世杨勲家嗜古学而安清苦者知山林之趣因诗之浪涌晴江雪风翻晩照霞末云醉忆山中味浑忘是贵家
　　骊塘羮
　　曩客骊塘书院每食后必出菜汤青白极可爱饭后得之醍醐甘露未易及此询庖者正用菜与莱菔细切以井水煮之烂为度初无它法后读坡诗亦只用蔓菁莱菔而已诗云谁知南岳老解作东坡羮中有芦服根尚含晓露清勿语贵公子从渠厌羶腥以此可想二公之好尚矣今江西多此法
　　真汤饼
　　圃翁访凝逺居士话闻命仆作真汤饼来翁讶天下安有假汤饼及见乃沸汤泡油饼人一杯耳翁曰如此则汤泡饭亦得名真泡饭乎居士曰稼穑作甘无胜食气则真矣
　　沆瀣浆
　　雪夜张一斋饮客酒酣簿书何君时奉出沆瀣浆一瓢与客分饮不觉酒客为之洒然问其法谓得之禁苑上用甘蔗芦服各切作方块以水烂煮即已葢蔗能化酒芦服能化食也酒后得其益可知矣楚词有蔗浆恐即此也
　　神仙富贵饼
　　煮木菖蒲暴为末每一斤用蒸山药末三斤炼蜜水调入面作饼暴干客至蒸食作条亦可羮章简公诗云木荐神仙饼菖蒲富贵花
　　香圆杯
　　谢益斋奕礼不嗜酒尝自不饮但能看客之醉一日画余琴罢命左右剖香圆二杯刻以花温上所赐酒以劝客清芬霭然使人觉金樽玉斚皆埃溘矣香圆似而黄闽南一叶而得备金华鼎贵之清供有谓矣
　　蟹酿橙
　　橙大者截顶去穰留少液以蟹膏纳其内仍以带枝顶覆之入甑用酒醋水蒸熟加苦酒入盐供既香而鲜使人有新酒菊花香橙螃蠏之兴因记危巽斋积赞蟹云黄中通理美在其中畅于四肢美之至也此本诸易而与蟹得之矣今于橙蟹又得之矣
　　莲房鱼包
　　莲花中嫩房去截底剜穰留其孔以酒浆香料和鱼块实其内仍以底坐甑内蒸熟或中外涂以蜜出楪用渔父三鲜供之向在李春坊席上曾受此供得诗云锦瓣金房织几重游鱼何事得相容涌身既入花房去好似华池独化龙李大喜送端砚一枚龙墨五笏
　　玉带羮
　　春坊赵湖璧弟竹潭雍亦在焉论诗把酒及夜无可供者湖曰吾有镜湖之莼潭曰雍有稽山之笋仆笑可有一桮羮矣乃命庖作玉带以笋似玉莼似带也是夜甚适今犹喜其清髙而爱客也每读忠简公跃马食肉付公等浮家泛宅真吾徒之句有此儿孙宜矣
　　酒煮药
　　鄱江士友命饭供以酒煮药非药也乃纯以酒煮菜鲫鱼也且云鲫稷所化以酒煮之甚有益第以鱼名药私窃疑之及观赵好古賔退録所载靖州风俗鲜食肉唯以鱼作蔬俗谓之鱼菜杜陵白小诗亦云细防霑水族风俗当园蔬始信鱼即菜也赵好古博雅君子也宜乎先得其详矣
　　蜜渍梅花
　　杨诚斋诗云瓮澄雪水酿春寒蜜防梅花带露餐句里畧无烟火气更教独上少陵坛剥白梅肉少许浸雪水梅花温酿之露一宿取去蜜渍之可荐酒较之敲雪煎茶风味不殊也
　　蟹螯供
　　蟹生于江者黄而腥生于湖者绀而馨生于汉者苍而清越淮多越掠故或枵而不盈有钱君谦斋震祖惟砚存复归于吴门秋偶过之把酒论文犹不减乎昨之勤也留旬余每旦视蟹必取其圆烹以酒醋杂以葱芹仰之以脐少俟其凝人各举一痛饮大嚼何异乎拍浮于湖之濵庸庖俗饤非口不知味恐失此物风韵但以橙醋自足以发挥其所蕴也且曰圆脐膏尖脐螯秋风髙圆者豪请与手不必刀以蒿尤可饕因举山谷诗云一腹金相玉质两螯明月秋江真所谓诗中之骚举以手不以刀尤见钱君之豪也或曰海聆聆恶朝露实筑筐噀以醋虽千黑无聆误因笔之为蟹助
　　汤绽梅
　　十月后用竹刀取欲开梅蕋上醮以蜡投尊缶中夏月以热汤就盏泡之花即绽香可爱也
　　通神饼
　　姜薄切葱细切各以和稀面宜以少国老细末和入面庶不恶入浅油煠能已寒朱氏论语注云姜通神明故名也
　　金饭
　　危防斋梅以白为正菊以黄为正过此恐渊明和靖二公不取也今世有七十二种菊正如本草所谓今无真牡丹紫茎黄色菊英以甘草汤和硝少许焯过粟饭少熟同煮久食可以明目延龄茍得南阳甘谷水煮之尤佳也昔之爱菊者莫如楚屈平晋陶潜今有刘石涧元茂焉虽一行一坐未尝不在于菊繙帙得菊叶诗云何年霜后黄花叶色蠧犹存旧卷诗曽是往来篱下读一枝闲弄被风吹观此诗不惟知其爱菊其为人清芬可知矣
　　石子羮
　　溪流清处取小石子或带藓者一二十枚汲泉煮之隐然有之气此法得之莫季髙且曰固非通宵煮食之物然其意则清矣
　　梅粥
　　梅落英浄洗用雪水煮白粥熟同煮杨诚斋诗云才看腊后得春饶愁见风前作雪飘脱蕊收将粥吃落英仍好当香烧
　　山家三脱
　　嫩笋小蕈枸杞菜油炒作羮加胡椒尤佳赵竹溪宻夫酷嗜此或作汤饼以奉亲名三脱面尝有诗云笋蕈初萌杞药纎然松自煮供亲严闻人食肉何曽鄙自是山林滋味甜蕈亦名菰
　　玉井饭
　　章艺斋鉴宰德清时虽槐古马高尤喜延客然饮食多不取诸市恐旁縁而扰人一日往访之边有蝗不入境之处留以晩酌数杯命左右造玉井饭甚香美法削藕截作块采新莲子去皮饭少沸投之如盫饭法葢取太华峰头玉井莲开花十丈藕如船之句昔有藕诗云一弯西子臂七窍比干心今杭都范堰经进斗星藕大孔七小孔二有九窍因笔及之
　　洞庭饐
　　旧游东嘉时在水心先生席上边浄居僧送饐至如钱大各合橘叶清香霭然如在洞庭左右先生诗曰不待满林霜后熟蒸来便作洞庭香因谒寺僧曰采莲与橘叶捣汁加蜜和米粉作饐各各以叶蒸之市有卖特差大耳
　　荼蘼粥
　　旧辱赵东岩云子瑻夫寄诗中有一诗云好春虚度三之一满架荼蘼取次开有客相看无可设数枝带雨摘将来始疑荼蘼非可食者一日过灵鹫访僧苹州午留粥甚香美询之乃荼蘼花也其花发采花片用甘艸汤焯粥熟同煮又采木香嫩叶就元汤焯以蔴油盐醯为菜茹僧苦嗜吟宜乎知此味之清且知岩云之诗不诬也
　　蓬糕
　　采白蓬嫩者熟煮细捣和米粉蒸熟以香为度世之贵介子弟知鹿茸钟乳为重而不知食此实大有补讵可以山食而鄙之哉
　　樱桃煎
　　樱桃经雨则虫自内生人莫之见用水一碗浸之良久其虫皆蛰蛰而出乃可食也杨诚斋诗云何人弄好手万颗捣虚脆印成花钿薄染作氷澌翠北果不多此味良久独美要之其法不过煮以梅水去核捣印为饼而加以蜜耳
　　如荠菜
