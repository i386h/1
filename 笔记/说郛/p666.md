<!-- { "loadSidebar": true } -->
　　一者性体少而劲二者太和而有力三者久射力不屈四者寒暑力一五者声清实六者张便正凡弓性体少则易张而夀但患其不劲欲其劲者妙在治筋凡筋生长一尺干则减半以胶汤濡而极之复长一尺然后用则筋力已尽无复伸弛又揉其材令仰然后角与筋此两法所以为筋也凡弓节短则和而虚【虚谓挽过吻则无力】节长则健而柱【柱谓挽过咳则木强而不来节谓把稍裨木长则柱短则虚】节得中则和而有力仍弦声清实凡弓初射与天寒则劲强而难挽射久天暑则弱而不胜矢则胶之为病也凡胶欲薄而筋力尽强弱任筋而不任胶此所以射久力不屈寒暑力一也弓所以为正者材也相材之法视其理其理不因矫揉而直中绳则张而不跛此弓人之所当知也











<子部,杂家类,杂纂之属,说郛,卷一百一上>








　　九射之格其物九为一大侯而寓以八侯熊当中虎居上鹿居下雕雉猿居右雁兔鱼居左而物各有筹射中其物则视筹所在而饮之射者所以为群居之乐也而古之君子以争九射之格以为酒祸起于争争而为欢不若不争而乐也故无胜负无赏罚中者不为功则无好胜之矜不中者无所罚则无不能之诮探筹而饮饮非觥也无所耻故射而自中者有不得免饮而屡及者亦不得辞所以息争也终日为乐而不耻不争君子之乐也探筹之法一物必为三筹盖射賔之数多少不常故多为之筹以备也凡今賔主之数九人则人探其一八人则置其熊筹不及八人而又少则人探其一而置其余筹可也益之以筹而人探其一或二皆可也惟主人临时之约然皆置其熊筹中则在席皆饮若一物而再中则视执筹者饮量之多少而饮器之大小亦惟主人之命若两筹而一物者亦然凡射者一周既饮釂则敛筹而复探之筹新而屡变矢中而无情或适当之或幸而免此所以欢然为乐而不厌也







　　投壶仪节【司马光】
　　合用之人
　　礼生一人【唱赞】　　　司射一人【司投】
　　司正一人【司罚】　　　使人一人【执壶荐羞】
　　赞者二人【取矢】　　　酌者二人【行觞】
　　者【歌诗击磬击鼓】
　　赞者用弟子为之酌者即賔主胜党之弟子【按方氏曰以歌貍首则者当有瑟　今玆未能姑缺之】
　　合用之物
　　壶　　　矢【八】　　中　　　筭【八十】
　　丰　　　觯　　　磬　　　皷
　　　　　酒壶　　羞楪　　水盌
　　盥盆　　帨巾
　　按礼盥手洗爵有罍以盛水有枓勺以水有洗以盛弃水今人以盥盆盥手以水盌洗爵虽非古亦可从也
　　仪节
　　賔主皆起降坐　序立【主东賔西余见图】
　　司正令弟子【司正曰毋怃毋傲毋偕立毋逾言偕立逾言有常爵有諠哗失礼者司正言某人失礼罚之】使人执壶　主人捧矢【于壶取四矢捧之】
　　主人致辞賔对辞【主人曰某有枉矢哨壶请以乐賔賔曰子有防酒嘉肴某既赐矣又重以乐敢辞】
　　【主人曰枉矢哨壶不足辞也敢固以请　賔曰某既赐矣又重以乐敢固辞　主人曰枉矢哨壶不足辞也敢固以请　賔曰某固辞不得命敢不敬从】賔拜受　鞠躬拜兴拜兴平身【賔将拜主人退避曰敢避】
　　主人送矢【賔受矢主人复位】
　　拜送　鞠躬拜兴拜兴平身【賔亦退避曰敢避】赞者授主人矢【于壶取四矢授主人】
　　主人进视投所【设席皆南向】
　　复位　主人揖賔就席　司射度壶【司射于执壶人处取壶置賔主席之南取主人矢度之各一矢半】司射设中【坐设中于西阶主所立位之前取筭实八筭于中横委其余筭于中西】
　　司射奏投壶之令　请賔【司射曰顺投为入比投不择胜饮不胜者正爵既行请为胜者立马一马从二马三马既备请庆多马】
　　请主人【司射请】
　　賔主皆坐　司射执筭【于中西东面坐取中之八筭执之改实八筭于中而起】
　　命者奏乐【司射曰请奏貍首间若二　者曰诺奏乐一终】
　　请投【司射曰矢具请拾投　乐二终循鼓声賔主迭投一矢乐五终尽四矢有入者司射北面释筭一矢释一筭賔于中右主于中左】
　　卒投数筭【司射曰左右卒投　賛者二人撤矢　司射坐置余筭于中西起告曰请数　于中西东面坐先数右筭后数左筭钧则左右各执一筭以告曰左右钧有胜者多一筭则执一筭以告左胜曰左贤于右一竒右胜曰右贤于左一竒三则曰三竒多二筭则执二筭以告曰某贤于某一纯四则曰二纯败壶则不请数复奏乐请投】
　　命酌行罚【司射举手曰请行觞　酌者曰诺　胜者之子弟既诺乃于西阶上南面设丰复洗觯升酌酒坐奠丰上】
　　当饮者跪取酒致辞胜者跪对辞【胜者揖饮者东面跪丰旁取酒捧揖胜者曰赐灌胜者西面跪对曰敬养　左右钧则不行罚复奏乐请投】
　　饮酒【使者坐荐羞】
　　皆起【还酌者觯】
　　复位【主揖賔就席】
　　立马【司射曰请立马　坐取胜者已数筭立于胜者初释筭之前遂兼敛左右筭置中西又取中之八筭执之改实八筭于中而起】
　　赞者送矢　命者奏乐【一终请投卒投行罚立马同前礼】
　　赞者送矢　命者奏乐【同前礼】
　　行庆礼【若胜者得二马劣者得一马则司射取劣者一马盖胜者告曰一马从二马　复告曰二马既备请庆多马　賔主皆曰诺　若胜者频得三马则止告曰三马既备请庆多马】
　　胜者酒【自酌酒立饮】
　　饮酒【使者荐羞】
　　撤马【司射曰请撤马　仍置中西賔主皆退】
　　众賔僎以次耦投【如前礼止令賛者送矢奏乐请投】礼毕賔主请复就坐行无筭爵
　　【怃　傲也逾言逺谈他事也曰辟告之以不敢当也顺投以矢本入也以末入非顺矣比　频也以入而喜而频投虽入亦不为释也间　若一者诗乐作止所间疏数之节均平如一也拾　投更迭而投也纯全也竒只也灌犹饮也养奉养阙　　或谓拜受拜送可答拜而无避命酌行阙　　　一饮而无跪酌今之宜而使人易行阙　　　也是亦一说】
　　鲁鼓音节
　　圆者击鼙方者击鼓磬声缓急应鼔之句句二
　　○□【句】○○□【句】□○□【句】○○□【句】
　　貍首声调
　　今取原壤所歌者以士大夫可通用也然例以马氏取诗者不以迹害理之说则曽孙侯氏八句亦可通用故并着其调
　　貍　首　之　斑　然　执　女　手　之　巻　然曽　孙　侯　氏　四　正　具　举　大　夫　君子　凡　以　庶　士　小　大　莫　处　御　于君　所　以　燕　以　射　则　燕　则　誉　【士叶所誉叶雨】
　　诗乐作止之节
　　先击磬以宣歌声每歌一终一击鼓歌五终则五击
　　奏诗投壶之节
　　诗歌五终一终为一节先歌一节以聴再歌一节始投循歌声之终鼓声之始而发矢賔主迭发一矢四节尽四矢乃卒投数筭












　　投壶新格【司马光】
　　曰张而不弛文武弗能也弛而不张文武弗为也一张一弛文武之道也君子学道从政勤劳罢倦必从容晏息以养志防神故可久也荡而无度将以自败故圣人制礼以为之节因以合朋友之和饰賔主之欢且寓其教焉夫投壶细事逰戯之类而圣人取之以为礼用诸乡党用诸邦国其故何哉郑康成曰投壶射之细也古者君子射以观徳为其心平体正端壹审固然后能中故也盖投壶亦犹是矣未审度于此而取中于彼仁道存焉疑畏则疎惰慢则失义方象焉左右前却过分则差中庸着焉得十失二成功尽弃诫慎明焉是故投壶可以治心可以修身可以为国可以观人何以言之夫投壶者不使之过亦不使之不及所以为中也不使之偏颇流散所以为正也中正道之根柢也圣人作礼乐修刑政立教化垂典谟凡所施为不啻万端要在纳民心于中正而已然难得而制者无若人之心也自非大贤守道敦固则放荡倾移无不至求诸少选且不可得是故圣人广为之术以求之投壶与其一焉观夫临壶发矢之际性无麄宻莫不耸然恭谨志存中正虽不能久可以习焉岂非治心之道欤一矢之失犹一行之亏也岂非修身之道乎兢兢业业慎终如始岂非为国之道欤君子之为之也确然不动其心俨然不改其容未得之而不慑既得之而不骄小人之为之也俯身引臂挟巧取竒茍得而无愧岂非观人之道欤由是言之圣人取以为礼宜矣彼博奕者以诡谲相髙以残贼相胜孔子犹云饱食终日无所用心为之犹贤乎已况投壶者又可鄙略而轻废哉古者壶矢之制揖让之容今虽阙焉然其遗风余象犹彷佛也世传投壶格图皆以竒隽难得者为右是亦投琼探之类耳非古礼之本意也余今更定新格増损旧图以精宻者为右偶中者为下使夫用机徼幸者无所措其手焉壶口径三寸耳径一寸髙一尺实以小豆壶去席二箭半箭十有二枚长二尺有四寸以全壶不失者为贤茍不能全则积筭先满百二十者胜后者负俱满则余筭多者胜少者负为图列之左方并各释其指意焉
　　有初箭十筭
　　首箭中者君子作事谋始以其能慎始故赏之第二箭以下连中不絶者皆五算若一箭不中次箭皆为散箭其违中内有贯耳及骁者其箭别计假若有初箭仍贯耳则二十算是也旧图初箭一筹其次每箭加一筹尽四箭而止甚非劝功之道今自二箭以下连中不絶者皆赏之所以勉人于不解也
　　全壶无算
　　无算者不以耦之算数多少皆胜之也若两人俱全则复计其余算以次胜负夫为山九仞功亏一篑全壶实难故君子贵之
　　有终十五算
　　末箭中也靡不有初鲜克有终故比之有初又加五算也
　　散箭一算
　　贯耳十算
　　耳小于口而能中之是其用心愈精故赏之
　　骁箭十算
　　亦谓之骁皆俊猛意也谓投而不中箭激反跃捷而得之复投而中者也为其已失而复得之不逺复善补过者也故赏之若复投而贯耳者其算别计复投而不中者废之
　　败壶不问己有之算皆负
　　谓十二箭皆不中大无功也若两人皆败则亦计余算以决胜负
　　横耳横壶皆依常算无赏
　　横耳谓箭横加耳上旧五十筹横壶谓横加壶口旧四十筹皆依常算无赏谓偶然而横非投者工何足以赏若为后箭所击而坠地者与不中同
　　倚竿龙首龙尾狼壶带劒耳倚竿皆废其算
　　倚竿谓箭斜倚壶口中旧十五筹龙首谓倚竿正箭首正向己者旧十八筹龙尾谓倚竿而箭羽正向己者旧十五筹狼壶谓转旋口上而成倚竿者旧十四筹带劒谓贯耳不至地者旧十五筹耳倚竿旧十五筹皆废其算谓皆倾邪险诐不在于善而旧图以为竒箭多与之算甚无谓也今废其算所以罚之然亦异于不中者故于连中全壶皆得通数若为后箭所击及自坠壶若耳中者与不中同
　　倒中倒耳壶中之算尽废之
　　倒中旧百二十筹倒耳旧不问筹数并满此则颠倒反覆恶之大者奈何以为上赏今尽废其算所以明逆顺之道

<子部,杂家类,杂纂之属,说郛,卷一百一上>
<子部,杂家类,杂纂之属,说郛,卷一百一上>
<子部,杂家类,杂纂之属,说郛,卷一百一上>
<子部,杂家类,杂纂之属,说郛,卷一百一上>
<子部,杂家类,杂纂之属,说郛,卷一百一上>
　　丸经集叙
