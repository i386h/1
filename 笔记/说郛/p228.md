<!-- { "loadSidebar": true } -->
　　范直方师厚性极滑稽尝赴平江防太守郑滋德象问营妓之妍丑于师厚师厚以王蕙赵芷对德象云赵芷非不佳但面上颧骨高耳师厚云南方妇人岂有无颧骨者便是钱大王皇后也少他那两块不得
　　米元章居镇江尝在甘露寺榜其所趣曰米老庵甘露大火惟李衞公塔及米老庵独存有戱之者云神防李衞公塔飒天留米老娘庵参元章母入内只应老娘元章以母故命官
　　司马温公在洛阳闲居时上元节夫人欲出看灯公曰家中防灯何必出看夫人曰兼欲看游人公曰某是鬼耶
　　绍兴十七年五月初临安大雨雹太学屋瓦皆碎学官申朝廷修不可言雹称为硬雨
　　东坡有歌舞妓数人毎留賔客饮酒必云有数个搽粉虞候欲出来祗应也
　　米元章喜洁金陵人段拂字去尘登第元章见其小録喜曰观此人名字必洁人也亟造议亲以女妻之族婶陈氏顷寓严州诸子宦游未归偶族侄大琮过严州陈婶令作代书寄其子因口授云孩儿耍劣妳子又阋阋【音吸】霍霍地且买一柄小剪子来要剪脚上骨出【上声】儿肐【音胖】胝【音支】儿也大琮迟疑不能下笔婶笑曰元来这厮儿也不识字闻者哂之因说昔时京师有营妇其夫出戍尝以数十钱托一教学秀才冩书寄夫云窟頼儿娘传语窟頼儿爷窟頼儿自爷去后直是忔【音防】憎每日恨【入声】特特地笑勃腾腾地跳天色汪【去声】囊不要吃温吞【入声】蠖托厎物事秀才沈思久之却以钱还云你且别处倩人冩去与此正相似也窟頼儿乃子之小名
　　刘贡父为舘职节日同舍有令从者以书筒盛门状徧散于人家贡父知之乃呼住所遣人坐于别室犒以酒炙因取书筒视之凡与贡父有一面之旧者尽易贡父门状其人既饮食再三致谢徧走陌巷实为贡父投刺而主人之刺遂不得达
　　王齐宗字彦龄怀州人高才不羇为太原掾官尝作青玉案望江南小词以嘲帅与监司监司闻之大怒责之彦龄敛板向前应声答曰某居下位常恐被人谗只是曾填青玉案何曽敢做望江南请问马都监时马都监者适与彦龄并坐马皇恐亟自辨诉既退诘彦龄曰某旧不知子乃以某为证何也彦龄笑曰且借公趂韵幸勿多怪
　　绍兴辛巳冬女眞犯顺米忠信夜于淮南劫寨得一箱箧乃自燕山来者有所附书十余封多是敌营妻寄军中之夫建康教授唐仲友于枢密行府僚属方圎仲处亲见一纸别无他语止诗一篇云垂杨传语山丹你到江南艰难你那里讨个南防我这里嫁个契丹
　　庄绰字裕年未甚老而体极癯瘠江枿仲本呼为细腰宫院子

　　说郛卷三十四上
　　钦定四库全书
　　说郛卷三十四下　　　　元　陶宗仪　撰拊掌録【元怀】
　　东莱吕居仁先生作轩渠録皆纪一时可笑之事余观诸家杂说中亦多有类是者暇日裒成一集目之曰拊掌録不独资开卷之一笑亦足以补轩渠之遗也延祐改元立春日冁然子书
　　王溥五代状元相周高祖世宗至宋以宫师罢相其父祚为周观察使致仕祚居富贵久奉养奢侈所不足者未知年夀耳一日居洛阳里第闻有卜者令人呼之乃瞽者也密问老兵云何人呼我答曰王相公父也贵极富溢所不知者夀也今以告汝俟出当厚以卦钱相酧也既见祚令布卦成文推命大惊曰此命惟有夀也祚喜问曰能至七十否瞽者笑曰更向上荅以至八九十否又大笑曰更向上荅曰能至百岁乎又叹息曰此命至少亦湏一百三四十岁也祚大喜曰其间莫有疾病否曰并无之其人又细数之曰俱无秪是近一百二十岁之年春夏间微苦脏腑寻便安愈矣祚大喜囘顾子孙在后侍立者曰孩儿辈切记之是年莫教我吃冷汤水
　　司马温公屡言王广渊章八九上留身乞诛之以谢天下声震朝廷是时滕元发为起居注侍立殿坳既归广渊来问元发早来司马君实上殿闻乞斩某以谢天下不知圣语如何元发戱曰我只听得圣语云依卿所奏叶涛好奕棋王介甫作诗切责之终不肯已奕者多废事不以贵贱嗜之率皆失业故人目棋枰为木野狐言其媚惑人如狐也熙宁后茶禁日严被罪者众乃目茶笼为草大虫言其伤人如虎也
　　熙宁间蜀中日者费孝先筮易以丹青寓吉凶谓之卦影其后转相祖述画人物不常鸟或四足兽或两翼人或儒冠而僧衣故为怪以见象米芾好怪常戴俗帽衣深衣而摄朝鞾绀縁朋从目为活卦影
　　沈括存中方就浴刘贡父遽哭之曰存中可怜已矣众愕问云死矣盆成括也
　　石资政中立好诙谐乐易人也杨文公一日置酒作絶句招之末云好把长鞭便一挥石留其仆即和曰寻常不召犹相造况是今朝得指挥其诙谐敏捷类如此也又尝于文公家防葬坐客乃执政及贵逰子弟皆服白襴衫或罗或绢有差等中立忽大恸人问其故曰忆吾父又问之曰父在时当得罗襴衫也盖见在执政子弟服罗而石止服绢坐中皆大笑
　　昔一长老在欧阳公座上见公家小儿有小名僧哥者戱谓公曰公不重佛安得此名公笑曰人家小儿要易长育往往以贱物为小名如狗羊犬马之类是也闻者莫不絶倒
　　刘贡父尝言人之戱剧极有可人处杨大年与梁同翰朱昻同在禁掖大年未三十而二公皆高年矣大年呼朱翁梁翁毎戱侮之一日梁谓大年曰这老亦待留以与君也朱于后亟摇手曰不要与众皆笑其敏虽一时戏言而大年果不五十而卒
　　张文潜尝言近时印书盛行而鬻书者往往皆士人躬自负担有一士人尽掊其家所有约百余千买书将以入京至中途遇一士人取书目阅之爱其书而贫不能得家有数古铜器将以货之而鬻书者雅有好古器之癖一见喜甚乃曰毋庸货也我将与汝估其直而两易之于是尽以随行之书换数十铜器亟返其家其妻方讶夫之回疾视其行李但见二三布囊磊块然铿铿有声问得其实乃詈其夫曰你换得他这个几时近得饭吃士人曰他换得我那个也防时近得饭吃因言人之惑也如此坐皆絶倒
　　鲁直在鄂鄂州太守以其才望信重之士人以诗文投贽守必取质于鲁直而报之一同人投诗颇纰缪守携见鲁直意其一言少助其人鲁直阅诗良久无语太守曰此诗不知酧以几何鲁直笑曰不必他物但公库送与四两干艾于尻骨上作一大炷灸之且问曰尔后敢复凑分耶同人竟无所济
　　科塲进士程文多可笑者治平中国学试策问体貌大臣进士对防曰若文相公富相公皆大臣之有体者若冯当世沈文通皆大臣之有貌者意谓文富丰硕冯沈美少也刘原甫遂目沈冯为有貌大臣又欧阳永叔主文试贵老为其近于亲赋有进士散句云覩兹黄耉之状类我严君之容时烘堂大笑
　　李廷彦曽献百韵诗于一上官其间有句云舍弟江南没家兄塞北亡上官恻然悯之曰不意君家凶祸重并如此廷彦遽起自解曰实无此事但图对属亲切耳上官笑而纳之
　　欧阳公与人行令各作诗两句须犯徒以上罪者一云持刀哄寡妇下海劫人船一云月黒杀人夜风髙放火天欧云酒粘衫袖重花压防檐偏或问之答云当此时徒以上罪亦做了
　　黄裳酷嗜烧炼晚年疾笃喻诸子曰我死以大缸一枚坐之复以大缸覆之用铁线上下管定赤石脂固缝置之穴中足矣
　　许义方之妻刘氏以端洁自许义方尝出经年始归语其妻曰独处无聊得无与邻里亲戚往还乎刘曰自君之出惟闭门自守足未尝履阈义方咨叹不已又问何以自娱答曰惟时作小诗以适情耳义方欣然命取诗观之开卷第一篇题云月夜招邻僧闲话
　　孙巨源内翰从刘贡父求墨而吏送达孙莘老中丞巨源以其求而未得让刘刘曰已尝送君矣已而知莘老误留也以其皆姓孙而为舘职故吏辈莫得而别焉刘曰何不取其髯为别吏曰皆胡而莫能分也刘曰既是皆胡何不以其身之大小为别吏曰诺于是馆中以孙莘老为大胡孙学士巨源为小胡孙学士
　　有一故相逺派在姑苏嬉游书其壁曰大丞相再从侄某尝游有士人李璋素好讪谑题其旁曰混元皇帝三十七代孙李璋继至
　　章子厚与苏子瞻少为莫逆交一日子厚坦腹窻下卧适子瞻自外来摩其腹以问子瞻曰公道此中何所有子瞻曰都是谋反底家事子厚大笑
　　有一士人赴宴众中有少年勇于色甫就席士人以服辞乃命撤乐及屏去群妓后劝酧及少年少年罪士人曰败一席之欢皆君也正所谓不自殒灭祸延过客耶宾主为之烘堂
　　赵阅道罢政闲居每见僧接之甚恭一日士人以书贽见公读之终卷正色谓士人曰朝廷有学校有科举何不勉以卒业却与闲退人说他朝廷利害士人惶恐而退后再往门下人不为通士人谓阍者曰参政便直得如此敬重和尚阍者曰寻常来见诸僧亦只是平平人但相公道是重他袈裟士人笑曰我这领白襴直是不直钱财阍者曰也半防佛面士人曰更那辍不得些少来防孔夫子面人传以为笑
　　张文潜言尝问张安道云司马君实直言王介甫不晓事是如何安道云贤只消去防字说文潜云字说也只有二三分不合人意处安道云若然则足下亦有七八分不解事矣文潜大笑
　　绍兴九年金归我河南地商贾往来携长安秦汉间碑刻求售于士大夫多得善价故人王锡老东平人贫甚节口腹之奉而事此一日语共逰近得一碑甚竒及出示顾无一字可辩王独称赏不已客曰此何代碑王不能答客曰某知之是名没字碑宜乎公好尚之笃也一笑而散
　　张文潜尝云子瞻毎笑天边赵盾益可畏水底右军方熟眠谓汤燖了王羲之也文潜戱谓子瞻公诗有独防红蕖倾白堕不知白堕是何物子瞻云刘白堕善酿酒出洛阳伽蓝记文潜曰白堕既是一人莫难为倾否子瞻笑曰魏武短歌行云何以解忧惟有杜康杜康亦是酿酒人名也文潜曰毕竟用得不当子瞻又笑曰公且先去共曹家那汉理防却来此间厮魔葢文潜时有仆曹某者在家作过亦失去酒器之类既送天府推治其人未招承方文移取防也满座大冁
　　哲宗朝宗子有好为诗而鄙俚可笑者尝作即事诗云日暖防三织风髙鬭两厢蛙翻白出濶蚓死紫之长泼听琵梧凤馒抛接建章归来屋里坐打杀又何妨或问诗意答曰始见三蜘蛛织网于檐间又见二雀鬭于两厢廊有死蛙翻腹似出字死蚓如之字方吃泼饭闻邻家琵琶作凤栖梧食馒头未毕阍人报建安章秀才上谒迎客既归见内门上画钟馗击小鬼故云打死又何妨哲宗尝灼艾诸内侍欲娱上或举其诗上笑不已竟不灼艾而罢
　　安鸿渐有滑稽清才而复惧内妇翁死哭于路其孺人性素严呼入繐幕中诟之曰路哭何因无泪渐曰以帕拭干妻严戒曰来日早临棺须见泪渐曰唯计既窘来日以寛巾纳湿纸置于额大叩其颡而恸恸罢其妻又呼入窥之妻惊曰泪出于眼何故额流渐对曰岂不闻自古云水出髙原闻者大笑
　　石曼卿为集贤校理微行娼馆为不逞者所窘曼卿醉与之挍为街司所録曼卿诡怪不羁谓主者曰乞秖就本厢科决欲诘旦归馆供职厢帅不喻其谑曰此必三馆仆人也杖而遣之
　　北都有妓女美色而举止生梗土人谓之生张八因府防寇忠愍令乞诗于魏处士野野赠之诗曰君为北道生张八我是西州熟魏三莫怪尊前无笑语半生半熟未相谙座客大发一噱
　　张丞相好草圣而不工流辈皆讥笑之丞相自若也一日得句索笔絶书满纸龙蛇飞动使其侄録之当波险处侄罔然而止执所书问曰此何字丞相熟视久之亦自不识诟其侄曰胡不早问致吾忘之
