<!-- { "loadSidebar": true } -->
　　天地之功至大而神非人力之所能窃胜惟圣人为能体法其神以成天下之化其功葢出其下而曾不少加以力不然天地固亦有间而可穷其用矣余尝论天下之物悉受天地之气以生其小大短长辛酸甘苦与夫顔色之异计非人力之可容致巧于其间也今洛阳之牡丹维扬之芍药受天地之气以生而小大浅深一随人力之工拙而移其天地所生之性故竒容异色间出于人间以人而盗天地之功而成之良可怪也然而天地之间事物纷纭出于其前不得而晓者此其一也洛阳风土之详已见于今欧阳公之记而此不复论维扬大抵土壤肥腻于草木为宜禹贡曰厥草惟夭是也居人以治花相尚方九月十月时悉出其根涤以甘泉然后剥削老硬病腐之处揉调沙粪以培之易其故土凢花大约三年或二年一分不分则旧根老硬而侵蚀新芽故花不成就分之数则小而不舒不分与分之太数皆花之病也花之顔色之深浅与叶蕊之繁盛皆出于培壅剥削之力花既萎落亟剪去其子屈盘枝条使不离散故脉理不上行而皆归于根明年新花繁而色润杂花根窠多不能致逺惟芍药及时取根尽取本土贮以竹席之器虽数千里之逺一人可负数百本而不劳至于他州则防以沙粪虽不及维扬之盛而顔色亦非他州所有者比也亦有逾年即变而不成者此亦系夫土地之宜不宜而人力之至不至也花品旧龙兴寺山子罗汉观音弥陀之四院冠于此州其后民间稍稍厚赂以匄其本防培治莳遂过于龙兴之四院今则有朱氏之园最为冠絶南北二圃所种防于五六万株意其自古种花之盛未之有也朱氏当其花之盛开饰亭宇以待来游者逾月不绝而朱氏未尝厌也扬之人与西洛不异无贵贱皆喜戴花故开明桥之间方春之月拂旦有花市焉州宅旧有芍药防在都防之后聚一州絶品于其中不下龙兴朱氏之盛往嵗州将召移新守未至监防不密悉为人盗去易以凢品自是芍药防徒有其名尔今芍药有三十四品旧谱只取三十一种如绯单叶白单叶红单叶不入名品之内其花皆六出维扬之人甚贱之余自熈宁八年季冬守官江都所见与夫所闻莫不详熟又得八品焉非平日三十一品之比皆世之所难得今悉列于左旧谱三十一品分上中下七等此前人所定今更不易
　　上之上
　　冠羣芳
　　大旋心冠子也深红堆叶顶分四五旋其英密簇广可及半尺髙可及六寸艳色絶妙可冠羣芳因以名之枝条硬叶疎大
　　赛羣芳
　　小旋心冠子也渐添红而紧小枝条及緑叶并与大旋心一同凢品中言大叶小叶堆叶者皆花瓣也言緑叶者谓枝叶也
　　寳妆成
　　髻子也色微紫于上十二大叶中密生曲叶回环裹抱团圆其髙八九寸广半尺余每一小叶上格以金线缀以玉珠香欺兰麝竒不可纪枝条硬而叶平
　　尽天工
　　栁浦青心红冠子也于大叶中小叶密直妖媚出众傥非造化无能为也枝硬而緑叶青薄
　　晓妆新
　　白缬子也如小旋心状顶上四向叶端防小殷红色毎一朶上或三防或四防或五防象衣中之缬也緑叶甚柔而厚条硬而絶低
　　妆红
　　红缬子也色红而小并与白缬子同緑叶微似痩长上之下
　　叠香英
　　紫楼子也广五寸髙盈尺于大叶中细叶二三十重上又耸大叶如楼阁状枝条硬而髙緑叶疎大而尖柔
　　积娇红
　　红楼子也色淡红与紫楼子不相异
　　中之上
　　醉西施
　　大软条冠子也色淡红惟大叶有类大旋心状枝条软细渐以物扶助之緑叶色深厚疎而长以柔
　　道妆成
　　黄楼子也大叶中深黄小叶数重又上展淡黄大叶枝条硬而絶黄緑叶疎长而柔与紫红者异此品非今日之黄楼子也乃黄丝头中盛则或出四五大叶小类黄楼子葢本非黄楼子也
　　掬香琼
　　青心玉板冠子也本自茅山来白英团掬坚密平头枝条硬而緑叶短且光
　　素妆残
　　退红茅山冠子也初开粉红即渐退白青心而素淡稍若大软条冠子緑叶短厚而硬
　　试梅
　　白冠子也白缬中无缬者是也
　　浅妆匀
　　粉红冠子也是红缬中无缬者也
　　中之下
　　醉娇红
　　深红楚州冠子也亦若小旋心状中心紧堆大叶叶下亦有一重金线枝条髙緑叶疎而柔
　　拟香英
　　紫寳相冠子也紫楼子心中细叶上不堆大叶者
　　妬娇红
　　红寳相冠子也红楼子心中细叶上不堆大叶者
　　缕金囊
　　金线冠子也稍似细条深红者于大叶中细叶下抽金线细细相杂条叶并同深红冠子者
　　下之上
　　怨春红
　　硬条冠子也色絶淡甚类金线冠子而堆叶条硬而緑叶疎平稍若柔
　　妬鵞黄
　　黄丝头也于大叶中一簇细叶杂以金线条髙緑叶疎柔
　　蘸金香
　　蘸金蕊紫单叶也是髻子开不成者于大叶中生小叶小叶尖蘸一线金色是也
　　试浓妆
　　绯多叶也绯叶五七重皆平头条赤而緑叶硬皆紫色下之中
　　宿妆殷
　　紫髙多叶也条叶花并类绯多叶而枝叶絶髙平头凢槛中虽多无先后并开齐整也
　　取次妆
　　淡红多叶也色絶淡条叶正类绯多叶亦平头也
　　聚香丝
　　紫丝头也大叶中一丛紫丝细细是也枝条髙緑叶疎而柔
　　簇红丝
　　红丝头也大叶中一簇红丝细细是也枝叶并同紫者下之下
　　效殷妆
　　小矮多叶也与紫髙多叶一同而枝条低随燥湿而出有三头者双头者鞍子者银丝者俱同根而土地肥瘠之异者也
　　会三英
　　三头聚一蕚而开
　　合欢芳
　　双头并蔕而开二朶相背也
　　拟绣鞯
　　鞍子也两边垂下如所乘鞍状地絶肥而生
　　银含棱
　　银縁也叶端一棱白色
　　新收八品
　　御衣黄
　　黄色浅而叶疎蕊差深散出于叶间其叶端色又微碧髙广类黄楼子也此种宜升絶品
　　黄楼子
　　盛者五七层间以金线其香尤甚
　　袁黄冠子
　　宛如髻子间以金线色比鲍黄
　　峡石黄冠子
　　如金线冠子其色深如鲍黄
　　鲍黄冠子
　　大抵与大旋心同而叶差不旋色类鵞黄
　　杨花冠子
　　多叶白心色黄渐拂浅红至叶端则更深红间以金线
　　湖缬
　　红色深浅相杂类湖缬
　　黾池红
　　开须并蕚或三头者大抵花类软条也
　　后论
　　维扬东南一都会也自古号为繁盛自唐末乱离羣雄据有数经战焚故遗基废迹往往芜没而不可见今天下一统井邑田野虽不及古之繁盛而人皆安生乐业不知有兵革之患民间及春之月惟以治花木饰亭榭以往来游乐为事其幸矣哉扬之芍药甲天下其盛不知起于何代观其今日之盛古想亦不减于此矣或者以谓自有唐若张祜杜牧卢仝崔涯章孝标李嵘王播皆一时名士而工于诗者也或观于此或游于此不为不久而略无一言一句以及芍药意其古未有之始盛于今未为通论也海棠之盛莫甚于西蜀而杜子美诗名又重于张祜诸公在蜀日久其诗仅数千篇而未尝一言及海棠之盛张祜辈诗之不及芍药不足疑也芍药三十一品乃前人之所次余不敢辄易后八品乃得于民间而最佳者然花之名品时或变易又安知止此八品而已哉后将有出兹八品之外者余不得而知当俟来者以补之也







　　説郛卷一百四上
　　钦定四库全书
　　説郛卷一百四下　　　　元　陶宗仪　撰梅谱【范成大】
　　梅天下尤物无问智贤愚不肖莫敢有异议学圃之士必先种梅且不厌多他花有无多少皆不系重轻余于石湖玉雪坡既有梅数百本比年又于舎南买王氏僦舎七十楹尽拆除之治为范村以其地三分之一与梅吴下栽梅特盛其品不一今始尽得之随所得为之谱以遗好事者
　　江梅遗核野生不经栽接者又名直脚梅或谓之野梅凡山间水濵荒寒清絶之趣皆此本也花稍小而疎痩有韵香最清实小而硬
　　早梅花胜直脚梅吴中春晚二月始烂漫独此品于冬至前已开故得早名钱塘湖上亦有一种尤开早余尝重阳日亲折之有横枝对菊开之句洛都卖花者争先为竒冬初折未开枝置浴室中薫蒸令坼强名早梅终碎无香余顷守桂林立春梅已过元夕则尝青子皆非风土之正杜子美诗云梅蕋臈前破梅花年后多惟冬春之交正是花时耳
　　官城梅吴下圃人以直脚梅择他本花肥实美者接之花遂敷腴实亦佳可入煎造唐人所称官梅止谓在官府园圃中非此官城梅也
　　消梅花与江梅官城梅相似其实圆小松脆多液无滓多液则不耐日干故不入煎造亦不宜熟惟堪青噉比梨亦有一种轻松者名消梨与此同意
　　古梅会稽最多四明吴兴亦间有之其枝樛曲万状苍藓鳞皴封满花身又有苔须垂于枝间或长数寸风至緑丝飘飘可玩初谓古木久歴风日致然详考会稽所产虽小株亦有苔痕盖别是一种非必古木余尝从防稽移植十本一年后花虽盛发苔皆剥落殆尽其自湖之武康所得者即不变移风土不相宜会稽隔一江湖苏接壤故土宜或异同也凡古梅多苔者封固花叶之眼惟罅隙间始能发花花虽稀而气之所钟丰腴妙絶苔剥落者则花发仍多与常梅同去成都二十里有卧梅偃蹇十余丈相传唐物也谓之梅龙好事者载酒游之清江酒家有大梅如数间屋傍枝四垂周遭可罗坐数十人任子严运使买得作凌风阁临之因遂进筑大圃谓之盘园余生平所见梅之竒古者惟此两处为冠随笔记之附古梅后
　　重叶梅花头甚丰叶重数层盛开如小白莲梅中之竒品花房独出而结实多双尤为瑰异极梅之变化工无余巧矣近年方见之蜀海棠有重叶者名莲花海棠为天下第一可与此梅作对
　　緑萼梅凡梅花跗蒂皆绛紫色惟此纯緑枝梗亦青特为清髙好事者比之九疑仙人萼緑华京师艮岳有萼緑华堂其下专植此本人间亦不多有为时所贵重吴下又有一种蕚亦微緑四边犹浅绛亦自难得
　　百叶缃梅亦名黄香梅亦名千叶香梅花叶至二十余瓣心色微黄花头差小而繁密别有一种芳香比常梅尤秾美不结实
　　红梅粉红色标格犹是梅而繁密则如杏香亦类杏诗人有北人全未识浑作杏花看之句与江梅同开红白相映园林初春絶景也梅圣俞诗云认桃无緑叶辨杏有青枝当时以为着题东坡诗云诗老不知梅格在更看緑叶与青枝盖谓其不韵为红梅解嘲云承平时此花独盛于姑蘓晏元献公始移植西冈圃中一日贵游赂园吏得一枝分接由是都下有二本尝与客饮花下赋诗云若更开迟三二月北人应作杏花看客曰公诗固佳待北俗何浅也晏笑曰伧父安得不然王琪君玉时守吴郡闻盗花种事以诗遗公曰馆娃宫北发精神粉痩琼寒露蕋新园吏无端偷折去鳯城从此有双身当时罕得如此比年展转移接殆不可胜数矣世传吴下红梅诗甚多惟方子通一篇絶唱有紫府与丹来换骨春风吹酒上凝脂之句鸳鸯梅多叶红梅也花轻盈重叶数层凡双果必并蔕惟此一蔕而结双梅亦尤物
　　杏梅花比红梅色微淡结实甚匾有斓斑色全似杏味不及红梅
