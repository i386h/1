<!-- { "loadSidebar": true } -->
　　圣人知生足其事事之知死不足其思制之生象其死穷其思也尸象其生极其敬也夫礼者足以守不以加加则足以加不以阙阙则怠足以阙不以废废则乱故祀享立尸于庙王则迎有拜有酳尸有酢所以立象生之敬也今视唐礼皇帝神降而拜象乎妥尸受福于神象乎酢尸呜呼唐有天下化乎三百年其礼典赫然可以蠛汉蠓魏岂不能守周孔礼制哉故曰不以加加则弊礼无匜盥之文汉魏以来加之是也以加不以阙者周官射人祭祀则賛射牲王亲射也自汉魏以来惟以毛血为荐是也足以阙不以废古者屈到嗜芰屈建荐之谓乎非礼梁氏祀以蔬食是也呜呼读汉魏及梁书代无其人忍使其礼弊怠废阙相接至此耶岂天使之然俟吾唐之人补其逸典哉是宗庙祭尸不当废也已
　　惑雷刑
　　彭泽县乡曰黄花有农户曰逢氏田甚广己牛不能备耕尝僦他牛以兼其力逢氏之猾恶为一乡之师焉得他牛则昼役夕归棰耕于烈景笞耨于晦昃未尝一息容其怠忽一日猝雷发山逢氏震死日休曰逢氏之猾恶天假雷刑絶其命信矣夫生民之基不过乎稼穑之功皆不为是畜之力哉则天之保牛齐乎民命也宜矣今逢氏苦其力天则震死如燕赵无赖少年椎之以私享烹之以市货防不可戢刑不可威则天之保牛皆不降于雷刑哉则逢氏之死吾不知是天地也
　　悲挚兽
　　滙泽之场农夫持弓矢行其稼穑之侧有苕顷为农夫息其傍未久苕花纷然不吹而飞若有物娭视之虎也跳踉哮视其状若有所获负不胜其喜之态也农夫谓虎见已将遇食而喜者乃挺矢匿形伺其重娭发贯其腋雷然而踣及视之枕死麕而毙矣意者谓获其麕将食而娭将娭而害日休曰噫古之士获一名受一位如已不足于名位而已岂有喜于富贵娭于权势哉然反是者获一名不胜其骄也受一位不胜其傲也骄傲未足于心而刑祸已灭其属其不胜任与夫获死麕者几希悲夫吾以名位为死麕以刑祸为农夫庶乎免于今世矣
　　诮荘生
　　庄生免范蠡之子死至矣夫范蠡子复取其金则怒乃言于楚王死之呜呼夫交者以义合至死不离也以利合者全于利前者鲜矣况利死之后哉则庄生谓毕事而归金其言信矣至其取金则复言而死之焉有夫归金之心也哉是庄生与范蠡果曰利合也或曰庄生非利金而渝言是范蠡之子利金而渝言也曰夫赦者楚之常防也范蠡子谓乎赦为楚之常防以其弟自合不死非庄生之力也故取夫金是愚竖之纎鄙也何足责哉如庄生与范蠡义合寕取金之忿以易乎人命也哉是果曰利合兼不全于利前者也
　　旌王宇
　　王莽窃弄汉柄擅斥帝族当其时有名臣名士身被汉禄者阖朝皆然也莫不回忠作佞变直为邪曽不敢一忤莽色以平帝得亲乎外氏者也而宇乃以为谋事泄受祸日休旌之曰若宇之道真忠烈之士哉不以其父得天下为利以反道为虑不以己将为天子之子为贵以愆咎为戒呜呼宇之道大不负天地幽不慙鬼神贞不愧金石明不让日月于臣子之义备矣而班氏忘讃皮子旌之美夫
　　斥
　　古者将在军君命有所不受若穰苴之斩庄贾孙武之僇宫嫔魏绛之辱杨干是也如建者为军正丞设御史有奸在建职当以状闻自有天子之刑名如擅斩者乃一夫之防贼上吏者也以辱国威国威者军刑者也夫军政之职当申明其防于军帅亦不可擅行诛杀也正且不可况又丞哉呜呼汉不以是僇建以正其罪反以诏命赏之嘻妄矣过直近乎防物过讦近乎擅命有之不戢在家为贼子在国为乱臣其建之谓矣
　　无项托
　　符朗着符子言项托诋訿夫子之意者以吾道将不胜于黄老呜呼孔子门惟回称少故仲尼曰顔氏之子其殆庶几乎又曰贤哉回也叹其道与已同固未尝或蔽之也如托之年与回少逺矣托之智与回又逺矣岂仲尼不称之于其时耶夫四科之外有七十子七十子外有三千之徒其人也有一善仲尼未尝不称之岂于项氏独掩其贤哉必不然也呜呼项氏之有无亦如乎庄周称盗跖渔父也墨子之称墨尿娟婵也岂足然哉岂足然哉









　　法苑珠林【阙名】
　　孙寿
　　显庆中平州人有孙寿于海濵游猎遇野火草木荡尽唯有一丛茂草独不焚疑草中有伏兽遂烛之以火竟不爇寿甚怪之入草中窥视乃获一函金刚般若经其傍又有一死僧顔色不变火不延燎盖由此也始知经像非凡所测孙寿亲自説之
　　李观
　　唐陇西李观显庆中寓止荥阳丁父忧乃刺血写金刚般若心经随愿往生经各一卷自是院中恒有异香非常馥烈邻侧亦常闻之无不称叹中山郎余令过郑州见彼亲友具陈其事
　　五侯寺僧
　　后魏范阳五侯寺僧失其名诵法华为常业初死权殓隄下后改葬骸骨并枯唯舌不坏雍州有僧诵法华隐白鹿山感一童子供给及死置尸岩下余骸并枯唯舌不朽
　　醴泉
　　太山之东有醴泉其形如井本体是石也欲取饮者皆洗心跪而挹之则泉出如流多少足用若或汚慢则泉缩焉盖神明之异常者也
　　栁俭
　　邢州司马柳俭在隋大业十年任岐州岐阳宫监义宁元年坐诬枉系大理寺俭至心诵金刚般若经有两纸未通不觉眠睡梦一婆罗门僧报云檀越宜诵经令遍即应得出俭忽寤勤诵不懈经二日忽有敕唤就朝堂放免又俭别时夜诵经至三更忽闻有异香散漫满宅至晓不絶盖感应所致也俭至终计诵经得五千余遍




　　苍梧杂志【胡珵】
　　酒债
　　孙权叔济嗜酒不治生产尝欠人酒缗谓人曰寻常行处欠人酒债欲质此緼袍偿之酒债寻常行处有本此
　　望阙亭
　　李卫公在珠崖郡北有望阙亭公题诗云独上江亭望帝京鸟飞犹是半年程碧山也恐难归去百匝千遭绕郡城城南小禅院因步游之见老僧壁内挂十余葫芦公指曰中有药物乎僧曰非也皆人骨灰耳太尉当轴朝列为私憾黜于此者贫道悯之因收其骸焚之贮其灰俟其子孙来访耳公惕然如失返走心痛是夜卒
　　椰树
　　椰树髙六七尺无枝叶叶如束蒲在上其实如瓠系之颠实外皮如葫芦肤中有汁升余清如水味美于蜜食其肤则不饥食其汁则増渇又有如两眼处俗人谓之越王头
　　青琐髙议【刘斧】
　　雪拥蓝关
　　韩退之侄湘有仙术方退之在朝暇日湘种顷刻花上拥出诗一聨云云横秦岭家何在雪拥蓝闗马不前未几退之言佛骨贬潮州一日途中遇雪俄有一人冒雪而来乃湘也湘曰忆花上之句乎公询其地乃蓝闗嗟叹久之为续其诗载集中
　　迷楼
　　迷楼记云浙人项升能搆宫室先进圗本帝大悦诏有司营之经歳而成工巧之极自古无有帝幸之大喜顾左右曰使真仙游其中亦当自迷也可目之曰迷楼后帝幸江都唐帝入京见迷楼曰此皆民人膏血所为乃命焚之经月火不灭
　　揷竹表忠
　　寇莱公赴贬雷州道出公安剪竹插于神祠之前而祝之曰准之心若有负于朝廷此竹必不生若不负朝廷此竹当再生其竹果生又云公贬死于雷州诏还塟道过公安民皆迎祭斩竹插地以挂纸钱而焚之寻复生笋成林邦人神之号曰相公竹
　　议医
　　夫医之为道尤难于他术从来久矣方其疾也虽金玉满堂子弟骨肉环围莫能为计必得良医以起之即医之为功非小焉主执人之性命者也此所以良医患少而庸医患多也不意为庸医持其疾反覆寒热弗辩形脉是亟其疾使加焉则从而失者有之余尝患其若是前集尝言之矣意不为诸君得也诚欲士君子治病得其人云耳
　　本朝善卜
　　仁庙时后苑有水亭将坏方议修整帝以记年月日诏苖逹而问焉达乃筹于帝前奏云若人则其人见病必恐不起如物则将坏之兆帝甚喜以束帛赐之以旌其术
　　士子对荆公论文
　　王荆公介甫时处金陵一日幅巾杖屦独游山寺遇数客盛谈文史词辨纷然公坐其下人莫之顾有一客徐问公曰亦知书否公唯唯而已复问公何姓公拱手答曰安石姓王众人惶恐遽惭俯而去
　　出侍姬皆处女
　　王均李顺乱蜀之后凡官于蜀者多不挈家以行至今成都府主尤有此禁张咏知益州单骑赴任是时一府官属惮张之严峻莫敢蓄婢媵者张不欲絶人情遂自置侍婢以侍巾帻自此官属稍置侍姬矣张在蜀四年被召还阙呼婢父母出赀以嫁之皆处女也
　　大桶载食物
　　张仆射齐贤体质丰大饮食过人尤嗜肥猪肉毎食数斤天寿院风药黒神丸常人服之不过一弹丸耳公常以五七两为大剂夹以胡饼而顿食之淳化中罢相知安州安陆山郡未尝试达官见公饮防不类常人举郡骇讶一日食客厨吏置一金漆大桶于防窥公所食如其物投桶中至暮酒浆浸渍涨溢满桶
　　杀猫生子
　　治平三年咸平朱沛家粗丰足尤好养鹁鸽编竹为室数动逾百一日为猫捕食其鸽沛乃断猫之四足猫转堂室之间数日乃死他日猫又食鸽又断其足前后所杀十数猫后沛妻连产二子俱无手足皆弃之沛终不悟惜哉
　　一门二相
　　本朝大丞相吕公正大丞相夷简一门二丞相二十年居政地钧陶羣品运斡元化四方畏服天下太和终始一节玉立无玷曳青紫者盈门呜呼盛哉
　　本朝丞相贾黄中丞相昌朝一门二相公在钧轴百废条举卿士大夫各安其軄天下称为贤相美哉
　　三元一家
　　大丞相王曽青州解元南省省元殿前状元枢宻冯京鄂州解元南省省元殿前状元杨学士赏开封府解元南省省元殿前状元本朝太平百余年文物最为隆盛数路得人推进士为上第天圣三元才三人耳继之者又何其稀也
　　鹿衔牡丹
　　宫中牡丹品最上者御衣黄次曰甘草黄次曰建安黄次皆红紫各有佳名终不出三花之上他日宫中贡一尺黄乃山下民王文仲所接也花靣几一尺髙数寸祗开一朶綘帏笼防之帝未及赏防为鹿衔去帝以为不祥有佞人奏云释氏有鹿衔花以献金仙帝私曰野鹿游宫中非佳兆也殊不知应禄山之乱也





　　秘阁闲话【阙名】
　　金梭
　　蔡州丁氏女精于女工毎七夕祷以酒果忽见流星坠筵中明日上有金梭自是巧思益进
　　辟蠧
　　熊山野好访异物有石石桃石枣之类尝梦人自云姓石相依附后得一石人长尺余眉目皆具今世有石燕石蟹之类又松亦化为石陇州有鱼石子置书籍中能辟蠧
　　司书鬼
　　司书鬼曰长恩除夕呼其名而祭之鼠不敢啮蠧鱼不生
　　宫市
　　南部新书云自贞元来多令中官强买市人物谓之宫市
　　本草白字
　　善医者取本草白字药用之多騐黒者是汉人益之者也














　　耕余博览【阙名】
　　念佛生莲
　　昔天台黄岩寺僧畜一鸲鹆常随僧念佛不待僧教亦自念得一日立死笼中僧葬之生紫色莲花穿土而出大智律师为之颂曰笼中立死浑闲事化紫莲花也大竒
　　各携一嚢
　　卢遇冯盛于涂各携一囊发盛囊有墨一枚大笑盛正色曰天峰煤和针鱼脑入金谿子手中录离骚古本比公日提绫文刺三百为名利奴顾当孰胜已而□囊果是三百刺
　　樱桃诗
　　安禄山亦好作诗作樱桃诗云樱桃一篮子一半青一半黄一半寄懐王一半寄周贽或请以一半寄周贽句在上则叶韵禄山怒曰岂可使周贽压我儿子耶
　　异嗜
