<!-- { "loadSidebar": true } -->
　　干天门首阳宜乎稳实不宜絶高壮犯之损家长大病头项等灾【五月丁壬日修吉北方不用壬子丁巳日】亥爲朱雀龙头父命座犯者害命坐人【三月丁壬日修】壬爲大祸母命座犯之害命坐人有飞灾口舌【修与亥同】子爲死丧龙右手长子妇命座犯之害命坐人失魂伤目水灾口舌【修与壬同】癸爲罚狱勾陈次子妇命座犯之害命坐人口舌鬬讼【七月丁壬日修三月亦通宫羽姓不宜三月七月即吉日】丑爲官狱少子妇命座犯之鬼魅盗贼火光怪异等灾【修与癸同】艮鬼门宅壅气缺薄空荒吉犯之偏枯淋肿等灾【八月甲巳日修吉东方不用甲子己巳日】寅爲天刑龙背武庻养子妇长女命座犯之伤胎系狱被盗亡败等灾【六月甲巳日修角姓六月凶十一月吉】甲爲宅刑次女孙男等命座犯之害命坐人家长病头项诸伤折等灾【修与寅同】卯龙右脇刑狱少女孙命座犯之害命坐人火光气满刑伤失魂【修与寅同】乙螣蛇讼狱客座命犯之害命坐人妖怪死丧口舌【十月巳日修吉唯宜】辰爲白虎龙右足主讼狱奴婢六畜命座犯之惊伤跛蹇筋急等灾亦主惊恐【修与乙同】巽地戸宜平缺亦名福首背向荣二宅五姓八宅并不宜髙壮壅塞亦名阳极隂【十一月丙辛日修吉南方不用丙子至辛巳日】巳天福宅屋亦名宅极经曰欲得职治宅极宜壮实修改吉【九月丙辛修】丙明堂宅福安门牛仓等舍经云治明堂加官益禄大吉祥合家快活不可当【修与己同】午吉昌之地龙左足经云治吉昌奴婢成行六畜良宜平实忌高及头防【修与己同】丁天仓经曰财耗亡治天仓宜仓库六畜壮厚髙拓吉【正月丙辛日修】未天府髙楼大舍牛羊奴婢居之大孳息仓厠利【修与丁同】坤人门龙肠宜置牛马廐其位欲开拓壅厚亦名福嚢重而兼实大吉【二月乙庚日修】申玉堂置牛马屋主宝贝金玉之事壮实开拓吉经曰治玉堂财钱横来六畜肥强庚宅德安门宜置车屋鸡栖碓硙吉宜开拓连接壮阔净洁吉【修与申同】酉大德龙左脇客舍吉经曰治大德富贵资财成万亿亦名宅德宜宅主【修与申同】辛金匮天井宜置门及高楼大屋经曰治金匮大富贵宜财百事吉【四月乙庚日修大吉】戌地府青龙左手主三元宜子孙恒令清洁吉经曰青龙壮高富贵雄豪外巽之位宜作园池竹簟设有舍屋宜平而薄外天德及玉堂之位宜开拓侵脩令壮实大吉经曰福德之方拓复拓子子孙孙受荣乐唯不得髙楼重舍外天仓与天府之位不厌髙壮楼舍安门仓库牛舍及奴婢车屋并大吉外龙腹之位与内院并同安牛马牢厰亦名福嚢宜广厚实吉外坤宜置马廐吉安重滞之物及高楼等并大吉外玉堂之院宜作崇堂及郎君孙防等院吉客防即有公客来若髙壮侵拓及有大树重屋等招金玉寳帛主印绶喜外大德宅位宜开拓勤修泥令新净吉及作音乐饮防之事吉宜子孙妇女等院出贵人増财富贵德望遐振外金匮青龙两位宜作库藏仓窖吉髙楼大舍宜财帛又宜子孙出豪贵婚连帝戚常令清净连接藂林花木蔼密

　　干天门隂极阳首亦名背枯向荣其位舍屋连接长逺髙壮阔实吉【五月丁壬日修吉北方不用壬子丁巳日】亥爲天福龙尾宜置猪栏亦名宅极经云欲得职治宅极宜开拓吉【亥东三月丁壬日修吉宫羽姓即七月吉】壬宅福明堂宅胎宜置髙楼大舍常令清净及集学经史亦名印绶宫宜财禄【修与亥同】子吉昌龙左足宜置牛屋经曰奴婢成行六畜良平实吉【修与亥同】癸天仓立门戸客舍簟厠吉经云财耗亡治天仓安六畜开拓髙厚【七月丁壬修日吉】丑天府髙楼大舍牛羊奴婢居之大孳息仓厠并吉【修与癸同】艮鬼门龙腹福嚢宜厚实重吉缺薄即贫穷【八月甲巳日修吉东方不用甲子日】寅玉堂宜置车牛舍主寳贝金玉之事宜开拓经曰治玉堂钱财横至六畜肥强大吉【六月甲巳日修吉】甲宅德安门宜置碓硙开拓连接壮观吉清净灾殃自消【修与寅同】卯大德龙左脇客舍经曰治大德富贵资财成万亿亦名宅主主有德望【修与寅同】乙金匮天井宜置髙楼大舍常令清净勤修泥尤増喜庆【卯巳南十月修】辰地府青龙左手三元宜子孙常宜清净经曰青龙壮髙富贵雄豪【修与乙同】巽地戸宜平稳不宜壅塞亦名阳极隂前背荣向枯宜空缺通踈大吉【十一月丙辛日修吉南方不用丙子日】巳朱雀龙头父命座不宜置井犯之坐命害人口舌飞祸吐血颠狂虵畜作怪【巳西九月丙辛日修吉】丙大祸母命座不宜置门犯之害命坐人飞祸口舌【修与己同】午爲死丧龙右手长子妇命座犯之害命坐人失魂伤目心痛火光口舌筋急【修与己同】丁罚狱勾陈次子妇命座犯之害命坐人口舌鬬讼疮病等灾【午西用正月丙辛日修吉】未爲官狱少子妇命座犯之害命坐人鬼魅火疮霹雳盗贼刀兵流血六畜伤死家破逃散【修与丁同】坤人门女命座不宜置马廐犯之偏枯淋肿等此地宜荒缺低薄吉【二月乙庚日修】申天刑龙背庻子妇长女命座犯之失魂病脇刑伤牢狱气满火怪【申北十二月乙庚修至酉吉】庚宅刑次女长孙命座不宜置门犯之害命坐人病右脇口舌伤残损坠【修与申同】酉刑狱龙右脇少女孙命座犯者害命坐人失魂刑狱气满火怪【修与申同】辛爲螣蛇讼狱客命犯之害命坐人口舌妖怪死丧灾起【西北至戌四月乙庚日修】戌白虎龙右足奴婢六畜命座犯之足跽跛蹇偏枯筋急【修与辛同】外干院与同院修造开拓令壮实髙冈陵大树并吉宜家长延夀子孙荣禄不絶光映门族干地广阔外亥天福与宅极之乡宜置大舍位次重叠深逺浓厚吉与宅福明堂相连接壮实子孙聪明昌盛科名印绶大富贵外天仓宜髙楼重舍仓廪库藏奴婢六畜等舍大孳息宜财帛五谷其位高洁开拓吉外天府宜阔壮子孙妇女居之大吉亦名富贵饱溢之地迁职喜万般悉有矣统上外龙腹福之位宜壅实如山吉逺近连接大树长冈不厌开拓吉若低缺无屋舍即贫薄不安外玉堂宜子妇即富贵荣华子孙兴逹其位雄壮即官职升腾位至台省寳帛金玉不少若陷缺荒残即受贫薄流移他地外宅德宜作学习道艺功巧立成亦得名闻千里四方来慕亦爲师綂子孙居之有信怀才抱义壮勇无双外天德金匮青龙此三神并宜浓厚实大舍高楼或有客防卿相游宴过徃一家富贵豪盛湏頼三神尤宜开拓若冷薄荒缺败陷即贫穷也外青龙不厌清洁焚香设座延迓賔朋髙道奇人自然而至安井及水渎甚吉

　　木经【李诫】
　　取正
　　取正之制先于基址中央日内置圜版径一尺三寸六分当心立表高四寸径一分画表景之端记日中最短之景次施望筒于其上望日星以正四方
　　望筒长一尺八寸方三寸【用版合造】两罨头开圜眼径五分筒身当中两壁用轴安于两立颊之内其立颊自轴至地髙三尺广三寸厚二寸昼望以筒指南令日景透北夜望以筒指北于筒南望令前后两窍内正见北辰极星然后各垂绳坠下记望筒两窍心于地以爲南则四方正
　　若地势偏衰既以景表望筒取正四方或有可疑处则更以水池景表较之其立表高八尺广八寸厚四寸上齐【后斜向下三寸】安于池版之上其池版长一丈三尺中广一尺于一尺之内随表之广刻线两道一尺之外开水道环四周广深各八分用水定平令日景两边不出则线以池版所指及立表心爲南则四方正【安置令立表在南池版在北其景夏至顺线长三尺冬至长一丈三尺其立表内向池版处用曲尺较令方正】
　　定平
　　定平之制既正四方据其位置于四角各立一表当心安水平其水平长二尺四寸广二寸五分髙二寸下施立桩长四尺【安在内】上面横坐水平两头各开池方一寸七分深一寸三分【或中心更开池者方深同】身内开槽子广深各五分令水通过于两头池子内各用水浮子一枚【用三池者水浮子或亦用三枚】方一寸五分髙一寸二分刻上头令侧薄其厚一分浮于池内望两头水浮桩子之首遥对立表处于表身内画记即知地之高下【若槽内如有不可用水处即于桩子当心施墨线一道上垂绳坠下令绳对墨线心则上槽自平与用水同其槽底与墨线两边用曲尺较令方正】
　　凡定柱础取平湏更用贞尺较之其贞尺长一丈八尺广四寸厚二寸五分当心上立表髙四尺【广厚同上】于立表当心自上至下施墨线一道垂绳坠下令绳对墨线心则其下地面自平【其贞尺身上平处与立表上墨线两边亦用曲尺较令方正】
　　举折
　　举折之制先以尺爲丈以寸爲尺以分爲寸以厘爲分以豪爲厘侧画所建之屋于平正壁上定其举之峻慢折之圜和然后可见屋内梁柱之髙下卯眼之逺近【今俗谓之定侧様亦曰防草架】举屋之法如殿阁楼台先量前后橑檐方心相去逺近分爲三分【若余屋柱头作或不出跳者则用前后檐柱心】从橑檐方背至脊榑背举起一分【如屋深三丈即举起一丈之类】如防瓦防堂即四分中举起一分又通以四分所得丈尺每一尺加八分若防瓦廊屋及瓪瓦防堂每一尺加五分或瓪瓦廊屋之数毎一尺加三分【若两椽屋不加其副阶或纒腰并二分中举一分】折屋之法以举髙尺丈毎尺折一寸毎架自上逓减半爲法如举髙二丈即先从脊槫背上取平下屋橑檐方背其上第一缝折二尺又从上第一缝槫背取平下至橑檐方背于第二缝折一尺若椽数多即逐缝取平皆下至橑檐方背毎缝并减上缝之半【如第一缝二尺第二缝一尺第三缝五寸第四缝二寸五分之类】
　　簇角梁之法用三折先从大角背自橑檐方心量向上至枨杆卯心取大角梁背一半竝上折簇梁斜向枨杆举分尽处【其簇角梁上下并出卯中下折簇梁同】次从上折簇梁尽处量至橑檐方心取大角梁背一半立中折簇梁斜向上折簇梁当心之下又次从橑檐方心立下折簇梁斜向中折簇梁当心近下【令中折簇角梁上一半与上折簇梁一半之长同】其折分并同折屋之制【唯量折以曲尺于弦上取方量之用瓪瓦者同】
　　定功
　　唐六典凡役有轻重功有短长注云以四月五月六月七月爲长功以二月三月八月九月爲中功以十月十一月十二月正月爲短功
　　看详夏至日长有至六十刻者冬至日短有止于四十刻者若一等定功则在弃日刻甚多今谨按唐六典修立下条
　　诸称功者谓中功以十分爲率长功加一分短功减一分
　　沈括防
　　营舍之法谓之木经或云喻皓所撰凡屋有三分自梁以上爲上分地以上爲中分阶爲下分凡梁长几何则配极几何以爲榱等如梁长八尺配极三尺五寸则防法堂也此谓之上分楹若干尺则配堂基若干尺以爲榱等若楹一丈一尺则阶基四尺五寸之类以至承拱榱桷皆有定法谓之中分阶级有峻平慢三等宫中则以御辇爲法凡自下而登前竿垂尽臂后竿展尽臂爲峻道【荷辇十二人前三人曰前竿次二人曰前绦又次曰前防后三人曰后脇又后曰后绦末后曰后竿辇前队长一人曰传唱后一人曰报赛】前竿平肘后竿平肩爲慢道前竿垂手后竿平肩爲平道此之爲下分其书三卷近岁土木之工益爲严善旧木经多不用未有人重爲之亦良工之一业也

　　耒耜经【陆龟】
