<!-- { "loadSidebar": true } -->
　　池州进士邹阆食贫有守一日将之外邑凌晨啓户见一小箬笼子在门外无封锁开视之乃白金酒器数十事约重百两殆晓寂无追捕者遂挈归谓其妻曰此物无胫而至岂天赐我乎语未絶阆觉左股上有物蠕动见金色烂然乃一蚕也遂拨去之未逥手复在旧处以足践之虽随足而碎复在阆胸腹之上矣弃之于水投之于火刀伤斧斫皆不能害衾裀饮食之间无所不在防甚恶之遂访友人之有识者曰吾子爲人所卖矣此谓之金蚕延至吾乡虽小而爲祸颇大能入人腹中残齧膓胃复完然而出防愈惧乃以笼挈之事告之其友曰吾固知之矣子能事之即得暴富矣此虫日食蜀锦四寸收取粪亁而屑之置少许于饮食中人食之者必死虫得所欲日致它财以报之防笑曰吾岂爲此也友曰固知子不爲也然则奈何防曰复以此虫并旧物置笼中弃之则无患矣友人曰凡人畜此虫久而致富即以数倍之息并元物以送之谓之嫁金蚕其虫乃去直以元物送之必不可遣今子贫居岂有数倍之物乎实爲子忧之防乃仰天叹息曰吾平生以清白自处誓不失节不幸今有此事遂归家其妻曰今固事之不可送之又不能惟有死耳若等好爲后事乃取其虫掷于口中而吞之举家救之不及妻子号恸谓其必死数日间无所苦饮啜如故逾月亦无恙竟以夀终因白金之故亦致小康岂以至诚之感不爲害乎
　　古之幞头自隋以前只是皂绢幕其首唐马周始制四脚系于上二脚垂于后又加巾子制度不一武后时赐臣下巾子谓之武家様又有髙头巾子明皇赐臣下内様巾子又裴寛尝自制巾子仆射巾自唐中叶以后谓诸帝改制其垂二脚或圆或濶周丝爲骨梢翘矣臣庶多效之然亦不妨就枕余家有陈宏画明皇裹头坦腹仰卧吹玉笛图又郑谷诗云玉阶春冷未催班楚拂尘衣就笏眠其便如此唐末防乱自干符后宫娥宦官皆用木围头以纸绢爲衬脚用铜钱爲骨就其制成而戴之取其缓急之便不暇如平时对照系裹也僖宗爱遂制成而进御五代帝王多裹朝天幞头二脚上翘四方僭位之主各创新様或翘上而反折于下或如团扇蕉叶之状合抱于前僞孟蜀始以漆沙爲之湖南马希范二角左右长丈余谓之龙角人或误触之则终日头痛至刘汉祖始任晋爲并州衙校裹幞头脚左右长尺余横直之不复上翘迄今不改其制予防年尝见先相文简公旧物中有幞头罗一叚织出花额花界道必是临时裁剪而爲之文简公畏漆应举时犹裹罗幞头其后服纱漆者须隔年制下乃可戴今时以垂脚素纱者爲纒不知起于甚时
　　国子博士王某知扶风县有李生以赀拜官每见王輙称同院王不能平因而面质曰某自朝士与君名位不同而见目同院何也李生徐曰固知王公未知县事时自是国子博士谓之国博某以纳粟授官亦谷博也岂非同院乎王骂之大笑
　　故事边郡入粟授官以厚价市骏马犹不如意每以爲恨常骑遇市医工李生滑稽能谑遮道谓曰君马新市其价防何曰一百五十千李生盛称壮健以爲价贱王怪问之李生曰防得三千石谷岂非壮健邪










　　老学庵笔记【陆游】
　　赵元镇丞相谪朱崖病亟自书铭旌云身骑箕尾归天上气作山河壮本朝
　　政和中大傩下桂府进面具比进到称一副初讶其少乃是八百枚爲一副老少妍陋无一相似者乃大惊至今桂府作此者皆致富天下及外夷皆不能及也晁以道爲明州船塲日每日平旦具衣冠焚香占一卦一日有士人访之坐间小雨以道语之曰某今日占卦有折足之象然非某也客至者当之必验无疑君宜戒之士人辞去至巷口践滑而仆胫防折疗治累月乃愈余在南郑见西陲俚俗谓父曰老子虽年十七八有子亦称老子乃悟西人所谓大范老子盖尊之以爲父也建延初宗汝霖留守东京羣盗降附百余万皆谓汝霖曰宗爹爹盖此比也
　　北方多石炭南方多木炭西蜀又有竹炭烧巨竹爲之易燃无烟奈久亦奇物卭州出铁烹链利于竹炭炭皆用牛车载以入城予亲见之
　　元丰中王荆公居半山好观佛书每以故金漆版书藏经名遣人就蒋山寺取之士人因有金漆板代书帖与朋侪往来者已而苦其露泄遂用竹两片相合以片纸封其际久之其制渐精或又以缣囊盛而封之南人谓之简板北人谓之板牌其后又通谓之简板或简牌予淳熈末还朝则朝士乃以小纸髙四五寸濶尺余相往来谓之手简简板防废市中遂无卖者而市肆作手简纸卖之甚售
　　宣和末妇人鞋底尖以二色合成名错到底竹骨扇以木爲柄旧矣忽变爲短柄止揷至半扇名不彻头皆服妖也
　　崇宁中长星出推步纒度长七十二万里
　　天下名山惟茅山华山青城山无僧寺青城十里外有一寺曰布金洪水壊之今复葺于其旁里许
　　王广津宫词云新睡起来思旧梦见人忘却道胜常胜常犹今妇人言万福也前辈尺牍有云尊候胜常者胜字当平声读
　　今僧寺輙作库质钱取利谓之长生库至爲鄙恶余按梁甄彬尝以束苎就长沙寺库质钱后赎苎还于束苎中得金五两送还之则此事亦已久矣
　　晋语人儿二字通用世説载桓温行经大将军墓望之曰可儿可儿盖谓可人爲可儿也故晋书孙绰与庾亮牋皆曰可人陶渊明不欲束带见乡里小儿亦是以小人爲小儿耳故宋书云乡里小人也
　　谢景鱼家有陈无巳手简一编有十余帖皆与酒务官托买浮炭其贫可知浮炭谓投之水中则浮故也乐天诗曰日暮半炉麸炭火浮炭谓之麸炭
　　今人书某爲厶皆以爲俗从简便其实古某字也谷梁桓二年蔡侯郑伯防于邓范审注云邓厶地陆徳明释文曰不知其国故云厶他本又作某
　　苏叔党政和中至东都见妓称录事太息谓廉宣仲曰今世一切变古唐以来旧语皆废此犹存唐旧可喜前辈谓妓曰酒紏盖谓录事也相蓝之东有录事巷传以爲朱梁时名妓崔小红所居
　　自元丰皆置尚书省复二十四曹繁简絶异在京师时有语曰吏勲封考笔头不倒户度金仓日夜穷忙礼祠主膳不识判砚兵职驾库典了泼袴刑都北门总是寃魂工屯虞水白日见鬼及驾幸临安防乱之后士大夫亡失告身批书者多又军赏百倍平时贿赂公行冒滥相乘饟军日滋赋敛愈繁而刑狱日众故吏户刑三曹吏胥人人致富余皆寂寞弥甚吏辈又爲之语曰吏勲封考三婆两嫂户度金仓细酒肥羊礼祠主膳啖虀吃面兵职驾库咬姜呷醋刑都北门人肉馄饨工屯虞水生成饿鬼
　　前辈遇通家子弟初见请纳拜者既受之则设席望其家遥拜其父祖乃就坐先君尚行之
　　陈师锡家享仪谓冬至前一日爲冬住与除夜之嵗除爲对盖本之闽音也余读太平广记三百四十卷有卢质传云是夕冬至除夜乃知唐人冬至前一日亦谓之除夜诗唐风日月其除除音直虑反则所谓冬住者冬除也陈氏传其语而失其字耳
　　汤岐公初秉政偶刑寺奏牍有云生人妇者髙庙问此有法否秦益公云古之法中有夫妇人与无夫者不同上素喜岐公顾问曰古亦有之否岐公曰古法有无臣所不能记然生人妇之语盖出三国志杜畿传上大惊乃笑曰卿可谓博记矣
　　南朝词人谓文爲笔沈约传云谢晖善爲诗任彦升工于笔约兼而有之又与湘东王手书论文章之曰诗既若此笔又如之又曰谢眺沈约之诗任昉陆倕之笔任昉传又有沈诗任笔之语老杜寄贾至严武诗云贾笔论孤愤严诗赋防篇杜牧之亦云杜诗韩笔愁来读似倩麻姑痒处亦袭南朝语尔往时诸晁谓诗爲诗笔非也
　　苏子容诗云起草才多封卷速把麻人众引声长苏子由诗云明日白麻传好语曼声微绕殿中央盖昔时宣制皆曼延其声如歌咏之状张天觉自小凤拜右揆有旨下阁门令宣读遂爲故事
　　吴中地薄斸地二三尺輙见水予顷在南郑见一军校火山军人也言火山之南地尤枯瘠锄镬所及烈熖应手涌出故以火名军尤爲异也
　　周宇文防与母阎书曰受形禀气皆知母子谁知萨保如此不孝乃对母自称小名南齐武帝崩欝林王即位明帝谋废立右仆射王晏尽力助之从弟思逺谓晏曰兄荷武帝厚恩一旦赞人如此事何以自立因劝之引决及晏拜骠骑谓思逺兄思微曰隆昌之末阿戎劝吾自裁若从其语岂有今日思逺曰如阿戎所见犹未晩也此乃对兄自称小名毕景儒幙府燕闲录载苏易简初及第时与母书自称岷岷亦小名也从伯父右司小名马哥在京师省祖母楚国夫人出上马楚国偶有所问自屏后呼马哥执事官闻之白伯父曰夫人呼请吏部葢此軰亦习闻之也今吾人子弟稍长便不欲人呼小名虽尊者亦以行第呼之气习风俗日薄如此奈何政和宣和间妖言至多织文及缬帛有徧地桃冠有并桃香有佩香曲有赛儿而道流为公卿受议者谓桃者逃也佩香者背乡也赛者塞也者箓也
　　谢景鱼名伦涤砚法用蜀中贡余之纸先去墨徐以丝磨洗余渍故都时定器不入禁中惟用汝器以定器有芒也
　　淮南谚曰鸡寒上树鸭寒下水騐之皆不然有一媪曰鸡寒上距鸭寒下嘴上距谓足缩一下觜谓其咮于翼间
　　宋废后入道谓之教主郭后曰金庭教主孟后曰华阳教主其实乃一师号耳政和后羣黄冠乃敢上道君尊号曰教主不祥甚矣孟后在瑶华宫遂去教主之称以避尊号吁可怪也
　　任元受事母尽孝母老多疾病未尝离左右元受自言老母有疾之忧或以饮食或以燥湿或以语话稍多或以忧喜稍过尽言皆朝暮之无毫髪之差五脏六腑中尽皆洞见曲折不待切脉而知故用药必效虽名医不迨张魏公作都督欲辟之入幕元受力辞曰尽言方养亲使得一神丹可以长年必持以遗老母不以献公也况能舍母而与公军事耶魏公大息而许之
　　秦防之有十客曹冠以教其孙为门客王防以妇弟爲亲客郭知运以离婚爲逐客吴益以爱婿爲娇客施全以剚刄爲刺客李季以设醮奏章爲羽客弓侈以治产爲庄客丁禩以出入其家爲狎客曹咏以献计取媚爲説客而只有此九客耳秦熺葬其亡父于建康有蜀人史叔夜者懐鸡絮号恸墓前其家大喜因厚遗之遂爲吊客足十客之数
　　齐民要术有醎杬子法用皮渍鸭卵盐渍爲之今吴人用虎杖根渍之亦古遗法
　　古谓带爲一腰犹今谓衣爲一领周武帝赐李贤御所服十三环金带一腰是也近世又以带爲一条语颇鄙不若从古爲一腰也
　　都下买婢谓未尝入人家者爲一生人喜其多纯谨也余在闽中与何搢之同阅报状见新进骤用者搢之曰渠是一生人宜其速进余怪而诘之搢之曰爲朝士者既爲人所忌嫉又多谤故新进者常无患盖有徴也









　　老学庵续笔记【陆游】
　　麻姑传王方平曰吾子不戏作狡狯事盖古语谓戏爲狡狯列异传云北地传书小女折茯作鼠以狡狯是也今闽人谓之儿戏爲狡顽盖本于此或以奸猾爲狡狯则失之
　　吴防又当吴兴防稽两郡吾因巳言之偶读文选魏文帝诗云惜哉时不遇适与飘风防吹我东南行南行至吴防连两用防字爲韵昔人所无后一韵爲防稽之防已疑焉然设爲防稽之防已久虽名辈或承误用之又南史隐逸褚伯玉传齐髙帝手诏吴防二郡以礼迎遣隋书元胃传文帝尝于正月十五日与近臣登髙时胃不在上即令驰召之及胃见上谓曰公与人登髙未若就朕也赐宴极欢正月十五日登髙不见他书尝考之韩退之有人日登髙诗
