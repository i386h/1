<!-- { "loadSidebar": true } -->
　　余尝爱韩致光宫词云綉裙斜立正消魂宫女移灯掩殿门燕子不归花着雨春风应是怨黄昏
　　刘贡父先生元祐作少蓬余被旨召赴本省呈试贡父作主文幕次中闻与顾子敦诵渠昔自校书郎出倅泰州作诗云璧门金阙倚天开五见宫花落井槐明日扁舟沧海去却从云气望蓬莱
　　鲁直父名庻字亚夫最能诗有怪石一絶云山鬼水怪着薜荔天禄辟邪眠碧苔钩帘坐对心语口曽见汉唐池舘来
　　刘路左车尝收唐人新编当时人诗朋存老杜数十首其间用字皆与今本不同有送惠二过东溪诗集中无有诗云惠子白驴瘦归溪惟病身黄天无老眼空谷滞斯人崖宻松花熟山林竹叶春柴门了生事黄绮未称臣
　　曽阜为靳州黄梅令县有峯顶寺去城百余里在乱山羣峯间人迹所不到阜按田偶至其上梁间小榜流尘昏晦乃李白所题诗其字亦豪放可爱诗云夜宿峯顶寺举手扪星辰不敢髙声语恐惊天上人
　　张子野云往嵗吴兴守滕子京席上见小妓兠娘子京赏其佳色后十年再见于京口絶非顷时之容态感之作诗云十载芳州抚白苹移舟弄水赏青春当时自倚青春力不信东风解误人
　　黄子思云余尝守官咸阳县廨之后临渭河汀屿中连嵗秋有孤鴈来栖于葭苇中今嵗冬深不复至矣或已在缯弋或去而之他皆不可知也感而为诗题亭壁云天寒霜落鴈来栖嵗晩川空鴈不归江海一身多少事清风明月我沾衣
　　东坡于闽中驿舍见一诗録之不知谁氏子作后闻乃姚嗣宗诗云欲挂衣冠神武门先寻水竹渭南村却将旧斩楼阑剑买得黄牛教子孙
　　一道人败道后作诗云瑶峯一别杳难期消渴从教醉枕欹不信丹青能畵得五更灯暗月来时
　　司马池乃文正公之父仁庙时作待制亦善作小诗云冷于陂水淡于秋逺陌初穷见渡头頼得丹青无畵处畵成应是一生愁
　　山谷茶磨铭云楚云散尽燕山雪飞江湖归梦从此祛机
　　参寥杭州城外题小诗云城隈野水緑逶迤袅袅轻舟掠岸过欲采芸兰无覔处野花汀草占春多
　　东坡在徐州参寥自钱塘访之坡席上令一妓戏求诗参寥口占一絶云多谢尊前窈窕娘好将幽梦恼襄王禅心已作沾泥絮不逐东风上下狂
　　瞿塘之下地名人鲊瓮少游尝谓未有以对南迁度鬼门关乃用为絶句云身在鬼门关外天命轻人鲊瓮头船北人恸哭南人笑日落荒村闻杜鹃
　　古人作律诗有当句对者两句更不须对如陆诗云但説潄流并枕石不辞蝉腹与肠是也
　　汉书云辈尊章嫖以忽老杜诗云堂上拜姑嫜玉篇云凡夫之父母曰姑嫜老杜拜姑嫜何耶
　　咸平三年六月诏保州保塞县丰归乡东安村乃宣祖之旧里而百姓赵加起实天潢久安地着虽为踈属实重宗盟宜佩赤緺以光白社可拜左屯卫将军仍赐加起等妻女首饰衣服银器有差时遣内侍自保州召加起至遂有是命
　　祖宗时用唐武徳故事宗姓在异姓品上景徳四年举行
　　洋者山东谓众多为洋尔雅洋观里众那多也今谓海之中心为洋亦水之众多处
　　露布人多用之亦不知其始春秋佐助期曰武露布文露沈宋均云甘露见其国布散者人上武文采者则甘露沈重
　　谢承云后汉李寿长为青州刺史其所经厯它州县瞻察牧守长吏治政优劣上言曰臣以为政一流虽非所部夫东家有犬不忍见西家之有防臣之所见敢不以闻
　　江淹为宗室建平王壤表称宗尊
　　防子战国防防子之相似唯其母知之利害之似唯智者知之防子谓双生子也
　　世之嫁女三日送食俗谓之暖女广韵中正有此説使餪字人初生产子俗言首子亦使此萌字俗谓以竹孤桶古使字酒初也
　　西王母见穆天子作歌曰白云在天由陵自出道路悠逺山川间之将子无死尚能复来穆王曰余归东土和洽诸夏万民平均吾愿见汝比及三年将复而野余尝对东坡诵之坡云决非食肉人语
　　世言枭秃鸟非也唐起居郎苏楷駮昭宗谥号河朔士人目楷为衣冠土枭
　　陆长源以勲徳为宣武军司马韩愈为廵宣同在使幕或戏年辈相违周愿曰大防老防俱是十二相属何违之有旬日布于长安
　　西京杂记云玉之未理者为璞死防未屠者亦为璞刋误云礼曰祭上环又曰吾食于少施氏而饱少施氏食我以礼吾祭作而辞曰防食不足祭也此则祭物之意谓神农火食徳侔造化后人追而敬之今代崇尚仸氏之众生士子孺人宜遵典教今谓之出生也
　　欧阳文忠公尝以诗荐一士人与王渭州仲仪仲仪待之甚厚未几赃败仲仪归朝见文忠公论及此士人文忠公笑曰诗不可信也如此
　　东坡再谪惠州日一老举人年六十九为怜其妻三十嵗诞子为具邀公公欣然而往酒酣乞诗公戏一聫云令閤方当而立嵗贤夫已近古希年
　　襄阳时同官李友谅仲益赠张子齐思仲家歌人团茶予题其封云色映宫姝粉香传汉殿春团团明月魄却赠月中人
　　瓦珑鐼殻浑沌钱文如建【缺】外眉而内渠其名尾垅注云眉为髙为眉渠为防为渠一名魁陆尔雅曰魁陆注本草云魁状如海【缺】圆而厚有纵理文小岭表録异云瓦殻中有肉紫色曰天脔炙也
　　髙力士谪在驩州咏荠菜诗为鲁直所称云两京作芹卖五溪无人采贵贱虽不同气味故常在
　　元微之贬江陵府士曹少年气俊过襄阳夜召名妓剧饮将别作诗云花枝临水复临堤也照清江也照泥寄语东风好擡举夜来曽有鳯凰栖谢师厚作襄倅闻营妓与二胥相好此妓乞书扇子遂改二句云寄语东风好擡举夜来曽有老鸦栖
　　王介甫少时作石榴花诗云浓緑万枝红一防动人春色不须多此老风味又薄岂铁心石肠也哉
　　东坡云王晋卿尝暴得耳疾意不能堪求方于仆仆答之曰君是将种断头穴胸当无所惜两耳堪作底用割舍不得限三日疾去不去割取我耳晋卿洒然而悟三日病良已以诗示仆云老婆心急频相劝性难只得三日限我耳已较君不割且喜两家皆平善今定国所蔵排耳图得之晋卿聊识此耳
　　东坡云琴曲有瑶池燕其词不恊而声亦怨咽变其词作闺怨寄陈季常云此曲竒妙勿妄与人云飞花成阵春心困寸寸别肠多少愁闷无人问偷啼自揾残妆粉抱瑶琴寻出新韵玉纎纎趂南风来解幽愠低云鬟眉峯敛晕娇和恨
　　晁无咎云司马温公有言吾无过人者但平生所为未尝有对人不可言者尔东坡云予亦记前辈有诗云怕人知事莫萌心此言予终身守之
　　东坡云砚之美者必费笔不费笔则退墨二徳难兼非独砚也大字难结宻小字常局促真书患不敇草书患无法茶苦患不美酒美患不辣万事无不然可以付之一笑也
　　刘子仪侍郎三入翰林颇不怿诗云蟠桃三窃成何味上尽鼇头迹转孤移疾不出朝士问者继至询之云虚热上攻石中立滑稽在坐云只消一服清凉散意谓两府始得用青凉伞也
　　东坡云久在江湖不见伟人在金川见滕元发乗小舟破巨浪来相见出船巍然使人神耸好一个没典底张镐滕公且为我致意别后酒狂甚长进也杜甫诗云张公一生江海客身长九尺须眉苍正谓张镐也
　　东坡题鲁直草书尔雅后云鲁直以真实心出游戏书以平等观作欹侧字以磊落人録细碎书亦三反也东坡书与毛维瞻云嵗行尽矣风雨凄然纸窗竹屋灯火青荧时于此间得少佳趣无縁持献独享为媿想当一笑也
　　东坡云皎然禅师赠呉凭处士诗云世人不知心是道只羡道在他方妙还如瞽者望长安长安在西东向笑东坡代答云寒时便是热时风饥汉那知食药功莫怪禅师西向笑縁师身在长安东
　　王介甫诡诈不通外除自金陵过州刘原父作守以州郡礼邀之遂留方营妓列庭下介甫作色不肯就坐原父辨论久之遂去营妓顾介甫曰烧车与船延之上座
　　海物异名云玉珧柱厥甲美如珧玉肉柱肤寸曰江珧柱郭景纯江赋云玉珧海月吐纳石华退之谓马柱甲是此也世人不用此珧字是未知耳又苖虾状蜈蚣而拥楯曰虾公
　　水鸡蛙也水族中厥味可荐者鸡
　　语儿梨果实之珍因其地名耳
　　陶人之为器有酒经焉晋安人盛酒似瓦壶之制小颈环口修腹受一斗可以盛酒凡馈人牲兼云以酒器书云酒一经或二经至五经焉他境人有游于是邦不达其义闻五经至束带迎于门乃知是酒五缾为五经焉

　　画墁録【张舜民】
　　吴岳碑自首至座七段明皇八分书为黄巢所焚摧剥仅可辨当时日书三字发三驿刻工亦然徐常侍谪三山过庙下徘徊旬日察碑之兴功不可得一田父进曰当时积土而立唯而去
　　相国寺烧朱院旧日有僧惠明善庖炙猪肉尤佳一顿五觔杨大年与之往还多率同舍具飱一日大年曰尔为僧逺近皆呼烧猪院安乎惠明曰奈何大年曰不若呼烧朱院也都人亦自此改呼
　　予尝登大伾仓窖仍存各容数十万遍冒一山之上李密坐据敖仓便谓得计亦井蛙耳
　　郭祖防时与冯晖同里闬相善也椎埋无赖靡所不至既而各窜赤籍一日有道士见之问其能曰吾业雕刺二人因令刺之郭于项右作雀左作谷粟冯以脐作瓮中作雁数只戒曰尔曹各于项脐自爱尔之雀衔谷尔之雁出瓮乃亨显之时也寒食冯之妇得麻鞋数双密藏之将以作节冯搜得之蒱博醉归卧门外其妇勃然曰节到也如何办得冯徐扪腹曰休説办不办且看瓮里飞出雁郭祖秉旄之后雀谷稍近登位之后雀遂衔谷冯秉旄雁自瓮中累累而出世号郭威为郭雀儿冯继业父朔方节度使卫王刘伯夀少年不羁其父晔尹京每旦父趋郡随马而出簿佐侦伺父先入其自课书史从容无阙一旦早至白矾楼下天未明独坐茶坊中有一老人继入就坐因相问劳共茶老人曰少年能饮酒乎伯夀曰性不能饮酒老人曰少年不能饮老夫自饮可登此楼乎伯夀欣然从之既上閴无一人老人一举已斗余矣熟视伯夀曰少年人清气足可以致神僊然肩骨低一指犹位跻三品至耄年文武双全子孙蕃衍乃授以丹术元丰二年冬予自蒲中之京师访伯夀于嵩阳是时年七十有四矣同登峻极行步如飞予与登封令厐元常杜子春明经奔喘不及伯夀顾而笑曰三年少乃尔耶袒露髀股示人皆肉皮裹骨毛长数寸扣之有声光彩烂然足未歇歌所为大曲略数千言响振山谷累夕对榻竟旦不眠至元祐初方卒无疾也国初侯涉木强人也主铨事雷徳骧诣部求官拟宁州司理参军曰官人未三十不可典狱以笔勾退
　　均房之人取山中枯木作胶傅破布单施虎径中木叶蔽之虎践履着足不脱则恐防若奋厉便能固半身虎怒顿剉不能去就擒既刲剥肠皆断虎身臭蚊蚋集耳鼻中虽尽力无能去之以至倾扑而死开腹肠亦断俗云蚊子咬杀大虫本草着八月后蠏与虎鬭而虎败骨入虎以此而死非力不赡知有所穷也
　　临潼县驿前有俚妇三子皆售诸过客二为正使一为郎官正使者一田一刘郎官者县人田升卿也田登第嫡父自陈升卿大怒闻公决杖元祐中升卿坐市易钱不明配流广南人谓无亲之报也
　　鳯翔妇与黄冠通奸即姙不能决在禁中四年至英庙登极赦到宣竟而妇生子髪被面齿满口余未之信至岐下取案文阅之不谬
