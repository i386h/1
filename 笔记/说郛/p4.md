<!-- { "loadSidebar": true } -->
　　后妃之美也和平则妇人乐有子矣
　　汉广
　　徳广所及也文王之道被于南国美化行乎江汉之域无思犯礼求而不可得也
　　汝坟
　　道化行也文王之化行乎汝坟之国妇人能闵其君子犹勉之以正也
　　麟之趾
　　闗雎之应也闗雎之化行则天下无犯非礼虽衰世之公子皆信厚如麟趾之时也
　　召南
　　鹊巢
　　夫人之徳也国君积行累功以致爵位夫人起家而居有之徳如鸤鸠乃可以配焉
　　采蘩
　　夫人不失职也夫人可以奉祭祀则不失职矣
　　草虫
　　大夫妻能以礼自防也
　　采苹
　　大夫妻能循法度也能循法度则可以承先祖共祭祀矣
　　甘棠
　　美召伯也召伯之教明于南国
　　行露
　　召伯听讼也衰乱之俗微贞信之教兴彊暴之男不能侵陵贞女也
　　羔羊
　　鹊巢之功致也召南之国化文王之政在位皆节俭正直徳如羔羊也
　　殷其靁
　　劝以义也召南之大夫逺行从政不遑宁处其室家能闵其勤劳劝以义也
　　摽有梅
　　男女及时也召南之国被文王之化男女得以及时也
　　小星
　　惠及下也夫人无妒忌之行惠及贱妾进御于君知其命有贵贱能尽其心矣
　　江有汜
　　美媵也勤而无怨嫡能悔过也文王之时江沱之间有嫡不以其媵备数媵遇劳而无怨嫡亦自悔也
　　野有死麕
　　恶无礼也天下大乱强暴相陵遂成滛风被文王之化虽当乱世犹恶无礼也
　　何彼襛矣
　　美王姬也虽则王姬亦下嫁于诸侯车服不系其夫下王后一等犹执妇道以成肃雝之徳也
　　驺虞
　　鹊巢之应也鹊巢之化行人伦既正朝廷既治天下纯被文王之化则庶类蕃殖搜田以时仁如驺虞则王道成也
　　邶
　　柏舟
　　言仁而不遇也卫顷公之时仁人不遇小人在侧
　　緑衣
　　卫荘姜伤己也妾上僣夫人失位而作是诗也
　　燕燕
　　卫荘姜送归妾也
　　日月
　　卫荘姜伤己也遭州吁之难伤己不见答于先君以至困穷之诗也
　　终风
　　卫荘姜伤己也遭州吁之暴见侮慢不能正也
　　击鼓
　　怨州吁也卫州吁用兵暴乱使公孙文仲将而平陈与宋国人怨其勇而无礼也
　　凯风
　　美孝子也卫之滛风流行虽有七子之母犹不能安其室故美七子能尽其孝道以慰其母心而成其志尔
　　雄雉
　　刺卫宣公也滛乱不恤国事军旅数起大夫久役男女怨旷国人患之而作是诗
　　匏有苦叶
　　刺卫宣公也公与夫人并为滛乱
　　谷风
　　刺夫妇失道也卫人化其上滛于新婚而弃其旧室夫妇离絶国俗伤败焉
　　式微
　　黎侯寓于卫其臣劝以归也
　　旄丘
　　责卫伯也狄人迫逐黎侯黎侯寓于卫卫不能修方伯连率之职黎之臣子以责于卫也
　　简兮
　　刺不用贤也卫之贤者仕于伶官皆可以承事王者也
　　泉水
　　卫女思归也嫁于诸侯父母终思归宁而不得故作是诗以自见也
　　北门
　　刺仕不得志也言卫之忠臣不得其志尔
　　北风
　　刺虐也卫国并为威虐百姓不亲莫不相携持而去焉
　　静女
　　刺时也卫君无道夫人无徳
　　新台
　　刺卫宣公也纳伋之妻作新台于河上而要之国人恶之而作是诗也
　　二子乗舟
　　思伋夀也卫宣公之二子争相为死国人伤而思之作是诗也
　　
　　柏舟
　　共姜自誓也卫世子共伯蚤死其妻守义父母欲夺而嫁之誓而弗许故作是诗以絶之
　　墙有茨
　　卫人刺其上也公子顽通于君母国人疾之而不可道也
　　君子偕老
　　刺卫夫人也夫人滛乱失事君子之道故陈人君之徳服饰之盛宜与君子偕老也
　　桑中
　　刺奔也卫之公室滛乱男女相奔至于世族在位相窃妻妾期于幽逺政散民流而不可止
　　鹑之奔奔
　　刺卫宣姜也卫人以为宣姜鹑鹊之不若也
　　定之方中
　　美卫文公也卫为狄所灭东徙渡河野处漕邑齐桓公攘戎狄而封之文公徙居楚丘始建城市而营宫室得其时制百姓説之国家殷富焉
　　蝃蝀
　　止奔也卫文公能以道化其民滛奔之耻国人不齿也
　　相防
　　刺无礼也卫文公能正其羣臣而刺在位承先君之化无礼仪也
　　干旄
　　美好善也卫文公臣子多好善贤者乐告以善道也
　　载驰
　　许穆夫人作也闵其宗国颠覆自伤不能救也卫懿公为狄人所灭国人分散露于漕邑许穆夫人闵卫之亡伤许之小力不能救思归唁其兄又义不得故赋是诗也
　　卫
　　淇奥
　　美武公之徳也有文章又能听其规谏以礼自防故能入相于周美而作是诗也
　　考槃
　　刺荘公也不能继先公之业使贤者退而穷处
　　硕人
　　闵荘姜也荘公惑于嬖妾使骄上僣荘姜贤而不答终以无子国人闵而忧之
　　氓
　　刺时也宣公之时礼义消亡滛风大行男女无别遂相奔诱华落色衰复相弃背或乃困而自悔丧其配耦故序其事以风焉美反正刺滛泆也
　　竹竿
　　卫女思归也适异国而不见答思而能以礼者也
　　芄兰
　　刺惠公也骄而无礼大夫刺之
　　河广
　　宋襄公母归于卫思而不止故作是诗也
　　伯兮
　　刺时也言君子行役为王前驱过时而不反焉
　　有狐
　　刺时也卫之男女失时防其妃耦焉古者国有凶荒则杀礼而多昏防男女之无夫家者所以育人民也
　　木
　　美齐桓公也卫国有狄人之败出处于漕齐桓公救而封之遗之车马器服焉卫人思之欲厚报之而作是诗也
　　王
　　黍离
　　闵宗周也周大夫行役至于宗周过故宗庙宫室尽为禾黍闵周室之颠覆彷徨不忍去而作是诗也
　　君子于役
　　刺平王也君子行役无期度大夫思其危难以风焉
　　君子阳阳
　　闵周也君子遭乱相招为禄仕全身逺害而已
　　扬之水
　　刺平王也不抚其民而逺屯戍于母家周人怨思焉
　　中谷有蓷
　　闵周也夫妇日以衰薄凶年饥馑室家相弃尔
　　兎爰
　　闵周也桓王失信诸侯背叛构怨连祸王师伤败君子不乐其生焉
　　葛藟
　　王族刺平王也周室道衰弃其九族焉
　　采葛
　　惧防也
　　大车
　　刺周大夫也礼义陵迟男女淫奔故陈古以刺今大夫不能聴男女之讼焉
　　丘中有麻
　　思贤也庄王不明贤人放逐国人思之而作是诗也郑
　　缁衣
　　美武公也父子并为周司徒善于其职国人宜之故美其徳以明有国善善之功焉
　　将仲子
　　刺荘公也不胜其母以害其弟弟叔失道而公弗制祭仲谏而公弗听小不忍以致大乱焉
　　叔于田
　　刺荘公也叔处于京缮甲治兵以出于田国人说而归之
　　大叔于田
　　刺荘公也叔多才而好勇不义而得众也
　　清人
　　刺文公也髙克好利而不顾其君文公恶而欲逺之不能使髙克将兵而御狄于境陈其师旅翺翔河上久而不召众散而归髙克奔陈公子素恶髙克进之不以礼文公退之不以道危国亡师之本故作是诗也
　　羔裘
　　刺朝也言古之君子以风其朝焉
　　遵大路
　　思君子也荘公失道君子去之国人思望焉
　　女曰鸡鸣
　　刺不说徳也陈古义以刺今不说徳而好色也
　　有女同车
　　刺忽也郑人刺忽之不昏于齐太子忽尝有功于齐齐侯请妻之齐女贤而不取卒以无大国之助至于见逐故国人刺之
　　山有扶苏
　　刺忽也所美非美然
　　萚兮
　　刺忽也君弱臣彊不倡而和也
　　狡童
　　刺忽也不能与贤人图事权臣擅命也
　　褰裳
　　思见正也狂童恣行国人思大国之正已也
　　丰
　　刺乱也昏姻之道缺阳倡而隂不和男行而女不随
　　东门之墠
　　刺乱也男女有不待礼而相奔者也
　　风雨
　　思君子也乱世则思君子不改其度焉
　　子衿
　　刺学校废也乱世则学校不修焉
　　扬之水
　　闵无臣也君子闵忽之无忠臣良士终以死亡而作是诗也
　　出其东门
　　闵乱也公子五争兵革不息男女相弃民人思保其室家焉
　　野有蔓草
　　思遇时也君之泽不下流民穷于兵革男女失时思不期而防焉
　　溱洧
　　刺乱也兵革不息男女相弃滛风大行莫之能救焉齐
　　鸡鸣
　　思贤妃也哀公荒滛怠慢故陈贤妃贞女夙夜警戒相成之道焉
　　还
　　刺荒也哀公好田猎从禽兽而无厌国人化之遂成风俗习于田猎谓之贤闲于驰逐谓之好焉
　　着
　　刺时也时不亲迎也
　　东方之日
　　刺衰也君臣失道男女滛奔不能以礼化也
　　东方未明
　　刺无节也朝廷兴居无节号令不时挈壶氏不能掌其职焉
　　南山
　　刺襄公也鸟兽之行淫乎其妹大夫遇是恶作诗而去之
　　甫田
　　大夫刺襄公也无礼义而求大功不修徳而求诸侯志大心劳所以求者非其道也
　　卢令
　　刺荒也襄公好田猎毕弋而不修民事百姓苦之故陈古以风焉
　　敝笱
　　刺文姜也齐人恶鲁桓公微弱不能防闲文姜使至滛乱为二国患焉
　　载驱
　　齐人刺襄公也无礼义故盛其车服疾驱于通道大都与文姜滛播其恶于万民焉
　　猗嗟
　　刺鲁荘公也齐人伤鲁荘公有威仪技艺然而不能以礼防闲其母失子之道人以为齐侯之子焉
　　魏
　　葛屦
　　刺褊也魏地陿隘其民机巧趋利其君俭啬褊急而无徳以将之
　　汾沮洳
　　刺俭也其君俭以能勤刺不得礼也
　　园有桃
　　刺时也大夫忧其君国小而迫而俭以啬不能用其民而无徳教日以侵削故作是诗也
　　陟岵
　　孝子行役思念父母也国迫而数侵削役乎大国父母兄弟离散而作是诗也
　　十亩之间
　　刺时也言其国削小民无所居焉
　　伐檀
　　刺贪也在位贪鄙无功而受禄君子不得进仕尔
　　硕防
　　刺重敛也国人刺其君重敛蚕食于民不修其政贪而畏人若大防也
　　唐
　　蟋蟀
　　刺晋僖公也俭不中礼故作是诗以闵之欲其及时以礼自虞乐也此晋也而谓之唐本其风俗忧深思逺俭而用礼乃有尧之遗风焉
　　山有枢
　　刺晋昭公也不能修道以正其国有财不能用有钟鼓不能以自乐有朝廷不能洒扫政荒民散将以危亡四隣谋取其国家而不能知国人作诗以刺之
　　扬之水
　　刺晋昭公也昭公分国以封沃沃盛强昭公防弱国人将叛而归沃焉
　　椒聊
　　刺晋昭公也君子见沃之盛彊能修其政知其蕃衍盛大子孙将有晋国焉
　　绸缪
　　刺晋乱也国乱则昏姻不得其时焉
　　杕杜
　　刺时也君不能亲其宗族骨肉离散独居而无兄弟将为沃所并尔
　　羔裘
　　刺时也晋人刺其在位不恤其民也
　　鸨羽
　　刺时也昭公之后大乱五世君子下从征役不得养其父母而作是诗也
　　无衣
　　美晋武公也武公始并晋国其大夫为之请命于天子之使而作是诗也
　　有杕之杜
　　刺晋武公也武公寡特兼其宗族而不求贤以自辅焉
　　葛生
　　刺晋献公也好攻战则国人多丧矣
　　采苓
　　刺晋献公也献公好听谗焉
