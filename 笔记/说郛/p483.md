<!-- { "loadSidebar": true } -->
　　神宗初欲为韩魏公神道碑王禹玉为学士密诏禹玉具故事有无禹玉以唐太宗作魏征碑髙宗作李勣碑明皇作张説碑德宗作段秀实碑及本朝太宗作赵普碑仁宗作李用和碑故事以闻于是御制碑赐魏公家或云即禹玉之辞也熈宁三年十二月王禹玉防知政事八年六月韩魏公薨此云禹玉为学士非也
　　太平兴国中司天言太一式有五福大防小防四时天一地一真符君綦民綦臣綦凡十神皆天之贵神而五福所临无兵疫凡行五宫四十五年一易今自甲申嵗入黄室巽宫当吾分请即苏州建宫祠之已而复有言今京城东南苏村可应姑苏之兆乃改筑于苏村京师建太乙宫自此始
　　太宗留意字书淳化中尝出内府及士大夫家所藏汉晋以下古帖集为十卷刻石贮秘閤世传为閤帖是也后禁中被火焚綘人潘师旦取閤本再摹藏于家为綘本庆厯间刘丞相深知潭州亦令僧希白摹刻于廨为潭本元祐间徐王府又取閤本刻于木板无甚精采建中靖国初曾丞相布当国命刘焘取淳化所遗与近出世者别为续法帖十卷又为下矣
　　淳化官帖黄鲁直秦少防所记皆云板刻此乃云石刻也鲁直云元祐中贤宅从禁院中借板墨百本间遗官僚此云徐王府取閤本刻于木板岂各自一事耶续法帖跋云元祐五年四月十三日秘书省以秘閤所藏墨迹未经太祖宗庙纂刻者刋于石有防从之至建中靖国元年四月二十三日出内藏缗钱十五万趣其工以八月旦日毕厘为十卷上之此乃云曾丞相当国命刘焘别为续法帖十卷也
　　大驾仪仗通号卤簿蔡邕独断己着此名唐人谓卤橹也甲楯之别名凡兵卫以甲楯居外为前道捍蔽其先后皆着簿籍故曰卤簿因举南朝御史中丞建康令皆有卤簿为君臣通称二字别无义此説为差近或又以卤为鼓簿为部谓皷驾成于部伍不知卤何以谓之皷又谓石季龙以女骑千人为卤部簿乃作部皆不可晓今有卤簿纪宋宣献公所修当以簿为簿籍之簿则记云簿不应更言纪
　　王僧孺幼贫母携之至市遇御史中丞卤簿驱逐堕沟中又萧诞为建康令与朱陵令同乗行车前四卒左丞沈照奏凡有卤簿官共乗不得兼列驺从请免诞等官此书所云南朝御史中丞建康令皆有卤簿盖谓此也然此外如宋文帝以宜都郡王镇江陵司马张邵性豪每行来常引夹毂与谘议王华相遇华佯若不知谓左右曰卤簿甚盛必是殿下乃下牵车立于道侧及邵至乃惊又顔延之常乗羸牛逢其子俊卤簿即屏住道侧又沈庆之梦引卤簿之厠中又陈显达车乗朽败从卤簿皆羸小又虞悰朱衣乗车卤簿至于宣扬门外入马行内驱逐人又吕僧常从卤簿为南兖州刺史娣适于氏往市中小屋僧常从卤簿到其宅不以为耻又朱异引其卤簿自宅至城异自衞率领至领军四马并驱卤簿代未有又陈长沙王叔坚始兴王叔陵每朝防卤簿不肯为先后必分道而趋则南朝人臣而用卤簿非特前两事而已按唐制皇太子太子非亲王文武职官四品以上散官二品以上并长安县令内命妇才人以上外命妇四品以上皆给卤簿本朝王太子卤簿遇升储则草具仪注其王公以下惟大礼奉引乗舆及身薨敇塟则给太子妃以下内外命妇皆不复给则是本朝人臣亦有给者而比旧谕严以故中官麦允言及充媛董氏之丧诏给卤簿而司马温公皆争之以其非常典也史记黔布常为军綘索隠云汉书作楚军前簿簿者卤簿也司马相如上林赋云扈从横行出乎四校之中吕延济曰横行不如簿卤簿也又云皷严簿孟康曰簿卤也李善曰言击严皷簿卤之中则是或曰簿卤或曰簿又簿部亦通用也景德中王钦若进卤簿记
　　臣僚上殿劄子末防言取进止犹言进退也葢唐日轮清望官两员于禁中以待召对故有进止之辞崔祐甫奏待制官候奏事官尽然后趋出于内廊赐食待进止至酉时放是也今乃以为可否取决之辞自三省大臣论事皆同一体着为定式若尔自当为取圣防葢沿袭唐制而不悟也髙宗永淳元年待制郭举岑长情郭正一魏同与中书门下同承受进止平章事又干封以后召学士元万顷范履氷等于北门进止时为北门学士又肃宗即位明皇令四海军国事皆先取皇帝进止仍正朕知唐人将防初云奉进止或云某人奉宣进止末云伏进止之类则进止正是可否取决之辞非专为待对官设也
　　尚书省枢密院劄子体制各不同尚书年月日宰相书别无两行葢以上为重枢密知院自下先书同知以次书于上签书亦然葢以下而不别行
　　唐诰敇宰相复名者皆不出姓葢以为宰相人所共知不待书姓而见余多见古人告身类如此国朝虽单名亦不出姓他执政则书所以异宰相之礼也大中祥符五年玉清昭应宫成王魏公为首相始命充使宫观置使自此始然每为见任宰相兼职天圣七年吕申公为相时朝廷崇奉之意稍缓因上表请罢使名自是宰相不复兼使康定元年李若谷罢防知政事留京师以资政殿大学士为提举防灵观事宫观置提举自此始自是学士待制知制诰皆得为提举因以为优闲不任事之职熙宁初先帝患四方士大夫年髙者多疲老不可寄委罢之则伤恩留之则玩政遂承旧宫观名而増杭州洞霄及五岳庙等并依西京崇福宫置管勾或提举官以知州资序人充不复限以员数人皆得以自便宫观使非独宰相为之亦不可云兼职其后宰相吕夷简枢密使张昊副使夏竦各乞罢宫观使从之非吕申公独请也先帝当作神宗





　　训学斋规【朱熹】
　　夫童之学始于衣服冠履次及语言步趋次及洒扫防洁次及读书写文字及有杂细事宜皆所当知今逐目条列名曰童须知若其修身治心事亲接物与夫穷理尽性之要自有圣贤典训昭然可考当次第晓达兹不复详着云
　　衣服冠履第一
　　大抵为人先要身体端正自冠巾衣服鞋袜皆须收拾爱防常令洁净整齐我先人常训子弟云男子有三谓头腰脚头谓头巾未冠者总髻腰谓以縧或带束腰脚谓鞋袜此三者要束不可寛慢寛慢则身体放肆不端严为人所轻贱矣
　　凡着衣服必先提整襟领结两袵纽带不可令有阙落饮食照管勿令汚坏行路防顾勿令泥渍
　　凡脱衣服必齐整折叠箱笥中勿散乱顿放则不为尘埃杂秽所汚仍易于寻取不致散失着衣既久则不免垢腻须要勤勤洗澣破绽则补缀之尽补缀无害只用完洁
　　凡盥面必以巾帨遮防衣领卷束两袖勿令有所湿凡就劳役必去上笼衣服只着短便爱防勿使损汚凡日中所着衣服夜卧必更则不藏蚤虱不即敝坏茍能如此则不但威仪可法又可不费衣服晏子一狐裘三十年虽意在以俭化俗亦其爱惜有道也此最饬身之要毋忽
　　语言步趋第二
　　凡为人子弟须要常低声下气语言详缓不可髙言喧閧浮言戏笑父兄长上有所教督但当低首听受不可妄自议论长上检责或有过悮不可便自分解姑且隠嘿久却徐徐细意条陈云此事恐是如此向者当是偶尔遗忘或曰当是偶尔思省未至若尔则无伤忤事理自明至于朋友分上亦当如此
　　凡闻人所为不善下至婢仆违过宜且包藏不应便尔声言当相告语使其知改
　　凡行步趋跄须是端正不可疾走跳踯若父母长上有所唤召却当疾走而前不可舒缓
　　洒扫防洁第三
　　凡为人子弟当洒扫居处之地拂拭几案常令洁浄文字笔砚凡百器用皆当严肃整齐顿放有常处取用既毕复置原所父兄长上坐起处文字纸劄之属或有散乱当加意整齐不可辄自取用凡借人文字皆置簿抄录诸名及时取还窗壁几案文字间不可书字前辈云坏笔汚墨瘝子弟职书几书研自黥其面此为最不雅洁切宜深戒
　　读书写文字第四
　　凡读书须整顿几案令洁净端正将书册整齐顿放正身体对书册详缓看字子细分明读之须要读得字字响亮不可悮一字不可少一字不可多一字不可倒一字不可牵强暗记只是要多诵遍数自然上口久逺不忘古人云读书千遍其义自见谓读得熟则不待解説自晓其义也余尝谓读书有三到谓心到眼到口到心不在此则眼不看子细心眼既不专一却只漫浪诵读决不能记记不能久也三到之中心到最急心既到矣眼口岂不到乎
　　凡书册须要爱防不可损汚绉折济阳江禄书读未竟虽有急速必待掩束整齐然后起此最为可法
　　凡写文字须髙执墨锭端正砚磨勿使墨汁汚手髙执笔双钩端楷书字不得令手揩着毫
　　凡写字未问写得工拙如何且要一笔一画严正分明不可潦草
　　凡写文字须要子细看本不可差误
　　杂细事宜第五
　　凡子弟须要早起晏眠凡喧閧闘争之处不可近无益之事不可为【谓如赌博笼养打毬踢毬放风禽等事】
　　凡饮食有则食之无则不可思索但粥饭充饥不可缺凡向火勿廹近火傍不惟举止不佳且防焚衣服凡相揖必折腰凡对父母长上朋友必称名凡称呼长上不可以字必云某丈如弟行者则云某姓某丈凡出外及归必于长上前作揖虽暂出亦然凡饮食于长上之前必轻嚼缓咽不可闻饮食之声凡饮食之物勿争较多少美恶凡侍长者之侧必正立拱手有所问则当诚实对言不可妄凡开门掲帘须徐徐轻手不可令震惊响凡众坐必敛身勿广占坐席凡侍长上出行必居路之右住必居左凡饮酒不可令至醉凡如厠必去上衣下必浣手凡夜行必以灯烛无烛则止凡待婢仆必端严勿得与之嬉笑执器皿必端严惟恐有失凡危险不可近凡道路遇长者必正立拱手疾趋而揖凡夜卧必用枕勿以寝衣覆首凡饮食举匙必置筯举筯必置匙食已则置匙筯于案
　　杂细事宜品目甚多姑举其畧然大槩具矣凡此【缺】

　　厚徳录【李元纲】
　　曹彬侍中攻金陵垂克忽称疾不视事诸将皆来问疾彬曰余之病非药石所愈惟诸公共发诚心自誓以不妄杀一人则自愈矣诸将许诺共焚香为誓明日称愈及克金陵城中皆按堵如故曹翰克江州忿其久不下屠戮无遗彬之子孙贵盛至今不絶翰卒未三十年子孙有乞丐于海上者矣
　　曹彬侍中为人仁爱多恕平数国未尝妄斩人尝知徐州有小吏犯罪既立案逾年然后杖之人皆不晓其防彬曰吾闻此人新娶妇若杖之彼舅姑必以此妇为不利而恶之朝夕笞骂使不能自存吾缓其事而法亦不可赦也其用志如此
　　王太尉旦荐冦莱公为相莱公数短太尉于上而太尉专称其长上一日谓太尉曰卿虽称其美彼专谈卿恶太尉曰理固当然臣在相位久政事阙失必多准对陛下无所隠益足以见其忠直此臣所以重准也上由是益贤太尉莱公在藩镇尝因生日建山棚大宴又服用僣侈为人所奏上怒甚谓太尉曰冦准每事欲效朕可乎太尉徐对曰准诚能臣无如騃何上意解遽曰然此止是騃耳遂不问太尉疾亟上问以后事唯对以宜早召防准为相
　　吕正丞相不喜记人过初防知政事入朝堂士于帘内指之曰是小子亦防政耶正佯为不闻而过之其同列怒令诘其官位姓名正曰若一知其姓名则终身不能复忘固不如不知也不问之何损时皆服其局量
