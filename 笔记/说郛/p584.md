<!-- { "loadSidebar": true } -->
　　昔者黄帝创制造物有沮诵苍颉者始作书契以代结绳葢覩鸟迹以兴思也因而遂书则谓之字有六义焉一曰指事上下是也二曰象形日月是也三曰形声江河是也四曰防意武信是也五曰转注考老是也六曰假借令长是也夫指事者在上为上在下为下象形者日满月亏象其形也形声者以类为形以配为声也防意者止戈为武人言为信也转注者以老寿考也假借者数言同字其声虽异文意一也自黄帝至三代其文不改及秦用篆书烧焚先典而古文絶矣汉武时鲁恭王壊孔子宅得古文尚书春秋论语孝经时人已不复知古文谓之蝌蚪书汉世秘藏希得见魏初古文者出于邯郸淳恒祖敬侯为写尚书后以示淳而淳不别至正始中立三字石经转失淳法因蝌蚪之名遂效其形太康元年汲县人盗发魏襄王冢得防书十余万言按敬侯所书犹有髣髴古书者数种其一卷论楚事者最为工妙恒窃悦之故竭愚思以谐其美愧不足以厠前贤之作冀以存古人之象焉古无别名谓之字势云黄帝之史沮诵苍颉眺彼鸟迹始作书契纪纲万事垂法立制帝典用宣质文着世爰暨暴秦滔天作戾大道既泯古文亦灭魏文好古世丘坟歴代莫发真伪靡分大晋开元道敷训天垂其象地曜其文天地乃位灿矣其章因声附意类物有方日处君而盈其度月执臣而亏其傍云委蛇而上布星离披以舒光禾卉苯防以垂颖山岳峩嵳而连冈虫起蛰而若动鸟似飞而未扬观其措笔缀墨用心精专势和体均发止无间或守正循捡规折矩旋或方圆靡则因事制权其曲如弓其直如弦矫然特出若龙腾于川森尔下頽若雨坠于天或引笔奋力若鸿鴈髙飞邈邈翩翩或纵肆婀娜若流苏悬羽靡靡绵绵是故逺而望之若翔鳯厉水清波漪涟就而察之有若自然信黄唐之遗迹为六艺之范先籀篆盖其子孙草乃其曽聊观象以致思非言辞之所宣
　　昔周宣王时史籀始着大篆十五篇或与古同或与古异世谓之籀书者也及平王东迁诸侯力政家殊国异而文字乖形秦始皇帝初兼天下丞相李斯乃损益之罢不合秦文者斯作苍颉篇中车府令赵髙作爰歴篇太史令胡母敬作博学篇皆取史籀大篆或颇省改所谓小篆者或曰下邽人程邈为狱吏得罪始皇幽系云阳十年从狱中作大篆少者増益多者损减方者使圎圎者使方奏之始皇始皇善之出以为御史使定书或曰邈所定乃字也自秦壊古文有八体一曰大篆二曰小篆三曰刻符四曰虫书五曰摹印六曰署书七曰殳书八曰书王莽时使司空甄丰校文字部改定古文复有六书一曰古文孔氏壁中书也二曰竒字即古文而异者三曰书秦篆书也四曰佐书即书也五曰缪篆所以摹印也六曰鸟书所以书幡信也许氏撰説文用篆书为正以为体例最可得而论也秦时李斯号为工篆诸山及铜人铭皆斯书也汉建初中扶风曹喜少异于斯而亦称善邯郸淳师焉略究其妙韦诞师淳而不及也太和中诞为成都太守以能书留补侍中魏氏寳器铭题皆诞书也汉末又有蔡邕采斯喜之法为古今杂形然精宻闲理不如淳也邕作篆势曰因为鸟迹苍颉循圣作则制文体有六篆妙巧入神或象文或比龙鳞纡体放尾长翅短身頺若黍稷之垂颖蕴若虫蛇之棼緼扬波振击龙跃鸟震延颈胁翼势似凌云或轻举内投防本浓末若絶若连似冰露缘丝凝垂下从者如悬衡者如编杪者邪趣不方不圎若行若飞跂跂翾翾逺而望之象鸿鹄羣逰络绎迁延近而视之端际而不可得见指防不可胜原研桑不能数其诘屈离娄不能覩其隙间般倕揖让而辞巧籀诵拱手而韬翰处篇籍之首目粲斌斌其可观摛华艶于纨素为学艺之范先嘉文徳之懿蕴作者之莫刋思字体之俯仰举大略而论旃秦既用篆奏事繁多篆字难成即今人佐书曰字汉因行之独符印玺幡信题署用篆书者篆之捷也上谷王次仲始作楷法至灵帝好书时多能者而师宜官为最大则一字径丈小则方寸千言甚矜其能或时不持钱诣酒家饮因书其壁顾观者以佳酒讨钱足而灭之每书輙削而焚其柎梁鹄乃益为版而饮之酒其醉而窃其柎鹄卒以书至选部尚书宜官后为袁术将今钜鹿宋子有耿球碑是术所立其书甚工云是宜官书也梁鹄奔刘表魏武帝破荆州募求鹄鹄之为选部也魏武欲为洛阳令而以为北部尉故惧而自防诣门署军假司马在秘书自效是以今者多有鹄手迹魏武帝悬着帐中及以钉壁玩之以为胜宜官今宫殿题署多是鹄书鹄宜为大字邯郸淳宜为小字鹄谓淳得次仲法然鹄之用笔尽其势矣鹄弟子毛教于秘书今八分皆法也汉末有左子邑小与淳鹄不同然亦有名魏初而有钟胡二家为行书法俱学之于刘徳升而钟氏小异然亦各有其巧今大行于世作势曰鸟迹之变乃为佐蠲彼繁文崇此简易厥用既行体象有度焕若星陈郁若云布其大径防细不容髪随事从宜靡有常制或穹窿恢廓或栉比鍼列或砥平绳直或蜿蜒缪戾或长斜角趣或规旋矩折修短相副异体同势奋笔轻举离而不絶纎波浓防错落其间若钟簴设张庭燎飞烟崭岩崔嵳髙下属连似崇台重宇层云冠山逺而望之若云龙在天近而察之如心乱目竒姿谲诞不可胜原研桑所不能计宰赐所不能言何草篆之足算而斯文之未宣岂体大之难覩将秘奥之不聊伫思而详观举大较而论旃汉兴而有草书不知作者姓名至章帝时齐相杜伯度号称善作篇后有崔瑗崔寔亦皆称工杜氏结字甚安而书体防痩崔氏甚得笔势而结字小踈农张伯英者因而转精其巧凡家之衣帛必书而后练之临池学书池水尽黒下笔必为楷则常曰怱怱不暇草书寸纸不见遗至今世尤寳其书韦仲将谓之草圣伯英弟文舒者次伯英又有姜孟颍梁孔达田彦和及韦仲将之徒皆伯英弟子有名于世然殊不及文舒也罗叔景赵元嗣者与伯英并时见称于西京而矜巧自与众颇惑之故伯英自称上比崔杜不足下方罗赵有余河间张超亦有名虽然与崔氏同州不如伯英之得其法也崔瑗作草书势曰书契之兴始自颉皇写彼鸟迹以定文章爰暨末叶典籍弥繁时之多辟政之多权官事荒芜勦其墨翰惟作佐旧字是删草书之法盖又简略应时逾指用于卒廹兼功并用爱日省力竒险之变岂必古式观其法象俯仰有仪方不中矩圆不中规抑左扬右兀若竦﨑兽跂鸟跱志在飞移狡兔暴骇将奔未驰或黝黭状似连珠絶而不离畜怒奋郁放逸生竒忽凌惴栗若据槁临危旁防邪附似蜩螗挶枝絶笔收势余綖虬结若杜伯捷毒看隙缘巇螣蛇赴穴头没尾垂是故逺而望之摧焉若阻岸崩崖就而察之一画不可移机微要妙临时从宜略举大较髣髴若斯
　　法书苑【周越】
　　鹤头蚊脚
　　二书皆汉诏板所用各象形
　　葬玉埋香
　　玉溪编事王蜀时秦州节度使王承俭筑城获瓦棺中有石刻曰隋开皇二年渭州刺史张崇妻王氏铭文有深深玉郁郁埋香之语也
　　笔虎
　　窦泉谓李阳冰篆
　　屈玉垂金
　　有泉又作小篆赞曰丞相斯法神虑清深钗头屈玉鼎足垂金
　　李阳冰书
　　阳氷李大夫书云某志在古篆于天地山川【一作山河】得方圆流峙之常日月星辰得经纬昭回之度于云霞艸木得霏布滋蔓之容于衣冠文物得揖让周旋之礼于眉髪口鼻得喜怒惨舒之分于虫鱼鸟兽得屈伸飞动之理于骨角齿牙得拉摆咀嚼之势随手万变任心所成常痛孔壁遗文汲冢旧简年代浸逺谬误滋多蔡中郎以丰为豊李相府以束为柬使学者无据耳
　　论右军书
　　阳冰又与李嗣真书论王右军体云羲之每不同者以变难俦乐毅论太史箴体皆正直有忠臣烈士之象告誓文曹娥碑容皆惨悴有孝子之象逍遥篇孤鴈赋迹逺趣髙有拔俗抱素之象画象赞洛神赋姿仪雅丽有矜庄严肃之象凡所挥染皆见义以成字以得意
　　僧杰
　　隋僧敬脱善作方丈大字号曰僧杰
　　戈法逼眞
　　唐太宗学虞监书每难于戈法一日书遇戬字召世南补写其戈以示魏郑公曰仰窥圣作内戬字戈法逼真帝赏其鉴识
　　茯苓芝
　　唐李邕善书仍自刻多假立刻字人名如茯苓芝黄仙鹤之类是也
　　章草
　　杜操字伯度善草书章帝爱之诏令上表亦作草字谓之章草
　　屋漏痕
　　顔鲁公与懐素同学草书于乌兵曹或问曰张长史见公孙大娘舞劒器始得低昂回翔之状兵曹有之乎懐素以古钗脚对鲁公曰何如屋漏痕懐素抱鲁公唱赋复问师何所得曰观夏云竒峯及壁折路常师之
　　手画肚
　　王昭宗云书翰由水墨积习虞七被中以手画肚
　　古今杂体
　　宋末王融图古今杂体有六十四书少年仿効家藏纸贵而风鱼虫鸟是七国时书元长皆作字故贻后来所诘湘东王遣沮阳令韦仲定为九十一种次功曹谢善勋増其九法合成百体其中以八卦为书以一为太为两法不差一字方寸千言

　　衍极序
　　郑子经闽人也所称回溪肯亭皆其先世此书包括古今论著精核殆不愧其家风者与惟谓虞褚为疲薾不无大过岂知顔出于褚耶至论张即之陈谠之废法实临池之戒也是编为吾师泰泉先生家藏有刘有定着释颇详赡不能尽刻也刻此为用笔鉴焉隆庆二年秋八月罗浮山樵黎民表书

　　衍极【郑枃】
　　至朴篇第一
　　至朴散而八卦兴八卦兴而书契肇书契肇而篆籀滋飞天八防已前不可得而详也皇颉以降凡变五矣其人亡其书存古今一致作者十有三人焉予生千载之下每览昔人残铭断碣未尝不为之歔欷而三叹也在昔结绳之政始分龙穗之章中辍于是仓史氏出仰观俯察以造六书通天地之幽秘为百王之宪章非天下之至精其孰能与于此若稽古大禹既平水土铸鼎象物勒铭告成而功被万世三代之末周籀蔚有竒秀篆攸祖孔子采摭旧作缘饰篆文天授其灵剙物垂则吕政暴兴天人之道壊乱极矣李斯者适际其时陶埏偃仰専名擅作悉燔旧章天下行秦篆矣程邈亦防定篆文増衍佐趋时便宜蔡邕鸿都石经为古今不刋之典张芝钟繇咸得其道伯英圣于一笔书元常神妙于铭石王羲之有髙人之才一发新韵晋宋能人莫敢讐拟李阳冰生于中唐独蹈孔轨潜心改作过于秦斯张旭天分极深浑然无迹顔真卿含光大为书统宗其气象足以仪表衰俗五代而宋奔驰崩溃靡所底止蔡襄毅然独起可谓间世豪杰之士也呜呼书其难哉文籍之生乆矣能书者何濶希焉盖夫人能书也吾求其能于夫人是以难也今予得其人而不表章之使来者无所取则以至乎书道之妙予则有罪也厥今区夏同文奎壁有烂异能间作黼黻皇猷三代以还莫此为盛大比之制已兴保氏之教必立草茅论著或者有取焉尔
　　书要篇第二
