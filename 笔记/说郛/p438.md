<!-- { "loadSidebar": true } -->
　　丁巳次洪泽与刘春卿同年黄孝恭相遇始识大理寺丞李惇裕洪泽巡捡顔怀玉者钱思公在洛时故吏遂与四人者夜饮五鼓罢明日食毕解舟与饮者别春卿复相送以前晚入沙河乘月夜行向山阳与春卿聮句二鼓宿闸下黎明元均来遂至楚州泊舟西仓始见安道于舟中安道会饮于仓亭始食出仓北门看雨与安道弈
　　庚申小饮舟中防者元均春卿安道余始饮酒移舟檥城西门门闭泛月以归
　　辛酉安道解舟不果别与春卿奕于仓亭晚别春卿壬戌与元均小饮仓北门舟中夜宿仓亭
　　癸亥夕与元均坐水次纳凉已而大风雨震雹暴至乙丑与隐甫及髙继隆焦宗庆小饮水陆院东亭看雨始见荷花
　　丙寅与元均隐甫饮于西仓
　　丁夘隐甫来会登仓北偃上亭纳凉迟客至遂及元均小饮舟中已而大风震雹遂宿舟中
　　戊辰余生日具酒爲寿于舟中
　　己巳与元均泛舟北辰会隐甫小饮宿仓亭
　　庚午同年朱公绰来自京师
　　辛未子聪来自寿州夜饮仓亭留宿
　　壬申泛舟饮于北辰
　　癸酉隐甫来饮别与元均小饮宿仓亭
　　甲戌知州陈亚小饮魏公亭看荷花与者隐甫朱公绰晚移舟楚望亭陈从益来自京师见余于舟中始闻君谟动静秀才陈策来自京师夜见余于楚望亭作常州书自泊西仓至于楚望凡十有七日
　　乙亥次宝应
　　丙子至于髙邮
　　七月丁丑复见子聪防饮弭节亭
　　戊寅遂与子聪同舟以前次邵伯
　　己夘至于扬州遇秀才廖倚夜与倚及子聪饮观风亭明日子聪之润州廖倚之楚州伯起来宿观风亭
　　辛巳与伯起饮遡渚亭防者集贤校理王君玉大理寺丞许元太常寺太祝唐诏祠部员外郎苏仪甫
　　壬午仪甫来小饮观风亭会者许元唐诏君玉伯起先归
　　癸未与许元小饮遡渚亭会者如壬午伯起不来甲申与君玉饮寿宁寺寺本徐知诰故第李氏建国以爲孝先寺太平兴国改今名寺甚宏壮画壁尤妙问老僧云周世宗入扬州时以爲行宫尽杇墁之惟经藏院画装取经一壁独在尤爲絶笔太息久之
　　乙酉小饮秀才吕有家会者如壬午伯起不来余遂留宿
　　丙戌至于真州大热无水
　　辛卯饮僧于资福寺移舟溶溶亭处士谢去华援琴待凉以入客舟
　　戊戌入客舟泊涵虚亭
　　庚子次江口
　　辛丑次长芦
　　壬寅夜乘风次清凉寺
　　癸夘晨至江宁府
　　入月丙午犹在江宁
　　丁未小饮君绩家
　　己酉小饮于水阁
　　庚戌次采石
　　辛亥阻风与侍禁陈宗顔饮
　　壬子过太平州夜乘风宿带星口
　　癸丑过芜湖繁昌宿慈母矶
　　甲辰乘风昼夜行
　　丙辰祷小姑山神至江州
　　丁巳在江州约陈侍禁游庐山余病呼医者不果复遂行次郭家洲
　　己未阻风郭家洲与澧阳县令赵师道饮村市就村人市羊供膳不得余疾谋还江州召庐山僧以医不果
　　庚申次盘唐港
　　辛酉至于蕲阳
　　壬戌小饮瞿珣家会丹棱知县【阙】　　郎范祐蕲春主簿郭公美
　　癸亥次新冶祷江神得大鱼
　　甲子至于磁湖
　　乙丑犹在磁湖自丁巳余体不佳至是小间
　　丙寅至于黄州
　　丁卯与知州夏屯田饮于竹楼兴国寺又约余明年爲社饮不果夜登江澳次漆磁
　　戊辰次双栁夹
　　己巳次白杨夹
　　庚午至于鄂州始与令狐修己相识
　　辛未遣人之黄陂召家兄大风不克渡江而还
　　壬申小饮修己家遂留宿明日家兄来见余于修己家始中酒睡兄家
　　甲戌饮于兄家
　　乙亥饮令狐家夜过兄家防宿
　　九月丙子次沌口
　　丁丑次昭化港夜大风舟不得泊祷江神
　　戊寅次穿石矶夜大风击舟不得寝
　　己卯至岳州夷陵县夜来接泊城外
　　庚辰假舟于邵暧
　　辛巳壬午入官舟
　　癸未入荆江次李家洲
　　甲申次鸟沙
　　乙酉次鲁洑
　　丙戌次塔子口观鱼望五鹅鹿角望夫诸山
　　丁亥次石首夜大风
　　戊子阻风
　　壬辰次公安渡
　　右于役志一卷虽非著述传流至今则不可略按夷陵抵京师一千六百里公与尹师鲁书云临行台吏催苛百端始谋陆行以大暑又无马乃沿汴絶淮泛大江凡五千里用一百一十程才至荆南与此志合自公安后阙而不录既以十月二十六日到官则留荆约旬余正庭参转运时也
　　王慎中曰此公酒肉帐簿也亦见史笔

　　峡程记【韦庄】
　　三峡连山七百里畧无断处自非亭午不见日月水经云杜宇所凿以通江水
　　峡乃三峡之门两崖并峙中贯一江灔滪当其口真天险也
　　灔滪堆乃积石所成江心突兀而出水经所载白帝城西有孤石冬月石出二十余丈夏即没世俗相传灔滪大如象瞿唐不敢上灔滪大如马瞿唐不可下是也六月下瞿唐水髙于堆不知其几至峡口则水汹涌逆流舟人相顾失色
　　急水过堆余曽冒险下峡然舟人虽利之责之不敢下也
　　瞿唐水涨一泻千里故太白诗云朝辞白帝彩云间千里江陵一日还
　　急流处有濆有漩缓棹随漩乃得出不与水争争即舟埋水矣
　　三峡多猿故郦道元曰猿鸣三声断客肠

　　述异记【任昉】
　　盘古氏
　　昔盘古氏之死也头爲四岳目爲日月脂膏爲江海毛发爲草木秦汉间俗说盘古氏头爲东岳腹爲中岳左臂爲南岳右臂爲北岳足爲西岳先儒说盘古氏泣爲江河气爲风声爲雷目瞳爲电古说盘古氏喜爲晴怒爲阴吴楚间说盘古氏夫妻阴阳之始也今南海有盘古氏墓亘三百余里俗云后人追葬盘古之魂也桂林有盘古氏庙今人祝祀
　　母
　　南海小虞山中有鬼母能产天地鬼一产十鬼朝产之暮食之今苍梧有鬼姑神是也虎头龙足蟒目蛟眉【蟒虵目圎蛟眉连生】今吴越间防风庙土木作其形龙首牛耳连眉一目
　　防风氏
　　昔禹会涂山执玉帛者万国防风氏后至禹诛之其长三丈其骨头专车今南中民有姓防风氏即其后
　　响玉
　　侯家肃客则鸣响玉
　　虵市
　　扬州有虵市市人鬻珠玉而杂货鲛布鲛人即泉先也又名泉客
　　龙纱
　　南海出鲛绡纱泉先潜织一名龙纱其价百余金以爲服入水不濡
　　龙绡宫
　　南海有龙绡宫泉先织绡之处绡有白之如霜者
　　瑚市
　　郁林郡有瑚市海先市瑚树碧色生海底一株十枝枝间无叶大者髙五六尺至小者尺余鲛人云海上有瑚宫汉元封二年郁林郡献瑞瑚
　　女瑚
　　光武时南海献瑚妇人帝命植于殿前谓之女瑚一旦柯叶甚茂至灵帝时树死咸以谓汉室将亡之征也
　　龙珠
　　凡珠有龙珠龙所吐者虵珠虵所吐者南海俗谚云虵珠千枚不及玫瑰言虵珠贱也【玫瑰亦是美珠也】越人谚云种千亩木奴不如一龙珠
　　珠市
　　越俗以珠爲上宝生女谓之珠娘生男谓之珠儿吴越间俗说明珠一斛贵如玉者合浦有珠市
　　瑞笋
　　东海畔有孤竹焉斩而复生中有管周武王时孤竹之国献瑞笋一株
　　空桑
　　空桑生大野山中爲琴瑟之最者空桑也
　　古宫
　　帝舜都郭门古宫存焉宫前有尧台舜馆铭记古文莫有识者
　　湘竹
　　湘水去岸三十里许有相思室望帝台昔舜南巡而葬于苍梧之野尧之二女娥皇女英追之不及相与恸哭泪下沾竹竹文上爲之班班然
　　懒妇鱼
　　江南有懒妇鱼俗云昔杨氏家妇爲姑所溺而死化爲鱼焉其脂膏可燃灯烛以之照鸣琴博弈则烂然有光及照纺绩则不复明焉
　　琵琶鱼
　　海鱼千岁爲劒鱼一名琵琶形如琵琶而善鸣因以名焉
　　角虎
　　汉中山有虎生角道家云虎千年则牙蜕而角生
　　阖闾墓
　　阖闾夫人墓中周回八里别馆洞房迤逦相属漆灯照烂如日月焉尤异者金蚕玉燕各千余双
　　姑苏台
　　吴王夫差筑姑苏之台三年乃成周旋诘屈横亘五里崇饰土木殚耗人力宫妓数千人上别立春宵宫爲长夜之饮造千石酒钟夫差作天池池中造青龙舟舟中盛陈妓乐日与西施爲水嬉吴王于宫中作海灵馆馆娃阁铜沟玉槛宫之楹槛珠玉饰之
　　文种墓
　　广州东界有大夫文种之墓墓下有石爲华表柱石鹤一只种即越王句践之谋臣也
　　赵王园
　　邯郸有故宫基存焉中有赵王之果园梅李至冬而花春得而食
　　铜驼石犬
　　邺中铜駞乡魏武帝陵下铜驼石犬各二古诗云石犬不可吠铜驼徒尔爲
　　香水
　　一说香水在并州其水香洁浴之去病吴故宫亦有香水溪俗云西施浴处人呼爲脂粉塘吴王宫人濯妆于此溪上源至今馨香古诗云安得香水泉濯郎衣上尘俗说魏武帝陵中亦有泉谓之香水
　　磨镜石
　　饶州俗传轩辕氏铸镜于湖边今有轩辕磨镜石石上常洁不生蔓草
　　裸人乡
　　桂林东南边海有裸川桓谭新论云呈衣冠于裸川海上有裸人乡
　　石麒麟
　　丹阳大姑陵陵下有石麟二枚不知年代传曰秦汉间公卿墓则以石麒麟镇之卢氏县有卢君古冢塜旁柏二株枝条荫茂二百余步树文隐起皆如甲根劲如铜石
　　弹筝谷
　　安定西陇道其谷中有弹筝之声行人过闻之谓之弹筝谷
　　粉水
　　粉水出房陵永清谷取其水以渍粉即鲜洁有异于常谓之粉水
　　九井
　　汉水西山有九井井中常出五色烟髙数丈传云昔人有缒入得数斛空青
　　却尘犀
　　却尘犀海兽也然其角辟尘致之于座尘埃不入
　　燃石
　　羊山上有燃石其色黄而文理踈以水沃之便如煎沸其上可炊烹稍冷即复以水沃之
　　辟寒香
　　辟寒香丹丹国所出汉武时入贡每至大寒于室焚之暖气翕然自外而入人皆减衣
　　迷谷
　　迷谷出招摇山亦名鹊山其树如谷又如楮其花四照名曰迷谷如佩之令人不迷
　　梦口穴
　　南康雩都县西防江有石室名梦口穴尝有船人遇一人通身黄衣担两笼黄求寄载过至岸下此人唾盘上径下崕直入石穴中船主初甚忿之见其人入石始知异视盘上唾悉是金矣
　　明月珠
　　哙叅养母至孝曽有鹤爲戎人所射穷而归叅叅收养疗治疮愈放之后鹤夜到门外叅秉烛视鹤雌雄双至各衔明月珠以置叅家
　　风生兽
　　炎洲在南海中上有风生兽似豹青色大如貍网取之积薪数车烧之不燃铁锤锻头数十下乃死以口向风须臾便活以石上菖蒲塞鼻即真死取其脑和菊花服之可寿五百岁
　　异鸟
　　兰陵山有井异鸟巢其中金翅而身黑此鸟见即大水井不可窥窥者盈岁辄死
　　玉女冈
　　萍乡西津有玉女冈天当雨辄先涌五色气于石间俗谓玉女披衣
　　石鼓
　　八方之荒有石鼓其径千里撞之其音即成雷也天之申威于此
　　黑蚕
　　员峤山名还丘东有云石广五百里有蚕长七寸黑色有鳞角以霜雪覆之然后作茧长一尺其色五采织爲文锦入水不濡
　　妬女泉
　　并州妬女泉妇人不得靓妆防服至其地必兴云雨一名是介推妹
　　俞儿
　　齐桓公北征孤竹见人长尺具衣冠左袪而走于马前管仲曰此山之神也名曰俞儿霸王之君兴则见也
　　石室山
