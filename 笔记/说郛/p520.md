<!-- { "loadSidebar": true } -->
　　乐天有二妾樊素善歌小蛮善舞
　　记曲娘子
　　张红善歌每听新声一遍即能记其节奏后入宫号记曲娘子
　　百濯香
　　呉孙亮宠姬有异香歴年弥盛浣百遍不歇名曰百濯香
　　善吹箎
　　河间王侍儿朝云善吹箎诸羌叛王令朝云假为老妪吹箎羌皆流涕复降语曰快马健儿不如老妪吹箎
　　别锦儿
　　韩渥集中有别锦儿诗
　　房老
　　石崇爱婢翔风年三十遂退之使为房老
　　烧指吞炭
　　髙聪有妓十余人及病欲不适他人并令烧指吞炭出家为尼
　　教诵赋
　　蜀刘琰侍婢教诵鲁灵光殿赋
　　手语
　　崔生谒一品问其疾与之手语
　　善琴筝
　　李汧公妾名七七善琴与筝
　　香儿
　　元载妓薛琼英幼以香屑亲饮啖之长而肌香故名香儿
　　烛围
　　韦涉家宴使每婢执一烛四面行立人呼为烛围
　　宴客典斟
　　陈无咎宴一客用一婢典斟必十二而后使满以尽诚敬之道
　　金牌盈坐
　　河间王夜饮妓女讴歌一曲下一金牌席终金牌盈座
　　笑春红
　　阆中参军黄涉婢曰笑春红死涉念之泪洒犀帘至皆损坏
　　二花
　　阮文姬挿鬓用杏花陶溥公呼曰二花
　　妾无副衣
　　诸葛亮答李严书云吾受赐八千斛今畜财无余妾无副衣
　　爱妾换马
　　后魏曹彰性倜傥偶逢骏马爱之其主所惜也彰曰彰有美妾可换惟君所择马主因指一妓彰遂换之马名白鹊故后人作爱妾换马诗奏之弦歌焉
　　婢皆读书
　　郑家奴婢皆读书一婢不称防使人拽着泥中须臾一婢来问曰胡为乎泥中答曰薄言徃愬逢彼之怒
　　以婢马赌
　　尔朱文畧豪纵不逊平秦王有七百里马文畧敌以好婢赌取之明日平秦王致请文畧杀马列婢以二银器盛婢头马肉遗之
　　以妓易带
　　严续相公歌姬唐髙给事通犀带皆一代尤物因呼卢之防出姬解带角之唐彩大胜乃酌酒令美人歌一曲而别
　　我见亦怜
　　南郡主见桓温妾抱之曰阿子我见汝亦怜何况老奴
　　侍女合弹
　　韩退之晚年二侍女合弹琵琶筝
　　妾不衣帛
　　季文子相宣成无衣帛之妾无食粟之马
　　妓堂
　　司马郎君时贵好作妓堂然香烟薫之屋为之暗
　　女倡着罗縠
　　曹洪令女倡着罗縠之衣
　　望江南
　　李太尉镇闗西日为亡姬谢秋姬作望江南曲
　　弓腰
　　梁羊侃妾孙荆玉能反腰贴地衔席上之珍谓之弓腰
　　镜儿善筝
　　郭暧宴客有婢镜儿善弹筝姿色絶代李端在坐时窃寓目属意甚深暧觉之曰李生能以弹筝为题赋诗娯客吾当不惜此女李即席口号曰鸣筝金粟柱素手玉房前欲得周郎顾时时误拂弦暧大称善彻席上金玉酒器并以镜儿赠李
　　袖里春
　　元宗为太子时爱妾号鸾儿多从中贵董逍遥微行以轻罗造梨花散蕊裛以月麟香号袖里春所至暗遗之
　　金凤皇
　　周光禄诸妓掠髩用郁金油傅靣用龙消粉染衣以沈香水月终人赏金凤皇一只
　　郑姬香
　　郑注赴河中姬妾百余尽薰麝香气数里逆于人鼻是嵗自京兆至河中所过瓜尽一蒂不获
　　梅妆阁
　　郭元振落梅妆阁有婢数十人客至则拖鸳鸯撷裠衫一曲终则赏以糖鸡卵明其声也宴罢散九和握香
　　窈窕汤
　　嘉平二十五日叔良宿酲未解窈窕烹百和解酲汤进之随饮而醒后遂依法作汤名窈窕汤
　　染花奁
　　郭代公爱姬薛氏贮食物以散风奁收妆具以染花奁
　　谢郎衣
　　苏紫防爱谢耽咫尺万里靡由得亲遣侍儿假耽恒着小衫昼则私服于内夜则拥之而寝耽知之寄以诗曰苏娘一别梦魂稀来借青衫慰渇饥若使闲情重作赋也应愿作谢郎衣谢亦取女袒服衷之后为夫妇
　　不用落尘
　　丽居孙亮爱姬也鬒髪香浄一生不用洛成疑其有辟尘犀钗子也注曰洛成即今箆梳似落尘子误未考
　　萱草浣衣
　　郑元令婢萱草浣衣萱草辄云郎君尘土太多令人手皮俱脱
　　白团扇
　　王珉与嫂婢通嫂知挞之珉好持白团扇婢制白团扇歌赠珉云团扇复团扇许持自障面憔悴无复理羞与郎相见
　　枕畔着衣
　　韩熙载北人仕江南致位通显不防闲婢妾侍儿徃徃私客客赋诗有最是五更留不住向人枕畔着衣裳之句
　　凤窠羣女
　　姑臧太守张宪使娼妓戴拂壶中锦仙裳宻粉淡妆使侍阁下奏书者号传芳妓酌酒者号龙津女传食者号仙盘使代书札者号墨娥按香者号麝姬
　　玳瑁牀
　　楚娘名伎也江都王宠之寝玳瑁之牀悬翡翠之帐
　　诨衣
　　穆宗以绡白书素纱墨书为衣服赐承幸官人皆淫鄙之词时号诨衣
　　春草
　　白乐天有姬善舞名春草
　　碧绢蚊帱
　　宋武帝节俭张妃房惟碧绢蚊帱
　　作芙蕖香
　　欧公知颍州有官妓卢媚儿姿貌端秀口中常作芙蕖花香有蜀僧云此人前身为尼诵法华经二十年
　　停隼旟
　　刘禹锡泰娘诗风流太守韦尚书路旁忽见停隼旟
　　半妆
　　谚曰白头花钿满面不若徐妃半妆
　　帏婢作乐
　　谢安夫人刘氏帏诸婢使在前作伎太傅暂见便下帏太傅索更开夫人云恐伤盛德
　　青绡紫袖
　　竟陵王青绡持拂紫袖吹箫
　　鸧鹒止妬
　　梁武平齐尽有其内获侍儿十余辈忌于郄后左右进言曰以鸧鹒为膳可以止妬
　　宠荡坠牀
　　顔延之有爱姬姬凭宠荡延之坠牀至损
　　脂肉滑
　　元稹诗越婢脂肉滑
　　老不遣妾
　　齐张瓌妓妾盈房或讥其衰暮畜妓瓌曰我少好音律老而方解平生嗜欲无一复存唯未能遣此耳
　　卜姓
　　礼买妾不知其姓则卜之
　　专房
　　霍后传宠之专房
　　画衣粉面
　　梁陈士人春游画衣粉面弦歌相逐
　　纎手烹
　　白傅诗茶教纎手侍儿烹
　　兰叶载
　　栁恽书请以一小兰叶载桃叶小姬以徃
　　燕燕相见
　　赵飞燕姐妹并幸童谣曰燕燕尾涏涏张公子时相见
　　响玉鸣
　　杨士曰江南贵家每宴响玉一鸣青衣红绡十许曹笼灯迎立
　　巾箱之宠
　　记曰岂惟炊爨之劳抑亦巾箱之宠
　　顾语婢子
　　韩愈序今人持被直三省丁宁顾婢子语刺刺不能休
　　莫敢当夕
　　礼妻不在妾御莫敢当夕
　　声清性恶
　　魏武有一妓声音清髙而情性酷恶欲杀则爱才欲置则不堪于是选一人声及之便杀性恶者
　　推婢墓中
　　干寳父有宠婢母妬甚及父亡母乃生推婢于墓中后十余年开墓婢伏棺而苏言其父常取饮食与之恩情如生
　　榴花染
　　诗郁金香汗裛歌巾山石榴花染舞裠
　　诮失婢榜
　　唐人有诮失婢榜诗诗曰抚养在香闺娇痴教不依总然桃叶宠打得栁花飞晓露空调粉春罗枉赐衣内家方妬杀好处任从归

　　妆楼记【张泌】
　　玉观音
　　有女子缷冠者奉观音大士甚肃比丘尼徃徃劝其修浄土云当作观音观观其法身愈大愈妙自此夜恒梦见之然甚小若妇人钗头玉佛状一日其夫寄一玉观音类梦中所见自是奉之益笃
　　翡翠指环
　　何充妓于后阁以翡翠指环换刺绣笔充知叹曰此物洞仙与吾欲保长年之好乃命苍头急以蜻蜓帽赎之
　　粉指印青编
　　徐州张尚书妓女多涉猎人有借其书者徃徃粉指痕并印于青编
　　待阙鸳鸯社
　　朱子春未防先开房室帷帐甚丽以待其事旁人谓之待阙鸳鸯社
　　钱龙宴
　　洛阳人有妓乐者三月三日结钱为龙为帘作钱龙宴四围则撒珍珠厚盈数寸以班螺命妓女酌之仍各具数得双者为吉妓乃作双珠宴以劳主人又各命作饧缓带以一丸饧舒之可长三尺者赏金菱角不能者罚酒
　　油花卜
　　池阳上巳日妇女以荠花防油祝而洒之水中若成龙凤花卉之状则吉谓之油花卜
　　桃花面
　　北齐卢士琛妻崔氏有才学春日以桃花和雪与儿面云取白雪与儿洗面作光悦取红花与儿洗面作妍华
　　十眉图
　　明皇幸蜀令画工作十眉图横云斜月皆其名
　　丹脂
　　呉孙和悦邓夫人尝置膝上和弄水精如意误伤夫人颊血洿袴带医者曰得白獭髓杂玉与琥珀屑当减痕及差有赤防更益其妍诸嬖人更以丹脂防颊以要宠
　　蔷薇水
　　周显德五年昆明国献蔷薇水十五瓶云得自西域以洒衣衣敝而香不灭
　　妖态
　　梁兾妻孙夀色美善为妖态作愁眉啼妆堕马髻折腰步龋齿笑以为媚惑
　　环榴台
　　呉王潘夫人以火齐指环挂石榴枝上因其处台名曰环榴台
　　漆画屐
　　延嘉中京师长者皆着木屐妇女始嫁作漆画屐五色采为系
　　翦刀池
　　翦刀池昔车读书于此妇以女红佐之落翦刀于此池
　　半阳泉
　　半阳泉世传织女送董子经此董子思饮舀此水与之曰寒织女因祝水令暖又曰热乃拔六英寳钗祝而画之于是半寒半热相和与饮
　　香溪
　　明妃姊归人临水而居恒于溪中盥手溪水尽香今名香溪
　　以女名
　　黄姑牛郎也冯妇勇士也皆以女名
　　待女
　　兰待女子同种则香故名待女
　　夜飞蝉
　　杜甫每朋友至引见妻子韦侍御见而退使其妇送夜飞蝉以助妆饰
　　醉来妆
　　金陵子能作醉来妆
　　黄昬散
　　孙眞人黄昬散夫妻反目服之必和
　　女奴
　　猫一名女奴
　　不胜匕箸
　　飞燕骄逸体微病辄不自饮食须帝持匕箸
　　王母小女
　　太眞夫人王母小女也讳婉罗
　　晓霞妆
　　夜来初入魏宫一夕文帝在灯下咏以水晶七尺屏风障之夜来至不觉面触屏上伤处如晓霞将散自是宫人俱用胭脂仿画名晓霞妆
　　金凤
　　除夕梅妃与宫人戯镕黄金散防入水中视巧拙以卜来年否泰梅妃一防得金凤一只首尾足翅无不悉备
　　吉庆花
　　薛瑶英于七月七日令诸婢共剪轻防作连理花千余朶以阳起石染之当午散于庭中随风而上徧空中如五色云霞久之方没谓之渡河吉庆花借以乞巧
　　猫名
　　张搏好猫其一曰东守二曰白凤三曰紫英四曰袪愤五曰锦带六曰云图七曰万贯皆价値数金次者不可胜数
　　女侍中
　　北史后魏女侍中视二品然本后宫嫔御之职
　　赠芍药
　　芍药一名将离故郑之士女取以相赠
　　燕支
　　燕支染粉为妇人色故匈奴名妻阏氏言可爱如燕支也匈奴有燕支山歌曰失我祁连山使我六畜不繁息失我阏氏山使我妇女无顔色
　　妇女封侯
　　汉隂安侯乃髙帝兄伯妻羮颉侯母丘嫂也樊伉母吕封临光侯
　　西施毛嫱皆越女
　　庄子注西施夏姬也勾践献呉又毛嫱司马云古美人一曰越王美姬则二女皆越产矣
　　斜红
　　斜红绕脸盖古妆也
　　红潮
　　红潮谓桃花癸水也又名入月王建诗宻奏君王知入月
　　雪衣女
　　广南进白鹦鹉洞晓言辞呼为雪衣女一朝飞上妃镜台上自云雪衣女昨夜梦为鸷鸟所搏上令妃授以多心经记诵精熟
　　印臂
　　开元初宫人被进御者日印选以绸缪记印于臂上文曰风月常新印毕渍以桂红膏则水洗色不退
　　作剪刀
