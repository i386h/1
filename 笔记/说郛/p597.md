<!-- { "loadSidebar": true } -->
　　端璞出下岩色紫如猪肝密理坚致潴水发墨呵之即泽研试则如磨玉而无声此上品也中下品则皆砂壤相杂不惟肌理既麄复燥而色赤如后歴新坑皆不可用制作既俗又滑不留墨且石之有眼余亦不取大抵瑕翳于石有嫌况病眼假眼韵度尤不足观故府所藏皆一段紫玉略无点缀
　　本朝士人自国初至今殊乏以字画名世纵有不过一二数诚非有唐之比然一祖八宗皆喜翰墨特书大书飞帛分隷加赐臣下多矣余四十年间每作字因欲鼓动士类为一代操觚之盛以六朝居江左皆南中士夫而书名显著非一岂谓今非昔比视书漠然略不为意果时移事异习尚亦与之污隆不可力回也
　　评书谓羊欣书如婢作夫人举止羞澁不堪位置而世言米芾喜效其体葢米法欹侧颇协不堪位置之意闻薛绍彭尝戏米曰公效羊欣而评者以婢比欣公岂俗所谓重儓者耶
　　本朝承五季之后无复字画可称至太宗皇帝始捜罗法书备尽求访当时以李建中字形痩健姑得时誉犹恨絶无秀异至熙丰以后蔡襄李时雍体制方入格律欲度骅骝终以骎骎不为絶赏继苏黄米薛笔势澜翻各有趣向然家鸡野鹄识者自有优劣犹胜泯然与草木俱腐者
　　前人多能正书而后草书葢二法不可不兼有正则端严庄重结密得体若大臣冠劒俨立廊庙草则腾蛟起凤振迅笔力颖脱豪举终不失真所以齐髙帝与王僧防论书谓我书何如卿僧防曰臣正书第一草书第三陛下草书第二而正书第三是臣无第二陛下无第一帝大笑故知学书者必知正草二体不当阙一所以钟王辈皆以此荣名不可不务也
　　晋起太极殿谢安欲使献之题榜以为万代宝当时名士已爱重若此而唐人评献之谓虽有父风殊非新巧字势疎痩如枯木而无屈伸若饿而无放纵鄙之乃无佳处岂唐人能书者众而好恶遂不同如是耶米芾得能书之名似无负于海内芾于真楷篆隷不甚工惟于行草诚入能品以芾收六朝翰墨副在笔端故沈着痛快如乘骏马进退裕如不烦鞭勒无不当人意然喜效其法者不过得外貌髙视濶步气韵轩昻殊未究其中本六朝妙处醖酿风骨自然超逸也昔人谓支遁道人爱马不韵支曰贫道亦爱其神骏耳余于芾字亦然又芾之诗文诗无袭出风烟之上觉其词翰同有凌云之气览者当自得
　　世传米芾有洁疾初未详其然后得芾一帖云朝靴偶为他人所持心甚恶之因屡洗遂损不可穿以此得洁之理靴且屡洗余可知矣又芾方择壻会建康段拂字去尘芾释之曰既拂矣又去尘真吾壻也以女妻之又一帖云乘借剰员其人不名自称曰张大伯是何老物辄欲为人父之兄若为大叔犹之可也此岂以文滑稽者耶
　　士人作字有真行草隷篆五体往往篆隷各成一家真行草自成一家者以笔意本不同每拘于点画无放意自得之迹故别为戸牖若通其变则五者皆在笔端了无阂塞惟在得其道而已非风神頴悟力学不倦至有笔冢研山者似未易语此
　　世有绛帖潭帖临江帖此三书绛本已少惟潭帖为胜者以钱希白所临本也希白于字画得佳处故于二王帖尤邃若临江则失真逺矣又淳化帖大观帖当时以晋唐善本及江南所收帖择善者刻之悉出上圣规摹故风骨异象皆存在识者鉴裁而学者悟其趣尔士于书法必先学正书者以八法皆备不相附丽至侧字亦可正读不渝本体葢隷之余风若楷法既到则肆笔行草间自然于二法臻极焕手妙体了无缺轶反是则流于尘俗不入识者指目矣吾于次叙得之因笔其梗槩
　　草书之法昔人用以趣急速而务简易删难省烦损复为单诚非苍史之迹但习书之余以精神之运识思超妙使点画不失真为尚故梁武谓赴急书不失苍公鸟迹之意顾岂皂吏所能为也又其叙草大畧虽赵壹非之似未易重轻其体势兼昔人自制草书笔悉用长毫以利纵舍之便其为得法必至于此
　　书学之无如本朝作字真记姓名尔其点画位置殆无一毫名世先皇帝尤喜书致立学养士惟得杜唐稽一人余皆体仿了无神气因念东晋渡江后犹有王谢而下朝士无不能书以擅一时之誉彬彬盛哉至若绍兴以来杂书游丝书惟钱塘吴説篆法惟信州徐兢亦皆碌碌可叹其弊也
　　昔人论草书谓张伯英以一笔书之行断则再连续蟠屈挐攫飞动自然筋骨心手相应所以牵情运用略无留碍故誉者云应指宣事如矢发机霆不暇激电不及飞皆造极而言创始之意也后世或云忙不及草者岂草之本旨哉正须翰动若驰落纸云烟方佳耳
　　士人于字法若少加临池之勤则点画便有位置无面墙信手之愧前人作字焕然可观者以师古而无俗韵其不学臆断悉扫去之因念字之为用大矣哉于精笔佳纸遣数十言致意千里孰不改观存叹赏之心以至竹帛金石传于后世岂止不冺又为一代文物亦犹今之视昔可不务乎偶试笔书以自识
　　宋虞龢论文房之用有吴兴青石圆研质滑而停墨殊胜南方瓦石今苕霅间不闻有此石砚岂昔以为珎今或不然或无好事者发之抑端璞徽砚既用则此石为世所略
　　唐何延年谓右军永和中与太原孙承公四十有一人修袚褉择毫制序用蚕茧纸鼠须笔遒媚劲健絶代更无凡三百二十四字有重者皆具别体就中之字有二十许变转悉异遂无同者如有神助及醒后他日更书数百千本终不及此余谓神助及醒后更书百千本无如者恐此言过矣右军他书岂减褉帖但此帖字数比他书最多若千丈文锦卷舒展玩无不满人意轸在心目不可忘非若其他尺牍数行数十字如寸锦片玉玩之易尽也
　　本朝自建隆以后平定僭伪其间法书名迹皆归秘府先帝时又加采访赏以官聨金帛至遣使询访颇尽探讨命蔡京梁师成黄冕辈编类真赝纸书缣素备成巻帙皆用皂鸾鹊木锦褾裭白玉瑚为轴秘在内府用大观政和宣和印章其间一印以秦玺书法为宝后有内府印标题品次皆宸翰也舍此褾轴悉非珍藏其次储于外秘余自渡江无复钟王真迹间有一二以重赏得之褾轴字法亦显然可验
　　智永禅师逸少七代孙克嗣家法居永欣寺阁二十年临逸少真草千文择八百本散在浙东后并褉帖弟子辩才唐太宗三召恩锡甚厚求褉帖终不与善保家传抑何重也余得其千文藏之
　　杨凝式在五代最号能书每不自检束号杨风子人莫测也其笔札豪放杰出风尘之际歴后唐汉周卒能全身名其知与字法亦俱髙矣在洛中往往有题记平居好事者并壁匣置坐右以为清玩
　　余尝谓甚哉字法之微妙功均造物迹出窈防未易以防画工便为至极苍史始意演幽发为圣迹势合卦象徳该神明开阖形制化成天下至秦汉而下诸人悉胸次万象布置模范想见神游八表道冠一时或帝子神孙廊庙才器稽古入妙用智不分经明行修操尚髙洁故能发为文字照映编简至若虎视狼顾龙骇兽犇或草圣草贤或絶伦絶世宜合天矩触涂造极非夫通儒上士讵可语此岂小智自私不学无识者可言也


　　思陵书画记【周密】
　　思陵妙悟八法留神古雅当干戈俶扰之际访求法书名画不遗余力清闲之燕展玩摹搨不少怠盖嗜好之笃不惮劳费故四方争以奉上无虚日后又于购北方遗失之物故绍兴内府所藏不减宣政惜乎鉴定诸人如曹勋宋贶龙大渊张俭郑藻平协刘琰黄冕魏茂实任源等人品不髙目力苦短凡经前辈品题者尽皆折去故今御府所藏多无题识其源委授受歳月考订邈不可求为可恨耳其装褾裁制各有尺度印识标题具有仪式余偶得其书稍加考正具列于后嘉与好事者共之庶亦可想像承平文物之盛焉
　　上等真迹法书两汉三国二王六朝隋唐君臣墨迹【并系御题佥各书妙字】
　　用克丝作楼台锦褾　　青緑簟文锦里
　　大姜芽云鸾白绫引首　髙丽纸贉
　　上等白玉碾龙簪顶轴【或碾花】　檀香木杆钿匣盛
　　上中下等唐真迹【内上中等并降附米友仁跋】
　　用红霞云鸾锦褾　　　碧鸾绫里
　　白鸾绫引首　　　　　髙丽纸贉
　　白玉轴【上等用簪顶余用平顶】　　檀香木杆
　　次等晋唐真迹【并石刻晋唐名帖】
　　用紫鸾雀锦褾　　　　碧鸾绫里
　　白鸾绫引首　　　　　蠲纸贉
　　次等白玉轴
　　引首后贉卷缝用御府图书印刻首止下缝用绍兴印
　　钩摹六朝真迹【并系米友仁跋】
　　用青楼台锦褾　　　　碧鸾绫里
　　白鸾绫引首　　　　　髙丽纸贉
　　白玉轴
　　御书临六朝羲献唐人法帖并杂诗赋等【内长篇不用边道依古厚纸不掲不背】
　　用氊路锦　　　　　　衲锦
　　柿红背锦　　　　　紫百花龙锦
　　皂鸾绫褾等　　　　　碧鸾绫里
　　白鸾绫引首　玉轴或玛瑙轴临时取防
　　内赵世元钩摹者亦用衲锦标　蠲纸贉
　　玛瑙轴
　　并降付庄宗古郑滋令依真本纸色及印记对様装造将元拆下旧题跋进呈拣用
　　五代本朝臣下临帖真迹
　　用皂鸾绫褾　　　　　碧鸾绫里
　　白鸾绫引首　　　　　夹背蠲纸贉
　　玉轴或玛瑙轴
　　米芾临晋唐杂书上等
　　用紫鸾鹊锦褾　　　　紫絁尼里
　　揩光纸贉　　　　　　次等簪顶玉轴
　　引首前后用内府图书内殿书记印有或题跋于缝上用御府图籍印最后用绍兴印并降付米友仁亲书审定题于贉卷后
　　苏黄米芾薛绍彭蔡襄等杂诗赋书简真迹
　　用皂鸾绫褾　　　　　白鸾绫引首
　　夹背蠲纸贉　　　　　象牙轴
　　用睿思东阁印内府图记
　　米芾杂文简牍
　　用皂鸾绫褾　　　　　碧鸾绫里
　　白鸾绫引首　　　　　蠲纸贉
　　象牙轴
　　用内府书印绍兴印
　　并降付米友仁验定令曹彦明同共编类等第每十帖作一卷　　　内杂帖作册子
　　赵世元钩摹下等诸杂法帖
　　用皂木锦褾　　　　　玛瑙轴或象牙轴前引首用机暇清赏印缝用内府书记印后用绍兴印仍将元本拆下题跋拣用
　　六朝名画横卷
　　用克丝作楼台锦褾　青緑簟文锦里【次等用碧鸾绫里】大白鸾绫引首　　　髙丽纸贉
　　上等白玉碾花轴
　　六朝名画挂轴
　　用皂鸾上下褾　　　　碧鸾绫引首
　　碧鸾绫托全褾轴　　　檀香轴杆
　　上等玉轴
　　唐五代画横卷【皇朝名画同】
　　用曲水紫锦褾　　　　碧鸾绫里
　　白鸾绫引首　玉轴或玛瑙轴【内下等并誊本用皂裱】
　　色轴　　　　　　　　蠲纸贉
　　唐五代皇朝等名画挂轴并同六朝装裭轴头旋取防苏轼文与可杂画【姚明装造】
　　用皂大花绫褾　　　　碧花绫里
　　黄白绫双引首　　　　乌犀或玛瑙轴
　　米芾杂画横轴
　　用皂鸾绫褾　　　　　碧鸾绫里
　　白鸾绫引首　　　　　古玉或玛瑙轴
　　僧梵隆杂画横轴【陈子常承受】
　　摴蒱锦褾　　　　　　碧鸾绫里
　　白鸾绫引首　　　　　玛瑙轴
　　诸画并上用乾卦印下用世印后用绍兴印
　　诸画装裭尺寸定式
　　大整幅上引首三寸　　下引首二寸
　　小全幅上引首二寸七分　下引首一寸九分经带四分
　　上褾队打擫竹外浄一尺六寸五分
　　下褾除上轴外浄七寸
　　一幅半上引首三寸六分　下引首二寸六分经带八分
