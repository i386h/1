<!-- { "loadSidebar": true } -->
　　国中衔至寃者多立于御桥下谓之拜桥甚者操长钉携巨斧而钉脚者又有防入立于殿庭之下者为拜殿进士曾凯南省下第其实钉足谢必下第立殿称寃举人之风扫地矣后主卽位初张泌上书建隆二年七月二十八日将仕郞守江宁府句容县尉张某言顿首顿首死罪死罪谨上书陛下臣闻行潦之水徙善利而不广斗筲之器因虚受而无庸虽欲强其所弗能亦不知其量也然当陛下缵服丕图嗣临宝位百姓凝视仰徽猷而注目四方倾听望德音而竦耳是陛下虚心侧席克己纳隍将敬恳天恩以布亲命慰兆民颙颙之目非有朴直之士不能贡千虑一得之言干视听也我国家积德累仁重华承圣虽疆里褊小而基构远矧贤智左右前后比肩继踵以道扬末命致成康之化犹反掌尔又何以规然晋公之听重人齐侯之用老马岂重人逾伯宗之善老马过管仲之智盖尺有所短寸有所长此之谓也臣是以申旦不寐斋沐停思用以广裨陛下惟新之政万分之一也伏惟我唐之有天下也造功自高祖重熈于太宗圣子神孙历载三百丕祚中否烈祖绍复大勲未集肆我大行嗣之德则休明降年不永焦劳癯瘠奄弃万户民旣归仁天亦辅德袭唐祚者非陛下而谁陛下居吴邸而庶事康庶事康而卒乗睦升储位而纳百揆纳百揆而黎民变当大行修廵狩之礼陛下膺监国之任兢兢业业神人咸和令若秋霜泽如时雨洎忧翼室而无异望臣闻昔汉文帝承高祖之后天下一家仅三十年德教被于物也久矣而又封建子弟委用将相具朱虚东牟之力陈平周勃之谋宋昌之忠诸侯之助由长子而立可谓究矣及卽位戒愼谦让服勤政事躬行节约思治平举贤良赈鳏寡除纷挐相坐之法去诽谤妖言之令不贵难得之货不作无益之费其屈己爱人也如此晁错贾谊贾山冯唐之徒上书进谏言必激切至于痛哭流涕之辞者葢惧靡不有初鲜克有终也而文帝优容不咈圣德充塞几致刑措王业巍巍千载之下风声不泯皆勤勉强而臻于此也今陛下当数岁大兵之后邻封袭利之日国用匮竭民力疲劳而野无刘章兴居之人朝无绛侯曲逆之佐可谓危矣非陛下聪明睿知视险若夷岂能如是乎设使汉文帝之才处今日之势何止于寒心消志而已陛下以天未厌德民方戴旧则可矣若欲骇逺近之听慰亿兆之思臣敢昧死言之夫人君卽位之始必在发号施令行人之所难行者非率汉文帝之心以布政究人臣不知其可也臣以国家今日之急务畧陈其纲要伏惟陛下留听幸甚一曰举简大以行君道二曰畧繁小以责臣职三曰明赏罚以彰劝善惩恶四曰慎名器以杜作威擅权五曰询言行以择忠良六曰均赋役以役黎庶七曰纳谏诤以容正直八曰究毁誉以逺防佞九曰节用以行克俭十曰克己以固旧好亦在审先代之治乱考前载之褒贬纎芥之恶必去毫厘之善必为宻取与之机济寛猛之政进经学之士退掊克之吏察迩言以广视听好下问以开闭塞斥无用之物罢不急之务此而不治臣不信矣臣又闻之诗曰敬之敬之天维显思书曰儆戒无虞罔失法度易曰其亡其亡系于包桑言君人者必惧天之明威遵古之令典作事谋始居安虑危也臣旋观今日下民期陛下之致治如百谷之仰膏雨不足喻焉愿陛下勉强行之无俾文帝专羙于汉臣幸承勲绪忝逢昭代书贤能于乡老第甲乙于宗伯由文章而进侍待诏于金门比八年于兹矣沐大行育才之化圣鍳不遗当陛下御礼之辰王猷未洽若复优游义府黙然无辞则愧家修而有腼靣目矣尘黩宸听伏切兢忧臣诚惶诚恐死罪死罪谨言御批云古人读书不只谓词赋口舌也委质事人忠言无隐斯可谓不辱士子之风矣况朕纂承之始政德未敷哀毁之中知虑荒乱深虞布政设教有不足仰副民望泌居下位而首进谠谋观词气激扬决于披览十事焕羙可举而行朕必缮初而思终卿无今直而后佞其中事件亦有己于赦书处分者二十八日

　　说郛卷三十九下
<子部,杂家类,杂纂之属,说郛>
　　钦定四库全书
　　説郛卷四十上　　　　　　元　陶宗仪　撰归田录卷一【欧阳修】
　　太祖皇帝初幸相国寺至佛像前烧香问当拜与不拜僧録賛寜奏曰不拜问其何故对曰见在佛不拜过去佛賛寜者颇知书有口辨其语虽类俳优然适防上意故微笑而颔之遂以为定制至今行幸焚香皆不拜也议者以为得体开寳寺塔在京师诸塔中最高而制度甚精都料匠预浩所造也塔初成望之不正而势倾西北人恠而问之浩曰京师地平无山而多西北风吹之不百年当正也其用心之精葢如此国朝以来木工一人而已至今木工皆以预都料为法有木经三卷行于世世传浩惟一女年十余嵗每卧则交手于胸为结搆状如此逾年撰成木经三卷今行于世者是也
　　国朝之制知制诰必先试而后命有国以来百年不试而命者才三人陈尧佐杨亿及脩忝与其一尔
　　仁宗在东宫鲁肃简公宗道为谕徳其居在宋门外俗谓之浴堂巷有酒肆在其侧号仁和酒有名于京师公徃往易服【一作衣】微行饮于其中一日真宗急召公将有所问使者及门而公不在移时乃自仁和肆中饮归中使遽先入白乃与公约曰上若恠公来迟当托何事以对幸先见教冀不异同公曰但以实告中使曰然则当得罪公曰饮酒人之常情欺君臣子之大罪【一作罪大】也中使嗟叹而去真宗果问使者具如公对真宗问曰【一作公】何故私入酒家公谢曰臣家贫无器皿酒肆百物具【一作俱】賔至如归适有乡里亲客自逺来遂与之饮然臣既易服市人亦无识臣者真宗笑曰卿为宫臣恐为御史所弹然自此竒公以为忠实可大用晩年每为章献明肃太后言羣臣可大用者数人公其一也其后章献皆用之太宗时亲试进士每以先进卷子曰赐第一人及第孙何与李庻防同在科塲皆有时名庻防文思敏速何尤苦思迟防言事者上言举子轻薄为文不求义理惟以敏速相夸因言庻防与举子于饼肆中作赋以一饼熟成一韵者为胜太宗闻之大怒是嵗殿试庻防最先进卷子遽叱出之由是何为第一
　　故参知政事丁公度晁公宗慤往时同在舘中喜相谐谑晁因迁职以启谢丁时丁方为羣牧判官乃戏晁曰启事更不奉荅当以粪墼一车为报晁荅曰得墼胜于得启闻者以为善对
　　石资政中立好谐谑士大夫能道其语者甚多尝因入朝遇荆王迎授东华门不得入遂自左掖门入有一朝士好事语言问石云何为自左【去声】掖门入石方趂班且走且荅曰祗为大【音柂】王迎授闻者无不大笑
　　杨大年方与客棋石自外至坐于一隅大年因诵贾谊鵩赋以戏之云止于坐隅貌甚闲暇石遽荅曰口不能言请对以臆
　　故老能言五代时事者云冯相道和相凝同在中书一日和问冯曰公靴新买其直防何冯举左足示和曰九百和性褊急遽囬顾小吏云吾靴何得用一千八百因诟责乆之冯徐举其右足曰此亦九百于是烘堂大笑时谓宰相如此何以镇服百僚
　　钱副枢若水尝遇异人传相法其事甚怪钱公后传杨大年故世称此二人有知人之鉴仲简扬州人也少习明经以贫佣书大年门下大年一见竒之曰子当进士及第官至清显乃教以诗赋简天禧中举进士第一甲及第官至正郎天章阁待制以卒谢希深为奉礼郎大年尤喜其文毎见则欣然延接既去则叹息不已郑天休在公门下见其如此怪而问之大年曰此子官亦清要但年不及中夀尔希深官至兵部员外郎知制诰卒年四十六皆如其言希深初以奉礼郎鎻防应进士举以启事谒见大年有云曵铃其空上念无君子者解组不顾公其如苍生何大年自书此四句于扇曰此文中虎也由是知名
　　太祖时郭进为西山廵检有告其隂通河东刘继元将有异志者太祖大怒以其诬害忠臣命防其人予进使自处置进得而不杀谓曰尔能为我取继元一城一寨不止赎尔死当请赏尔一官嵗余其人诱其一城来降进具其事送之于朝请赏以官太祖曰尔诬害我忠良此才可赎死尔赏不可得也命以其人还进进复请曰使臣失信则不能用人矣太祖于是赏以一官君臣之间盖如此
　　鲁肃简公立朝刚正嫉恶少容小人恶之私目为鱼头当章献垂时屡有补益谠言正论士大夫多能道之公既卒太常諡曰刚简议者不知为美諡以为因諡讥之竟改曰肃简公与张文节公知白当垂之际同在中书二公皆以清节直道为一时名臣而鲁尤简易若曰刚简尤得其实也
　　宋尚书祁为布衣时未为人知孙宣公奭一见竒之遂为知已后宋举进士骤有时名故世称宣公知人公尝语其【一无此字】门下客曰近世諡为两字而文臣必諡为文皆非古也吾死得諡曰宣若戴足矣及公之卒宋方为礼官遂谥曰宣成其志也
　　嘉祐二年枢宻使田公况罢为尚书右丞观文殿学士兼翰林侍读学士罢枢宻使当降麻而止以制除葢往时高若讷罢枢宻使所除官职正与田公同亦不降麻遂以为故事真宗时丁晋公谓自平江军节度使除兵部尚书参知政事节度使当降麻而朝议惜之遂止以制除近者陈相执中罢使相除仆射乃降麻厐籍罢节度使除观文殿大学士又不降麻盖无定制也
　　寳元康定之间余自贬所还过京师见王君贶初作舍人自契丹使归余时在坐见都知押班殿前马步军聮骑立门外呈榜子称不敢求见舍人遣人谢之而去至【一无此字】庆厯三年余作舍人呵引者即敛马驻立前呵者传声太尉立马急遣人谢之比舍人马过然后敢行后予官于外十年而还遂入翰林为学士见三衙呵引甚雄不复如当时与学士相逢分道而过更无敛避之礼盖两制渐轻而三衙渐重旧制侍卫亲军与殿前分为两司自侍卫司不置马步军都指挥使止置马军指挥使步军指挥使【一止作马步军指挥使】以来侍卫一司自分为二故与殿前司列为三衙也五代军制已无典法而今又非其旧制者多矣
　　国家开宝中所铸钱文曰宋通元宝至宝元中则曰皇宋通宝近世钱文皆着年号惟此二钱不然者以年号有宝字文不可重故也
　　太祖建隆六年将议改元语宰相勿用前世旧号于是改元干徳其后因于禁中见内人镜背有干徳之号以问学士陶谷谷曰此伪蜀时年号也因问内人乃是故蜀王时人太祖由是益重儒士而叹宰相【一有之字】寡闻也仁宗即位改元天圣时章献明肃太后临朝称制议者谓撰号者取天字于文为二人以为二人圣者悦太后尔至九年改元明道又以为明字于文日月并也与二人防同无何以犯契丹讳明年遽【一遂作】改曰景祐是时连嵗天下大旱改元诏意冀以迎和气也五年因郊又改元曰宝元自景祐初羣臣慕唐宗以开元加尊号遂请加景祐于尊号之上至宝元亦然是嵗赵元昊以河西叛改姓元氏朝廷恶之遽改元曰康定而不复加于尊号而好事者又曰康定乃谥尔明年又改曰庆厯至九年大旱河北尤甚民死者十八九于是又改元曰皇祐犹景祐也六年日蚀四月朔以谓正阳之月自古所忌又改元曰至和三年仁宗不豫乆之康复又改元曰嘉祐自天圣至此元年号九皆有谓也
