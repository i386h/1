<!-- { "loadSidebar": true } -->
　　男子好色谓之登徒子宋玉曰登徒子真好色者也妇人有蓬头垢面弯耳露齿皆滛之
　　不速之客
　　凡筵宴有不须命而自来者谓之不速之客周易曰包有鱼不利賔有不速之客三人来敬之终吉
　　憔悴
　　人有失意痩恶谓之憔悴国防云屈原事楚懐王为三闾大夫为佞臣靳尚所防王乃流放之原遂游于江潭行吟泽畔形容憔悴
　　陆云之癖
　　爱笑谓之陆云之癖晋陆机见司空张华华曰贤弟何不来机曰舍弟有笑疾不敢不先陈之张华须偏遂以锦囊盛之云见果大笑华终不怪又尝缞绖上船水中见已之影大笑落水几死
　　无盐
　　女人丑陋谓之无盐齐有丑女号无盐臼头深目垤胷坠腰肥项少髪皮肤如漆
　　伐善
　　凡人自衒其能谓之伐善论语曰愿无伐善无施劳
　　盘庚
　　五迁谓之盘庚尚书盘庚云殷帝五迁其国
　　杖头
　　百钱谓之杖头晋阮修字宣子尝以百钱挂杖头至酒家独饮酣畅而归
　　上巳日
　　三月三日谓之上巳日汉书礼仪至三月三日士流祓禊饮酒于东流自魏但以三月三日不计上巳日
　　落帽之辰
　　重阳谓之落帽之辰晋孟嘉为桓温参军温甚重之重阳防饮于龙山嘉后至忽风起吹帽落而嘉不觉温诫左右勿言以观举止也
　　丧明之慼
　　子死谓之丧明之慼礼记曰子夏死其子而丧其明曾子吊而问曰吾尝与汝事夫子于洙泗之间退而老于西河之上使西河之民疑汝于夫子汝罪一也丧汝亲使人未有闻焉汝罪二也汝子死而自丧其明汝罪三也子夏投其杖而拜之曰吾过也
　　倨傲
　　见人轻慢谓之倨傲汉郦食其【食音易其音箕】谒高祖高祖方使二婢洗足次令引食其入食其既入见高祖乃长揖而不拜问高祖曰大王欲助秦乎为复破秦若拟破秦岂可倨傲见长者耶
　　亹亹
　　事有相续谓之亹亹亹亹者莫善乎蓍故天生神物圣人则之亹亹即是相续不絶也
　　以己方人
　　人自所好而指与他人同者谓之以己方人谓以己身比方他人也论语云子贡方人子曰赐贤乎哉夫我则不暇今人多云以己方人也
　　絶缨
　　夜饮次忽烛灭谓之絶缨楚庄王与羣臣夜饮次烛灭有一人起牵美人衣美人告王曰有人牵妾衣已絶得其缨矣王曰饮人以酒而责人以礼吾不为也遂令左右尽絶其缨然后继烛
　　哀王孙
　　见贫士与钱及食谓之哀王孙汉书韩信淮隂人也少时家贫尝至下邳钓鱼有漂母哀之将归家致食因止信数十日信谓漂母曰异日必愿酬答漂母曰哀王孙而进食岂望报乎
　　扫门
　　凡欲求事先施功力谓之扫门汉书魏勃欲见齐相曹参无人相导勃每日早来平明即往参之门扫净街路参怪而潜问之乃魏勃也引而问之答曰愿见丞相于是为之通逹参遂纳之擢为舍人
　　俯拾地芥
　　能修志业苦求身事谓之如俯拾地芥汉书夏侯胜字长公常云男子所患不明一经经术既明取朱紫如俯拾地芥
　　归遗细君
　　从外将物归与妻谓之归遗细君细君即妻也汉武帝因伏日赐东方朔肉太官不在朔乃自抽所佩劔割肉将归太官遂录奏帝帝令朔自责朔曰防剑割肉一何壮也割之不多又何亷也归遗细君又何仁也
　　逹于未萌
　　知未来事谓之逹于未萌春秋后语云赵武灵王欲衣胡服公子成以不便奏之王问服之义肥义遂对曰愚者逹于成事智者逹于未萌遂不纳公子成之言即日胡服
　　何日脂辖
　　问人何日远行谓之何日脂辖诗曰巾车脂辖行在何日
　　有鸿鹄之志
　　人虽居贫而志大者谓之有鸿鹄之志史记陈胜字渉少时家贫为人佣耕忽谓同耕者曰他日富贵不忘汝等同耕者笑曰贫寒如此焉有富贵胜曰鷰雀岂知鸿鹄之志哉
　　挂劔之义
　　心许人物而不勇移者谓之挂劔之义史记吴季札吴王最小子也王使札聘于晋带寳劔以自卫北过徐君念札之劔虽不形言札心已恻札以逺使未逹心私许之及札回徐君已死乃以劔挂墓树而去
　　忠信获罪
　　为事尽忠反招疑忌者谓之忠信获罪史记苏秦自齐归燕国人毁之于燕王曰苏秦左右卖国反覆之臣也王遂弃而不用苏秦谓燕王曰王闻有忠信获罪者乎
　　燕尔
　　新婚者谓之燕尔诗曰燕尔新婚
　　于飞
　　夫妻同行谓之于飞诗曰凤凰于飞
　　自掇其咎
　　公然为非自致其祸谓之自掇其咎周易曰不克讼归逋窜也自下讼上患至掇也
　　赵逹
　　筯谓之赵逹赵逹吴国人也善将一筯而算无不征应吴国兴亡之事并中其算
　　失餁
　　饮食过熟谓之失餁论语曰臭恶不食失餁不食
　　风流醖借
　　人有温柔雅谓之风流醖借汉书薛广徳如此
　　六出
　　雪谓之六出草木诸花皆有五出唯雪有六出
　　二毛
　　髪半白谓之二毛昔潘安仁年三十二歳髩已二毛
　　驰骛
　　驱驰求名利谓之驰骛
　　风马牛
　　人事不相干不相接谓之风马牛
　　黈纩
　　聋谓之黈纩天子以绵拥其耳不聴人过
　　圆规方矩
　　指教谓之圆规方矩
　　聋瞽
　　不向好事谓之聋瞽
　　败于垂成
　　凡事欲成却不成谓之败于垂成
　　靡恶不为
　　不善之事并曾为之谓之靡恶不为




　　续释常谈【龚熈正】
　　御前
　　后汉蔡邕独断天子所在曰御前
　　陛下
　　汉高祖纪注王者必有执兵陈于堦陛之侧陛下者羣臣严至尊之意也
　　计较
　　三国志孙坚传坚夜驰见袁术画地计较
　　下官
　　通典曰宋孝武帝多猜忌诸国使人于本国者不得称臣而称下官事在孝武帝纪中也一説者云称臣者通称为梁武帝史改臣为下官
　　面折
　　汉王陵传陈平曰于面折廷争臣不如君汲黯传黯为人性倨少礼面折不能容人之过公孙传毎朝防议开陈其端使人主自择不肯面折廷争
　　相门有相
　　按南史王训召见文徳殿上目送之谓朱异曰可为相门有相
　　将门有将
　　王镇恶传宋武帝曰镇恶王猛孙所谓将门有将
　　郎君
　　世説诸葛瑾为豫州遣别驾诣台语云小儿恪知谈卿可与语速连往诣恪恪不与相见后相遇别驾唤恪咄咄郎君云
　　半子
　　唐回纥传咸安公主下嫁可汗上书恭甚其言昔为兄弟今为半子也
　　姨夫
　　元氏小叔与侄大渊书云吾时在凤翔每借书与齐仓曹家徒歩执陆姨夫师受
　　小姑
　　古乐府焦仲卿妻词云却与小姑别泪落连珠子
　　令弟
　　文选谢灵运酬从弟恵连云末路值令弟开顔披心胸
　　姑夫
　　五代史石敬瑭入簒时皇后云姑夫
　　妹婿
　　三辅决录赵岐娶马续女宗姜为妻续兄子融岐曰妹壻之故屈志于融
　　弟妇
　　弟谈数王询祖曰唯觉妹夫踈于弟妇
　　先辈
　　世説王子敬问谢公休何如庾公谢殊不受答曰先辈初无论又人有问太傅子敬可是先辈谁比谢曰阿敬近撮王刘之标
　　火伴
　　古木兰词云出门见火伴
　　家属
　　孔毅父杂説前汉西域传屯田轮台募民壮健有累重徙者诣田所注累重谓妻子家属也
　　丫头
　　刘賔客寄赠小樊诗云花面丫头十三四春来绰约向人时
　　小家子
　　殷云小説李膺州县聂季保小家子不敢见膺
　　打草惊蛇
　　主簿贪贿于鲁鲁乃判曰汝虽打草吾已惊蛇
　　乞儿
　　汉官仪曰张衡云明帝临辟雍歴二府见皆壮丽而太尉府独卑陋显宗东顾叹息曰椎牛纵酒勿令乞儿为宰
　　檀郎
　　李商隠诗谢传门庭旧末行今朝歌管属檀郎李贺诗檀郎眠何处
　　妳妳
　　焦仲卿妻古诗云阿母白媒人贫贱有此女始适还家门又云阿母谢媒人女子先有誓又云媒人下床去诺诺复妳妳
　　陪酒陪歌
　　释仲殊花品序每歳禁烟前后置酒馔以待来賔赏花者不问亲踈谓之看花局故俚语云弹琴种花陪酒陪歌
　　暖寒之具
　　开元天寳遗事巨豪王元寳每至冬月大雪之际令仆夫自本坊巷口扫雪为径路躬亲至坊前之巷揖賔客就本家具酒炙宴乐之为暖寒之具
　　书手
　　报应记宋术士淮人应明经举元和至河隂县因疾病废业为盐铁院书手
　　阿妳
　　李商隠杂纂七不称意内云少【去声】阿妳
　　村气
　　刘餗隋唐嘉话薛万彻尚丹阳公主太宗尝谓人曰此乃薛驸马村气也
　　客气
　　左传定公八年阳虎曰尽客气也南史宋尚书左丞荀赤松奏顔延之啓云高自比拟客气虗张
　　干事
　　南史沈文季传宋明帝就禇彦回求一干事人为晋平王之上佐
　　后生子
　　鲍明逺少年时至衰老行篇云寄语后生子作乐当及春今俗少年者呼为后生子士往往笑之不谓此乃古语而人尚用之也

　　事原【刘孝孙】
　　紫袈裟
　　唐代宗实录云大厯三年诏杭州僧惠崇内赐紫袈裟
　　桃板
　　玉烛寳典曰元日造桃板着戸谓之仙木以欝林山桃百鬼畏之即今谓之桃符也其上或书神荼欝垒之字
　　爆竹
　　荆楚嵗时记曰元日庭前爆竹起于古之庭燎
　　剪防胜
　　初学记云起于晋代贾充夫人所作瑞防图之形又云取似王母戴胜也董勋曰礼俗人日以七种菜为羮剪防为人胜或镂金箔为人以帖屏风亦戴之于头髪又造花胜以相遗之
　　秋千
　　古今艺术图云北方戎狄爱习轻防之态每至寒食为之中国女子学之乃以防绳悬树立架为之
　　饧粥
　　陆翽邺中记云寒食之日作醴酪煮粳米及大麦为酪捣杏仁煮作粥玉烛寳典曰今人悉以大麦粥研杏仁为酪以饧饮之盖断火故作此粥也
　　半臂
　　实录曰隋大业中内官多服半除即今之长袖也唐高祖减其袖谓之半臂
　　偏
　　后衣古者衣服短而齐不至于地后汉书梁兾始制狐尾单衣注云后裾曵地若狐尾至今妇人裙衫皆偏裁其后俗呼曰偏后衣也
　　大帽
　　实录曰大帽野老之服至后魏朝臣皆戴之唐初以縠为之以隔风尘
　　流杯
　　晋书束晢曰昔周公卜洛流水以泛酒故逸诗曰羽觞随流波其后三月三日曲水流杯即其遗事
　　卷白波
　　资暇録云起于东汉初擒白波贼戮之于席卷故酒席仿之以快人情也
　　注子偏提
　　元和初酌酒用尊杓无何改为注子其形如防而有盖嘴柄皆具元和中贵人仇士良恶其名同郑注乃去其柄安系若茗瓶而小异之目曰偏提
　　阮咸
　　唐代宗朝元行冲为太常少卿时有人于古冡获铜器似琵琶而圆献于元公曰此阮仲容所造乃命工人以木为之音韵清朗颇难为权以仲容之姓名呼焉况阮公昔贤岂可以其名氏号乐器乎元以其形似月其声合琴名为月琴
　　骰子
