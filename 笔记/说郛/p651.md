<!-- { "loadSidebar": true } -->
　　蜀先主章武二年于汉川铸一鼎名曰克汉鼎埋之丙穴中八分书三足又铸一鼎沈于永安水中纪行军竒变又于成都武担山埋一鼎名曰受禅鼎又埋一鼎于剑口山名曰剑山鼎并小篆书皆武侯迹又时龙见武阳之水九日因铸一鼎像龙形沈水中
　　蜀章武三年先主作二鼎一与鲁王文曰富贵昌宜侯王一与梁王文曰大吉祥宜公王竝古书髙二尺魏武帝铸一鼎于白鹿山髙乙丈纪征伐战阵之能古文篆书四足更作鼎于太子名曰孝鼎画刻古来孝子姓名小篆书
　　文帝黄初元年铸受禅鼎其文曰受祚鼎小篆书明帝太和六年铸一鼎三足名曰万夀鼎小篆书吴孙权黄武元年于彭蠡水沈一鼎其文曰百神助阳侯伏三足大篆书又猎于樊山见一姥问得何兽荅曰得一豹曰何不截尾遂为姥立庙并作一鼎文曰豹尾鼎
　　孙亮建兴元年于武昌铸一鼎其文曰镇山鼎小篆书三足
　　孙皓铸一鼎于蒋山纪吴之歴数八分书
　　晋懐帝永嘉六年铸一鼎沈于步江中无文字鼎似形
　　宋主刘裕晋永初三年从秦中还纪功铸一鼎于九江其文曰沸秦洛伏大漠古篆书
　　宋文帝得鰕鱼遂作一鼎其文曰鰕鱼四足
　　顺帝升明元年有人于宫亭湖得一鼎上有古文洵漠二字
　　齐髙祖讳道成于齐中池内见龙闻箫鼓声遂埋一鼎其文曰龙鼎真书三足
　　梁武帝大通元年于蒋山埋一鼎文曰大通真书又铸一鼎书老子五千言沈之九江中并萧子云书又天监二年安丰得一角灵武帝遂作一鼎投得防陈武帝即位铸一鼎文曰元勲鼎沈于淛江
　　陈宣帝于太极殿中铸一鼎文曰忠烈常侍丁初正书太公于渭水得玉璜铸一鼎刻其文曰璜鼎
　　秦丞相樗里子作一鼎文曰智囊独足古文大篆书荀况在嵩溪作一鼎大如五石瓮表里皆纪兵法大篆书四足
　　张仪伐蜀铸一鼎髙三尺文曰定蜀大篆书
　　李斯为丞相铸一鼎其文曰上丞相鼎埋于上蔡东门萧何为丞相铸一鼎大如三石瓮自表已功其文曰纪功鼎亦是何自作署书体四足
　　张陵在云台山得仙作一鼎写丹经埋于灵台山下车千秋为丞相铸一鼎文曰车丞相鼎八分书
　　司马迁字子长南逰探禹穴作一鼎而小记年月日埋之秦望山
　　黄覇为颍川守神雀集遂刻鼎记之
　　孔光拜丞相铸一鼎文曰丞相博山侯大篆书
　　王商为单于所畏遂令铸一鼎刻记其功以劝功臣锡震为太尉作一鼎其文曰太尉鼎古书
　　胡广铸一鼎其文曰孝子鼎八分书
　　陈太丘铸一鼎藏于陉山
　　王允字子师郭林宗见而器之允自铸一鼎曰千里八分书
　　王仲子为大司徒铸一鼎其文曰司徒鼎大篆书王朗为司空铸一鼎其文曰司空鼎篆书
　　董卓为太师铸一鼎其文曰太师鼎古书
　　蔡伯喈为侍中封为髙阳侯作一鼎记汉家歴数邕自书藏于泰山
　　诸葛亮杀王双还定军山作一鼎埋于汉川其文曰定军鼎又作八阵鼎沈之永安水中皆大篆书又于武郡金山作二鼎一大一小并无文时亮行军见此山势似有王者故镇之
　　钟繇魏文帝赐五熟鼎
　　吴顾邕铸一鼎文曰顾元凯之鼎八分书三足
　　陆逊破刘备军铸一鼎纪功其文曰破备鼎
　　孔愉获放之遂作一鼎刻其文曰孔敬康鼎沈之于水
　　张衡制地动图记之于鼎沈于西鄂水中
　　王羲之于九江作书鼎髙五尺四面周匝书遍刻之沈于水中真书

　　泉志【洪遵】
　　正用品
　　虞钱　夏钱　商钱　周钱　景王钱　齐钱　晋钱楚钱　赵钱　秦钱　秦半两钱　汉荚钱　八铢钱四铢钱　三铢钱　半两钱　五铢钱　钟官赤侧钱后汉五铢钱　四出文钱　魏五铢钱　蜀直百钱直百五铢钱　形五铢钱　吴大泉五百钱　大泉当千钱　宋四铢钱　当两大钱　孝建四铢钱　二铢钱　景和钱　鹅眼钱　梁五铢钱　公式女钱五铢鐡钱　大吉鐡钱　大通鐡钱　大富鐡钱　当十钱　四柱钱　陈五铢钱　大货六铢钱　后魏太和五铢钱　五铢钱　永安五铢钱　永安土字钱西魏五铢钱　东魏永安五铢钱　北齐常平五铢钱后周布泉钱　大布钱　永通万国钱　隋白钱
　　唐开元钱　乹封钱　乾元十当钱　重轮钱　小乾元钱　大歴钱　开元大钱　建中钱　新开元钱咸通钱　后唐天成钱　晋天福钱　汉汉通钱　周周通钱
　　伪品
　　项梁大钱　吴王濞半两钱　邓通半两钱　王莽大钱　小钱　货泉钱　公孙述铁钱　董卓小钱　五铢钱　沈充小钱　张轨五铢钱　王则河阳钱　史思明得壹钱　顺天钱　李永通钱　开元铁钱唐国钱　大唐钱　王建永平钱　通正钱　天汉钱光天钱　王衍干徳钱　咸康钱　孟昶广政钱　铁钱　刘袭乹亨钱　铅钱　马殷乹封钱　天防钱钱俶钱　王审知铅钱　开元铁钱王延羲永隆钱王延政天徳钱　冯洪大兴钱　刘仁恭土钱　刘守光应天钱
　　不知年代品
　　平当五铢钱　大泉四出钱　大泉五铢钱　双五五铢钱　左右五铢钱　太元货泉钱　通行货铢钱两铢钱　续铢钱　两柱钱　女钱　雉钱　对文钱五铢钱　定平钱　形半两钱　太平四钱　两
　　啬钱　一文钱　四曲文钱　永光钱　五金钱　太朝钱　天镇钱　万嵗钱　大兴钱　大千钱　天感钱　太兴钱　古钱　古文钱　三字钱　千字钱黄河钱
　　天品
　　天帝钱　寳钱　咸阳钱　金五铢钱　五铢钱
　　刀布品
　　白金三品　契刀　错刀　大布　次布　第布　壮布　中布　差布　厚布　幼布　么布　小布　货布　大黄布刀　古布刀　防城古刀　长平古刀沂州银刀　长平异布　异布　异布　异布　异布异布　异布　异布　异布　异布　异布　异布异布　异布　异布　藕心钱　蚁鼻钱　古铜片外国品
　　罽賔国钱　乌弋山离国钱　安息国钱　大月氐国钱　泥波罗国钱　何国钱　康国钱　拔污国钱条支国钱　拂防国钱　大食国钱　因墀国天夀钱日本国和面钱　神功钱　万年钱　隆平钱　干
　　文钱　屋防国梵书钱　疎勒国大五铢钱　兹国五铢钱　吐蕃国胡字钱　倭国延喜钱　梵字钱契丹国天賛钱　应歴钱　重熙钱　清宁钱　大康钱　大安钱　夀昌钱　干统钱　天庆钱　千秋钱高丽国海东钱　三韩钱　东国钱　阇婆国梵书
　　钱　交趾国黎字钱　大秦国钱　三佛齐国钱　佛湼国钱　东沃沮国钱　新罗国钱　髙昌国钱　波斯国钱　女国钱　大月氐国钱　小月氐国钱　中天竺国钱　于阗国钱　投和国钱　阿耆国钱　屈支国钱　覩货逻国钱　梵衍那国钱　迦毕试国钱那掲罗曷国钱　徤防逻国钱　室罗伐悉氐国钱羯若鞠阇国钱　鉢逻那伽国钱　婆罗痆斯国钱尼波罗国钱　摩掲陁国钱　伊烂孥钵伐多国钱桥萨罗国钱　摩突罗国钱　乹陁越国钱　杜薄
　　国钱　康居国钱　末禄国钱　轩渠国钱　三童国钱　阿钩羌国钱　舎衞国钱　层檀国钱　裸人国钱　碎叶国钱　骠国钱　巴氏钱　倓钱　賨钱沙州玉钱
　　竒品
　　台主衣库钱　罗纹钱　翅纹钱　北斗钱　轩辕钱柄文钱　日月钱　井文钱　双五钱　双十钱
　　星月钱　四五钱　八星钱　鲸文钱　兔犬钱　明月钱　四神钱　万国钱　龙文钱　三雀钱　背钱　水波纹钱　双星钱　武钱　千秋钱　龙鳯重轮钱　双鳯钱　双鱼钱　四事钱　单靣龙鳯钱龙鳯钱　藕心钱
　　神品
　　轻影钱　淯水钱　防稽钱　青溪宅钱　太平钱齐兴郡钱　齐安郡钱　令公百炉钱　广宗郡钱伪赵钱　轩辕钱　孙先生钱　桐城钱　白雀钱夀春钱　应元钱　北海铁钱　严君平钱　科斗
　　钱　鸾口洞钱
　　厌胜品
　　永安五男钱　七夕钱　福庆钱　撒帐钱　男钱辟兵钱　千金钱　丰乐钱　君宜侯王钱　长年钱冨钱　五男二女钱　天下太平钱








　　钱谱【董逌】
　　管子曰汤七年之旱禹五年之水汤以庄山之金禹以歴山之金并铸币以救人之困也至周始以金银为钱太公立九府圜法始名为钱钱之形以圆含方轻重以铢国语注云古曰泉后转而曰钱食货志曰禹汤始用金铸钱周立九府圜法货寳扵金利扵刀流扵泉布扵布束扵帛言泉之流布通扵泉流秦铸半两钱汉髙祖铸八铢钱文帝铸四铢钱武帝铸五铢钱又铸半两钱又铸侧钱一当五汉兴有榆荚钱以前钱难用更铸榆荚小钱以一当百状如榆荚王莽铸货泉径六分重一铢曰小钱一当十三铢曰法钱一当十五铢曰幼钱一当二十七铢曰中钱一当三十九铢曰壮钱一当四十并大钱一当五十立为九品汉公孙述铸铁钱梁王铸鹅眼钱食货志曰贮藏曰泉流行曰布古文钱半两汉志曰秦始皇铸质如周钱重如之其文曰半两汉吕后铸重八铢文帝铸重四铢应劭曰今民间半两中最小轻者是四铢钱也汉武帝建元元年铸重三铢如钱文曰三铢封寅曰三铢又有别铢穿下有三竖文恐以此三画为三铢之别铢重三铢文曰半两今有折二小钱共六様皆篆文五铢汉武帝元符五年罢半两钱行五铢钱王莽废光武复兴魏帝黄初二年铸西晋南朝宋武帝亦铸小五铢钱谓之帷文帝后魏宣帝魏文帝又有鸡目五铢隋文帝铸小五铢其制轻小八九万才满半斛唐髙祖武徳四年废五铢钱行开元钱今以篆文推之有七様大五铢钱今有内廓者小五铢钱亦有内廓者而前文之面后有防两星大五铢钱无内廓者钱之背有防四星者昔人钱谱引钱合曰五铢又有穿上一星五字上下各一星南朝梁宋名两柱钱镘面傍一星至三星者五字之内上下各一星上或有小星者或有五字穿上横文穿下横文外四角缺文有廓无廓濶然不可穷尽疑皆当时工人之意非有别扵年代今考扵古四角缺之有廓无廓自是一种总未尝考也又封寅曰别有冣小五铢文字轻薄未见晋志曰吴兴沈充又铸小五铢钱谓之沈郎钱是也四道五铢后汉灵帝铸钱背内廓四角有路抵扵外轮汉书云灵帝中平三年铸四出文钱流布四海
　　钱谱曰五铢钱有四出道于边缘俗谓之角钱或谓岂非此钱既成京师将壊而出流布四海乎至董卓焚宫乃刼銮舆西幸长安悉壊五铢钱矣传形五铢封寅曰传形五铢刘备所铸文字轻重大小与五铢无别但以五字为五铢字在右谓之形今考古蜀尝铸矣但不言形耳
　　货泉王莽所铸径一寸重五铢今又有内廓者有重廓者其后光武起舂陵泉乡文成白水眞人是验其防也大泉五十国语注云王莽铸大钱五十径一寸二分重十二铢直如其文今有折二钱又有小铸亦不多见今见镘有斗剑蛇之文者未之考也
　　大泉五百吴王孙权嘉禾五年铸一当五百文
　　大泉二千未详所铸年代一当二千
　　大泉当千吴孙权赤乌元年铸一当千
　　太平百钱未详所铸年代一当百
　　四铢南朝宋文帝铸又宋世祖铸比重四铢
　　直百五铢南朝梁武帝铸一当百
