<!-- { "loadSidebar": true } -->
　　丁令威本辽东人学道于灵虗山后化鹤归辽集城门华表柱时有少年举弓欲射之鹤乃飞徘徊空中而言曰有鸟有鸟丁令威去家千年今始归城郭如故人民非何不学仙冢累累遂髙上冲天今辽东诸丁云其先世有升仙者但不知名字耳
　　嵩髙山北有大穴莫测其深百姓歳时游观晋初尝有一人误堕穴中同軰冀其傥不死投食于穴中坠者得之为寻穴而行计可十余日忽然见明又有草屋中有二人对坐围棊局下有一杯白饮坠者告以饥渴棊者曰可饮此遂饮之气力十倍棊者曰汝欲停此否坠者不愿停棊者曰从此西行有天井其中多蛟龙但投身入井自当出若饿取井中物食坠者如言半年许乃出蜀中归洛下问张华华曰此仙馆大夫所饮者琼浆也所食者龙穴石髓也
　　防稽剡县民袁相根硕二人猎经深山重岭甚多见一羣山羊六七头逐之经一石桥甚狭而峻羊去根等亦随渡向絶崖崖正赤壁立名曰赤城上有水流下广狭如匹布剡人谓之瀑布路径有山穴如门豁然而过既入内甚平敞草木皆香有一小屋二女子住其中年皆十五六容色甚美着青衣一名莹珠一名【缺】　见二人至忻然云早望汝来遂为室家忽二女出行云复有得壻者徃庆之曳履于絶岩上行琅琅然二人思归濳去归路二女追还已知乃谓曰自可去乃以一腕囊与根等语曰愼勿开也于是乃归后出行家人开视其囊囊如莲花一重去一重緮至五葢中有小青鸟飞去根还知此怅然而已后根于田中耕家依常饷之见在田中不动就视但有殻乃蝉蜕也
　　荥阳人姓何忘其名有名闻士也荆州辟为别驾不就隐遯养志常至田舍人收获在塲上忽有一人长丈余萧踈单衣角巾来诣之翩翩举其两手并舞而来语何云君曾见韶舞不此是韶舞且舞且去何寻逐径向一山山有穴才容一人其人命入穴何亦随之入初甚急前辄闲旷便失人见有良田数十顷何遂垦作以为世业子孙至今赖之
　　晋太元中武陵人捕鱼为业縁溪行忘路远近忽逢桃花夹岸数百步中无杂树芳华鲜美落英缤纷渔人甚异之【渔人姓黄名道眞】复前行欲穷其林林尽水源便得一山山有小口彷佛若有光便舍舟从口入初极狭才通人复行数十步豁然开朗土地旷空屋舍俨然有良田美
　　池桑竹之属阡陌交通鸡犬相闻　　　　　　　　　　　　　　　　　【男】女衣着悉如外人黄髪垂髫并怡然自乐见渔人大惊问所从来具答之便要还家为设酒杀鸡作食村中人闻有此人咸来问讯自云先世避秦难率妻子邑人至此絶境不复出焉遂与外隔问今是何世乃不知有汉无论魏晋此人一一具言所闻皆为叹惋余人各复延至其家皆出酒食停数日辞去此中人语云不足为外人道也既出得其船便扶向路处处志之及郡乃诣太守説如此太守刘歆即遣人随之徃寻向所志不复得焉
　　南阳刘驎之字子骥好游山水尝采药至衡山深入忘反见有一涧水水南有二石囷一闭一开水深广不得渡欲还失道遇伐薪人问径仅得还家或説囷中皆仙方灵药及诸杂物驎之欲更寻索不复知处
　　长沙醴陵县有小水有二人乘船取樵见岸下土穴中水逐流出有新斫木片逐流下深山中有人迹异之乃相谓曰可试如水中防何由尔一人便以笠自障入穴穴才容人行数十步便开明朗然不异世间
　　平乐县有山临水岩间有两目如人眼极大瞳子白黑分明名为目岩
　　始兴机山东有两岩相向如防尾石室数十所经过皆闻有金石丝竹之响
　　中防县有贞女峡峡西岸水际有石如人形状似女子是曰贞女父老相传秦世有女数人取螺于此遇风雨昼昬而一女化为此石
　　临城县南四十里有葢山百许歩有姑舒泉昔有舒女与父析薪于此泉女因坐牵挽不动乃还告家比还唯见清泉湛然女母曰吾女好音乐乃作歌泉涌洄流有朱鲤一双今人作乐嬉戏泉故涌出












　　搜神后记卷二
　　呉舍人名猛字世云有道术同县邹惠政迎猛夜于家中庭烧香忽有虎来抱政儿超篱去猛语云无所苦须臾当还虎去数十步忽然复送儿归政遂精进乞为好道士猛性至孝小儿时在父母旁卧时夏日多蚊虫而终不揺扇同宿人觉问其故答云惧蚊虫去噆我父母尔及父母终行服墓次蜀贼纵暴焚烧邑屋发掘坟垅民人迸窜猛在墓侧号恸不去贼为之感怆遂不犯谢允从武当山还在桓宣武座有言及左元放为曹公致鲈鱼者允便云此可得尔求大瓮盛水朱书符投水中俄有一鲤鱼鼔鬐水中
　　钱塘杜子恭有秘术尝就人借瓜刀其主求之子恭曰当即相还耳既而刀主行至嘉兴有鱼跃入船中破鱼腹得瓜刀
　　太兴中衡阳区纯作防市四方丈余开四门门有一木人纵四五防于中欲出门木人辄以手推之
　　晋大司马桓温字元子末年忽有一比丘尼失其名来自远方投温为檀越尼才行不恒温甚敬待防之门内尼每浴必至移时温疑而窥之见尼裸身挥刀破腹出脏断截身首支分脔切温怪骇而还及至尼出浴室身形如常温以实问尼答曰若逐凌君上形当如之时温方谋问鼎闻之怅然故以戒惧终守臣节尼后辞去不知所在
　　沛国有一士人姓周同生三子年将弱冠皆有声无言忽有一客从门过因乞饮闻其儿声问之曰此是何声答曰是仆之子皆不能言客曰君可还内省过何以致此主人异其言知非常人良久出云都不忆有罪过客曰试更思防时事入内食顷出语客曰记小儿时当牀上有燕巢中有三子其母从外得食哺三子皆出口受之积日如此试以指内巢中燕雏亦出口承受因取三蔷茨各与食之俄而皆死母还不见子悲鸣而去昔有此事今实悔之客闻言遂变为道人之容曰君既自知悔罪今除矣言讫便闻其子言语周正忽不见此道人天竺人佛图澄永嘉四年来洛阳善诵神咒役使鬼神腹旁有一孔常以絮塞之每夜读书则防絮孔中出光照于一室平旦至流水侧从孔中引出五脏六腑洗之讫还内腹中
　　石虎邺中有一胡道人知咒术乘驴作估客于外国深山中行下有絶涧窅然无底忽有恶鬼偷牵此道人驴下入絶涧道人寻迹咒誓呼诸鬼王须臾即驴物如故昙游道人清苦沙门也剡县有一家事蛊人噉其食饮无不吐血死游尝诣之主人下食游依常咒顾一双蜈蚣长尺余便于盘中跳走游便饱食而归安然无他髙悝家有鬼怪言语呵叱投掷内外不见人形或器物自行再三发火巫祝厌劾而不能絶适值幸灵乃要之至门见符索甚多并取焚之惟据轩小坐而去其夕鬼怪即絶
　　赵固常乘一匹赤马以战征甚所爱重常系所住斋前忽腹胀少时死郭璞从此过因往诣之门吏云将军好马甚爱惜今死盛懊惋璞便语门吏云可入通道吾能活此马则必见我门吏闻之惊喜即启固固踊跃令门吏走往迎之始交寒温便问卿能活我马乎璞曰我可活尔固忻喜即问须何方术璞云得卿同心徤儿二三十人皆令持竹竿于此东行三十里当有丘陵林树状若社庙有此者便当以竹竿搅扰打拍之当得一物便急持归既得此物马便活矣于是左右骁勇之士五十人使去果如璞言得大丛林有一物似猴而非走出人共逐得便抱持归此物遥见死马便跳梁欲往璞令放之此物便自走往马头间嘘吸其鼻良久马起喷奋奔迅便不见此物固厚赀给璞得过江左
　　王文献曾令郭璞筮已一年吉凶璞曰当有小不吉利可取广州二大甖盛水置床张二角名曰镜好以厌之至某时撒甖去水如此其灾可消至日忘之寻失铜镜不知所在后撒去水乃见所失镜在于甖中甖口数寸镜大尺余王公复令璞筮镜甖之意璞云撒甖违期故至此妖邪魅所为无他故也使烧车辖而镜立出中兴初郭璞每自为卦知其凶终尝行经建康栅塘逢一趋步少年甚寒便牵住脱丝布袍与之其人辞不受璞曰但取后自当知其人受而去及当死果此人行刑旁人皆为求属璞曰我托之久矣此人为之歔欷哽咽行刑既毕此人乃説
　　髙平郗超字嘉宾年二十余得重病卢江杜不愆少就外祖郭璞学易卜颇有经验超令试占之卦成不愆曰案卦言之卿所恙寻愈然宜于东北三十里上官姓家索其所养雄雉笼而绊之置东檐下却后九日丙午日午时必当有野雌雉飞来与交合既毕双飞去若如此不出二十日病都除又是休应年将八十位极人臣若但雌逝雄留者病一周方差年半八十名位亦失超时正羸笃虑命在旦夕笑而答曰若保八十之半便有余矣一周病差何足为淹然未之信或劝依其言索雄果得至景午日超卧南轩之下观之至日晏果有雌雉飞入笼与雄雉交而去雄雉不动超叹息曰管郭之奇何以尚此超病逾年乃起至四十卒于中书郎













　　稽神録【唐徐】
　　广陵有男子行乞于市每见马矢即取食自云尝为人饲马慵不能晨起其主恒自检视槽中无草督责之乃取乌梅并以饲马矢齿楚不能食竟以是致死后因病见马矢辄流涎欲食食之与乌梅味正同了无秽气清源人陈褒忆居别业临牕夜坐牕外即旷野忽闻有人马声视之见一妇人骑虎自牕下过径之屋西室内壁先有一婢卧妇人即取细竹杖从壁隙中刺之婢忽尔肚痛开户云如厠褒方愕骇未及言婢始出已为虎所搏遽前救之仅免乡人云村中恒有此怪所谓鬼虎者也
　　周寳为浙西节度使治城堭至鹤林门得古塜棺椟将腐发之有一女子面如铅粉衣服皆不败堂役者以告寳亲视之或曰当此是尝饵灵药待时而发发则解化之期矣寳即命改葬之具车舆声乐以送寳僚属登城望之行数里有紫云覆輀车之上众或见一女子出自车中坐于紫云冉冉而上久之乃没开棺则无矣梁开平二年使其将李思安攻潞州营于下关伐木为栅破一大木木中朱书文六字曰天十四载石迟思安表上之其羣臣皆贺以为十四年必有逺夷贡称寳者其司天少监徐鸿独谓其所亲曰迟右无之字为犀号者上天符命岂缺文乎吾以为丙申之歳当有石氏王此地者移四字中两竪画置天字左右即丙字也移四字外圏以十贯之即申字也后至丙申歳晋髙祖以石姓起并州如鸿之言
　　楚王马希范修长沙城开濠毕忽有一物长十余丈髙丈余无头尾手足状若土山自北出游泳水上久之入南岸而没出入俱无踪迹或谓之土龙无几何而马氏亡
　　闽王审知初为泉州刺史州北数十里地名桃林光启初一夕村中地震有声如鸣数百面皷及明视之禾稼方茂了无一茎试掘地求之则皆倒悬在土下其年审知尅晋安尽有瓯闽之地传国六十年至子延义立桃林地中复有鼓声时禾已收获余秡在田及时视之亦无一茎掘地求之则亦倒悬土下其年延义为左右所杀王氏遂灭
　　福州城中有乌石山山有峯大凿三字曰薛老峯癸卯岁一夕风雨闻山上如数千人喧噪之声及旦则薛老峯倒立峯字返向上地中石碑皆自转侧









　　幽怪録【唐牛僧孺】
　　鹦鹉能言
　　柳归舜至君山忽见鹦鹉羣集皆能人言各相称呼故有武游郎武仙郎阿苏儿者又有自在先生踏莲露鳯皇防戴蝉儿多花子亦有能歌者音调清丽
　　阿春防客
　　鹦鹉见归舜忽呼曰阿春防客忽一青衣垂云而下相见
　　鬰金檝
　　武游郎言余昔见汉武乘鬰金檝泛积翠池吹缥玉长笛
　　玉巵娘
　　有书生姓崔遇神女因见一胡僧指其女曰此西王母第三女号玉巵娘子也
　　轻红轻素
