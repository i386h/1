<!-- { "loadSidebar": true } -->
　　杨汝士尚书鎭东川其子知温及第汝士开家宴相贺营妓咸集汝士命人与红绫一匹诗曰郎君得意及靑春蜀国将军又不贫一曲髙歌红一匹两头娘子谢夫人
　　郑合敬先辈
　　郑合敬先辈及第后宿平康里诗曰春来无处不闲行楚润相看别有情好是五更残酒醒时时闻唤状元声【楚娘字润卿妓之尤者】
　　余顷年往长安中鳏居侨寓颇有介静之名然惚率交友未尝辞避故胜游狎宴常亦预之朝中知己谓余能立于顔生子祚生之间矣余不达声律且无躭惑而不免俗以其道也然亦惩其事思有以革其弊尝闻大中以前北里颇为不测之地故王金吾式令狐博士滈皆目击其事几罹毒手实昭著本末垂戒后来且又焉知当今无之但不値执金吾曲台之泄耳　王金吾故山南相国起之子少狂逸曾昵行此曲遇有醉而后至者遂避之床下俄顷又有后至者仗剑而来以醉者为金吾也因枭其首而掷之曰来日更呵殿入朝耶遂据其牀金吾获免遂不入此曲其首家人收瘗之令狐博士滈相君当权日尚为贡士多往此曲有昵熟之地往访之一旦忽吿以亲戚聚会乞辍一日遂去之滈于邻舍密窥见母与女共杀一醉人而瘗之室后来日复再诣之宿中夜问女女惊而扼其喉急呼其母将共毙之母劝而止及旦归吿大京尹捕之其家已失所在矣以博文事不可不具载于明文耳　顷年举子皆不及此里惟新郎君恣游于一春近不知谁何啓迪呜呼有危梁峻谷之虞则囘车返策者众矣何危祸之惑甚于彼而不能戒于人哉则鼔洪波遵覆辙者甚于作俑乎后之人可以作规者当力制乎其所志是不独为风流之谈亦可垂诫劝之旨也述才慧所以痛其辱重廪也述误陷所以警其轻体也叙宜之所以怜拯己之惠也叙洛眞所以诫上姓之容易也举令宾所以念者有轻才之髙见也举住住所以嘉碌碌者有重让之明心也引执金吾与曲台所以禆将来为危梁峻谷之虞也可不戒之哉







　　説郛卷七十八上
<子部,杂家类,杂纂之属,说郛>
　　钦定四库全书
　　说郛卷七十八下　　　　元　陶宗仪　撰敎坊记【崔令钦】
　　西京右敎坊在光宅坊左敎坊在延政坊右多善歌左多工舞葢相因习东京两敎坊俱在明义坊而右在南左在北也坊南西门外即苑之东也其间有顷余水泊俗谓之月陂形似偃月故以名之
　　妓女入宜春院谓之内人亦曰前头人常在上前也其家犹在敎坊谓之内人家敇有司给赐同十家虽数十家犹故以十家呼之毎月二日十六日内人母得以女对无母则姊妹若姑一人对十家就本落余内人并坐内敎坊对内人生日则许其母姑姊妹皆来对其对所如式
　　楼下戏出队宜春院人少即以云韶添之云韶谓之宫人葢贱也非直美恶殊貌居然易辨明内人带鱼宫人则否平人女以容色选入内者敎习琵琶三弦箜篌筝等者谓搊弹家
　　开元十一年初制圣寿乐令诸女衣五方色衣以歌舞之宜春院女敎一日便堪上塲惟搊弹家弥月不成至戏日上令宜春院人为首尾搊弹家在行间令学其举手也宜春院亦有工拙必择尤者为首尾首既引队众所属目故须能者乐将阕稍稍失队余二十许人舞曲终谓之合杀尤要快健所以更须能者也
　　圣寿乐舞衣襟皆各绣一大窠皆随其衣本色制纯缦衫下才及带若短汗衫者以笼之所以藏绣窠也舞人初出乐次皆是缦衣舞至第二叠相聚场中即于众中从领上抽去笼衫各纳怀中观者忽见众女咸文绣炳焕莫不惊异
　　凡欲出戏所司先进曲名上以墨防者即舞不防者即否谓之进防戏日内伎出舞敎坊人惟得舞伊州五天重来叠不离此两曲余尽让内人也垂手罗同波乐兰陵王春鸎半社渠借席乌夜啼之属谓之软舞阿辽柘枝黄麞拂林大渭州达摩之属谓之健舞北楼下两院进杂妇女上必召内人姊妹入内赐食因谓之曰今日娘子不须唱歌且饶姊妹并两院妇女于是纳妓与两院歌人更代上舞台唱歌内妓歌则黄幡绰賛扬之两院人歌则幡绰辄訾诟之有肥大年长者即呼为屈干阿姑貌稍胡者即云康太宾阿妹随类名之标弄百端诸家散乐呼天子为崖公以欢喜为蚬斗以毎日长在至尊左右为长入
　　筯斗裴承恩妹大娘善歌兄以配竿木侯氏又与长人赵解愁私通侯氏有疾因欲药杀之王辅国郑衔山与解愁相知又是侯乡里密谓薛忠王琰曰为我语侯大兄晩间有人送粥愼莫吃及期果有赠粥者侯遂不食其夜裴大娘引解愁谋杀其夫衔山愿擎土袋灯既灭衔山乃以土袋置侯身上不压口鼻余党不之觉也比明侯氏不死有司以闻上令范安穷究其事于是赵解愁等皆决一百众皆不知侯氏不掩口而不死也或言土袋绽裂故活是以诸女戏相谓曰自今后缝压壻土袋当加意夹缝缝之更勿令开绽也
　　坊中诸女以气类相似约为香火兄弟毎多至十四五人少不下八九辈有儿郎聘之者辄被以妇人称呼即所聘者兄见呼为新妇弟见呼为嫂也儿郎有任官僚者官忝与内人对同日垂到内门车马相逢或褰车帘呼阿嫂若新妇者同党求达殊为怪异间被呼者笑而不答儿郎既娉一女其香火兄弟多相奔云学突厥法又云我兄弟相怜爱欲得尝其妇也主者知亦不妬他香火即不通
　　苏五奴妻张少娘善歌舞有邀迓者五奴辄随之前人欲得其速醉多劝酒五奴曰但多与我钱吃锤子亦醉不烦酒也今呼鬻妻者为五奴自苏始
　　范汉女大娘子亦是竿木家开元二十一年出内有姿媚而微愠羝【谓腋气也】
　　曲名
　　献天花　　和风柳　　美唐风　　透碧空巫山女　　度春江　　众仙乐　　大定乐龙飞乐　　庆云乐　　绕殿乐　　泛舟乐抛毬乐　　淸平乐　　放鹰乐　　夜半乐破阵乐　　还京乐　　天下乐　　同心乐贺圣朝　　奉圣乐　　千秋乐　　泛龙舟泛玉池　　春光好　　迎春花　　凤楼春负阳春　　帝台春　　绕池春　　满园春长命女　　武媚娘　　杜韦娘　　柳靑娘杨柳枝　　柳含烟　　簮杨柳　　倒垂柳浣溪沙　　浪淘沙　　撒金沙　　纱牕恨金簔岭　　隔帘听　　恨无媒　　望梅花望江南　　好郎君　　想夫怜　　别赵十忆赵十　　念家山　　红罗袄　　乌夜啼墙头花　　摘得新　　北门西　　煮羊头河渎神　　二郎神　　醉乡游　　醉花间灯下见　　醉思乡　　太边邮　　太白星剪春罗　　会佳宾　　当庭月　　思帝乡归国遥　　感皇恩　　恋皇恩　　皇帝感恋情深　　忆汉月　　忆先皇　　圣无忧定风波　　木兰花　　更漏长　　菩萨蛮破南蛮　　八拍蛮　　芳草洞　　守陵宫临江仙　　虞美人　　映山红　　献忠心卧沙堆　　怨黄沙　　遐方怨　　怨胡天送征衣　　送行人　　望梅愁　　阮郎迷牧羊怨　　扫市舞　　凤归云　　罗裙带同心结　　一捻盐　　阿也黄　　刼家鸡绿头鸭　　下水舩　　畱客住　　离别难喜长新　　羌心怨　　女王国　　缭踏歌天外闻　　贺皇化　　五云仙　　满堂花南天竺　　定西畨　　荷叶杯　　感庭秋月遮楼　　感恩多　　长相思　　西江月拜新月　　上行杯　　团乱旋　　喜春莺
　　大献寿　　鹊踏枝　　万年欢　　曲玉管
　　倾杯乐　　谒金门　　巫山一段云　望月波罗门后庭花　　西河狮子　西河劒气　怨陵三台儒士谒金门　武士朝金阙　掺工不下　麦秀两岐金雀儿　　浐水吟　　玉搔头　　鹦鹉杯
　　路逢花　　初漏满　　相见欢　　苏幕遮
　　游春苑　　黄钟乐　　诉衷情　　折红莲
　　征步郎　　洞仙歌　　太平乐　　长庆乐
　　喜囘銮　　渔父引　　喜秋天　　大郎神
　　胡渭州　　梦江南　　濮阳女　　静戎烟
　　三台　　　上韵　　　中韵　　　下韵
　　普恩光　　恋情欢　　杨下采桑　大酺乐
　　合罗缝　　苏合香　　山鹧鸪　　七星管
　　醉公子　　朝天　　　木笪　　　看月宫
　　宫人怨　　叹疆场　　拂霓裳　　驻征游
　　泛涛溪　　胡相问　　广陵散　　帝归京喜还京　　游春梦　　柘枝引　　畱诸错如意娘　　黄羊儿　　兰陵王　　小秦王花黄发　　大明乐　　望远行　　思友人唐四姐　　放鹘乐　　鎭西乐　　金殿乐南歌子　　八拍子　　鱼歌子　　七夕子十拍子　　措大子　　风流子　　吴吟子生查子　　胡醉子　　山花子　　水仙子绿钿子　　金钱子　　竹枝子　　天仙子赤枣子　　千秋子　　心事子　　胡蝶子沙碛子　　酒泉子　　迷神子　　得蓬子剉碓子　　麻婆子　　红娘子　　甘州子歴刺子　　鎭西子　　北庭子　　采莲子破阵子　　劒器子　　狮子　　　女冠子仙鹤子　　穆防子　　赞普子　　蕃将子囘戈子　　带竿子　　摸鱼子　　南乡子大吕子　　南浦子　　拨棹子　　河满子曹大子　　引角子　　队踏子　　水沽子化生子　　金娥子　　舍麦子　　多利子毗砂子　　上元子　　西溪子　　劒阁子琴子　　莫壁子　　胡攅子　　喞喞子翫花子　　西国朝天　大曲名　　踏金莲緑腰　　　凉州　　　薄媚　　　贺圣乐伊州　　　甘州　　　泛龙舟　　采桑
　　千秋乐　　霓裳　　　玉树后庭花　伴侣雨霖铃　　柘枝　　　胡僧破　　平翻
　　相駞逼　　吕太后　　突厥三台　大宝
　　一斗盐　　羊头神　　大姊　　　舞大姊急月记　　断弓　　碧霄吟　　穿心蛮罗步底　　囘波乐　　千春乐　　兹乐醉浑脱　　映山鸡　　昊破　　　四会子安公子　　舞春风　　迎春风　　看江波寒鴈子　　又中春　　翫中秋　　迎仙客同心结
　　大面出北齐兰陵王长恭性胆勇而貌妇人自嫌不足以威敌乃刻木为假面临阵着之因为此戏亦入歌曲踏謡娘北齐有人姓苏防鼻实不仕而自号为郎中嗜饮酗酒毎醉辄殴其妻妻衔悲诉于邻里时人弄之丈夫着妇人衣徐步入塲行歌毎一叠旁人齐声和之云踏謡和来踏謡娘苦和来以其且步且歌故谓之踏谣以其称寃故言苦及其夫至则作殴鬬之状以为笑乐今则妇人为之遂不呼郎中但云阿叔子调弄又加典库全失旧防或呼为谈容娘又非
　　乌夜啼宋彭城王义康衡阳王义季帝囚之浔阳后宥之使未达衡王家人扣二王所囚院曰昨夜乌夜啼官当有赦少顷使至故有此曲亦入琴操
　　安公子隋大业末炀帝幸扬州乐人王令言以年老不去其子从焉其子在家弹琵琶令言惊问此曲何名其子曰内里新翻曲子名安公子令言流涕悲怆谓其子曰尔不须扈从大驾必不囘子问其故令言曰此曲宫声往而不返宫为君吾是以知之
　　春莺啭髙宗晓声律晨坐闻莺声命乐工白明达写之遂有此曲
