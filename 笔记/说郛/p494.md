<!-- { "loadSidebar": true } -->
　　防祭之废久矣今流俗之弊有二而废尤甚其一铺张祭仪务为观美甚者破家荡产以侈声乐器玩之盛视其亲之棺椁衣衾反若余事也其二广集浮屠大好作佛事甚者经旬逾月以及斋羞布施之盛视其衰麻哭踊反若虚文也斯二者非移害之甚者乎然而祭义之设惟有力者能之若浮屠之事习以成俗无有贫富贵贱之间否则人争非之殊不知彼浮屠之有识者犹以其事为耻可不悟哉子游曰防致乎哀而止今也苟未能纯用古礼必先去此二者之弊以尽夫哀痛惨怛之实则礼惟不足不可以佛畔于道
　　子游问防具夫子曰称家之有无子游曰有无恶乎齐夫子曰有无适礼苟能敛手足还葬而封之岂有非之者哉
　　择葬
　　择地以葬其亲亦孝子慈孙之用心也但后世惑于风水之谈徃徃多为身谋使其亲骨肉不得以时归土又不若不择之愈也今予首述前辈端确之论以破偏信者之惑后以考亭西山之言折衷之
　　相法
　　相形之术近世或有精之者然致逺恐泥君子不为愚尝观圣贤亦自有观人之法人特不察耳孔子曰视其所以观其所由察其所安人焉廋哉孟子曰眸子不能掩其恶胸中正则眸子了焉胸中不正则眸子眊焉聴其言也观其眸子人焉廋哉圣贤观之如此而已若夫死生祸福又岂顔貌间所能尽邪许负之书吾未之学乃所愿则学孔孟
　　禄命
　　昔之人以隂阳五行推测禄命而知生死祸福亦间有竒中者矣论其拘泥又不啻如相法焉若今之泛泛售其术者尤不足信知命君子何以惑为愚尝谓圣贤知人死生祸福而非隂阳五行之术也孔子曰由也不得其死其后战殁于卫孟子曰死矣盆成括未几见杀于齐葢由也行行有不得其死之理括也小有才未闻君子之大道有足以杀其躯之理虽当时亦有获免圣贤之言犹信也然则学者亦当如此而已禄命之书虽或亿中何足信哉
　　方位
　　方位细事也然庸巫谬卜从而神之禁忌百端祈禳无已甚为愚俗
　　时日
　　夫内事用柔日外事用刚日者圣人顺隂阳之理初不以死生荣辱贫贱富贵之类一皆系乎年月日时之吉凶而使人拘拘焉择而用之孟子曰天时不如地利地利不如人和举一物而天下之物莫不皆然亦尽乎人事而已夫时日者何足泥哉
　　异端
　　古之为异端邪说者众矣若老庄仙佛之流自秦汉以来惑世尤甚故特举此而详其说余不尽述也先正有言曰邪说害正人人得而攻之不必圣贤如春秋之法乱臣贼子人人得而讨之不必士师吾于此亦云
　　老庄
　　杨子曰老子之言道徳吾有取焉耳及捶提仁义絶灭礼乐吾无取焉耳又或问庄周有取乎曰少欲邹衍有取乎曰自持至周罔君臣之义衍无知于天地之间虽邻不觌也
　　佛氏
　　或问佛之理比孔子为径先生曰天下果有径理则仲尼岂欲使学者迂逺而难至乎故外仲尼之道而由径则是冐险阻犯荆棘而已
　　或者曰佛之意亦欲引人为善岂不有助于世而辟之深耶应之曰善无恶之称也世之无父无君者恶乎善乎
　　神仙
　　或问长生神仙之道文中子曰仁义不修孝弟不立奚为长生甚矣人之无厌也
　　方士
　　至元间方士请炼大丹世祖勅中书给所需平章政事廉希宪奏曰前世人主多为方士诳惑尧舜得寿不假灵于大丹也上曰然已

　　说郛卷七十三上
　　钦定四库全书
　　说郛卷七十三下　　　　元　陶宗仪　撰善诱文序
　　丹穴老人吾家之长兄也僻好编集戒杀之文传于世因戒而得善报者则编之因不戒而得恶报者则不敢编也虽然犹虑人不喜观复以前贤警世格言浑殽乎其间聊欲诱人之一覩也或问之曰丹穴老人何苦如是吾兄乃屈指笑而言曰予不愿如杨寳得玉环予不愿如宋郊夺魁选予不愿如窦禹钧有五枝芳予不愿如黄兼济登仙籍但愿予在世蔬食菜羮不敢不饱饭疏饮水乐在其中如斯而已尽乎天年既没之后愿如寿师不见阎王径归净土得幸西方圣人讲论佛道且无轮回之苦死防之威岂不乐哉吾兄喜得此理欲与世人共之俾弟链趣刋版而印施之目曰善诱文噫观吾兄之所编则善诱之意可知矣嘉定十四年辛巳嵗重阳日弟链再拜谨序

　　善诱文【陈录】
　　赵清献公座右铭
　　依本分【无烦恼】
　　莫妄想【常快乐】
　　待则甚【一任他】
　　怎柰何【休理防】
　　知足胜持斋【万事随缘何须特地】
　　无求胜布施【无求自安布施贪福】
　　惧法朝朝乐【惧则不为心地常乐】
　　欺公日日惊【欺则自知心岂不惊】
　　争先径路机闗恶【急于趋利用心必恶】
　　近后语言滋味长【谦退自守情况甚佳】
　　爽口味多须作疾【偏胜之味疾疹随作】
　　快心事过必为殃【一时快意事过伤身】
　　得便宜处莫再去【得失无常事不可必】
　　怕人知事莫萌心【先察可否然后起意】
　　盛喜中勿许人物【不副所愿即成妄语】
　　盛怒中勿答人简【既形纸笔溢语难收】
　　无心于事无事于心【两者既无即得觧脱】
　　闻诸恶言如风如响【彼自妄发何须理防】
　　人有不及可以情恕【嗔心便息事过无悔】
　　非意相干可以理遣【当一无事胸中泰然】
　　良田万顷日食二升【一饱之外皆他人享】
　　大厦千间夜卧八尺【一席之外皆是余地】
　　说得一尺行得一寸【说而不行损气无益】
　　但行好事莫问前程【好事若行前程自在】
　　超然居士六法图
　　日用八如
　　无私如天地光明如日月静重如须弥深广如大海无住如虚空随顺如流水荣辱如空华寃亲如梦幻守此八如一生事毕
　　省心杂言
　　闻善言则拜告有过则喜有圣贤气象　和以处众寛以接下恕以待人君子人也　诚无悔恕无怨和无仇忍无辱　以责人之心责己则寡过以恕己之心恕人则全交　寡言省谤寡欲保身　多言获利不如黙而无害　以忠孝遗子孙者昌以智术遗子孙者亡以谦接物者强以善自卫者良　为子孙作富贵计者十败其九为人作善方便者其后受惠　耳不闻人之非目不视人之短口不言人之过庶几为君子　广积不如教子避祸不如省非　屈己者能处众好胜者必遇敌结怨于人谓之种祸舍善不为谓之自贼　孝于亲
　　则子孝钦于人则众钦　内睦者家道昌外睦者人事济　食能止饥饮能止渴畏能止祸足能止贪　知足则乐务贪则忧　为政之要曰公与清成家之道曰俭与勤　不自重者取辱不自畏者招祸不自满者受益不自是者博闻吉凶悔吝非天无有不由己者　张饱防于大江骤骏马于平陆天下之至快反思则忧处不争之地乘独后之马人或我嗤乐莫大焉数文李士举撰
　　司马温公训俭
　　孔子曰奢则不逊俭则固与其不逊也宁固又曰与其奢也宁俭又曰以约失之者鲜矣又曰士志于道而耻恶衣恶食者未足与议也古人以俭为美徳今人以俭相耻病嘻异哉昔张文节知白为相自奉养如河阳掌书记时所亲或规之曰公受俸不少而自奉如此虽自信清约外人颇有公孙布被之讥公宜少从众公叹曰吾今日之俸虽举家衣锦玉食何患其不能顾人之常情由俭入奢易由奢入俭难吾今日之俸岂能常有身岂能常存一旦异于今日家人习奢已久不能顿俭必至失所岂若吾居位去位身存身亡如一日乎呜呼贤者之深谋逺虑岂庸人所及哉御孙曰俭徳之共也侈恶之大也共同也言有徳者皆从俭来也夫俭则寡欲君子寡欲则不役于物可以直道而行小人寡欲则能谨身节用逺罪丰家故曰俭徳之共也侈则多欲君子多欲则贪慕富贵枉道祸小人多欲则多求妄用败家丧身是以居官必贿居乡必盗故曰侈恶之大也丹宂老人曰知温公之训俭又当知其所以俭俭之中礼人皆恱服俭不中礼人皆鄙之故处己以俭谓之徳待人以俭谓之鄙予恐世人守温公之训驯致于鄙吝悭啬也故云尔
　　范文正公义田记
　　范文正公苏人也平生好施与择其亲而贫疏而贤者咸施之方贵显时于其里中买负郭常稔之田千亩号曰义田以养羣族之人日有食嵗有衣嫁娶凶葬皆有赡择族之长而贤者一人主其计而时其出纳焉日食人米一升嵗衣人二缣嫁女者钱五十千娶妇者钱二十千再嫁者钱三十千再娶者十五千葬者如再嫁之数葬幼者十千族之聚者九十口嵗入稉稻八百斛以其所出给其所聚霈然有余而无穷仕而家居俟代者预焉仕而之官者罢其给此其大较也初公之未贵显也尝有志于是矣而力之未逮者二十年既而西帅以至于叅大政于是始有禄赐之入终其志公既没后世子孙至今修其业承其志如公存也公虽位充禄厚而贫终其身既没之日身无以为敛子无以为丧惟以施贫活族之人遗其子而已公之忠义满朝廷事业满边鄙功名满天下其必有良史者书之予可无书也独书其义田以警于世云公讳仲淹字希文嘉祐四年八月十日晋陵钱公辅记
　　黄承事储谷济人
　　尚书张咏守成都尝夜梦诣紫府真君继请到西门黄承事真君降阶接之其礼甚恭揖张尚书坐承事之下梦觉莫知所谓明日问左右西门有黄承事否左右云有亟命召之戒令具常服来既至果如梦中所见者即以所梦告之问平生有何隂徳真君礼遇如此又坐吾上再三叩之不获已承事云别无他长惟每嵗收成之时随意出钱收籴米粮至来年新旧未接之际粜与细民价例不增升斗如故尚书叹曰此宜居我之上也使两吏掖之而拜世传紫府真君主天下神仙籍如张尚书黄承事亦皆在籍中而黄承事又居其上其子孙青紫不絶非赈济隂徳之大者所致然耶黄承事讳兼济
　　窦谏议隂徳记
