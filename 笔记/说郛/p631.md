<!-- { "loadSidebar": true } -->
<子部,杂家类,杂纂之属,说郛,卷九十四下>相司直曰司校尉曰侍中曰中书令曰酒泉太守曰恊律都尉拜司校尉者持节钺举劾劾及中书令酒泉太守者则太守以佞幸湎涶即得罪劾及侍中则司去节劾及京兆尹则上爱其才事畱中不下皆别举劾劾丞相司直则劾之劾列则列自讼廷辨之罪其不直者劾丞相御史大夫者亦听须先谒而后劾丞相御史亦得罪丞相得罪则中书令酒泉太守皆望风自劾御史得罪则惟酒泉太守自劾司以不畏彊御后若有罪以赎论若泛劾而及丞相御史者罪司劾及中书令者事虽畱中酒泉太守亦自劾劾及中书令者侍中自劾诸劾自劾得罪者皆降平原督邮恊律都尉歌以饯之劾及恊律者下之蚕室歌诗为新声而求幸又书其后云右酒令也官用汉制为之集者止九人则缺京兆尹八人则缺侍中七人则缺御史大夫行丞相事六人则缺司直当饮者皆即饮之或未举饮者亦可计集者之数以为除官之数每官饮者予一筭除官既周视其筭以为饮齐三筭者即饮之二筭者与其筭等者决之一筭则畱以须后律令载所不及者比附防事云馆阁有小酒令一卷庆歴中锦江赵景撰饮戏助劝三卷元丰中安阳窦黾撰酒令在焉酒籖诗一卷皇朝知黔南县黄铸撰以诗百首为籖使探得者随文劝酒铸字海器柳州人钓鳌图一卷不知作者刻木为鳌鱼之属作水中钓之以行劝罚凡四十类各有一诗又有采珠局亦此类序称撰人为王公不知其名凡三十余数亦各有一诗又有投卧瓮人格皇朝李庭中撰以毕卓稽康刘伶阮籍仪狄顔囘屈原陶潜孔融陶侃张翰李白白乐天为目葢与陈李之格大同小异特各更其名耳投壶经唐上官仪尝奉敕删定史道续注葢集周颙郝同梁简文数家之书为之司马文正公更以新格旧书为之尽废晁子止侍郎公武郡斋读书志又有木射图一卷云唐陆秉撰为十五笋以代侯击毬以触之笋饰以朱墨字以贵贱之朱者仁义礼智信温良恭俭让墨者慢傲佞贪滥仁者胜滥者负而行赏罚焉亦此具也梁王魏帝金谷兰亭又皆于游燕之际以赋诗作赋不成者罚酒高似孙纬畧已详此不重出苏孟淑曰闻古人几筵既设佐史是临故众偶敌觞则终宵竞谑而一人司政满座无哗若夫藏防射覆拆字联篇亦足以禁沈湎之思发才情之致矣昔之觞政可无述云









　　醉鄕日月【皇甫崧】
　　饮论第一　　　　　　谋饮第二
　　为宾第三　　　　　　为主第四
　　明府第五　　　　　　律録事第六
　　觥律事第七　　　　　选徒第八
　　改令第九　　　　　　令误第十
　　骰子令第十一　　　　详乐第十二
　　旗幡令第十三　　　　下次据令第十四
　　闪令第十五　　　　上酒令第十六
　　并着词令第十七　　　按门人第十八
　　手势第十九　　　　　拒泼第二十
　　逃席第二十一　　　　使酒第二十二
　　勤学第二十三　　　　乐规第二十四
　　小酒令第二十五　　　杂法第二十六
　　进户第二十七　　　　酿酒第二十八
　　风俗第二十九　　　　自序第三十
　　饮论
　　醉花宜昼【袭其光也】醉雪宜夜【乐其沍也】醉得意宜唱【宣其和也】醉将离宜鸣鼍【一作击鉢壮其神也】醉文人宜谨节奏愼章程【畏其侮也】醉俊人宜益觥盂加旗帜【助其烈也】醉竹宜暑【资其清也】醉水宜秋【泛其爽也】此皆以审其宜收其景以与忧战也呜呼反此道者失饮之天也凡酒以色淸味重而饴为圣色如金而味醇且苦者为贤色黑酸醨者为愚人以家醪糯觞醉人者为君子以家醪黍觞醉人者为中人以巷醪灰觞醉人者为小人夫不懽之候有九主人恡一也宾轻主二也铺陈杂而不叙三也乐生而妓娇四也数易令五也骋牛饮六也迭诙谐七也互相熟【一作手相属】八也讙骰子九也懽之征有十三得其时一也賔主久间二也酒醇而主严三也非觥盂而不讴虽觥盂而累不讴者四也不能令有耻五也方饮不重膳六也不动筵七也录事貌毅而法峻八也明府不受请谒九也废卖律十也废替律十一也不恃酒十二也使勿懽勿十三也审此九候十三征以为术者饮之王道也其懽乐者饮之霸道也
　　谋饮【阙】
　　为宾
　　愚同柴也僻若子张当宣令乃充耳不听及行令则瞠目重问此陪席座人耳
　　为主
　　主前定则不繁宾前定则不乱乐前定则必畅酒前定则必严时然后懽人乃不厌
　　明府
　　明府之职前辈极为重难二十人共饮立一人为明府所以规其斟酌之道每一明府官骰子一双酒钓一双此皆律录事分配之承命者法不得拒凡主人之右主酒者申明府得以纠诸座之罪夫酒懦为旷官酒猛为苛政【懦为冷也猛为热也】若明府贪务承命酌席人遂使请吿纷喧黩挠録事【请吿谓席人请之类】明府之辜于四席矣
　　律录事
　　夫律录事者须有饮材材有三谓善令知音大户也凡笼台以白金为之其中实以筹一十枚旂一纛一旂所以指巡也纛所以指犯也宾主就坐录事取一筹以旂与纛偕立于中余置器右首执爵者吿请骰子命受之复吿之曰某忝骰子令乃条其说于录事录事吿于四席曰某官忝骰子令然累宣之录事之令也必令其词异于席人所谓巧宣也席人有犯即下筹犯者执爵请罪辄曰一爵法未当言犯者不徒退请并下三筹然吿其状谳不当理则反其筹以饮焉席人刺録事亦如之
　　觥律事
　　凡乌合为徒以言笑动众慢无节或累累起坐或附耳嗫语律录事以本户绳之奸不衰止者宜觥录事纠之【以刚毅木讷之士为之】有犯者辄投其旂于前曰某犯觥令【抛法先旂而后纛也】犯者诺而收执之拱曰知罪明府饷其觥而斟焉犯者右引觥左执旂附于胸律録事顾伶曰命曲破送之饮讫无坠酒稽首以旂觥归于觥主曰不敢滴沥复觥于位后犯者投以纛累犯者旂纛俱舞觥筹尽有犯者不问
　　选徒
　　大凡寡于言而敏于令者酒徒也怯猛饮而惜终欢者酒徒也不动揺而貌愈毅者酒徒也闻其令而不重问者酒徒也不停觥而言不杂乱者酒徒也改令及时而不涉重者酒徒也持屈爵而不纷诉者酒徒也知内乐而恶外嚣者酒徒也故吉饮之法选徒为根干选酒为枝叶选令为敷萼则可以愼难者断可知矣
　　改令【阙】
　　令误【阙】
　　骰子令
　　大凡初筵皆先用骰子葢欲微酣然后迤逦入酒令
　　详乐【阙】
　　旗旙令【阙】
　　下次据令【阙】
　　闪令【阙】
　　上酒令【阙】
　　并着词令【阙】
　　按门人【阙】
　　手势
　　大凡放令欲端其颈如一枝孤栢其神如万里长江扬其膺如猛虎蹲踞运其眸如烈日飞动差其指如鸾欲翔舞柔其腕如龙欲蜿蜒旋其盏如羊角高风飞其袂如鱼跃大浪然后可以畋渔风月缯缴笙竽
　　拒泼
　　孟子曰杀人以挺与刃有以异乎然则酗酒以拒与泼有异乎同归酗酒也葢有闻饮必来见杯即拒或酒紏不容明府责饮则必固为翻灔推作周章始持杯而喏呼继背烛而倾泼如此则俱为害乐并是蠧欢自当抑之别室延以淸风展薤叶而开襟极茗芽以从事
　　逃席
　　酒徒有逃席之病弃之如脱屣
　　使酒
　　大凡蔑章程而务牛饮者非欢源也醒木讷而醉喋喋者非欢源也饰已非而尚议谳者非欢源也得浅酒索深酌者非欢源也饮愈多而貌弥淡者非欢源也已谬而恶人言者非欢源也不谕令而疾敏者非欢源也好请醉罪而讳以筹者非欢源也此八者葢沈酗之滥觞纷喧之鸿渐也
　　勤学【阙】
　　乐规【阙】
　　小酒令【阙】
　　杂法【阙】
　　进户
　　进户法葛花小豆花各阴干七两为末精羊肉一斤如法作生以二花末一两匀入于生中如先只饮得五盏以十盏好酒热暖沃生生服之三五日进一服花尽则户倍矣
　　酿酒【阙】
　　风俗【阙】
　　自序【阙】











　　熈宁酒课【赵珣】
　　四十万贯以上
　　东京　　　成都【二十八务】
　　三十万贯以上
　　开封【三十五务】　秦【十八务】　　杭【十务】
　　二十万贯以上
　　京兆【二十三务】　延【十二务】　　凤翔【二十五务】　渭【十三务】苏【七务】
　　十万贯以上
　　西京【二十三务】　北京【二十七务】　齐【二十六务】　　郓【十一务】徐【七务】　　　许【十三务】　　沧【二十三务】　　眞定【八务】定【六务】　　　华【十务】　　　庆【十三务】　　鎭戎【六务】太原【十一务】　亳【十二务】　　鄜【六务】　　　宿【十三务】
　　楚【五务】　　　泗【七务】　　　眞　　　　　　　　　　　　　　　　【务】　　　越【十务】
　　湖【六务】　　　婺【九务】　　　秀【十七务】　　江宁【六务】常【九务】　　　江陵【十五务】　绵【十四务】　　汉【十九务】卭【十九务】　　果【二务】　　　梓【十八务】　　阆【四十三务】
　　五万贯以上
　　南京【九务】　　靑【十务】　　　密【五务】　　　莱【四务】
　　淄【七务】　　　淮阳【四务】　　兖【九务】　　　济【六务】
　　单【四务】　　　濮【七务】　　　襄【八务】　　　邓【八务】
　　孟【五务】　　　蔡【二十二务】　　陈【六务】　　　颍【七务】
　　郑【八务】　　　澶【九务】　　　冀【十四务】　　瀛【十务】
　　博【十罒务】　　棣【十三务】　　德【十六务】　　思【十一务】滨【八务】　　　相【七务】　　　邢【十二务】　　洛【十一务】深【五务】　　　赵【七务】　　　河中【七务】　　陜【十五务】同【十一务】　　耀【五务】　　　邠【五务】　　　宁【八务】
　　环【二十五务】　　保安【二务】　　泾【六务】　　　陇【十务】
　　阶【六务】　　　德顺　　　通远　　　晋【十二务】仪【七务】　　　綘【八务】　　　隰【八务】　　　汾【四务】
　　扬【九务】　　　泰【八务】　　　寿【十六务】　　庐【三务】
　　舒【十九务】　　无为【十务】　　润【六务】　　　明【五务】
　　温【七务】　　　台【八务】　　　衢【四务】　　　睦【七务】
　　宣【七务】　　　信【八务】　　　潭【八务】　　　鄂【八务】
　　鼎【五务】　　　眉【十六务】　　蜀【八务】　　　彭【八务】
　　嘉【三务】　　　遂【四务】　　　合【九务】　　　兴元【三十六务】建【十二务】
　　五万贯以上
　　沂【六务】　　　潍【三务】　　　曹【四务】　　　光化【一务】汝【十务】　　　滑【四务】　　　永静【六务】　　怀【十务】
　　磁【十一务】　　卫【五务】　　　祁【三务】　　　保【一务】
　　通利【六务】　　解【四务】　　　【六务】　　　商【八务】
　　坊【四务】　　　凤【五务】　　　岷　　　　干【七务】
