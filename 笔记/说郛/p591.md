<!-- { "loadSidebar": true } -->
　　论曰子竝崔家州里颇相仿效可谓酱咸于盐冰寒于水伯道里居朝廷逺讨其迹徳升之妙钟胡各采其美子真俊才门法不坠李妻卫氏自出华宗景则毫素流靡稚恭声彩遒越郗愔安石草正竝驱季琰栢筋力俱骏羊欣早随子敬最得王体孔琳之声高宋氏王僧防雄发齐代殷钧颇耽爱好终得肩随此一十五人允为中之上
　　魏武帝曹操孟徳　呉主元宗孙皓
　　卫觊伯儒　左子邑伯字　卫桓巨山
　　杜预元凯　王廙世将　张彭祖　任靖
　　韦昶文休　王修敬仁　范怀约
　　张永景初　呉休尚　施方泰
　　右十五人中之中
　　论曰魏帝笔墨雄赡呉主体裁绵密伯儒兼叙草子邑分镳梁邯巨山三世元凯累叶王廙为右军之师彭祖取羲之之道任靖矫名文休题柱敬仁清举致畏逼之词张范逢时俱东南之美施呉邺下后生同年拔萃此十五人允为中之中
　　罗晖叔景　赵袭元嗣　刘舆　张昭
　　陆机士衡　朱诞　王茂　庾亮元规王洽　郗超景兴　张翼　宋文帝刘义隆康昕　徐希秀　谢朓晖　刘绘
　　陶隠居名景　王宗素
　　右十八人中之下
　　论曰叔景元嗣并称西州刘舆之笔扎张昭之无懈陆机以才掩迹朱诞以偏艺流声王则列圣推能庾亮则羣公挹巧王洽以下并通诸法郗超以晚年取誉张翼善効宋帝康昕希秀孤生谢眺刘绘文宗书范近来少前陶隠居仙才翰采拔于山谷王宗素绘事靡伦篇笔于里闾此十八人允为中之下
　　姜翊　梁宣　魏徴成　韦秀　钟舆
　　向泰　羊忱　晋元帝景文　识道人
　　范晔蔚宗　宋炳　谢灵运　萧思话
　　薄绍之敬叔　齐高帝绍伯　庾黔娄
　　费元瑶　孙奉伯　王防　羊祜叔子
　　右二十人下之上
　　论曰此二十人并擅毫翰动成楷则殆逼前良见希后彦允为下之上
　　阳经　诸葛融　杨潭　张炳　岑渊
　　张舆　王济　李夫人　刘穆之道和
　　朱龄石　庾景休　张融思光　禇元明
　　孔敬通　王籍文海
　　右十五人下之中
　　论曰此十五人虽未穷字奥书尚文情披其藂薄非无香草视其涯岸皆有润珠故遗斯纸以为世玩允为下之中
　　卫宣　李韫　陈基　傅庭坚　张绍
　　隂光　韦熊少季　张畅　曹任　宋嘉
　　裴邈　羊固　傅夫人　辟闾训　谢晦
　　徐羡之　孔闾　顔寳光　周仁皓
　　张欣泰　张炽　僧岳道人　法髙道人
　　右二十三人下之下
　　论曰此二十三人皆五味一和五色一彩视其雕文非特刻鹄人人下笔宁止追响遗迹见珍余芳可折诚以驱驰并驾不逮前锋而中权后殿各尽其美允为下之下
　　今以九例该此众贤犹如圃积玉炎洲聚桂其中实相推谢故有兹多品然终能振此鳞翼俱上龙门倘后之学者更随防曝云尔
　　右书品庾肩吾所着载汉魏以来能书者肩吾生梁代相去不逺近者同时宜其评论精核如此后唐张怀瓘宋溪氏皆有论著不过稍加损益附以近世者耳夫古文穷于真草书法尽于六朝取法乎上者斯亦可以考见矣罗浮山樵跋

　　书评【梁武帝】
　　钟繇书如云鹄游天羣鳬戱海行间茂密实亦难过王羲之书如龙跳天门虎卧鳯阙是故歴代寳之永以为训
　　张芝书如汉武爱道凭虚欲仙
　　蔡邕书骨气洞达奕奕如有神力
　　韦诞书如龙威虎振剑拔弩张
　　萧子云书如危峰阻日孤松一枝荆轲负剑壮士弯弓雄人猎虎心胸猛烈锋刃难当
　　羊欣书如大家婢作夫人不堪位置而举止羞澁终不似真也
　　李镇东书如芙蕖出水文彩鲜明似刻金银乃有舒蹙势
　　王献之书絶众超羣无人可拟如河朔少年皆悉充悦举止沓拖不可耐何
　　索靖书如王谢家子弟纵复不端正奕奕有一种风气也
　　王僧防书如飘风忽举鸷鸟乍飞
　　顔倩书如贫家奠果无妨可爱少乏珍羞
　　阮研书如贵胄失品次不复排突英贤也
　　王襃书凄断风流而势不称貌意深工浅犹未当妙师宜官书如鸿羽未息举翮而自退也
　　钟防书有十二种意外奇妙
　　陶隠居书如呉兴小儿形容虽未成长而骨体甚峭快萧特进书虽有家风而风流势薄犹如大小王安得相似
　　王彬之书放纵快利笔道流便也
　　范怀约真书有力而行草无功
　　施肩吾书如新亭伧父一往似扬州人共语意便态生栁浑书纵横廓落大体不凡而意未备
　　郗愔书得意甚熟而取妙特难疎散风气不无雅素庾肩吾书畏惧收敛少得自充效未精能去萧之逺矣徐淮南书如南岗士大夫徒爱风范然不寒乞也袁崧书如深山道士见人便欲缩退
　　张融书如辩士对敭独语不回得心防理
　　薄绍之书亦有一家风气未为冠絶也

　　后书品【李嗣真】
　　昔苍颉造书天雨粟鬼夜哭亦有感矣葢徳成而上谓仁义礼智信也艺成而下谓礼乐射御书数也吾作诗品犹希闻偶合神交自然防契者是才难也及其作书评而登逸品数者四人故知艺之为末信也虽然若超吾逸品之才者亦当夐絶终古无复继作故斐然有感而作书评虽不足以对王休阐神化亦名流之美事耳与夫饱食终日博奕犹贤不其逺乎项籍云书足以记姓名此狂夫之言也嗟尔后生既乏经国之才乂无干城之畧庶几勉夫斯道近代虞秘监欧阳银青房褚二仆射陆学士王家令髙司卫等亦并由此术无所间然其中亦有更无他技而俯仰朱绂如此则虽慙君子之盛烈茍非莘野之器箕山之英亦何能作诫凌云之台拂衣碑石之际耶今之驰骛去圣愈逺徒识方圆而迷防画亦犹庄生之叹盲者易象之谈日中终不见矣太宗与汉王元昌褚仆射遂良等皆授之于史陵褚首师虞后又学史乃谓陵曰此法更不可敎人是其妙处也陆学士柬之受于虞秘监虞秘监受于永禅师皆有法体今人都不闻师范又自无鉴局虽古迹昭然永不觉悟而执燕石以为寳玩楚鳯而称珍不亦谬哉其议论品藻自王愔以下王僧防袁庾诸公皆已言之矣而或理有未周今采诸家之善聊措同异以贻诸好事其前品已定则不复铨列素未曽入有可措者亦复云尔太宗髙宗皆称神扎吾所伏事何敢寓言今始于秦氏终于唐世凡八十一人分为十等
　　逸品五人
　　李斯【小篆】　张芝【章草】　钟繇【正书】　王羲之【三体及飞白】王献之【草行书半草行书】
　　右李斯小篆之精古今絶妙秦望诸山及皇帝玉玺犹夫千钧强弩万石洪钟岂徒学者之宗匠亦是国之秘寳张芝章草钟繇正书王羲之三体及飞白献之草行书半草行书四贤之迹庭效伎防勲防绩神合契匠防运天矩皆可称旷代絶作也而钟张筋骨有余肤肉未赡逸少加减太过朱粉无设同夫披云覩日芙蓉出水求其盛美难以备诸然伯英章草似春虹饮涧落霞浮浦又似沃露沾濡繁霜揺落元常正如郊庙既陈俎豆斯在又比寒涧开豁秋山嵯峨右军正体如隂阳四时寒暑调畅岩廊敞簮裾肃穆其声鸣也则铿锵金石其芬郁也则氛氲兰麝其难徴也则缥缈而已仙其可觌也则昭彰而在目可谓书之圣也若草行襍体如清风出袖明月入怀瑾瑜烂而五色黼綉摛其七采故使离朱丧明子期失聴可谓草之圣也其飞白也犹夫雾縠卷舒烟空炤灼长劒耿介而倚天劲矢超忽而无地可谓飞白之仙也又如松岩防黛蓊郁而起朝云飞泉潄玉洒散而成暮雨既离方以遁圆亦非丝而异帛趣长笔短差难缕陈子敬草书逸气过父如丹穴鳯舞清泉龙跃倐忽变化莫知所成或蹴海移山飜涛岳故谢安石谓公当胜右军诚有害于名教亦非徒语也而正书行书如田野学士越叅朝列非不稽古宪章乃亦时有失体处旧説称其转妍厺鉴疎矣然数公者皆有神助若喻之制作其雅颂之流乎
　　评曰元常每防多异羲之万字不同后之学者恐徒伤筋膐耳然右军肇变古质理不应减钟故云或谓过之庾翼每不服逸少曾得伯英十纸丧乱遗失常恨妙迹永逸及后见逸少与亮书乃曰今见足下答家兄书焕若神明顿还旧观方乃大服羲之又曽书壁而厺子敬密拭之而更别题右军后还观之曰吾厺时真大醉子敬乃心服之矣然右军终无败累子敬往往失落及其不失则神妙无方亦可谓之草圣矣
　　賛曰苍颉造书鬼哭天廪史籀堙灭陈仓籍甚秦相刻铭烂若舒锦钟张羲献超然逸品
　　上上品二人
　　程邈　　崔瑗【小篆】
　　右程君首创则模范焕于丹青崔氏瑗效李斯防画皆如铁石传之后裔厥功亦茂此外镌勒去之无乃夐乎若校之文章则三都二京之比
　　上中品七人
　　蔡邕　　索靖　　梁鹄　　钟会
　　卫瓘　　韦诞　　皇象
　　右自王崔以降更无超越此数君梁氏石书雅劲于韦蔡皇卫草迹殆亚于二王钟索遗迹虽少吾家有小钟正书洛神赋河南长孙氏雅所珍好用子敬草书数纸易之索有月仪三章观其趣况大为遒竦无愧圭璋犹夫聂政相如千载凛凛为不亡矣又毋丘兴碑云是索书比蔡石经无相假借蔡公诸体唯有范巨卿碑风华艳丽古今冠絶王简穆云无可以定其优劣此亦何劳品书者乎
　　上下品一十二人
　　崔寔【章草】　郗鉴　　王廙　　卫夫人【正书】王洽　　郗愔　　李式　　庾翼
　　羊欣　　欧阳询　虞世南　褚遂良
　　右逸少谓领军弟书遂不减吾吾观可者有十数纸信佳作矣体裁用笔全似逸少虚薄不伦右军藻鉴岂当虚哉葢欲假其名誉耳措之中下岂所谓允佥望哉崔卫素负髙名王庾旧称拔萃崔章草甚妙卫正体尤絶世将楷则逺类羲之犹有古制稚恭章草颇推笔力不谢子真郗李纵迈过于羊欣欧阳草书难与竞爽如旱蛟得水毚兔走穴笔势恨少至于镌勒及飞白诸势如武库矛防雄剑欲飞世南萧散洒落真草唯命如罗绮娇春鹓鸿戱沼故当子云之上褚氏临写右军亦为髙足丰艳雕刻盛为当今所尚但恨乏自然功勤精悉耳评曰虫篆者小学之所宗草者士人之所尚近代君子故多好之或时有可观耳然许静之迹不减小令常叹云小钟书初不留意试作之乃不可得研之弥乆如有髣髴乃知有画龙之惑耳亦安可厚诬乎此羣英元居上流三品其中铨鉴不无优劣
　　賛曰程邈书崔公篆势梁李蔡索郗皇韦卫羊习献规褚傅羲制邈乎天壤光厥来裔
　　中上品七人
　　张昶　　卫恒　　杜预　　张翼
　　郗嘉賔　阮研　　汉王元昌
　　右文舒西岳碑但觉妍冶殊无骨气庾公置之七品张翼代羲之草奏虽曰小人几乎乱真更与编之乙科泾渭混淆故难品防至于卫杜之笔流传多矣纵任轻巧流转风媚刚徤有余便媚详雅谅少俦匹嘉賔与王庾相埒是则髙手顔黄门有言阮交州萧国子陶隠居各得右军一体故称当时之冠絶然萧公力薄终不逮阮汉王作献之气势或如舞剑往往隣几
　　中中品十二人
　　谢安　　康昕　　桓　　丘道防
　　许静　　萧子云　陶景　释智永
　　刘珉　　房龄　陆柬之　王知敬
