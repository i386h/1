<!-- { "loadSidebar": true } -->
　　唐宣宗时大中中日本国王子来朝献寳器音乐上设百戯珍馔以礼焉王子善围棋上勅顾师言待诏为对手王子出如楸玉局冷暖玉棋子云本国之东三万里有集真岛岛上有凝霞台台上有手谈池池中生玉棋子不由制度自然黒白分明冬温夏冷故谓冷暖玉又产如楸玉类楸木琢之为局光防可鉴及师言与之敌手至三十三下胜负未决师言惧辱君命而汗下凝思方敢落指则谓之镇神头乃是解两征势也王子瞪目缩臂以伏不胜廻语鸿胪曰待诏第防手耶鸿胪跪对曰第三师言实逸国手矣王子曰愿见第一曰王子胜第三得见第二胜第二得见第一今欲躁见第一其可得乎王子掩局而吁曰小国之一不如大国之三信矣今好事者尚有顾师言三十三下镇神头图


　　棋品【沈约】
　　序曰奕之时义大矣哉体希防之趣含竒正之情静则合道动必适变若夫入神造极之灵经武纬文之徳故可与和乐等妙上艺齐工支公以为手谈王生谓之坐隐是以汉魏名贤髙品间出晋宋盛士逸思争流虽复理生于数硏求之所不能渉义出乎防爻彖未之或尽圣上听朝之余因日之暇逈景纡情降临小道以为凝神之性难限入之致不穷今撰録名氏随品详书俾粹理深情永垂芳于来叶
　　江霦
　　江霦与王恢等棋第一品道第五品
　　羊保
　　羊保为黄门侍郎善奕棋品第三宋文帝亦好奕与赌郡保戯胜以补宣城太守常中使至保曰今日上何召我耶其子戎曰金沟清泚铜池揺飏既佳风景当得剧棊
　　到溉
　　到溉奕棋入第六品与朱异韦黯于御座校棋比势覆局不差一道
　　陆琼
　　陆云公大同末受武帝诏校定棊品到溉朱异以下并集云公琼年八嵗于客前覆局由是都下号曰神童异言之于武帝召见风神警亮进退详审帝甚异之









　　围棋义例【徐】
　　立　历也沿边而下子者曰立恐彼子有往来相冲之
　　患也
　　行　行也连子而下曰行使有粘连不断之绪也飞　走也隔一路而斜走曰飞有似禽鸟斜飞之义也尖　签也两路斜签而下子曰尖使有覻之之意也粘　连也彼欲以子断之我即以子连之故曰粘干　间也谓以子间之曰干
　　绰　侵也以我子斜侵彼子之路而欲出之曰绰约　拦也以彼子斜拦我子之头而反闭之曰约关　隘也两子正相对而立者谓之关有单关双关之
　　名
　　冲　突也直速子而入关谓之冲
　　觑　视也有可断而不断先以子视之曰觑
　　毅　提也棊死而结局曰毅既毅而随手曰复毅俗又谓之提今集中但以提字音之欲易晓也
　　劄　札也有若两虎口相对者夹而札之使有复毅顶　撞也我彼之子同路而直撞之之谓顶
　　捺　按也以子按其头曰捺自上而按下也
　　跷　翘也我彼之子皆相倚聫行而我子居下势不能张而欲先取其势则以我子斜出一路而拂彼子之头若翘首之状也经曰宁输数子弗失一先正此意也
　　门　闭也闭之使不得出曰门隔一路曰行门二路曰
　　大门
　　断　段也段之而为二曰断
　　打　击也谓击其节曰打连打数子曰赶
　　点　破也深入而破其眼曰点旁通其子透点
　　征　杀也两边逐之杀而不止曰征
　　嶭　截也谓以我子截住彼之头绪次着断也使之急
　　曰防
　　聚　集也凡棋有求全眼者则反聚而点之有聚三聚
　　四花聚五聚六之类
　　劫　夺也先投子曰抛后应子曰刼乃有实东击西弃
　　小图大之功也
　　拶　逼也以子促而逼之曰拶
　　扑　投也以我子投彼穴中使其急救曰扑所以促其
　　着也
　　勒　束也使其无眼曰勒与劄刺之义小异耳
　　刺　刺也连子而直入曰刺若戈防之伤物此亦使之
　　无全眼也
　　夹　甲也两子夹一子曰实夹两子自夹曰虚夹盘　蟠也两棋隔絶而欲连之沿边而度子曰盘松　慢也棋家取其玲珑透空疎而不漏之谓也持　和也两棋相围而皆不死不活曰持有两棋皆无眼者有两棋各有劫者有各一眼活者有彼棋两段各一眼而我棋一段无眼间其中而俱活者盖取其鹬蚌相持之义故曰持
　　古局象棋图叙
　　王子曰此古局象棋图法葢司马温公仿象戯而损益之者也则何以取战国当是时衰周君惴惴守其蜗角之地不敢出步武而七防碁置从衡无端倪即机诈所自出也迨夫周鼎既迁秦鹿亦失则机诈亦时而穷矣今观其将与偏裨之进退行人之往来与夫骑炮弓弩刀劔之凑合则七国之战争防十年不足以当奕者之一笑然窃念士生其间不鼔簧舌而运鬼谋则驱而之锋镝已耳亦大不幸哉方今海内合而为一延颈之防无敢越局天下智术之士防积于无用而谋所以娯心志供杯酒者惟博奕是资一何愉快也则茅康伯之表兹图时乎时哉虽然语有之天下虽安忘战必危之戯也即以之习战亦可也若徒曰为之犹贤乎已则又非温公与康伯意云东海王逸民叙


<子部,杂家类,杂纂之属,说郛,卷一百二>
　　古局象棋图【司马光】
　　七国象戯用百有二十周一七国各十有七周黄秦白楚赤齐青燕黑韩丹魏緑赵紫周居中央不动诸侯亡得犯秦居西方韩楚居南方魏齐居东方燕赵居北方七国各有将【直斜行无逺近】一偏【直行无逺近】一裨【斜行无逺近虽名象戱而无象及车者车即将及偏禆所乘象不可用于中国故也】一行人【直斜行无逺近不能役敌敌亦不能役】一炮【直行无逺近前隔一棋乃可击物前无所隔及隔两棋以上则不可击】一弓【直斜行四路】一弩【直斜行五路】二刀【斜行一路】四劔【直行一路】四骑【曲行四路谓直一斜三】凡欲戯者所得之国则相之在坐七人则各相一国六人则秦与一国连衡五人则楚与一国合从四人则齐与一国合从三人则秦与二国连衡或但令在坐之人各占一国而空其余国其所与之国惟相所择遂并相之先誓之曰所相之国亡得妄代之谋及告以难犯者先罚酒秦楚韩齐魏赵燕以次移棋棋已离故处亡得复还及悮移棋者皆有罚若击与国则尽撤去与国之棋凡能擒敌将者胜虽未擒获一国吏士过十者胜彼所获吏士虽未满十而此亡吏士已过十者负于时坐上获冣多者胜胜者饮负者既饮敛棋出局有擒二将或获诸吏士满三十者霸霸则诸国皆服遍饮在坐而罢一骑当弓弩刀劔之二炮当三裨当四偏当五












　　右司马温公所述周黄居中尊天子也无吏士不侵伐也诸国异色各因其方也行人犹説客从衡于其间也余各有制度噫将以智为本七国环列于一盘之上以七人递相攻击或胜或负其智不智可知矣盖前哲立意惧人无所用心未尝不惓惓于书史之间或文字饮则奕之因以考古制也语云不有博奕者乎为之犹贤乎已頥正居士裴子喜乐与贤士大夫逰因得是本遂刻梓以广其传时开禧丙寅上元日刋于书窟







　　琵琶録【叚安节】
　　琵琶法三才象四时风俗通云琵琶近代乐家作不知所起长三尺五寸法天地人五行四弦象四时释名琵琶本蕃中马上所鼓吹手前曰琵引手却曰琶因以为名汉遣乌孙公主入蕃念其行速思慕本朝使知音者马上奏琵琶以悦之琵琶有直项曲项者葢便于关轴也乐録云琵琶本出于鼗而杜摰以为秦之末世苦于长城之役百姓鼗而鼔之古曲陌上桑间范晔石苞谢变孙放孔伟阮咸皆善此乐东晋谢镇西在大市楼上弹琵琶作大道之曲世説云谢仁祖在北牖下弹琵琶有天际之意又朱生善弹琵琶至大官贞观中裴赂儿弹琵琶始废拨用手今所谓搊琵琶是也白秀真使蜀使囬得琵琶以献以逤檀为槽其木温润如玉光采可鉴金缕之虹又蹙之成双鳯贵妃每奏于梨园音韵凄清飘若云外开元中梨园则有骆供奉贺懐智雷海清其乐器或以石为槽鹍鸡筋作弦用铁拨弹之安史之乱流落外地
　　有举子曰白秀才子弟寓止京师偶値宫娃内弟子出在民间白即纳一妓为跨驴之乐因夜风清月朗是丽人忽唱新声白惊遂不复唱逾年因游灵武李灵曜尚书广设筵白预坐末广张妓乐至有唱何满子者四坐倾聼俱称絶妙白曰某有伎人声调殊异于此促召至短髻薄妆态度闲雅发问曰适唱何曲曰何满子遂品调举袂发声清响激越诸乐不能逐部中亦有囘琵琶声韵髙下然掲庵郎指无差遂问曰莫是宫中【缺】二否【缺】复问曰莫是梨园骆供奉否二人相对泛澜欷戏而已
　　建中中有康昆仑称第一手始遇长安大旱诏两市祈雨及至天门街市人广较胜负及鬪声乐东街则有康昆仑琵琶最上必谓街西无敌也遂请昆仑登防楼弹一曲新翻谓録要【以为名悮称大腰】至街西豪侠阅乐东市稍诮之而亦于防楼上出女郎抱乐器先云我亦弹是曲兼移于风香调中及拨声如雷其妙絶入神昆仑惊愕乃拜为师女郎遂更衣出见乃僧也庄严寺僧本俗姓段也翌日徳宗召入内令教授昆仑段师奏曰且请令弹一调及弹师曰本领何杂兼带邪声昆仑惊曰师神人也臣少年初掌艺时侧于隣家女巫处授一品弦调后乃累易数师之艺今段师精识如此妙也段师奏曰且遣昆仑不近乐器十年候忘其本态然后可教许之后果尽段师之艺也
　　元和中有王芬曹保之子善才其孙曹钢皆精此艺次有裴兴奴与曹同时钢善运拨若风雨然不事揑弦兴奴则善于拢撚指拨稍软时人谓钢右有手兴奴左有手
　　武宗初年朱崖李太尉有乐人防郊者师于曹钢尽钢之能尝谓其流云教授人多矣未尝有此惺灵弟子也郊尝诣平原别于池上弹宾调忽有一片方铁跃出有识者谓是宾铁也葢是指拨精妙律吕相应耳安节门下有乐吏杨志善能琵琶其姑尤更妙絶本宣徽弟子后出宫于永穆观中住自惜其艺常畏人闻每至夜深方弹志善恳求教授终不允且曰吾艺死不传人杨乃赂其观主求寄宿于观窃聼姑弹弄仍以自繁脂皮鞓带以指畵带记其节奏遂得一两曲调明日诣姑弹之姑大惊异杨即实陈其事姑意方囘乃尽传之唐文宗朝有内人郑中丞【中丞当时宫人官也】善胡琴内库有琵琶二两号大忽雷小忽雷因为匙头脱损送在崇仁坊南赵家料理大约造乐器悉在此坊其中有赵二家妙时权相旧吏梁厚本有别墅在昭应县之西南西临御河垂钓之际忽见一物流过长五七尺许上以锦之令家童接得就岸乃秘器也及发开视之乃一女郎容色俨然以罗巾系其颈遂解其领巾伺之口鼻之间尚有余息即移入室中将养经旬方能言语云我内弟子郑中丞也昨因忤防今内人缢杀投于河中锦即是弟子临刑相赠尔及如故即垂泪感谢厚本本无妻即纳为室自言善琵琶其琵琶今在南廵赵家料理恰值训注之事人莫有知者厚本因赂其乐器匠购得之至夜分方敢轻弹后値良辰饮于花下酒酣不觉即弹数曲是时有黄门放鹞私于墙外聼之曰此是郑中丞琵琶声也窃窥之翌日达上聼文宗始尝追悔至是惊喜遣中使宣诏问其由来乃赦厚本罪任从匹偶仍加锡赉焉
　　咸通中有米和【即米莱加字也父喜唱歌】由从道尤妙后有王连儿【连儿名金两】







　　羯鼓録【南卓】
