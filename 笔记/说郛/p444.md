<!-- { "loadSidebar": true } -->
　　扶桑在东海之东岸岸直陆行登岸一万里东复有碧海海广狭浩污与东海等水既不醎苦正作碧色甘味香美扶桑在碧海之中地方万里上有太帝宫太真东王父所治处地多林木叶皆如桑又有椹树长者数千丈大二千余围树两两同根偶生更相依倚是以名为扶桑仙人食其椹而一体皆作金光色飞翔空其树虽大其叶椹故如中夏之桑也但椹稀而色赤九千嵗一生实耳味絶甘香羙地生紫金丸玉如中夏之瓦石状真仙灵官变化万端葢无常形亦有能分形为百身十丈者也
　　蓬丘蓬莱山是也对东海之东北岸周回五千里外别有圆海绕山圆海水正黒而谓之冥海也无风而洪波百丈不可得往来上有九老丈人九天真王宫葢太上真人所居唯飞仙有能到其处耳
　　昆崘号曰昆崚在海西之戌地北海之亥地去岸十三万里又有弱水周回绕帀山东南接积石圃西北接北户之室东北临大活之井西南至承渊之谷此四角大山实昆崘之支辅也积石辅南头是王母告周穆王云咸阳去此四十六万里山高平地三万六千里上有三角方广万里形如偃盆下狭上广故名曰昆崘山三角其一角正北于辰之辉名曰阆风巅其一角正西名曰圃堂其一角正东名曰昆崘宫其一角有积金为天墉城面方千里城上安金台五所玉楼十二所其北户山承渊山又有墉城金台玉楼相鲜如流精之阙光碧玉之堂琼华之室紫翠丹房锦云烛日珠霞九光西王母之所治也真宫仙灵之所宗上通璿玑元气流布五常玉衡理九天而调隂阳品物羣生希竒特出皆在于此天神济济不可具记此乃天地之根纽万度之纲柄矣是以太上名山鼎于五方镇地理也号天柱于珉城象纲辅也诸百川极深水灵居之其隂难到故治无常处非如丘陵而可得论尔乃天地设位物象之宜上圣观方縁形而着尔乃处风于西极坐王母于坤乡昆吾镇于流泽扶桑植于碧津离合火生而光兽生于炎野次揔众隂是以仙都宅于海岛艮位名山蓬山镇于寅丑防体元女养巨木于长洲高风鼓于羣龙之位畅灵符于瑕丘至妙深幽神难尽真人隠宅灵陵所在六合之内岂唯数处而已哉此葢举其标未尔臣朔所见不博未能宣通王母及上元夫人圣防昔曽闻之于得道者説此十洲大丘灵阜皆是真仙隩墟神官所治其余山川万端并无觌者矣其北海外又有钟山在北海之子地隔弱水之北一万九千里高一万三千里上方七千里周旋三万里自生玉芝及神草四十余种上有金台玉阙亦元气之所舍天帝居治处也钟山之南有平邪山北有蛟龙山西有劲草山东有束木山四山并钟山之枝榦也四山高钟山三万里官城五所如一登四面山下望乃见钟山尔四面山乃天帝君之城域也仙真之人出入道经自一路従平邪山东南入穴中乃到钟山北阿门外也天帝君揔九天之维贵无比焉山源周回具有四城之高但当心有观于昆崘也昔禹治洪水既毕乃乗蹻车度弱水而到此山祠上帝于北阿归大功于九天又禹经诸五岳使工刻石识其里数高下其字科斗书非汉人所书今丈尺里数皆禹时书也不但刻剫五岳诸名山亦然刻山之独高处尔今书是臣朔所具见其王母所道诸灵薮禹所不履唯书中夏之名山尔臣先师谷希子者太上真官也昔授臣昆崘钟山蓬莱山及神洲真形图昔来入汉留以寄知故人此书又尤重于岳形图矣昔也传授年限正同尔陛下好道思微甄心内向天尊下降并传授宝秘臣朔区区亦何嫌惜而不宣所有哉然术家幽其事道法秘其师术泄则事多疑师显则妙理散愿且勿宣臣之意也
　　武帝欣闻至说明年遂复从受诸真形图常带之肘后八节当朝拜灵书以书求度脱焉朔谓滑稽逆知预观帝心故弄万乘傲公侯不可得而师友不可得而喜怒故武帝不能尽至理于此人








　　洞天福地记【杜光庭】
　　国家保安宗社修金箓斋设罗天醮祈恩请福谢过消灾投金龙玉简于天下名山洞府谨按本教山白玉上经具列所在去处云尔
　　第一玉屋洞周回一万里名小有清虚之天在东都第二委羽洞周回一万里名大有虚明之天在兖州东岳
　　第三西城洞周回三千里名太总真之天在梁州西王母所居昆仑之别宫
　　第四西洞周回一千里名三元极真之天在华州第五青城洞周回二千里名宝仙九室之天在蜀青城县
　　第六赤城洞周回三百里名上玉清平之天在台州唐兴县
　　第七罗浮洞周回五百里名珠明耀真之天在惠州博罗县八十里
　　第八句曲洞周廻一百五十里名金坛华阳之天在润州金坛县界属茅山
　　第九林屋洞周回四百里名佐神幽墟之天在苏州洞庭湖中
　　第十括苍洞周围三百里名成徳隠之天在台州乐安县界有宫一所
　　右十洞天大小悉皆相通光明景耀妙异不可备陈太上列上真之封掌之
　　第一洞霍童山周回三千里名霍林之天在福州长溪县有三所观及游仙湖
　　第二洞东岳泰山周回一千里名蓬之天在兖州第三洞南岳衡山周回七百里名朱陵之天在衡州衡山县
　　第四洞西岳华山周回三百里名总仙之天在华州第五洞北岳镇山周回一百三十里名总之天在镇州
　　第六洞中岳嵩山周回三千里名思真之天在洛州第七洞峨嵋山周回三百里名灵陵太妙之天在蜀嘉州
　　第八洞庐山周回二百六十里名洞灵咏真之天在江州
　　第九洞四明山周回一百八十里名丹山赤水之天在明州
　　第十洞防稽山周回三百五十里名阳明洞天一名极太元之天在越州
　　第十一洞太白山周回五百里名徳之天在明州第十二洞西山周回三百里名天宝极之天在洪州第十三洞大围山周回三百里名好生上之天在潭州醴陵县
　　第十四洞潜山周回八十里名天柱司之天在舒州懐宁县
　　第十五洞鬼谷山周回七十里名思之天在信州贵溪县
　　第十六洞武夷山周廻一百二十里名升真化之天在建宁府
　　第十七洞玉笥山周廻一百二十里名太秀法乐之天在临江军
　　第十八洞华葢山周廻三十里名容成太玉之天在温州永嘉县
　　第十九洞葢竹山周廻八十里名长耀宝元之天在台州临海县
　　第二十洞都峤山周廻一百八十里名宝之天在容州
　　第二十一洞白石山周廻七十里名琼秀长真之天在和州
　　第二十二洞句漏山周廻四十里名玉阙宝圭之天在容州流阳县
　　第二十三洞九疑山周廻三十里名相真太虚之天在道州
　　第二十四洞洞阳山周廻一百十里名洞阳隠观之天在潭州
　　第二十五洞幕阜山周廻一百里名真太元之天在鄂州唐年县
　　第二十六洞大酉山周廻一百里名大酉华妙之天在辰州
　　第二十七洞金庭山周廻三百里名金庭崇妙之天在剡县
　　第二十八洞麻姑山周廻一百五十里名丹霞之天在抚州南城县
　　第二十九洞仙都山周廻三百里名祈仙之天在处州缙云县
　　第三十洞青田山周廻四十里名青田太鹤之天在处州青田县
　　第三十一洞钟山周廻一百里名朱湖太生之天在润州上元县
　　第三十二洞良常山周廻三十里名方防之天在茅山东北
　　第三十三洞紫盖山周回八十里名紫洞照之天在当阳第三十四洞天目山周廻二百里名太防葢之天在杭州余杭县
　　第三十五洞姚源山周廻七十里名白马光之天在朗州武陵县
　　第三十六洞金华山周廻一百五十里名金华洞元之天在州金华县
　　右三十六小洞天出本教山白玉山经
　　地肺山在润州茅山
　　葢竹山在台州临海县
　　石磕山在台州黄岩县
　　东仙源在台州乐安县
　　青屿山在西海
　　赤水山在真诰岩
　　郁木坑在临江军新淦县
　　丹霞洞在抚州南城县
　　君山在洞庭湖中
　　桂源山在桂州桂阳县
　　灵墟在天台山
　　沃州在剡县南
　　天姥岑在唐兴县
　　若耶溪在防稽县
　　金庭山在剡县
　　清远山浦在阳县
　　安山在交州
　　马岭山在郴州
　　鵞羊山在潭州长沙县
　　洞真墟在长沙县西
　　青玉坛在衡山祝融峯西
　　洞灵源在南岳招仙观西
　　光天坛在南岳
　　洞宫在长溪县
　　陶山在温州安固县
　　三皇井在温州永嘉县
　　烂柯山在衢州西安县
　　芹溪在建宁府建阳县
　　龙虎山在信州贵溪县
　　灵山在饶州
　　泉水源在龙川界
　　金精山在防州防化县
　　閤皂山在临江军新淦县
　　始丰山在丰城县
　　逍遥山在洪州南昌县
　　东白源在洪州新呉县
　　鉢池在楚山
　　论山在润州丹徒县
　　毛公坛在洞庭湖中
　　鸡笼山在和州厯阳县
　　桐栢山在台州唐兴县
　　平都山在忠州
　　緑罗山在武陵县
　　彰龙山在沣阳县
　　抱福山在连州
　　大面山在鄂州
　　虎溪在江州
　　元辰山在都昌县
　　马蹄山在饶州鄱阳县
　　徳山在武陵县
　　蓝水在河中
　　玉峰在河中
　　天柱山在杭州于潜县
　　商谷山在商州
　　张公洞在常州宜兴县
　　湖鱼洞在姚州西
　　白山中条山在河中
　　司马悔山在天台北面
　　绵竹山在蜀西川
　　甘山在黔中
　　瑰山在溪山
　　金城山在古限戍
　　云山在朗州武陵县
　　北邙山在东都
　　武当山在均州
　　女几山在洛州福昌县
　　少室山在东都
　　丽山在江州
　　西仙源在台州峤岭
　　南田山在东海
　　玉瑠山在乐城县
　　抱犊山在镇州
　　右七十二福地












　　别国洞防记【郭宪】
　　汉武帝未诞之时景帝梦一赤彘従云中直下入崇兰阁帝觉而坐于阁上果见赤气如烟雾来蔽户牖望上有丹霞蓊郁而起乃改崇兰阁为猗兰殿后王夫人诞武帝于此殿有青雀羣飞于霸城门乃改为青雀门乃更修餙刻木为绮橑雀去因名青绮门
　　建元二年帝起腾光台以望四逺于台上撞碧玉之钟挂悬黎之磬吹霜条之箎唱来云依日之曲方朔再拜于帝前曰臣东游万林之野获九色凤雏涔源丹瀬之水赤色西过洞壑得沧渊虬子静海游珠洞壑在虞渊西虬泉池在五柞宫北中有追云舟起风舟侍仙舟含烟舟或以沙棠为枻檝或以木兰文柘为橹棹又起五层台于月下
　　甘泉宫南昆明池中有灵波殿七间皆以桂为柱风来自香帝既躭于灵怪常得丹豹之髓白凤之膏磨青锡为屑以苏油和之照于神坛夜暴雨光不灭有霜蛾如蜂赴火侍者举麟须拂拂之
　　元光中帝起夀灵坛坛上列植垂龙之木似青梧高十丈有朱露色如丹汁洒其叶地皆成珠其枝似龙之倒垂亦曰珍枝树此坛高八丈帝使董谒乘云霞之辇以升坛至夜三更闻野鸡鸣忽如曙西王母驾鸾歌春归乐谒乃闻王母歌声而不见其形歌声绕梁三帀乃止坛傍草树枝叶或翻或动歌之感也四面列种软条如青桂风至自拂堦上游尘
　　董谒字仲武都郁邑人也少好学尝游山泽负挟图书患其繁重家贫拾树叶以代书简言其易巻懐也编荆为牀聚鸟兽毛以寝其上
