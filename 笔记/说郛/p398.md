<!-- { "loadSidebar": true } -->
　　楚逰上表乞宿卫拜驸马都尉楚无学好遨逰音乐及畜歌者琵琶筝笛每行将以自随
　　瘦贵
　　张氏得钩何氏得筭故三辅旧语曰何氏筭张氏钩何氏肥张氏痩言何氏有肥人辄贵痩人辄贱张氏痩者辄贵肥者辄贱故二族以钩筭知凶吉以肥痩知贵贱
　　瘠土所出
　　弭生字仲叔其父贱故张伯英与李幼才书弭仲叔高徳美名命世之才也非弭氏小族所当有新丰瘠土所当出也
　　谢射
　　汉末大鸿胪射咸本姓谢名服天子命为将军出征以姓谢名服不祥改为射氏名咸
　　白鹿甚驯
　　辛缮字公文少治春秋诗易隠居宏农华隂弟子受业者六百余人所居旁有白鹿甚驯不畏人
　　左伯
　　韦诞奏蔡邕自矜能书兼明斯籀之法非得纨素不妄下笔工欲善其事必先利其器用张芝笔左伯纸及臣墨皆古法兼此三具又得臣手然后可以尽径丈之势于方寸之中
　　自称不堪
　　韦约字季明司徒刘恺甚敬重之谓曰君以轻于去就大位不跻今嵗垂尽选御史实欲烦君约曰犬马齿尽既无膂力又无考课所以踌躇恋慕者以明公礼遇隆崇未能自割因称素有风疾冐不堪乆坐遂徒跣趍出公追不及
　　寺正
　　茂陵何比干汉武时丞相公孙宏举为廷尉右平下无寃民号曰何公

　　邺中记【陆翽】
　　锦有大登高小登高大明光小明光大博山小博山大茱萸小茱萸大交龙小交龙蒲桃文锦班文锦鳯皇朱雀锦韬文锦桃核文锦或青绨或白绨或黄绨或緑绨或紫绨或蜀绨工巧百数不可尽名也
　　石季龙作云母五明金薄莫难扇薄打纯金如蝉翼二靣采漆畵列仙竒鸟异兽其五明方中辟方三寸或五寸随扇大小云母帖其中细缕缝其际虽掩尽而彩色明澈看之如金可取故名莫难也季龙出时以扇挟乗舆
　　织锦罗在中尚坊三署皆数百人有班文锦
　　华林园有春李冬华春熟
　　石季龙左右直卫万人皆着五色细铠光耀夺目二铜駞如马形长一丈高一丈足如牛尾长三尺脊如马鞍在中阳门外夹道相向
　　石虎皇后出女骑千人皆着五采靴
　　赵王虎建武六年造阅马台在城西漳水之南约次为台虎常于此台简练骑卒虎牙宿卫蛇云腾黒矟骑五千人每月朔晦阅马于此台乃于漳水之南张帜鸣鼔列骑星罗虎乃登台射矢一发五千骑一时奔走从漳水之南齐走至于台下队督以上皆班赉虎又射一箭骑五千又齐走于漳水之北其五千流散攅促若数万人皆骑以漆矟从事故以黒矟为号季龙又常以女弟一千人为卤薄皆着紫纶巾熟锦袴金银缕带五文织成靴逰台上
　　石虎苑中有安石榴子大如椀盏其味不酸
　　石虎作沉苏帐顶安金莲花花中县金薄织成綩囊褁受三升以盛香注帐之四面上十二香囊采色亦同解飞者石虎时工人作旃檀车左毂上置碓右毂上置碓每行十里磨麦一石舂米一斛
　　石虎有华林园种众果民间有名果虎作虾蟇车四抟掘根面去一丈深一丈合土载之植之无不生
　　石虎有西王母枣冬夏有叶九月生花十二月乃成三子一尺又有羊角枣亦生三子一尺
　　二铜駞如马形长一丈高一丈足如牛尾长二尺脊如马鞍在中阳门外夹道相向
　　石季虎大飨羣臣于太武殿佛图澄曰殿乎殿乎棘于成林将坏人衣龙殿右有棘生
　　虎以五月五百里内万人营华林苑至八月天暴雨雪雪深三尺作者冻死数千人太史奏作役非时天降此变虎诛起户部尚书以塞天灾
　　有舂车作木人反行碓于车上动则木人踏碓舂行十里成米一斛
　　石虎冬月施熟锦流苏斗帐四角安纯金龙头衔五色流苏或用黄地博山文锦或有紫绨及小明光文锦石虎中尚方御府中巧工作锦织成署皆数百人有青绨或白绨或绯绨或黄绨或緑绨或紫绨
　　石虎御府罽有已头文罽鹿子罽花罽
　　石虎皇后出女骑一千冬月皆着紫纶巾
　　石虎防上御食逰槃两重皆金银叅带百二十醆雕节并同其叅带之间茱萸画微如破发近看乃得见动逰槃则圆转也
　　石虎以胡粉和椒涂壁曰椒房
　　石虎御床辟方三丈其余床皆局脚高下六尺后宫别院中有小形玉床又有转开床射鸟兽
　　石虎作席以锦杂以五香施以五彩綖编蒲皮縁之锦石虎作金银钮屈膝屏风衣以白缣畵义士仙人禽兽之像讃者皆三十二言高施则八尺下施四尺或施六尺随意所欲也
　　石虎冬月为复帐四角安纯金银凿镂香炉
　　石虎太武殿西有昆华殿阁上辄开大皆施以綘纱幌
　　石虎御床辟方丈冬月施熟锦流苏斗帐四角安纯金龙头衔五色流苏或用青绨光锦或用绯绨登高文锦或用紫绨大小锦丝以房子锦百二十斤白缣里名为里复帐四角安纯金银凿金香炉以石墨烧集和名香帐顶上安金莲花中悬金薄织成椀囊春秋但锦帐表以五色緫为夹帐夏用纱罗或綦文丹罗或紫縠文为单帐
　　石虎皇后女骑腰中着金环叅镂带
　　石虎临轩大防着碧纱袍
　　石虎时着金缕合欢袴
　　石虎诏书以五色纸着凤雏口中
　　石虎正防置三十步皷吹三十步辄置一部十二人皆在平阁上去地丈余又有女皷吹
　　石虎大防礼乐既陈虎缴两阁上幌宫人数千陪列看坐悉服饰金银熠熠又于阁上作女妓数百衣

　　吴録【张勃】
　　朱桓还屯孙权自出祖送桓奉觞觞曰臣当逺去愿一捋陛下虎须无所复恨权凭几前席进前捋须曰臣今真可谓捋虎须也
　　步隲表于孙权曰北降人王潜等説北相部位图以东向多作布囊欲以盛沙塞江以大向荆州权曰曹衰弱何能以图必不敢来若不如孤言当以牛千头为君作主人后有吕范诸葛恪为説隲所言某每怀步隲辄大咲此江与开辟俱往寜有可沙囊塞埋乎
　　吴范字文则三国孙权时拜骑都尉素与魏滕同邑相善滕甞有罪孙权责怒甚严令敢有谏者死范谓滕曰与子偕死滕曰死而无益何用死为范曰安能坐观汝耶乃髠头自防诣门使铃下以闻铃下曰死不敢白范曰汝有子耶曰有曰使汝为吴范死子以属我铃下乃排闼入言未卒权大怒欲投以防逡巡走出范因突入叩头流血言与涕并良乆权意乃释免滕滕见范谢曰父母能生长我不能免我于死丈夫相知如汝足矣何用多为
　　刘僃曽使诸葛亮至京因覩秣陵山阜乃叹曰钟山龙盘石头虎踞帝王之宅也
　　五湖者太湖之别名周行五百余里故以名焉
　　初汉黄门张让等刼天子北至河上掌玺投井中及平顿洛阳城南甄宫有井五色气出孙坚命浚井得汉传国玺
　　长城若下酒有若溪南曰上若北曰下若并有村村人取若下水以酿酒醇美胜云阳
　　宜春泉水地道记曰宜春县出美酒随嵗贡上
　　松梁山山石间开处容数十丈其高以弩射之不及其上
　　端溪有端山山有五色石石上多香水
　　居风县有蚁絮藤人视土中知有蚁因垦以木皮挿其上则蚁出縁而生漆
　　丁固为司徒初为尚书梦松树生其腹上谓人曰松字十八公也后十八年吾当为公乎遂如梦焉
　　纪隲字子上景皇时隲父亮为尚书令隲为中书令每朝防诏以屏风隔其坐
　　魏文帝遣使求长鸣短鸣鸡羣臣以非礼欲不与孙权勑付之

　　説郛卷五十九下
<子部,杂家类,杂纂之属,说郛>
　　钦定四库全书
　　说郛卷六十上　　　　　元　陶宗仪　撰灵宪注【张衡】
　　太素之前幽清静寂寞冥黙不可为象厥中惟灵如是者永久焉斯谓冥茎盖乃道根既建由无生有太素始萌萌而未兆并体同色坤屯不分
　　天有九位自地至天一亿一万六千二百五十里悬天之晷薄地之仪皆千里而差一寸
　　水精为上天汉
　　日疋火月疋水火则外光水则含影
　　阳精之宗积而成乌乌有三趾阳之类数奇
　　岁星木精荧惑火精镇星土精太白金精辰星水精也
　　三公在天为三台九卿为北斗三公为五岳九卿法河海二十七大夫法山陵八十一元士法谷阜合为帝佐以匡纲纪
　　冬至日成天文夏至日成地理
　　人统月建寅物生之端谓之人统夏以为正

　　玉厯通政经【阙名】
　　隂阳太甚作雨日久不为星变则为地震或大风作而为地震地寒盛则裂风盛则震也
　　春当退贪残进柔良恤幼孤赈不足求隐士则万物应节而生随气而长所谓春令也
　　正月建寅律中太蔟鸡雉孶尾招摇生聚少阳解冻其气温柔逆之则寒
　　冬至之日见云送迎从下乡来岁美民人和不疾疫无云送迎徳薄岁恶故其云赤者旱黑者水白者为兵黄者有土功
　　三月三日天无雨无日不见雨蚕大善
　　舎北种榆九株蚕大得
　　五沃之地其本宜桐
　　朝有大蜂武士中蜂赤强黑不良
　　天子孝则景云游
　　玉瓮者圣人之应也不汲自盈王者饮食有节则出芝英者王者亲延耆养老有道则生
　　一角兽者六合同归则至
　　五音克谐各得其伦则凤凰翔
　　三足乌王者慈孝被于百姓不好杀生则来
　　赤雀不见则国无贤
　　白狐至国民利不至下骄恣

　　徐整长厯【徐整】
　　泉阳之精上合为日径千里周围三千里下于天七千里
　　月径千里周围三千里下于天七千里
　　大星径百里中星五十小星三十北斗七星间相去九千里皆在日月下
　　黄帝时风不鸣条雨不破块也
　　星者元气之英水之精也
　　厯北斗当昆仑气连注天下春夏为雨露秋冬为霜雪
　　溟涬始牙蒙鸿滋萌岁起摄提元气肇啓有神灵人十三头号曰天皇
　　天地混沌如鸡子盘古生其中万八千岁天地开辟阳清为天隂浊为地盘古在其中一日九变神于天圣于地天日髙一丈地日厚一丈盘古日长一丈如此万八千岁天数极髙地数极深盘古极长后乃有三皇数起于一立于三成于五盛于七处于九故天去地九万里

　　孙氏瑞应图【阙名】
　　舜时后稷播植天降秬秠故诗曰天降嘉种惟秬惟秠
　　景云者太平之应也一曰非气非烟五色氤氲谓之庆云
　　矞云也有状外赤内黄
　　遇旱责躬引咎理察寃枉退去贪残侧修惠政则降以灵雨
　　葳蕤者礼备至则生一曰王者爱人命则生一名葳绥也
　　黄龙者神之精四龙之长也王者不漉池沼水得达深渊则应气而游池沼
　　钟律和调则玉羊见
　　景星者大星也状如霜月生于晦朔助月为明王者不私于人则见
　　文王时见苍乌王孝悌则至一本曰贤君王帝主修行孝慈被于万姓不好杀生则来
　　白鸠成汤时来王者养耆老尊道徳不失旧则至一本成王时来至
　　王者贵人而贱货则白马朱鬛又云车马有节则见腾黄者神马也其色黄一名乘黄亦曰飞黄亦曰咸吉黄或曰翠黄一名紫黄其状如狐皆上有两角出白氏之国乘之寿三千岁
　　玉马者清明尊贤则至
　　真人者黄帝时游于池王者有茂徳不贪货利则金人乘船游于王后也
　　王者徳及于水而王道通移则海不扬鸿波
　　醴泉者水之精也味甘如醴泉出流所及草木皆茂饮之令人寿也
　　理讼得所醴泉出于京师有仙人以爵酌之
　　福草者王者有徳则福草生
