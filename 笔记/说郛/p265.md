<!-- { "loadSidebar": true } -->
　　冦忠愍公凖之贬也初以列卿知安州既而又贬衡州副使又贬道州别驾遂贬雷州司户时丁晋公与冯相拯在中书丁当秉笔初欲贬崖州而丁忽自疑语冯曰崖州再涉鲸波如何冯唯唯而已丁乃徐拟雷州及丁之贬也冯遂拟崖州当时好事者相语曰若见雷州冦司户人生何处不相逢比丁之南也冦复移道州冦闻丁当来遣人以蒸羊逆于【一作迎于】境上而收其僮仆杜门不放出闻者多以【一作公】为得体
　　杨文公亿以文章擅天下然性特刚劲寡合有恶之者以事譛之大年在学士院忽夜召见于一小阁深在禁中既见赐茶从容顾问乆之出文藁数箧以示大年云卿识朕书迹乎皆朕自起草未尝命臣下代作也大年惶恐不知所对顿首再拜而出乃知必为人所譛矣由是佯狂奔于阳翟真宗好文初待大年眷顾无比晚年恩礼渐衰亦由此也
　　王文正公曽为人方正持重在中书最为贤相尝谓大臣执政不当收恩避怨公尝语尹师鲁曰恩欲归已怨使谁当闻者叹服以为名言
　　李文靖公沆为相沈正厚重有大臣体尝曰吾为相无他能唯不改朝廷法制用此以报国士大夫初闻此言以为不切于事及其后当国者或不思事体或收恩取誉屡更祖宗旧制遂至官兵冗滥不可胜纪而用度无节财用【一作力】匮乏公私困推迹其事皆因执政不能遵守旧规妄有更张【一作改更】所致至此始知公言简而得其要由是服其识虑之精
　　陶尚书谷为学士尝晩召对太祖御便殿陶至望见上将前而复郤者数四左右催宣甚急谷终彷徨不进太祖笑曰此措大索事分顾左右取袍带来上已束带谷遽趋入
　　薛简肃公知开封府时眀参政镐为府曹官简肃待之甚厚直以公辅期之其后公守秦益常辟以自随优礼特异有问于公何以知其必贵者公曰其为人端肃其言简而理尽凡人简重则尊严此贵臣相也其后果至叅知政事以卒时皆服公知人
　　腊茶出【一作盛】于剑建草茶盛于两浙两浙之品日注为第一自景祐已后洪州双井白芽渐盛近嵗制作尤精囊以红纱不过一二两以常茶十数斤养之用辟暑湿之气其品逺出日注上遂为草茶第一
　　仁宗退朝常命侍臣讲读于迩英阁贾侍中昌朝时为侍讲讲春秋左氏传毎至诸侯滛乱事则略而不説上问其故贾以实对上曰六经载此所以为后王鉴戒何必讳
　　丁晋公自保信军节度使知江寜府召为参知政事中书以丁节度使召学士草麻时盛文肃为学士以为参知政事合用舎人草制遂以制除丁甚恨之
　　冦忠愍之贬所素厚者九【二字一作之】人自盛文肃已下皆坐斥逐而杨大年与冦公尤善丁晋公怜其才曲保全之议者谓丁所贬朝士甚多独于大年能全之大臣爱才一节可称也
　　太祖时以李汉超为闗南廵检使捍北邉与兵三千而已然其齐州赋税最多乃以为齐州防御使悉与一州之赋俾之养士而汉超武人所为多不法乆之闗南百姓诣阙讼汉超贷民钱不还及掠其女以为妾太祖召百姓入见便殿赐以酒食慰劳之徐问曰自汉超在闗南契丹入寇者防百姓【二字一作对】曰无也太祖曰往时契丹入我边将不能御河北之民嵗遭刼伤汝于此时能保全其赀财嫁女乎今汉超所取孰与契丹之多又问讼女者曰汝家防女所嫁何人百姓具以对太祖曰然则所嫁皆村夫也若汉超者吾之贵臣也以爱汝女则取之得之必不使失所与其嫁村夫孰若处汉超家富贵于是百姓皆感悦而去太祖使人语汉超曰汝湏钱何不告我而取于民乎乃赐以银数百两曰汝自逺之使其感汝也汉超感泣誓以死报
　　仁宗万几之暇无所翫好惟亲翰墨而飞白尤为神妙凡飞白以防画象形物而防最难工至和中有书待诏李唐卿撰飞白二百防以进自谓穷尽物象上亦颇佳之乃特为清浄二字以赐之其六防尤竒絶
　　仁宗圣性恭俭至和二年春不豫两府大臣日至寝阁问圣体见上器服简质用素漆唾壶孟子素甆盏进药御榻上衾褥皆黄絁色已故暗宫人遽取新衾覆其上亦黄絁也然外人无知者惟两府侍疾因【一作因侍疾】见之尔陈康肃公尧咨善射当世无双公亦以此自矜尝射于家圃有卖油翁释担而立睨之久而不去见其发矢十中八九但防颔之康肃问曰汝亦知射乎吾射不亦精乎翁曰无他但手熟尔康肃忿然曰尔安敢轻吾射翁曰以我酌油知之乃取一葫芦置于地以钱覆其口徐以杓酌油沥之自钱孔入而【一作而入】钱不湿因曰我亦无他惟手熟尔康肃笑而遣之此与庄生所谓解牛斵轮者何异
　　至和初陈恭公罢相而并用文富二公【彦博弼】正衙宣麻之际上遣小黄门【一有三軰二字】宻于百官班中聴其议论而二公乆有人望一旦复用朝士往往相贺黄门具奏上大悦余时为学士后数日奏事垂拱殿上问新除彦博等外议如何余以朝士相贺为对上曰自古【二字一作古者】人君用人或以梦卜苟不知人当从人望梦卜岂足慿耶故余作批荅云永惟商周之所记至以梦卜而求贤孰若用缙绅之公言从中外之人望者具述上语也王元之在翰林尝草夏州李继迁制继迁送润笔物数倍于常然用启头书送拒而不纳盖惜事体也近时舍人院草制有送润笔物稍后时者必遣院子诣门催索而当送者往往不送相承既乆今索者送者皆恬然不以为怪也
　　内中旧有玉石三清真像初在真游殿既而大内火遂迁至玉清昭应宫已而玉清又大火又迁于洞真洞真又火又迁于上清上清又火皆焚荡无孑遗遂【一有又字】迁于景灵而宫司道官相与惶恐上言真像所至輙火景灵必不免愿迁【二字一作乞移】他所遂迁于集僖宫迎祥池水心殿而都人谓之行火真君也
　　丁文简公度罢参知政事为紫宸殿学士即文明殿学士也文明本有大学士为宰相兼职又有学士为诸学士之首后以文明者真宗谥号也遂更曰紫宸近世学士皆以殿名为官称如端明资政是也丁既受命遂称曰丁紫宸议者又谓紫宸之号非人臣之所宜称遽更曰观文观文是隋炀帝殿名理宜避之葢当时不知然则朝廷之事不可以不学也
　　王冀公钦若罢参知政事而真宗眷遇之意未衰特置资政殿学士以宠之时冦莱公在中书定其班位依杂学士在翰林学士下冀公因诉于上曰臣自学士拜参知政事今无罪而罢政班反在下是贬也真宗为特加【一作置】大学士班在翰林学士上宠遇如此
　　景祐中有郎官皮仲容者偶出街衢为一轻浮子所戏遽前贺云闻君有台宪之命仲容立马愧谢乆之徐问其何以知之对曰今新制台官必用稀姓者故以君姓知之尔盖是时三院御史乃仲简论程掌禹锡也闻者传以为笑
　　太宗时宋白贾黄中李至吕正苏易简五人同时拜翰林学士承防扈防赠之以诗云五鳯齐飞入翰林其后吕蒙正为【一作至】宰相贾黄中李至苏易简皆至参知政事宋白官至尚书老于翰林承防皆为名臣
　　御史台故事三院御史言事必先白中丞自【一有中山二字】刘子仪为中丞始牓台中今后御史有所言不须先自中丞杂端至今如此
　　丁晋公之南迁也行过潭州自作斋僧疏【一有文字】云补仲山之衮虽曲尽于巧心和傅说之羮实难调于众口其少以文称晚年诗笔尤精在海南篇咏尤多如草解忘忧忧底事花名含笑笑何人【一有之句二字】尤为人所传诵张仆射齐贤体质丰大饮食过人尤嗜肥猪肉毎食数斤天寿院风药黒神丸常人所服不过一弹丸公常以五七两为一大剂夹以胡饼而顿食之淳化中罢相知安州安陆山郡未尝识达官见公饮防不类常人举郡惊骇尝与賔客防食厨吏置一金漆大桶于防侧窥【一作窃】视公所食如其物投桶中至暮酒浆浸渍涨溢满桶郡人嗟愕以谓享富贵者必有异于人也然而晏元献公清痩如削其饮食甚防毎析半饼以筯卷之抽去其筯内捻头一茎而食【一有之事】此亦异于常【一无此字】人也宋宣献公绶夏英公竦同试童行诵经有一行者诵法华经不过问其习业防年矣曰十年也二公笑且闵之因各取法华经一部诵之宋公十【一作五】日夏公七日不复遗一字人性之相逺【一有也字】如此
　　枢宻曹侍中利用澶渊之役以殿直使于契丹议定盟好由是进用当章献明肃太后时以勲旧自处权倾中外虽太后亦严惮之但呼侍中而不名凡内降恩泽皆执不行然以其所执既多故有三执而又降出者【一无此字】则不得已而行之久之为小人所测凡有求而三降不降不行者必又请之太后曰侍中已不行矣请者徐启曰臣已告得侍中宅妳婆或其亲信为言之许矣于是又降出曹莫知其然也但以三执所不能已僶俛行之于是太后大怒自此切齿遂及曹芮之祸乃知大臣功高而权盛祸患之来非智虑所能防也
　　曹侍中在枢府务革侥幸而中官尤被裁抑罗崇勲时为供奉官监后苑作嵗满叙劳过求恩赏内中唐突不已庄献太后怒之帘前谕曹使召而戒励曹归院坐防事召崇勲立庭中去其巾带困辱乆之乃取状以闻崇勲不胜其耻其后曹芮事作镇州急奏言芮反状仁宗太后大惊崇勲适在侧因自请行既受命喜见顔色昼夜疾驰錬成其狱芮既被诛曹初贬随州再贬房州行至襄阳渡北津监造内臣杨懐敏指江水谓曹曰侍中好一江水葢欲其自投也再三言之曹不谕至襄阳遂逼其自缢
　　宋郑公庠初名郊字伯庠与其弟祁自布衣时名动天下号为二宋其为知制诰仁宗骤加奬眷便欲大用有忌其先进者譛之谓其姓符国号名应郊天又曰郊音交也交者替代之名也宋交其言不祥仁宗遽命改之公怏怏不获已乃改为庠字公序公后更践二府二十余年以司空致仕兼享福寿而【一作以】终而譛者竟不见用以卒可以为小人之戒也
　　曹武惠王彬国朝名将勲业之盛无与为比尝曰自吾为将杀人多矣然未尝以私喜怒輙戮一人其所居堂室弊壊子弟请加修葺公曰时方大冬墙壁瓦石之间百虫之蛰不可伤其生其仁心爱物葢如此既平江南回诣阁门入见牓子称奏勑江南勾当公事回其谦恭不代又如此
　　真宗好文虽以文辞取士然必视其器识毎御崇政赐进士及第必召其高第三四人竝列于庭更察其形神磊落者始赐第一人及第或取其所试文辞有理趣者徐奭铸鼎象物赋云足惟下正讵闻公餗之欹倾铉乃上居实取王臣之威重遂以为第一蔡齐置器赋云安天下于覆盂其功可大遂以为第一人
　　钱思公生长富贵而性俭约闺门用度为法甚谨子弟辈非时不能輙取一钱公有一珊瑚笔格平生尤所珍惜常置之几案子弟有欲钱者輙窃而藏之公即怅然自失乃牓于家庭以钱十千赎【一作购】之居一二日子弟佯为求得以献公欣然以十千赐之他日有欲钱者又窃去一嵗中率五七如此公终不悟也余官西都在公幕亲见之每与同僚叹公之纯徳也
　　国朝雅乐即用王朴所制周乐太祖时和岘以为声高遂下其一律然至今言乐者犹以为高云今黄钟乃古夹钟也景祐中李照作新【二字一作所作】乐又下其声太常歌工以其【一作为】太浊歌不成声当铸钟时乃私赂铸匠使减其铜齐而声稍清歌乃叶而成声而照竟不知以此知审音作乐之难也照每谓人曰声高则急促下则舒缓吾乐之作乆而可使人心感之皆舒和而人物之生亦当丰大王侍读洙身尤短小常戏之曰君乐之成能使我长【一有大字】乎闻者以为笑而乐成竟不用
