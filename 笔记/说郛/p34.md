<!-- { "loadSidebar": true } -->
　　苏秦去韩之魏説襄王曰大王之地南有鸿沟陈留汝南郾邵陵武陵新都东有淮颍煮枣无防西有长城之地北有河外卷燕酸枣地方千里田舍庐庑之数无所不蓄牧人民之众牛马之多夜行不絶輷輷殷殷夫魏天下之强国也王天下之贤王也
　　张孟谈谓赵襄子曰董安于之在晋阳公宫之垣皆荻蒿
　　晋太史屠黍见晋之乱以其国法归周
　　秦破魏军于华阳走我将军孟卯王使段干木子从与秦南阳木以千金和苏代谓王曰欲玺者段干木子也欲地者秦也今王使欲地者制玺欲玺者制地魏地不尽则不和且夫以地事秦譬犹以薪救火薪不尽火不灭也王曰是则然矣虽然事始已行不可更矣
　　苏秦归周虽多蓄亦何以为于是夜发书箧数十得周书阴符而读之欲睡引锥刺股血流至踝暮年以出揣摩曰此可以説当世之君矣
　　秦急攻赵求救于齐齐王曰必以长安君为质兵乃出长安君者太后之小子也太后爱之不肯遣大臣强谏太后怒谓左右曰敢复言长安君为质者老妇必唾其面
　　平原君对赵王曰沔池之防臣察武安君之为人也小头而鋭瞳子白黑分明小头而鋭断敢行也瞳子白黑分明者视事明也
　　荆轲谓樊于期曰愿得将军之首以献秦王秦王必喜而见臣臣左手把其袖右手揕其胸
　　燕太子丹豫求天下名利匕首得赵人徐夫人匕首取之百金使工以药淬之以试人血濡缕无不立死者

　　春秋繁露【董仲舒】
　　荠以美冬水气也荠甘味也乘于水气故美者甘胜寒也荠之言济所以济大水也
　　礼之所为兴也刀之在右白虎之象也
　　地出云为雨起气为风风雨者地之所为地不敢有其功名必上之于天
　　人之好恶化天之暖凊人之喜怒化天之寒暑
　　春气爱秋气严夏气乐冬气哀
　　祭天地之牛茧栗宗庙之牛握宾客之牛尺此言德滋美而牲滋微也
　　酝去烟防羽去眯磁石取铁颈金取火
　　芜荑生于燕橘枳死于荆
　　木已生而火养之金已死而水藏之火乐木而养以阳水克金而丧以阴
　　大富则骄大贫则忧忧则为盗骄则为暴
　　性如茧如卵卵待覆而为雏茧待缫而为丝性待教而为善
　　春秋无通辞从变而移

　　礼稽命征【阙名】
　　王者得礼制则泽谷之中有白玉焉
　　出号令合民心则祥风至
　　天子祭天地宗庙六宗五岳得其宜则五谷丰雷雨时至四夷贡物
　　外内之制各得所四方之事无有畜滞则游囿六畜繁多天苑有德星应
　　王者刑杀当罪赏赐当功得礼之仪则醴泉出
　　祭五岳四渎得其宜则黄雀见
　　孔子谓子夏曰羣鹄至非中国之禽也
　　三年一祫五年一禘经纪所论禘祫与禴祭其言鲜矣颛顼有三子生而亡去为疫鬼一居江水是为虐鬼鬼一居宫室区隅善惊人小儿于是常以正岁十二月令礼官方相氏掌熊罴黄金四目衣纁裳执戈扬盾帅百及童子而时傩以索室而驱疫鬼以桃弧苇矢土鼔且射之以赤丸五谷等洒扫以祛除疾殃
　　礼含文嘉【阙名】
　　王者得礼制则泽谷之中有白玉焉
　　五祀南郊北郊西郊东郊中兆正谋五者天子公侯伯子男卿大夫士所以承天也
　　玉石得宜则太白常明
　　明堂所以通神灵感天地正四时出教化崇有德章有道也
　　祭五岳四渎得其宜则黄雀见
　　伏羲德洽上下天应以鸟兽文章地应以龟书乃则象作易
　　禹垂意于沟洫百谷用成神龙至灵龟服玉女敬养天赐
　　作乐制礼得天心则景星见
　　云者运气布恩普也
　　保章氏以五云之物辨吉凶水旱丰荒之祲
　　出号令合民心则祥风至
　　神灵滋液百宝为用则白象至
　　神鼎者质文精也知吉凶存亡能轻能重能息能行王者兴则出

　　礼斗威仪【阙名】
　　帝者得其英华王者得其根核霸者得其附枝故帝道不行不能王王道不行不能霸霸道不行不能守其身岁凶年谷不登君膳不祭肺马不食谷孟春之月天子乃以元日祈谷于上帝孟夏驱兽无害五谷仲夏之月乃命百县雩祀百辟以祈谷实孟秋之月农乃登谷天子尝新先荐寝庙臣专政私其君位则草木不生禾谷不实
　　君乘木而王其政升平则福草生庙中朱草别名又曰南海翰以苍乌
　　君乘金而王其政讼平芳桂常生麒麟在郊又曰乘金而王则黄银见
　　君乘水而王为人黑色大耳其政和平则景云至北海输以文狐
　　君乘火而王其政和平梓为常生又曰南海输以骏马君乘土而王其政太平凤凰集于苑林
　　政理太平则时日五色
　　政太平则月圆而多辉政升平则月淸而明

　　大戴礼逸【阙名】
　　菙氏掌供燋契以待卜事杜子春注曰燋读如薪樵之樵谓所灼之木
　　高后崩丞相陈平等使人迎代王计未定遂卜之花得大黄庚
　　我既厌不我告猷郑注卜筮数而渎灵厌之不复告其所图之吉凶也言虽得兆繇不中也
　　武王有疾不豫二公曰我其为王穆卜
　　卜法天地象四时
　　大夫已上事卜且筮士则但筮尊卑之差
　　晋献公欲以骊姬为夫人卜之不吉筮之吉公曰从筮筮短长不如从长
　　王者必制巡狩之礼何尊天重民也所以五年一巡狩何五岁再闰天道大备所以至四岳者盛德之山四方之中能兴云致雨也巡狩者何巡循也狩牧也为天循行牧民也
　　楚焞以荆为之燃以灼正以荆者凡木心圆荆心方也

　　乐稽耀嘉【阙名】
　　武王承命兴师诛于商万国感喜军渡盟前歌后舞乃大安家给人足酌酒郁摇
　　冬至日祭天于圜丘用苍璧牲同玉色乐用夹钟为宫乐作六变
　　社土地之主地濶不可以尽祭故封土为社以报功也稷五谷之长谷众不可以徧祭故祀稷为神以主之也凡求雨男女欲和而乐又曰开神山神渊积薪夜击鼔噪而燔之
　　殷之德阳德也故以子为姓周之德阴德也故以姬为姓
　　郊祀之辞九句九阳数也
　　钟太阳其声宏寛瑟少阴其音淸远
　　心不得义不能乐体不得利不能安
　　先王之德泽在民民乐而歌之以为诗説而化之以为俗
　　地蓄莫如山天开莫如乐

　　孝经援神契【阙名】
　　三皇步五帝骤三王驰五霸骛或称帝王接上称天子明以爵事天接下称帝王明以号令臣下
　　元气混沌孝在其中天子孝天龙负图地出书妖孽消灭景云出游庶人孝则泽林茂浮珍舒怪艸秀水出神鱼
　　明堂之制东西九筵筵长九尺也明堂东西八十一尺南北六十三尺故谓之太室
　　黑坟宜黍麦
　　泰山天地帝孙也主召人魂
　　人头圆像天足方法地五藏像五行四胑法四时九窍法九分目法日月肝仁肺义肾智心礼胆断脾信膀胱决难发法星辰节法日岁肠法钤
　　伏羲氏日角衡连珠
　　仲冬昴星中叔莒芋
　　神灵滋液则碧玉出
　　周成王时越裳献白雉去京师三万里王者祭祀不相逾晏食袍服有节则至
　　奎主文章苍颉效象洛曜书丹靑垂萌画字宋均注曰奎星屈曲相钩似文字之画苍颉视而作书则河洛之应与人意惟取通矣
　　孔子制作孝经使七十二子向北辰磬折使曾子抱河洛事北向孔簪缥笔衣绛单衣向北辰而拜
　　椒姜御湿菖蒲益聪巨胜延年感喜辟兵此皆上圣之至言方术之实録也
　　伏牺大目孔子海口言若含择斗唇吐敎陈机授度舜手握褒
　　计九州之别壤山陵之大川泽所注菜沮所生鸟兽所聚凡九百一十万八千二十四顷硗埆不垦者千五百万二千顷
　　德至山陵则景云出德下至地则嘉禾生德至水泉则黄龙见
　　德至草木则芝草生又曰善养老则芝草茂又曰德至于草木则木连理
　　德至鸟兽则麒麟臻凤凰翔鸾凤舞又曰德至鸟兽则白鸟下
　　王者奉已俭约台榭不侈尊事耆老则白雀见
　　天子孝夭孽消灭景云出游

　　孝经钩命决【阙名】
　　先立春七日勑狱吏决词讼有罪当入无罪当出立春勑门拦无关钥以迎春之精下弓载楯鼔示时声动昆虫也
　　三皇步五帝骤三王驰五霸骛或称帝王接上称天子明以爵事天接下称帝王明以号令臣下
　　国多孝则风雨时
　　孝防如醴泉
　　春政不失五谷蘖初夏政不失甘雨时季夏政不失地无笛秋政不失人民昌冬政不失少疾丧五政不失百谷稚熟日月光明
　　作乐制礼孝以事天则景星见也
　　流深者其水不测孝至者其敬无穷
　　正朝夕者视北辰正情性者视孝子
　　父之所生其子长之父之所长其子养之父之所养其子成之诸父所为其子皆奉承而续行之不敢不致如父之意
　　不时谓之败岁不孝谓之戮民

　　孝经左契【阙名】
　　元气混沌孝在其中天子孝天龙负图地出书夭孽消灭景云出游庶人孝则泽林茂浮珍舒怪草秀水出神鱼
　　孝悌之至通于神明病则致其忧顾额消形求医翼全孝顺二亲得筭二千天司録所表事赐筭中功社福永来
　　赤雀者王者孝则衔书来
　　孝经者篇题就号也所以表指括意序中书名出义见道曰着一字苞十八章为天地喉襟道要德本故挺以题符篇冠就
　　孝悌之至通于神明则凤凰巢
　　周襄王不能事其母弟彗入斗亡其度
　　不孝敬痹在喉寿命凶
　　天序日月星辰以自光人序孝弟忠敬以自彰务一德也
　　孝之弥身也犹春气之澹澹也

　　孝经右契【阙名】
　　孔子夜梦丰沛邦有赤烟气起颜囘子夏侣往观之驱车到楚西北范氏之庙见刍儿捶麟伤其前左足束薪而覆之孔子曰儿汝来姓为谁儿曰吾姓为赤松子孔子曰汝岂有所见乎吾所见一禽一如麏羊头头上有角其末有肉方以是西走孔子发薪下麟孔子而蒙其兽
　　制作孝经道备使七十二弟子向北辰星而磬折孔子绛单衣向星而拜
　　孔子在庶德无所施功无所就志在春秋行在孝经以春秋属商孝经属参
　　曾子撰斯问曰孝文手駮不同何予曰吾作孝经以素王无爵禄之赏斧钺之诛与先王以托权自至德要道以题行首仲尼以立情性言子曰以开号列曾子示撰辅诗书以合谋
　　内深藏不足为神外博观不足为明惟孝者为能法天之神丽日之明
　　孝匪形乃格神

　　孝经内事【阙名】
　　天子行孝则景星见
　　王者动得天度止得地意从容中道阴阳合度则太微五帝座星明以光也
　　王者得礼之制不伤财不害民君臣和草木昆虫各象正性则三台为齐明不濶不狭如其度宋均云君臣制度宫室车旗多少各有斜品则应也
　　王者敬诸父有差则火角光明以扬宋均云诸父伯仲叔季也斗为帝车所乘也角坚刚而居帝前帝敬诸父感天应之也
　　王者远嫌别微殊贵贱抑骄臣息乱子则屏星为之明以润章大也
