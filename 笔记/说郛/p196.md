<!-- { "loadSidebar": true } -->
　　平江府州署之南名吴防【黄外及】坊按汉蔡邕亡命江海退迹吴防注引防稽高迁事掾为苗事又诸葛亮説荆州形势曰东连吴会王羲之为防稽内史时朝廷赋役繁重吴防尤甚石宗论伐吴之功曰吴防僭逆指言孙氏则吴会当是吴郡与会稽尤言吴越也葢不独谓姑苏今坊名吴防未知何据而然前汉吴王濞上患吴防轻悍即吴会也
　　契丹
　　契丹使毎嵗至中国索食料多不时异珍之物州县挠动公使契丹入其境稍深则必索猪肉及胃脏之属从者莫能晓葢燕北地产羊俗不畜猪驿使驰骑疲于奔命无日不加棰楚所以困乏耳既回程与送伴者饮率尽醉然公翊日乗骑如故初不病酲也益取随行大杯酌劝于伴者不能胜屡至委顿临别痛饮达旦及叙违马上几不能相揖后闻契丹责伴者以失机沙袋击之至死
　　谈命
　　临安中凡在御街中士大夫必游之地天下术士皆聚焉凡挟术者易得厚获迩来数十年间向之术行者皆多不验惟后进者术皆奇中有老于谈命者下问后进汝今之术即我向之术何汝验我若何不验后进者云向之士大夫之命占得禄贵生旺皆是贵人今之士大夫之命多带刑煞冲击方是贵人汝不见今日为监司郡守帅阃者日以杀人为事老者叹服
　　薛道衡
　　薛道衡空梁落燕泥之句诗名昔昔盐乐苑以为羽调曲怪录此蘧蒢三娘唱阿鹊盐曲又有突厥盐黄帝盐白鹤盐神雀盐疎勒盐满坐盐归国盐唐诗媚赖吴娘唱是盐更奏新声刮骨盐谓之盐者吟行曲引之类乐府解题谓之杖鼔曲也

　　説郛卷二十八上
<子部,杂家类,杂纂之属,说郛>
　　钦定四库全书
　　説郛卷二十八下　　　　元　陶宗仪　撰东斋记事【许观】
　　聨句所始
　　渔隐藂话曰雪浪斋日记云退之聨句古无此法自退之斩新开辟予观谢宣城有聨句七篇陶靖节有聨句一篇杜工部有聨句一篇则诸公已先为之退之亦是沿袭其旧退之斩新开辟则非也今攷之渔隐所言亦未为得聨句实起于汉栢梁台非始于靖节诸人也又何逊李白顔真卿皆有是作亦不特宣城工部而已
　　人事物
　　今人以物相遗谓之人事韩退之奏韩人事物状云奉勅撰平淮西碑文伏缘圣恩以碑本赐韩等今韩寄绢五百疋与臣充人事物未敢受领谨録奏闻又杜牧谢许受江西送撰韦丹碑防绢等状云中使奉宣圣防令臣领受江西观察使许于泉所寄撰韦丹遗爱碑文人事防绢共三百疋乃知此称自唐已有之
　　蒜髪
　　今人年壮而髪白者目之曰蒜髪犹言宣髪也今蒜髪又通称而知宣髪少矣宣髪见于陆徳明説卦释文中此固人所知也而蒜髪书间或未之见独本草芜菁条下有云蔓菁子压油涂颈能变蒜髪此亦可据也
　　关羽印
　　绍兴中洞庭渔人获一印方仅二寸制甚古纽有连环四两两相贯上有一大环总之葢所以佩也渔者以为金竞而讼于官辨其文乃夀亭侯印四字云长尝封为汉夀亭侯人疑必其佩也遂留长沙官库守库吏见印上时有光焰囘白于官乃遣人送荆门忠义祠中光怪遂絶淳熈四年玉泉寺僧真慈将献之东宫印已函而未发或光焰四起众皆惊愕遂不复献
　　无置锥地
　　今俗人谓之至贫者则曰无置锥之地此语葢自古有之韩非子云尧无胶漆之约于当世而道行舜无置锥之地于宇内而德结又史记优孟孙叔敖为楚相死其子无立锥之地又后汉郭丹后蜀诸葛亮俱有此语
　　呼臣呼卿
　　主者称臣葢是谦卑而已上下通行不特称于君上之前也如齐太子对医者文挚云臣以死争之虢君见扁鹊曰寡臣幸甚吕公谓汉高祖曰臣少好相人高祖谢项羽曰将军战河南之类是也晋宋间彼此相呼为卿自唐以来唯君上以呼臣庻士大夫不复敢以称谓矣
　　称万嵗
　　万嵗之称不知起于何代商周以来不复可攷吕氏春秋宋康王饮酒室中有呼万嵗者堂上悉应战国防冯驩烧债券民称万嵗蔺相如奉璧入秦秦王大喜左右皆呼称万嵗韩非子巫觋之祝人曰使君千秋万嵗之声聒耳新序梁君出猎归入庙中呼万嵗曰幸今日也纪信乗黄屋载左纛曰食尽汉王降楚呼万嵗陆贾奏新语左右皆称善呼万嵗汉武帝登嵩高呼万嵗者三元帝送许后入太子家谓左右酌酒贺我左右呼万嵗冯异赵臣将兵助异并送缣谷军中皆称万嵗王望曰今日惟击牛酾酒劳飨军士皆称万嵗伏王马援封侯乃首请上雅夀掾史皆称万嵗吴甘宁入魏营斩数十级还入营作鼓吹称万嵗是则庆贺之际上下通称之初无禁制不知自何时始専为君之祝也
　　崔豹
　　韩子仓书崔豹古今注后云崔豹汉魏间人也当干戈扰攘时能自见于翰墨虽小道亦足观士生无事时圆冠方履饱食嬉戏亦足愧矣予按刘孝标世説注云晋百官名崔豹字正能燕国人恵帝时官至太傅是则非汉末魏初间人葢子苍初不得其详以意度其为是时人故不免于悮
　　断屠
　　高承事物纪原唐刑法志武徳二年诏断屠日不行刑会要曰武徳二年正月二十四日诏自今以后每年正月五月九月及每月十斋日并断屠按此则断屠之始起于唐高祖也承所纪非也隋高祖仁夀三年诏六月十三日是朕生日宜令海内为武皇帝后断屠则此制隋已有之不始于唐已
　　有功汉书
　　刘歆顔游春有功于汉书葛洪云洪家世有刘子骏汉书百卷歆欲撰汉书编录汉事未得缔搆而亡故书无宗本止杂记而已试以此考校班固所作殆是全取刘书有小异同耳固所不取不过二万许言顔游春师古之叔也尝撰汉书决疑十二卷时称为大顔后师古为太子承干注班书多资取其义是二公有功于汉书多矣今日但知班固师古而已知歆及游春者鲜故予因表出之以示好事者游春有唐史畧载于师古末其详则见于顔真卿集
　　檄书露布所始
　　文章缘起汉陈琳作檄曹操文谓檄文起于琳也以文心雕龙攷之已有张仪檄楚书隗嚣檄亡新文矣又司马相如喻蜀文文选作喻蜀檄文则檄不始于陈琳隋礼仪志后魏每攻战克捷欲天下知闻乃书帛建于竿上名为露布其后相因施行如隋志所言则露布始见于后魏时事物纪原引世説袁虎倚马为桓温作北伐露布见于晋二者俱未为得汉贾逵为马超作伐曹操露布自后汉已有之岂书帛掲竿实自后魏始耶然露布之语其来亦久矣汉官仪凡制书皆玺封唯赦赠令司徒印露布要即此也
　　竹之异品
　　竹之异品颇多成都古今记云对青竹竹黄而沟青故每节若间出云此竹今浙中亦有之唯防稽颇多彼人呼黄金间碧玉辰州有一种小竹曰龙孙竹生山谷间高不盈尺细仅如针凡所以为竹无不具前辈诗有小竹如针能具体即此也武陵桃源山有方竹四面平整如削坚劲可以为杖予顷在湖湘间见有以竹为桶者其径几二尺罗浮山记云第三峯有竹大径七尺围节长丈二叶若芭蕉名龙公竹松窻杂録有异竹箆长二百余尺玉篇云竹甚可为舟龙公竹及竹虽未亲覩以前所见推之讵不可信哉
　　佛书
　　佛书见于中国世谓起于后汉明帝时今攷之葢明帝之前既有刘向列仙曰厯观百家之中以相捡验得仙者百四十六人其七十四人已在佛经霍去病收休屠登天金人张晏曰佛徒祀金人也顔师古曰今佛像是也汉武故事曰昆邪王杀休屠王以其众来降得其金人之神置之甘泉宫金人皆长丈余其祭不用牛羊惟烧香礼拜上使依其国俗祀之鱼豢魏畧西域曰哀帝元夀元年博士弟子景卢受大月氐王使伊存口休屠经此皆明帝未遣使取经之前也使明帝之前未有佛书则傅毅对明帝所言何从而得之隋书经籍志云其书久已流布遭秦之世所以湮灭其説必有所据也
　　刀耕火种
　　沅湘间多山农家惟植粟且多在冈阜每欲布种时则先伐其林木纵火焚之俟其成灰即布种于其间如是则所收必倍葢史所言刀耕火种也
　　钟鸣漏尽
　　今言人之衰老者则曰钟鸣漏尽隋栁彧伏见诏以上柱国和平子为州判史其人年垂八十钟鸣漏尽老令判举所损殊大人皆以此言始于彧非也田豫为并州刺史迁尉卫年老求逊位司马仲达以为豫充壮书喻未聴豫荅书曰年过七十而以居位譬犹钟鸣漏尽而夜行不休是罪人也当以此为始豫书见于魏书本
　　孝宗圣徳
　　初隆佑太后升遐时朝廷欲建山陵两浙漕臣曽公卷谓帝陵寝今存伊洛不日复中原即归伏矣宜以攅宫为名佥以为当遂卜吉于会稽民间冢墓有附近者往往多徙而之他高宗思陵兴役之际孝宗尝密敕无得辄坏人坟墓其爱人恤物一至如此文王之泽及朽骨未足多也
　　二赤松
　　赤松子有二其一神农时为雨师服水玉龙入火不烧即张子房从之游者事见刘向列传其一则晋之皇初平常牧羊忽见一道士将至金华山石室中后服松脂茯苓成仙易姓为赤曰赤松子即叱石为羊者事见葛洪神仙传今婺州金华山赤松观乃其飞升之地
　　諡号
　　曰古者生无爵死无諡諡法周公所为諡者行之迹也累积平生所行事善恶而定其名也是必死后方有諡今攷之亦有不然者如楚熊通自立为楚武王赵陀自称为南越王蜀杜宇自号望帝此固顕然自为称号者也若周公谓伯禽曰我文王之子武王之弟成王之叔父伍子胥谓楚使者云报汝平王欲国不灭释吾父兄吴越春秋云是时周之成王楚之平王皆生存已有此称此皆不可晓者刘向説苑改成王作今王杨景释荀子谓成王乃后人所加正以生存不当有諡为疑故临文未免迁就其説
　　五大夫
　　秦始皇下泰山风雨暴至休于树下因封其树为五大夫初不言其为何树也后汉应劭作汉官仪始言为松葢松栢在泰山之小天门至劭时犹存故知其为松也五大夫葢秦爵之第九级如曹参赐爵七大夫迁为五大夫是也后人不解遂谓松之封大夫者五故唐人松诗有不羡五株封之句葢循袭不攷之过也绍兴上虞县有村市曰五夫故老云有焦氏墓于此后五子皆位至大夫因而得名近世好事者或异其説曰此秦封松为五大夫之地也绍兴间王十朋为郡幙官采访所闻作会稽风俗赋得此遂以为然故赋中有枫挺千丈松封五夫之句疏于下云上虞有地名五夫始皇封松为五大夫之处葢越人但知始皇尝上防稽刻石颂徳不知封松乃在太山时非在防稽时也而十朋复失于致审遂以为实余尝过其处见道旁古石塔有刻字尝可读乃会昌三年余珠所记云草市曰五夫因焦氏立茔于此孝感上圣而为名焉乃知五夫之名实由焦氏惜乎十朋之不见也
　　礼部韵
