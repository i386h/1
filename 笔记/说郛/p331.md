<!-- { "loadSidebar": true } -->
　　陈京泗上人始为谏官数谏诤有内行文多诂训为给事中上方以为相防惑疾自刃废痼卒
　　韩会昌黎人善清言有文章名最髙然以故多谤至起居郎贬官卒
　　弟愈文益竒
　　许孟容呉人读书为文口辩为给事中尝论事由太常少卿为刑部侍郎
　　李觌陇西人行义甚修至刑部郎中卒故与先君为三司者也其大理者曰杨瑀瑀无可言犹以狱直为御史
　　宇文邈河南人有文谨慤人也为御史中丞龊龊自守然以直免官复为刺史卒
　　袁滋陈郡人善篆书文敏不竞为相出使辱命贬刺史复为义成军节度卒
　　卢羣范阳人杂博多所许与使反侧之地天子以为任事为义成军节度卒
　　崔损清河人畏慎为相无所发明然不害物天子独爱幸以损为长者
　　郑余庆荥阳人再为相始天下皆以为长者及为大官名益少今为尚书河南尹无恙
　　郑利用余庆从父兄也眞长者由大理少卿为御史中丞复由中丞为大理少卿
　　李益陇西姑臧人风流有文词少有癖疾以故不得用年老常望仕非其志复为尚书郎
　　王纾其弟绍太原人绍得幸德宗为尚书在宰相之右今为徐泗节度纾为学术鲁直为尚书郎
　　路泌河南人以尚书郎使西蕃留蕃中度今已年八十余旣和蕃十五年不得归无为言者
　　虞当会稽人为郭尚父从事终沔州刺史以信闻贾弇长乐人善士也为校书郎卒
　　弟全至御史中丞
　　赵需天水人儒士也有名至兵部郎中卒
　　张式南阳人
　　张莒常山人
　　张惟俭宣城当涂人皆善言谑式至河南尹莒邓州刺史惟俭和州刺史
　　奚陟江都人柔敏至吏部侍郎世谓陟善宦然其智足以自处也
　　卢景亮涿人有忠义多所激发为谏官奏书如水赴壑坐贬废弃甚久至顺宗时为尚书郎升中书舎人卒
　　杨于陵农人善吏敏秀者也为中书舎人京兆尹张因某人举诏防为长安尉愿去官为道士甚有名与其弟回降封州曰吾老矣必死回也哭而行遂死封州
　　髙郢渤海人有文章规矩自立者不干贵幸以太常为相罢居尚书
　　唐次北海人有文章学行义甚髙以尚书郎出为刺史屏弃永贞中召以为中书舎人道病去长安七十里死传舎
　　苖拯上党人有学术峭直以谏议大夫漏泄省中语贬万州卒
　　柳氏兄弟者先君族兄弟也最大并字伯存为文学至御史病瞽遂废次中庸中行皆名有文咸为官早死
　　柳登柳冕者族子也自其父芳善文史与冕并居集贤书府冕文学益健颇躁自吏部郎中出为刺史至福建亷使卒登晩仕至尚书郎秘书少监
　　薛丹同郡人至尚书郎
　　吕牧东平人由尚书郎刺泽州卒
　　崔稹清河人至检校郎官子羣为右补阙赠给事中房啓河南人善清言由万年令为容州经略
　　于申河南人至尚书郎
　　常仲孺河南人今为谏议大夫
　　苏弁武功人好聚书至三万卷与先君通书以戸部侍郎贬复为刺史
　　崔芃博陵人善言名理为御史尚书郎
　　郑元均荥阳人强抗少所推让然以此多怨因不得位辛恽陇西人有史学
　　韩衡昌黎人善士
　　陈众甫梓潼人髙志气
　　薛伯髙同郡人好读书号为长者后至尚书卒
　　张宣力清河人儒善后表其名去力但为官自元均至宣力皆没没无显仕者
　　宗元曰先君之所与友凡天下善士举集焉信让而大显道博而无杂今之世言交者以为端敢悉书所尤厚者附兹石以铭于背如右







　　皮子世录【皮日休】
　　皮子之先葢郑公之苖裔贤大夫子皮之后在战国及秦时无谱牒可考自汉至唐其英雄贤俊在位者往往有焉前汉时名容者以善为容官至大夫后汉时名廵者为太毉令三国时无闻焉晋朝名初者为襄阳太守名京者为贤处士宋朝名熙祖者与徐广论议符王世名审者为坚侍郎后魏世名豹子者为魏名将子道明袭爵弟喜为使持节侍中都督秦雍梁益诸军事大将军仇池镇将假公如故喜以战守之功累加勲爵后转散骑常侍安南将军豫州刺史卒于天宗爵喜弟双仁冠军将军仇池镇将北齐时名景和者以功大官封王名延宗者为黄门侍郎隋朝名子信者为刺史至于吾唐汩汩于民间无能以文取位唯从祖翁讳瑕叔举进士有名以刚柔不合时受蜀聘为幕府累官至刺史从翁讳行修明经及第累官至项城令以盗不发贬州掾卒时日休之世以逺祖襄阳太守子孙因家襄阳之竟陵世世为襄阳人自有唐已来或农竟陵或隐鹿门皆不拘冠冕以至皮子呜呼圣贤命世世不贱不足以立志地不卑不足以立名是知老子产于厉乡仲尼生于阙里茍使李干早胎老子岂降叔梁早仲尼不生贤旣家有不足为立大功致大化振大名者其在斯乎











　　卢氏杂説【卢言】
　　李綘
　　宪宗时中官吐突承璀有恩泽欲为上立德政碑碑屋已成磨砻石讫请宣索文时李绛为翰林学士奏曰大人者与天地合其德日月合其明无立碑纪美之事恐取笑夷夏上深然之遽命拆屋废石承璀奏碑屋用功极多难便毁拆欲坚其请上曰急索牛拽倒其纳谏如此
　　文宗
　　文宗命中使宣两军中尉及诸司使内官等不许着纱縠绫罗巾其后驸马韦处仁见巾夹罗巾以进上曰本慕卿门戸清素故俯从选尚如此巾服从他诸戚为之卿不须为也
　　郑余庆
　　郑余庆清俭有重德一日忽召亲朋官数人防食众皆惊朝僚以故相望重皆淩晨诣之至日髙余庆方出闲话移时诸人皆嚣然余庆呼左右曰处方厨家烂蒸去毛莫抝折项诸人相顾以为必蒸鵞鸭之类逡廵舁台盘出酱醋亦极香新良久就餐每人前下粟米饭一椀蒸胡芦一枚相国餐美诸人强进而罢
　　宣宗
　　宣宗酷好进士及第每对朝臣问及第茍有科名对者必大喜便问所试诗赋题目并主司姓名或有人物稍好者偶不中第叹惜移时常于内自题乡贡进士李道龙
　　内出题
　　开成中髙锴知举内出霓裳羽衣曲赋太学创置石经诗进士试诗赋自此始也
　　郑薰
　　郑薰知举放牓日唯舎人毕諴到宅谢恩至萧仿放牓日并无朱紫及门时论诮之
　　裴德融
　　裴德融讳臯値髙锴知举入试主司曰伊讳臯某某下就试与及第困一生事后除屯田员外郎时卢简求为右丞裴与除郎官一人同参到宅右丞先屈前一人入从容多时前人启云某与新除屯田裴员外同祗候右丞裴员外在门外多时卢遽使驱使官传语曰员外是何人下及第偶有事不得奉见裴仓皇失措骑前人马出门去
　　李景让
　　大中年丞郎宴席蒋伸在座忽斟一杯言曰席上有孝于家忠于国及名重于时者饮此爵众皆肃然无敢举者独李公景让起引此爵蒋曰此宜其然
　　夏侯孜
　　崔郢为京尹日三司使在永达亭子宴丞郎崔乗酒突饮众人皆延之时谯公夏侯孜为戸部使问曰尹曾任给舎否崔曰无谯公曰若不曾歴给舎京兆尹不合冲丞郎宴命酒糺来命下筹且吃罚爵取三大器物引满
<子部,杂家类,杂纂之属,说郛,卷四十八下>饮之良久方起
　　榤刀覇长
　　侯白防辨杨素与相善素关中人白山东人素尝卒难之欲其无对而关中下俚人言音谓水涨爲覇长山东亦言擎将去为榤刀素尝戏白曰山东固多仁义借一而得两曰若为得两曰有人从某借弓者乃曰榤刀去岂非借一而得两白应声曰关中人亦甚聪明问一知二素曰何以得知曰日有人问比来多雨渭水涨否答曰覇长岂非问一知二素伏其辨防







　　零陵总记【陆防】
　　李义山
　　李义山游长安投宿旅店适防客因召与坐不知为义山也酒酣客赋木兰花诗众皆夸示义山后成诗曰洞庭波冷晓侵云日日征帆送逺人几度木兰舟上望不知船是此花身坐客大惊询之方知是义山也
　　李邕
　　李邕常不许萧诚书乃诈作古帖令纸故暗持示邕曰此乃右军眞迹如何邕看称善诚实以告之复取视曰细看亦未能好
　　严安之
　　严安之崔潭俱为赤尉安之令伍伯执大杖潭亦大甚杖至如椽安之复令执小杖潭亦益小甚杖至如箸安之令伍伯空手乃不复学也
　　庾倬
　　新野庾倬为河南府兵曹有寡姊在家时洛中物价翔贵难致口腹庾常于公堂辍己馔以饷其姊始言所爱小男以饷之同官初甚鄙笑后知之咸嘉叹倬生简休
　　李牟
　　李牟秋夜吹笛于洲舟檝甚隘初发调羣动皆息及数奏防风飒然而至又俄顷舟人贾客皆有怨叹悲泣之声
　　补阙母
　　补阙母照博学有著述才上表请修古史先撰目録以进宗称善赐绢百疋
　　书生
　　有书生读经书甚精熟不知近代事因说骆宾王遂云某识其孙李少府者兄弟太多意谓骆宾是诸王封号也
　　回鹘
　　回鹘常与摩尼议政故京师为之立寺其法日晩乃食敬水而茹荤不饮乳酪其大摩尼数年一易往来中国小者年转江岭西市商胡槖其源生于回鹘有功也
　　李约
　　李约天性惟嗜茶能自煎谓人曰茶须缓火炙活火谓炭火之熖者也客至不限瓯数竟日执持茶器不倦曾奉使行至陜州硖石县东爱渠水清流旬日忘发
　　张登
　　张登长于小赋气宏而密间不容髪有织成隐起往往蹙金之状
　　薛调
　　薛调季瓒同年进士调美姿貎人号为生菩萨瓒俊爽人号为劒调寛恕而瓒猜忌论者以时人所称协其性也
　　李直方
　　李直方常第果实若贡士者以緑李为首楞梨为二樱桃为三柑为四蒲桃为五或荐荔枝曰寄举之又问栗如之何曰最有冗事不出八九始范晔以诸香品时軰候味虚撰百官本草皆此类也
　　周复
　　元稹在鄂州时周复为从事稹尝赋诗命院中属和周簪笏见稹曰某偶以大人往还髙门谬获一第其实诗赋皆不能也稹曰遽以实告贤于能诗者
　　薛元超
　　薛元超谓所亲曰吾不才冨贵过人平生有三恨始不以进士擢第不娶五姓女不得修国史
　　刘太眞
　　贞元四年刘太眞侍郎入贡院寄前主司萧聼尚书诗曰独坐贡闱里愁心芳草生山公昨夜事应见此时情
　　于頔
　　于頔司空尝令客弹琴其嫂知音聼于下曰三分中一分筝声二分琵琶声絶无琴韵
　　李沂公
　　李沂公雅好琴常斵桐又取漆桶为之多至数百张求者与之
　　鉴虚
　　鉴虚为僧颇有风格而出入内道场卖弄权势杖杀于京兆府城中言鉴虚善煮羊脾传以为法












　　玉堂闲话【撰人阙】
　　生赘肉
　　释氏因时果有报应近歳有一男子旣贫且贱于上吻忽生一片赘肉如展两手许大下覆其口形状丑异殆不可言其人每饥渴则揭赘肉以就饮啜颇甚苦楚或问其所因则曰少年无頼曾在军伍常于佛寺安下同火共刲一羊分得少肉旁有一佛像上吻间可置之不数日婴疾遂生此赘肉焉
　　西明寺
　　长安城西明寺钟防乱之后缁徒流离閴其寺者数年有贫民利其铜袖锤錾往窃凿之日获一二片鬻于阛阓如是经年人皆知之官吏不禁后其家忽失所在市铜者亦讶其不来后官欲徙其钟于别寺见寺钟平堕在阁上及仆之见盗钟者抱锤錾俨然坐于其间即已干枯矣
　　马全节婢
