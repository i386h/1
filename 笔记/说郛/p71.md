<!-- { "loadSidebar": true } -->
　　李太史焘云延之于书靡不观观书靡不记每公退则闭户谢客日计手抄若干古书其子弟及诸女亦抄书一日谓予曰吾所抄书今若干卷将彚而目之饥读之以当肉寒读之以当裘孤寂而读之以当友朋幽忧而读之以当金石琴瑟也
　　右遂初堂书目一卷按直斋陈氏书录解题曰锡山尤氏尚书袤延之淳熈名臣藏书至多法书尤富常烬于火今其存无防矣呉郡陆友仁书

　　説郛卷十下
<子部,杂家类,杂纂之属,说郛>
　　钦定四库全书
　　説郛卷十一上　　　　　元　陶宗仪　撰輶轩絶代语【扬雄】
　　郁悠惟虑愿念思也
　　郁晋宋鲁卫间谓之郁悠犹郁陶也惟凡思也虑谋思也愿欲思也念常思也
　　眉梨耋鲐老也
　　东齐曰眉言秀眉也燕代北鄙曰梨言面色如冻梨也宋衞曰耋言八十为耋秦晋曰鲐言背皮如鲐鱼也
　　餥飵食也
　　陈楚间相谒而食麦饘谓之餥注云饘糜也楚曰飵上音非下音昨
　　朦厐丰大也
　　秦晋之间凡大貌谓之朦或谓之厐燕赵北鄙凡大人谓之丰故燕记曰丰人杼首长也燕赵度物围者丰围朦音忙红厐音
　　娃娥窈窕艶美也
　　吴有舘娃宫秦有榛娥宫秦晋间美貌为娥言娥蛾也美状为窕言闲都也美色为艶言光艶也美心为窈言幽静也榛音秦
　　奕僷容也
　　注云奕奕僷僷轻丽貌也自关以西凡美容谓之奕或谓之僷又好自谓之顺言流泽也僷音叶同
　　私纎防【音鋭】穉杪策小也
　　自关至梁益间凡物小者谓之私缯帛之细者谓之纎凡草生而初达谓之防言锋萌始出也穉年少也木细枝谓之杪燕之北鄙谓之策齐又谓之注云如马也传曰慈母之怒子也折笞之其惠存焉耳
　　台敌
　　东齐海之间谓之台自关以西凡物力同者谓之台敌
　　糊饦媵【音孕】寄也
　　寓食为糊口传言糊口四方是也凡寄为饦寄物为媵
　　厘防僆子
　　东楚间凡人兽双产者谓之厘防秦晋间谓之僆子自关以东谓之防生女谓之嫁子言往适人也东齐壻为倩言可借倩也宫婢女厮谓之娠女厮言妇人之供给使者也僆音辇防音所患娠音振同
　　亭公弩父
　　楚东海间亭父谓之亭公卒谓之弩父言主担弩因以为名也
　　赃获奴婢贱称也
　　淮海间骂奴曰赃婢曰获燕齐间民凡男而壻婢谓之赃女而妇奴谓之获又亡奴谓之赃亡婢谓之获丑称尔
　　褛裂须捷败也
　　南楚凡人贫衣被丑谓之须捷或谓褛裂注云衣壊貌也左氏曰荜路褴褛以啓山林荜路柴车也褛音缕
　　防防筩褹倒顿防
　　秦晋间谓无縁之衣曰防防江湘之间谓复襦曰筩褹大袴谓之倒顿小袴谓之防读音皎了
　　屝履屦
　　徐兖间谓之屝音翡自关而西谓之屦中有木者谓之履舄丝作者曰不借
　　酢饀
　　甑自关西东谓之甗或谓之或谓之酢饀甗音辇音岑饀音防
　　繘绠
　　关东谓绠关西谓之繘绠皆汲绳也繘音橘
　　渠拏
　　杷宋魏间谓之渠拏或曰渠疏又有齿为杷无齿为朳拏诺诸切
　　特介
　　物无偶曰特兽无偶曰介传曰泽有介麋
　　铺湏索也
　　东齐曰铺湏秦晋抖薮铺音甹
　　嫢盈怒也
　　燕之外郊朝鲜之间凡言呵叱者谓之嫢盈
　　李父
　　陈魏间谓虎为李父江淮谓之李耳言虎食物值耳即止触其讳也又谓之于防音乌涂关西或谓虎伯都
　　防鴠
　　鸟似鸡色五色冬亦无毛常赤倮昼夜鸣音侃旦宋魏间谓之定甲或曰独舂言好自低昻也
　　飞鼠
　　蝙蝠自关以东谓之鵩翼或曰飞鼠或曰仙鼠北燕谓之蟙防音职墨
　　守宫诸名
　　秦晋谓之守宫或曰蠦又曰蜥易又曰蝘蜓其在泽中者易蜴楚曰蛇医又曰蝾螈又曰螔防桂林又大者蛤蚧卢纒斯侯荣原六音
　　舟楫诸名
　　江湖间大船曰舸小舸曰艖【音又】小艖曰艒小艒防曰艇长而薄者曰艜【音】短而深者曰防【音步】小而深者曰□【音卯】方舟谓之艎防舟谓之浮梁防【音造】楫曰桡或曰櫂所以穏棹曰桨桨揺橹小防也所以县櫂曰缉系櫂索也所以刺舟曰篙维谓之鼎系船也首谓之闾今江东呼舡为飞闾或曰鹢首今舟前所作青雀是也后曰舳今呼为舵舳制末也伪谓之仡仡不安也仡音吾勃伪音讹舡揺动倾侧之貌也
　　蝼蛄曰社狗
　　南楚间名蝼蛄曰社狗
　　笛师
　　蠭燕赵间名曰蠓螉【音防翁】其小者蠮螉大而密者曰壶蠭注穿竹木作孔有蜜者谓之笛师
　　鼻祖
　　鼻始也兽之初生谓之鼻人之初生谓之首梁益谓鼻为初或谓之祖
　　巨斧
　　兖豫间谓螗螂为巨斧

　　独断【蔡邕】
　　汉天子正号曰皇帝自称曰朕臣民称之曰陛下其言曰制诏史官记事曰上车马衣服器械百物曰乗舆所在曰行在所所居曰禁中后曰省中印曰玺所至曰幸所进曰御其命令一曰策书二曰制书三曰诏书四曰戒书
　　皇帝皇王后帝皆君也上古天子庖牺氏神农氏称皇尧舜称帝夏殷周称王秦承周末为汉驱除自以德兼三皇功包五帝故并以为号汉髙祖受命功德宜之因而不改也
　　王者至尊四号之别名
　　王畿内之所称王有天下故称王
　　天王诸夏之所称天下之所归往故称天王
　　天子中外之所称父天母地故称天子
　　天家百官小吏之所称天子无外以天下为家故称天家
　　天子正号之别名
　　皇帝至尊之称皇者煌也盛德煌煌无所不照帝者谛也能行天道事天审谛故称皇帝
　　朕我也古者尊卑共之贵贱不嫌则可同号之义也尧曰朕在位七十载臯陶与帝舜言曰朕言惠可底行屈原曰朕皇考此其义也至秦天子独以为称汉因而不改也
　　陛下者陛阶也所由升堂也天子必有近臣执兵陈于陛侧以戒不虞谓之陛下者羣臣与天子言不敢指斥天子故呼在陛下者而告之因卑达尊之意也上书亦如之及羣臣士庶相与言曰殿下阁下执事之属皆此类也
　　上者尊位所在也太史令司马迁记事当言帝则依违但言上不敢渫渎言尊号尊王之义也
　　乗舆出于律律曰敢盗乗舆服御物谓天子所服食者也天子至尊不敢渫渎言之故托之于乗舆乗犹载也舆犹车也天子以天下为家不以京师宫室为常处则当乗车舆以行天下故羣臣托乗舆以言之或谓之车驾
　　天子自谓曰行在所犹言今虽在京师行所至耳巡狩天下所奏事处皆为宫在京师曰奏长安宫在泰山则曰奏奉髙宫唯当时所在或曰朝廷亦依违尊者所都连举朝廷以言之也亲近侍从官称曰大家百官小吏称曰天家
　　禁中者门戸有禁非侍御者不得入故曰禁中孝元皇后父大司马阳平侯名禁当时避之故曰省中今宜改后遂无复言之者
　　玺者印也印者信也天子玺以玉螭虎纽古者尊卑共之月令曰固封玺春秋左氏传曰鲁襄公在楚季武子使公冶问玺书追而与之此诸侯大夫印称玺者也卫宏曰秦以前民皆以金玉为印龙虎纽唯其所好然则秦以来天子独以印称玺又独以玉羣臣莫敢用也幸者宜幸也世俗谓幸为侥幸车驾所至臣民被其德泽以侥幸故曰幸也先帝故事所至见长吏三老官属亲临轩作乐赐食皁帛越巾刀佩带民爵有级数或赐田租之半是故谓之幸皆非其所当得而得之王仲任曰君子无幸而有不幸小人有幸而无不幸春秋传曰民之多幸国之不幸也言民之得所不当得故谓之幸然则人主必慎所幸也御者进也凡衣服加于身饮食入于口妃妾接于寝皆曰御亲爱者皆曰幸
　　策书策者简也礼曰不满百丈不书于策其制长二尺短者半之其次一长一短两编下附篆书起年月日称皇帝曰以命诸侯王三公其诸侯王三公之薨于位者亦以策书诔谥其行而赐之如诸侯之策三公以罪免亦赐策文体如上策而书以尺一木两行唯此为异者也
　　制书帝者制度之命也其文曰制诏三公赦令赎令之属是也刺史太守相劾奏申下土迁书文亦如之其徴为九卿若迁京师近官则言官具言姓名其免若得罪无姓凡制书有印使符下逺近皆玺封尚书令印重封唯赦令赎令召三公诣朝堂受制书司徒印封露布下州郡
　　诏书者诏诰也有三品其文曰告某官官如故事是为诏书羣臣有所奏请尚书令奏之下有制曰天子答之曰可若下某官云云亦曰诏书羣臣有所奏请无尚书令奏制字则答曰已奏如书本官下所当至亦曰诏戒书戒敇刺史太守及三邉营官被敇文曰有诏敇某官是为戒敇也世皆名此为策书失之逺矣
　　凡羣臣上书于天子者有四名一曰章二曰奏三曰表四曰駮议
　　章者需头称稽首上书谢恩陈事诣阙通者也
　　奏者亦需头其京师官但言稽首下言稽首以闻其中者所请若罪法劾案公府送御史台公卿校尉送谒者台也
　　表者不需头上言臣某言下言臣某诚惶诚恐顿首顿首死罪死罪左方下附曰某官臣某甲上文多用编两行文少以五行诣尚书通者也公卿校尉诸将不言姓大夫以下有同姓官别者言姓章曰报闻公卿使谒者将大夫以下至吏民尚书左丞奏闻报可表文报已奏如书凡章表皆啓封其言密事得皁囊盛其有疑事公卿百官防议若台阁有所正处而独执异意者曰駮议駮议曰某官某甲议以为如是下言臣愚戆议异其非駮议不言议异其合于上意者文报曰某官某甲议可汉承秦法羣臣上书皆言昧死言王莽盗位慕古法去昧死曰稽首光武因而不改朝臣曰稽首顿首非朝臣曰稽首再拜公卿侍中尚书衣帛而朝曰朝臣诸营校尉将大夫以下亦为朝臣
　　王者临抚之别名天子曰兆民诸侯曰万民【今之令长古之诸侯】百乗之家曰百姓【百姓之家子男之国也】
　　天子所都曰京师京水也地下之众者莫过于水地上之众者莫过于人京大师众也故曰京师也
　　京师天子之畿内千里象日月日月次千里
　　天子命令之别名一曰命【出君下臣名曰命】二曰令【奉而行之名曰令】三曰政【着之竹帛名曰政】
　　天子父事天母事地兄事日姊事月常以春分朝日于东门之外示有所尊训人民事君之道也秋夕夕月于西门之外别隂阳之义也
　　天子父事三老者道成于天地人也兄事五更者训于五品也更者长也更相代至五也能以善道改更已也又三老老谓久也旧也寿也皆取首妻男女完具者古者天子亲袒割牲执醤而馈三公设几九卿正履使者安车輭轮送迎而至其家天子独拜于屏其明旦三老诣阙谢以其礼过厚故也又五更或为叟叟老称与三老同义也
　　三代建正之别名夏以十三月为正十寸为尺律中太蔟言万物始簇而生故以为正也殷以十二月为正九寸为尺律中大吕言隂气大胜助黄钟宣气而万物生故以为正也周以十一月为正八寸为尺律中黄钟言阳气踵黄泉而出故以为正也
　　三代年岁之别名唐虞曰载载岁也言一岁莫不覆载故曰载也夏曰岁一曰稔也商曰祀周曰年
　　闰月者所以补小月之减日以正岁数故三年一闰五年再闰
　　天子诸侯后妃夫人之别名天子之妃曰后后之言后也诸侯之妃曰夫人夫之言扶也大夫曰孺人孺之言属也士曰妇人妇之言服也庶人曰妻妻之言齐也公侯有夫人有世妇有妻有妾皇后赤绶玉玺贵人緺綟金印緺綟色似绿
