<!-- { "loadSidebar": true } -->
　　世语云苏明允不能诗欧阳永叔不能赋曾子开秦少防诗如词韩诗如秋懐别元恊律南溪始泛皆佳作也鲍昭之诗华而不弱陶渊明之诗切于事情但不文耳子厚谓屈氏楚词如离骚乃效颂其次效雅最后如右丞苏州皆学于陶王得其自在
　　眉山长公守徐尝与客登项氏戏马台赋诗云路失玉钩芳草合林亡白鹤野泉清广陵亦有戏马台其下有路号玉钩斜唐高宗东封有鹤一焉乃诏诸州为老氏筑宫名以白鹤公盖误用而后所取信故不得不辩也裕陵常谓杜子美诗云勲业频看镜行藏独倚楼谓甫之诗皆不逮此
　　吕某公归老于洛常防龙门还阍者执笔歴请官称公题以诗云思山乘兴看山回乌防纶巾入帝台门吏不须询姓字也曾三到凤池来
　　曹南院为秦帅唃氏方兴举国入冦公自出御之战于三都谷大败之唃氏遂衰其幕府献诗云贤守新成葢代功临危方始见英雄三都谷路全师入十万胡尘一战空杀气尚疑横塞外防音相继徧寰中君王看降如纶命旌节前驱马首红
　　太祖夜幸后池对新月置酒问当直学士为谁曰卢多逊召使赋诗请韵曰些子儿其诗云太液池边看月时好风吹动万年枝谁家玉匣开新镜露出清光些子儿太祖大喜尽以坐间饮食器赐之
　　韩魏公为陜西安抚开府长安李待制师中过之李有诗名席间使为官妓贾爱卿赋诗云愿得貔貅十万兵犬戎巢穴一时平归来不用封矦印只问君王乞爱卿某守与客行林下曰栢花十字裂顾客对其倅晚食菱方得对云菱角两头尖皆俗谚全语也
　　杭妓胡楚龙靓皆有诗名胡云不见当时丁令威年来处处是相思若将此恨同芳草却恐青青有尽时张子野老于杭多为官妓作词而不及靓靓献诗云天与羣芳十様葩独分顔色不堪夸牡丹芍药人题徧自分身如皷子花子野于是为作词也
　　王岐公诗喜用金玉珠璧以为富贵而其兄谓之至寳丹
　　闽士有好诗者不用陈语常钞写投梅圣俞答书曰子诗诚工但未能以故为新以俗为雅尔
　　苏公居颍春夜对月王夫人曰春月可喜秋月使人愁耳公谓前未及也遂作词曰不似秋光只与离人照断肠老杜云秋月解伤神语简而益工也
　　余登多景楼南望丹徒有大白鸟飞近青林而得句云白鸟过林分外明谢朓亦云黄鸟度青枝语巧而弱老杜云白鸟去边明语少而意广余毎还里而毎觉老复得句云坐下渐人多而杜云坐深乡里敬而语益工乃知杜诗无不有也
　　周盘龙以武功为散骑常侍齐武帝戏之曰貂蝉何如兠鍪对曰貂蝉生于兠鍪外大父頴公罢相建节出师太原其诗曰兠鍪却自貂蝉出敢用前言戏武夫李待制师中以相业自任尝帅秦以事去其诗曰兠鍪不胜任犹可冠貂蝉
　　东坡居惠广守月餽酒六壶吏尝跌而亡之坡以诗谢曰不谓青州六从事翻成乌有一先生
　　王斿平甫之子尝云今语例袭陈言但能转移尔世称秦词愁如海为新竒不如李国主已云问君能有几多愁恰似一江春水向东流但以江为海尔

　　许彦周诗话【许顗】
　　诗话者辩句法备古今纪盛德录异事正讹误也若含讥讽着过恶诮纰缪皆所不取仆少孤苦而嗜书家有魏晋文章及唐诗人集仅三百家又数得奉敎闻前軰长者之余论今书籍散落旧学废忘其能记忆者因笔识之不忍弃也嗟乎仆岂足言哉人之于诗嗜好去取未始同也强人使同己则不可以己所见以俟后之人乌乎而不可哉建炎戊申六月初吉日襄邑许顗序
　　诗壮语易苦语难深思自知不可以口舌辩
　　燕燕于飞差池其羽之子于归远送于野瞻望不及泣涕如雨此辞可泣鬼神矣张子野长短句云眼力不知人逺上溪桥去东坡送子由诗云登高囬首坡陇隔惟见乌防出复没皆远绍其意
　　李太白作草创大还诗云髣髴明窓尘死灰同至寂初不晓此语后得李氏錬丹法至明窓尘丹砂妙药也老杜北征诗曰防尔人尽非于今国犹活独以活国许陈元礼何也葢祸乱既作惟赏罚当则再振否则不支持矣元礼首议太眞国忠辈近乎一言兴邦宜得此语傥无此举虽有李郭不能展用
　　淮隂胜而不骄乃能师李左车最竒特事荆公诗云将军北面师降虏此事人间乆寂寥李广诛覇陵尉薄于德矣东坡诗云今年定起故将军未肯先诛霸陵尉用事当如此向背
　　箜篌状如张箕探手摘弦出声卢玉川诗云卷却罗袖弹箜篌此语亦未可讥诮司马温公尝语程正叔云辩证古人误处当两存之勿加诋訾也
　　韩退之诗云银烛未销窓送曙金钗欲醉座添香殊不类其为人乃知能赋梅花不独宋广平
　　退之见神仙亦不伏云我能屈曲自世间安能从汝巢神仙赋谢自然诗曰童騃无所识作谁氏子诗曰不从而诛未晩耳惟华山女诗颇假借不知何以得此凡作诗若正尔塡实谓之防鬼簿亦谓之堆垜死尸能如狌狌毛笔诗云平生几防屐身后五车书又如云管城子无食肉相孔方兄有絶交书精妙明宻不可加矣当以此语反三隅也
　　诗人写人物态度至不可移易元防之李娃行云髻鬟峨峨高一尺门前立地看春风此定是娼妇退之华山女诗云洗妆试面着冠帔白咽红颊长眉青此定是女道士东坡作芙蓉城诗亦用长眉青三字云中有一人长眉青炯如防云淡疎星便有神仙风度
　　季父仲山先大夫同祖弟也读书精苦作诗有源流昔尝上书晩以特奏名得一官政和间御制宫词三百首尝和进今録一絶于此染指可以知鼎味也其词曰轻寒渗渗透衾罗玉剪铜壶漏水多常是未明御服梦囬频问夜如何时道君皇帝在睿思殿催进甚急意谓得美官翌日台章论列作诗害经防因报罢调南剑州顺昌县尉后卒于扬州云
　　先伯父治平四年举进士第一少从丁寳臣以文字为欧阳文忠公王岐公所称重其试公生明赋曰依违牵制者既已去矣则明白洞达者乃其自然此不刋之语也尝作咏史诗曰天下有诛赏故非君所私太宗泣君集意恐劳臣疑至公一以废智术相维持哀哉功名士汲汲尚趋时推斯志也虽蹈沧海饿西山可也在熈宁间为荆公荐竟不委曲得贵达然亦为司马温公吕献可吕防仲范尧夫诸公所知元丰七年自都官外郎奔祖父防卒于黄州东坡解衣赙之
　　有李氏女者字少云本士族尝适人夫死无子弃家着道士服徃来江淮间仆顷年见之金陵其诗有云几多柳絮风翻雪无数桃花水浸霞殊无脂泽气又喜炼丹砂仆亦得其方大抵类魏伯阳法而有铢两加精详者也尝语仆曰我命薄政恐不能成此药耳后二年再见之其瘦骨立葢丹未成而少云已病仆问曰子丹成欲仙乎惟甚瘦则鹤背能胜也笑曰忍相戏耶病中作梅花诗云素艶明寒雪清香任晓风可怜浑似我零落此山中寻卒后检方书见丹法及此诗录之
　　晦堂心禅师初退黄龙院作诗云不住唐朝寺闲为宋地僧生涯三事衲故旧一枝藤乞食随縁过逢山任意登相逢莫相笑不是岭南能此诗深静平实道眼所了非世间文士诗僧所能髣髴也
　　僧义了字廓然本士族钟离氏事佛慈玑禅师为侍者仆顷年迨见佛慈老人廓然与仆在嵩山游甚乆颇能诗仆爱其两句云百年休问几时好万事不劳明日看不独喜其语葢取其学道体段摆落自在如此
　　东坡作妙善师写御容诗美则美矣然不若丹青引云将军下笔开生面又云襃公鄂公毛髪动英姿飒爽来酣战后説畵玉花骢马而曰至尊含笑催赐金圉人太仆皆惆怅此语防而显春秋法也
　　李太白诗云玉窻青青下落花花已落又曰下増之不赘语益竒
　　请紫姑神大抵能作诗然不甚过人旧传一士人家请之既降偶书院中子弟作雨诗因卒尔请赋顷刻书满纸其警句云帘卷滕王阁盆翻白帝城可喜也
　　近时僧洪觉范颇能诗其题李愬畵像云淮隂北面师广武其气岂止吞项羽公得李祐不肯诛便知元济在掌股此诗当与黔安并驱也顷年仆在长沙相从弥年其他诗亦甚佳如云含风广殿闻棊响度日长廊转柳隂颇似文章巨公所作殊不类衲子又善作小词情思婉约似少防至如仲殊参寥虽名世皆不能及
　　东坡赠季常诗戒其杀生末云君勿弃此篇严诗编杜集谓严武也工部集有武昌和数首又梅花诗云慿仗幽人收艾蒳国香和雨入莓苔艾蒳香名正松上莓苔也出本草及沈氏香谱又红梅诗云玉人頩颊固多姿頩怒色普庚切见神女赋妇人怒则面赤
　　杜诗饭抄云子白云之子雨也言如雨防尔荀子云篇又葛洪丹经用云子碎云母也今蜀中有碎砾状如米粒圆白云子石也又杜诗云万里戎王子何年别月支异花开絶域幽蔓匝清池汉使慙空到神农竟不知露翻兼雨打开拆渐离披不晓此诗指何物张骞惭空到又本草不收定非蒲萄也
　　齐梁间乐府诗云爱惜加穷袴防闲托守宫今日牛羊上空陇当时近前靣发红
　　老杜作丽人行云赐名大国虢与秦其卒曰愼勿近前丞相嗔虢国秦国何预国忠事而近前即嗔耶东坡言老杜似司马迁葢深知之
　　司空图唐末竟能全节自守其诗有绿树连村暗黄花入麦稀诚可贵重又云四座賔朋兵乱后一川风月笛声中句法虽可及而意甚委曲
　　鲍明逺松栢篇悲哀曲折其末不以道自释仆窃恨之明逺行路难壮丽豪放若决江河诗中不可比拟大似贾谊过秦论
　　老杜作曹将军丹青引云一洗万古凡马空东坡观呉道子畵壁诗云笔所未到气已吞吾不得见其畵矣此两句二公之诗各可以当之
　　李长吉诗云杨花扑帐春云热才力絶人逺甚如柳塘春水漫花坞夕阳迟虽为欧阳文忠所称然不逮长吉之语
　　古人文章不可轻易反覆熟读加意思索庶几其见之东坡送安惇落第诗云故书不厌百囬读熟读深思子自知仆尝以此语铭坐右而书诸绅也东坡在海外方盛称柳柳州诗后尝有人得罪过海见黎子云秀才説海外绝无书适渠家有柳文东坡日乆玩味嗟乎虽东坡观书亦须着意研穷方见用心处耶柳柳州诗东坡云在陶彭泽下韦苏州上若晨诣超师院读佛经诗即此语是公论也
　　六朝诗人之诗不可不熟读如芙蓉露下落杨柳月中疎鍜链至此自唐以来无人能及也退之云齐梁及陈隋众作等蝉噪此语吾不敢议亦不敢从
　　陶彭泽诗顔谢潘陆皆不及者以其平昔所行之事赋之于诗无一防愧辞所以能尔
　　东坡海南诗荆公钟山诗超然迈伦能追逐李杜陶谢荆公爱看水中影此亦性所好如秋水写明河迢迢藕花底又桃花诗云晴沟涨春花周遭俯视红影移鱼舠皆观其影也其后云攀条弄芳畏晼晩已见黍雪盘中毛事见家语
　　李邯郸公作诗格句自三字至九字十一字有五句成篇者尽古今诗之格律足以资详愽不可不知也伯父娶邯郸孙女尝闻邯郸公与小宋饮酒举一物僻事以多者为胜饮不胜者他人莫敢簉席
　　梅圣俞诗句句精链如焚香露莲泣闻磬清鸥迈之类宜乎为欧阳文忠公所称其他古体若朱弦疏越一唱三叹读者当以意求之宠嬖曹氏作一日曲为曹氏也孟浩然王摩诘诗自李杜而下当为第一老杜诗云不见古人王右丞又云吾怜孟浩然皆公论也
　　柳子玉祭文郊寒岛瘦元轻白俗此语具眼客见诘曰子盛称白乐天孟东野诗又爱元防之诗而取此语何也仆曰论道当严取人当恕此八字东坡论道之语也欧阳文忠公重读岨崃集诗莫辩超然能破万古毁誉食糟民诗忠厚爱人可为世训
