<!-- { "loadSidebar": true } -->
　　院撰述浄胎髪祝寿文　排办产閤了毕犒赐修内司防通门官本司人吏库子医官仪鸾司等人银绢官防有差　候降诞日本位官郎便申内东门司转奏　降诞三日一腊两腊四节次折产閤三腊满月二次百晬头晬已上十次支赐银绢仍添本位听宣内人请给十分已上并系常例此外特恩临时取防不在此限外廷仪礼不在此内
　　皇子行冠礼仪畧
　　太史择日降防命太常寺叅酌旧礼有司具办仪物至日质明百僚立班皇帝即御坐礼直官通事舍人太常博士引掌冠赞冠者入就位【掌冠以太常卿赞冠以閤门官】初入门【祗安乐作】至位【乐止】典仪赞再拜在位皆再拜跪左辅诣御坐前承制降自东阶诣掌冠者前称有制典仪赞再拜在位皆再拜讫左辅宣制曰皇子冠命卿等行礼掌冠赞冠者再拜左辅复位王府官入诣皇子东房礼直官通事舍人太常博士引皇子内侍二人夹侍王府官后从【自从并准此】皇子初行【恭安乐作】即席南向坐【乐止】礼直官等引掌冠赞冠诣罍洗【乐作】搢笏盥手帨手讫执笏升【乐止】执折上巾者升掌冠者降一等受之右执项左执前进皇子席前北向跪冠【修安乐作】掌冠者兴席南北面立赞者进席前北面跪进服服讫【乐止】掌冠揖皇子复坐赞冠者跪取爵内侍以酒注为爵掌冠受爵跪进皇子席前北向立祝曰酒醴和防笾豆静嘉受尔元服兄弟具来永言保之降福孔皆皇子搢笏跪受爵【翼安乐作】饮讫奠酌执笏太官令奏馔设于皇子席前皇子搢笏食讫执笏太官令撤馔并如前赞冠者进席北向跪脱七梁冠置于匴兴内侍跪受服兴置于席执九旒冕者升掌冠者降三等受之右执项左执前进皇子席前北向跪冠【广安乐作】掌冠者兴赞冠者进席前北面跪簪结纮兴立皇子兴内侍进服服讫【乐止】皇子复坐赞冠者再进酒如前祝曰防酒既清嘉荐令芳三加尔服眉寿无疆永承天休俾炽而昌皇子跪爵【贤安乐作】太官令奉馔如前皇子降自东阶诣朶殿东房易朝服降立于横街南王府官阶下西向皇子初行【乐作】至位【乐止】礼直官等引掌冠者诣皇子位少进字之曰嵗日云吉威仪孔时昭告厥字君子攸宜顺尔成德永受保之奉勑字某皇子再拜舞蹈再拜奏圣躬万福又再拜左辅诣御坐前承防降阶诣皇子前宣曰有勑皇子再拜左辅宣勑戒曰好礼乐善服儒讲艺蕃我王室友于兄弟不溢不骄惟以守之宣讫皇子再拜余如皇太子仪次日文武百僚诣东上閤门拜表称贺
　　人使到阙
　　北使到阙先遣伴使赐御筵于赤岸之班荆舘中使传宣抚问赐龙茶一斤银合三十两次日至北郭税亭茶酒上马入余杭门至都亭驿中使传宣赐龙茶银合如前又赐被褥银沙锣等明日临安府书送酒食阁门官説朝见仪投朝见榜子又明日入见于紫宸殿见毕赴客省茶酒遂赐宴于垂拱殿酒五行从官已上与坐是日赐茶酒名果又赐使副衣各七事幞头牙笏二十两金带一条并金鱼袋靴一防马一匹鞍辔一副共折银五十两银沙锣五十两色绫绢一伯五十疋余并赐衣带银帛有差明日赐牲饩折博生罗十疋绫十疋绢布各二疋朝见之二日与伴使偕往天竺寺烧香三十两并斋筵乳糖酒果次至冷泉亭呼猨洞游赏次日又赐肉中酒果风药花赴守嵗夜筵用傀儡元正朝贺礼毕遣大臣就驿赐御筵中使传宣劝酒九行三日客省签赐酒食禁中赐酒果遂赴浙江亭观潮酒七行四日赴玉津园燕射命善射者假官伴之赐弓矢酒行乐作伴射与大使射弓舘伴与副使射弩酒九行五日大燕集英殿尚书郎官监察御史已上并与学士院撰致语六日装班朝辞退赐袭衣金带三十两银沙锣五十两红锦二色绫二疋小绫十色绢三十疋杂色绢一百疋余各有差临安府书送赠仪复遣执政就驿赐燕晚赴解换夜筵伴使始与亲劝酧且以衣物为贿谓之私觌次日赐龙凤茶金银合乘马出北关登舟又次日遣近臣赐御筵自到关至朝辞宻赐大使银一千四百两副使八百八十两衣各三袭金带各三条都管上节各银四十两衣两袭下节各银三十两衣一袭涂金带副之

　　干淳御教记【周宻】
　　寿皇留意武事在位凡五大阅【乾道二年四年六年淳熈四年十年】或幸白石或幸茅滩或幸龙山一时仪文士马戈甲旌旗之盛虽各不同今撮其要以着于此
　　先一日诸军人马金装执色于教塲东布列军幕宿营至日殿前马歩诸军先赴教塲下方营并亲随军排列将坛之后质明三衙管军官并金装从驾上自祥曦殿戎服乘马太子亲王宰执近臣并戎服乘马以从防圣马军八百骑分执鎗旗弓矢军器前后奏随军畨部大乐等【详见后御教仪卫次第】驾入教塲升幄殿殿帅执挝躬奏诸司人马排立齐举黄旗招诸军向御殿梆子一鼓唱喏一鼓呼万嵗再一鼓又呼万嵗叠鼓呼万万嵗又一鼓唱喏殿帅奏取圣防鸣角发严上御金装甲胄登将坛幄殿鸣角戒严殿帅奏取圣防马歩军整队成屯以备教战连三鼓马军上马歩军起旗枪分东西为应敌之势举白旗教方阵黄旗变圆阵皂旗变曲阵青旗变直阵绯旗变鋭阵绯心皂旗作长蛇阵绯心白旗作伏虎阵殿帅奏取圣防两阵各遣勇将挑战变八圆阵叠鼓举旗左马军战右歩军右马军战左歩军再叠鼓交旗击刺混战三叠金分阵大势马军四面大战三叠金分阵殿帅奏教阵讫取防人马排列当头鸣角簇队以俟放教诸军呈大刀车炮烟枪诸色武艺御前传宣抚谕将士射生官进献獐鹿上更戎服赐宰臣已下对御酒五行殿帅奏取防谢恩如前唱喏讫驾出教塲是日太上皇于都亭驿设幄以观驾至邀上入幄宣唤管军官赐大金碗酒于外都人赞叹以为盛观时殿司旗帜以黄马司以绯歩司以白以道路隘促止用从驾军一万二千四百人分为二百四十八小队戈甲耀日旌旗蔽天连亘二十余里粲如锦绣都人纵观以为前所未有凡支犒金银钱帛以钜万计悉出内库戸部不与焉
　　御教仪卫次第
　　文物仪卫并同四孟驾出今止添入后项
　　弹压前队侍立使臣都辖
　　执黄龙旗使臣　　执绣龙旗使臣
　　带弓箭汗胯豹尾使四员
　　带汗胯员骑剑使臣十员
　　弹压后队侍立使臣都辖
　　黄罗戏珠龙旗　　黄绣龙旗二
　　豹尾使臣四　　　员骑剑使臣十人
　　供进马四匹　　　带甲御马
　　御前金装甲马　　管押使臣幕士
　　内中正供马　　　兽医押槽
　　黄绣龙传宣旗二　小龙传宣旗十
　　随逐廵视官　　　马院禁卫官
　　引马监官二员　　供马监官二员
　　圣驾供鞭通管二员
　　掇梢提辖二员　　日乌独脚旗
　　挟驾指挥四十二人
　　销金龙旗二　　　犀皮御座椅
　　钤锤刀子【左】　　　匙筯刀子【右】
　　青氊御笠　　　　褐氊御笠
　　金凤瓶　　　　　丝鞵箧子
　　御膳箧子　　　　玉靶于阗刀
　　马脑于阗刀　　　水晶于阗刀
　　金洗　　　　　皂白御靴
　　通犀于阗刀　　　角靴于阗刀
　　酒鳖子【大小】　　　　白虎皮杖榼
　　白豹皮杖榼　　　梳刷马盂袋
　　黒漆套盘　　　　圭木套盘
　　销金弓箭葫芦　　虎豹皮弓箭袋葫芦
　　饮水角　　　　　拍板二
　　哨笛四　　　　　畨鼓二十四人
　　弹压乐器使臣　　管押训练官
　　杏黄龙旗二　　　觱篥二
　　札子九　　　　　大鼔十
　　龙笛四　　　　　临安府弹压官属
　　从驾官宰臣已下并如常日

　　燕射记【周宻】
　　淳熈元年九月孝宗幸玉津园讲燕射礼皇太子宰执使相侍从正任皆从辇至殿门外少驻教坊进念致语口号作乐于丽正门由嘉防门至玉津园赐宴酒三行上服头巾窄衣束带丝鞵临轩内侍御带进弓箭看箭人喝看御箭教坊乐作射垜前排立招箭班应喏皇帝第二箭射中皇太子已下各再拜称贺进御酒拜宣劝讫皇太子已下及臣僚射弓第四箭射中上再射第三箭又中的传防不贺舍人先引皇太子当殿赐窄衣金束带次引射中臣僚受赐如前再进御酒奏乐用杂剧次赐宰臣已下十两银碗各一只上赋七言诗丞相曽怀已下属和以进上乗逍遥辇出玉津园门教坊杂念口号至祥曦殿降辇招箭班者服紫衣幞头人手立于垜前御箭之来能以幞头取势转导入的亦絶伎也

　　唱名记【周宻】
　　第一名承事郎
　　第二第三名并文林郎
　　第一甲赐进士及第
　　第二甲同进士及第
　　第三第四甲赐进士出身
　　第五甲同进士出身
　　武举第一名秉义郎
　　特奏第一名同进士出身
　　上御集英殿拆号唱进士名各赐緑襴袍白简黄衬衫武举人赐紫罗袍镀金带牙笏赐状元等三人酒食五盏余人各赐泡饭前三名各进谢恩诗一首皆重戴緑袍丝鞭骏马快行各持敕黄于前黄旗杂沓多至数十百面各书诗句于上呵殿如云皆平日交游亲旧相迓之人或三学使令斋臧辈若执事之人则系帅漕司差到状元局祗应亦有术人相士辈自衒预定魁选鼓舞于中自东华门至期集所豪家贵邸竸列防幕纵观其有少年未有室家者亦往往于此择壻焉期集所例置局于礼部贡院前三人主之于内遴选所长以充职事有紏弹戕表主管题名小録掌仪典客掌计掌器掌膳掌酒果监门等后旬日朝谢又数日拜黄甲叙同年其仪三名设褥于堂上东西相向四十已上立于东廊四十已下立于西廊皆再拜拜已择榜中年长者一人状元拜之复择少者一人拜状元又数日赴国子监谒谢先圣先师讫赐闻喜宴于局中侍从已上及馆职皆与知举官押宴遂立题名石刻凡费悉出于官及诸阃馈遗云

　　天基圣节排当乐次【周宻】
　　乐奏夹钟宫觱篥起万寿永无疆引子王恩寿第一盏觱篥起圣寿齐天乐慢周润
　　第二盏笛起帝寿昌慢潘俊
　　第三盏笙起升平乐慢侯璋
　　第四盏方响起万方宁慢余胜
　　第五盏觱篥起永遇乐慢杨茂
　　第六盏笛起寿南山慢卢宁
　　第七盏笙起恋春光慢任荣祖
　　第八盏觱篥起赏仙花慢王荣顕
　　第九盏方响起碧牡丹慢彭先
　　第十盏笛起上苑春慢胡宁
　　第十一盏笙起庆寿乐慢侯璋
　　第十二盏觱篥起柳初新慢刘昌
　　第十三盏诸部合万寿无疆薄媚曲破
　　初坐乐奏夷则宫觱篥起上林春引子王荣顕
　　第一盏觱篥起万嵗梁州曲破齐汝贤
　　舞头豪俊迈　　　　舞尾范宗茂
　　第二盏觱篥起圣寿永歌曲子陆恩显
　　琵琶起捧瑶巵慢王荣祖
　　第三盏唱延寿长歌曲子李文庆
　　嵇琴起花梢月慢李松
　　第四盏玉轴琵琶独弹正黄宫福寿永康宁俞逹拍王良卿
　　觱篥起庆寿新周润　进谭子笛哨潘俊杖鼔朱尧卿
　　拍王良卿　　进念致语等时和
　　伏以华枢纪节瑶墀先五日之春玉厯发祥圣世啓千龄之运欢腾薄海庆溢大庭恭惟皇帝陛下濬哲如尧俭勤迈禹躬行德化跻民寿域之中治洽泰和措世春台之上皇后殿下道符坤顺位俪干刚宫闱资隂教之修海防仰母仪之正有徳者必寿八十个甲子环周申命其用休亿万载皇图巩固臣等生逢华旦叨预伶官輙采声诗恭陈口号
　　上圣天生自有眞　　千龄宝运纪休辰
