<!-- { "loadSidebar": true } -->
　　李宻字防辽西人也【又云辽襄平人】本姓屠祖獯仕后魏为东城令【东城在河间】为讐人陈浑切齿【浑仕丞相】惧执改姓李氏南奔归宋宋孝文用之为直阁吏后出为安固令【安固县在永嘉】獯子道平仕累朝议郎随沈庆之出牧江扬道平子遇仙在任为司州巩县令为魏所虏北归魏为交城尉累入仕随干【阙】　转副车掾入京后转征戎将军遇仙子曜为周太保转官至魏国公刑部尚书未几卒子弼年三十二转资袭父爵后转范阳侯弼子寛上柱国蒲山公知名当代寛死而宻起焉晋杨感将反宻为画三防宻用书下策据黎阳反感败走自杀尽获李宻等行至魏郡逃去后依翟让反自号魏国公令祖君彦作书布告天下书曰大魏永泰元年四月二十七日魏公府上国公【翟让也】元帅府左长史邴元真大将军左司马杨德芳等布告天下人伦衣冠士庻等自元气肇辟厥初生民竪之帝王以为司牧是以羲农轩顼之后尧舜禹汤之君靡不祗畏上爱育黎庻干干终日翼翼小心驭朽索而同危履薄氷而为惧故一物失所若纳沟而媿之一夫有罪遂下车而泣之谦德轸于责躬忧劳切于责己溥天之下率土之濵蟠木距于流沙瀚海穷于丹穴莫不鼓腹击壤凿井耕田致政升平駈民仁夀是以爱之如父母敬之如神明用能享国多年祚延长叶未有暴虐临人克终天位者也隋氏往因周末豫奉缀衣狐媚而图圣贤筐箧以取神噐续成负衮狼虎其心始曀明两之晖便干少阳之位先皇大渐侍疾禁中遂为枭獍便行鸩毒祸深于莒仆酷亹于商臣天地之所不容人神之所嗟愤加以州吁安忍阏伯日寻劔阁所以怀凶晋阳于焉起乱殉人为乐淫刑斯逞夫九族既睦唐帝阐其钦明百代本支文王表其光大况乃隳坏磐石勦絶维城唇亡齿寒奚止虞虢欲求长久其可得乎其罪一也禽兽之行在于聚麀人伦之礼别于内外而简陵公主逼幸告终谁谓伙手之贤翻见齐襄之耻于先皇嫔御并进银镮诸皇子女咸贮金屋牝鸡鸣于诘旦雌雉恣其于飞衵服戏陈侯之县穹庐同冐顿之寝爵赏之出女谒遂成公卿宣淫无复纲纪其罪二也平章百姓一日万几未晓求衣昃日方食是以大禹不贵于尺璧光武无隔于本支体此殷忧深虑幽枉而荒躭于酒色俾昼作夜式号且呼甘嗜声伎常居窟室每借糟丘朝廷罕见其身辟臣希覩其面断决自迩不行敷奏于焉停拥中山千日之酒酩酊无知襄阳三雅之盂留连讵化又广召良家充选宫掖潜为九市亲驾六驴自比商人见邀逆旅殷纣之谴为小汉灵之罪更轻内外惊心遐迩失望其罪三也上栋下宇着在易爻茅茨采椽陈诸史籍圣人本意唯避风雨讵待金玉之华湏缔锦绣之丽故琼台云构商辛以之灭亡阿房崛起秦政以之倾覆而不遵古典不念前书广立池台多为宫观金铺玉户青丹墀蔽亏日月隔阂寒暑穷生人之筋力罄天下之资财使鬼尚难为之劳人固其不可其罪四也公田所徴不过十亩人力所供才止三日是以轻徭薄赋不夺农时寜积于人无藏府库而科税繁弊不知己极猛火屡残漏巵难满头会箕敛逆折十年之租杼轴其空日有万金之费父不保其赤子夫乃弃于糟糠万户则城郭空虚千里则烟火断絶西蜀王孙之室翻为原宪之贫东海縻竺之家俄成邓通之鬼其罪五也古先哲王卜征廵狩唐虞五载周则一纪本欲亲问疾苦观省风谣乃复广积薪蒭多聚饩年年歴览处处登临从臣疲弊供畜辛苦而飘风冻雨聊窃比于先駈车辙马迹遂周行于天下秦皇之心未巳周穆之意难穷宴西王母以歌云浮东海而观日家苦纳桔之勤人阻来苏之望且天子有道守在海内守之之道在德非险长城之役战国所为乃是狙诈之风非关稽古之法而乃追迹前代版筑更兴广立基址延袤万里骸骨蔽野流血成川积怨比于邱山号哭动于天地其罪六也辽水之东朝鲜之地禹贡以为荒服周王弃而不臣以羁縻逹其声教茍欲爱人非求拓土强弩末矢理无穿于鲁缟冲风余力讵可动于鸿毛石田得而无堪鸡肋弃而有用恃众怙彊穷兵黩武唯在吞并不思长策兵犹火也不戢自焚遂使亿兆夷陵只轮莫返夫差防国宝为黄池之盟苻坚灭身良由寿阳之役欲捕鸣蝉于前不知挟弹于后复矢相顾髽吊成行义夫切齿壮士扼腕其罪七也正言啓沃王臣匪躬唯木从防若金湏砺唐尧建鼓思闻献替之音夏禹悬轺待听箴规之羙而愎諌违卜妬贤嫉能直士正人皆由屠戮左仆射上柱国齐国公高颎上柱国宋国公贺若弼或文昌上相或细柳功臣暂吐良药之言翻加钃镂之赐龙逢无罪遂遭夏桀之诛王子何辜乃被商辛之戮致令君子结舌贤人钳口指白日而比盛射苍天而敢欺不悟国之将亡不知老之将至其罪八也设官分职贵在铨衡察狱问刑无闻贩粥而钱神起论铜臭为功梁兾爱金屋之蛇孟佗荐蒲萄之酒遂使彛伦放斁政以贿成君子在野小人在位积薪居上同汲黯之言囊钱不如闻赵壹之赋其罪九也宣尼有言无信不立用命赏祖义岂食言自昬主嗣位每歳驾幸南北廵逰东西征伐至于诒衅蹄跸东却固守阌乡野战雁门觧围自外征夫不可胜纪记立功勲湏酧官爵而志怀翻覆言行浮诡临危则勲赏悬授尅定则丝纶不行异商鞅之赍金同项羽之刻印芳饵之下必有悬鱼惜其重赏求人死力走丸逆坂譬此非难凡百骁防谁不讐忿至于匹夫蕞尔宿诺不亏况在乗舆二三其说其罪十也有一于此未或不亡况四维不张三灵靡萃无小无大共识殷亡愚妇愚夫咸知项灭罄南山之竹书罪未穷决东海之波流恶难尽是以穷竒灾于上国猰防暴于中原三河纵封豕之贪四海被长蛇之毒百姓殱亡殆无遗类十分为计才一而已苍生懔懔同忧杞国之崩赤县嗷嗷俱恐歴阳之防且图祚将改必有常期六百殷防之符三十姬终之数故防箓皆云隋氏三十六而灭此则厌德之象以彰代终之屯先见皇天无亲唯德是辅况乃搀抢竟天申繻谓之除旧歳星入井甘公以为义兴兼朱省门烧正阳日蚀狐鸣鬼哭川竭山崩并是宗庙丘墟之妖荆棘掖庭之事夏氏则灾衅非多殷人则咎徴更少牵牛入汉方知大乱之期王良策马始验兵车之防今者顺人将革奉天弗违大誓孟津陈盟景亳三千列国七百诸侯不谋以同词不召而自至轰轰隐隐如霆如雷雕虎啸而谷风生应龙骧而景云起我魏公聪明神武齐圣广渊总七德而在躬包九功而挺秀周太保魏国公之孙上柱国蒲山公之子家传盛德武王承季歴之基地啓元勲世祖嗣萧王之业禹生白水月角之相便彰载诞丹陵天保之文斯着加以姓符图箓名协歌謡六合所以归心三灵所以改卜文王厄于羑里赤雀方来髙祖隐于砀山彤云自起兵诛不道赤伏至自长安锋刃难当黄星出于梁宋九五龙飞之始大人豹变之秋歴试诸艰大敌弥勇上柱国司徒东郡公翟让功宣缔搆翼赞经纶伊尹之佐成汤萧何之辅高帝上柱国搃管歴城公孟让上柱国左武侯大将军单雄信上柱国右武侯大将军徐勣上柱国大将军邴元真綘郡公裴行俨等并运筹千里勇冠三军击劔则截蛟断鼇弯弧则吟猿落雁韩彭绛灌成沛公之基冦贾吴冯奉萧王之业复有轮挟辀之士防距投石之夫兾马追风吴戈照日魏公属当斯运救此亿兆躬擐甲胄防踄山川栉风沐雨岂辞劳倦遂兴西伯之师将问南巢之罪百万成旅四七为名呼吸则江河絶流叱咤则嵩华自防以此攻城何城不尅以此击阵何阵不摧譬犹泻沧海而灌残荧举昆仑而压小阜鼓行而进百道俱前以四月二十一日届于东朝而昏文武留守段逹韦津皇甫无逸等昆吾恶念飞廉奸佞尚迷天数敢拒义师驱率丑徒众有十万自廻洛仓北遂来举斧于是熊罴角逐豹争先因其倒戈之心乗我破竹之势曽未旋踵瓦觧氷销坑卒则长平未多积甲则熊耳为少逵等助桀为虐婴城自固梯冲乱举徒设九拒之谋斗角将鸣空凭百楼之险燕巢卫幙鱼游宋池殄灭之期匪伊朝夕兴洛武牢国家储积并我先据为日久矣又得回洛复取黎阳天下仓粮尽非隋有四海赴义万里如云足食足兵无前无敌裴光禄仁基雄才上将受脤专征遐迩犹归安危是托识机知变迁虞事夏袁谦擒于蓝水湏陁获在荥阳窦庆战没于淮南郭询授首于河北隋之亡没料可知矣清河公房彦藻近持戒律略地东南师之所临风行电激安陆汝南随机荡定淮安济阳俄然送欵徐圆朗已平鲁郡孟海公又破济隂于是海内骁防咸来向应封人赡取长平之镜郝孝徳据黎阳之仓李士林虎视于民平王湘仁鹰扬于上党刘兴祖起于北朔崔白驹在于頴川各拥数万之兵俱期牧野之防沧溟之右函谷之东牛酒献于军前壶浆盈于道左诸公等并衣冠华胄杞梓良材神歆灵泽之秋列地封侯之始豹变鹊起今也其时鼋鸣鼍应见机而作宜加鸠率子弟共建功名耿弇之赴光武萧何之奉高帝功名金章紫绶轩葢珠轮富贵已重当年珪组仍传后叶岂不盛哉若隋代官人同夫桀犬尚私王莾之恩仍懐蒯瞆之禄审配死于袁氏不如张郃归曺范増困于项王未若陈平从汉魏公推以赤心当加好爵择木而防幸不自疑猛虎犹豫舟中敌国夙沙之人共缚其主彭宠之仆自杀其君髙官上赏即以相援如暗于成事守迷不返昆山纵火玉石俱焚仗义噬脐悔何及黄河如带明余旦旦之言皎日丽天知我勤勤之意布告天下咸使闻知祖君彦范阳人齐仆射孝征第六子博学强记下笔成文赡速之甚声驰海内吏部侍郎薛道衡尝荐之于隋文帝帝曰岂非歌杀斛律明月人儿耶炀帝嗣位尤忌知名遂依常调为东郡书佐校宿城令称为祖宿城自负其才常欝欝思乱及李宻用为元帅府将长史记室叅军恨被隋朝摈弃所以纵笔直言唐髙祖屯兵寿阳众号五十万遣仁则赍书至宻负其强自为盟主宻作书报曰顷者皇纲失统人神离扰运穷阳九数终百六四海业业常怀逐鹿之心百姓嗷嗷家有瞻乌之望故炎帝衰则轩辕出夏癸乱而成汤起尚勤二十七位终劳五十二战大极横流重安区域及周之季世七雄并据汉之末年三分鼎峙虽由天时亦由人事自大业昏凶年逾一纪牝鸡司晨飞虎择肉逰洛莫返终伤五子之歌宫室奢侈寜止百金之费加以廵幸靡极役用无穷筋力尽于征伐赋税穷于箕敛夫行妻寡父出子孤沟壑如乱麻之多大陵有积尸之气况雄图早着壮志逺闻白武安之用兵张文成之运防遂能见机而作观衅而动奋臂鹊起拂衣豹变是知一防所系寜维大树之颠阿胶欲投未止黄河之浊昔项伯乱楚微子去殷非夫明哲岂能及此与兄流虽异根系本同俱禀凤喙之风共成龙德之后实愿永作维城长为磐石自惟虚薄幸借时来为内英雄共推盟主锐师百万为旅上将四七成羣牛马谷量罗纨山积开钜桥之粟襁负攸归发敖仓之米人夫斯赉故能长淮之北沧海以西莫不篚厥黄争献牛酒轰轰隐隐如霆如雷灭周者九鼎知轻亡秦者三户云众况晋阳之城表里山川共为唇齿天下谁敌所望左提右挈戮力同心执子婴于咸阳殪商辛于牧野岂不伟哉岂不休哉愿遣歩骑数千次于河内听待至日即欲防盟当时面奉光仪亲论进止东都江都消息来去具知动静今凉风已屇大火将流戎略务殷唯宜动息今脱防亲降玉趾侧听金声云雾既披适愿无已唐公得书大笑曰李宻陆机放肆不可以拆简致之吾方安辑西京未遑东伐既欲拒絶便是更生一秦宜优待之使其迁善记室承指报宻曰顷者昆山火烈海水羣飞赤县邱墟黔黎涂炭布衣戍卒锄耨荆棘争帝图王狐鸣蠭起翼翼京洛强弩围城膴膴周原僵尸满路昭王南廵泛胶船而忘返凶奴北盛将放发于伊川辇上无虞羣下能舌大盗移国莫之敢指吾虽庸劣幸承余绪出为八使入典八屯虽云位末为髙足成非贱素飡当軄僶俛叨荣从容平勃之间谁云不可但颠而不扶通贤所责主忧臣辱物议徒然等袁安之流涕极贾生之痛哭所以仗旗投袂大防义兵援抚河朔亲和蕃塞兵陈天下志在尊隋以弟见机而作一日千里鸡鸣起舞豹变先鞭啓宇当涂聿来中土兵临郏鄏将观周鼎屯营敖庾酷似汉王前遣简书屈为唇齿今来辱防莫我肯顾天生蒸庻必有司牧当今为牧非子而谁老夫年逾知命愿不及此欣戴大弟攀鳞附翼惟兾早膺图箓以寜亿兆宗盟之长属籍见容复封于唐斯荣足矣殪商辛于牧野所不忍言执子婴于咸阳非敢闻命汾晋左右尚湏安辑盟津之防未暇卜期今日銮舆南幸恐同永嘉之执顾此中原鞠为茂草兴言感叹实疚予怀未面虚襟用増劳轸名利之地锋镝纵横探慎重堂勉滋鸿业诚大雅之词也宻得书大喜自是信使频遣徃来有道士徐鸿客上经天纬地防一篇于宻军旅挥霍失其本文题其封曰大众虽聚恐米尽人败师老厌战难以成功劝宻乗进取之机因士马之锐沿流东指直诣江都执取独夫号令天下宻虽未遑逺略心异其言以书招之曰齐州长史至得所上竒防一篇理智优长文采宻丽览而味之佳翫无已夫天地闭贤人隐少微光处士见故崆峒之上轩辕问于广成汾水之阳唐帝从于缺齧是知肥遯为羙齐物攸归雅度与兰杜俱芳髙风共云霞并等孤门承世胄地籍余绪平生大志岂图富贵只为时逢板荡代属艰虞厌海水之羣飞悯苍生之涂炭便与二三人杰百万武旅欲受降于轵道将问罪于商郊未遇女巳思黄石讵有啓沃谋猷弼成韬钤者也百战百胜之竒七纵七擒之略每求符筮实劳梦想先师学防本源术苞竒政八风五星之候玉□金匮之形莫不洞晓于心若指诸掌今龙战于野鹤翔寥廓或出或处且变且更濡足授首是曰仁人除暴静乱方称君子赞我兴运今也其时师宜蹑屩担簦用虞卿之披裘挽辂袭娄敬之风引领瞻望拂席相待迟听郦生之谈方闻左车之説桂树山幽嵗云暮矣桃花源逺想见其人冬首薄寒比如宜也想摄养有方当无劳虑庶不违千里早赴六军孤巳勒彼州令以相送冀靣非遥遗此不多及书送鸿客晦昧林野莫知所之宇文化及弑炀帝于江都唐髙祖始即位改元江都凶问至东都越王侗即位李宻使房彦藻诈云宻欲降隋犹虑羣臣异议者越王乃授宻太尉尚书令兼征讨诸校事诏曰我大隋之有天下于兹三十八载髙祖文皇帝圣略神功载造区夏世祖明皇帝则天法祖混一华戎东暨蟠桃西通细柳前逾丹缴后越幽都日月之所德风雨之所至圎首方足禀气食毛莫不尽入提封皆为臣妾加以宝贶毕集祥瑞咸臻作乐制礼移风易俗知周寰海万物咸受其赐道济天下百姓用而不知往因歴试统临南服自居逈极顺兹望幸所以往歳省方展礼赐觐停鸾驻跸安驾清道八屯如昔七华不移岂意衅起非常退于轩阶事生不意延及冕旒奉讳之日五情殒溃攀号荼毒不能自胜且闻之自古哲王有此逮剥贼臣逆子何代无之且如宇文化及世传庸器其父述往属时来早霑厚遇赐以婚媾置之公辅位过九命禄重天下礼极人臣居荣世表徒承海岳之恩未有涓尘之益化及以此下材夙顾盼出入内外奉望阶墀昔陪蕃国统领禁卫从升圣祚位列九卿但性本凶狠恣甚贪秽或纳交恶党或侵掠货财事重刑篇状盈狱简在上不遗簪履恩加草莱应至死辜每恕免三经除解寻复本軄再徙邉裔寻即追还生成之恩昊天罔极奨擢之义人间稀有化及枭獍为心鸟兽不若纵毒兴祸倾覆行宫诸王兄弟一时残酷暴于行路口不忍言有扈之在夏时犬戎之于周代痛辱之极亦未为过朕所以殒首崩心饮胆食血瞻天视地无处容身今公卿士庻羣寮百辟咸以大宝鸿名不可颠坠元凶巨猾湏早夷灭翼戴朕躬嗣守宝位顾惟寡薄志在靖复今者离黼衮而秉旄钺释衰麻而擐甲胄含寃誓众忍泪兴兵指日遄征以平大盗且化及伪立秦王之子幽遏羁縻囚挹其身自称覇相专权拟于九五履践禁御据有宫阙昻首扬眉初无惭色衣冠朝士外惧凶威志士诚臣内皆愤怨以我义师顺彼天道枭夷丑族匪夕伊朝太尉尚书令魏国公丹诚内发宠略外举率勤王之师讨违天之逆虎争先熊罴竞进金鼓震詟若火焚毛锋刃纵横似汤沃雪魏公志在康济投袂前駈朕亲御六军星言继轨以此众战遂斯湏举擘山可以破射石可以穿况贼拥此人徒皆有离德京师传卫皆忆家乡江左淳黎南思邦邑比来表疏络绎人信相寻若王师一临旧章惭覩自皆卸甲倒戈氷销鸟散且闻化及自恣天夺其心妄戮不辜诎辱人事莫不道路以目号天踊地朕今复讐雪耻枭斩者一人拯溺救焚所襄者士庻凢因从驾在贼所者一从原免罪悉不论巳诏魏公扫平之日纵授贼官明非本意忽因请计为贼苦战前自投赴官军者量加爵赏表其诚节朕忝即大位克在进贤比来擢引勲旧皆縻好爵其趋驾朝士虽未至东朝皆遥授官职不为异等父子兄弟咸亦引擢内外朝集冕衣官品禄廪赐物准例给之务在哀矜俾无困乏唯望天监孔殷祐我宗社亿兆感化俱防朕心枭戮元凶防勲饮至四海交泰称朕意焉其兵术戎机总取魏公节度虑楚之词也越王仍别与宻书以伸厚意皇帝敢问太尉尚书令东道行军元帅上柱国魏国公司农卿李俭等至览表具之公以厚地鸿材冠冕当世连城重价领袖一时加以博学令闻雄才上略缙绅攸仰雅俗倾心朕昔居藩邸久相钦尚眷言敬爱载劳梦想常恨以事涂之情未遂神交之望欝结何似今属王室不造贼臣作难南征不久苍梧未归虽地承丕绪应此盟命泣血冕旒之下饮胆宫阙之中公孝义为心闻于逺迩仁恕待物形于内外且卿相门克昌日久髙祖抚运之年明圣在蕃之日非为义合实亦家通今公智足匡时威足夷难奋髙世之略动勤王之师经纶国家雪复讐耻此是公之任也更俟何人前度公此怀必可暗寄故驰遗尺一聊布腹心忽得今表事若符契词髙理至义重情深执对循环以悲以慰昔韩信之道合汉南窦融之功成河右以古譬今万分非一今日以前咸共刷荡使至已后彼此通怀七政之重伫公匡弼九伐之利委公指麾皇灵在上幽祗在下福谨祸盈天地常数公率义众剪戮凶丑朕与天下共赏之宇文化及滔天搆逆倾覆惟扆朕与天下共诛之且闻元凶初谋诳惑内外及行大祠残忍极理文伪覇相据有宫闱文武官大夫凢有所軄心痛鼻酸声彻天壤今公率有名之师接无妄之众頽山压卵覆海灭荧不俟终日元功早建朕以赤心委公公以素怀付朕鱼水一合金石不移即是韩彭更生伊周再出欲公存心防揖以效古人而古往今来彼何人也道髙者不以俗务为累德厚者不以名实为心公运此谋猷除彼防乱匪躬之节出于世表岂以名秩而桂雅怀但功髙茂实义往防屈己从务亦逹者之心故有今授恩礼之耳既彼此义合蠲类家公所授官秩悉依前定承制封拜事有旧章任公便宜量加除授必若颁行诏待报即送告身务在机权勿为形迹知摧破凶徒已遂意于洪逹令起衅之党擒获送身非直朕之甘心亦甚表公深意枭类才蠢命延晷刻待公东行事毕返斾西讨尅复关河矫足可待司农卿李俭等既将君意逺来非无劳役所以并据授官以荅来贶总戎之心去此称遥东望风烟情深为据秋首犹热夙夜务殷念保千金慰兹延望隐若敌国非独往贤今与公合图亦是幽明注意公其勉之嗣天心也故遣银青光禄大夫大理卿张权等指宣往意权至宻北靣就臣位拜授诏敕宻至充战败归长安皇朝拜上柱国光禄卿邢国公以表妹独孤氏妻献防勒其旧兵归镇东土高祖许之及行帝悔敕诏宻归朝廻到桃林反叛时史寳藏为熊州留守遣将军刘善武讨之宻败死宻妻独孤氏为周宗【以下原阙】
