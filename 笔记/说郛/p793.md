<!-- { "loadSidebar": true } -->
　　庐山僧舍有麝囊花一藂色正紫类丁香号紫风流江南后主诏取数十根植于移风殿赐名蓬莱紫
　　婪尾春
　　胡嵪诗缾里数枝婪尾春时人罔喻其意桑维翰曰唐末文人有谓芍药爲婪尾春者婪尾酒乃最后之杯芍药殿春亦得是名
　　金刚不壊王
　　懿宗赏花短歌云长生白久视黄共拜金刚不坏王谓菊花也
　　雨天三昧
　　孟昶春余宴后苑飞红满空昶曰弥陀经云雨天曼陀罗华此景近似今日观化工之雨天三昧宜召六宫设三昧燕
　　瀛州玉雨
　　司空图菩萨蛮谓梨花爲瀛州玉雨
　　严山圭木
　　韩恭叟离合巗桂二字爲严山圭木
　　百宜枝杖
　　酴醿木香事事称宜故卖挿枝云百宜枝杖此洛社故事也
　　花腊
　　腊粉流爱重酴醿盛开时置书册中冬间取以挿髩葢花腊耳
　　香琼绶带
　　薛能赏酴醿诗云香琼绶带雪缨络
　　花太医
　　苏直善治花瘠者腴之病者安之时人竞称爲花太医菓
　　瑞圣奴
　　天宝年内中柑树结实帝日与贵妃赏御呼爲瑞圣奴
　　余甘尉
　　邺中环桃特异后唐庄宗曰昔人以橘爲千头木奴此不爲余甘尉乎
　　省事三
　　北戎莲实状长少味出藕颇佳然止三孔用汉语转译其名曰省事三
　　蜜父防兄
　　建业野人种梨者诧其味曰蜜父种枇杷者恃其色曰防兄
　　赤志翁
　　予尝以鸭卵及莲枝一捻红饷符昭逺介还送一诗云圣胎初出赤志翁丑杖旁扶赤志翁
　　河东饭
　　晋王尝穷追汴师粮运不继蒸栗以食军中遂呼栗爲河东饭
　　鸡冠枣
　　睢阳多善枣鸡冠枣宜作脯醍醐枣宜生啖或谓枣是圣花皃
　　红云宴
　　岭南荔枝固不逮闽蜀刘鋹每年设红云宴正红荔枝熟时
　　月一盘
　　蜀孟昶月旦必素飱性喜薯药左右因呼薯药爲月一盘
　　玉角香
　　新罗使者每来多鬻松子有数等玉角香重堂枣御家长龙牙子惟玉角香最竒使者亦自珍之
　　铁脚梨
　　木瓜性益下部若脚膝筋骨有疾者必用焉故万家号爲铁脚梨
　　黄金颡
　　丘鹏南出甘蔗啖朝友云黄金颡
　　百二子
　　河东葡萄有极大者惟土人得啖之其至京师者百二子紫粉头而已
　　御蝉香
　　洛南防昌中瓜圃结五六实长几尺而极大者类蛾绿其上皱文酷似蝉形圃中人连蔓移土槛贡上命之曰御蝉香挹腰绿
　　百子瓮
　　果中子繁者惟夏瓜冬瓜石榴故嗜果者目瓜爲百子瓮
　　独子青
　　辽东一处有瓜若浇沃则以酒代水实成破爲十段若段中止有一子而长数寸食一颗可作十日粮国人珍之名独子青
　　瓜战
　　吴越称霅上瓜钱氏子弟逃暑取一瓜各言子之的数言定剖观负者张宴谓之瓜战
　　鼻选
　　瓜最盛者无逾齐赵车担列市道路浓香故彼人云未至舌交先以鼻选
　　褉宝
　　崔逺家墅在长安城南就中褉池产巨藕贵重一时相传爲褉宝又曰玉臂龙
　　九天材料
　　一时之菓品类几何惟假蜂蔗川糖白盐药物煎酿曝粉各随所宜郭崇韬家最善乎此知味者称爲九天材料
　　蔬
　　昆味
　　落苏本名茄子隋炀帝縁饰爲昆仑紫瓜人间但名昆味而已
　　千金菜
　　髙国使者来汉隋人求得菜种酧之甚厚故因名千金菜今莴苣也
　　百嵗羮
　　俗号虀爲百嵗羮言至贫亦可具虽百嵗可长享也
　　子母蔗
　　湖南马氏有鸡狗坊卒长能种子母蔗
　　一束金
　　杜颐食不可无韭人恶其噉候其仆市还潜取弃之怒骂曰奴狗奴狗安得去此一束金也
　　和事草
　　防和羮众味若药剂必用甘草也所以文言曰和事草
　　玉乳萝萄
　　王奭善营度子弟不许仕宦每年止火田玉乳萝萄壸城马面菘可致千缗
　　笋奴菌妾
　　江右多菘菜粥笋者恶之骂曰心子菜葢笋奴菌妾也
　　笑矣乎
　　菌蕈有一种食之令人得干笑疾士人戏呼爲笑矣乎
　　麝香草
　　蒜五代宫中呼麝香草
　　链鹤一羮醉猫三饼
　　居士李巍求道雪窦山中畦防自供有问巍曰日进何味荅曰以链鹤一羮【葢爲链得身形似鹤形也】醉猫三饼【巍以时萝薄荷捣饼爲饼】问者语所亲者以清饥道者旦暮必以菜解
　　纒齿羊
　　袁居道不求闻达马希范间延入府希范病酒厌膏腻居道曰大王今日使得贫家纒齿羊询其故则蔬茹
　　浄街槌
　　瓠少味无韵荤素俱不相宜俗呼浄街槌
　　药
　　迎年佩
　　咸通后士风尚于正旦未明佩紫赤囊中盛人参木香如豆様时时倾出嚼吞之至日出乃止号迎年佩
　　师子术
　　潜山产善术以其盘结丑怪有兽之形因号爲师子术
　　却老霜
　　却老霜九链松脂爲之辟谷长生
　　日面天肠福衢夀车
　　太清草木方云服云母者成日面天肠饵钟乳者登福衢夀车
　　草创刀圭
　　髙丽博学记云酥名大刀圭醍醐名小刀圭酪名水刀圭乳腐名草创刀圭
　　火轮三昧
　　凡病膏肓之际药效难此鍼灸之所以用也鍼长于宣壅滞灸长于气血古人谓之延年火又曰火轮三昧
　　火灵库
　　昌黎公愈晩年颇亲脂粉故事服食用硫黄末搅粥饭啖鸡男不使交千日烹庖名火灵库公间日进一只焉始亦见功终致絶命
　　回头青
　　香附子湖湘人谓之回头青言就地刬去转首已青也禽
　　羮本
　　郝轮陈别墅畜鸡数百外甥丁权伯劝谕轮畜一鸡日杀小虫无数况损命莫知纪极岂不寒心轮曰汝要我破除羮本虽亲而实疏也
　　挿羽佳人
　　豪少年尚畜鸽号半天娇人以其蛊惑过于娇女艶妖呼爲挿羽佳人
　　家常腽肭脐
　　腽肭脐不可常得野雀久食积功固亦峻葢家常腽肭脐也
　　婆娑皃
　　郑遨隐居有髙士问何以阅目对曰不注目于婆娑皃即侧耳于鼓吹长谓玩鸥而听蛙也
　　黑凤凰
　　礼部郎康凝畏妻甚有声妻尝病求乌雅爲药而积雪未消难以网捕妻大怒欲加捶楚凝畏惧涉泥出郊用粒食引致之仅获一枚同雀刘尚贤戏之曰圣人以凤凰来仪爲瑞君获此免祸可谓黑凤凰矣
　　兀地奴
　　世呼鹅爲兀地奴爲谓其行步盘跚耳
　　减脚鹅
　　御史符昭逺曰鸭颇类乎鹅但足短耳宜谓之减脚鹅
　　瓦亭仙
　　鹳多在殿阁防尾及人家屋兽结窠故或有呼瓦亭仙者
　　肉寄生
　　章贡小蒙川苏氏山林多鸠宾客满坐可悉餍饫一网数十百咄嗟可具故其党戏之曰此君家肉寄生也
　　哑瑞
　　于頔董天休俱爲鄜州从事頔文辨天休木讷而衣冠甚丽一日有吏人获锦雉来献頔笑曰此物毛羽粲错但鸣不中律吕亦哑瑞而已矣
　　长生网
　　鹑之爲性闻同类之声则至熟其性必求鹑之善鸣者诱致则无不获自号引鹑爲长生网
　　族味
　　鹑捕之者多论网而获故雌雄羣子同被鼎俎世人文其名爲族味
　　碧海舍人
　　隋宦者刘继诠得芙蓉鸥二十四只以献毛色如芙蓉帝甚喜置北海中曰鸥字三品鸟宜封碧海舍人【碧一作北】
　　人日鸟
　　南唐王建封不识文义族子有动植疏俾吏录之其载鸽事以传写讹谬分一字爲三变而爲人日鸟矣建封信之每人日开筵必首进此味
　　纳脍塲小尉
　　取鱼用鸬鷀快捷爲甚人遂谓曰小舟即纳脍塲鸬鷀乃小尉耳
　　相如锦
　　相如文君用鹔鹴裘贳酒长沙浪士王渲与名倡董和仙客爲丽服涂鹔鹴状号相如锦久而都下亦效之兽
　　白沙龙
　　冯翊产羊膏嫩第一言饮食者必推冯翊白沙龙爲首
　　珍郎
　　天后好食冷修羊肠张昌宗冷修羊手札曰珍郎杀身以奉国
　　角仙
　　华清宫一鹿十年精俊不衰人呼曰角仙
　　玉署三牲
　　道家流书言麞鹿麂是玉署三牲神仙所享故奉道者不忌
　　糟糠氏
　　僞唐陈乔食蒸肫曰此糟糠氏面目殊乖而风味不浅也
　　金鞍使者
　　王昶倾金钱市名马凡得五匹各有位号曰金鞍使者千里将军致逺侯渥洼郎骥国公
　　尾君子
　　郭休隐居泰山畜一猢狲谨恪不逾规矩呼曰尾君子
　　绿耳梯
　　江南后主同气宜春王从谦常春日与妃侍游宫中后圃妃侍覩桃花烂开意欲折而条髙小黄门取防梯献时从谦正乘骏马击毬乃引鞚至花底痛采芳菲顾谓嫔妾曰吾之绿耳梯何如
　　白雪姑
　　余在辇毂至大街见揭小榜曰虞太博宅失去猫皃色白小名曰雪姑
　　肉胡床
　　吉祥座杜重威马也肉胡床景延广马也
　　肉灶烧丹
　　开运中术士曹盈道来谒自陈能肉灶烧丹借防修养询其説肉灶者末生硃砂饲羊羔腯乃供厨借防者素女容成闭阳采隂之意









　　说郛卷一百二十上
　　钦定四库全书
　　说郛卷一百二十下　　　元　陶宗仪　撰清异录二
　　虫
　　涂金折枝蜻蜓
　　后唐宫人或网获蜻蜓爱其翠薄遂以描金笔涂翅作小折枝花子金线笼贮养之尔后上元卖花者取象爲之售于游女
　　花贼
　　温庭筠尝得一句云蜜官金翼使徧干知识无人可属久之自聨其下曰花贼玉腰奴予以谓道尽蠭蜨
　　篆愁君
　　临川李善宁之子十嵗能即席赋诗亲友尝以贫家壁试之畧不搆思吟曰椒气从何得灯光凿处分拖涎来藻饰惟有篆愁君拖涎指蜗牛也
　　青林乐【音药】
　　唐世京城游手夏月采蝉货之唱曰只卖青林乐妇妾小儿争买以笼悬尸间亦有验其声长短爲胜负者谓之仙虫社
　　尔雅虫
　　小符拆字爲赋得父緖余予过其家正见庄宾来呈蠒小符曰此虫雅哉予曰子将拆蠒爲二出雅字以张本若作尔雅虫无疑也适中其谋轰笑而已
　　鱼
　　一命鳗
　　江南紫微郎熙载酷好鳗庖人私语曰韩中书一命二鳗
　　王字鲤
　　鲤鱼多是龙化额上有真书王字者名王字鲤此尤通神
　　裙襴大夫
　　晋祠小池蓄老鳖大如食盘不知何人题防柱曰裙襴大夫乌衣开国何元美后失鳖所在
　　水晶人
　　二三友来访买得虾蠏具馔语及唐士人逆风至长须国娶虾女事坐客谢秉冲曰虾女岂不好白角衫裹个水晶人满筵无不大笑
　　黄大
　　僞德昌宫使刘承勲嗜蠏但取圆殻而已亲友中有言古重二螯承勲曰十万白八敌一个黄大不得谓蠏有八足故云
　　防舌虫
　　卢绛从弟纯以蠏肉爲一品膏尝曰四方之味当许含黄伯爲第一后因食二螯夹伤其舌血流盈襟绛自是戏纯蠏爲防舌虫
　　软钉雪笼
　　京洛白鳝极佳烹治四方罕有得法者周朝寺人杨承禄造脱骨独爲魁冠禁中时亦宣索承禄进之文其名曰软钉雪笼
　　水族加恩簿
　　吴越功德判官毛胜多雅戏以地产鱼虾海物四方所无因造水族加恩簿
　　肢体
　　髭圣
　　唐文玉虬须壮冠人号髭圣
　　玉版刀
　　小雪昨晴开明深炉之防时檐际串脯正干湿得宜取以侑觞众宾用小刀削食独丘侑之左右咬嚼捷如虎兕一坐哗云丘主簿口中自有玉版刀也
　　十様佛
　　世有十様佛皆秃首者也一僧二尼三老翁四小皃五优伶六角觝七泅鱼汉八打狐人九秃疮十酒秃
　　五百斤肉磨
