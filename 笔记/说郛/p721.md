<!-- { "loadSidebar": true } -->
　　梦持弹者得朋友
　　梦帘屏风蔽匿一身也
　　梦见帷帐忧阴事
　　梦床所坏者爲忧妻也
　　梦得镶盾忧相负也













　　数术记遗【汉徐岳】
　　余以天门金虎呼吸精泉
　　按星经云昴者西方白虎之宿太白者金之精也太白入昴金虎相薄法有兵乱周宣王时有人采薪于郊间歌曰金虎入门呼长精吸泉时人莫能知其义老君曰太白入昴兵其乱徐氏名岳东莱人盖以汉室版荡又谲诡见于天将访名山自求多福也
　　羽檄星驰郊多走马
　　按汉徴天下兵必露檄挿羽也老君曰天下有道却走马以粪天下无道戎马生于郊也
　　遂负帙游山蹠迹志道
　　蹠迹者两足共蹑一足迹也汉文帝河上公蹠迹爲士
　　备歴丘岳林壑必过乃于太山见刘会稽博识多闻徧于数术余因受业颇染所由余时问曰数有穷乎会稽曰吾曾防天目山中
　　防稽官号汉中人也按厯志称灵帝光和中谷城守门侯太山刘洪造乾象歴又制月行迟疾隂阳歴自洪治也方于太初四分转精密矣洪后爲会稽太守刘洪付乾象于东莱徐岳又授吴中书令阚泽泽甚重焉爲注解今案地记天目山在吴兴之界
　　见有隐者世莫知其名号曰天目先生余亦以此意问之先生曰世人言三不能比两乃云捐闷与四维艺经云捐闷者周公作也先本位以十二时相从其文曰周有文章虎不如龙豕者何爲来入兔宫王孙出卜乃造黄钟犬就马廐非类相从羊奔蛇穴牛入鸡笼徐援称捐闷乃是奇两之术发首即奇一后乃奇两者即爲疑更调曰大猪东行遁虎坑兔子欲宿入马廐羊来入村狗所屯大牛何知乘龙上蛇徃西方入猴乡鸡鸣不止夜如何其言三不能比两者孔子所造也布十千于其方戊巳在西南维其文曰火爲木生甲呼丁夫妇义重巳随壬贵遗则统领辛参南丙妻则湏守乙后火戊子天癸就庚四维东莱子所造也布十二时四维之一其文曰天行星纪石随龙渊风吹羊圈天门地连兔居蛇穴马到猴边鸡飞猪乡防入虎廛摰亦有四维之戏与此异焉
　　数不识三妄谈知十
　　三者上中下也十数昴一数也于生之意非止十等之名将关大衍之防事一也
　　犹川人事迷其指归乃恨司方之手爽
　　司方者指南车也狐疑论称黄帝将见大隗于具茨之山至襄城之野川谷之山率多斜曲川人曰积数之常乃固以之非指南车之爲爽乃指谓【缺】擢司方所指者乃爲我等之西也然则指南岂其谬也乃行数里川人又曰司方所指我等之东也众共论之爲疑笑于时容成子怪而问之川人以其状白对容成曰在此望之具茨之山于汝住所复在何方川人又曰在我之东容成曰汝向言在西今更在东何言不常也此非山川之移川曲之斜人心之惑耳川人乃请于斜曲之以定东西南北之术容成曰当竪一木爲表以索系之表引索绕表画地爲防日初出影长则出圎防之外向中影渐短入防之中候西北隅影初入防之处则记之乃过中影渐长出防之外候东北隅影初出防之处又记之取二记之所即正东西也折半以指表则正南北也川人志之以爲知方之术
　　未识刹那之賖促安知麻姑之桑田
　　按楞伽经云称量长短者积刹那数以成日夜刹那量者壮夫一弹日指过顷遥六十四刹那二百四刹那名一恒刹那三十恒刹那名一婆罗三十婆罗名一摩睺罗多三十摩睺罗多子爲一日一夜其一日一夜有六百四十八万刹那神仙传称麻姑谓王方
　　平曰自接待以来见东海爲桑田向到蓬莱水乃浅于徃者略半也岂复将爲陵陆乎方平乃曰东海行复扬尘耳
　　不辨积微之爲量讵晓百亿与大千
　　按楞伽经云积防成一阿耨七阿耨爲一铜上尘七铜上尘爲一水上尘七水上尘爲兔毫上尘七兎毫上尘爲一羊毛上尘七羊毛上尘爲一牛毛上尘七牛毛上尘爲一向中由尘七向中由尘成一虮七虮成一虱七虱成一麦横七麦横成一指节二十四指节爲一肘四肘爲一弓去肘五百弓爲阿兰惹据若摩竭国人一拘卢舍爲五里八拘卢舍爲一由旬一由旬计之爲四十里也及以算校之正得一十七里何者计二尺爲一肘四肘爲一弓弓长八尺也计五百弓有四千尺也八拘卢舍则有三万二千尺除之得五千三百三十三歩以里法三百歩除之得一十七里余二百三十三歩华严经云四天下共一日月爲一世界有千世界有一小铁围山绕之名曰小千世界有一小千世界有中铁围山绕之名曰中千世界有中千世界有大铁围山绕之名曰大千世界此三千大千世界之中有百亿湏弥山乃今校之世有十亿日月十亿湏弥山何者置小千世界之中有一千日月以一千乘之得一百万即中千世界中日月数也置中千乘界日月之数以一千乗之得即大千世界日月之数也又云四天下者湏弥山南曰阎浮提山北曰郁丹越山东曰阇提山西曰俱瞿耶尼山其日月一日一夜照四天下山南日中山北夜半山东日中山西夜半及以成事验之则有疑矣何者按阎浮提人在湏弥山南及至二月八月春秋分昼夜停以漏刻度之则昼夜各五十刻也然则日初出时东向视日之当我之东即漏刻及其日浸当我之西五十刻其一日一夜之中绕三天下而来所以至晓亦得五十刻也胡以十万爲亿有百倍日月四天下等事有所未详也
　　黄帝爲法数有十等及其用也乃有三焉十等者亿兆京垓秭壤沟涧正载三等者谓上中下也其下数者十十变之若言十万曰亿十亿曰兆十兆曰京也中数者万万变之若言万万曰亿万万亿曰兆万万兆曰京也上数者数穷则变若言万万曰亿亿亿曰兆兆兆曰京也
　　按诗云胡取禾三百亿兮毛注曰万万曰亿此即中数也郑注云十万曰亿此即下数也徐援受记云亿亿曰兆兆兆曰京也此即上数也郑注以数爲多故合而言之
　　从亿至载终于大衍
　　按易经大衍之数五十其用四十有九又云天一地二天三地四天五地六天七地八天九地十天数五地数五天数二十有五地数三十凡天地之数五十有五也
　　下数浅短计事则不尽上数宏廓世不可用故其传业惟以中数耳余时问曰先生之言上数者数穷则变既云终于大衍大衍有限此何得穷先生笑曰盖未之思耳数之爲用言重则变以小兼大又加循环循环之理岂有穷乎
　　小兼大者备加董氏三等术数加更载爲烦故【缺】焉
　　余又问曰爲算之体皆以积爲名爲复更有他法乎先生曰隶首注术乃有多种及余遗忘记忆数事而已其一积等　其一太乙　其一两仪　其一三才其一五行　其一八卦　其一九宫　其一运算其一了知　其一成数　其一把头　其一算其一珠算　其一计算
　　此等诸法随湏更位唯有九宫守一不移位依行色并应无穷
　　从积以来至珠算从一至于百千已上位更不变改位依行色者位依五行之色北方水色黒数一东方木色青数三南方火色赤数二西方金色白数四中央土色黄数五言位依行色各一位第一用珠十位第二用赤珠百位第三用青珠千位第四用白珠万位第五用黄珠十万位以白綖系黄珠万万位曰亿以黄綖系黄珠自余诸位唯兼之故曰并应无穷也
　　余慕其术虑恐遗忘故与好事后生记之云耳积算今之常算者也以竹爲之长四寸以效四时方三分以象三才言算法是包括天地以烛人情数始四时终于大衍犹如循环故曰今之常算是也
　　太一算太一之行去来九道
　　刻板横爲九道竪以爲柱柱上一珠数从下始故曰去来九道也
　　两仪算天气下通地禀四时
　　刻板横爲五道竪爲位一位两珠色青下珠色黄上珠其青珠自上而下第一刻主五第二刻主六第三刻主七第四刻主八第五刻主九其黄珠自下而上第一刻主一第二刻主二第三刻主三第四刻主四而已故曰天气下通地禀四时也
　　三才算天地和同随物变通
　　刻板横爲三道上刻爲天中刻爲地下刻爲人竪爲算位有三珠青珠属天黄珠属地白珠属人又其三珠通行三道若天珠在天爲九在地主六在人主三其地珠在天主八在地主五在人主二人珠在天主七在地主四在人主一故曰天地和同随物变通亦况【缺】三元上元甲子一七四中元甲子二八五下元甲子三六九随物变通也
　　五行算以生兼生生变无穷
　　五行之法水生数一火赤生数二木青生数三金白生数四土黄生数五今爲五行算色别九枚以五行色数相配爲算之位假令九亿八千七百六十五万四千三百二十一者则以白算配黄爲九亿以青算配黄爲八千以赤算配黄爲七百以算配黄算爲六十以一黄算爲五万以一白算爲四千以一青算爲三百以一赤算爲二十以算爲一也故曰以生兼生生变无穷
　　八卦算针刺八方位阙从天
　　算爲之法位用一针锋所指以定算位数一从离起指正南离爲一西南坤爲二正西兊爲三西北干爲四正北坎爲五东北艮爲六正东震爲七东南巽爲八至九位阙即在中央竪而指天故曰位阙从天也
　　九宫算五行参数犹如循环
　　九宫者即二四爲肩六八爲足左三右七戴九履一五居中央五行参数者设位之法依五行已注于上是也
　　运筹算小徃大来运于指掌
　　此法位别湏算筹一枚各长五寸至一筹上各爲五刻上头一刻近一头刻之其下四刻迭相去一寸令去下头亦一寸入手取四指三间间有三节初食指上节间爲一位第二节间爲十位第三节间爲百位至中指上节间爲千位中节间爲万位下节间爲十万位无名指上节间爲百万位中爲千万位下爲亿也它皆仿此至算刻近头者一刻主五其逺头者一刻之别从下而起主一主二主三主四若一二三四头则向下于掌中中若具五则廻取上头向掌中故曰小徃大来也廻游于手掌之间故曰运于指掌也
　　了知算首唯秉五腹背两兼
　　了算之法一位爲一了字其了有三曲其下股之末内主一外主九下次第一曲内主二外主八当第二曲内主三外主七其第三曲内主四外主六当了字之首则主五故曰首唯秉五腹背两兼也
　　成数算春夏生养秋收冬成
　　算之法位别湏五色算一枚其一算之象头各以黄色爲本以生数也余色爲首其五行各配土爲成数也水生数一成数六火赤生数二成数七木青生数三成数八金白生数四成数九若以首向东及南爲生数向西及北爲成数假令有九亿八千七百六十五万四千三百二十一者则以白算首向北爲九亿以青算首向西爲八千以赤算首向北爲七百以算首向西爲六十以黄算一枚竪爲五万以白算首向东爲四千以青算首向南爲三百以赤算首向东爲二十以算首向南爲一也故首向东向南爲生数向西向北爲成数故云春夏生养秋收冬成也
　　把头算以身当五目视四方
　　把头之法别湏算二枚一漫一齿者一面刻爲一其一面爲二一面爲三其一面爲四也漫者爲把爲犹即当五算生齿者爲把头一目当一算故曰以身当五目视四方也
　　算春夏秋成遇冬则停
　　爲算之法位别一之四面爲十二时以首指寅爲一指卯爲二指辰爲三指巳爲四指午爲五指未爲六指申爲七指酉爲八指戌爲九指亥爲十头指不以爲数故云遇冬则停也
　　珠算控带四时经纬三才
