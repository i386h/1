<!-- { "loadSidebar": true } -->
　　隋文帝征辽诏武官服缺胯袄子取军用如服有所妨也其三品已上皆紫至武徳元年高祖诏其诸卫将军每至十月一日皆服缺胯袄子织成紫瑞兽袄子左右武卫将军服豹文袄子左右翊卫将军服瑞鹰文袄子其七品已上陪位散员官等皆服绿无文绫袄子至今不易其制又侍中马周请于汗衫等上常以立冬日加服小缺袄子诏从之永以为式
　　文武品阶腰带
　　葢古革带也自三代已来降至秦汉皆庶人服之而贵贱通以铜为銙以韦为鞓六品已上用银为銙九品已上及庶人以鐡为銙沿至贞观二年则自三品已上以金为銙服绿庶人以铁为銙服白向下插垂头而取顺合呼挞尾汉中兴每以端午赐百僚乌犀腰带魏武帝赐营人金隠起师子銙腰带以助将军之勇也太宗贞观中端午赐文官黑玳瑁腰带武官黑银腰带示色不改更故也
　　九环带
　　唐革隋政天子用九环带百官士庶皆同
　　靴笏
　　靴者葢古西服也昔赵武灵王好西服常服之其制短靿黄皮闲居之服至马周改制长靿以杀之加之以氊及绦得着入殿省敷奏取便乗骑也文武百僚咸服之至贞观三年安西国进绯韦短靿靴诏内侍省分给诸司至大厯二年宫人锦靿靴侍于左右笏者记其忽忘之心礼云天子以圭诸侯以球大夫以鱼须一品至五品以象为之六品至九品以木为之礼云端毕绅搢笏唐徳宗朝太尉段秀实以笏击逆臣朱泚不忠反遭其祸
　　履舄
　　履者屦之不带也不借草屦也以其轻贱易得故人人自有不假借也汉文帝履不借以视朝是也舄者以木置屦下干腊不畏泥湿也天子赤舄凡舄色皆象裳也礼云解屦不敢当阶就屦跪而举之春申君客三千皆珠屦也汉制功臣阁老四赐曰入朝不趋賛拜不名劔履上殿肩舆入宫淳于髠谏楚王曰若堂上烛灭男女杂坐履舄交错臣当此之时一饮一石晏子谏齐王曰今屦贱而踊贵也言齐王好刖人之足防谏之也
　　厨人衣
　　厨人衣厮徒之服也取其便于用耳乗舆进食者有服衣前汉董偃绿帻青褠加衣以见武帝厨人之服也
　　伺风乌
　　夏禹所作也禁中置之以为恒式
　　玉佩
　　玉佩之法汉末防乱而不传至魏侍中王粲识古佩之法更制焉
　　天子乗舆赤绶
　　天子乗舆之制黄赤绶四采黄赤缥绀淳黄圭长二丈九尺九寸五百首诸侯王赤绶四采赤黄缥绀淳赤圭长二丈一尺三百首
　　公侯大将军紫绶
　　紫绶二采紫白淳紫圭长一丈七尺一百八十首公主封君服紫绶九卿中二千石二千石青绶三采青白红淳青圭长一丈七尺一百二十首一千石六百石黑绶三采青赤绀淳青圭长一丈六尺八十首四百石五百石之长同前制也三百石二百石黄绶一采淳黄圭长一丈五尺六十首一百石青绀绶一采婉转缪织长一丈二尺自青绶已上縌皆长三尺三寸与绶同采而首半之縌者古佩璲也佩绶相迎受故曰縌紫绶已上縌绶之间施玉环玦自黑绶已下縌皆长三尺与绶同采而首半之凡先合单纺为一丝四丝为一扶五扶为一首五首为一文文采淳为一圭皆广一尺六寸








　　中华古今注卷中【马缟】
　　皇后冠带士庶衣裳文籍书契草木答问释义部注凡四十四门
　　皇后太后印绶
　　太皇太后皇太后皇后绶其制与天子乗舆同黄赤绶四采黄赤缥绀淳黄为圭长二丈九尺九寸五百首长公主天子贵人与诸侯王同其制赤绶四采赤黄缥绀淳赤圭长二丈一尺三百首诸国贵人相国皆绿绶三采緑紫绀淳绿圭长二丈一尺二百四十首【縌绶玉环玦等已在天子乗舆绶门中见上卷注中】
　　羃防
　　羃防者唐武徳贞观年中宫人骑马多着羃防而全身障蔽至永徽年以后皆用帷防拖裙到颈渐为浅露至显庆年百官家口若不乘车便坐檐子至神龙末羃防殆絶其羃防之象类今之方巾全身障蔽缯帛为之若便于事非乗车轝及坐檐子即此制诚非便于时也开元初宫人马上着胡帽靓妆露面士庶咸效之至天寳年中士人之妻着丈夫靴衫鞭帽内外一体也
　　魏宫人长眉蝉鬓
　　魏宫人好画长眉令作蛾眉惊鹤髻魏文帝宫人絶所爱者有莫琼树薛夜来陈尚衣段巧笑皆日夜在帝侧琼树始制为蝉鬓望之缥缈如蝉翼故曰蝉鬓巧笑始以锦衣丝履作紫粉拂面尚衣能歌舞夜来善为衣裳皆为一时之冠絶
　　头髻
　　自古之有髻而吉者系也女子十五而笄许嫁于人以系他族故曰髻而吉榛木为笄笄以约发也居防以桑木为笄表变孝也皆长尺有二寸沿至夏后以铜为笄于两旁约发也谓之髪笄殷后服盘龙步揺梳流苏珠翠三服服盘龙步揺若侍去流苏以其歩歩而揺故曰歩揺周文王又制平头髻昭王又制小须双裙髻始皇诏后梳凌云髻三妃梳望僊九鬟髻九嫔梳参鸾髻至汉高祖又令宫人梳奉圣髻武帝又令梳十二鬟髻又梳堕马髻灵帝又令梳瑶台髻魏文帝令宫人梳百花髻芙蓉归云髻梁天监中武帝诏宫人梳廻心髻归真髻作白妆青黛眉有怱郁髻隋有凌虚髻祥云髻隋大业中令宫人梳朝云近香髻归秦髻奉僊髻节晕妆贞观中梳归顺髻又太真偏梳朶子作啼妆又有愁来髻又飞髻又百合髻作白妆黑眉
　　子朶子扇子
　　冠子者秦始皇之制也令三妃九嫔当暑戴芙蓉冠子以碧罗为之挿五色通草苏朶子披浅黄藂罗衫把云母小扇子靸蹲凤头履以侍从令宫人当暑戴黄罗髻蝉冠子五花朶子披浅黄银泥飞云帔把五色罗小扇子靸金泥飞头鞋至隋帝于江都宫水精殿令宫人戴通天百叶冠子挿瑟瑟钿朶皆垂珠翠披紫罗帔把半月雉尾扇子靸瑞鸠头履子谓之僊飞其后改更实繁不可具纪
　　钗子
　　葢古笄之遗象也至秦穆公以象牙为之敬王以玳瑁为之始皇又金银作凤头以玳瑁为脚号曰凤钗又至东晋有童謡言织女死时人挿白骨钗子白妆为织女作孝至隋炀帝宫人挿钿头钗子常以端午日赐百僚玳瑁钗冠后汉书贵人助簮玳瑁钗
　　梁冀盘桓钗
　　盘桓钗梁冀妇之所制也梁冀妻改翠眉为愁眉长安妇女好为盘桓髻到于今其法不絶堕马髻今无复作者倭堕髻一云堕马之余形也
　　粉
　　自三代以铅为粉秦穆公女防玉有容徳感僊人萧史为烧水银作粉与涂亦名飞云丹传以箫曲终而同上升
　　燕脂
　　盖起自纣以红蓝花汁凝作燕脂以燕国所生故曰燕脂涂之作桃红妆
　　花子
　　秦始皇好神仙常令宫人梳仙髻帖五色花子画为云凤虎飞升至东晋有童謡云织女死时人帖草油花子为织女作孝至后周又诏宫人帖五色云母花子作碎妆以侍宴如供奉者帖胜花子作桃花妆挿通草朶子着短袖衫子
　　衫子背子
　　衫子自黄帝为衣裳而女人有尊一之义故衣裳相连始皇元年诏宫人及近侍宫人皆服衫子亦曰半衣盖取便于侍奉背子隋大业末炀帝宫人百官母妻等绯罗蹙金飞凤背子以为朝服及礼见賔客舅姑之常服也天寳年中西川贡五色织成背子宗诏曰观此一服费用百金其后金玉珍异并不许贡
　　裙衬裙
　　古之前制衣裳相连至周文王令女人服裙裙上加翟衣皆以绢为之始皇元年宫人令服五色花罗裙至今礼席有短裙焉衬裙隋大业中炀帝制五色夹缬花罗裙以赐宫人及百僚母妻又制单丝罗以为花笼裙常侍宴供奉宫人所服后又于裙上剪防凤缀于缝上取象古之褕翟至开元中犹有制焉
　　宫人披袄子
　　盖袍之遗象也汉文帝以立冬日赐宫侍承恩者及百官披袄子多以五色绣罗为之或以锦为之始有其名炀帝宫中有云鹤金银泥披袄子则天以赭黄罗上银泥袄子以燕居
　　鞋子
　　自古即有皆谓之履絇繶皆画五色至汉有伏虎头始以布鞔繶上脱下加以锦为饰至东晋以草木织成即有凤头之履聚云履五朶履宋有重台履梁有笏头履分捎履立凤履又有五色云霞履汉有绣鸳鸯履昭帝令冬至日上舅姑
　　靸鞋
　　盖古之履也秦始皇常靸望仙鞋衣藂云短褐以对隠逸求神仙至梁天监年中武帝解脱靸鞋以丝为之今天子所履也
　　女人披帛
　　古无其制开元中诏令二十七世妇及寳林御女良人等寻常宴参侍令披画披帛至今然矣至端午日宫人相传谓之奉圣巾亦曰续寿巾续圣巾盖非参从见之服
　　麻鞋
　　起自伊尹以草为之名草屫周文王以麻为之名曰麻鞋至秦以丝为之令宫人侍从着之庶人不可至东晋又加其好公主及宫中贵人皆丝为之凡娶妇之家先下丝麻鞋一防取其和鞋之义
　　袜
　　三代及周着角袜以带系于踝至魏文帝吴妃乃改様以罗为之后加以防绣画至今不易至隋炀帝宫人织成五色立凤朱锦袜靿
　　席帽
　　本古之围帽也男女通服之以韦为之四周垂丝网之施以珠翠丈夫去饰至炀帝淫侈欲见女子之容诏去帽戴幞头巾子帼也以皂罗为之丈夫藤席为之骨鞔以缯乃名席防至马周以席防油御雨从事
　　大帽子
　　本嵓叟草野之服也至魏文帝诏百官常以立冬日贵贱通戴谓之温帽
　　搭耳帽
　　本戎服以韦为之以羔皮络缝赵武灵王更以绫绢皂色为之始并立其名爪牙帽子盖军戎之服也又隠太子常以花搭耳帽子以畋猎游宴后赐武臣及内侍从
　　乌纱帽
　　武徳九年十一月太宗诏曰自今已后天子服乌纱帽百官士庶皆同服之
　　幞头
　　本名上巾亦名折上巾但以三尺皂绢向后褁发盖庶人之常服沿至后周武帝裁为四脚名曰幞头以至唐侍中马周更以罗代绢又令重系前脚以象二仪两边各为三襵取法三才百官及士庶为常服
　　巾子
　　隋大业十年礼官上防裹头者宜裹巾子以桐木为之内外皆漆在外及庶人常服沿至证圣元年则天赐羣臣丝葛巾子呼为武家高巾子亦曰武氏内様
　　汗衫
　　盖三代之衬衣也礼曰中单汉高祖与楚交战归帐中汗透遂改名汗衫至今亦有中单但不缏而不开
　　半臂
　　尚书左仆射马周上防云士庶服章有所未通者臣请中单上加半臂以为得礼其武官等诸服长衫亦谓之判余以别文武诏从之
　　袜肚
　　盖文王所制也谓之腰巾但以缯为之宫女以防为之名曰腰防至汉武帝以四带名曰袜肚至灵帝赐宫人蹙金丝合胜袜肚亦名齐裆
　　裩
　　裩三代不见所述周文王所制裩长至膝谓之衣贱人不下服曰良衣盖良人之服也至魏文帝赐宫人绯交裆即今之裩也
　　袴
　　盖古之裳也周武王以布为之名曰褶敬王以缯为之名曰袴但不缝口而已庶人衣服也至汉章帝以绫为之加下缘名曰口常以端午日赐百官水纹绫袴盖取清慢而理人若百官母及妻妾等承恩者则别赐罗纹胜袴取其日胜今太常二人服紫绢袴褶绯衣执籥以舞之又时黄帝讲武之臣近侍者朱韦袴褶已下属于鞋
　　布衫
　　三皇及周末庶人服短褐儒服深衣秦始皇以布开胯名曰衫用布者尊女工之尚不忘本也侍中马周取深衣之造加襴衫为庶人之礼见之表致仕官服之
　　袍衫
　　袍者自有虞氏即有之故国语曰袍以朝见也秦始皇三品以上绿袍深衣庶人白袍皆以绢为之至贞观年中左右寻常供奉赐袍丞相长孙无忌上议于袍上加襴取象于缘诏从之
　　绯绫袍
