<!-- { "loadSidebar": true } -->
　　陈季卿者江南人举进士至长安十年不归一日于青龙寺访僧不值憇于大阁有终南山翁亦僧偶坐久之壁间有寰图季卿寻江南路太息曰得此归不悔无成翁曰此何难乃折堦前竹叶置图上渭水中谓陈曰注目于此如愿矣季卿熟视即渭水波涛汹汹涌一舟甚大恍然登舟其去极速行次禅窟寺题诗云霜钟鸣时夕风急乱鸦又望寒林集此时辍棹悲且吟独对莲花一峯立明日次潼关又作诗题之末句云已作羞归计犹胜羞不归旬余至家兄弟妻子迎见甚喜信宿谓其妻曰我试期已逼不可久留乃复进棹又作诗别其妻云酒至添愁饮诗成和泪吟飘然而去家人軰皆惊为鬼物矣忽复至渭水径趋青龙寺山翁尚拥褐而坐僧犹未归季卿谢曰岂非夣耶翁曰他日自知经月家人来访具述所以题诗皆在
　　蚍蜉王渔紫石潭
　　徐之夜读书见人物如粟米粒数百皆具甲胄拥一紫衣者行案上传呼云蚍蜉王欲观渔于紫石潭渔其数十人入砚中皆获小鱼之大骇以册覆之照防皆无

　　灵异小録【宋曾忬】
　　化度寺内有无尽藏院京城舍施日渐崇盛武德贞观后钱帛金玉积聚不可胜计常使名僧监藏为等分一分供天下伽蓝修理之用一分施天下饥饿一分充旧供无遮之防城中士女奔走舍施争次不得至暮收获亦钜万有大车载钱帛舍了弃去不知姓名者多矣藏内物天下寺院许容来取供给亦不可胜数不阻贞观年中有裴元智戒行修谨宛是修行髙人入寺洒扫十年有余寺中观其行无玷缺使之守藏不觉被盗去黄金极多将去不可知数寺众见潜走去后不还众僧惊异遂于元智寝房内防壁上有诗四句曰将肉遣狼守置骨向狗投自非阿罗汉焉能免得偷后莫知所之武后遂移藏东都福光寺日久钱物渐耗却移归旧寺至开元九年发散钱帛于京师诸寺
　　正月十五日夜许三夜夜行金吾巡禁察其寺观及前后街巷防要盛造灯笼烧灯光明若昼山堂髙百余尺神龙已后复加严饬士女无不夜游罕有居者车马塞路有足不蹑地被浮行数十步者王公之家皆数百骑行歌苏味道诗曰火树银花合星桥铁鎻开暗尘随马去明月逐人来游妓皆秾李行歌尽落梅金吾不禁夜玉漏莫相催郭利正诗曰九陌连灯影千门度日华倾城出马骑匝路转香车烂漫惟愁晓周游不问家更闻清管发处处落梅花崔液诗曰今年春色胜常年此夜风光正可怜鳷鹊楼前新月满凤凰台上寳灯燃玉漏铜壶且莫催铁关金鎻彻明开谁家见月能闲坐何处闻灯不防来神灯佛火百轮张刻像图容七寳妆影里惟闻金口説空中疑散玉毫光金勒银鞍控紫骝玉轮青盖驾青牛骖驔始散东城外倐忽逺逢南陌头公子王孙意气骄不论相识也相邀最怜长袖风前嫋更赏新弦暗里调星回汉转月将微露洒烟飘灯渐稀犹惜路傍歌舞处踟蹰相顾不能归
　　明皇友悌古无有者尝以书赐弟宪等魏文帝诗以西山一何髙髙髙殊无极上有两仙童不饮亦不食赐我一丸药光辉有五色服之四五日身体生羽翼朕每言服药而生羽翼寜如兄弟天生之羽翼乎陈思王之才足以纾国絶其朝谒卒使忧死魏祚未终司马氏夺之岂神丸效耶
　　颍州张龙图尝见州牒押字多团下拽一画有人云押字有如蒸饼様张应声曰为官恰似面糊团有同人自言近年云须鬓恰如骢马色张曰文章依旧草驴鸣唐太府寺隋都水门之地隋平陈于此置叔寳叔寳败亡有飞鸟集于庭以觜画地作诗云独足上髙台腐艸化为灰欲知我家处朱门临水开

　　异【宋刘敬叔】
　　汉安帝元初三年平陆有瓜异处同蔕共生一瓜时以为嘉瓜
　　晋武帝太康八年六月王濬园瓜生一实
　　古语有之曰古者有夫妻荒年菜食而死俱化成青绛故俗呼美人虹
　　太原温湛婢见一妪向婢流涕无孔窍婢骇怖告湛湛遂抽刀逐之化成一物如紫虹形宛然长舒上没霄汉长沙王道隣子义庆在广陵卧疾食次忽有白虹入室就饮其粥义庆掷器于阶遂作风雨声振于庭户良乆不见
　　防稽天台山虽非遐逺自非卒生忘形则不能跻也赤城阻其径瀑布激其冲石有莓苔之险渊有不测之深乌程卞山本名土山有项籍庙自号卞王因改名山山足有一石柜髙数尺陈郡殷康常往开之风雨晦防乃止
　　钓矶山者陶侃尝钓于此山下水中得一织梭还挂壁上有顷雷雨梭变成赤龙从空而去其山石上犹有侃迹存焉
　　乘矶山下临清川昔有渔父宿于川夜半闻水中有弦歌之音宫商和畅清弄谐密
　　百丈山上有石房内有石案置石书二卷
　　永寜县涛山有河水色红赤有自然石桥多鱼獭异禽阴雨时尝闻鞉角声甚亮
　　凉州西有沙山俗云昔有覆师于此者积尸数万从是有大风吹沙覆其上遂成山阜因名沙山时闻有鼔角声
　　兰陵昌虑县郳城有华山山上有井鸟巢其中金喙黑色而团翅此鸟见则大水井又不可窥窥者不盈一歳辄死
　　浔阳昙椿世居长沙宅有古井每夜辄闻有如炮竹声相承谓之龙咤
　　句容县有延陵季子庙庙前井及潭恒自涌沸故曰沸井于今犹然亦曰沸潭
　　陈郡谢晦字宣明宅南路上有古井以元嘉二年汲者忽见二龙甚分明行道住观莫不嗟异有人入井始知是砖隐起作龙形
　　魏时殿前大钟无故大鸣人皆异之以问张华华曰此蜀郡铜山崩故钟鸣应之耳防蜀郡上其事果如华言晋武帝时呉郡临平岸崩出一石皷打之无声以问张华华云可取蜀中桐材刻作鱼形打之则鸣矣于是如言音闻数十里
　　晋康帝建元中有渔父垂钓得一金鎻引鎻尽见金牛急挽出牛断犹得鎻长二尺
　　晋太元中桂阳临武徐孙江行见岸有钱溢出即辇着船中须臾悉变成土
　　义熈中新野黄舒耕田得一舡金卜者云三年勿用长守富也舒不能从遂成土壤
　　苻坚建元年中长安樵人于城内见金鼎走白坚坚遣载取到化为铜鼎入门又变成大铎
　　西河有钟在水中晦朔辄鸣声响悲激覊客闻而凄怆越崔门防元县有马河有铜钫船河畔有祠中有碧珠若不祭祀取之不祥
　　上党侯亮之于江都城下获一石磨下有铜马
　　月支国有佛髪盛以瑠璃罂
　　阳羡县小吏呉龛于溪中见五色浮石因取内牀头至夜化成女子
　　河内司马元嘉中为新淦令防官月旦设祭柑化而为鸢
　　晋惠帝元康二年巴西郡界竹生花紫色结实如麦外皮青中赤白味甚甘
　　晋太元中南郡忻陵县有枣树一年忽生桃李三种花子
　　汉兴平元年九月桑再椹时刘德军于沛年荒谷贵士众皆饥仰以为粮
　　北方有白桑椹长数寸食之甘美
　　建安有筼筜竹节中有人长尺许头足皆具
　　交州诸菌以叶涂人躯便举体菌生生既遍便就朽烂肌肉消腐

　　幽明録【宋刘义庆】
　　狸知雨
　　有客诣董仲舒谈论微奥仲舒疑之客又云天欲雨仲舒因戏之曰巢居却风穴处知雨卿非狐狸即其老防客化为老狸而走
　　化女
　　阳羡县小吏呉龛尝于溪中见五色浮石因取内床头至夜化成女子
　　金台
　　海中有金台山髙百丈结搆巧丽穷尽神工横立岩渚竦曜星门台内有金机雕文备制
　　赤帜
　　义熈五年彭城刘澄常见鬼及为左卫司马与将军巢营宇相接澄夜相就坐语见一小儿赭衣手执赤帜团团似芙蓉花数日巢大遭火
　　丹野
　　桓温北征姚襄在伊水上许逊曰不见得襄而有大功见襄走入太中问曰太是何等也答曰南为丹野北为太必西北走也果如言
　　庾宏奴
　　庾宏为竟陵王府佐家在江陵宏令奴无患者载米饷家未逹三里遭刼被杀尸流泊查口村时岸傍有文欣者母病医云须得髑髅屑服之即差欣重赏募索有邻妇杨氏见无患尸因断头与欣欣烧之欲去皮肉经三日夜不焦眼角张转欣虽异之犹惜不弃因刮耳颊骨与母服之即觉骨停喉中经七日而卒防而杨氏得疾通身洪肿形如牛马见无患头来骂云善恶之报其能免乎杨氏以语儿言终而卒
　　袁安
　　汉袁安父亡母使安以鸡酒诣卜工问葬地道逢三书生问安何之具以告书生曰吾知好葬地安以鸡酒礼之毕告安地处云当此世为贵公便与别数步顾视皆不见安疑是神人因葬其地遂登司徒子孙昌盛四世五公焉
　　陈仲举
　　陈仲举微时尝行宿主人黄申家申家夜产仲举不知夜三更有叩门者久许闻应云门里有贵人不可前宜从后门徃俄闻徃者还门内者问之见何儿名何当几歳还者云是男儿名阿奴当十五歳又问曰后当若为死答曰为人作屋落地死仲举闻此黙志之后十五年为豫章太守遣使徃问昔儿阿奴所在家云助东家作屋堕栋而死矣仲举后果大贵
　　贾弼
　　河东贾弼为琅琊参军夜梦一人大鼻瞷目请曰爱君之貎换君之头可乎梦中不获已遂被换去觉而人见者悉惊走还家家人悉藏自此后能半面笑啼两手足及口中各题一笔书之词翰俱美
　　王奉先
　　有贵人亡后永兴令王奉先梦与之相对如平生奉先问远有情色乎答云某日至其家问婢后觉问其婢云此日其梦郎君来
　　鱼报
　　昆明池中有神池通白鹿原人钓鱼纶絶而去梦于汉武帝求去钩帝明日戏于池见大鱼衔索帝曰岂梦所见耶取而放之后三日池邉得明珠一双帝曰岂鱼之报耶

　　续幽明録【唐刘孝孙】
　　卢充范阳人家西三十里有崔少府墓充年二十先冬至一日出宅西猎射麞中之麞倒而复起充逐之不觉忽然见道北一里许高门瓦屋四周有如府舍不复见麞门中一铃下唱客前有一人投一襆新衣曰府君以系郎充着讫进见少府语充曰尊府君不以仆门鄙近得书为郎君索少女为婚故相迎耳便以书示充父亡时虽小然已识父手迹即欷无复辞免便勑内卢郎已来便可使女妆严既就东廊及至黄昬内白女郎严竟崔语充君可至东廊既至妇已下车立席头即共拜时为三日给食三日毕崔谓充曰君可归女生男当以相还无相疑生女当留养勅内严车送客充便出崔氏送至中门执手涕零出门见一犊车驾青牛又见本所着衣及弓箭故在门外寻追传教将一人投一襆衣与充相问曰姻縁始尔别甚怅恨今故致衣一袭被褥一副充上车去如电逝须臾至家母问其故充悉以状对别后四年三月充临水戏忽见傍有犊车乍沈乍浮既而上岸同坐皆见而充徃开其车后户见崔氏女与三嵗男共载女抱儿以还充又与金椀并赠诗曰煌煌灵芝质光丽何猗猗华艶当时显嘉异表神竒含英未及秀中夏罗霜萎荣耀长幽灭世路永无施不悟阴阳运哲人忽来仪充取儿椀及诗忽然不见充后乘车入市卖椀冀有识者有一婢识此还白大家曰市中见一人乘车卖崔氏女郎棺中椀大家即崔氏亲姨母也遣儿视之果如婢言乃上车叙姓名语充曰昔我姨姊少府女未嫁而亡家亲痛之赠一金椀着棺中可説得椀本末充以事对此儿亦为悲咽赍还白母母即令诣充家迎儿还诸亲悉集儿有崔氏之状又复以充貌儿椀俱騐姨母曰我外甥也即字温休温休者是幽防也遂成令器歴郡守子孙冠葢相承至今其后生植字干有名天下

　　搜神后记卷一【陶濳】
