<!-- { "loadSidebar": true } -->
　　汪内相将赴临川曾吉父以诗迎之有白玉堂中曾草诏水晶宫里近题诗之句韩子苍改云白玉堂深曽草诏水晶宫冷近题诗吉父闻之以子苍为一字师柳子厚与浩初上人看山诗云海畔尖山似剑铓秋来处处割愁肠若为化得身千亿散上峯头望故乡议者谓子厚南迁不得为无罪葢未死而身已在刀山矣杜子美北征诗云海图拆波涛旧绣移曲折天吴及紫凤颠倒在短褐可谓穷矣及赋韦偃画古松诗则云我有一疋好东绢爱之不减锦绣段已令拂拭光零乱请君放笔为直干子美乃有余绢作画材何也余尝戏作小诗示少陵云百尺寒松老干枯韦郎笔妙古今无何如莫扫鹅溪绢留取天吴紫凤图使少陵尚无恙当为我一捧腹也
　　今日校谯国集适此两卷皆公在宣城时诗某为儿时先人以公真藳指示某是时已能成诵今日读之如见数十年前故人终是面熟但句中时有与昔时所见不同者必是痛遭俗人改易尔如病起一诗云病来久不上层台【谓宣城叠嶂双溪也】牕有蜘蛛径有苔多少山茶梅子树未开齐待主人来此篇最为竒絶今乃改云为报园花莫惆怅故教太守及春来非特意脉不伦然亦是何等语又如樱桃欲破红改作绽红梅粉初坠素改作梅葩殊不知绽葩二字是世间第一等恶字岂可令入诗来又喜雨晴诗云丰穰未可期疲瘵何日起乃易疲瘵为痩饥若当时果痩饥二字则此老大段窘也
　　竹坡其谁乃宣城都公周少隐自谓然诗话非具史笔则未易作要见其诠次髙下抑品题有眼目耳非擅能诗声则何以有所决择州教官戴文举姻家也出其编遗郡丞魏公茂丞又转而示守陆子东并勉镂板于郡閤为贻传未见之书扵当世墨客子卿焉可嘉也岁在丁亥六月既望论兼书

　　临汉隐居诗话【魏防】
　　竹有黒防谓之斑竹非也湘中斑竹方生时毎防上有苔钱封之甚固土人斫竹浸水中用草壤洗出苔钱则紫晕斓斑可爱此真斑竹也韩愈曰剥苔吊斑林角饭饵沉冢是也
　　李肇国史补载韩愈游华山穷极幽险心悸目不能下发狂号哭投书与家人别华隂令百计取之方能下沈顔作声书以为肇妄载岂有贤者轻命如此余观退之答张彻诗云洛邑得休告华山穷絶陉倚岩睨海浪引袖拂天星磴藓防拳局梯飇飐伶俜悔狂已咋指垂戒仍镌铭则知肇记为信然而沈顔为妄辨也
　　班固云春秋五传谓左丘明公羊髙谷梁赤邹氏夹氏又云邹氏无书夹氏未有书而韩愈赠卢仝诗曰春秋三传束髙阁独抱遗经究终始不知此二传果何等书也
　　韦绚集刘禹锡之言为嘉话録载刘希夷诗云年年岁岁花相似岁岁年年人不同希夷之舅宋之问爱此句欲夺之希夷不与之问怒以土囊压杀希夷世谓之问末节贬死乃刘生之报也吾观之问集中尽有好处而希夷之句殊无可采不知何至压杀乃夺之真狂死也梅尧臣赠朝集院隣居诗云壁隙透灯光篱根分井口徐铉亦有喜李少保卜隣云井泉分地脉砧杵共秋声此句尤贤逺矣
　　唐人咏马嵬之事者多矣世所称者刘禹锡曰官军诛佞幸天子舍妖姬羣吏伏门屏贵人牵帝衣低回转美目清日自无辉白居易曰六军不发将奈何宛转蛾眉马前死此乃歌咏禄山能使官军皆叛逼迫明皇明皇不得已而诛杨妃也噫岂特不晓文章体裁而造语拙憃斯已失臣下事君之礼也老杜则不然其北征诗曰惟昔艰难初事与前世别不闻夏商衰中自诛褒妲方见明皇鉴夏商之败畏天悔过赐妃子死官军何预焉唐阙史载郑畋马嵬诗命意似矣而词句凡下此说无状不足道也
　　李光弼代郭子仪入其军号令不更而旌旗改色及其亡也杜甫哀之曰三军晦光彩烈士痛稠叠前人目杜甫句为诗史盖谓是也非但叙尘迹摭故实而已古乐府中木兰诗焦仲卿诗皆有髙致盖世传木兰诗为曹子建作似矣然其中云可汗问所欲汉魏时夷狄未有可汗之名不知果谁之词也杜牧木兰庙诗云弯弓征战作男儿梦里曽惊学画眉防度思归还把酒拂云堆上祝明妃殊有美思也
　　皇甫湜题浯溪颂曰次山有文章可惋只在碎亦善评文者
　　元稹作李杜优劣论先杜而后李韩退之不以为然诗曰李杜文章在光焰万丈长不知羣儿愚何用故谤伤蚍蜉撼大木可笑不自量为微之发也
　　韩退之有李花诗云夜领张彻投卢仝乗云同到玉皇家长姬香御四罗列缟裙练帨无等差及赠卢仝诗云买羊沽酒谢不敏偶逢明月耀桃李正此之谓也防莱公七月十四日生魏野诗云何时生上相明日是中元李文定公廸八月十五日生杜黙乃作中秋八月诗以献仅数百言皆以月况文定其中句有蟾辉吐光育万种我公蟠屈为心胸老桂根株撼不折我公得此为清节孤轮碾空周复圆我公得此为机权余光烛物无洪细我公得此为经济终篇大率皆如此虽造语粗浅亦豪爽也黙少以歌行自负石介赠三豪诗谓之歌豪以配石曼卿欧阳永叔晚节益纵酒落魄文章尤狂鄙熙宁末以特奏名得同出身一命得临江军新淦县尉年近七十卒
　　杨亿刘筠作诗务积故实而语意轻浅一时慕之号西昆体识者病之
　　诗恶蹈袭古人之意亦有袭而愈工若出于己者盖思之愈精则造语愈深也魏人章疏云福不盈身祸将溢世韩愈则曰欢华不满眼咎责塞两仪李华吊古战塲文曰其存其没家莫闻知人或有言将信将疑睊睊心目梦寐见之陈陶则云可怜无定河邉骨犹是春闺梦里人盖愈工于前也
　　李固为处士纯盗虚名韩愈虽与石洪温造李渤游而多侮薄之所谓水北山人得名声去年去作幕下士水南山人今又徃鞍马仆从照闾里少室山人索价髙两以谏官征不起彼皆刺口论时事有力未免遭驱使孟郊诗蹇澁穷僻琢削不假真苦吟而成观其句法格力可见矣其自谓夜吟晓不休苦吟神鬼愁如何不自闲人与身为雠而退之荐其诗云荣华肖天秀防疾逾响报何也
　　池州齐山石壁有刺史杜牧处士张祐题名其旁又刋一聨云天下起兵诛董卓长沙子弟最先来与题名一手书也此句乃吕温诗全篇曰恩驱义感即风雷谁道南方乏武才
　　欧阳文忠公作诗话称周朴之诗曰风暖鸟声碎日髙花影重以为佳句此乃杜荀鹤之句非朴也
　　予毎评诗多与存中合予顷年尝与王荆公评诗予谓凡为诗当使挹之而源不穷咀之而味愈长至如永叔之诗才力敏迈句亦雄健但恨其少余味尔荆公曰不然如行人仰头飞鸟惊之句亦可谓有味矣然至今思之不见此句之佳亦竟莫原荆公之意信乎所见不同不可强闻也
　　鼎澧道中有甘泉寺过客多酌泉瀹茗天禧末防莱公准南迁题名寺壁天圣初丁晋公复南迁又题名而行其后范讽为湖南安抚感二相连斥遂作诗云平仲酌泉方顿辔谓之礼佛向南行层峦下瞰炎荒路转使髙僧薄宠荣
　　夏郑公竦评老杜中秋月诗初升紫塞外已隐暮云端以为意在肃宗也郑公善评诗也吾观退之煌煌东方星奈此众客醉岂顺宗时作乎东方谓宪宗在储也刘禹锡云贾生王佐才卫绾工车戏同遇汉文时何人居重位贾生当文帝时流落不偶而死是也卫绾以车戏事文帝为郎尔及景帝立稍见亲用久之为御史大夫封建陵侯景帝末年始拜丞相在文帝时实未居重位也
　　人岂不自知耶及自爱其文章乃更大缪何也刘禹锡诗固有好处及其自称平淮西诗云城中喔喔晨鸡鸣城头鼔角声和平为尽李愬之美又云始知元和十四岁四海重见升平年为尽宪宗之美吾不知此两聨为何等语也
　　贾岛云独行潭底影数息树边身其自注云二句三年得一吟双泪流知音如不赏归卧故山秋不知此二句有何难道至于三年始成而一吟泪下也杨衡自爱其句云一　一鹤声飞上天此尤可笑也
　　韦应物古诗胜律诗李徳裕武元衡律诗胜古诗五字句又胜七字张籍王建诗格极相似李益古律诗相称然皆非应物之比也
　　黄庭坚喜作诗得名好用南朝人语专求古人未使之事又一二竒字缀葺而成诗自以为工其实所见之僻也故句虽新竒而气乏浑厚吾尝作诗题其篇后略云端求古人遗琢抉手不停方其拾机羽往往失鹏鲸盖谓是也
　　【阙】　　长韵律诗善叙事其它无大好处筹笔驿【阙】为一集之冠五言小诗如海云含雨重江
　　树蝉疎平芜逺更緑斜日寒无辉此殆其庶防乎白居易亦善作长韵叙事但格制不髙局于浅切又不能更风操虽百篇之意只如一篇故使人读而多厌也苏舜钦以诗得名学书亦飘逸然其诗以奔放豪健为主梅尧臣亦善诗虽乏髙致而平淡有工世谓之苏梅其实与苏相反也舜钦尝自叹曰平生作诗被人比梅尧臣写字比周越良可笑也
　　周越为尚书郎在天圣景祐间以书得名轻俗不近古无足取也
　　元丰癸亥春予谒王荆公于钟山因从容问公比作诗否公曰久不作矣盖赋咏之言亦近口业然近日复不能忍亦时有之予曰近诗自何始可得闻乎公笑而口占一絶云南圃东冈二月时物华撩我有新诗含风鸭緑鳞鳞起弄日鹅黄嫋嫋垂此之真为佳句也
　　前軰诗多用故事其引用比拟对偶亲切亦甚有可观者杨察谪守信州及其去也送行至境上者十二人隐父于饯筵作诗以谢皆用十二故事其诗曰十二天之数今宵席客盈位如星占野人若月分卿极醉巫山侧聨吟嶰管清他年为舜牧协力济苍生用故事亦恰好庆厯中李淑罢翰林学士知郑州防奉祠柴陵作诗三絶其恭帝诗最渉嫌忌曰弄楯牵车晚鼓催不知门外倒戈囘荒坟断垅逾三尺犹认房陵半仗来既为仇家陈述古抉其事以闻褫一职
　　至和中阮逸为王宫教授有宗室能诗多与逸唱和逸有句曰易立泰山名难枯上林柳有言其事者朝廷方治之防逸复以请求受贿事因废斥之
　　张铸健吏也性亦滑稽为河北转运使以事谪知信州是时以屯田贠外郎葛源新得提举银铜坑冶信州在所提举源欲为铸发举状移牒令铸供历任脚色状铸不平作诗寄之曰银铜坑冶是新差职任催纲降一阶更使下官供脚色下官踪迹转沉埋源有慙色
　　王摩诘闭户著书多岁月种松皆作老龙鳞一本作皆老作龙鳞尤佳

　　说郛卷八十四上
<子部,杂家类,杂纂之属,说郛>
　　钦定四库全书
　　说郛卷八十四下　　　元　陶宗仪　撰
　　苕溪渔隐丛话胡仔
　　古今诗人以诗名世者或只一句防只一聨或只一篇虽其余别有好诗不专在此然播传后世脍炙于人口者终不岀此夫岂在多哉如池塘生春草则谢康乐也澄江静如练则谢宣城也陇首秋云飞则柳吴兴也风定花犹落则谢元正也鸟鸣山更幽则王文海也空梁落燕泥则薛道衡也枫落吴江冷则崔信明也庭草无人随意緑则王胃也凡此皆以一句名
　　于竞大唐传湖州德清县南前溪村则南朝集乐之处今尚有数百家习音乐江南声妓多自此出所谓舞出前溪者也复斋谩録言陈刘删诗山边歌落日池上舞前溪唐崔颢诗舞爱前溪妙歌怜子夜长按智匠古今乐録晋车骑将军沈玩作前溪而非舞也葢复斋不曾见于竞大唐传故不知舞出前溪耳
