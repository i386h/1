<!-- { "loadSidebar": true } -->
　　吕汲公在相位其兄进伯自外郡代还相与坐东府堂上夫人自廊下降堦趋叅以二婢掖侍而前进伯遽曰宰相夫人不须拜微仲解其意叱二婢使去而夫人独拜于赤日中尽礼而退进伯畧不顾劳闻者叹服其家法之严
　　何防当京城已陷人人入视帑藏仓庾时有胡思者为司农卿具诸仓米麦数白防既复防送至防事傍遽属言曰大卿切勿令乱量思应曰诺至客次方悟其戱葢语有胡思乱量也时谓作宰相如此何以服百僚












　　儒林公议【亡名氏】
　　成都刘偹庙侧有诸葛武侯祠前有大柏围数丈唐相段文昌有诗石在焉唐末渐枯歴王建孟知祥二伪国不复生然亦不敢伐之皇朝乾徳五年丁夘夏五月枯柏再生时人异焉三国至干徳初歴年一千二百余年枯复生于皇祐初守成都又八十年矣新枝笼云并旧枯干并存若虬龙之形
　　太平兴国戊寅嵗程羽守益都时立春在近县史纳土牛偶人于府门外观者颇众主者恐为众人所损遂移至防事之左少选程出视事怪问之主者以对程笑曰农夫牧防非升防之物兆见于此不祥莫大焉当时闻之以为过论至甲午嵗果有村氓叛窃入据城邑焉人亦服其理识
　　章圣祥符中行封祀之礼具造宫观以崇符瑞时王旦作相迎合其事议者或非之旦谓人曰自昔帝王或驰骋田猎或滛荒声色今主上崇真奉道为亿兆祈福不犹愈于田猎声色之惑邪
　　太祖承五代易姓之后知人心未固以太宗身试囏危有英睿之断可以王天下故居常以主社许之一日太宗被疾惫甚车驾幸其邸勉令灼艾因自指所御赭袍示之曰此当谁着耶末年友爱弥笃终以大宝授之太宗纂嗣下河东海内生灵寖安不知有他姓矣大哉圣人之治也舎其子而立其弟以公天下追惟尧舜之心岂逺是道哉
　　太祖下河东回止跸常山谋伐幽蓟及不利班师遂留驾前刻漏及浑仪于行宫葢深愤【阙】　慿陵志在必复疆宇以拔生民抑亦示艰难于子孙也庆厯甲申嵗既平保塞叛卒留住常山缮葺宫殿藻垩一新宴殿特瓌壮两庑修敞不减京都集英制度葢宴犒军校之所也太祖天表神伟紫而丰颐见者不敢正视李煜据江南有写御容至伪国者煜见之日益忧惧知真人之在御也
　　范仲淹富弼初被进用鋭于建谋作事不顾时之可否时山东人石介方为国子监直讲撰庆厯圣徳诗以美得人中有惟仲淹弼一防一契之句气类不同者恶之若仇未防谤訾羣兴范富皆罢为郡介诗颇为累焉太宗志奉释老崇饰宫庙建开宝寺灵感塔以藏师舎利临瘗为之悲涕兴国寺搆二阁高与塔侔以安大像逺都城数十里已在望登六七级方见佛殿腰腹佛指大皆合抱观者无不骇愕两阁又开通飞楼为御道丽景门内创上清宫以尊道教殿塔排空金碧照耀皆一时之盛观自景祐初至庆厯中不十年间相继灾燬略无遗焉欲为之福如是其效乎
　　太宗尝谓杜镐曰今人皆呼朕为官家其义未谕何谓也镐对曰臣闻三皇官天下五帝家天下考诸古谊深合于此上甚説其对
　　曹彬下江南城李煜面防就彬请命彬谓之曰国主可归宫厚有装蓄以备归朝煜深徳之诸将争言不可葢惧其或自引决尔彬徐曰无畏彼若能死则岂复忍耻以见吾辈耶果如其言众皆服其雅量
　　孙奭起于明经敦履修洁端仪典正发于悃愊章圣崇奉瑞贶广搆宫殿以夸中外奭累疏切諌上虽不能纳用而深惮其正疏语有国之将兴聴之于人国之将亡聴之于神其忠朴如此
　　卢多逊权谋之士也太祖常患耶律氏据幽蓟未有防以下之多逊进説愿权都镇州经画攻取俟恢复汉土则还跸于汴闻者果之
　　太宗尝责赵普以下举将帅普对曰昔明宗举石晋晋选张彦泽刘高祖拔郭上皇世宗得太祖臣岂敢轻举耶
　　张咏治蜀承兵乱之后御防兵众四野冦暴未息城中无旬月之储乃榜衢市钱官监之直贵米价以博易之粮廪因之充积蜀渐安焉
　　明道中江淮荐饥乃命王随为安抚使随素无才术不能拯伤救敝以活流殍但令人负缗以散丐者毎出则前后拥塞趋导者不能呵随方切切矜问示为恩恵识者无不嗤之
　　薛奎参预宰政颇质厚任真明肃太后将行恭谢宗庙之礼自吕夷简而下皆阿顺聴命独奎抗议不屈明肃深忌之然众议已定遂备法驾容卫一同帝者识者颇以为忧及明肃崩殂夷简等皆黜补郡独奎留焉意将倚以为相及李廸再居相位疎直言逺时务上察其材短未有以济之者时范讽方以言幸乃论非夷简不可奎遂稽于大用以至终身知者惜之
　　景徳初契丹大冦河朔章圣将幸澶渊中外人情震惧车驾发京师六军奏作乐上疑问左右杜镐前曰周武伐纣前歌后舞上悦遂作乐人情颇安
　　冯拯在中书孔道辅初拜正言造其第谢之拯谓曰天子用君作諌官岂容私谢执政耶道辅慙伏而退后尝谓人曰如冯公者未足为贤相然求之于今未易有也孔道辅自以圣人之后常高自标置性刚介急于进用或有劝其少通者答曰吾岂姓张姓李者耶闻者毎笑之为御史中丞以事被黜知郓州然非其罪躁愤且甚至胙县一夕卒于驿舍
　　元昊未叛前其部落山遇者归延州告其谋时天章阁待制郭劝守延州乃械锢还贼示朝廷不疑之意及元昊反民益怨扰不知所措
　　祥符中中书试制举人六论毕吕夷简及布衣周启明将被亲防执政以为封禅有期将告成功于天下不当复访人以得失遂报罢夷简特升职佐倅启明免将来进士乡荐启眀乃归括苍隠居聚徒讲学不复仕进时论高之
　　马亮尚书典金陵于牙城艮隅掘地汞数百斤鬻之以偹供帐其地乃伪国徳昌宫遗此铅华之灰积也李氏区区偏据江表之地而滛色奢纵如此欲其国祚之长永其可得乎
　　贾氏谈録【张洎】
　　庚午嵗予衔命宋都舍于懐信驿左补阙贾黄中丞相魏公之裔也好古博雅善于谈论毎欵接常益所闻公馆多暇偶成编缀凡六条号曰贾氏谈论録贻诸好事者云耳
　　李賛皇初掌北门奏记有相者谓公它日位极人臣但厄在白马耳及登相位虽亲族亦未常有畜白马者防昌初再入庙堂専持国柄平上党破囘鹘立功殊异策拜太尉封魏国公然性多忌刻当途之士有不协者必遭谴逐翰林学士白敏中大惧遂调给事中韦景上言相府不合兼领三司钱谷専政太甚武宗由是疑之及宣宗即位出徳裕为荆南节度使旋属淮海李缃有娱女纳之狱上刑部侍郎马植専鞫其事尽得徳裕党庇之恶由是坐罪窜南海殁而不返厄在白马其信乎中土士人不工札翰多为院体院体者贞元中翰林学士吴通微尝工行草然体近故院中胥徒尤所仿其书大行于世故遗法迄今不冺然其鄙则又甚矣骊山之华清宫殿废已乆今所存惟缭垣而已天寳所植松柏徧满崖谷望之郁然朝元阁在北山岭之上基址最为崭絶次界即长生殿故基东南汤泉凡一十八所第一是御汤周环数丈悉砌以白石莹彻如玉面皆隠起鱼龙花鸟之状四面石坐阶级而下中有双白石莲泉眼自瓮口中涌出喷注白莲之上御汤四面角即妃子汤面稍狭汤侧有红石盆四所作菡萏于白石之面余汤迤逦相属下凿石作黯窦走水东南数十步复立石涌出灌注石盆中贾君云此是后人置也
　　白傅龙门山河南尹卢真刻醉吟先生传立于墓侧今犹在洛阳士庻及四方游人过其墓者必奠以巵酒故塜前方丈之土尝成泥泞
　　贾君云僖昭之时长安士族多避寇南山中虽洊经离乱而兵难不及故今衣冠子孙居鄠杜间室庐相比白傅侄敏中曾作諌官献疏请叔諡上曰何不取醉吟先生表墓耶卒不赐諡及后在相奏立神道碑其文即李义山之辞也
　　褒斜山谷中有虞美人草状如鸡冠大而无花叶相对行路人见者或唱虞美人则两叶渐揺动如人抚掌之状颇应节拍或唱他辞即寂然不动也贾君亲见之予问贾君中土人每日火面而食然不致壅热之患何也贾君曰夹河风性寒故民多伤风河洛东地咸水性冷故民虽哺粟食麦而无热疾又曰滑台风水性寒冷尤甚土民共啗附子如啗芋栗







　　灯下闲谈【江泃】
　　吕用之在维扬日佐渤海王擅政害人具载于妖乱志中中和四年秋有商人刘损挈家乗巨船自江夏至扬州用之凡遇公私往来悉令损觇行止刘妻裴氏有国色用之以隂事取其裴氏刘下狱献金百两免罪虽脱非横然亦愤惋因成诗三首曰寳钗分股合无縁鱼在深渊日在天得意紫鸾休舞镜断踪青鸟罢衔笺金杯倒覆难收水玉轸倾欹懒续弦从此蘼芜山下遇秪应将泪比流泉其二鸾辞旧律知何止鳯得新梧想称心红粉尚残香漠漠白云将散信沉沉已休磨琢投欢玉懒更经营买笑金愿作山头似人石丈夫衣上泪痕深其三旧常游处徧寻看观物伤情死一般买笑楼前花已谢画睂窓下月空残云归巫峡音容断路隔星河去住难莫道诗成无泪下泪如泉滴亦须干诗成吟咏不辍因一日晩凭水窓下见河街上一虬须老叟行步迅疾骨貌昻藏睛光射人彩色晶莹如曵氷雪跳上船来揖损曰子中心有何不平之事抱郁塞之气损具对之叟曰祗今便为取贤阁并宝货回即发不可更停于此也损察其意必侠士也再拜而启曰长者能报人间不平何不去蔓除根岂更容奸党叟曰吕用之屠割生民夺君爱室若令诛殛固不为难实愆过已盈亦神人共怒袛防灵聚录方合身首支离不唯诛及一身又须殃连七祖且为君取其妻室未敢逾越神明乃入吕用之家化形于斗拱上叱曰吕用之背违君亲特行妖孽以苛虐为政以惑乱律身仍于喘息之间更慕神仙之事防官方録其过上帝即议行刑吾今留尔形骸但先罪以所取刘氏之妻并其宝货速还前人倘更恡色贪金必见头随月落言讫铿然不见所适用之惊惧遽起焚香再拜夜遣干事并赍金及裴氏还刘损损不待明促舟子解防虬须亦无踪矣
　　向芗林因入对论奏甚乆上顾问再三中书舍人潘良贵摄左史忽出位言曰天时暑甚向某不合以无益之言久勤圣聴公退上章待罪且乞致仕或者谓榻前因奏端研书畵潘有此言五峯行状大畧相似所奏不同耳













　　蘜堂野史【林子中】
　　治平三年丙午十一月十八日英宗不豫罢朝外人惊扰不知其详及十二月二十二日立皇太子中外尽疑四年正月北使两畨在馆民间互相语云上已升遐但俟北客去始发哀耳余亲闻里媪语掩耳而逃时上至大渐八日早犹召孙竒入诊是日北客方出馆果呼班吏宣上遗制上竟以北客去日上仙民间之语何不祥也福宁殿御座下微陷塡之复然掘之深丈余得一石石上有八字不可辨御书院被防有晓仙家篆者令宻觧之云嵗在申酉汴都不守神宗以丁未即位在位再渉辛酉年无它事不知其何祥也
　　绍圣五年春永兴军田夫段义耕得玉玺上于尚书礼部以为秦之传国玺其文曰受命于天既夀永昌诏与礼部翰林秘书御史太常官验定集议方贠二寸半印文深琢如碑字嘴白而地红也字画乃虫篆也
　　禁中帝及两宫各有尼道并女冠各七人选于诸寺观年三十以上能法事者充随本殿内人居处每早轮一尼一道导上于佛阁前讃念导上烧香佛道者各两拜又导下殿烧天香四拜又导至殿门后殿出视朝方退应诸阁凡欲请尼道看经者皆此辈每半年或数月一归元寺观折洗本位使臣随臣随住五七日还











　　退斋笔录【侯延庆】
