<!-- { "loadSidebar": true } -->
　　江城地瘴蕃草木只有名花苦幽独嫣然一笑竹篱间桃李漫山总麄俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠袖卷纱红映肉林深雾暗晓光遅日暖风轻春睡足雨中有泪亦凄怆月下无人更清淑先生食饱无一事散逍遥自扪腹不问人家与僧舍拄杖敲门看脩竹忽逢絶艶照衰朽叹息无言揩病目陋邦何处得此花无乃好事移西蜀寸根千里不易到衔子飞来定鸿鹄天涯流落俱可念为饮一樽歌此曲明朝酒醒还独来雪落纷纷那忍触
　　海棠　　　　　　　　　　　　前　人
　　东风嫋嫋泛崇光香雾霏霏月转廊只恐夜深花睡去髙烧银烛照红妆
　　游海棠西山示赵彦成　　　　　邵康莭
　　东风吹雨过溪门白白朱朱乱逺村滩石已无回棹势岸枫犹出系船痕时危不厌江山僻客好谁知笑语温莫上南冈防春色海棠花下却销魂
　　海棠　　　　　　　　　　　　韩持国
　　濯锦江头千万枝当来未解惜芳菲而今得向君家见不怕春寒雨湿衣
　　在禁林时有懐荆南旧游　　　　元厚之
　　去年曽醉海棠丛闻説新枝发旧红昨夜梦回花下饮不知身在玉堂中
　　海棠　　　　　　　　　　　　洪觉范
　　酒入香腮笑不知小妆初罢醉儿痴一株栁外墙头见却胜千丛着雨时
　　海棠　　　　　　　　　　　　崔徳符
　　浑是华清出浴初碧绡斜掩见红肤便教桃李能言语要比娇妍比得无
　　海棠【并序】　　　　　　　　　　梅圣俞道损同门前日过访别且云计程二月到郡正防暗恶海棠颇见太守风味因为诗以送行
　　蜀州海棠胜两川使君欲赏意已猛春露洗开千万株燕脂防素攒细梗朝看不足夜秉烛何暇更寻桃与杏青泥剑栈将度时跨马莫辞霜气冷
　　海棠
　　江鷰入朱阁海棠繁锦条醉生燕玉颊痩聚楚宫腰曽不分香去尤宜着意描谁能共吹笛树下想前朝【尒尝于宋宣狄宅见固画明皇于海棠花下卧吹觱篥寕王吹笛黄幡绰拍】
　　又
　　要识吴同蜀须看线海棠燕脂色欲滴紫蜡蒂何长夜雨偏宜着春风一任狂当时杜子美吟徧独相忘
　　海棠　　　　　　　　　　　　王荆公
　　緑娇隠约眉轻扫红嫩妖娆脸薄妆巧笔写传功未尽清才吟咏兴何长
　　移岳州去房陵道中见海棠　　　张芸叟
　　马息山头见海棠羣仙防处锦屏张天寒日晚行人絶自落自开还自香
　　和何靖山人海棠　　　　　　　文与可
　　为爱香苞照地红倚栏终日对芳丛夜深忽忆南枝好把酒更来明月中
　　晁二家有海棠去嵗花开晁二呼杜卿家小娃歌舞花下痛饮今春花开复欲招客而杜已出守戱
　　以诗调之　　　　　　　　　　张文潜
　　颇疑蜂蝶过隣家知是东墙去嵗花骏马无因迎小妾鸱夷何用强随车
　　雨中对酒庭下海棠经雨不谢　　陈叅政
　　巴陵二月客添衣草草杯盘恨醉遅燕子不禁连夜雨海棠犹待老人诗天翻地覆伤春色齿豁头童祝圣时白竹篱前湖海濶茫茫身世两堪悲
　　陪粹翁举酒于君子亭亭下海棠方开
　　世故驱人殊未央即随地主借绳床春风浩浩吹游子暮雨霏霏湿海棠古国衣冠无态度隔帘花叶有辉光使君礼数能寛否酒味撩人我欲狂
　　和冬防海棠　　　　　　　　　程金紫
　　花中名品异人重比甘棠苞嫩相思密红深琥珀光好风馥郁凡卉愧芬芳烂熳云成瑞葳蕤女有嫱生来先蜀国开处始朝阳赏即笙歌地题称翰墨塲烟霞容易散蜂蝶等闲忙谁是多情侣栏边重举觞
　　今朝秋气萧瑟不意海棠再开因书二絶期好事者和之
　　曽逐狂飚取意飞一时春色便依稀旧丛还有香心在却被西风管领归
　　露湿胭脂泪脸寒独将幽恨倚阑干精神不比篱邉菊莫把寻常醉眼看
　　雨中海棠
　　玉脆红轻不耐寒无端风雨若相干晓来试卷珠帘防防防飞香满画栏
　　惜海棠开晩
　　今年春色可胜嗟二月山中未见花长忆去年今夜月海棠花影到窓纱
　　海棠　　　　　　　　　　　　僧如壁
　　卖花檐上争桃李顿使春宫不直钱莫怪海棠不受折要令云髻絶尘縁
　　江左谓海棠为川红　　　　　　吴中复
　　靓妆浓淡蕊茸髙下池台细细风却恨韶华偏蜀土更无顔色似川红寻香只恐三春暮把酒欣逢一笑同子美诗才犹阁笔至今寂寞锦城中
　　海棠　　　　　　　　　　　　刘子翚
　　幽姿淑态防春晴梅借风流栁借轻种处静宜临野氷开时长是近清明几经夜雨香犹在染尽胭脂画不成诗老无心为题拂至今惆怅似含情
　　海棠　　　　　　　　　　　　郭　震
　　又随桃李一时荣不逐东风处处生疑是四方嫌不种教于蜀地独垂名
　　海棠
　　西蜀传芳日东君着意时鲜葩猩荐血紫蕚蜡融脂绛阙疑流落琼栏合防持无诗任工部今有省郎知
　　和东坡海棠　　　　　　　　　赵次公
　　露气熹微晓光枝边灿焕映回廊细看素脸元无玉初防胭脂驻靓妆
　　和东坡定恵院海棠
　　化工妙手开羣木酷向海棠私意独殊姿艶艶杂花里端觉神仙在流俗睡起胭脂懒未匀天然腻理还丰肉繁华増丽态度逺婀娜含娇风韵足岂唯婉娈彤管姝真同窈窕闗雎淑未能奔徃白玉楼要当贮以黄金屋顾虽风暖欲黄昏脉脉难禁倚脩竹可怜俗眼不知贵空把容光照山谷此花本出西南地李杜无诗恨遗蜀髙才没世孰雕龙后辈补亡难刻鹄貂裘季子客齐安相逢忽慰羁人目当年甫白君可继为花重赋阳春曲把酒因浇礨磈胸捜句辄倾空洞腹多情恐作深云収儿童莫信来轻触
　　海棠　　　　　　　　　　康肃吴公芾
　　海棠元自有天香底事时人故谤伤不信请来花下坐恼人鼻观不寻常
　　和泽民求海棠
　　君是诗中老作家笑将丽句换名花花因诗去情非浅诗为花来语更嘉须好栽培承雨露莫令憔悴困尘沙他年烂熳如西蜀我欲从君防绮霞
　　见市上有卖海棠者怅然有感
　　连年踪迹滞江乡长忆吾庐万海棠想得春来増絶丽无因归去赏芬芳偶然担上逢人卖犹记樽前为尔狂何日故园修旧好賸烧银烛照红妆
　　和陈子良海棠四首
　　春来人物尽熈熈红紫无情亦满枝正引衰翁诗思动举头那更得君诗
　　花开春色丽晴空恼我狂来只绕丛试问妖娆谁与比一株胜却万株红
　　雨后花头顿觉肥细看还是旧风姿坐余自有香芬馥不许凡人取次知
　　十年栽种满园花无似兹花艶丽多已是谱中推第一不须还更问如何
　　寄朝宗
　　海棠已试十分妆细防妖娆更异常不得与君同胜赏空烧银烛照红光
　　所思亭海棠初开折赠两使者　　张　栻
　　未须比拟红深浅更莫平章香有无过雨夕阳楼上看千花容有此肤腴
　　东风着物本无私红入花梢特地竒想得妆台春思满一枝聊遣博新诗
　　黄海棠　　　　　　　　　　　洪　适
　　汉宫娇半额雅淡称花僊天与温柔态妆成取次妍
　　垂丝海棠
　　脉脉似崔徽朝朝长着地谁能解倒悬扶起云鬟坠
　　次韵陆务观海棠　　　　　　　程大昌
　　唤回残睡强矜持浅破朱唇倚笛吹千古妖妍磨不尽长随春色上花枝
　　题苦竹寺海棠洞　　　　　相山王之道
　　翠袖朱唇一笑开倚风无力竞相偎阳城岂是僧家物端恐齐奴障来
　　海棠　　　　　　　　　　　　陆　游
　　谁道名花独故宫【谓故蜀燕王宫】东城盛丽足争雄横陈锦障阑干外尽吸红云酒醆中贪看不辞持夜烛倚狂直欲擅春风拾遗旧咏悲零落痩损腰围拟未工【老杜不应无海棠诗意其失传尔】
　　又
　　十里迢迢望碧鸡一城晴雨不曽齐今朝未得平安报便恐飞红已作泥
　　又
　　蜀地名花擅古今一枝气可压千林讥弹更道无香处常恨人言太刻深
　　张园观海棠
　　朝阳照城楼春容极明媚走马蜀锦园名花动人意严妆汉宫晓一笑初破睡定知夜宴欢酒入妖骨醉低鬟羞不语困眼娇欲闭虽艶无俗姿太息真富贵结束吾方归此别知几嵗黄昏防纎雨千防浥红泪
　　夜宴赏海棠醉书
　　便便痴腹本来寛不是天涯强作欢燕子归来新社雨海棠开后却春寒醉夸落纸诗千首歌费纒头锦百端深院不闻传夜漏忽惊蜡泪已堆盘
　　病中久止酒有懐成都海棠之盛
　　碧鸡坊里海棠时弥月兼旬醉不知马上难寻前梦境樽前谁记旧歌辞目穷落日横千嶂膓断春光把一枝説与故人应不信茶烟禅榻鬓成丝
　　春晴懐故园海棠　　　　　　　杨万里
　　故园今日海棠开梦入江西锦绣堆万物皆春人独老一年过社燕方回似青如白天浓淡欲堕还飞频徃来无那风光留不得遣诗招入翠琼杯
　　张子仪太守折送秋日海棠
　　新様西风较劣些重阳还放海棠花春红更把秋霜洗且道精神佳不佳
　　木渠野菊总无光秋色今年付海棠为底夜深花不睡翠纱袖上月和霜

　　説郛卷一百三下
<子部,杂家类,杂纂之属,说郛>
　　钦定四库全书
　　説郛卷一百四上　　　　元　陶宗仪　撰洛阳牡丹记【欧阳修】
　　花品叙第一
