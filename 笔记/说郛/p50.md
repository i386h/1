<!-- { "loadSidebar": true } -->
　　太和元年十月皇帝降诞日奉勑召入麟徳殿内道场对御三教谈论畧録大端不可具载
　　第一座　秘书监赐紫金鱼袋白居易安国寺赐紫引驾沙门义休太清宫赐紫道士杨元
　　序
　　中大夫守秘书监上柱国赐紫金鱼袋臣白居易言谈论之先多陈三教赞扬演説以啓谈端伏料圣心饱知此义伏计圣聴饫闻此谈臣故畧而不言唯序庆诞赞休明而已圣唐御区宇二百年皇帝承祖宗十四叶太和初嵗良月上旬天人合应之期元圣庆诞之日虽古者有祥虹流月瑞电绕枢彼皆琐微不足引谕伏惟皇帝陛下臣妾四海父母万姓恭勤以修己慈俭以养人戎夏乂安朝野无事特降明诏式防嘉辰开达四聪阐扬三教儒臣居易学浅才微谬列禁筵防登讲座天顔咫尺陨越于前窃以释门义林法师明大小乗通内外学灵山岭岫苦海津梁于大众中能狮子吼所谓彼上人者难为酬对然臣稽先王典籍假陛下威灵发问既来敢不响答
　　僧问
　　义休法师所问毛诗称六义论语列四科何者为四科何者为六义其名与数请为备陈者
　　对
　　孔门之徒三千其贤者列为四科毛诗之篇三百其要者分为六义六义者一曰风二曰赋三曰比四曰兴五曰雅六曰颂此六义之数也四科者一曰徳行二曰言语三曰政事四曰文学此四科之目也在四科内列十哲名徳行科则有顔渊闵子骞冉伯牛仲弓言语科则有宰我子贡政事科则有冉有季路文学科则有子游子夏此十哲之名也四科六义之名数今已区别四科六义之防义今合辨明请以法师本教佛法中比方即言下晓然可见何者即如毛诗有六义亦犹佛法之义例有十二部分也佛经千万巻其义例不出十二部中毛诗三百篇其防要亦不出六义内故以六义可比十二部经又如孔门之有四科亦犹释门之有六度六度者六波罗密六波罗密者即檀波罗密尸波罗密羼提波罗密毗梨耶波罗密禅定波罗密般若波罗密以唐言译之即布施持戒忍辱精进禅定智慧是也故以四科可比六度又如仲尼之有十哲亦犹如来之有十大弟子即迦叶阿难须菩提舍利弗迦旃延目干连阿那律优波离罗睺罗是也故以十哲可比十大弟子夫儒门释教虽名数则有异同约义立宗彼此亦无差别所谓同出而异名殊途而同归者也所对若此以为何如更有所疑请以重难
　　难
　　法师所难十哲四科先标徳行然则曾参至孝孝者百行之先何故曾参独不列于四科者
　　对
　　曾参不列四科者非为徳行才业不及诸人也盖系于一时之事耳请为终始言之昔者仲尼有圣人之徳无圣人之位栖栖应聘七十余国与时竟不偶知道终不行感鳯泣麟慨然有吾已矣夫之叹然后自衞反鲁删诗书定礼乐修春秋立一王之法为万代之教其次则叙十哲论四科以垂示将来当此之时顔闵防夏之徒适在左右前后目击指顾列入四科亦一时也孝经云仲尼居曾子侍此言仲尼闲居之时曾参则多侍从曾参至孝不忍一日离其亲及仲尼旅防厯聘自衞反鲁之时曾参或归养于家不从门人之列伦拟之际偶独见遗由此明之非曾参徳行才业不及诸门人也所以不列四科者盖一时之阙耳因一时之阙为万代之疑从此辨之又可无疑矣
　　僧问
　　儒书奥义既已讨论释典微言亦宜发问
　　问
　　维摩经不可思议品中云芥子纳须弥须弥至大至高芥子至微至小岂可芥子之内入得须弥山乎假如入得云何得见假如却出云何得知其义难明请言要防【僧答不録】
　　难
　　法师所云芥子纳须弥是诸佛菩萨解脱神通之力所致也敢问诸佛菩萨以何因縁证此解脱修何智力得此神通必有所因愿闻其説【僧答不録】
　　问道士
　　儒典佛经讨论既毕请回余论移问道门臣居易言我太和皇帝祖元之教挹清净之风儒素缁黄鼎足列座若不讲论义将何啓廸皇情道门杨元法师道心精微真学奥秘为仙列上首与儒争衡居易窃覧道经粗知理欲有所问冀垂发蒙
　　问
　　黄庭经中有养气存神长生乆视之道常闻此语未究其由其义如何请陈大畧【道士答不録】
　　难
　　法师所答养气存神长生乆视之大畧则闻命矣敢问黄者何义庭者何物气养何气神存何神谁为此经谁得此道将明事验幸为指陈【道士答不録】
　　道士问
　　法师所问孝经云敬一人则千万人悦其义如何者
　　对
　　谨按孝经广要道章云敬者礼之本也敬其君则臣悦敬一人则千万人悦所敬者寡而悦者众此之谓要道也夫敬者谓忠敬尽礼之义也悦者谓悦怿欢心之义也要道者谓施少报多简要之义也如此之义明白各见于经文其间别有所疑即请更难
　　难
　　法师所难云凡敬一人则合一人悦敬二人则合二人悦何故敬一人而千万人悦又问所悦者何义所敬者何人
　　对
　　孝经所云一人者谓帝王也王者无二故曰一人非谓臣下众庶中之一人也若臣下敬一人则一人悦敬二人则二人悦若敬君上虽一人则千万人悦何以明之设如人有尽忠于国尽敬于君天下见之何人不悦岂止千万人乎设如有人不忠于国不敬于君天下见之何人不怒亦岂止千万人乎然敬即礼也礼即敬也故传云见有礼于其君者事之如孝子之养父母也如此则岂独空悦乎亦将事而养之也见无礼于其君者诛之如鹰鹯之逐鸟雀也如此则岂独空不悦乎亦将逐而诛之也由此而言则敬不敬之义悦不悦之理了然可见复何疑哉
　　退
　　臣伏惟三教谈论承前旧例朝臣因对扬之次多自叙不能及平生志业臣素无志业又乏才能恐烦圣聪不敢自叙谨退













　　令防解二谛义【昭明太子】
　　二谛理实深自非虚怀无以通其逺明道之方其由非一举要论之不出境智【智字满添】或时以境明义或时以智显行至于二谛即是就境明义若迷【迷字俊改】其方三有不絶若达其致【虞订】万累斯遣所言二谛者一是真谛二【虞订】名俗谛真谛亦名第一义谛【谛字邵生添】俗谛亦【俗谛亦三字满改】名世谛真谛俗谛以定体立名第一义谛世谛以褒贬立目若以次第言説应云一真谛二俗谛一与【虞订】二合数则为三非直数过于二亦名有前后于义未便真既不因俗而有俗亦不由真而生正可得言一真一俗真者是实义即是平等更无异法能为杂间俗者即是集义【虞订】此法得生浮伪起作第一义者就无生境中别立美名言此法最胜最妙无能及者世者以隔别为义生灭【灭字满改】流动无有住相湼槃经言出世人所知名第一义谛世人所知名为世谛此即文证褒贬之理二谛立名差别不同真俗【虞订】世等以一义説第一义谛以二义説【满曰恐有错悮】正言此理徳既第一义亦第一世既浮伪更无有义所以但立世名谛者以审实为义真谛审实是真俗谛审实是俗真谛离有离无俗谛即有即无【即无二字满添】即有即无斯是假名离有离无此为中道真是中道以不生为体俗既假名以生法为体
　　南涧寺慧超谘曰浮伪起作名之为俗离于有无名之为真未审浮伪为当与真一体为当有异
　　令防答曰世人所知生法为体出世人所知不生为体依人作论应如是説若论真即有是空俗【虞补】指空为有依此义明不得别异
　　又谘真俗既云一体未审真谛亦有起动为当起动自动不关真谛
　　令防又答真谛寂然无起动相凡夫惑识自横见起动又谘未审有起动而凡夫横见无起动而凡夫横见令防又答若有起动则不名横见以无动而见动【虞补】所以是横
　　又谘若法无起动则唯应一谛
　　令防又答此理常寂自此一谛横见起动复是一谛唯应有两不得言一
　　又谘为有横见为无横见
　　令防又答依人为语有此横见
　　又谘若依人语故有横见依法为谈不应见动
　　令防又答法乃无动不妨横者自见其动
　　丹阳尹晋安王萧纲谘曰解防伊人为辨有生不生未审浮虚之与不生只是一体为当有异
　　令防答曰凡情所见见其起动圣人所见见其不生依人为论乃是异体若语相即则不成异且如向释不复多论
　　又谘若真不异俗俗不异真岂得俗人所见生法为体圣人所见不生为体
　　令防答即【虞订】俗知真即真见俗就此为谈自成无异约人辨【虞补】见自有生不生【虞补】殊辨【辨字满改虞此辨字应衍】
　　又谘未审俗谛之体既云浮幻何得于真实之中见此浮幻
　　令防答真实之体自【虞补】无浮幻惑者横构【虞订】谓之为有无伤真实体自虚
　　又谘圣人所见见不流动凡夫所见自见流动既流不流异愚谓不得为【虞补】一
　　令防答不谓流不流各是一体正言凡夫于不流之中【虞订】横见此流以是为论可得成一
　　又谘真寂之体本自不流凡夫见流不离真体然则但有一真不成二谛
　　令防答体恒相即【即字邵生订】理不得异但凡见浮虚圣覩真寂约彼凡圣可得立二谛名【虞补】
　　招提寺慧琰谘曰凡夫见俗以生法为体圣人见真以不生为体未审生与不生但见其异复依何义【虞订】而得辨一
　　令防答曰凡夫于无构有圣人即有辨无有无相即此谈一体
　　又谘未审此得谈一一何所名
　　令防答曰正【虞补】以有不异无无不异有故名为一更无异名
　　又谘若无不异有有不异无但见其一云何为二令防答凡夫见有圣人见无两见既分所以成二又谘圣人见无无可称谛凡夫见有何能【一作得】称谛令防答圣人见无在圣为谛凡夫审谓为有故于凡为谛
　　栖寺昙宗谘曰圣人为见世谛为不见世谛
　　令防答曰圣知凡人见有世谛若论圣人不复见此又谘圣人既不见世谛云何以世谛教化众生【生字邵生订】令防答圣人无惑自【虞订】不见世谛无妨圣人知凡夫所见故曲随物情説有二谛
　　又谘圣人知凡见世谛即此凡夫不
　　令防答此凡即是世谛圣人亦不见此凡
　　又谘圣既不见【见字邵生订】凡焉知凡见世谛
　　令防答圣虽自【虞改二字到】无凡亦能知有凡自谓为有故曲赴其情为説世谛
　　司徒从事中郎王规谘曰未审真俗既不同岂得相即之义
　　令防答圣人所得自见其无凡人所得自见其有见自不同【虞订】无妨俗不出真外
　　又谘未审既无异质而有二义为当义离于体为【虞订】当即义即体
　　令防答更不相出名为一体愚圣见殊自成异义又谘凡夫为但见俗亦得见【虞改二字到】真不【邵生添】
　　令防答止得见俗【虞订】不得见真
　　又谘体既相即【虞订】寜不覩真
　　令防答凡若见真不应覩俗覩俗【二字虞补】既妄【虞订】焉得见真
　　灵根寺僧迁谘曰若第一以无过为义此是赞叹之名真离于俗亦应是讃叹之名
　　令防答曰即此体【虞订】真不得言叹第一义谛既更立美名所以是叹
　　又谘无胜我者既得称讃叹【虞补】我体即真何故非叹令防答无胜我者所以得称讃叹【虞补】我体即真亦是我真故非赞叹
　　又谘我无过者所以得称讃叹我是不伪何得非讃令防答不伪只是当体之名如人体义谓之解义正足稽【一作称】其实体岂成讃叹
　　又谘此法无能出者焉能【一作得】即是讃叹
　　令防答既云无出非讃如何
