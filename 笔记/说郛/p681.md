<!-- { "loadSidebar": true } -->
　　轻盈千结乱樱藂占得年芳近碧栊逐处闲匀髙下蕚几番分破浅深红烟晴始觉香樱绽日极犹疑防蔕融数夕朱栏未飘落再三珍重石尤风
　　又
　　杳霭何惊目鲜妍欲荡魂向人无限思当昼不胜繁浩露晴方浥游蜂暖更暄只应春有意留赠子山园
　　又
　　昔闻游客话芳菲濯锦江头几万枝纵使许昌诗笔健可能终古絶妍辞
　　又
　　濯锦江头树移根药砌中只应春有意偏与半妆红和枢宻侍郎因防海棠忆禁苑此花最盛
　　晏枢相殊
　　青琐曽留眄珍藂宛未移幸分霖雨润犹见艶阳姿防积来朱槛攀条忆绛蕤能令人爱树不独召南诗
　　又　　　　　　　　　　　　郭待制稹
　　朱栏明媚照横塘芳树交加枕短墙传得东君深意态染成西蜀好风光破红枝上仍施粉繁翠隂中旋扑香应为无诗怨工部至今含泪作啼妆
　　又　　　　　　　　　　　石学士延年
　　君防海棠格群花品讵同娇娆情自富萧散艶非穷旧縠斑吴苑梅罗碎蜀宫锦窠杯里影绣段隟前烘心乱香无数茎柔动满丛意分巫峡雨腰细汉台风盛若霞藏日鲜于血洒空髙低千防赤深浅半开红妆指朱才布膏唇檀更融色焦无可压体痩不成丰枝重轻浮外苞疎宻閙中难胜蜂不定易入蝶能通
　　蜀地海棠繁媚有思加腻榦丰条苒弱可爱北方所未见诸公作诗流播西人余素好玩不能自黙然所道皆在前人陈迹中如国风申章亦无媿云
　　宗景文祁
　　蜀国天余煦珍葩地所宜浓芳不隠叶并艶欲然枝襞影分羣蕚均霞防万蕤回文锦成后夹煎燎烘时蜂蕊迎衔宻莺梢向坐危浅深双絶态啼笑两妍姿绛节排烟竦丹釭落垂童容鄣畏薄便面到忧遅媚日能徐照暄风肻遽吹【蜀少疾风故花愈盛】惜懽当晼晩留恨付离披丽极都无比繁多仅自持损香饶麝栢照影欠瑶池画要精侔色歌须巧骋辞举樽频语客细摘玩芳期
　　和晏尚书海棠
　　媚柯攅仄倚春晖封植寕同北枳移【花自西蜀流种而浓丽不变】台岭分霞争抱蕚蜀宫裁锦鬭纒枝不忧轻露时润正恨炎风猎处危把酒凭栏堪并赏莫容私恨为披离
　　海棠
　　西域移根逺中都属赏偏初无可并色竟不许胜妍薄暝霞烘烂平明露濯鲜长衾绣作地宻帐锦为天【吴人语防覆为帐天】影浅才欹槛柯横欲照筵愁心随落处醉眼着繁边的的夸妆靓番番恃笑嫣何尝间兰媚要是掩樱然艶足非天誉香轻且近传所嗟名后出遗载楚臣篇
　　又
　　万蕚霞干照曙空向来心赏已多同未如此日家园乐数徧繁枝衮衮红
　　暮春月内署书阁前海棠花盛开率尔七言八韵
　　寄长卿諌议　　　　　　　　　张　洎
　　去嵗海棠花日曾将诗句咏芳妍今来花发春依旧君已雄飞玉案前骤隔清尘枢要地独攀红蕊艶阳天踈枝髙映银台月嫩叶低含绮阁烟花落花开懐胜赏春来春去感流年清辞早缀巴人唱妙翰犹缄蜀国牋共仰壮图方赫耳自嗟衰鬓转皤然因凭莺蝶传消息莫忘蓬莱有病僊
　　海棠　　　　　　　　　　　　程　琳
　　海外移根灼灼竒风情闲丽北应稀晶荧寳蕚排珠琲旖旎芳丛簇绣帷繁极只愁随暮雨飘多何计驻春晖浣花溪上年年意露湿烟霞拂客衣
　　海棠　　　　　　　　　　　学士李定
　　青帝行春性自専精心知向海棠偏不霑工部风骚力犹占勾芒造化权倚槛半开红朶宻绕池初应翠枝连谁人与防栽琼苑看与花王鬭后先
　　海棠　　　　　　　　　　著作石杨林
　　花工裁剪用功専濯锦江头价最偏酷爱几思凭画手难题浑觉挫诗权艳凝绛缬深深染树认红绡宻宻连因想当年武平一枝枝眷赐侍臣先
　　海棠　　　　　　　　　　　直讲范镇
　　不知真宰是谁専生得韶光此树偏吟笔偶遗工部意赋辞今职翰林权风翻翠幕晨香入霞照危墙夕影连移植上园如得地芳名应在紫薇先
　　又　　　　　　　　　　　　　石扬休
　　开尽妖桃落尽梨浅荂深蕚照华池都縁西蜀盘根逺岂是东君属意遅烟惨别容醺宿酒露凝啼脸失胭脂须知贾相风流甚曾许神僊品格竒
　　和　　　　　　　　　　　　学士李定
　　轻红如杏素遮梨直似佳人照碧池已是化工教艶絶莫嫌青帝与开遅烟滋绰约明双脸雨借妖娆入四肢西蜀有名须得地琼林髙压百花竒
　　和燕龙图海棠　　　　　　　推官杨谔
　　西汉欺卢橘东阳爱野棠许昌竒此遇子美欠先扬杜宇三春艶蚕丛一国香燕脂防乱雨生色丽斜阳富艶东君节暄妍白帝方锦楼新水色玉垒换山光风格林檎细腰支郁李长天生笑容质时様舞衣裳少吐深深染全开淡淡妆烟媒防緑蔕风阵损朱房旋失因临水闲飘弗过墙佩亡愁杀甫簪脱即连姜蝶舞菱花照莺啼罨画堂僊如弄玉少坠似緑珠常不见还成悔相思几欲狂春深濯锦水日晩浣纱方卧对移帘柙吟看近笔床池清满园倒鸟起一枝昂紫燕衔泥急黄蜂趂蜜忙化工真用意销得与擕觞
　　海棠　　　　　　　　　　殿丞髙惟几
　　故国庸岷外孤根楚苑中使梅休妬白僊杏已饶红旋恐阳城破寻忧下蔡空几时梦巫峡独立怨春风
　　海棠　　　　　　　　　　　　髙　觌
　　锦里花中色最竒妖娆天赋本来稀绮霞忽照迷红障縠露轻笼设翠帏繁朶有情妆媚景纎枝无力残晖好将绣向罗裙上永作香闺楚楚衣
　　海棠　　　　　　　　　　　　凌景阳
　　名园封植几经春露湿烟梢画不真多谢许昌传雅什蜀都曽未识诗人
　　海棠　　　　　　　　　　　学士张冕
　　海棠栽植徧尘寰未必成都欲咏难山木开千颗颗水林檎发一攅攅【大约木林檎花初发皆与海棠相类但花稀而先叶耳惟山木水林檎尤似山木扬州有之楮木丛也】初疑红豆争头缀忽觉胭脂众手丸西蜀僧家根拨小南荆官舍树枝寛髙穿羣木无因蔽平倚危楼最好看十亩园林浑似火数方池面悉如丹锦袍万丈仍连袂【白傅】珠被齐光更合欢【楚词】风嫋细腰妆正罢【楚宫】露晞铜雀泪新干晨防逺借彤云暖秋魄微侵甲帐寒防防岂劳供幄幙采香应见费龙檀秾烧游女青丝髪殷染妖姬白玉冠賔席半移隈茜绶使车多热簇雕鞍层层排朶萦飞蝶宻宻交柯宿翠翰诗客早慙矜缕管画工谁敢衒霜纨夲期相伴千塲醉可忍轻邀百卉残川路尚移随迅瀬蕃船犹折出长澜飘零綘雪深盈尺收拾晴霞散结圑时去独应贤者识色空潜有达人观谱为僊子终须美【花谱以海棠为神仙王禹偁海仙诗序】实作寒梅况不酸【寒梅事具序中】五六年来离别恨春宵频梦石台盘【荆王石台盘在后园海棠林下至今存焉】
　　西园海棠　　　　　　　　　　范纯仁
　　丹葩翠叶竞妖浓蜂蝶翻翻防暖风濯雨正疑宫锦烂媚晴先夺晓霞红芬菲剑外从来胜欢赏天涯为尔同却想乡闗足尘土只应能见画图中
　　英韶在前徒矜下里之曲风雅未丧岂系击辕之音不图缀绮靡之辞抑将导敦厚之防耳海棠虽盛于蜀人不甚贵因暇偶成五言百韵律诗一章四韵诗一章附于卷末知我者无加焉
　　沈　立
　　岷蜀地千里海棠花独妍万株佳丽国二月艶阳天丛蕚匀如布修蕤巧似编彤云轻缀赤玉碎雕镌瑟瑟光输莹猩猩血借鲜浅深相向背踈宻递勾牵轻蒨重重染丹砂细细研蕊纎金粟拱须嫩紫丝拳红蜡随英滴明玑着颗穿初茎争袅娜翘干共蹁蹮絶代知无价生香不减分灵应桂苑钟粹定星木帝经邦相花王入室贤祥飚加剪拂卿霭共陶甄真宰隂推毂勾芒与着鞭不须忧薄命好为惜流年賛翼施生柄扶持煦妪权主张韶令正调燮淑威宣和气髙低洽芳心次第还金钗人十二珠履客三千云雨迷巫峡风波怨洛川娉婷宜住楚妖冶合居燕绣被通宵展华灯彻曙燃横披前槛外半出假山巅暗羡游蜂采偷输蚁穴沿痩嫌蛛网织柔怯女萝纒蓄恨凭谁讯无言只自怜文君酒罏畔扬子草堂前品格生来别风流到老全繁中生怅望众里见喧阗暄暖精神出晴明意态便闗闗莺对语两两燕髙骞天上宜封殖人间偶伫延共樱围别馆与杏拥斜阡清暖帘争卷黄昏幙尚褰低笼金轣髙映画秋千忽认梁园妓深疑阆苑僊怱怱来蕙圃逺逺别芝田羞隠暝蒙雾轻如淡荡烟乍逢开羽扇初喜下云軿髣髴向星靥依稀翠钿五铢衣宛转七寳帐翩翾独立挨霓节成行列彩旃困宜欹虎枕好衬金莲舞定休回袖妆浓不傅鈆盖张松郁郁茵借草芊芊馥郁兰供梦扶苏栁伴眠躯轻弥绰约腰细更便嬛娅姹常颙若幽柔自洒然侍儿罗白芷婢子列芳荃口口浓檀注腮腮薄粉填解围施叶幄买笑有榆钱旖旎环瑶席婆娑匝玳筵娇依屏曲曲泣对露涓涓南陌轻埃蔽东郊夕照连几时休缥缈从此识婵娟是处遗簮珥谁家不管妬姬贪恐失戱稚惜何颠折闪搔头褪擎摐约腕揎戴遮鬟上凤装压鬓边蝉汲引新懽聚消磨宿忿蠲纵观须倒载命宴必加笾翻曲教歌媛更词送酒船乡心须暂解病眼当时痊迢递来油壁从容住锦韀雅宜交让比秾与棣华聨不愤参朱槿寕甘混木绵酴醿潜失色踯躅敢差肩素柰思投迹夭桃耻备员梧桐愧金井芍药滥花砖并压辛夷俗排寳马蔫天恩无久恃人宠莫长専布影交三径敷荣遍一防凝眸方嬝嬝回首旋翩翩可忍惊飚挫胡烦急景煎珊瑚随手碎绛雪绕枝旋拂汉霞初散当楼月自圆飘零随蠛蠓散乱逐漪涟灼灼城外亭亭锦水边抱愁应惨慼有泪即潺湲午影迷蝴蝶朝寒怨杜鹃物情元倚伏人意莫拘挛擢秀髙羣木称珍极八埏未开独脉脉忧落固悁悁别着新文纪重寻旧谱笺共知红艶好谁辨赤心坚实以陪朱李根宜灌醴泉栽须隣竹陌树莫绕乌鸢耻托膏腴茂当随富贵迁为多犹底滞因逺尚迍邅客思易成乱心期未省愆画思摩诘笔吟称薛涛牋醉目休频送诗情岂易縁薛能夸丽句郑谷赏佳篇止感芳姿美那怜托地偏山经犹罕记方志未多巧咏忧才竭防捜得意诠遐陬寡真赏僻境忍轻捐抽秘慙非据探竒敢让先援毫叙名卉聊用放懐焉
　　又
　　占断香与色蜀花徒自开园林无即俗蜂蝶落仍来青帝若为意东风无限才古今吟不尽百韵愧空裁

　　海棠谱【陈思】
　　诗下
　　商山海棠　　　　　　　　　　王元之
　　锦里名虽盛商山艶更繁别疑天与态不类土生根浅着红兰染深于绛雪喷待开先酿酒怕落预呼魂香里无勍敌花中是至尊桂须辞月窟桃合避仙源浮动冠频侧霓裳袖忽翻望夫临水石窥客出墙垣赠别难饶栁忘忧肻让萱轻轻飞燕舞脉脉息妫言蕙陋虚侵迳梨凡浪占园论心留蝶宿低面厌莺喧不忝神仙品【好事者作花品以此为神仙】何辜造化恩自期栽御苑谁使掷山村绮季荒祠畔仙娥古洞门烟愁思旧梦雨泣怨新婚画恐明妃恨移同卓氏奔秪教三月见不得四时存绣被堆笼势胭脂浥泪痕贰车春未去应得伴芳樽
　　别堂后海棠
　　一堆红雪媚青春惜别须教泪满巾好在明年莫憔悴校书兼是爱花人【此花余去后是推官王校书移入】
　　题钱塘县罗江东手植海棠
　　江东遗迹在钱塘手植庭花满县香若使当年居显位海棠今日是甘棠
　　寓居定慧院之东杂花满山有海棠一株土人不
　　知贵也　　　　　　　　　　苏东坡
