<!-- { "loadSidebar": true } -->
　　齐东昏即位多行杀戮沈昭畧与沈文季徐孝嗣同召入省例赐药酒徐孝嗣曰废昏立明古今令典宰相无才致有今日即以瓯投孝嗣面曰汝便作破面鬼
　　猡鬼
　　鬼方俗爲猡鬼
　　爲鬼所笑
　　刘伯宠贫窭尤甚常营什一之利忽见一鬼在旁大笑伯宠曰贫穷固有命乃爲鬼所笑
　　领万鬼
　　神荼郁垒领万鬼
　　鬼乞婿
　　刘积中一夕见女鬼长才三尺自灯影中出向刘乞婿一夕又向刘烦主人作铺公铺母
　　鬼録
　　古诗奄忽就鬼録
　　省中多鬼
　　晋以来尚书省多有鬼怪毎夜或见人着衣冠从中出见者多死宋徐孝先居之鬼物遂息
　　人鬼相触
　　梁傅昭厯位左戸尚书安成内史郡自宋来兵乱相接府舎称凶毎昏旦间人鬼相触昭至有人夜见甲兵出曰傅公善人不可侵犯自是郡遂无患
　　井鬼
　　井鬼名琼
　　鬼诗题驿
　　刘元方尝宿湖岸驿中夜闻歌声朝阅楹间有题云爷娘送我青枫根不记青枫几囘落当时手刺衣上花今日爲灰不堪着
　　畵车辟鬼
　　汉作畵云气车及各以胜日驾车辟恶鬼
　　变鬼法
　　蛮俗有人能爲变鬼法
　　鬼衣
　　鬼衣无缝
　　鬼虎
　　一婢方卧有妇人取细竹杖从壁隙中刺之婢即腹痛开戸如厠忽爲虎所搏乡人云村中恒有此怪所谓鬼虎者也
　　忠鬼
　　后周李逺曰大丈夫宁爲忠鬼
　　祀猫鬼
　　隋独孤陀好左道祀猫鬼毎杀人所死家财移于祀猫鬼家
　　黎丘鬼
　　梁北丈人有之市而醉归者黎丘鬼喜効人子侄之状扶而迫苦之归而诮其子始知奇鬼也明旦复徃其真子徃迎之丈人望其真子防剑而刺之
　　沉鬼
　　心蔽幽忧者沉鬼摄之
　　鬼还
　　富某死逾年既塟其子以清明上冡方悲哭塜中忽应诺曰吾今随汝归矣子到家闻声已在堂中呼妻女出慰问欵密宛如生时及暮曰吾当还可令一仆相送
　　敬鬼
　　东瓯敬鬼夀百六十岁
　　鬼持矛
　　信都令家妇女惊恐更互疾病使辂筮之辂曰君北堂西头有两死男子一持矛一持弓箭头在壁内脚在壁外
　　小鬼
　　杜主故周之右将军其在秦中最小鬼之神者见封禅书
　　鬼忌
　　雷焕谓华曰闇魅鬼忌狗所别者数百年物耳惟千年枯木照之则形见
　　鬼偷
　　丹阳张承先有一鬼爲张偷得一箭云慎勿至新亭射此三井陶家物也
　　鬼主
　　南蛮传俗尚巫鬼大部落有大鬼主百家则置小鬼主一姓
　　青鬼
　　刘禹锡南中诗曰淫祀多青鬼
　　鬼魅取伏虎
　　吴时倪彦思忽见鬼魅入其家乃延道士逐之酒肴既设道士便击鼓召诸神魅乃取伏虎于神坐吹作角声以乱音有顷道士忽觉背中冷惊起解衣乃伏虎也
　　隂摩罗鬼
　　崔嗣复预贡入都一夕宿僧寺忽有声叱之者惊起视之则一物如鹤色苍黒目烱烱如灯鼓翅大呼甚厉明日语僧对曰素无此怪第旬日前有丛柩堂上恐是耳嗣复后爲开宝一僧言之僧曰藏经有之此新死尸气所变号隂摩罗鬼
　　鬼时
　　人以子时祀鬼言子者鬼也
　　海潮鬼
　　一人梦亡者曰今在海潮鬼部中极苦毎日潮上皆我軰推拥而来
　　鬼事
　　汉以来塟者皆有瘗钱后世里俗稍以纸寓钱爲鬼事
　　鬼媒人
　　北俗男女年当嫁娶未婚而死者两家命媒互求之谓之鬼媒人
　　鬼不伤人
　　有道之日鬼不伤人
　　乌鬼
　　杜诗家家养乌鬼说者不一以爲乌蛮鬼者是也谓鸬鷀者非
　　鬼矢
　　鬼矢生隂湿地浅黄白色或时见之主疮
　　鬼书
　　鬼书有业煞刁斗出于古器
　　判鬼
　　张叔言判防鬼十人十人数内两人是妇人
　　鬼宫
　　鬼诗曰流水涓涓芹努芽织鸟双飞客还家荒村无人作寒食殡宫空对棠梨花
　　鬼擕扇去
　　范鲁公一日坐封丘巷茶肆中有人貌怪陋前揖因擕公扇去公后至祅庙后门见一土木短鬼其貌肖茶肆中见者扇亦在其手中
　　鬼治家
　　有民家主死不离其家有所爲鬼语于空中谨从之每有利益
　　鬼豕
　　齐人归罪彭生取而杀之后襄公猎于贝丘有大豕从者曰臣见豕乃彭生也
　　鬼至
　　郑人杀伯有毎相惊言其鬼至则皆走或梦伯有介而行曰壬子余将杀带也明年壬寅余又将杀段也
　　牛鬼
　　李贺序曰牛鬼蛇神
　　无鬼
　　阮瞻素执无鬼论忽有一客通名诣瞻寒温毕聊谈名理及鬼神之事反覆甚苦客遂屈乃作色曰鬼神圣贤所共传君何得言无耶仆便是鬼须防消灭
　　鬼谈易
　　陆云夜行迷路忽望草中有火光于是趋之至一家便寄宿见一年少美风姿共谈老易音致深逺向晓寻昨宿处乃王弼冡
　　鬼之董狐
　　干宝爲捜神记以示刘惔惔曰卿可谓鬼之董狐
　　新鬼
　　杜诗新鬼烦寃旧鬼哭
　　鬼眼
　　晋王范行荒泽中见一鬼面甚青黑眼无瞳子
　　鬼雄
　　屈原国殇云魂魄兮爲鬼雄
　　鬼手入牕
　　马公亮少时烛下阅书忽有大手如扇自牕前伸入公以笔濡雄黄水大书花字牕外疾呼手不能缩
　　原鬼
　　韩愈作原鬼
　　书鬼
　　虞世南书冠当时人谓其有羲之鬼李贺诗曰愿持汉防招书鬼
　　山鬼
　　楚辞山鬼辞曰若有人兮山之阿被薜荔兮带女萝
　　不信鬼
　　阮宣子不信鬼
　　鬼影
　　晋陈超误劝杀人后鬼常爲祟乃逃于长干寺易姓名避之一日临水酒酣超曰今当不复畏此鬼也低头便见鬼影已在水中
　　鬼才
　　世目长吉爲鬼才
　　灯下鬼现
　　中散灯下弹琴忽有一人面甚小斯湏转大遂长尺余单衣革带嵇视之既熟吹其灯灭曰予耻与鬼魅争光
　　鬼蜮
　　史曰此如鬼蜮百方害人
　　防鬼簿
　　杨烱爲文好以古人姓名连开时人号防鬼簿
　　鬼火
　　鲍照曰昨行春竹丛中鬼火狐鸣殊爲哀切
　　女鬼
　　王彦伯善鼓琴烛下见一女子披帏而进取琴调之声甚哀雅彦伯曰所未曽闻女曰此向所谓楚明光者也
　　鬼唱
　　李贺诗曰秋坟鬼唱鲍家诗恨血千年土中碧
　　钓鬼
　　李子昂春日以游丝钓鬼
　　纸上鬼
　　李恒家事巫祝陈増妻召恒恒索于水盆中沉白纸使増妻视之正见纸上一妇人被二鬼驱拽増妻惶惧吿増増明召恒还以水盆沉之恒观之正见纸上有十鬼驱拽题名云此李恒也恒惭走【盖以白矾画纸上沉水中与水同色】
　　鬼啼
　　杜诗山鬼啼春竹
　　鬼借笔
　　王绍夜读书忽外有言借笔者绍与之于上题一诗曰何人下读书声南斗阑干北斗横千里思家归不得春风肠断石头城
　　侠鬼
　　贺诗曰此中多侠鬼
　　鬼咏
　　甘露中有人夜泊巴州忽闻有人朗咏晓访之更无舟船但空山石泉谿谷幽絶咏诗处有人骨一具
　　鬼续句
　　郑郊过一塜上因驻马吟曰塜上两竿竹风吹常袅袅久不能续闻塜中言曰何不云下有百年人长眠不知晓郊惊问之不复言矣
　　鬼听法
　　生公说法时有鬼来听生公识之喝曰何不爲人去鬼以诗对曰做鬼今经五百秋也无烦恼也无愁生公劝我爲人去只恐爲人不到头
　　鬼生子
　　胡馥之妇卒忽于灯后见就宛如平生言当爲君生一男馥如言暗而就之十月始殡果生一男男名灵产
　　絶鬼食
　　宗岱着无鬼论无能屈者一鬼化书生振衣起曰君絶我軰血食二十余年
　　飨鬼
　　若于墓祭祀都无益但于月尽日黄昏时于野田中呼鬼名字必得飨也
　　治中鬼恶
　　夏侯捉得一小鬼问所持何物曰杀人以此矛防若中心腹者无不辄死曰治此病有方否鬼曰以乌鸡薄之即差
　　古鬼
　　杜牧诗古鬼哭幽塜
　　鬼贪食
　　一人见尸邉有老鬼伸手乞肉因捉其臂鬼不复得去但闻戸外有诸鬼共呼云老奴贪食至此甚快
　　鬼举钱
　　太山府君家撒帐钱大如盏四十鬼不能举一枚
　　鬼子
　　卢充与崔少府女幽婚后生子抱以还充故陆士衡詈卢曰鬼子敢尔
　　与鬼语
　　汉时王忳字少林爲郿令一夕有女子称欲诉寃无衣自盖忳以衣与之诉爲县门下游徼所害忳曰当爲汝报之鬼捉衣而去謡曰信哉少林世无偶飞彼走马与鬼语
　　鬼手
　　世说曰冷如鬼手馨
　　鬼中毒
　　有鬼偷食人以毒药中之须臾闻在屋头吐
　　剰鬼
　　贾人章某死有人遇于路问之曰吾以小罪未免今配爲扬州掠剰鬼
　　鬼气
　　杨仲以下诗文多杀机鬼气
　　鬼兵
　　姚苌既杀永固一夕寝疾见永固云将鬼兵数百突入营中苌惧走入后帐宫人逆来刺鬼误中苌隂鬼即相谓曰正着死所
　　愚鬼
　　史曰愚鬼弄尔公
　　鬼囊
　　一人于鬼手中夺得革囊鬼笑曰此蓄气袋耳其囊可盛数升绛色如藕丝擕于日中无影
　　鬼葬
　　辰州西四十里有鬼葬山
　　难见如鬼
　　苏秦曰楚谒者难见如鬼
　　友鬼
　　有新死鬼形疲瘦顿忽见生时友人死及二十年肥健相问讯曰卿那尔友鬼曰此易耳但作怪怖人当与卿食
　　鬼国
　　有人飘至一处远望有山川城郭海师曰此即鬼国也
　　役鬼
　　左慈明六甲能役鬼坐致行厨
　　治鬼
　　管辂曰吾额上无主骨目中无守精鼻无梁柱脚无天根背无三甲腹无三壬但恐至泰山治鬼不得治生人耳
　　鬼胆
　　韩愈诗险语破鬼胆
　　笛部鬼
　　有人夜行一彩禽触马首翌日遇鬼乃庄宗时女乐笛部头云已遣锦羽儿相迎
　　鬼所恶
　　或问鬼所恶答云最恶金姑声闽人谓破竹声爲金姑声
　　征鬼
　　晋士伯薛征于人宋征于鬼
　　厉鬼
　　张廵曰死当爲厉鬼以杀贼
　　鬼妻
　　粤西夫死谓之鬼妻人无娶者
　　足中有鬼
　　梅侍读晩年躁于禄位而病足常抚其足而詈之曰是中有鬼令我不至两府者汝也
　　画鬼
　　丹青志曰画鬼易画人难
　　奇鬼
　　记曰如奇鬼森然欲攫人
　　寃鬼
　　有巫送鬼自持呪前行令一童担羮饭既行童觉担渐重至不能任巫曰此寃鬼难送也
　　汉江鬼
　　伶人刁俊朝妻项瘿如数斛之囊瘿裂一猱跳出曰吾老猴精解风雨与汉江鬼愁潭老蛟徃还
　　兔鬼
　　杨遇好畋猎放鹰于野见草中一兔搏之无所有如是者三即拔草求之得兔骨一具乃兔之鬼也
　　不怖鬼
　　晁良正性刚不怖鬼毎年常掘太岁地掘后忽见一肉物良正打之三日送于河
　　产鬼
　　世传妇人有产鬼形者不能执而杀之则飞去夜复归就乳多瘁其母
　　小人以鬼
　　史曰敬之敝小人以鬼
　　空林鬼
　　啸防有十五章有深溪虎高柳蝉空林鬼巫峡猿之类
　　鬼哭
　　仓颉作字鬼夜哭
　　伧鬼
　　王丞相答陆牋云昨食酪小过通夜委顿民虽吴人几爲伧鬼
　　鬼作
　　元韶家有二玉鉢相盛可转而不可出玛瑙榼容三升玉缝之皆西域鬼作也鬼作即世所谓鬼工
　　眎鬼
　　邢和璞能算人夀夭使算张果老莫知其甲子师夜光能眎鬼令眎果终莫能见
　　鬼蛱蝶
　　鬼蛱蝶大如扇四翅好飞荔枝上
　　鍼鬼
