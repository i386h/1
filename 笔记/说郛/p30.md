<!-- { "loadSidebar": true } -->
　　问春食麦羊夏食菽鸡秋食麻犬冬食黍豕之属但以为时味之宜不合于五行月令服食噐械之制皆顺五行者也説所食独不以五行不已畧乎曰葢亦思之矣凡十二辰之禽五时所食者必家人所畜丑牛未羊戌犬酉鸡亥豕而已其余龙虎以下非食也春木王木胜土土王四季四季之禽牛属季夏犬属季秋故未羊可以为春食也夏火王火胜金故酉鸡可以为夏食也季夏土王土胜水当食豕而食牛土五行之尊者牛五畜之大者四行之牲无足以配土德者故以牛为季夏食也秋金王金胜木寅虎非可食者犬豕而无角虎属也故以犬为秋食也冬水王水胜火当食马而礼不以马为牲故以其类而食豕也然则麦为木菽为金麻为火黍为水各配其牲为食也虽有此説而米盐精粹不合于易卦所为之禽及洪范传五事之畜近似卜筮之术故予畧之不以为章句聊以应问见有説而已
　　问记曰三老五更子独曰五叟周礼曰八十一御妻今曰御妾何也曰字误也叟长老之称其字与更相似书者转误遂以为更嫂字女旁痩字从叟今皆以为更矣立字法者不以形声何得以为字以嫂痩推之知是更为叟也妻者齐也惟一适人称妻其余皆妾位最在下是以不得言妻云也









　　九经补韵序
　　字学淹废已乆学者无以寤疑辨惑仆性耆古癖书传因涉猎诸经训释或同字殊音或假音如字若此者众韵书率多不载窃有惑焉如礼部韵一书政为声律举子设绍兴间三山黄进士尝补选进上乃亦阙略弗备近嘉禾吴教杜复申明仅増三字仆之惑滋甚盖若礼记敛般请以机封毛诗猗傩其枝之类庸可诿曰是丧制所出非程文所当用或音义弗顺非韵语所可押至如周礼舍采合舞之为释菜毛诗鳣鲔发发之为鱍鱍皆足正后学之传讹助文场之窘步一切置之可乎乃即经释搜罗粹为一编非敢上于官以求増补亦非敢淑诸人以侈闻见姑蔵家塾以击昧博识君子幸毋我诮嘉定十有七年冬十月几望代郡杨伯嵒彦瞻序



　　九经补韵【杨伯嵒】
　　周易
　　假【更白　家人　　王假有家切　　合于入声二十陌韵内添入】
　　尚书
　　夹【音恊　禹贡　　夹右碣石合于入声三十帖协字下添入】
　　毛诗
　　殷【音隐　殷其靁合于上声十九隐隐字下磤亦作丨】发【补末　硕人　　鳣鲔发发反　　合于入声十三末鱍字下亦作丨】摧【采卧　鸳鸯　　摧之秣之切　　合于去声三十九过韵内添入】
　　揄【音由　生民　　或舂或揄合于下平声十九尤由字下添入】假【音格　烝民　　昭假于下合于入声二十陌格字下添入】
　　黮【时审　泮水　　食我桑黮反　　合在上声四十七寝甚字下葚一作丨】
　　周礼
　　苦【音古　天官下典枲　受苦切合于上声十姥古字下添入】
　　槀【读为　地官上　槀人犒　　合在去声三十七号犒字下亦作丨】政【音征　地官上小司徒　施其职而平其政合于下平声十四淸征字下添入】肆【托歴　地官上大司徒　羞其肆反　　合于入声二十三锡韵内添入】
　　奠【音定　地官下贾师　展其成而奠其贾合于去声四十六径定字下添入】列【禄计　地官下稻人　以列舍水切　　合于去声十二霁韵内添入】
　　果【读为　春官上大宗伯　摄而载果裸　　合在去声二十九换裸字下亦作丨】甸【音田　春官上小宗伯　若大甸合在下平声一先畋字下亦作丨】貍【亡皆　春官上鬰人　遂貍之反　　合于上平声十四皆韵内添入】
　　脩【读为　春官上司尊彛　凡酒脩酌涤　　合在入声二十三锡涤字下亦作丨】簭【音筮　春官下占人　以八簭占八颂合在去声十三祭筮字下亦作丨】舍【音释　春官下大胥　春入学舍采合舞合在入声二十二昔释字下亦作丨】弥【音敉　春官下小祝　弥烖兵合在上声四纸弭字下亦作丨】
　　樊【歩干　春官下巾车　锡樊反　　合于上平声二十六欢韵内添入】条【读为　春官下巾车　革路龙勒条缨绦　　合于下平声六豪绦字下亦作丨】前【子践　春官下巾车　前樊鹄缨反　　合于上声二十八狝韵内添入】
　　绳【音孕　秋官下薙氏　秋防而芟之合于去声四十七证孕字下添入】庐【读为　冬官上　秦无庐纑　　合于上平声十一模纑字下添入】戚【将六　冬官上　无以为戚速也反　　合于入声一屋韵内添入】
　　眼【鱼恳　冬官上轮人为轮　欲其眼也反　　合于上声二十二狠韵内添入】
　　卑【音婢　冬官上轮人为葢　上欲尊而下欲卑合于上声四纸婢字下添入】颀【读为　冬官上辀人　辀欲颀典恳　　合于上声二十二狠恳字下添入】典【读为　冬官上辀人　辀欲颀典殄　　合于上声二十七铣殄字下添入】属【读为　冬官上函人　犀甲七属注　　合于去声十遇注字下添入】
　　空【音孔　冬官上函人　眡其鑚空合于上声一董孔字下添入】
　　栏【音练　冬官上慌氏　以栏为灰合于去声三十二霰练字添入】
　　笴【读为　冬官下矢人　以其笴厚槀　　合于上声三十二皓槀字下添入】奠【读为　冬官下匠人为沟洫　凡行奠水停　　合于下平声十五青亭字下添入】昔【读为　冬官下弓人为弓　老牛之角紾而昔错　　合于入声十九铎错字下添入】畏【音隈　冬官下弓人为弓　畏也者必挠合于上平声十五灰隈字下添入】校【读为　冬官下弓人为弓　中有变焉故校绞　　合于上声三十一巧校字下添入】
　　礼记
　　敖【五报　曲礼上　敖不可长切　　合在去声三十七号傲字下亦作丨】缮【吉政　曲礼上　急缮其怒反　　合于去声四十五劲韵内添入】
　　载【音戴　月令　　载青旂合于去声十九代戴字下添入】
　　术【音遂　月令　　审端经术合于去声六至遂字下添入】
　　鲜【音献　月令　　天子乃鲜羔开氷合于去声二十五愿献字下添入】疆【其文　月令　　可以美土疆反　　合于上声三十六养韵内添入】
　　禘【音药　郊特牲　飨禘有乐合于入声十八药药字下添入】
　　盐【音艳　郊特牲　而流示之禽而盐诸利合于去声五十五艳艳字下添入】温【于运　内则　　柔色以温之反　　合于去声二十三问韵内添入】
　　有【音又　内则　　三王有乞言合于去声四十九宥又字下添入】幽【幼纠　玉藻　　一命緼韨幽衡反　　合于上声四十六黝韵内添入】
　　袆【音鞠　玉藻　　再命祎衣合于入声一屋鞠字下添入】
　　辨【读为　玉藻　　立容辨卑毋讇贬　　合于上声五十琰贬字下添入】
　　顚【音为　玉藻　　盛气顚实扬休田　　合于下平声一先田字下添入】
　　宾【必刃　玉藻　　必与公士为宾也反　　合于去声二十一震韵内添入】
　　皇【音往　少仪　　齐齐皇皇合于上声三十六养往字下添入】匪【芳非　少仪　　匪匪翼翼反　　合于上平声八微韵添入】
　　美【音仪　少仪　　鸾和之美合于上平声五支仪字下添入】
　　区【古侯　乐记　　草木茂区萌逹反　　合于下平声十九侯韵内添入】
　　趋【音促　乐记　　卫音趋数烦志合于入声三烛促字下添入】
　　数【音速　同前合于入声一屋速字下添入】
　　乔【音骄　乐记　　齐音敖辟乔志合于下平声四宵骄字下添入】
　　横【古旷　乐记　　号以立横反　　合于去声四十二宕韵内添入】
　　建【其展　乐记　　名之曰建櫜反　　合于上声二十八狝韵内添】
　　报【保毛　乐记　　礼有报而乐有反反　　合于下平声六豪韵内添入】
　　肉【如又　乐记　　廉肉节奏切　　合于去声四十九宥韵内添入】
　　羶【音馨　祭义　　廷燎羶芗合于下平声十五青馨字下添入】进【音馂　祭统　　百官进彻之合于去声二十二稕馂字下添入】几【音祈　哀公问　车不雕几合于上平声八防祈字下添入】
　　愁【子留　乡饮酒　秋之为言愁也反　　合于下平声十八尤韵内添入】
　　孚【音浮　聘义　　孚尹旁逹合于下平声十八尤浮字下添入】
　　春秋
　　左氏传
　　众【音终　隐公元年　众父合于上平声一东终字下添入】
　　百【音陌　僖公二十　年　距踊三百曲踊三百合于入声　十陌陌字下添入】介【古贺　襄公八年　亦不使一介行李反　　合于去声三十八个韵内添入】
　　防【于金　昭公元年　赵孟视防反　　合于下平声二十一侵韵内添入】爽【音霜　定公三年　有两肃爽马合于下平声十阳霜字下添入】
　　公羊传
　　防【音流　成公五年　壅河三日不防合在下平声十八尤流字下亦作丨】曼【音蛮　昭公四年　晋人执戎曼子赤归合于上平声二十七删蛮字添入】
　　孟子
　　龙【音垄　公孙丑下　有私龙断焉合于上平声二肿垄字下添入】
　　艾【音刈　万章上　　自怨自艾于桐合于去声二十废刈字下添入】
　　已上九经补韵终其音义弗顺防制所出不可入韵者附于后
　　毛诗
　　猗【于可　隰有苌楚　猗傩其枝反】
　　作【侧隐　荡　　　　侯作侯祝反】
　　疑【鱼陟　桑柔　　　靡所止疑反】
　　适【直革　殷武　　　勿予祸适反】
　　周礼
　　劀【音刮　天官下　　劀杀之齐】
　　坛【读为　夏官上　　防内陵外则坛之墠】
　　纲【读为　夏官上马质　纲恶马亢】
　　披【方寄　夏官下司士　作六军之士执披反】方【音罔　夏官下方相氏　欧方良】
　　良【音两　夏官下方相氏　欧方良】
　　犮【畔末　秋官上　　赤犮氏切】
　　冥【音觅　秋官下　　冥氏】
　　焉【音夷　秋官下行夫　　焉使则介之】
　　春【出允　冬官下梓人为侯　则春以功反】
　　羽【音戸　冬官下弓人为弓　弓而羽閷】
　　礼记
　　拘【古侯　曲礼上　　以袂拘而退反】
　　桥【居庙　曲礼上　　奉席如桥衡反】
　　辩【音遍　曲礼上　　然后辩殽】
　　勿【音没　曲礼上　　国中以防彗防勿驱】绥【汤果　曲礼下　　大夫则绥之反】
　　坛【音善　曲礼下　　为坛位】
　　假【音遐　曲礼下　　曰天王登假】
　　免【音问　檀弓上　　檀弓免焉】
　　居【音姬　檀弓上　　何居】
　　葢【户腊　檀弓上　　子葢言子之志于公乎反】革【纪力　檀弓上　　夫子之病革矣反】
　　从【音揔　檀弓上　　尔毋从从尔】
　　厌【于甲　檀弓上　　死而不吊有三畏厌溺反】衡【华彭　檀弓上　　今也衡缝反】
　　税【他唤　檀弓上　　小功不税反】
　　披【彼义　檀弓上　　设披反】
　　纵【音揔　檀弓上　　防事欲其纵纵尔】
　　椑【蒲歴　檀弓上　　君即位而为椑反】
　　舍【音释　檀弓下　　有司以几筵舍奠于墓左】斯【音赐　檀弓下　　我防也斯沾】
　　沾【音觇　檀弓下　　我防也斯沾】
　　蒌【音柳　檀弓下　　设蒌翣】
