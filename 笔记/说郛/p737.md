<!-- { "loadSidebar": true } -->
　　唐开元中泰阶平四海无事宗在位嵗久勌于旰食宵衣政无小大始委于丞相稍深居游宴以声色自娱先是元献皇后武淑妃皆有宠相次即世宫中虽良家子千万数无悦目者上心忽忽不乐时每嵗十月驾幸华清宫内外命妇焜燿景从浴日余波赐以汤沐春风灵液澹荡其间上必油然恍若有遇顾左右前后粉色如土诏高力士潜捜外宫得农杨琰女于寿邸既笄矣鬒发腻理纎秾中度举止闲冶如汉武帝李夫人别疏汤泉诏赐澡莹既出水体弱力微若不任罗绮光彩焕发转动照人上甚悦进见之日奏霓裳羽衣以导之定情之夕授金钗钿合以固之又命戴步揺垂金珰明珥册为贵妃着后服用繇是冶其容敏其词婉娈万态以中上意上益嬖焉时省风九州泥金五岳骊山雪夜上阳春朝与上行同辇止同室宴专房寝专席虽有三夫人九嫔二十七世妇八十一御妻暨后宫才人乐府妓女使天子无顾盻意自是六宫无复进幸者非徒殊艳尤态独能致是盖才智明惠善巧便佞先意希防有不可形容者焉叔父昆弟皆列在清贵爵为通侯姊妹封国夫人富埒王室车服邸第与大长公主侔而恩泽势力则又过之出入禁门不问京师长吏为之侧目故当时謡咏有云生女勿悲酸生男勿喜欢又曰男不封侯女作妃君看女却为门楣其为人心羡慕如此天寳末兄国忠盗丞相位愚弄国柄及安禄山引兵向阙以讨杨氏为辞潼闗不守翠华南幸出咸阳道次马嵬亭六军徘徊持防不进从官郎吏伏上马前请诛错以谢天下国忠奉厘缨盘水死于道周左右之意未惬上问之当时敢言者请以贵妃塞天下之怒上知不免而不忍见其死反袂掩面使牵而去之仓皇展转竟就絶于尺组之下既而宗狩成都肃宗禅灵武明年大凶归元大驾还都尊宗为太上皇就养南宫自南宫迁于西内时移事去乐尽悲来每至春之日冬之夜池莲夏开宫槐秋落梨园弟子玉管发音闻霓裳羽衣一声则天顔不怡左右欷歔三载一意其念不衰求之梦魂杳杳而不能得适有道士自蜀来知皇心念妃如是自言有李少君之术宗大喜命致其神方士乃竭其术以索之不至又能游神驭气出天界没地府以求之又不见又旁求四虚上下东极絶天涯跨蓬壶见最高仙山上多楼阁西厢下有洞户东向阖其门署曰玉妃太真院方士抽簪扣扉有双鬟童出应门方士造次未及言而双鬟复入俄有碧衣侍女至诘其所从来方士因称唐天子使者且致其命碧衣云玉妃方寝请少待之于时云海沈沈洞天日晩琼戸重阙悄然亡声方士屏息敛足拱手门下久之碧衣延入且曰玉妃出见一人冠金莲披紫绡佩红玉曳凤舄左右侍者七八人揖方士问皇帝安否次问天寳十四载已还事言讫悯然指碧衣女取金钗钿合各折其半授使者曰为谢太上皇谨献是物寻旧好也方士受辞与信将行色有不足玉妃因征其意复前跪致词乞当时一事不闻于他人者验于太上皇不然恐钿合金钗负新垣平之诈也玉妃茫然退立若有所思徐而言曰昔天寳十年侍辇避暑骊山宫秋七月牵牛织女相见之夕秦人风俗夜张锦绣陈饮食树花燔香于庭号为乞巧宫掖间尤尚之时夜始半休侍卫于东西厢独侍上上凭肩而立因仰天感牛女事密相誓心愿世世为夫妇言毕执手各呜咽此独君王知之耳因自悲曰由此一念义不复居此复于下界且结后缘或为天或为人决再相见好合如旧因言太上皇亦不久人间幸惟自安无自苦耳使者还奏太上皇皇心嗟悼久之余纂唐史至宪宗元和元年厔县尉白居易为歌以言其事焉前秀才陈鸿作传冠于歌之前合为长恨歌传居易歌曰
　　汉皇重色思倾国御宇多年求不得杨家有女初长成养在深闺人不识天生丽质难自弃一朝选在君王侧回眸一笑百媚生六宫粉黛无顔色春寒赐浴华清池温泉水滑洗凝脂侍儿扶起娇亡力始是新承恩泽时云髩花顔金步揺芙蓉帐暖度春宵春宵苦短日高起从此君王不早朝承欢侍宴亡闲暇春从春游夜专夜汉宫佳丽三千人三千宠爱在一身金屋妆成娇侍夜玉楼宴罢醉和春姊妹兄弟皆列土可怜光彩生门户遂令天下父母心不重生男重生女骊宫高处入青云仙乐风飘处处闻缓歌慢舞凝丝竹尽日君王看不足渔阳鼙鼓动地来惊破霓裳羽衣曲九重城阙烟尘生千乗万骑西南行翠华揺揺行复止西出都门百余里六军不发无奈何宛转蛾眉马前死花钿委地无人收翠翘金雀玉搔头君王掩面救不得回看血泪相和流黄埃散漫风萧索云栈萦回登劒阁峨嵋山下少行人旌旗无光日色薄蜀江水碧蜀山青圣主朝朝暮暮情行宫见月伤心色夜雨闻铃膓断声天旋日转回龙驭到此踌躇不能去马嵬坡下泥土中不见玉顔空死处君臣相顾尽霑衣东望都门信马归归来池苑皆依旧太液芙蓉未央栁芙蓉如面栁如眉对此如何不泪垂春风桃李花开日秋雨梧桐叶落时西宫南苑多秋草落叶满阶红不扫棃园子弟白发新椒房阿监青娥老夕殿萤飞思悄然孤灯挑尽未成眠迟迟钟漏初长夜耿耿星河欲曙天鸳鸯瓦冷霜华重翡翠衾寒谁与共悠悠生死别经年魂魄不曽来入梦临卭道士鸿都客能以精神致魂魄为感君王展转思遂敎方士殷勤覔排空驭气奔如电升天入地求之遍上穷碧落下黄泉两处茫茫皆不见忽闻海上有仙山山在虚无缥缈间楼殿玲珑五云起其中绰约多仙子中有一人字太真雪肤花貌参差是金阙西厢扣玉扄转敎小玉报双成闻道汉家天子使九华帐里梦魂惊揽衣推枕起徘徊珠箔银屏迤逦开云鬓半偏新睡觉花冠不整下堂来风吹仙袂飘飘举犹是霓裳羽衣舞玉容寂寞泪栏杆棃花一枝春带雨含情凝睇谢君王一别音容两茫昭阳殿里恩爱歇蓬莱宫中日月长回头下望人寰处不见长安见尘雾惟将旧物表深情钿合金钗寄将去钗留一股合一扇钗擘黄金合分钿但令心似金钿坚天上人间防相见临别殷勤重寄词词中有誓两心知七月七日长生殿夜半无人私语时在天愿作比翼鸟在地愿为连理枝天长地久有时尽此恨绵绵无絶期杨太真生而有玉环在其左臂环上有坟起太真二小字故小名玉环马嵬变后明皇朝夕思惟形神憔悴有道士以少君术求见上极其宠待冀得复见即死不憾道士出袖中笔墨索细黄绢诵咒呵笔画一女人像若天师所画将符仅类人形而已使上齐戒懐之凝神定意想其平日三日夜不懈道士曰得之矣上出像观之乃真贵妃面貌也上喜甚道士笑曰未也请具五色帐结坛壁而供之索十五六聪慧端正之女二十四人齐声歌子建步虚词道士复焚符诵咒吸烟呵像上次命诸女一一如方呵之至定昬时请上自秉烛入帐中先是道士以五色石示上谓之【缺】　以少许研极细和以诸药令作烛外画五色花谓之还形烛上既入道士命侍者出反闭金扉以葳蕤锁锁之于是太真在帐中见上泣曰以天下之主不能庇一弱女何面顔复见妾乎沈香亭下月中之誓何在也上亦泪下言马嵬之变出于不意其言甚多太真意少释与上曲尽绸缪胜于平日脱臂上玉环内上臂天未明道士启扉曰宜别矣上出帐回视不复更见惟玉环宛然在臂耳道士具言太真所以尸解今见为某洞仙甚悉多所秘道士姓王名舟不知何许人要其术过于李夫人是邪非邪远矣此説又与长恨歌异存之备考虚子志

　　高力士传【郭湜】
　　高力士于太宗陵寝宫见小梳箱一柞木梳一黑角箆一草根刷子一叹曰先帝首建义旗新正皇极十有余载方致升平随身服用惟留此物将欲传示孝孙永存节俭具以奏闻上至陵日山川雷隠草木风生陈千官朝见之仪具九賔宗祀之礼礼毕俯伏流涕若不自胜须臾闻鼓声四振云雾朗清万嵗之声岂惟于远近一人之孝固通于神明不可得而称也至寝宫问曰所留示朕者何在力士趋入捧跪上上跪奉肃敬如不可胜曰夜光之珍垂棘之璧将以喻此曽何足言即命史官书之典册二十三年后上忽言曰朕亲主六合二十余年两都往来甚觉劳弊欲久住闗内其可致焉三问羣臣卿士皆云江淮漕运转输极难臣等愚未知为计上甚不悦后李林甫用紫曜之谋爰兴变造牛仙客取彭果之计首建和籴数年之中甚觉寛贷上因大同殿思神念道左右无人谓高公曰朕自住闗内向欲十年俗阜人安中外无事高止黄屋吐故纳新军国之谋委以林甫卿谓如何高公顿首曰臣自二十年已后陛下频赐臣酒往往过度便染风疾言辞倒错进趋无恒十年已来不敢言事陛下不遗鄙贱言访刍荛纵欲上陈无裨圣造然所闻所见敢不竭诚且林甫用变造之谋仙客建和籴之策足堪救弊未可长行恐变正仓尽即义仓尽正义俱尽国无旬月之蓄人懐饥馑之忧和籴不停即四方之利不出公门天下之人尽无私蓄弃本逐末其远乎哉但顺动以时不逾古制征税有典自合恒规则人不告劳物无虚费军国之柄未可假人威权之声振于中外得失之议谁敢兴言伏惟陛下图之上乃言曰卿十年已来不多言事今所敷奏未防朕心乃顿首曰臣生于【缺】　之国长自升平之代一承恩渥三十余年尝愿粉骨碎身以裨化竭诚尽节上答皇慈顷缘风疾所侵遂使言辞舛谬今所尘黩不称天心合当万死顿首顿首上曰朕与卿休戚共同何须忧虑命左右曰即置酒为乐无使懐忧左右皆称万嵗从此便住内宅不接人事及开元之末天寳之初陈希烈上元之尊田同秀献寳符之瑞贵妃受宠外戚承恩罗吉张俞兴党锢之狱杨裴韦秀李受无状之诛五六年间道路以目禄山之祸自此兴焉至十年上又言曰朕年事渐高心力有限朝廷细务委以宰臣藩戎不詟付之边将自然无事日益寛闲卿谓如何高公曰比在内宅不知时议近于閤门外见诸道奏事人説云南频有丧律陛下何以御之北兵近甚精强陛下何以制之但以皇威远震圣泽傍流足以吞食鲸鲵翦灭封豕诸余纎介曽何足云臣恐久无备于不虞卒有成于滋蔓然后禁止不亦难乎上曰卿之所疾渐亦痊除今日奏陈雅符朕意近小有疑虑所以问卿卿慎勿言杜复泄露应须方便然可改张高公顿首谢曰以陛下至圣微臣至愚幸契天心不胜欣庆其后杨李争权竞相倾夺王邢不轨咸就诛夷十二年冬林甫云亡国忠作相先酬宿憾林甫被斵棺之刑宁俟后图国忠播宣淫之耻十三年秋大雨昼夜六十日陈希烈罢相韦见素持衡上因左右无人谓高公曰自天寳十年之后朕数有疑果致天【缺】虽韦陈改辙杨李殊涂终未通朕懐卿总无
