<!-- { "loadSidebar": true } -->
　　凡读史每看一先定此人是何色目人或道义或才徳大节无亏人品既定然后看一文字如何全篇文体既已了然后采摘人事可为何用奇词妙语可以佐笔端者纪之如此读史庻不空遮眼也若于此数者之中只作一事工夫恐未为尽善耳此唯室看史法东坡三马赞振鬛长鸣万马皆瘖此皆记不之妙学文者能涵泳此等语自然有入处
　　东坡云意尽而言止者天下之至言也然而言止而意不尽尤为极致如礼记左传可见
　　石林每夜必延诸子女儿妇列坐说春秋听者不悦曰翁又请说春秋邪
　　石林作文必有格昭慈上仙石林入郡中制服馆于州北空相寺方致思作慰表间门人有见之者方坐复有谒者至石林出迎接案上有一编书题云文格十七啓之乃唐人慰表十三篇皆当时相类者
　　石林凢看文字采两字以上对句举子用作赋入仕用作四六显达作制诰两字议论举子用作论防入仕用作长书显达用作劄子
　　陈莹中云元丰乙丑为礼闱检防官时范淳夫同在院与淳夫同舍因语及顔子不迁怒不贰过范公言惟伯淳先生能之余问曰伯淳谓谁范公黙然久之曰君乃不知有程伯淳乎余谢曰生长东南实未知之余时年二十九自是常以寡陋自愧
　　易乾卦一隂生为姤二隂生为遯隂小人象隂至于二则二与五相应是君子与小人相应而君子则当遯矣故二隂生卦则为遯此沈濬道源云
　　齐地有虫类蚯蚓大者人谓之曲善擘地以行呼之声也孟子所谓吾必以仲子为巨擘者即蚯蚓之大者葢先尝谓蚓而后充其操注以为大指非也
　　今之与杨墨辩者如追放豚既入其苙又从而招之説者以为苙阑也非也香白芷之类异名豚之所甘既放之得所又招之非善治邪说者也
　　秦相桧自遭施全见刺之后常独处一閤虽奴仆非命不敢輙入季年违豫三衙杨存中成闵赵宻往问疾召入室中欵语久之言及近日表勲酒颇佳表勲赐酒名也各赠两器皆降阶谢复坐顾无仆从自擕出室亦见驾驭之术
　　税欲外严而内寛酒欲内严而外寛
　　显仁遗诏曰东宫有千八百三十万缗奇数为献遗世多疵文潞公遗张贵妃灯笼锦事甚暧昧葢家人之节不谨故尔文公初不知也然公安受其谤而不辨益见文公之能容
　　释氏但知极高明而不能道中庸原其学本于和顺于道徳而理与义则违之故治国不得
　　胡如村言嘉祐以前士风宰相与庻官书啓具衔前名后押字外封全写衔封皮上头乘签子云书上某官士人用名纸有宫即不用吊慰人即用名纸如见士人敬之者亦用门状见常人即以手状





　　灌畦暇语【无名氏】
　　灌畦暇语者何老圃蒙类之云也尝忆蚤年血气未定铺方纸运寸管自许不落人后亟起以干时名即甚苦辛力尽志殚仅能如愿终以枯肠不贮机穽不能随世低昻中年以来渐识悔悟顾胸中有所谓不可刮磨者憣不得吐则更自惩艾伏不敢发廼知昔时所为苦辛以求者大可怪笑非但无益抑为身妨吁大丈夫亦安往而失其贫贱者哉于是决去脱谢缨弁故丘之旁有地弥畆蛇行趋隰土气沃衍甘井在前不病于汲除治以莳蔬曰咸宜哉夫籍暄于春阳射利者不争资润于泉脉干没者不忌而又继日以从事其为力可以不匮率岁而计入其为收亦足糊口毎风日好时臯壤悦畅负杖曳履暂出郊墅比隣之人保相与立曹相与谈忽觉吻頥咄咤故态横发或童颠之叟或粗有知识之少年时相顾捧腹一笑意虽不伦亦似可惜因取而疏之以其縁隙日廼有得也故以暇语题辞
　　尧不有其耳目者也寄其视于舜而四目以照寄其听于舜而四聦以达尧与舜一体之化也故舜飨大功二十尧无得而名老圃曰尧舜之事不可以不察也无以则有如秦之二世矣乎二世惟不能视也而寄其目于高庭下步不容跬高指鹿以为马二世惟不能听也而寄其耳于高盗弥山东民胥仇焉而聩不得闻身死望夷之下秦祀忽诸虽醢高庸何能及故曰尧舜之事不可以不察也
　　戚欲干齐桓公厥路无从饭牛车下逢桓公夕出乃叩角而疾歌商声之诗诗曰南山矸白石烂生不逢尧与舜禅短布单衣不掩骭黄昏饭牛至夜半长夜漫漫何时旦桓公闻而异之命后车载以归与语大悦擢为上客而预闻国事其后杨恽以列卿被放因与孙会宗书其中有秦声之诗诗曰田彼南山芜秽不治种一顷荳落而为萁人生行乐尔湏富贵何时是时有与恽不相能者誊其语以上闻孝宣帝大怒下之吏当以大臣怨诽罪及三族老圃曰嘻南山一也其托以讽亦一也至其情辞语尤为深切一则以封一则以族岂所遇者不同欤抑杨涉于有情而特由于疎逺者欤夫人主内贮私意则聪明不开聪明不开则横生忌讳横生忌讳则直言不闻而朝廷有非辜矣谗忌之尝来又乘之以危中国士噫曽谓孝宣其不及齐桓公者逺矣仙人海春居髑髅山善啸术太山道士钟约往来敬其艺愿学焉而无由一日春变其形为石约不知之乃坐旁石上仰春面而啸春所化石应之而发声倾山动涧云雾为之下坠约知是春惊起再拜以祈请焉春哀其诚因教以三术凡不饮不食乃得啸而风生于虚也老圃曰夫气出于虚则凝而不散防于实则欝纡而不达声在于虚则圆而不息防于实则澌尽而不发虚之于术则大矣岂惟啸峕则然古之善事其心者万形错陈日接于化而不恒风生于虚其细矣夫
　　沈约以佐命元勲位冠梁朝晚年新进用事者忌其固位取约所为鹿葱诗乗间以白武帝帝意已不能堪未防得道士赤章事遂大发怒约以忧死其诗曰野马不可骑兎丝讵宜织尔非苹与蒿岂供麚鹿食老圃曰君子之于言不可以无择也身处嫌疑之地而口陈形迹之语加以媒蘖之人为搆于旁约之不免也固宜故曰祻藏于微不可以不戒
　　昔蒲且子善弋者也詹何闻而说之从受其术而以钓闻于楚国近吴道子亦师张颠笔法而世传其以为卓絶老圃曰古之善学者不师其同而师其所以同同者迹也所以同者心也故骐善走絶其羣矣今马之能走者岂必随其余生哉顾所以灭景追风者有不在是故也彼学弋而得钓临书而善者特转移之顷耳古之善学者葢又有为方而不以矩为圆而不以规及其又进于此则注其想动其神千变万化其迹旁岐结曲而不可以为方其所以师焉者炳炳如丹夫是之谓善学廼如吮毫而知笔画之丰省蹲矶以辨竿线之浮沉詹吴且不为而况不为詹吴者乎故曰禹行而舜趋子张氏之贱儒也
　　黄仲秉问事心养生之术于老圃老圃曰心奚足事生奚足养夫因虚而运想想成则以虚而为实实不可以为常也复且向于虚矣昨之所谓实者一聚之烟也从无而有形形立则以无而为有亦不可以为常也复且向于无矣昨之所谓有者一窖之尘也故曰心奚足事生奚足养且烟之起也止尘之嚣寂定气除了复何在子尝试观所谓灰矣乎五木之火皆寄于木焱熖既合五者如一火木之极然后积而成灰木而火火转而灰灰之所藏者深矣生之谓性性之动者之谓情性夲定也而不必有其定者焉是水中之波也情之有所转也而不必有其转者焉是沙中之金也沙中之金由积以聚聚则极而为沉其沉也重水中之波由湛而扬扬则极而为浮其浮也轻积轻者所以幻虚也积重者所以幻有也呜呼吾所闻于吾师者止是矣心奚足事生奚足养子亦尝择焉于吾言可矣














　　说郛卷二十九上
　　钦定四库全书
　　说郛卷二十九下　　　　元　陶宗仪　撰涧泉日记【宋虎】
　　素书云足寒伤心张无尽注谓冲和之气生于足而流于四支而心为之君气和则天君乐气乖则天君伤矣名位足以诱人奉养足以移人知本者不移于名位克俭者不移于奉养明道以求本节用以从俭自然为世伟人
　　老苏论史迁之廉颇也议捄阏与之失不载焉见之赵奢郦食其也谋掠楚权之缪不载焉见之留侯固之周勃也汗出浃背之耻不载焉见之王陵传董仲舒也议和亲之疏不载焉见之匈奴皆功十而过一焉者也茍功十而过一焉茍例一以疵十后之庸人必曰十功不能赎一过将苦其难而怠矣本晦之他传发之其与善也不亦隐而彰乎迁论苏秦称其知过人不使蒙恶声论北宫伯子多其爱人长者固賛张汤与其推真扬善賛酷吏人有所褒不独暴其隐皆过十而功一举十而废一后之凶人必曰虽有善不录矣吾复何望哉是窒其自新之路而坚其肆恶之志者也故于传详之于论于賛复明之其惩恶也不亦直而寛乎昔舘阁第天下学记以袁州李泰伯所作为第一晁子正曰周易何以止于有孚失是一句乎曰春秋言人事之书凡二百四十二年而止于西狩获麟盖以天道终也易言天道之书凡三百八十四爻而止于有孚失是葢以人事终也王通曰春秋天道终乎司马迁曰易本隠以之显夫二子者其知制作之旨者欤
　　神宗尝谓执政曰朕思祖宗百战而得天下今以一郡付之庸人深可痛心
　　六贼蔡京坏乱于前梁师成隂贼于内李彦结怨于西北朱勔结怨于东南王黼童贯又从而结怨于金人谢克家作忆君王其词甚哀依依官栁拂宫墙楼殿无人春昼长燕子归来依旧忙忆君王月破黄昏人断膓大凡人生一世哀乐相生父母妻子最情爱之厚者是诸天伦相聚曽不防时而死者常先后其能不悲者鲜矣万物皆归于尽释氏论识心见性欲遣此累耳长松怪石去墟落不下一二十里鸟径缘崖涉水于草莽间数四左右两三家相望鸡犬之声相闻竹篱草舍燕防其中兰菊艺之临水时种梅花霜月春风日有余思儿童婢仆皆布衣短履以给薪水酿村酒而饮之案无杂书荘周太楚辞黄庭阴符楞严圆觉数十卷而已杖藜蹑履往来穷谷大川聴流水看激湍鉴澄潭陟危峤坐茂树探幽壑升高峯顾不乐乎
　　范文正公在杭州子弟请治第洛阳树园圃以为逸老之地公曰吾之所患在位髙而难退不患退而无居也史法须是识治体不可只以成败是非得失立论葢上下千百载见得古人底明白然后可载后世所不可不载之事泛然欲备则不胜其史矣
　　苏明允云妇人之有諡自周景王之穆后始也匹夫之有諡自东汉之【阙】　始也宦者之有諡自东汉之孙程始也蛮夷之有諡自东汉之莎车始也汉魏之间惟有封爵者乃得諡虽为卿相而无諡至晋元帝大兴三年乃无封而諡又云不仕而諡起于防士之侈心也周公諡法爲【阙】諡法沈约贺深扈蒙六家之书其中稍近古而可【阙】者莫如沈约然亦非古之諡法
　　汴都失守本于耿甫【阙】主和二圣初迁本于何栗主和维扬失守本于汪伯彦黄潜善主和逆亮之变本于秦桧主和
　　避祸不若避名息影不若藏形又不可使儿軰觉便败人佳思圣人防之自有中道学力未至时世逼人则不得不尔也欲心客气日日増长而不自觉
　　史记父子两手所作父文宻子疎荡西汉父子及班昭三人之文叔皮文字颇跌宕近于子长者波澜段落孟坚则工细曹世叔之妻则平而无意味矣东汉三四种文字有班叔皮孟坚之文有范寗之文有蔡邕之文有范晔之文二班有防趣如隗嚣公孙述马文渊之是也如黄叔度郭林宗范滂乃武子家之作其他摭事而无文皆范晔之文也史之难也如此伯喈文字不多不及二班也
　　求去贫贱之心不已则犯上凌下靡所顾忌而天下有不可胜言者矣
