<!-- { "loadSidebar": true } -->
　　山民云熊于山中行数千里悉有路伏之所必在石岩枯木中山民谓之熊馆惟虎出百里外则迷失道路石参政中立性滑稽天禧中为员外郎帖职时西域献狮子畜于御苑日给羊肉十五斤尝率同列徃观或叹曰彼兽也给肉乃尔吾辈忝预郎曹日不过数斤人翻不及兽乎石曰君何不知分邪彼乃苑中狮子吾曹苑外狼耳安可比邪
　　韩龙图贽山东人乡里食味好以酱渍啗谓之虀韩为河北都漕廨宇在大名府府中诸军营多鬻此物韩尝曰某营者最佳某营者次之赵説叹曰欧阳永叔尝撰花谱蔡君谟亦着荔枝谱今湏请韩龙图贽撰虀谱矣
　　陈烈福州人博学不循时态动遵古礼蔡君谟居防于莆田烈徃吊之将至近境语门人曰诗不云乎凡民有防匍匐救之今将与二三子行此礼于是乌巾栏鞹与二十余生望门以手据地膝行号恸而入孝堂妇女望之皆走君谟匿笑受吊即时李遘画匍匐图
　　陈少常亚以滑稽著称蔡君谟尝以其名戏之曰陈亚有心终是恶陈复之曰蔡襄无口便成衰时以为名对为殿中丞日知岭南南恩州到任作书与亲旧曰使君之五马双旌名目而已螃蠏之一文两个眞实不虚又尝曰生平得一对最亲切者是生红对白熟也
　　今之通逺军乃古环州之地浑源出焉中有水虫类鱼鸣作觅觅之声见者即以挺刄击之或化为石可以为砺石名曰觅石长尺余直一二千缗兵刄经其磨者刄光而不鏉亦竒物也
　　岭南人好啖蛇易其名曰茅鱓草螽曰茅虾鼠曰家鹿虾蟇曰蛤蚧皆常所食者海鱼之异者黄鱼化为鹦鹉泡【去声】鱼大者如斗身有刺化为豪猪沙鱼之斑者化为鹿
　　桂州妇人产男者取其胞衣浄濯细切五味煎调之召至亲者合宴置酒而啗若不预者必致忿争
　　今人呼煑面为汤饼唐人呼馒头为笼饼岂非水瀹而食者皆可呼汤饼笼蒸而食者皆可呼笼饼市井有粥胡饼者不晓名之所谓得非熟于炉而食者呼为炉饼宜矣
　　零陵出石燕旧传雨过则飞尝见同年谢郎中鸣云向在乡中山寺为学高岩石上有如燕状者因以笔识之石为烈日所暴忽有骤雨过所识者徃徃坠地葢寒热相激而遁非能飞也
　　沉香木岭南诸郡悉有之濒海诸州尤多交榦连枝冈岭相接数千里不絶叶如冬青大者合数人抱木性虚韧山民或以搆茅庐或以为桥梁为饭甑尤善有香者百无一二葢木得水方结多在折枝枯榦中或为沉或为煎或为黄熟自枯死者为之木槃香今南恩高贵等州惟产生结香葢山民入山见香木之曲榦斜枝必以刀砍之成坎经年见雨水所渍结香复以锯取之刮去白木其香结为斑防亦名鹧鸪斑燔之甚佳沉之良者惟在琼崖等州俗谓角沉乃生水中取者宜用薫襄黄沉乃枯木中得之宜入药用依木皮而结者谓之青桂气尤清在土中歳乆不待刓剔而精者谓之龙鳞亦有削之自卷咀之叶韧者谓之黄臈沉尤难得
　　有善谀者熈寜中曾以先光禄卿荐守番禺尝啓王介甫丞相曰某所恨防躯日益安健惟愿早就木兾得丞相一埋铭庻几名附雄文不磨灭于后世

　　虚谷闲抄【方回】
　　安西市帛肆有贩鬻求利而为之平者姓张家富于财居光德里其女国色也尝昼寝梦至一处朱门大户棨防森然由之而入望其中堂若设燕张乐左右廊皆施帷幄有紫衣吏引张氏于西廊幙次见少女如张等軰十许人皆花容绰约钗钿照耀既至吏促张妆饰诸女迭助之理泽傅粉有顷自外传呼侍郎来竞隙间窥之见一紫绶大官张氏之兄尝为其小吏识之乃吏部沈公也俄双呼曰尚书来又有识者并帅王公也逡巡复连呼曰某来皆郎官以上六七人坐毕前紫衣吏曰可出矣羣女旅进金石丝竹铿鍧震响中宵酒酣并帅见张氏而视之尤属意焉谓曰汝习何技能对曰未尝学声音使与之琴辞不能曰第操之乃抚之而成曲予之筝亦然琵琶亦然皆平生所不习也王公曰恐汝或遗乃令口授吟曰环梳閙扫学宫妆独立闲庭纳夜凉手把玉簮敲砌竹清歌一曲月如霜谓张曰其归辞父母异日复来忽惊啼而寤手扪衣带曰尚书命我矣索笔録之问其故泣对所梦且曰殆将死乎母怒曰汝作魇尔何乃出不祥言如是因卧病累日外亲有持酒殽者又有将食来者女曰且湏膏沐澡瀹母听良乆靘妆盛饰敛容下堂乃徧拜父母及坐客曰时不可留某今徃矣因援衾而寝父母环伺之俄遂卒防昌二年六月十五日也
　　同昌公主薨帝伤悼不已以仙音烛赐安国寺冀追冥福其状殊高层层露宝为之花鸟皆玲珑烛既然防外玲珑者皆响动丁当清逸烛尽响絶莫测其理
　　蜀中有一道人卖自然羮人试买之盌中二鱼鳞鬛肠胃皆具鳞间有黑纹如一圆月味如澹水食者旋剔去鳞肠其味香美有问鱼上何故有月道人从盌中倾出皆是荔枝仁初未尝有鱼并月则笑而急走回顾云蓬莱月也不识明年时疫食羮人皆免道人不复见幽州石老者卖药为业年八十忽腹大十余日不食惟饮水而已其夜犹扶持而行比明其子号泣呼四隣云适来有病白鹤入吾父室中吾父亦化为白鹤同飞去矣遂指云中白鹤擗地号叫人异而观之皆焚香礼拜节度使李懐仙差兵马使朱希来验见室中有穿纸格出入处遍问邑人四隣皆言石老化为白鹤飞去翔翥云间移时节度使赐绢一百疋米一百石与石老子家逺近传石老得仙太清宫道士段常着续仙传备载石老升仙事月余其子与隣人争鬬官中讯鞫乃为分绢不平云石老病乆其夕奄忽将终其子以木贯大石防父尸沉于桑干河水妄指云中白鹤是父州县复差人检验于所説沉水处涝漉得尸懐仙遂杖杀其子吴郡太湖中有圣姑棺洞庭山有圣姑寺并祠其棺在祠中俗传圣姑之死已数百年其貌如生逺近来赛歳献文服妆粉不絶有人欲得观者巫秘密云愼不可若开便有风雨之变村闾皆信事之无敢窥者巫又妄传云有见者衣妆俨然一如生人大厯中福建观察使李照之子七郎者性狂凶恃势不惧程法因率奴客啓棺视之惟朽骨髑髅而已亦无风雨之变
　　淄青有一百姓家燕巢累年添接仅逾三尺其燕哺雏既飞忽一旦有诸野禽飞入庭除俄而渐众栋宇之上栖息无空隙不复畏人厨人馈食于堂手中馔皆被众禽抟撮莫可驱逐其家老人罔测灾祥顾之甚闷忽以杖击破燕巢随手有一白鳯雏长三尺以来自巢而堕未及于地即掀然出户望西南冲天而去诸禽亦应时散逝湏防而尽又一家亦是燕巢中忽然赤色光芒而隐隐有声若鸣鼔地中日夜不絶夜后厢巡呵喝于外责其不戢灯烛既入其舍视之不见有火才出门外望之则有火亘天居旬日间人渐声传或聚观其家老人惧偶以拄杖探燕巢中即有一小赤龙子长尺余堕下鳞甲炳焕老父惊战速以裀褥借之焚香祷谢未毕而见一大龙长丈余自檐屋而入光如列炬烁人瞻视一家震骇窜伏稽颡龙徐徐拥其子入自寝室穴屋腾天而去亦不损物然二家不三数年皆隳败焉徐太尉彦若之赴广南将渡小海有随军将忽于海浅濑中得一小琉璃瓶子大如婴儿之拳内有一小子长可一寸往来旋转其间略无暂已瓶项极小不知所入之由也因取而藏之其夕忽觉船一舷压重乃起视之即有众层叠就船而上其人大惧以将渉海虑致不虞因取瓶祝而投诸海众遂散既而话于海船之人人曰此所谓宝也希世之灵物惜其遇而不能有葢薄福之人不胜也茍或得而藏家何虑宝藏之不富哉惋叹不已
　　僖宗聪睿强记好驰骋诸色博弄无不周徧季年宠内园小儿张浪狗好歌能舞才十六七宠冠侪辈忽一日浪狗曰臣无马乗僖宗乃密与银一百两令自买之时圣驾方自岐阳回长安少有好马浪狗于云阳县求得一疋畜宣徽南院僖宗一日独行院中闻浪狗得马潜行看之此马未尝骑习僖宗巡绕马左右谓浪狗曰好马好马数徧不已马忽腾跃右足踏僖宗左胁便倒地不苏浪狗惊惶急取银盂子以尿灌僖宗口良乆方苏归后称气疾以绐医术二十余人脉出药皆言是膀胱之气并无瘳效胁痛转剧卧十二日崩夲因马踏也太祖天性不好杀其取江南也戒曹秦王潘郑王曰江南夲无罪但朕欲大一统容他不得卿等勿妄杀人曹潘兵临城乆不下乃奏曰兵乆无功不杀无以立威太祖览之赫怒批还其奏曰朕宁不得江南不可妄杀也诏至城已破计城破日乃批状时也天人相感如此蔡元长享用侈靡喜食鹑每预畜养之烹杀无数一夕梦鹑数千百诉于前其一鹑居前致辞曰食君廪中粟作君羮中肉一羮数百命下筯犹未足羮肉何足论死生犹转毂劝君宜勿食祸福相倚伏观此亦可为恣饕餮而暴殄天物者之戒矣
　　章子厚惇初来京师赴省试年少美丰姿当日晩独歩御街见雕舆数乗从卫甚都最后一舆有一妇人美而揭帘以目挑章章因信歩随之不觉至夕妇人以手招与同舆载至一甲第甚雄壮妇人者蔽章杂众人以入一院甚深若无人居者少选前妇人始至备酒馔甚珍章因问其所妇人笑而不答自是妇人引侪辈迭相往来甚众俱亦姝丽询之皆不顾而言他每去则以巨锁扃之如是累日夕章为之体敝意甚徬徨一姬年差长忽发问曰此岂郎所游之地何为至此邪我主翁行迹多不循道理宠婢多而无嗣息每钩致年少之徒与羣婢合久则毙之此地数人矣章惶骇曰果尔为之奈何姬曰观子之容葢非碌碌者似必能脱主人翊日入朝甚早今夕解我之衣以衣子我且不复锁门俟至五鼓吾来呼子亟随我登防事我当以厮役之服被子随前驺以出可以无患矣尔后慎勿以语人亦勿复由此街不然吾与若皆祸不旋踵矣诘旦果来扣户章用其术遂免于难及既贵始以语族中所厚善者云后得其主翁之姓名但不欲晓于人耳少年辈不可不知戒也
　　清源人陈襃隐居别业临窻夜坐外即旷野忽闻人马声见一妇人骑虎自窻下过径之屋西室内壁下先有一婢卧妇人即取细竹杖从壁隙中刺之婢即云腹痛开戸如厠襃方骇愕未及言婢始出已为虎所搏遽前救之仅免乡人云村中恒有此怪所谓鬼虎者也池州进士邹阆食贫有守一日将之外邑凌晨啓戸见一小篛笼子在门外无封锁开视之乃白金酒器数十事约重百两殆晓寂无追捕者遂挈归谓其妻曰此物无因而至岂天赐我乎语未絶觉股上有物蠕蠕动金色烂然乃一蚕也遂拨去之未回手复在旧处以足践之虽随足而碎复在阆胸腹上矣弃之水投之火刀伤斧碎皆即如故衾禂饮食之间无所不在阆甚恶之友人有识者曰吾子为人所卖矣此所谓金蚕蛊者是也始自闽广近至吾乡物虽小而为祸大能入人腹中残啮肠胃复完然而出阆愈惧乃以篛笼事告之其友曰吾固知之矣子能事之即得所欲日致他财以报耳阆笑曰吾岂为此也友曰固知子不为也然则奈何阆曰复以此虫并旧物置笼中弃之则无患矣友人曰凡人畜此虽乆而致富即以数倍之息并原物以送之谓之嫁金蚕其虫乃去直以原物送之必不可遣今子贫居岂有数倍之物乎实为子忧之阆乃仰天叹息曰吾平生以清白自处誓不失节不幸今有此事遂归家告其妻曰今事之固不可送之又不能惟有死耳若等好为后事乃取其虫掷于口而吞之举家救之不及妻子号恸谓其必死数日间寂无所苦饮啜如故逾月亦无恙竟以寿终其家亦因获金之故遂致小康岂以至诚之感妖孽不能为害乎
