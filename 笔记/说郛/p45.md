<!-- { "loadSidebar": true } -->
　　蝼蚁之有君也一拳之宫与众处之一块之台与众临之一粒之食与众蓄之一虫之肉与众之一罪无疑与众戮之故得心相通而后神相通神相通而后气相通气相通而后形相通故我病则众病我痛则众痛怨何由起叛何由始斯太古之化也
　　歌舞
　　能歌者不能者听之能舞者不能者观之巧者不巧者辩之贤者不贤者任之夫养木者必将伐之待士者必将死之网之以冠冕钓之以爵禄若马驾车辂贵不我得彘食糟糠肥不我有是以大人道不虚贵德不虚守贫有所倚退有所恃退者非乐寒贱而甘委弃
　　踯躅
　　踯躅之酒乌喙之脯莨菪之膏野葛之乳初噉之若芥再噉之若黍复噉之若丸又噉之若脯小人由是知彊弩可以渐引巨鼎可以渐举水火可以渐习虎兕可以渐侣逆者我所化辱者我所与不应者我所命不臣者我所取所以言柔马不可驭渐贼不可御得之以为万化之母
　　止鬭
　　止人之鬭者使其鬬抑人之忿者使其忿善救鬬者预其鬭善解忿者济其忿是故心不可伏而伏之愈乱民不可理而理之愈怨水易动而自清民易变而自平其道也在不逆万物之情
　　象符
　　术有降万物之蕴毒者则交臂均指象之为符是故若夭矫之势者鳞之符若飞腾之势者羽之符若偃蹇之势者毛之符若拳局之势者介之符所以知拱折者人之符夫拱手者人必拱之折腰者人必折之礼之本也而疏之为万象别之为万态教之舞蹈非舞蹈也使之祷祝非祷祝也我既寡实彼亦多虚而责人之无情固无情也而罪礼之无验固无验也
　　善恶
　　为恶者畏人识必有识者为善者欲人知必有不知者是故人不识者谓之大恶人不知者谓之至善好行惠者恩不广务奇特者功不大善博奕者智不逺文绮丽者名不久是以君子惟道是贵惟德是守所以能万世不朽














　　谭子化书卷五
　　食化
　　七夺
　　一日不食则惫二日不食则病三日不食则死民事之急无甚于食而王者夺其一卿士夺其一兵吏夺其一战伐夺其一工艺夺其一商贾夺其一道释之族夺其一稔亦夺其一俭亦夺其一所以蚕告终而缲葛苎之衣稼云毕而饭橡栎之实王者之刑理不平斯不平之甚也大人之道救不义斯不义之甚也而行切切之仁用慼慼之礼其何以谢之哉
　　巫像
　　为巫者鬼必附之设象者神必主之葢乐所飨也夷狄之礼事母而不事父禽兽之情随母而不随父凡人之痛呼母而不呼父葢乳哺之教也虎狼不过于嗜肉蛟龙不过于嗜血而人无所不嗜所以不足则鬭不与则叛鼔天下之怨激烈士之忿食之道非细也
　　养马
　　养马者主而牧之者亲养子者母而乳之者亲君臣非所比而比之者禄也子母非所爱而爱之者哺也驽马本无知婴儿本无机而知由此始机由此起所以有爱恶所以有彼此所以稔鬭争而蓄奸诡
　　丝纶
　　王取其丝吏取其纶王取其纶吏取其綍取之不巳至于欺罔欺罔不巳至于鞭挞鞭挞不巳至于盗窃盗窃不巳至于杀害杀害不巳至于刑戮欺罔非民爱而聚敛者教之杀害非民愿而鞭挞者训之且夫火将逼而投于水知必不免且贵其缓虎将噬而投于谷知必不可或觊其生以斯为类悲哉
　　奢僭
　　夫君子不肯告人以饥耻之甚也又不肯矜人以饱愧之甚也既起人之耻愧必激人之怨咨食之害也如是而金笾玉豆食之饰也钟鼓戛石食之游也张组设绣食之惑也穷禽竭兽食之暴也滋味厚薄食之忿也贵贱精麤食之争也欲之愈不止求之愈不已贫食愈不足富食愈不美所以奢僭由此而起战伐由此而始能均其食者天下可以治
　　燔骨
　　嚼燔骨者燋唇烂舌不以为痛饮醇酎者哕肠呕胃不以为苦馋嗜者必忘于痛苦饥窘者必轻于性命痛苦可忘无所不欺性命可轻无所不为是以王者以我欲求人之欲以我饥求人之饥我怒民必怒我怨民必怨能知其道者天下胡为乎叛
　　食迷
　　民有嗜食而饱死者有婪食而鲠死者有感食而义死者有辱食而愤死者有争食而鬭死者人或笑之殊不知官所以务禄禄所以务食贾所以务财财所以务食而官以骄佞谗讟而律死者贾以波涛江海而溺死者而不知所务之端不知得死之由而迁怨于辈流归咎于江海食之迷也
　　战欲
　　食之欲也思盐梅之状则辄有所吐而不能禁见盘肴之盛则若有所吞而不能遏饥思啖牛渇思饮海故欲之于人也如贼人之于欲也如战当战之际锦绣珠玉不足为富冠冕旌旗不足为贵金石丝竹不闻其音宫室台榭不见其丽况民腹常馁民情常迫而谕以仁义其可信乎讲以刑政其可畏乎
　　胶竿
　　执胶竿捕黄雀黄雀从而噪之捧盘餐享乌鸟乌鸟从而告之是知至暴者无所不异至食者无所不同故蛇豕可以友而羣虎兕可以狎而驯四夷可以率而宾异族犹若此况复人之人
　　庚辛
　　庚氏穴池构竹为凭槛登之者其声防防焉辛氏穴池构木为凭槛登之者其声堂堂焉二氏俱牧鱼于池中每凭槛投饵鱼必踊跃而出他日但闻防防堂堂之声不投饵亦踊跃而出则是庚氏之鱼可名防防辛氏之鱼可名堂堂食之化也
　　兴亡
　　疮者人之痛火者人之急而民餐饥谓之疮比饥谓之火葢情有所切也夫鲍鱼与腐尸无异鱁鮧与足垢无殊而人常食之饱犹若是饥则可知茍其饥也无所不食茍其迫也无所不为斯所以为兴亡之机
　　雀鼠
　　人所以恶雀鼠者谓其有窃之行雀鼠所以疑人者谓其懐盗贼之心夫上以食而辱下下以食而欺上上不得不恶下下不得不疑上各有所切也夫剜其肌啖其肉不得不哭扼其喉夺其哺不得不怒民之瘠也由剜其肌民之馁也由夺其哺呜呼惜哉
　　无为
　　牛可使之驾马可使之负犬可使之守鹰可使之击葢食之所感也猕猴可使之舞鹦鹉可使之语鸱鸢可使之死鬭蝼蚁可使之合战葢食有所教也鱼可使之吞钩虎可使之入陷鴈可使之触网敌国可使之自援葢食有所利也天地可使之交泰神明可使之掖卫髙尚可使之屈折夷狄可使之委伏葢食有所奉也故自天子至于庶人暨乎万族皆可以食而通之我服布素则民自暖我食葵藿则民自饱善用其道者可以肩无为之化
　　王者
　　猎食者母分乳者子全生者子触网者母母不知子之所累子不知母之所苦王者衣缨之费盘肴之直岁不过乎百万而封人之土地与人之富贵百万之百万如王之肌如饮王之血乐在于下怨在于上利归于众咎归于王夫不自贵天下安敢贵不自富天下安敢富
　　鸱鸢
　　有智者悯鸱鸢之击腐鼠嗟蝼蚁之驾毙虫谓其为虫不若为人殊不知当岁歉则争臭惫之尸值严围则食父子之肉斯豺狼之所不忍为而人为之则其为人不若为虫是知君无食必不仁臣无食必不义士无食必不礼民无食必不智万类无食必不信是以食为五常之本五常为食之末茍王者能均其衣能让其食则黔黎相悦仁之至也父子相爱义之至也饥饱相让礼之至也进退相得智之至也许诺相从信之至也教之善也在于食教之不善也在于食其物甚卑其用甚尊其名尤细其化尤大是谓无价之货







　　谭子化书卷六
　　俭化
　　太平
　　夫水火常用之物用之不得其道以至于败家葢失于不简也饮馔常食之物食之不得其道以至于亡身葢失于不节也夫礼失于奢乐失于淫奢淫若水去不复返议欲救之莫过于俭俭者均食之道也食均则仁义生仁义生则礼乐序礼乐序则民不怨民不怨则神不怒太平之业也
　　权衡
　　服絺绤者不寒而衣之布帛愈寒食藜藿者不饥而饭之黍稷愈饥是故我之情也不可不虑民之心也不可不防凡民之心见负石者则乐于负涂见负涂者则乐于负蒭饥寒无实状轻重无必然葢丰俭相形彼我相平我心重则民心重我务轻则民务轻能至于俭者可以与民为权衡
　　礼道
　　礼贵于盛俭贵于不盛礼贵于备俭贵于不备礼贵于簪绂俭贵于布素礼贵于炳焕俭贵于寂寞富而富之愈不乐贵而贵之愈不美赏而赏之愈不足爱而爱之愈不敬金玉者富之常官爵者贵之常渴饮则甘饥食则香夫惟俭所以能知非
　　食象
　　覩食象者食牛不足观戴冕者戴冠不足不足有所自不防有所始是知王好奢则臣不足臣好奢则士不足士好奢则民不足民好奢则天下不足夫天下之物十之王好一民亦一王好五民亦五王好十民亦十以十论之则是十家为一家十国为一国十天下为一天下何不弊之有
　　民情
　　其夫好饮酒者其妻必贫其子好臂鹰者其家必困剰养一仆日饮三瓯岁计千瓯以一岁计之可享千兵王者岁率是享则必告劳而聚怨病在于増不在于损王驾牛车民骄于行王居土陛民耻于平杜之于渐化之于俭所以见葛藟不足者则乐然服布素之衣见窳杯而食者则欣然用陶匏之器民之情也
　　悭号
　　世有悭号者人以为大辱殊不知始得为纯俭之道也于己无所与于民无所取我耕我食我蚕我衣妻子不寒婢仆不饥人不怨之神不罪之故一人知俭则一家富王者知俭则天下富
　　君民
　　君之于民异名而同爱君乐驰骋民亦乐之君喜声色民亦喜之君好珠玉民亦好之君嗜滋味民亦嗜之其名则异其爱则同所以服布素者爱士之簪组服士之簪组者爱公卿之劒佩服公卿之劒佩者爱王者之冕旒是故王者居兆民所爱之地不得不虑也况金根玉辂夺其货髙台崇榭夺其力是贾民之怨是教民之爱所以积薪聚米一岁之计而易金换玉一日之费不得不困不得不俭
　　乳童
　　乳童拱手谁敢戏之岂在乎黼黻也牧竖折腰谁敢背之岂在乎刑政也有宾主之敬则鸡黍可以为大享岂在乎箫韶也有柔淑之态则荆苎可以行妇道岂在乎组绣也而王者之制设沟隍以御之陈棨防以卫之蓄粟帛以养之张阑槛以逺之葢有机于民不得不藏有私于己不得不防夫能张俭之机民自不欺用俭之私我自不疑夫俭者可以为大人之师
　　化柄
　　俭于听可以养虚俭于视可以养神俭于言可以养气俭于私可以获富俭于公可以保贵俭于门闼可以无盗贼俭于环卫可以无叛乱俭于职官可以无奸佞俭于嫔嫱可以保寿命俭于心可以出生死是知俭可以为万化之柄
　　御一
　　王者皆知御一可以治天下也而不知孰谓之一夫万道皆有一仁亦有一义亦有一礼亦有一智亦有一信亦有一一能贯五五能宗一能得一者天下可以治其道葢简而出自简之其言非而入自之是故终迷其要竟惑其妙所以议守一之道莫过乎俭俭之所律则仁不荡义不乱礼不奢智不变信不惑故心有所主而用有所本而民有所赖
　　三皇
　　君俭则臣知足臣俭则士知足士俭则民知足民俭则天下知足天下知足所以无贪财无竞名无奸蠧无欺罔无矫佞是故礼义自生刑政自寜沟垒自平甲兵自停游荡自耕所以三皇之化行
　　天牧
　　奢者三岁之计一岁之用俭者一岁之计三岁之用至奢者犹不足至俭者尚有余奢者富不足俭者贫有余奢者心常贫俭者心常富奢者好亲人所以多过俭者能逺人所以寡祸奢者事君必有所辱俭者事君必保其禄奢者多忧俭者多福能终其俭者可以为天下之牧
　　雕笼
