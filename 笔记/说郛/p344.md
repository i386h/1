<!-- { "loadSidebar": true } -->
　　彭原公李程按李程自河中节度使入拜左仆射自武徳至长安四年已前两度拜左仆射为正丞相其后以南省事疎方带平章之号然非耆徳硕老有嘉名者莫得居之焉程由是故相巨镇三年此官不支于右振古为盛矣
　　父子同时为节度使
　　韩【汴州】公武【鄜州】田正【魏博】布【泾原】按韩田正两人皆称有功宪宗英特为两家父子同时为节度使或曰当代为美又曰王智兴河中子晏平灵武亦皆同时何不具载对曰王智兴逐崔羣刼徐州晏平用贿十万贯取朔方其未久又坐赃贬永州司户固不足以编之
　　兄弟三人为礼部侍郎
　　崔邠郾郸按国纪以文章取士仪曹选之以登第吏部得补官方帅因之以奏请丞相因之除授不由奏官之择虽词人无阶级可进故礼部之重根本如是崔邠郾郸兄弟三人皆仕此官斯为卓异
　　子弟四人皆任节度使
　　西平王李晟有子四人愿【夏徐岐下蒲】宪【广州】愬【随襄岐徐魏】听【夏灵并滑州】按李晟收城之功皎如白日其后四子皆秉节麾大忠所庇斯圣神之报应也
　　兄弟四人皆任掌记
　　卢简能【夏州】简辞【河孟】正【昭义】简求【鄂州】按使下书记必择有文学得时称者任之卢简能兄弟四人并当嘉选时亦无比
　　四代掌纶诰
　　张嘉贞延赏靖次宗从嘉贞至靖掌纶诰继世人以为冠古絶今次宗又拜焉前古未有士林称之
　　座主见门生知举
　　萧昕杜黄裳杨嗣复柳璟李景让薛躭按故事考功员外知贡举自开元中以外郎权轻遂命礼部侍郎主之迩来取士益以为重而座主见门生知举犹萧杜二家若嗣复与璟又是礼部侍郎璟首及第才十六年致仕春官尤以为美
　　起家二年为丞相
　　张镐按独孤及撰张镐神道碑云一命左拾遗二命右补阙三命侍御史四命谏议大夫五命中书侍郎平章事起家二年秉国钧自古未有
　　与同列子弟为丞相
　　宋璟与苏瓌子颋同时为相按苏颋除紫薇侍郎平章事时璟叹曰吾与苏家父子同时为丞相至如寛厚博物仆射亦有之若正直贤明则颋过其父推此为论继代为相有如此颋与其父同秉衡者古无所闻璟初共其父比肩又与其子同列如璟年徳重久居台位又无其比
　　父子皆自扬州再入为相
　　李吉甫子徳裕按国朝继世为相者数子唯吉甫徳裕皆自扬州节度再入为相则无其匹况吉甫以忠明博达事宪宗徳裕以清直无党事武宗今上践祚起而用之与苏瓌父子相望为优劣况颋不再相再相者则徳裕之盛为难及也
　　文士为文元功六拜正司徒兼侍中中书令晋国公裴度
　　按裴公进士及第宏词登科歴中书舍人御史中丞刑部侍郎叶赞宪皇平荡宿寇为盗憎入朝遇刼不能伤遂拜相前后为小人害其才横议以惑上者多矣故其诗曰灰心缘忍事霜鬂为论兵竟自为蔡州节度使至郾城三师兵不敢逗挠才四十日擒呉元济以献眀年平郓州分青州兖州为三道用韩父子田正父子两家同时为镇皆掌强兵自古无之太和五年册拜司徒兼侍中其年又拜河阳后二年又拜留守洛阳又拜司徒中书令仍依旧居守一年又拜留守太原一年又拜入辅凡六拜焉当廷以侍中中书令为正相艰难以来以宠用武臣如公文业发身戎功佐主削平巨寇致位上台以台徳终始于大位者近古儒生无比也
　　门生先为座主佩金紫
　　李石按石元和十三年及第后二年赐绯后二年赐紫自释褐四年之内服金紫量之前辈实无其比至长庆二年座主庾公内艰服阕除尚书右丞始赐紫绶石乃选紫衫金印以献议者荣之
　　门生为翰林学士撰座主白麻
　　薛廷老按宗初置翰林待诏寻改为学士以备顾问只对而已代宗登极并领诏诰每授相除将不由外制徳宗之代尤难其选凡及第之人入者甚众或座主先逝而不见或座主官位而不及于内廷之制者唯廷老翰林时座主庾公拜兖海节度廷老为门生得为麻制时代荣之
　　三代自中书舍人拜侍郎
　　燕公张説【自中书舍人拜工部侍郎】子均【自中书舍人拜礼部侍郎】孙蒙【自中书舍人拜礼部侍郎】按张公三代自中书舍人拜侍郎奕世无比时号为佳美者耳

　　翰林志【李肇】
　　昔宋昌有言曰所言公公言之所言私王者无私夫翰林为枢机密宥之地有所慎者事之微也若制置任用则非王者之私汉制尚书郎主作文书起草更直于建礼门内台给青缣白绫或以锦被帷帐氊褥画通中枕大官供食汤官供饼饵五熟果五日一美食下天子一等建礼门内得神仙门内得光眀殿神仙殿自门下省中书省盖以今翰林之制略同而所掌轻也汉武帝时严助朱买臣吾丘寿王司马相如东方朔枚臯之徒皆在左右是时朝廷多事中外论难大臣数诎亦其事也唐兴太宗始于秦王府开文学馆擢房龄杜如晦一十八人皆以本官兼学士给五品珍膳分为三畨更直宿于阁下讨论坟典时人谓之登瀛州贞观初置文馆学士听朝之隙引入大内殿讲论文义商较时政或分夜而罢至宗置丽正殿学士名儒大臣皆在其中后改为集贤仙殿亦草书诏至翰林置学士集贤书诏乃罢
　　初国朝修陈故事有中书舍人六贠专掌诏诰虽曰禁省犹非密切故温大雅魏征李百药岑文本褚遂良许敬宗上官仪时召草制未有名号干封已后始曰北门学士刘懿之刘袆之周思茂元万顷范履冰为之则天朝苏味道韦承庆其后上官昭容独掌其事睿宗则苏稷贾膺福崔湜宗初改为翰林待诏张説陆坚张九龄徐安贞相继为之改为翰林供奉开元二十六年刘光谨张垍乃为学士始别建学士院于翰林院之南又有韩纮阎伯舆孟匡陈兼李白蒋镇在翰林院虽有其名不职其事
　　已后翰林始兼学士之名代宗初李泌为学士而今壁记不列名氏盖以不职事之故也
　　案六典中书掌诏防制勑玺书册命皆案典故起草进书其禁有四一曰漏泄二曰稽缓三曰遗失四曰忘误所以重王命也制勑既行有误则奏而正之凡王命之制有七一曰册书立后建嫡封树籓屏宠命尊贤临轩备礼则用之二曰制书行大典赏罚授大官爵厘革旧政赦宥降虑则用之三曰慰劳制书褒赞贤良劝勉遣劳则用之四曰发白勑增减官员废置州县征兵发马除免官爵授六品已下官处流已上罪并用之五曰勑防为百司承防而为程式奏事请施行者则用之六曰论事勑书慰谕公卿诫约臣下则用之七曰勑牒随事承防不易旧典则用之又荅疏于王公则用皇帝行宝劳来勲贤乃用皇帝之宝征召臣下则用皇帝信宝荅四方书则用天子行宝抚慰蛮方则用天子之宝发畨国兵则用天子信宝并甲令之定制也近朝大事直出中禁不由两省不用六宝并从权也元和初置书诏印学士院主之凡赦书徳音立后建储大诛讨免三公宰相命将曰制并用白麻纸不用印双日起草閤门钥入而后进书只日百寮立班于宣政殿枢密使引案自东上閤门出若谪宰相则付通事舍人矩步而宣之机务要速亦用双日甚者虽休假追朝而出之凡赐与征召宣索处分曰诏用白藤纸凡慰军旅用黄麻纸并印凡印批荅表疏不用印凡太清宫道观荐告词文用青藤纸朱字谓之青词凡诸陵荐告上表内道观叹道文并用白麻纸杂词祭文禁军号并进本
　　凡将相告身用金花五色绫纸所司印凡吐蕃赞普书及别録用金花五色绫纸上白檀香木珍珠瑟瑟钿函银鏁回纥可汗新罗渤海王书及别録并用金花五色绫纸次白檀香木瑟瑟钿函银鏁诸蕃军长吐蕃宰相回纥内外宰相摩尼已下书及别録并用五色麻纸紫檀木钿函银鏁并不用印南诏及大将军清平官书用黄麻纸出付中书奉行却送院封函与回纥同凡画而不行藏之函而不用者纳之
　　凡参议奏论撰述注释无定名奏复无昼夜凡征天下草泽之士临轩策试则议科设问覆定与夺凡受宣有堂歴自记有承防簿记大抵四者之禁无殊而漏泄之禁为急天宝十二载安禄山来朝宗欲加同中书平章事命张垍制不行及其去也怏怏滋甚杨国忠曰此张之告也遂贬庐溪郡司马兄均建安郡太守弟琡宜春郡司马徳宗雅尚文学注意是选乗舆每幸学士院顾问锡赉无所不至御馔珍肴辍而赐之又尝召对于玉堂移院于金銮殿对御起草诗赋唱和或旬日不出呉通微昆季同时擢用与陆防争恩不叶甚于水火天下丑之贞元三年防上疏曰伏详今式及国朝典故凡有诏令合由于中书如或墨制施行所司不须承受盖所以示王者无私之义为国家不易之规贞观中有学士一十八人太宗听朝之余但与讲论坟籍时务得失悉不相干实録之中具载其事宗末方置翰林张垍因縁国亲特承宠遇当时之议以为非宜然止于唱和文章批荅表疏其于枢密辄不知肃宗在灵武鳯翔事多草创权宜济急遂破旧章翰林之中始掌书诏因循未革以迄于今嵗月滋深渐逾职分顷者物议尤所不平皆云学士是天子私人侵败纲纪致使圣代亏至公之体宰相有备位之名陛下若俯顺人情大革前弊凡在诏勑悉归中书逺近闻之心称至当若未能变改且欲因循则学士年月校深稍稍替换一者谤议不积二者气力不衰君臣之间庶全终始事关国体不合不言疏奏不纳虽征据错谬然识者以为知言贞元末其任益重时人谓之内相而上多疑忌动必拘防有守官十三考而不迁故当时言内职者荣滞相半及顺宗不怿储位未立王叔文起于非类窃学士之名内连牛美人李忠言外结奸党取兵柄防神器天下震骇是时郑絪为内庭之老首定大计今上即位授絪中书侍郎平章事初姜公辅行在命相及就第而拜之至李吉甫除中书侍郎平章事适与裴垍同直裴垍草吉甫制吉甫草武元衡制垂帘挥翰两不相知至暮吉甫有叹惋之声垍终不言书麻尾之后乃相庆贺礼絶之敬主于座中及明院中使学士送至银台门而相府官吏于门外禁署之盛未之有也
