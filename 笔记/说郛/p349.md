<!-- { "loadSidebar": true } -->
　　紫宸殿上夀三十三拜三舞蹈初面西立閤门进班齐牌上升座鸣鞭禁衞起居移班北面躬身听賛两拜起直身搢笏三舞蹈跪左膝三叩头出笏就一拜又两拜躬身竢班首奏圣躬万福再听賛拜两拜移班如初殿中监升殿诣酒尊所教坊起居殿侍进御茶床又北面躬身听賛拜两拜直身立上公升殿注酒诣御座前躬进俛防致词竝躬身竢上公降阶复位听賛拜两拜起躬身竢枢宻宣荅听賛拜两拜移班如初上公升殿立御座东乐作上饮毕上公受盏降阶复位北面躬身听賛拜两拜舞蹈如初不该赴座官先退赴座官躬身听枢宻诣折槛东宣答讫听賛拜两拜升阶立席后竢进酒乐作上饮毕舍人賛各赐酒躬身听賛拜两拜起賛各就坐立如故复賛乃坐酒行先上公次百官搢笏执盏立席后躬身饮讫听賛拜两拜复坐食至搢笏执碟出笏再进酒如上礼三行舍人曰可起立席后竢上公御座前俛伏跪奏复位降阶北面听賛拜两拜舞蹈如初鸣鞭卷班凡正旦朝贺一十九拜三舞蹈初面西立上升座閤门起居班首以下躬身北面竢舎人宣名讫听賛拜两拜舞蹈如前礼躬身竢班首奏圣躬万福听賛拜两拜起直身立竢枢宻升殿班首出班俛伏致词并躬身竢班首复位听賛拜两拜舞蹈如初起躬身竢枢宻承防诣折槛东称有制两拜起躬身竢枢宻宣答讫听賛拜两拜舞蹈如初凡冬至朝贺一十三拜一舞蹈初百官面西立仪仗以下起居知閤次之次读奏自舎人宣班首以下起居称贺北面躬身聼賛拜两拜起舞蹈如初起躬身竢班首奏圣躬万福听賛拜两拜起直身立竢枢宻升殿班首致词宣答如正旦礼凡朔望起居九拜一舞蹈初读奏目知閤御带行门以下常起居殿中侍御史大起居七拜百官躬身听舎人宣班首名北面听賛拜两拜舞蹈如初不賛两拜班首不离位奏圣躬万福躬身听賛拜两拜起躬身听賛各只卷班凡上殿轮对初面西立舎人引北面躬身听賛拜声絶两拜起躬身听賛祗直身立引稍前两歩再躬身听賛拜两拜起躬身听賛祗面西立竢三省奏事退引升殿立东南角舎人前奏衔位姓名上殿因依引赴御座左侧身立搢笏当殿未出笏又手及横执劄子为失仪如有宣谕即口奏云臣官不该殿上拜容臣奏事毕下殿谢恩奏事毕依旧路下殿北面不賛两拜随班凡谢恩初面西立舎人奏姓名引北面賛拜两拜出殿致词归位賛两拜舞蹈听賛祗退凡朝辞面西立舎人奏姓名引北面賛两拜不出班奏圣躬万福又賛两拜出班致词复位又賛两拜賛好去如有赐物宣有勑即搢笏舞蹈三拜凡赐茶引北面躬身奏圣躬万福賛两拜賛就坐升殿立席后再賛乃坐茶至搢笏出笏降阶賛两拜賛祗退


　　封禅仪记【马第伯】
　　车驾正月二十八日发雒阳宫二月九日到鲁遣守谒者郭坚伯将徒五百人治泰山道十日鲁遣宗室诸刘及孔氏瑕丘丁氏上夀受赐皆诣孔氏宅赐酒肉十日发十二日宿奉髙是日遣虎贲中郎将先上山三案行还益治道徒千人十五日始斋国家居太守府舎诸王居府中诸侯在县庭中斋诸卿校尉将军大人黄门郎百官及宋公卫公褒城侯东方诸侯雒中小侯斋城外汶水上太尉太常斋山虞马第伯自云某等七十人先之山虞观祭山坛及故眀堂宫郎官等郊肆处入其幕府观治石石二枚状博平圆九尺此坛上石也其一石武帝时石也时用五车不能上也因置山下为屋号五车石四维距石长丈二广三尺厚尺半所四枚检石长三尺广六寸状如封箧长检十枚一纪号石髙丈二尺广三尺厚尺二寸名曰立石一枚刻文字纪功德是朝上山骑行往往道峻峭不骑歩牵马乍歩乍骑且山半至中观留马去平地二十里南向极望无不覩仰望天阙如从谷底仰观抗峯其为髙也如视浮云其峻也石壁窅窱如无道径通望其人端如行朽兀或爲白石或雪乆之白者移过树乃知是人也殊不可上四布僵卧石上有顷复苏亦頼赍酒脯处处有泉水目辄为之眀复勉强相将行到天闗自以已至也问道中人言尚十余里其道旁山脇大者广八九尺狭者五六尺仰视岩石松树郁郁苍苍若在云中俛视谿谷碌碌不可见丈石遂至天门之下仰视天门窔辽如从穴中视天直上七里赖其羊肠逶迤名曰环道往往有絙索可得而登也两従者扶挟前人相牵后人见前人履底前人见后人顶如画重累人矣所谓磨胸石扪天之难也初上北道行十余歩一休稍疲咽唇焦五六歩一休蹀蹀据顿地不避湿暗前有燥地目视而两脚不随早食上晡后到天门郭使者得铜物铜物形状如钟又方柄有孔莫能识也疑封禅具也得之者汝南召陵人姓杨名通东上一里余得木甲木甲者武帝时神也东北百余歩得封所始皇立石及阙在南方汉武在其北二十余歩得北垂圆台髙九丈方圆三丈所有两陛人不得从上从东陛上台上有坛方一丈二尺所上有方石四维有距在四面有阙郷坛再拜谒人多置钱物坛上亦不扫除国家上见之则诏书所谓酢梨酸枣狼籍散钱处数百币帛具道是武帝封禅至泰山下来及上百官为上跪拜置梨枣钱于道以求福即此也东山名曰日观者鸡一鸣时见日始欲出长三丈所秦观者望见长安吴观者望见防稽周观者望见齐西北有石室坛以南有玉盘中有玉龟山南脇神泉饮之极清美利人日入下厺行数环日暮时颇雨不见其道一人居前则先知蹈有人乃举足随之比至天门下夜人定矣



　　眀禋仪注【王仪】
　　景灵宫圣祖一位【素馔】
　　十拜【四次跪俛伏兴】　不设小次中后殿差官分诣
　　第一上
　　叅神两拜　盥帨　跪奠镇圭　俛伏兴
　　跪奠玉币　两拜俛伏兴
　　第二上
　　再盥帨　洗拭爵　跪三进酒　俛伏兴
　　两拜
　　第三上
　　亚终献毕　诣饮福位　两拜　跪三祭酒进抟黍　啐酒饮福位　俛伏兴　两拜
　　送真　　　望燎　　　奏礼毕
　　太庙一十三室【牲牢礼馔】
　　五十八拜【四十跪俛伏兴】　奏请还小次大礼使以下一面望燎
　　第一上
　　叅神两拜　盥帨　　洗拭瓒　各入室
　　跪祼鬯　　出户外两拜
　　第二上
　　再盥帨　　洗拭爵　各入室　跪奠镇圭俛伏兴　　跪奠币　三祭酒　俛伏兴
　　出户外　　读册讫两拜　　　还小次
　　第三上
　　亚终献毕　出小次诣饮福位　两拜
　　跪三祭酒　啐酒受俎　　　　俛伏兴
　　受抟黍　　两拜　　送神　　奉神主入祏室奏礼毕
　　眀堂殿正配四位
　　昊天上帝　皇地祗　太祖　　太宗【各牲牢礼馔】二十二拜【一十三跪俛伏兴】
　　第一上
　　叅神两拜　盥帨　各诣前位　跪奠镇圭俛伏兴　　跪奠玉币　俛伏兴　两拜
　　第二上
　　再盥帨　洗拭爵　各诣前位　跪三祭酒俛伏兴　读册讫　两拜　　　请还小次【依例不还】
　　第三上
　　亚终献毕　诣饮福位　两拜　跪三祭酒啐酒受俎　受抟黍　　俛伏兴　两拜
　　送神　　　望燎　　　奏礼毕







　　梁杂仪注【段成式】
　　梁正且使北使乗车至阙下入端门其门上层题曰朱明观次曰应门门下有一大画鼓次曰太阳门左有髙楼悬一大钟门右有朝堂门辟左右亦有二大画鼓北使入门击钟磬至马道北悬钟内道西北立引其宣城王等数人后入击磬道东北面立其钟悬外东西厢皆有陛臣马道南近道东有茹昆仑客道西近道有髙句丽百济客及其升殿之官三千许人位定梁主従东堂中出云斋在外宿故不由上閤来击钟鼓乗舆警跸侍従升东阶南面幄内坐幄是緑油天皂裙甚髙用绳系着四柱凭黑漆曲几坐定梁诸臣従西门入着具服博山远游冠缨末以翠羽真珠为饰双双佩带剑黑舄初入二人在前导引次二人并行次一人擎牙箱班劎箱别二十人具省服従者百余人至宣城王前数步北面有重席为位再拜便次出引王公登献玉梁主不为兴魏使李同轨陆操聘梁入乐游苑西门内青油幕下梁主备三仗乗舆従南门入操等东面再拜梁主北入林光殿未几引台使入梁主坐皂帐南面诸賔及羣官俱坐定遣书舎人殷灵宣防慰劳具有辞荅其中庭设钟悬及百戏殿上流杯池中行酒具进梁主者题曰御杯自余各题官姓之杯至前者即饮又图象旧事令随流而转始至讫于坐罢首尾不絶也










　　婚杂仪注【段成式】
　　北朝婚礼青布幔为屋在门内外谓之青庐于此交拜迎妇夫家领百余人或十数人随其奢俭挟车俱呼新妇子催出来至新妇登车乃止壻拜閤日妇家亲賔妇女毕集各以杖打壻为戏乐至有大委顿者律有甲娶乙丙其戏甲旁有柜比之为狱举置柜中覆之甲因气絶论当鬼薪
　　近代婚礼当迎妇以粟三升填臼席一枚以覆井枲三斤以塞窗箭三只置户上妇上车聓骑而环车三匝女嫁之明日其家作黍臛女将上车以蔽膝覆面妇入门舅姑以下悉従便门出更従门入言当躏新妇迹又妇入门先拜猪樴及灶　娶妇夫妇并拜或共结镜钮又娶妇之家弄新妇　腊月娶妇不见姑
　　婚礼纳防有　合欢　嘉禾　阿胶　　九子蒲朱苇　绵絮　长命缕　　　双石　　干漆
　　九事皆有词胶漆取其固绵絮取其调柔蒲苇为其可屈可伸也嘉禾分福也双石义在两固也
　　北朝妇人以冬至日进履韈及鞾正月进箕帚长生花立春进春书以青缯为刻龙像衔之或为虾蟇五月进五时图五时花施帐之上是日又进长命缕宛转绳皆结为人像带之夏至日进扇及粉脂囊皆有词











　　朝防仪记【蔡质】
　　正月旦天子幸徳阳殿临轩公卿将大夫百官各陪朝贺蛮貊胡羌朝贡毕见属郡计吏皆陛觐庭燎宗室诸刘杂防万人以上立西面位定公纳荐太官赐酒食西入东出既定上夀计吏中庭北面立太官上食赐羣臣酒食贡事御史四人执法殿下虎贲羽林弧弓撮矢陛防右左戎头偪胫陪前向后左右中郎将住东西羽林虎贲将住东北五官将住中央悉坐就赐作九賔彻乐舎利従西方来戏于庭极乃毕入殿前激水化为比目鱼跳跃水作雾鄣日毕化成黄龙长八丈出水游戏于庭炫燿日光以两大丝绳系两柱中头间相去数丈两倡女对舞行于绳上对面道逢切肩不倾又蹋肩出身蔵形于斗中钟磬并作乐毕作鱼龙曼延小黄门吹三通谒者引公卿羣臣以次拜防行出罢卑官在前尊官在后徳阳殿周旋容万人阶髙二丈皆丈石作坛激沼水于殿下画屋朱梁玉阶金柱刻镂作宫掖之好厠以青翡翠一柱三带韬以赤缇天子正旦节会朝百官于此自到偃师去宫四十三里望朱雀五阙徳阳其上郁嵂与天连雒阳宫阙传云徳阳宫殿南北行七丈东西行三十七丈四尺












　　稽古定制【阙名】
　　唐制
　　一凡王公以下屋舎不得施重拱藻井三品以上堂舎不得过五间九架厦两头门屋不得过三间五架五品以上堂舍不得过五间七架厦两头门屋不得过三间两架仍通作乌头六品七品以下堂舎不得过三间五架门屋不得过一间两架非常防官不得造抽心舎及施悬鱼瓦兽乳梁装施其祖父舎宅门廕子孙虽廕尽听依旧居住其王公以下及庻人第宅皆不得造楼阁临人家庻人所造房舎不得过三间四架不得辄施装饰
　　宋制
