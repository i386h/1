<!-- { "loadSidebar": true } -->
　　蜡梅本非梅类以其与梅同时香又相近色酷似蜜脾故名蜡梅凡三种以子种出不经接花小香淡其品最下俗谓之狗蝇梅经接花疎虽盛开花常半含名磬口梅言似僧磬之口也最先开色深黄如紫檀花密香秾名檀香梅此品最佳蜡梅香极清芳殆过梅香初不以形状贵也故难题咏山谷简斋但作五言小诗而已此花多宿叶结实如垂铃尖长寸余又大如桃奴子在其中
　　后序
　　梅以韵胜以格髙故以横斜疎瘦与老枝怪竒者为贵其新接穉木一嵗抽嫩枝直上或三四尺如酴醿蔷薇辈者吴下谓之气条此直宜取实规利无所谓韵与格矣又有一种粪壤力胜者于条上茁短横枝状如棘针花宻缀之亦非髙品近世始画墨梅江西有杨补之者尤有名其徒仿之者实繁观杨氏画大略皆气条耳虽笔法竒峭去梅实逺惟亷宣仲所作差有风致世鲜有评之者余故附之谱后












　　梅品【张功甫】
　　序曰梅花为天下神竒而诗人尤所酷好淳熈嵗乙巳予得曹氏荒圃于南湖之濵有古梅数十爰辍地十亩移种成列増取西湖北山别圃红梅合三百余本筑堂数间以临之又夹以两室东植千叶缃梅西植红梅各一二十章前为轩楹如堂之数花时居宿其中环洁辉映夜如对月因名曰玉照复开涧环绕小舟往来未始半月舍去自是客有游桂隐者必求观焉顷者太保周益公秉钧予尝造东阁坐定首顾予曰一棹径穿花十里满城无此好风光盖予旧诗尾句众客相与歆艳于是游玉照者又必求观焉值春凝寒又能留花过孟月始盛名人才士题咏层委亦可谓不负此花矣但花艳并秀非天时清美不宜又标韵孤特若三闾首阳二子宁槁山泽终不肯頫首屏气受世俗湔拂间有身亲貌悦而此心落落不相领会甚至于汚防附近畧不自揆者花虽眷客然我辈胸中空洞防为花呼叫称寃不特三叹而足也因审其性情思所以为奬防之策凡数月乃得之今防花宜称憎嫉荣宠屈辱四事总五十八条揭之堂上使来者有所警省且示人徒知梅花之贵而不能爱敬也使与子之言传布流诵亦将有媿色云
　　花宜称凡二十六条
　　为澹阴为晓日为薄寒为细雨为轻烟为佳月为夕阳为微雪为晚霞为珍禽为孤鹤为清溪为小桥为竹边为松下为明窻为踈篱为苍厓为緑苔为铜瓶为纸帐为林间吹笛为膝上横琴为石枰下棋为扫雪煎茶为美人澹妆簪戴
　　花憎嫉凡十四条
　　为狂风为连雨为烈日为苦寒为丑妇为俗子为老鸦为恶诗为谈时事为论差除为花径喝道为对花张绯幙为赏花动鼔板为作诗用调羮驿使事
　　花荣宠凡六条
　　为烟尘不染为铃索防持为除地镜净落瓣不淄为王公旦夕留盼为诗人阁笔评量为妙妓澹妆雅歌
　　花屈辱凡十二条
　　为主人不好事为主人悭鄙为种富家园内为与麄婢命名为蟠结作屏为赏花命猥妓为庸僧窻下种为酒食店内挿瓶为树下有狗矢为枝下晒衣裳为青纸屏粉畵为生猥巷秽沟边










　　花经【张翊】
　　翊世本长安因乱南来先主擢置上列时邦西平昌令卒翊好学多思致尝戏造花经以九品九命升降次第之时服其允当
　　一品九命
　　兰　　　　牡丹　　　防梅
　　酴醿　　　紫风流【睡香异名】
　　二品八命
　　琼花　　　蕙　　　　岩桂
　　茉莉　　　含笑
　　三品七命
　　芍药　　　莲　　　　薝卜
　　丁香　　　碧桃　　　垂丝海棠
　　千叶桃
　　四品六命
　　菊　　　　杏　　　　辛夷
　　豆冦　　　后庭　　　忘忧
　　樱桃　　　林禽　　　梅
　　五品五命
　　杨花　　　月红　　　梨花
　　千叶李　　桃花　　　石榴
　　六品四命
　　聚八仙　　金沙　　　寳相
　　紫薇　　　凌霄　　　海棠
　　七品三命
　　散花　　　真珠　　　粉团
　　郁李　　　蔷薇　　　米囊
　　木　　　山茶　　　迎春
　　玫瑰　　　金灯　　　木笔
　　金鳯　　　夜合　　　踯躅
　　金钱　　　锦带　　　石蝉
　　八品二命
　　杜鹃　　　大清　　　滴露
　　刺桐　　　木兰　　　鸡冠
　　锦被堆
　　九品一命
　　芙蓉　　　牵牛　　　木槿
　　葵　　　　胡葵　　　鼔子
　　石竹　　　金莲









　　花九锡【罗虬】
　　花九锡亦须兰蕙梅莲辈乃可披襟若芙蓉踯躅望仙山木野草直惟阿耳尚锡之云乎
　　重顶帷【障风】　　　金剪刀【剪折】
　　甘泉【浸】　　　　　玉缸【贮】
　　雕文台座【安置】　　畵图
　　翻曲　　　　　　美醑【赏】
　　新诗【咏】
　　附韩熈载五宜説
　　对花焚香有风味相和其妙不可言者
　　木犀宜龙脑　　　酴醿宜沈水
　　兰宜四絶　　　　含笑宜麝
　　薝卜宜檀
　　附陈仲醇花宠幸
　　梅芬傲雪偏饶吟魂　杏蕋娇春最怜妆镜梨花带雨青闺断肠　荷气临风红顔露齿海棠桃李争艳绮席　牡丹芍药乍迎歌扇芳桂一枝足开笑语　幽兰盈把堪赠仳离以此引类连情境趣多合
　　附袁中郎花沐浴
　　浴梅宜隐士　　　　浴海棠宜韵致客
　　浴牡丹芍药宜靓妆妙女
　　浴榴宜艳色婢　　　浴木犀宜清慧儿
　　浴莲宜道士　　　　浴菊宜好古而竒者浴腊梅宜清痩僧







　　洛阳花木记【周氏】
　　予少时闻洛阳花卉之盛甲于天下尝恨皆未能尽观其繁盛妍丽窃有憾焉熈宁中长兄倅绛因自东都谒告往省亲三月过洛始得游精蓝名圃赏及牡丹然后信谓向之所闻为不虚矣会迫于官期不得从容游览元丰四年予莅官于洛吏事之暇因得博求谱録得唐李卫公平泉花木记范尚书欧阳叅政二谱按名寻讨十始见其七八焉然范公所述五十二品可攷者才三十八欧之所録者二篇而已其叙钱思公双桂楼下小屏中所録九十余种但槩言其畧耳至于花之名品则莫得而见焉因以余耳目之所闻见及近世所出新花叅校三贤所録者凡百余品其亦殚于此乎然前贤之所记与天下之所知洛之所植牡丹而已至于芍药天下以维扬为称首然而知洛之所植其名品不减维扬而开头之种殆不如也又若天下四方所产珍藂佳卉得一于园馆足以为美景异致者洛中靡不兼有之然天下之人【原阙】






　　牡丹【千叶五十九品多叶五十品】
　　千叶黄花其别十
　　姚黄　　　胜姚黄　　牛家黄　　千心黄
　　甘草黄　　丹州黄　　闵黄　　　女真黄
　　丝头黄　　御袍黄
　　千叶红花其别三十二
　　状元红　　魏花　　　胜魏　　　红都胜
　　紫都胜　　瑞云红　　岳山红　　间金红
　　金系腰　　一捻红　　九萼红　　刘师阁
　　大叶寿安　细叶寿安　洗妆红　　蹙金毬
　　探春毬　　二色红　　蹙金楼子　碎金红
　　彤云红　　转枝红　　葢园红　　越山红楼子紫丝旋心　富贵红　　不晕红　　寿妆红
　　玉盘妆　　双头红【亦多开叶】遇仙红　　簇四簇五千叶紫花其别十
　　双头紫　　左紫　　　紫绣毬　　安胜紫
　　大宋紫　　顺圣紫　　陈州紫　　袁家紫
　　婆台紫　　平头紫
　　千叶绯花一
　　潜溪绯
　　千叶白花其别有四
　　玉千叶　　玉楼春　　玉蒸饼　　一百五
　　多叶红花其别三十二
　　鞓红　　　大红【深粉红】　湿红　　　承露红【有十二个子】添色红【深似鹤翎】鹤翎红　　朱砂红　　揉红
　　胭脂红　　献来红　　贺红　　　大晕红
　　林家红【色深红】两京强　　观音红　　青州红
　　玉楼红　　双头红　　汝州红　　独看红
　　鹿胎红　　缀州红　　试妆红　　玲珑红
　　青线棱　　延州红　　苏家红　　白马山
　　夹黄蕊　　丹州红　　柿红　　　唐家红
　　多叶紫花其别十四
　　泼墨紫　　冠子紫　　叶底紫　　光紫
　　段家紫　　银合棱【左紫之单叶者】　　　　经箴紫
　　莲花萼　　大紫【亦名长寿紫】索家紫　　陈州紫
　　双头紫　　承露紫　　唐家紫
　　多叶黄花其别三
　　丝头黄　　吕黄　　　古姚黄
　　多叶白花一
　　玉醆白
　　芍药
　　千叶黄花其别十六
　　御衣黄　　凌云黄　　南黄楼子　尹家黄楼子银褐楼子　表黄　　　延寿黄　　硖石黄
　　新安黄　　寿安黄　　温家黄　　郭家黄
　　青心鲍黄　红心鲍黄　丝头黄　　黄缬子
　　千叶红花其别十六
　　红楼子　　红冠子　　朱砂旋心　硬条旋心
　　斑干旋心　深红小魏花　　　　　淡红小魏花红缬子　　灵山缬子　马家红　　楚州冠子四蜂儿　　醉西施　　剪平红　　茆山冠子栁圃新接【红丝头】
　　千叶紫花其别六
　　紫楼子　　龙间紫　　紫按子　　粉面紫
　　紫丝头　　紫缬子
　　千叶白花二
　　玉楼子　　白缬子
　　千叶桃花一
　　绯楼子
　　杂花八十二品
　　瑞香【紫色本出庐山宜阴翳延】　　　黄瑞香　　川海棠
　　垂丝海棠【名软条】　　　杜海棠【淡者】黄海棠
　　绣绵海棠【一名娇海棠】　　　南海棠　　黄香梅
　　红香梅【千叶】臈梅【黄千叶】　紫梅【千叶】　雪香【千叶】海石榴　　散水【单叶】　千叶散水　垂丝散水玉珑璁　　真珠花　　玉屑花　　锦带花
　　大锦带　　细叶锦带　文冠花　　红龙栢
　　白龙栢　　紫龙栢　　山茶【臈月开】　晚山茶【寒食开】粉红山茶　白山茶　　棣棠【单叶】　千叶棣棠
　　二色郁李　白郁李【千叶一名玉带】　　　　单叶郁李千叶樱桃　垂丝樱桃　山桃　　　山木
　　软条木　红薇　　　绯薇　　　紫薇
　　千叶红梨　石蓝　　　玉拂子　　木犀
　　木兰【似木笔但木髙丈余开花与牡丹同时发】木笔【似木兰但木极大乃有花花正月初发】辛夷　　　紫荆　　　琼花【八仙而香者】玉蝴蝶
　　八仙花　　丁香花　　百结花　　迎春花
　　金纒花　　黄雀儿　　映山红【即红踯躅】赪桐【一名百日花】红木梨　　千叶木梨　芙蓉【亦名拒霜】　千叶芙蓉黄芙蓉【千叶】千叶朱槿　三春花【一名长命】莎萝花
　　抹厉花　　素馨花　　佛桑花　　夜合花
　　黄夜合　　柽栁　　　倒仙花　　红蕉
　　仙人耳坠【一名满堂花】　　　连翘花　　鹭鸶儿花千叶秋花
　　菓子花
　　桃之别三十
　　小桃　　　十月桃【出西太乙宫】　　　　冬桃【至冬方熟】
　　蟠桃【一名饼子桃千叶】　　　　千叶纒桃　二色桃【一枝上二色】合欢二色桃【朶上二色】　　　千叶绯桃　千叶碧桃大御桃　　金桃　　　银桃　　　白桃
　　昆仑桃　　憨利核桃　胭脂桃　　白御桃
　　旱桃　　　油桃　　　人桃　　　蜜桃
　　平顶桃　　胖桃　　　紫叶大桃　社桃
