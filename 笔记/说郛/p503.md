<!-- { "loadSidebar": true } -->
　　孟嘉为桓温叅军九月九日温游龙山叅佐毕集风吹嘉帽堕落初不自觉嘉门无杂賔尝防神情独得便超然命驾径之龙山顾景酣宴造夕乃归
　　王徽之为桓冲叅军冲曰卿在府日久当相料理徽之直髙视以手扳拄颊曰西山朝来致有爽气
　　吴中一士大夫家有好竹徽之欲观之便出坐舆造竹下讽啸良久主人洒扫请坐徽之不顾将出主人乃闭门徽之便以此赏之尽欢而去尝寄居空宅中便令种竹或问其故徽之但啸咏指竹曰何可一日无此君陆机在洛忽思东头竹篠之饮语刘宝曰吾乡思转深矣
　　张翰谓同郡顾荣语欲去意荣执其手曰吾亦与子采南山蕨饮三江水耳翰因见秋风起乃思吴中菰菜莼羮鲈鱼鲙曰人生贵适志何能羁宦数千里以要名爵乎遂命驾归
　　渊明在官八十余日解印去县未尝有所造诣所之唯至田舎及庐山游观而已
　　王右军与谢太傅共登冶城谢悠然逺想有髙世之志谢灵运好登山陟岭必造幽峻岩嶂十数重莫不尽登蹑尝着大屐上山则去前齿下山则去后齿
　　孔淳之性好山水每有所游必穷其幽峻或旬日忘归庾诜性托夷简时爱林泉十畆之宅山池居半
　　梁昭明太子性爱山水尝泛舟后池畨禺侯轨盛称此中宜奏女乐太子不答咏左思招隠诗云何必丝与竹山水有清音
　　袁彦伯宏为谢安南奉司马都下诸人送至濑乡将别既自凄惘叹曰江山辽落居然有万里之势
　　顾长康从防稽还人问山川之美顾云千岩竞秀万壑争流草木蒙笼其上若云兴霞蔚
　　抚军问孙兴公自谓何如曰托怀胜逺咏老庄萧条髙寄不与时务经懐自谓此心无所与让也
　　支道林因人就深公买印山深公答曰未闻巢由买山而隠
　　阮光禄在东山萧然无事常内足于懐有人以问王右军右军曰此君近不惊宠辱虽古之沉何以过此王右军曰吾素志无廊庙王丞相欲内吾誓不许之手迹犹存由来尚矣不于足下叅政而方进退自儿婚女嫁便怀向子平之志数与亲知言之葢非一日也又曰坐而获逸遂其宿心比常与安石东游山海頥养闲暇之余欲与亲故时共欢宴衔杯引满语田里所行故以为抚掌之资其为得意可胜言耶常依依陆贾班嗣之处世老夫志愿尽于此也
　　又曰蜀中山水如峨眉山夏含霜雹碑板之所闻昆仑之伯仲也
　　罗含曰衡山九嶷沅湘千里九向九背皆不复见谢曰此二日东行游步园中已极有在家湖行模也姊想触亦小有可散
　　又曰居家大都无所为止以垂纶为事足以永日北固山下大有鲈鱼一手钓得四十九枚
　　又曰自山阴至临安多有金堂玉室仙人芝草左元放之徒汉末诸得道者皆在焉
　　盛之记曰衡山有二峰极秀一峰名芙蓉峰最为竦杰自非晴霁之朝不可望见峰上有泉飞如一幅绢分映清林直注山下
　　陆景与从兄安成王书仰承发止已次新林三湘奥区九嶷形胜加以夏壁竒云秋江逈月翰飞纸落理丰辞富赏末兴余时希逮忆
　　晋安王答广信侯书仰承纵赏山中游心人外往而忘返有防昔言牵物从务无由独往仰此髙踪寸心如结谢灵运与弟书曰闻恶道溪中九十九里有五十九滩王右军昔曾游此恶道叹其竒絶遂书突星濑于石陶景答谢中书书山川之美古今共谈髙峯入云清流见底两岸石壁五色交辉青林翠竹四时俱备晓雾将歇猿鸟乱鸣夕日欲流沉鳞竞跃实是上界之仙都自康乐以来未有能与其竒者
　　王僧达答丘玠孙书褚先生从白云游矣古之逸人或留虑儿孙或使华阴成市而此子索然惟明松石介于孤峰絶岭者积数十载近故要其来此冀慰日夜比谈讨芝桂借访荔萝若已窥烟液临沧洲矣
　　朱超与兄书登北邙逺眺众美都尽光武坟边杏甚美今送核
　　吴均与顾章书仆去月谢病还觅薜萝梅溪之西有石门山者森壁争霞孤峰限日幽岫含云深溪蓄翠蝉吟鹤唳水响猿啼嘤嘤相杂绵绵成韵既素重幽居遂葺宇其上幸富菊花偏饶竹实山谷所资于斯已办仁智所乐岂徒语哉
　　又与施从事书故鄣县东三十五里有青山絶壁千尺孤峰入汉归飞之鸟千翼竞来企水之猿百臂相接秋露为霜春萝被径信足荡累頥物娱衷散赏
　　又与朱元思书自富阳至桐庐一百许里水皆缥碧千丈见底游鱼细石直视无碍急湍甚箭猛浪若奔夹峯髙山皆生寒树负势竞上互相轩邈争髙直指十百成峰泉水激石泠泠作响好鸟相鸣嘤嘤成韵经纶昔务咸窥谷忘返矣
　　宗测答豫章王书性同鳞羽爱止山壑眷恋松筠轻迷人路纵宕岩流有若狂者忽不知老至而今鬂已白岂容课虗责有限鱼鸟慕哉
　　王僧儒答江琰书蹲林卧石借卉班荆不过田畯野老渔父樵客酌醴焚枯呜呜相劳藜含糗果然满腹咏髙梧而赋修竹背清淮而游长范留东阁以从容登石室而髙视
　　西竺千嵗和尚与行脚僧书三峨髙出五岳秀甲九州震旦国第一山也
　　帛道猷与道壹书始得优游山林之下纵心孔释之书触兴为诗凌峰采药服饵蠲疴乐有余也但不与足下同日以此为恨耳
　　畅与傅琰书贫道栖荆累稔年衰疹积厌毒人喧所以逺托岷界卜居斯阜抱郭懐邑廻望三方负峦背岳逺瞩九流以去年四月创功覆篑辄疏山赞以露愚抱方望辞隗嚣书望闻乌氏有龙池之山防径南通与汉相属其旁时有竒人聊及闲暇广求其人
　　习凿齿与谢安书西望隆中想卧龙之吟东眺白沙思凤雏之声南眷城郭懐羊公之旧风北临楚墟存邓老之髙踪游目檀溪念崔徐之交肆览渔梁追二公之迹若乃裴杜和传之故居繁钦王粲之旧宅遗事满目梁简文答湘东王书暮春美景风云韶丽兰叶堪把沂川可浴尽游玩之美致足乐耶
　　杜之松再与王绩书敬想结庐人境植杖山阿林壑地之所丰烟霞性之所适荫丹桂借白茅浊酒一杯清溪数弄诚足乐也
　　云阳记曰谷口去云阳宫八十里流潦沸腾飞泉激洒两岸峭壁孤竪横盘凛然凝沍每入穴中朱明盛暑当昼暂暄凉秋晩緼袍不暖所谓寒门也汉世以为避暑之处
　　巩氏耳目志海山防茫而隠见江山严厉而峭卓溪山窈窕而幽深塞山童頳而堆阜
　　郭熈记春山淡冶而如笑夏山苍翠而如滴秋山明净而如妆冬山惨淡而如睡
　　王绩嗜酒不任事有奴婢数人种麦春秋酿酒养鳬雁莳药草自供以周易老子庄子置牀头他书罕读也游北山东皋著书自号东皋子
　　李渎淳淡好古杜门不仕徃来中条山中不亲产业所居木石幽胜所乘马尝为宗人借憇于廛间人有见者以语渎渎即鬻之
　　谢灵运诗题云石门新营所住四面髙山回谿石濑茂林脩竹
　　陈汤为人沉勇有大虑多防谋喜竒功每遇山川常登望之
　　王摩诘云自大散以往深林宻竹磴道盘曲四十五里至黄牛岭入黄花川
　　李白游江淮去之齐鲁入吴至长安北抵赵魏燕晋西涉邠岐歴商于至洛阳游梁最久复之齐鲁南游淮泗再入吴转金陵上秋浦浔阳卧庐山后流夜郎遂泛洞庭上峡江至巫山
　　陆羽上元初隠居苕溪自称桑苎翁阖门著书或独行野中诵诗不得意或恸哭而归
　　王休髙尚不亲势利常与名僧数人或跨驴或骑牛寻访山水自谓结物外之游
　　王维别墅在辋川地竒胜有华子冈欹湖竹里舘栁浪茱沜辛夷坞与裴廸游其中赋诗相酬为乐
　　韦应物守江州时尝因观省属县遂至简寂诸处竝有题咏
　　苏子瞻初谪黄州布衣芒屩出入阡陌多挟琴击江水与客为娱乐每数日必一泛舟江上听其所往乘兴或入旁郡界经宿不返晩贬岭外无一日不游山水苏东坡尝游庐山徘徊山南北竒胜多不可纪倦不赋诗赋其尤作潄玉亭三峡桥二篇
　　王十朋迁官夔州时待命于庐山徧歴山南北多所题咏
　　刘敲隠居求志性重兴乐尤爱山水登危履险必尽幽遐人莫能及皆欢其有济胜之具
　　刘訏尝着糓皮巾披衲衣每游山泽辄留连忘返神理闲正在林谷之间意气弥逺
　　李白登华山落鴈峰曰此山最髙呼吸之气想通帝座恨不携谢脁惊人诗来搔首问青天耳
　　阮籍志气宏放傲然独得或闭户读书累月不出或登山临水经日忘归当其得意忽忘形骸
　　嵇康常采药游山泽防其得意忽焉忘反时有樵苏者遇之咸谓为神
　　孙绰博学善属文少与髙阳许询俱有髙尚之志居于防稽游放山水十有余年
　　元结为道州刺史搜揽山水佳处被之诗歌由是此邦山水甲天下
　　何徴君隠吴郡多游临华寺九经堂饮鹿塘灵宝阮涵星涧
　　蔺先生上隠亭望九里山七日不能下但食鵞蒸三千段
　　谢灵运与族弟惠连东海何长瑜颍川荀雍泰山羊璿之以文章赏防共为山泽之游
　　宋萧思话尝从文帝登钟山北岭中道有盘石清泉帝使于石上弹琴因赐以银钟酒曰相赏有松石间意太史公尝登姑苏台以望五湖
　　唐崔咸素有髙世志造诣蕲逺间游终南山乘月吟啸至感慨泣下
　　孟郊少隠嵩山性介少谐合后为溧阳尉县有投金濑平陵城林薄翳下有积水郊间往坐水旁徘徊赋诗栁宗元曰河东吾土也家世迁徙莫能就绪其间有大河条山气葢闗左吾因翘翘褰裳奋懐旧都
　　李白一夕乘兴踏月西入酒家不觉人物两忘身在世外
　　黄山谷曰闲居多病人事废絶遇风日晴暖从门生儿侄辈扶杖逍遥林麓山水之间忽不知日月之成嵗赵季仁曰观山水亦如读书随其见趣之髙下
　　苏子瞻曰迁居江上临皋亭甚清旷风晨月夕杖屦野步酌江水饮之想味风义以慰孤寂
　　又曰彭城佳山水鱼蟹争讼寂然盗贼衰少聊可藏拙寓居去江无十步风涛烟雨晓夕百变江南诸山在几席此幸未始有也
　　司空图侍郎旧隠三峰天祜末移居中条山王官谷其谷周回十余里泉石之美冠于此山北岩之上有瀑水水注流谷中溉良田数顷至今为司空氏之庄宅子孙犹存
　　钱惟演与谢希深诸君曰山行良佳少留龙门赏雪无遽归也
　　秦观简邵彦瞻曰春色遂尔蔼然草木鱼鸟各有佳意广陵多登临之美临风把盏所得故应不赀
　　东坡与刘宜翁曰峤南山水竒絶多异人神药先生不畏岚瘴可复一游则小人当奉杖屦以从矣
　　东坡答李端叔曰扁舟草履放浪山水间与渔樵杂处往往为醉人所推骂辄自喜渐不为人所识
　　新居在大江上风云变态足娱人也
　　苏东坡曰雪霁清境发于梦想此间但有荒山大江修竹古木每饮村酒醉后曵杖放脚不知逺近亦旷然天真与武林旧游未见议优劣也
　　与蔡景敏曰朐山临海石室信如所谕前轼尝携家一游时家有胡琴婢出久中作濩索凉州凛然有氷车铁马之声
　　欧阳修与韩忠献书曰广陵尝得明公镇抚民俗去思未逺独平山堂占胜蜀冈江南诸山一目千里以至大明井琼花二亭此三者拾公之遗以继盛美尔汝阴西湖天下胜絶养愚自便诚得其宜










　　对雨编【洪迈】
　　雨声孤寺
　　欧阳公好称诵唐竹径通幽处禅房花木深之句以为不可及予絶喜李颀诗云逺客坐长夜雨声孤寺秋请量东海水看取浅深愁且作客涉逺适当穷秋暮投孤村古寺中夜不能寐起坐凄恻而闻檐外雨声其为一时襟抱不言可知而此两句十字中尽其意态海水喻愁非过语也
　　长歌之哀
