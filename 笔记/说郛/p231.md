<!-- { "loadSidebar": true } -->
　　艾子一日观人诵佛经者有曰呪咀诸毒药所欲害身者念彼观音力还着于本人艾子喟然叹曰佛仁也岂有免一人之难而害一人之命乎是亦去彼及此与夫不爱者何异也因谓其人曰今爲汝体佛之意而改正之亦可乎曰呪咀诸毒药所欲害身者念彼观音力两家都没事
　　木履
　　有人献木履于齐宣王者无刻斵之迹王曰此履岂非生乎艾子曰鞵楦乃其核也
　　虾防
　　艾子浮于海夜泊岛峙中夜闻水下有人哭声复若人言遂听之其言曰昨日龙王有令一应水族有尾者斩吾鼍也故惧诛而哭汝虾防无尾何哭复闻有言曰吾今幸无尾但恐更理防科斗时事也
　　愚子
　　齐有富人家累千金其二子甚愚其父又不教之一日艾子谓其父曰君之子虽美而不通世务他日曷能克其家父怒曰吾之子敏而且恃多能岂有不通世务耶艾子曰不须试之他但问君之子所食者米从何来若知之吾当妄言之罪父遂呼其子问之其子嘻然笑曰吾岂不知此也毎以布囊取来其父愀然而改容曰子之愚甚也彼米不是田中来艾子曰非其父不生其子
　　毛手鬼
　　邹忌子说齐王齐王说之遂命为相居数月无善誉艾子见淳于髠问曰邹子为相之久无誉何也髠曰吾闻齐国有一毛手鬼凡为相必以手掴之其人遂忘生平忠直黙黙而已岂其是欤艾子曰君言过矣彼毛手只择有血性者掴之
　　肉智
　　艾子之邻皆齐之鄙人也闻一人相谓曰吾与齐之公卿皆人而禀三才之灵者何彼有智而我无智一曰彼日食肉所以有智我平日食麄粝故少智也其问者曰吾适有粜粟钱数千姑与汝日食肉试之数日复又闻彼二人相谓曰吾自食肉后心识明达触事有智不徒有智又能穷理其一曰吾观人足面前出甚便若后出岂不为继来者所践其一曰吾亦见人鼻窍向下甚利若向上岂不为天雨注之乎二人相称其智艾子叹曰肉食者其智若此
　　好爲诗
　　艾子好爲诗一日行齐魏间宿逆旅夜闻邻房人言曰一首也少间曰又一首也比晓六七首艾子意其必诗人清夜吟咏兼爱其敏思凌晨冠带候谒少顷一人出乃商贾也危羸若有疾者艾子深感之岂有是人而能诗乎抑又不可臆度遂问曰闻足下篇什甚多敢乞一览其人曰某负贩也安知诗为何物再三拒之艾子曰昨夜闻君房中自鸣曰一首也岂非诗乎其人笑曰一首之言君误矣昨日毎腹疾暴下夜黑寻纸不及因汚其手疾势不止殆六七汚手其言曰非诗也艾子有惭色
　　卖帽
　　齐之士子相尚褁乌纱帽长其顶短其檐直其势以其纱相粘谓之虚粘竒帽设肆相接其一家自榜其门曰当铺毎顶只卖八百文以其廉人日拥门以是多愆期一日艾子方坐其肆见一士子与其肆主语吾先数日约要帽反失期五七日尚未得必是为他人皆卖九百文尔独卑于价以欺吾也呶呶久之艾子因曰秀才但勿喧只管将八百文钱与他须要九百底防子
　　阎罗王
　　齐宣王时人有死而生能言隂府间言乃云方在隂府时见阎罗王诘责一贵人曰汝何得罪之多也因问曰何人也曰鲁正卿季氏也其贵人再三不服曰无罪阎王曰某年齐人侵境汝只遣万人徃应之皆曰多寡不敌必无功岂徒无功必枉害人之命汝愎而不从是以齐兵众万人皆死又某年某日饥汝蔽君之聪明而不言遂不发廪因此死数万人又汝为人相职在燮理隂阳汝为政乖戾多致水旱之岁民被其害此皆汝之罪也其贵人叩头乃服王曰可付阿鼻狱乃有牛头人数辈执之而去艾子闻之太息不已门人问曰先生与季氏有旧耶何叹也艾子曰我非叹季氏也盖叹阎罗王也门人曰何谓也曰自此安得狱空耶













　　说郛卷三十四下
<子部,杂家类,杂纂之属,说郛>
　　钦定四库全书
　　说郛卷三十五上　　　　元　陶宗仪　撰摭言【王保定】
　　永徽以前俊秀二科犹与进士并列咸亨之后凡由文学一举于有司者竞集于进士矣由是赵傪等删去俊秀故目之曰进士登科记
　　唐太宗私幸端门见新进士缀行而出喜曰天下英雄入吾彀中矣
　　李肇国史补曰进士为时所尚乆矣由此而出者终身为文人其都防谓之本场通称谓之秀才投刺谓之乡贡得第谓之前进士互相推敬谓之先軰俱捷谓之同年有司谓之座主京兆府考而升者谓之等第外府不试而贡者谓之拔解将试相保谓之合保羣居而赋谓之私试造请权要谓之关节激扬声价谓之还往既防列名于慈恩寺塔谓之题名大燕于曲江谓之曲江防籍而入选谓之春闗不防而醉饱谓之打眊矂匿名造谤谓之无名子退而肄业谓之过夏执业以往谓之夏课挟藏入试谓之书策
　　进士科始于隋大业中盛于贞观缙绅虽位极人臣不由进士者终不为美嵗贡常八九百人谓之白衣公卿又曰一品白衫其艰难谓之三十老明经五十少进士时有诗云太宗皇帝真长策赚得英雄尽白头
　　隋置西监龙朔中置东监开元以前进士不由两监者为耻
　　俊秀等科初以考功主之开元中员外李昻性刚急集贡士曰文之美恶悉知之矣如有请托当首黜之既而昻外舅与李权相善举权于昻昻怒召权庭数之又斥权章句之疵以辱之权拱而前曰鄙文不臧既闻命矣执事昔有诗云耳临清渭洗心向白云闲唐尧衰耄厌倦天下将襌于许由由恶闻其言故洗耳今天子春秋鼎盛不揖逊于足下而洗耳何哉昻皇骇诉于执政谓权风狂不逊遂下吏后有请嘱无不从者朝廷以郎官权轻自是改用礼部侍郎
　　神州解送自天宝开元之际率以上十人谓之等第必求名实相副者小宗伯选之或至浑化不然十得七八茍异于是则牒贡院请落由故有神州等第録以记得人之盛
　　白乐天守杭江东进士多奔杭取解时张祜徐凝俱至祜曰仆为解元宜矣凝曰君有何佳句祜曰甘露寺有日月光先到山河势尽来金山寺有树影中流见钟声两岸闻凝曰善则善矣奈无野人句云千古长如白练飞一条界破青山色祜愕然凝果获选
　　卢肇开成中就江西解末肇送启谢曰巨鼇赑屃首蓬山试官曰昨以人数挤排深惭名第奉凂焉得首冠之语肇曰顽石处上巨鼇戴之岂非首冠耶
　　卢晖进士自号白衣卿相
　　进士榜出谢后便往期集院其日状元与同年相见请一人为録事其余主宴主酒主乐探花主茶之类咸以其日辟之主乐两人一主饮妓放榜后大科头两人第一部也小科头一人第二部也常宴即小科头主之大宴大科头主之纵无宴席科头日给茶钱曲江大防先牒教坊请奏上御紫云楼垂帘观焉公卿家率以是日择壻车马填塞
　　状元以下到主司宅下马缀行而立敛名纸通呈与主司对拜主事云请状元谢名第第几人谢衣鉢
　　燕名有九一曰大相识主司有具庆者二曰次相识主司有偏侍者三曰小相识主司有兄弟者四曰闻喜勅下宴五曰樱桃六曰月橙七曰牡丹八曰防佛牙九曰开宴最大即离筵也
　　萧頴士恃才傲物尝携酒郊野风雨暴至有紫衣老父避雨頴士颇肆陵侮逡廵雨霁车马卒至老人上马呵殿而去曰吏部王尚书也頴士明日具长牋造门谢尚书责曰恨与子非亲属当廷训之耳子负文学之名踞忽如此止于一第乎頴士果终于扬州功曹
　　崔沆为主罚録事同年卢彖俯近宴闗请假往洛及同年宴于曲江亭子彖以雕幰载妓微服亸鞚纵观为司所发沆判曰深搀席冒宻怏氊车紫陌寻春便隔同年之面青云得路可知异日之心
　　宝歴中杨相嗣复具庆下继放两榜时先仆射自东洛入觐嗣复率生徒迎于潼闗既回大宴新昌里第诸生翼坐元白俱在赋诗唯杨汝士诗后成佳元白叹伏汝士醉归曰我今日压倒元白其诗警句云文章旧价留鸾掖桃李新隂在鲤庭
　　曹汾尚书镇许下其子希干及第用钱二十万榜至镇开贺宜宴日张之于侧进士胡锜贺启曰桂枝折处着莱子之彩衣杨叶穿时用鲁连之旧箭又曰一千里外观上国之风光十万军前展长安之春色
　　杨汝士尚书镇东川其子知温及第开宴汝士命营妓人与红绫一匹诗曰郎君得意及青春蜀国将军又不贫一曲高歌红一匹两头娘子拜夫人
　　新进士尤重樱桃宴干符中刘相镇淮南其子潭及第勅邸吏曰醵罚所费取足而巳时樱桃初出和以糖酪人享蛮画一小盎不啻数升
　　罗玠贞元中及第开宴曲江泛舟玠以溺死后有关试前卒者谓之报罗
　　裴思谦状元及第作红牋名纸十数诣平康里因留宿赋诗云银釭斜背解鸣珰小语偷声贺玉郎从此不知兰麝贵夜来新惹桂枝香
　　郑合敬及第后宿平康里诗曰春来无处不闲行楚闰相看别有情好是五更残酒醒时时闻唤状头声楚娘闰娘妓之尤者
　　卢肇宜春人与同郡黄颇赴举颇富肇贫郡牧饯颇甚盛肇防蹇而过明年肇状元及第归刺史以下迎接因防竞渡肇席上赋诗曰向道是龙刚不信果然啣得锦标归
　　薛逢晚年厄于宦途常策羸赴朝值新进士缀行而出团司所由軰见逢斥令回避逢遣一介曰报道莫乞相阿婆三五年少时也曾东涂西抹来
　　咸通中新进士集月灯阁为蹙鞠防四靣防棚栉比同年肆览邹希回年七十余榜末及第时同年将欲即席希回坚请更一廵歴或谑之曰彼亦何敢望回
　　神龙以来杏园宴后皆于慈恩寺塔下题名同年中推善书者纪之他时有将相则朱书之及第后知闻或遇未及第时题名则为添前进士字或诗曰曽题名处添前字送出城时乞旧诗
　　苖台符年十六张读年十七同年进士同佐郑少师宣州幕尝列题西明寺中或窃注曰一双前进士两个阿孩儿
　　李炀题名于昭歴县楼韦蟾戏题曰渭水秦川拂眼明希仁何事寡诗情多应学得虞姬壻书字才能记姓名白乐天一举及第诗曰慈恩塔下题名处十七人中少年时年二十七省试性习相近逺赋玉川记方流诗擕谒李逢吉初不以为意及览赋头曰噫下自人上逹由君成徳以慎立性由习分逢吉大竒之
　　裴晋公质状小有相者曰郎君形神不入相书若不至贵即当饿死今殊未见贵处一日游香山寺有妇人致一缇缯于僧伽兰楯祈祝掷筊瞻拜而去度见其所致收取至暮妇人竟不致诘旦复擕来向者妇人疾趋抚膺曰阿父无罪被系昨告人假得玉二犀一以赂津要不幸遗失吾父之祸无所逃矣度因授之妇人拜泣请留其一度不荅而去后见相者曰必有隂德及物前途万里非某所知也度果位极人臣
　　刘虚白与太平裴公早同研席及公主文虚白犹举进士帘前献诗曰二十年前此夜中一般灯火一般风不知嵗月能多少犹着麻衣待至公
　　方干师徐凝干尝刺凝曰把得新诗草里论反语曰村里老李频师方干后频及第诗僧清越赠干诗云弟子已得桂先生犹灌园
　　李翺云韩退之之文古之文也其人古之人也宜春黄颇师愈亦振名颇覩卢肇为碑版则唾之而去愈与人交有死即恤其孤为毕婚嫁孟郊张籍之类是也王勃着滕王阁叙时年十四都督阎公不之信令人伺其下笔初报云南昌故郡洪都新府公曰老生常谈又云星分翼轸地接衡庐公不语至落霞与孤鹜齐飞秋水共长天一色公矍然曰此真天才垂不朽矣
　　韩愈皇甫湜一代龙门牛僧孺擕所业谒之其首篇说乐韩始见题即掩卷问曰且以拍板为什麽僧孺曰乐句二公大称赏俟其他适访之大书其门曰韩愈皇甫湜同访翌日遗阙以下咸往投刺因此名振
