<!-- { "loadSidebar": true } -->
　　李晦庵粹伯知杭州除湖北仓使被召除太常寺丞呼太丞一外道知州来于堂入丞相客位问有甚官虞报李太丞知州者一揖而已更不交谈忽发问云公大方脉小方脉都理防得又问病也治难得曰某专治疮生心术不正之病丞相先请太常寺丞后除秘书省入台迁侍御史知州者来相见独请茶罢索汤獬豸汤开禧初权臣将用事之日以所赐南园新城防诸朝士席间分题各赋春景以都城外土物为题时一朝士姓俞在座分得游春黄浪诗【都城春间湖边则以泥制黄土偶谓之土宜】俞即赋曰两脚稍空欲弄春一人头上又安人不知终入儿童手筋骨翻为陌上尘薄有所讥继出知苕霅后嘉定戊辰边警之变果然【游春黄胖起于金门地有杏花园游人取其黄土戏揑为人形尔】西湖僧仪尝以诗上权臣云我本田中一比丘却来乗马不乗牛如今马上风波急不似田中得自由权臣以为谤已遂赭其衣
　　郑刚中之镇蜀也眷奴曰阎王所居曰富春坊忽民间遗火郑公出镇于火明中获一旗上有诗乃借东城海棠诗为之云火星飞上富春坊天恣风流此夜狂只恐夜深花睡去髙焼银烛照红妆公一见曰必道山公子也杨曼倩古今词话中亦有一词
　　韩邈尚书乃开禧权臣之叔长户部日尝亲民讼有姓祝人投词乞文还卖过光庙諡册玉钱而邈令下所造官司及索其余欲计其直次据文思院申陈云其余玉已经嘉防辛酉回禄焚毁不存而韩于案后判云地理十里有光遂已其事可发一笑
　　江左士子徐观国就馆扵鄱阳尉王君家以馆翁被本部告讦减请干州连及观国被录到庭遂作蓦山溪词曰儒官措大是官曰都得做宰相故崇下呼召也湏同太原公子能武又能文闲暇里抱琴书车马时相过樽开北海减请还知麽尀耐这防徒刚入词把人防汚儒冠屈辱和我被干连累告讦孟尝君带累三千个秦申王晩年昏耄倦于为政军国大细事悉委其子少傅熺处决号为小相由是贿赂大行申王颇亦自知而危疑焉后因防杨和王曰外廷议论如何和王曰但只闻人言公相不师伊周乃效唐令狐之作申王似有惭色徐曰然则古旣不乏老夫何愧乎王退而言于子弟曰秦公出语谬乱不常不死则祸将作矣未几果殂绍兴间医官王继先以显仁太后初御慈寜宫春秋髙每违豫服其药随愈赖是优游东朝享康寜之福几二十稔克副高宗事亲之孝继先之功也故恩礼特异官至正任承宣已而继先恃宠席势威福自己所为有不可于众而举朝附阿之不暇至有称门生者后太后上仙继先自是眷遇日衰竟黜福州以卒
　　浙间以牛乳为素食佛以为食嘉定间黄子中大諌言向在广中见韶阳属邑乳源民诉于漕司与民争乳田亲引而问之何谓乳田民曰乡中有地种乳先掘地成窖以粳米粉铺于窖内以草葢之用粪壤壅之雨过气出则发开而米粉已化成蛹如蛴螬状取蛹作汁以米粉溃而蒸成乳食之也韶阳乃六祖禅师显化道塲而彼中皆为此不知其故恐乡原不以牛乳为食耳绍兴间行都有三市井人好谈今古谓戚彦樊屠尹昌也戚彦乃皇城司快行樊屠乃市肉尹昌乃佣书有无名人赋诗曰戚快樊屠尹彦时三人共坐说兵机欲问此书出何典昔时曽看王与之【与之乃说书史人】
　　禁中后苑官有后苑使主纲领本苑事有权干办后苑官监视苑内事有大主管使臣谓之暖荡官又有前烙使臣绍定间内司提辖陈询益奏乞以苑使谢质新自供奉暖荡旧无此例质自职此愈加战兢靡敢自懈如此年余后忽阁长官阙员适假归上特令差谢质次日询益奏谓质不当迁此上曰汝见彼忧勤许时询益自惭而退
　　程覃乃文简公之子尹京日有治声唯不甚知字尝有道民投词牒乞执状造桥覃大书昭执二字斯人见其误遂白之合是照执今是昭执乃漏四防尔覃取笔忽于执字下加四防乃为昭热庠舍诸生作传讥之

　　清夜录【俞文豹】
　　东莱先生注观澜文谓后赤壁赋结尾用韩文公石鼎聨句叙弥明意文豹谓不然盖弥明真异人文公真纪实也与此不同金刚经曰一切有为法如梦幻泡影东坡先生贯通内典深悟此理尝赋西江月云休言万事转头空未转头时皆梦赤壁之逰乐则乐矣转眼之间其乐安在以是观之则我与二客鹤与道士皆一梦也王夕郎信掌制诰孝宗覧之曰近日诰词全似唘事溢美太甚卿甚得体文豹谓其始于用四六也词臣又欲因此结知务谀悦而极工巧拘平仄而捉对偶无复体制开庆元年丁相大全当国江鄂二郡守创例每一渔船日输五千渔人不堪命遂渡北兵入寇鄂渚八月起旧相吴履斋宅左揆直院洪鲁斋芹草麻制中间云予方重宵衣之忧汝不以昼锦为乐入趋延英之召亟奉天章之咨惟事务之孔殷顾弊源之滋甚邪不可以干正而君子小人之限界未明夷不可以乱华而内夏外夷之名分未肃士气抑欝而弗振民力殚弱而莫纾在廷狃于意见之偏在边玩于守备之弛当馈以叹济川其谁遗大投艰孰念敉寜之计任重致逺实维毅之贤云云于戱诗有天保采薇当厉修政攘夷狄之志道在中庸大学尚明治国平天下之经予欲祈永命汝廸予欲康庶事汝为惟至忱足以感动神明惟大公足以信服中外繄我耆俊母烦训词细观此制词情恳到句语坦明不拘平仄对偶真得制诰体鲁斋乃容斋先生嫡然前軰四六多喜堆故事如先生草吴璘开淮渠奨谕云刻石立作三犀牛重见离堆之利渡波谁云两黄鹄讵烦鸿郤之謡盖用杜诗石犀行翟方进开陂事事虽切但非制诰体看坡公制诰用故事明白敷畅开庆元年冬李松夀寇涟水军帅阃遣毛兴将兵御之兴有壻为松夀用以书来欲且置此军以靖边俟鄂寇平再取之并餽银二笏兴曰奉命出战而纵敌弃地何辞以班师乃请益兵防制帅赵节斋病不报兴遂死之而失此军寻虽再归疆而亦失一良将帅矣
　　宣和七年预借元宵时有谑词云太平无事四边寜静狼烟国泰民安谩说尧舜禹汤好万民翘望彩都门龙灯凤烛相照只听得教坊杂剧欢笑【阙】羙人巧寳箓宫前呪水书符断妖更梦近竹林深处胜蓬岛笙歌閙奈吾皇不待元宵景色来到只恐后月阴晴未保淳祐三年京尹赵节斋与竹【阙】预放元宵十二日十四日诸巷陌桥道皆编竹为张灯之计臣僚劄子引此词末二句为次年五月五日金入寇之防十五日早晨遂尽拆去
　　范文正公镇钱塘兵官皆被荐独廵检苏麟不见録乃献诗云近水楼台先得月向阳花木易为春公即荐之太宗子元俨有盛名号八大王有人入蜀谒张忠定公投叅政书公纳之袖中无语次投丞相书亦如前及投八大王书公曰真捩鼻日
　　曹翰贬汝州有中使来翰泣曰众口食贫不能活以袱封故衣一包质十千中使回奏之太宗开视乃一画障题曰下江南图恻然怜之召还
　　哲宗朝谢悰试贤良方正赐进士出身悰辞免云命未敢祗受乃以抵为袛以授为受刘安世奏曰唐有伏猎侍郎今有抵授贤良
　　詹义登科后解嘲诗云读尽诗书五六担老来方得一青衫佳人问我年多少五十年前二十三
　　温公一日过独乐园见创一厠屋问守园者何从得钱对曰积游赏者所得公曰何不留以自用对曰只相公不要钱
　　孔子问漆雕期曰子事臧文仲武仲孺子容三大夫孰贤对曰臧氏家有守名蔡文仲三年为一兆武仲三年为二兆孺子容三年为三兆三人之贤不贤所未识子曰君子哉漆雕氏言人之羙也隐而显言人之过也微而审余每观此言未尝不击节叹服盖卜以决疑不疑何卜行已也正扪心无慊何以卜为三大夫皆所事何敢以家臣而议主君之贤否但观其卜之繁简则贤否较然矣
　　嘉定间荆天文以课状一轴投史卫王当时亦不暇看及罗日愿之变夜在内书院沉思筹度闲行过书架边信手拏一卷及其课状开至后则罗日愿及其党姓名以至败获至断日分地所歴歴该说明白呼来见其蓝缕因问其家有何人对曰有老妻及两男一女遂以百千两谢遣之归语其妻曰若再来唤我时断是一死后罗日愿平定后再呼之至则授以袱封一盒戒曰到家方可开及开乃官诰二道省劄二纸补二子充天文官银一笏为女儿嫁资其夕一中而殂今灵台郎同知筭造荆执礼是也
　　豪杰之士所在有之然豁逹大度必如汉髙祖英武大志必如唐太宗则能使之闻风作兴否则虽楚有材晋实用之或反为吾国之患燕不能留乐毅而毅为赵用魏不能用范雎而雎为秦用晋不能致王猛而猛为符坚用后唐不能任韩延徽而延徽为契丹用盖必有非常之主而后能用非常之人骆賔王作复唐祚檄曰一抔之土未干六尺之孤安在武后览曰宰相之过也安有如此材而使之流落不偶耶
　　庆歴间华州士人张元尝累举不中第落魄不得志负气倜傥有纵横材尝薄逰塞上观覧山川有经略西鄙意雪诗云战罢玉龙三百万败鳞残甲满天飞又鹰诗有心待搦月中兎更向白云头上飞欲谒韩范二帅耻自屈乃刻诗石上使人拽之市而笑其后二帅召见之踌躇未用间已走西夏与曩霄谋抗朝廷连兵十余年文豹闻秦桧当国时有士人假其书谒扬州守守觉其伪以白金五百两缴原书管押其回秦接见之即补以官资或问其故曰有胆敢假桧书若不以一官束缚之则北奔金南走越矣观秦此举加韩范一等矣淳祐十二年朝廷以京学游士挑达不纯尽行放逐颇闻其间亦有张元其人心非仁厚意则深开庆元年各尽照旧例放之叅伍夫学校所以养士科举所以取人而豪杰之士则非二者所能牢笼全在君相罗之于法度之外也
　　淳祐十二年六月武学列劄为同舍求棺木京尹余太监晦差都辖院长伍作十四五人突入搔捡揭帛裂衣暴露两日斋众同太学宗学伏阙上书不报各卷堂散去司业蔡久轩抗申朝廷乞罢余大监以谢诸生罢抗以谢京尹余帅宻表奏陈随往见执政至通江桥闻大谏叶大有察院萧秦米再有按章即就出浙江亭呼吏结案正财赋出榜云当职恩权领京尹凡五阅月一毫不敢妄支今当丐去就拨官防一百万委陈府判照甲牌俵散以表赈恤之意当日过江司业亦出门有防劝谕诸生归斋文豹谓汲黯开河南仓赈饥民且伏矫制之罪天府非外郡比府库皆天子之府库人民皆天子之人民京尹特摄行其政令小事则专逹大事则奏闻虽蠲放僦金亦出于朝防况百万赈济乎罪去复輙擅出官库钱出榜差官几于无君矣久轩家建寜朱文公之髙弟西山先生元定之孙九峯先生沉之子淳祐间持宪浙东师干项廷増挟去相逰克斋书求京削诰以来春俄而克斋防项亦无复季札挂劔之望明年正月入为大司成首致克斋之奠以此削白之而后发宝祐丙辰签书枢宻院事数以议论不合翩然髙举浯州渴王庭玉唐珪初缔叶氏姻入太学后结婚女微跛而又承虚筐公姑鋭欲出之庭玉过庭祈请谓婚姻前定罪非七出何敢为此薄德事越三年登科生三子皆竞爽乡曲髙其行义称为厚德之家开庆元年九月辟授天府帅机
　　东坡先生尝偶遇坐客行一令以两卦名证一故事一人云孟尝门下三千客大有同人一人云光武兵渡滹沱河既济未济一人云刘寛婢羮汚朝衣家人小过先生云牛僧孺父子犯罪先斩小畜后斩大畜盖为荆公父子发也
