<!-- { "loadSidebar": true } -->
　　忍之名一也而用不同必有忍其乃有济小不忍则乱大谋此皆圣贤之所谓忍忍于不善也所谓吉徳也而世俗之所谓忍如猜忍刚忍之类乃是忍于善而就不善也所谓凶徳也王导不忍美人之劝酒恐为见杀则强为之饮此则不忍也正所谓忍于不善而就善也非吉徳而何王敦之不顾美人之死而不为之饮此世俗之所谓忍忍于善而就不善也非凶徳而何天之报施必以其类观王导王敦之后兴衰祸福葢可见矣然则不忍者正人之本心孟子所谓人皆有不忍人之心是也而世俗之所谓忍者残义害善之本杀身覆族之由也项羽为人不忍虽不能成事要之良心犹在伍子胥为人刚戾忍诟虽能成事然良心丧失尽矣子家子曰一慙之不忍而终身慙乎王导能忍事此皆忍于不善以就善之谓尝观唐张公艺九世同居家无异议人问其故公艺即书忍字以对亦鉴王敦之得失也
　　记史法
　　厯事防王厯任防官有何建立有何献眀何长可録何短可戒传中有何佳对【旧诸史赋如张良传用赤松子对黄石公】此贾挺才先生记史法也
　　解书诀
　　辞之内不可减减之则为凿凿则失本意辞之外不可增增之则为赘赘则坏本意此王虚中先生解书诀也
　　歌颂
　　卢仝茶歌至尊之余合王公何事便到山人家上不防君也安知百万亿苍生命堕巅崖受辛苦下不忘民也此乃尽臣子敬上念下之意也元结中兴颂前代帝王有盛徳大业者必见于歌颂若今歌颂大业便不言徳此乃得春秋一字褒贬之意也夫以歌颂之作不专为称美设也多寄意于讥讽一则有爱君之诚一则有贬上之意二者虽若相反而于措辞立言各有所主不得不然
　　祭文
　　前軰尝説北朝致祭皇后文杨大年捧读空纸无一字随自撰曰惟灵巫山一朶云阆苑一团雪桃源一枝花秋空一轮月岂期云散雪消花残月缺伏惟尚飨仁庙大喜其才敏给有壮国体洪忠宣公自岭外徙宜春没于保昌张子韶致祭其文但云维某年月日某官某谨以清酌之奠昭告于某官之灵呜呼哀哉伏惟尚飨景卢深美其情哀怆乃过于词二者体制大槩相类要之词意浑含言语脱俗此诚仓卒之所难也
　　四凶辩
　　人皆知浑敦穷竒梼杌饕餮为四凶而不知所以谓之四凶者果何意耶盖当舜之时见其罪恶如此而例以凶徒目之譬犹兽也正如今之骂人畜生禽兽据山海经载浑敦穷竒梼杌饕餮皆兽名也杜预解经不知出此妄以义理释之无怪他人之不识也
　　赋假人名体状题意
　　徃年俞文纬监试预荐赴省相过因话赋假人名善体状题意者莫若武为救世砭剂云唐室中兴赖药师而克济汉家外患借去病以皆除余尝赋化下犹甄者欲以陶唐尧舜为一聨使于变时雍犹埏已埴风动四方器不苦窳事也曾与舍弟硕夫薖昆仲侪軰较量莫不领略此説
　　赋善使事
　　昔有士人在塲屋间赋帝王之道出万全絶无故实遂问一老先生荅云只有一举空朔庭三箭定天山好使要在人斡旋尔或谓此事乃人臣非帝王也不可用疑诳之后于程文中见一举人使得最妙其説题目甚透有曰一举朔庭空窦宪受成于汉室三箭天山定薛侯禀命于唐宗眞所谓九转丹砂防铁成金者也
　　韵学
　　涵泳圣涯诗盖出唐史文艺叙传也三字皆仄一字是平不免以涯字为押然涯之一字而见于三韵五支鱼竒反十三佳宜佳反九麻牛加反谨按韵略及广韵注皆云水际水畔防绎其义通容可押吕东莱先生渠亦是经义人也初未领略容检讨如可后于钱塘见陈给事先生【傅良】仍以涯字三韵通用扣之即可而已因谓省题诗如小经义虽无多字亦是难事至如误出早鸎之目错认黄华之意可胜哂哉
　　诗随景物下语
　　杜诗丹霞一缕轻渔父词蠒缕一钩轻胡少汲诗隋堤雨一帆轻至若骚人于渔父则曰一蓑雨于农夫则曰一犂春雨于舟子则曰一篙春水皆曲尽形容之妙也
　　诗人警句
　　同舎李循道举他秋景一联曰池藕影踈甲冷井梧凋薄凤毛寒又张一之举黄元夫诗曰苇村风下鵶千防麦陇天垂月一梳皆警句
　　史臣不载人臣实事
　　前汉萧何传不言律令新唐书李邕传无一字及笔札五代史刘昫传不书修领唐史
　　功臣特奏朝请
　　光武功臣所加持进朝请或者谓其官爵止乎如是而已殊不知春见曰朝秋见曰请示欲踈也盖光武虑诸将功大权重有以胁势而或变生肘腋乃所以逺之故也
　　试画工形容诗题
　　徽宗政和中建设画学用太学法补试四方画工以古人诗句命题不知抡选防许人也尝试竹鎻桥边卖酒家人皆可以形容无不向酒家上着工夫惟一善画但于桥头竹外挂一酒帘书酒字而已便见得酒家在竹内也又试踏花归去马蹄香不可得而形容何以见得亲切有一名畵克尽其妙但扫数蝴蝶飞逐马后而已便表得马蹄香出也果皆中魁选夫以畵学之取人取其意思超防者为上亦犹科举之取士取其文才角出者为优二者之试虽下笔有所不同而于得失之际只较智与不智而已
　　陈同甫议论作文之法
　　尝见陈同甫亮在太学议论作文之法经句不全两史句不全三不用古人句只用古人意若用古人语不用古人句能造古人所不到处至于使事而不为事使或似使事而不使事或似不使事而使事皆是使他事来影带出题意非直使本事也若夫布置开阖首尾该贯曲折关键意思常新若方若圆若长若短断自有成模不可随他规矩尺寸走也茍自得作文三昧又非常法所能尽也
　　文章活法
　　文章一技要自有活法若胶古人之陈迹而不能防化其句语此乃谓之死法死法专相蹈袭则不能生于吾言之外活法夺胎换骨则不能毙于吾言之内毙吾言者生吾言也故为活法伊川先生尝説中庸鸢飞戾天湏知天上者更有大鱼跃于渊湏知渊中更有地防得这个道理便活泼泼地吴处厚常作剪刀赋第五联对去爪为牺救汤王之旱岁断须烧药活唐帝之功臣当时屡窜易唐帝上一字不妥帖因防防鳞顿悟活字不觉手舞足蹈吕居仁尝序江西宗诗若言灵均自得之忽然有入然后惟意所出万变不穷是名活法杨万里又从而序之若曰学者属文当悟活法所谓活法者要当优防厌饫是皆有得于活法也如此吁有胸中之活法于伊川之説得之有纸上之活法于处厚居仁万里之説得之
　　注题目出处
　　印书笺题本为晩学设也不为无益然而所试诗赋题目或出经史传记注疏文集诸子百家难以徧知今乃揭示本文其法亦善矣唐时试题不具出处如孤竹管赋满塲不知出周礼甚可笑也彼有经义亦效笺题果何为也矧治经人所业专一若不识出处缪妄之甚兹固所当略也主文已当缺然
　　文字节要
　　今之节书甚亾谓也非惟增入注解又且搀入他説不胜其繁初不较其简要切为如何使人易于检阅若用泛泛如此何似观正本也前軰节书并用首尾该贯第一节其要第二节其好句第三节其故实繁辞尽削所以便于灯塲屋之用尔如旧本司马温公亲节通鉴可观可法
　　以论语法言章句戏有官君子
　　尝见有官君子皆以举削为虑晦庵先生尝以法言章句戏之曰势援上也文章次也政事义其次也咸无焉为选人其人大笑又见浙中官员子弟谒赵守问及晦翁学术政事孰优守乃以鲁论篇章答之学而第一为政第二可谓善品题矣二者之言虽曰戏谑亦可助一时之谈笑
　　梦见主盟道学
　　余文起主泮湘潭尝宿岳麓书院梦见朱晦翁与张南轩同在郡庠作意主盟道学忽伊川横渠先生从外来云政不湏如此这道理常使得何恤乎人言须臾闻东廊有人诵中庸大学二篇觉来鸡唱遥想二公卫道如此之切
　　不责酒过
　　武夷有一狂者烂醉詈及屏山先生刘彦冲次日修书谢罪先生不责其过但于纸尾复之云蛇本无影弓悮摇之影既无之公又何疑白首如新倾盖如故眞逹者之词也
　　不怪炎凉
　　人之一身已自有轻重足履秽恶则不甚介意若手一沾汚浣濯无己岂可怪世情之炎凉也哉旧有题汤泉者最为该理如云比邻三井在山岗二井氷寒一井汤造化无私犹冷暖争教人世不炎凉
　　矢鱼于棠
　　辛酉秋因如鄱阳阅三十六家春秋解若注矢鱼于棠虽累数説不透皆以矢为观非也使其以矢为观当时何不直书其事而乃云云若是盖有深意存焉余尝谓矢者射也正周礼所谓矢其鱼鼈而食之是也推而上之若臯陶矢厥谟亦射义也释书者类训直又非周道如砥其直如矢乃诗人比喻之辞故可以云直若书之矢谟春秋之矢鱼皆出于任意而为之故可以云射自臯陶有矢谟之説而后董仲舒有射策之文君子于此可以意推不可以例观也
　　溺于隂阳
　　陈季陆尝挽刘韬仲诸公同徃武夷访晦翁朱先生偶张体仁与焉防宴之次朱张忘形交谈风水曰如是而为笏山如是而为靴山称赏蔡季通无已季陆遂难云蔡丈不知世代攻于隂阳方始学此晦翁又从而褒誉之乃祖乃父眀于龙脉季通尢精季陆复辩之曰据某所见尝反此説若儒者世家故能成效若日者世家便不足取信于人何者公卿宰相皆自其门而出他人何望焉周居晦应声曰他家也出官出廵官陈曰譬如烧金炼银之术父可传之于子子可传之于孙孙何必教外人古者人皇氏世人有九头已无定形未有百官已有许多山了不知何者为笏山何者为靴山坐客皆笑晦翁摇指季陆道此説不可与蔡丈知仆亲闻是语故纪之以为溺于隂阳者之戒
　　人之小名
　　今人生子妄自尊大多取文武富贵四字为名不以希顔为名则以望囬为名不以次韩为名则以齐愈为名甚可笑也古者命名多自贬捐或曰愚曰鲁或曰拙曰贱皆取谦抑之义也如司马氏幼字犬子至有慕名野狗何尝择称呼之美哉尝观进士同年録江南人习尚机巧故其小名多是好字足见自髙之心江北人大体任真故其小名多非佳字足见自贬之意若夫鴈塔之题当先正名垂于不朽
　　事要有分
　　一切之事皆要有分若是无分而欲极力强求徒然而已王虚中先生譬如筵席安排十分已饮过数廵忽有亲朋访及虽欲挽之同坐奈酒防歌罢不可得而相陪此乃谓之无分大凡功名富贵贫贱休戚皆是五行来无非分定安可叹息怨恨于斯耶不然晦翁先生何为有随缘安分四字也
　　得失有时
　　人之得失各自有时初不知其所以然而然也有朋友于试罢之后闻望不着遂欲舍书学剑无所不至龙舒王先生举似一絶曰得则欣欣失则悲桃红李白各随时虽然属在东君手问着东君也不知





　　萤雪丛説卷下
　　克己复礼天下归仁
　　或问安定先生胡侍郎何谓克己复礼天下归仁胡举邵尧夫诗以荅之云门前路径无令窄路径窄时无过客过客无时路径荒人间满地生荆棘其人黙悟
　　圣人之于天道
　　陈洪范问艾轩先生林祭酒圣人之于天道如何荅云恰是恁地未悟间后问魏聘君国録荅云正如京师人卖床贴恰用得着观此二説其意则一
　　学易无大过
