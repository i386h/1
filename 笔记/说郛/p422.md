<!-- { "loadSidebar": true } -->
　　杜北山墓【汝能字叔谦太后诸孙居麴院能诗有声】
　　天清宫【女冠】　　　　　　灵峰院【裴氏功徳】
　　裴坟【有双节亭】　　　　　　驼巘岭
　　灵耀观　　　　　　　西峰净严院【感义郡王功徳】
　　大明院
　　圆明崇福禅寺【岩阿有井泉极清冽内侍霍汝弼功徳】
　　栖霞岭　　　　　　　神仙宫【有偃松如龙名御爱松】
　　干湿水洞【有一寺在侧】　　　浄元观
　　妙明院　　　　　　　东山同
　　不空院【旧名传经】　　　　　永安院【元系吴秦王府香火庵有清芬亭】防国仁王禅寺【后有龙洞龙王祠在焉】
　　西靖宫【女冠】　　　　　　宁国院
　　广照院　　　　　　　霍山
　　长庆院【旧名华严庵主张王香火】　　张王广惠庙
　　永庆院　　　　　　　光相塔院【山水甚竒】
　　涌泉【髙宗尝取瀹茗】　　　　　清心院【旧名涌泉】
　　淫池园【吕氏】　　　　　　金轮梵天院【旧名金轮寺后即巾子峰】
　　寳胜院【旧名应天】　　　　　金牛防法院
　　洞明庵　　　　　　　天龙洞【道者无门所居】
　　云洞园
　　杨和王府有万景天全方壶云洞潇碧天机云锦紫翠间濯缨五色云玉龙玲珑金粟洞天砌台等处花木皆蟠结香片极其华防盛时凡用园丁四十余人监园使臣二名
　　大昭庆寺【与前菩提寺相连旧名菩提寺有戒坛】
　　防选锋教　　　　　古柳林
　　钱塘县尉司
　　旧有平湖轩英游阁又有片石周益公字之曰竒俊葢相传为王子高旧居故也
　　葛岭路
　　水磨头　　　　　　　石涵桥【有水闸泄湖水入下湖】
　　放生亭　　　　　　　徳生堂【理宗御书】
　　泳飞亭【理宗御书】
　　总宜园【本张太尉后归赵平逺淇今为西太乙宫】
　　大吴园　　　　　　　小吴园
　　水月园
　　绍兴中赐杨和王孝宗拨赐嗣秀王水月瀛燕堂玉林堂皆御书
　　兠率院　　　　　　　葛岭【葛仙常往来于此故得名亦名葛坞】十三间楼相严院
　　旧名十三间楼石佛院东坡守杭日每治事于此有冠胜轩
　　大石佛院
　　旧传为秦皇缆船石俗名西石头宣和中僧思净就石镌成大佛半身或云下通海眼
　　保叔塔崇夀院
　　咸平中僧永保脩故得名有应天塔极乐庵落星石石狮峰又名巾子峰及石屏风在焉碑刻旧有屏峰院记封山记
　　寳积山　　　　　　　敷惠庙
　　多寳院【旧名寳积有緑隂堂】　　　嘉泽庙祠【水仙有荐菊泉及亭】
　　孙花翁墓
　　惟信字季蕃隠居湖山弃官自放诗词尤工赵节斋之刘后村为志杜清献为文以祭
　　普安院　　　　　　　挹秀园【杨驸马】
　　秀野园【刘鄜王有四井堂】　　　上智果院【有参寥泉东坡题】
　　治平寺【有锦坞烟云阁】　　　　夀星院
　　江湖伟观【即观台旧址尽得江湖之胜】
　　寳云庵
　　旧名千光玉寺邳王殡所有寳云庵清轩月窟澄心阁南隠堂妙思堂云巢今不复存又有灵泉井寳云庵初阳台亦废
　　玛瑙寳胜院
　　昔在孤山后改为四圣观遂迁于此有中庸子陶器墓乃法惠法师智圆自号也有髙生阁仆夫泉
　　养乐园
　　贾平章有光渌阁春雨观潇然养乐堂嘉生堂生意生物之府
　　玉清宫【有葛仙链丹井】　　　　半春园【史卫王府】
　　小隠园【史府】
　　集芳御园
　　后赐贾平章内有假山石洞通出湖滨名曰后乐园有蟠翠雪香翠巗倚绣挹露玉蕋清胜已上皆髙宗御题亦集芳旧物也西湖一曲竒勋理宗御书贾秋壑遂初容堂度宗御书又有初阳精舍警室熙然台无邉风月见天地心琳琅步归舟等不一
　　香月邻【廖莹中园后归贾相】
　　嘉徳永夀教寺【毛娘娘功徳有翔泳堂芝岩】
　　喜鹊寺
　　即禅宗院以鸟窠禅师得名魏婉仪殡所白乐天有紫杨花诗
　　寳严院【旧名垂云】
　　定业院【鸟窠禅师道埸有君子泉石甑山环峰堂袭梦轩】
　　虎头巗【介于寳严定业之间】
　　施梅川墓
　　名岳字仲山吴人能词精于律吕杨守斋为寺后树梅作亭以薛梯颷为志李筼房书周草窻题葢
　　仁夀尼庵　　　　　　招贤寺
　　报恩院
　　旧名报先即孤山六一泉寺后以其地为延祥观遂迁于此徳国公主殡所
　　广化院
　　旧名永福自孤山迁于此旧有白公竹阁柏堂水鉴堂涵晖亭凌云阁金沙井辟支佛骨塔慧琳塔白公祠堂
　　快恬园【赵氏】
　　水竹院落
　　贾平章园御书阁曰奎文之阁有秋水观第一春思剡亭道院
　　显明院
　　旧名兴福保清仪王仲堤殡所有鉴空阁緑净堂
　　北新路口　　　　　　栖霞岭口
　　古剑闗【栖霞岭下】
　　岳王坟
　　岳武穆王飞所其子云亦祔焉叶靖逸诗云万古知心只老天英雄堪恨复堪怜如公少缓须防死此地安能八十年漠漠凝尘空偃月堂堂遗像在凌烟早知埋骨西湖路悔不鸱夷理钓船
　　褒忠演福院
　　元系智果观音院后充岳鄂王香火岳云所用铁鎗犹存
　　冲虚宫【旧名寜夀庵】　　　　耿家步
　　东山同口　　　　　　福夀院
　　廖药洲园　　　　　　小石板口
　　九里松一寺门
　　唐刺史袁仁敬守杭日植松于左右各三行门扁吴説书髙宗尝欲易之自以不及但金饰其字
　　驼巘岭口　　　　　　石板巷口
　　麴院巷口　　　　　　行春桥
　　小行春桥　　　　　　忠勇庙【统制张祠】
　　左军教　　　　　　三嵗塔院
　　明真宫【女冠今改为三藏寺】　　　资徳庙【慕容贵妃香火】
　　万夀院【南山白云宗建】　　　　唐家同
　　后涧溪　　　　　　　紫芝道院【道士陈崇真】
　　瑞冈坞　　　　　　　燕脂岭【以土色得名】
　　普福教寺　　　　　　崇夀院
　　崇亲资福院【张淑妃香火】
　　天申万夀圆觉教寺
　　旧为了义法师塔院有归云堂三昩正受阁并髙宗御书累朝临幸有御座御榻理宗御书清凉觉地
　　石狮子路　　　　　　香林园
　　斑衣园【韩府】　　　　　　金沙涧【灵竺之水自此东入于湖】
　　显慈集庆教寺
　　阎贵妃香火寺扁殿阁皆理宗御书有月桂亭甚佳金碧为湖山诸寺之冠
　　灵隠天竺寺门
　　俗呼二寺门袁居中书白乐天诗一山门作两山门两寺元从一寺分正此也
　　合涧桥【灵竺二山之水会合于此】　　龙脊桥
　　武林山
　　又曰灵隠山又曰灵苑山又曰仙居山上有五峰曰飞来曰白猿曰嵇留曰月桂曰莲华山前有涧即武林泉也
　　呼猿洞
　　龙洞
　　有蒋之竒篆字前后诸贤题字极多二洞在飞来峰
　　女儿山【一名玉女岩】　　　　青林岩
　　理公岩【乃灵隠开山惠理法师在灵鹫寺后】
　　冷泉
　　有亭在泉上冷泉二字乃白乐天书亭字乃东坡续书诗扁充栋不能悉录林丹山诗云一清可浸诗脾冷暖年来只自知流向西湖载歌舞回头不似在山时
　　温泉　　　　　　　　醴泉【二泉在冷泉之上】
　　葛坞　　　　　　　　朱墅
　　仙亭　　　　　　　壑雷亭
　　观风亭
　　又有虚白见山袁君紫微翠微石桥月桂等亭及丹灶隠居许迈思真三堂连巗栈伏龙溅等今皆废
　　景徳灵隠禅寺
　　相传灵隠禅寺乃葛仙翁书或云宋之问书景徳中续加景徳二字有百尺弥勒阁莲峰堂方丈曰直指堂千佛殿延宾水阁望海阁理宗御书觉玉寳殿妙庄严域又有巢云亭见山堂白云庵松源庵东庵等在山后尤幽寂可喜
　　北髙峰塔
　　在灵隠寺山后絶顶比南髙峰尤髙上有五显祠逺近炷香四时不絶
　　法安院
　　旧名广严唐韬光禅师筑庵于院后有清献东坡题名
　　保宁院【旧名保安无量夀】　　　资圣院【旧名大明开山咸泽禅师】
　　韬光庵
　　韬光禅师道场与乐天同时周伯防有诗前后诸贤留题甚多旧有僧尝于此降仙请至释子兰以下十人凡七士三释皆唐人能诗者各书一诗语皆竒絶曲尽其景今诗尚存壁间
　　永福寺
　　隆国黄夫人功徳咸淳九年建位灵隠西石笋山下
　　石笋普圆院
　　天福二年黄氏重修旧名资严山有石如笋髙数十丈故名石笋寺有超然台金沙白沙二泉邺公庵杭守祖无择爱此山之胜结庵于此取公所封名之方丈左右金漆板扉皆赵清献诸贤苏秦陈黄留题及文与可竹数枝如张总得父子吴朋等题字甚多嵗久暗淡犹隠隠可见寺极清古幽为湖山诸刹之冠后隆国黄夫人以超然台为地遂移此院于山之西而古意不复存矣
　　天圣灵夀院【僧徳贤建】　　　铁石庵
　　隆亲永福院
　　时思荐福寺
　　吴益王坟寺旧以下竺为坟寺后以古刹遂别建于此髙宗尝临幸吴太后手书金刚经有杨太后防及髙宗御书心经并刻石藏下竺灵山塔下益王神道碑蒋灿书甚佳墓前二石马琢刻如生旧传夜辄驰骤其秋辔光莹如玉至今苔藓不侵寺有宜对亭双珠亭万玉轩湖山至此极幽邃矣
　　黄妃墓【钱王妃】　　　　　卓笔峰
　　明惠尼院【旧名定惠钱王孙妃香火】　石人岭
　　海峰庵
　　无着禅师塔
　　旧有无垢院韩平原以为夀地迁院于灵石山侧后杨郡王复取为夀地遂啓其塔乃陶龛容色如生髪垂至眉指爪皆绕身舍利无数留三日不壊竟茶毗之僧肇淮海有诗云一定空山五百年不须惆怅啓頽甎路邉多少麒麟塜过眼无人赠纸钱今地为永福所有
　　西溪路
　　毕宫师墓【毕再遇之父子皆于此】
　　三天竺【自灵鹫至上竺郎当岭止】
　　陈明大王庙
　　汉熹平余杭令陈浑后唐长兴中封太平灵卫王
　　灵鹫兴圣寺
　　惠理法师卓锡之地吴越王建有灵山海会阁理宗御书理公岩滴翠轩九品观东坡祠东坡题名
　　隋观法师塔【下竺开山祖师真观】
　　下天竺灵山教寺
　　在隋号南天竺五代时号五百罗汉院祥符初号灵山寺天禧复名天竺寺绍兴改赐天竺时思荐福为吴秦王香火庆元复今额有御书阁藏仁宗及中兴五朝御书曲水亭前塔跳珠泉枕流亭适安亭清晖亭九品观堂石面灵桃石莲华水波石悟侍者塔并祠草堂西岭卧龙石石门涧神尼舍利塔日观庵方丈曰佛国山法堂二字乃云房钟离权书甚竒古金光明三昩堂神御殿瑞光塔普贤殿无量夀阁回轩亭七叶堂客儿亭大悲泉重荣桧葛仙丹井白少烹茶井石梁翻经台望海阁香林亭香林洞无根藤鬬鸡岩夜讲堂登啸亭灵山后塔慈云懴主榻七寳普贤阁防檀观音瑞像有记大抵灵竺之胜周回数十里岩壑尤美实聚于下天竺寺自飞来峰转至寺后诸岩洞皆嵌空玲珑莹滑清润如虬龙瑞鳯如层华吐萼如皱縠叠浪穿幽透深不可容貎林木皆自岩骨防起不土而生言兹岩韫玉故腴润若此石间波纹水迹不知何时有之其间唐宋游人题名不可殚记览者顾景兴懐云
　　吴越孝献世子墓【文穆王子】　枫林坞
　　永清寺【薛府居正香火】
