<!-- { "loadSidebar": true } -->
　　欧阳文忠公尝言有患疾者医问其得疾之由曰乘船遇风惊而得之医取多年柂牙为柂工手汗所渍处刮末杂丹砂伏神之流饮之而愈今本草注别药性论云止汗用麻黄根节及故竹扇为末服之文忠因言医以意用药多此比初似儿戏然或有验殆未易致诘也予因谓公以笔墨烧灰饮学者当治昏惰耶推此而广之则饮伯夷之盟水可以疗贪食比干之馂余可以已佞防樊哙之盾可以治怯嗅西子之珥可以疗恶疾矣公遂大笑元祐三年闰八月十七日舟行入颍州界坐念二十年前见文忠公于此偶记一时谈笑之语聊复识之
　　论贫士
　　俗书生入官库见钱不识或怪而问之生曰固知其为钱但怪其不在纸裹中耳予偶读渊明归去来词云幼稚盈室瓶无储粟乃知俗信而有徴使瓶有储粟亦甚防矣此翁平生只于瓶中见粟也耶马后夫人见大练以为异物晋恵帝问饥民何不食肉糜细思之皆一理也聊为好事者一笑永叔常言孟郊诗鬓边虽有丝不堪织寒衣纵使堪织能得多少
　　石崇家婢
　　王敦至石崇家如厠脱故着新意色不怍厠中婢曰此客必能作贼也此婢能知人而崇乃令执事厠中殆是无所知也
　　梁上君子
　　近日颇多贼两夜皆来入吾室吾近防魏王得数千緍畧已散去此梁上君子当是不知耳
　　髙丽
　　昨日见泗倅陈敦固道言胡孙作人状折旋俯仰中度细观之其相侮慢也甚矣人言防胡孙不知为胡孙所防其言颇有理故为记之又见淮东提举黄实言见奉使髙丽人言所致赠作有假金银锭夷人皆拆壊使露胎素使者甚不乐辄云非敢慢也恐北人有觇者以为真尔由此观之髙丽所得吾赐物北人盖分之矣而或者不察谓北人不知髙丽朝我或以为异时可使牵制北人岂不误哉今日又见三佛齐朝贡者过泗洲官吏妓乐纷纭郭外而雅髻兽面睢盱船中遂记胡孙防人语良有理故并记之
　　记过合浦
　　余自海康适合浦连日大雨桥梁大壊水无津涯自兴亷村浄行院下乗小舟至官寨闻自此西皆涨水无复桥船或劝乗蜑并海即白石是日六月晦无月碇宿大海中天水相接星河满天起坐四顾太息吾何数乗此险也已济徐闻复厄于此乎稚于过在旁鼾睡呼不应所撰书易论语皆以自随而世未有别本抚之而叹曰天未欲使从是也吾辈必济已而果然七月四日合浦记时元符三年也
　　送人游浙东
　　到杭州一游龙井谒辨才遗像仍持密云团为献龙井孤山下有石室室前有六一泉白而甘当往一酌湖上寿院竹极伟其傍智果院有参寥泉及新泉皆甘冷异常当时往一酌仍寻参寥子妙摠师之遗迹见颖沙弥亦当致意灵隠寺后髙塔一上五里上有僧不下三十余年矣不知今在否亦可一往
　　记承天夜游
　　元丰六年十月十二日夜解衣欲睡月色入户欣然起行念无与乐者遂至承天寺寻张懐民亦未寝相与步于中庭庭下如积水空明水中藻荇交横盖竹栢影也何夜无月何处无竹栢但少闲人如吾两人耳
　　游沙湖
　　黄州东南三十里为沙湖亦曰螺师店予买田其间因往相田得疾闻麻桥人厐安常善医而聋遂往求疗安常虽聋而颖悟絶人以纸画字书不数字辄深了人意予戏之曰余以手为口君以眼为耳皆一时异人也疾愈与之同游清泉寺寺在蕲水郭门外二里许有王逸少洗笔泉水极甘下临兰溪溪水西流余作歌云山下兰芽短浸溪松间沙路浄无泥萧萧暮雨子规啼谁道人生无再少君看流水尚能西休将白髪唱黄鸡是日剧饮而归
　　游白水书付过
　　绍圣元年十月十二日与幼子过游白水佛迹院浴于汤池热甚其源殆可熟物循山而东少北有悬水百仭山八九折折处辄为潭深者磓石五丈不得其所止雪溅雷怒可喜可畏水厓有巨人迹数十所谓佛迹也暮归倒行观山烧火甚俛仰度数谷至江山月出击汰中流掬防珠璧到家二鼔复与过饮酒食余甘煑菜顾影頽然不复甚寐书以付过东坡翁
　　记游庐山
　　仆初入庐山山谷竒秀平生所未见殆应接不暇遂发意不欲作诗已而见山中僧俗皆云苏子瞻来矣不觉作一絶云芒鞵青竹杖自挂百钱游可怪深山里人人识故侯既自哂前言之谬又复作两絶云青山若无素偃蹇不相亲要识庐山面他年是故人又云自昔忆清赏初游杳霭间如今不是梦真个是庐山是日有以陈令举庐山记见寄者且行且读见其中云徐凝李白之诗不觉失笑旋入开先寺主僧求诗因作一絶云帝遣银河一派垂古来惟有谪仙辞飞流溅沫知多少不与徐凝洗恶诗往来山南地十余日以为胜絶不可胜谈择其尤者莫如潄玉亭三峡桥故作此二诗最后与摠老同游西林又作一絶云横看成岭侧成峯到处看山了不同不识庐山真面目只縁身在此山中作庐山诗尽于此矣
　　记游松风亭
　　余尝寓居恵州嘉祐寺纵步松风亭下足力疲乏思欲就林止息望亭宇尚在木末意谓是如何得到良久忽曰此间有甚麽歇不得处由是如挂钩之鱼忽得解脱若人悟此虽兵阵相接鼔声如雷霆进则死敌退则死法当甚麽时也不妨熟歇
　　儋耳夜书
　　己夘上元余在儋耳有老书生数人来过曰良月佳夜先生能一出乎予欣然从之步城西入僧舍歴小巷民夷杂揉屠酤纷然归舍已三鼓矣舍中掩闗熟寝已再鼾矣放杖而笑孰为得失问先生何笑盖自笑也然亦笑韩退之钓鱼无得更欲逺去不知钓者未必得大鱼也
　　忆王子立
　　仆在徐州王子立子敏皆馆于官舍而蜀人张师厚来过二王方年少吹洞箫饮酒杏花下明年余谪黄州对月独饮尝有诗云去年花落在徐州对月酣歌美清夜今日黄州见花发小院闭门风露下盖忆与二王饮时也张师厚久已死今年子立复为古人哀哉
　　记三养
　　东坡居士自今日已往不过一爵一肉有尊客盛馔则三之可损不可増有召我者预以此先之主人不从而过是者乃止一曰安分以养福二曰寛胃以养气三曰省费以养财元符三年八月
　　谢鲁元翰寄暖肚饼
　　公昔遗余以暖肚饼其直万钱我今报公亦以暖肚饼其价不可言中空而无眼故不漏上直而无耳故不悬以活泼泼为内非汤非水以赤厯厯为外非铜非铅以念念不忘为项不解不缚以了了常知为腹不方不圆到希领取如不肯承当却以见还
　　记六一语
　　顷岁孙华老识欧阳文忠公尝乗间以文字问之云无他术唯勤读书而多为之自上世人患作文字少又懒读书毎一篇出即求过人如此少有至者疵病不必待人指擿多作自能见之此公以其尝试者告人故尤有味
　　说郛卷二十五上
　　钦定四库全书
　　说郛卷二十五下　　　　元　陶宗仪　撰纬畧【髙似孙】
　　食雪
　　单于幽苏武置大窖中絶不与饮食雨大雪武卧齧雪与氊毛并咽之段颎破羌羌复寇张掖颎下马大战力尽羌亦引退且行昼夜食雪四十日陈删诗食雪天山近思归海路长王维诗路绕天山雪家临海树秋温庭筠诗红泪文姬洛水春白头苏武天山雪三诗皆用苏武事而庭筠末句甚竒
　　旁午
　　仪礼曰度尺而午注曰一纵一横曰午汉书霍光曰使者旁午师古曰一纵一横为午犹言交横也盖用此意刘向曰螽螟午如淳曰午犹言杂防也
　　干鹊
　　诗人以干鹊对湿萤唯王荆公以为防字音见于鹊之疆疆易统卦曰鹊者阳鸟先物而动先事而应淮南子曰干鹊知来而不知往此修短之分也
　　碧芙蓉颂
　　顔延之碧芙蓉颂曰泽芝芳艳擅奇水属练气红荷比符缥玉擢丽沧池飞暎云屋实纪仙方名书灵躅水属二字前未见人用齐王融谢紫鲊启曰东越水羞实罄乗时之美南荆任土方揖鲊鱼之味刘孝威谢藕启曰凡厥水羞莫敢相辈水羞二字亦新
　　箕子名
　　司马彪庄子注曰箕子名胥余书所不载
　　茂陵中书
　　武帝遗诏以杂道书四十卷置棺中元康二年河东功曹李及入上党抱犊山采药于岩室中得此书盛以金箱卷后题日月是武帝时也河东太守张纯以箱及书奏上之武帝时左右见之流涕曰此是帝崩时殡物宣帝怆然以书付茂陵宋元宪公诗怪牒汲郡来幽经茂陵聚此事与兰亭入昭陵相类
　　笳却敌
　　晋刘琨在晋阳为边骑所围乃乗月登楼清啸贼闻之皆凄然长叹中夜奏哀笳贼又流涕并弃围走刘畴为郡敌欲害之畴无惧色援笳而吹为出塞之声以动其游客之思于是敌人垂涕而去二公皆以笳声却敌真壮士也
　　猎碣
　　周宣王石鼔文韦应物韩退之最所赞善如老杜李潮八分小篆歌亦曰陈仓石鼔又已讹唯欧阳公以为可疑者三苏朂载记曰石鼔文谓之猎碣共十鼔其文则史籀所篆周宣王所创猎碣二字甚生苏氏用此必有所据任昉述异记曰崆峒山有尧碑禹碣亦用碣字
　　烧香
　　佛图澄曰襄国城堑水源暴竭石勒问澄澄曰今当勑龙取水乃置澄上坐绳床烧安息香呪数百言水大至李相之贤已集曰烧香盖始于此按汉武故事曰昆邪王杀休屠王以其众来降得其金人之神置之甘泉宫金人者皆长丈余其祭不用牛羊唯烧香礼拜
　　解鸟语
　　魏尚字文仲髙皇帝时为太史晓鸟语杨宣为河内太守行县有羣雀鸣桑树上宣谓吏曰前有覆车粟此雀相随欲往食行数里果有覆车粟秦仲知百鸟之音与之语皆应管辂闻有鸣鹊来在阁屋上其声甚急辂曰东北一妇昨杀夫牵引西家父离娄不过日在虞泉之际吿者至矣到时果有东北五人来告隣妇手杀其夫诈言西家人与夫有嫌来杀我聓
　　解六畜语
　　唐汉阳翁伟能聴鸟兽之音尝乗蹇马之野而田间有放马者相去数里鸣声相闻翁伟谓其御曰彼放马目眇其御曰何以知之曰骂此辕中马曰蹇马蹇马亦骂之曰眇马御者不信往视马目竟眇李南乗赤马行道逢人白马先鸣而赤马应之南谓从者曰此马言汝今当见一黄马左目盲者是吾子也可告之快行相及从者不信行二里果逢黄马而左目盲南之马先鸣而盲者应之其盲果白马子介葛卢来朝闻牛鸣曰是生三牺皆用之矣东方有国人数数解六畜语盖偏智之所得矣廷尉沈僧照校猎中道而还左右问其故答曰国有边事当选人丁何以知之答曰南山彪啸所以知尔
　　使酒
　　汉书曰灌夫刚直使酒不好面谀汉季布任侠有名孝文时召为御史大夫有言其勇使酒难近宋孔顗使酒仗气醉则弥日不醒僚寀之间多所淩忽
　　文君诔
　　西京杂记曰司马相如死文君为作诔列女曰栁下季死妻自为诔门人不能损一字古人已如此
　　重席
　　戴凭正旦朝贺帝与群臣说经义不通辄夺其席凭重十五席殷亮拜博士诸儒讲论胜者赐席亮重席八九
　　避风
　　养性经曰治身之道春避青风夏避赤风秋避白风冬避黑风孙思邈论卫生以为人当避暗风箭风者盖此之谓也
　　门多好事
　　汉张竦以列侯居长安贫无宾客时有好事者从之质疑问事论道说书雄家贫嗜酒人稀至其门有好事者载酒馔从学李楷述身赋曰座有清谭之客门多好事之车好事二字已见竦
　　麈尾
