<!-- { "loadSidebar": true } -->
　　耒耜者古圣人之作也自乃粒以来至于今生民頼之有天下国家者去此无有也饱食安坐曽不求命称之义非扬子所谓如禽者耶余在田野间一日呼耕甿就而数其目恍若登农皇之庭受播种之法淳风泠泠耸竖毛髪然后知圣人之防趣朴乎其深哉孔子谓吾不如老农信也因书为耒耜经以备遗忘且无愧素食
　　经曰耒耜农书之言也民之习通谓之犂冶金而爲之者曰犂镵曰犂壁斵木而爲之者曰犂底曰压镵曰防頟曰犂箭曰犂辕曰犂梢曰犂评曰犂建曰犂槃木与金凡十有一事耕之土曰墢墢犹块也起其墢者镵也覆其墢者壁也草之生必布于墢不覆之则无以絶其本根故镵引而居下壁偃而居上镵表上利壁形下圆负镵者曰底底初实于镵中上谓之鼈肉底之次曰压镵背有二孔系于压镵之两旁镵之次曰策頟言其可以扞其壁也皆貤然相戴自防頟逹于犂底纵而贯之曰箭前如桯而樛者曰辕后如柄而乔者曰梢辕有越加箭可弛张焉辕之上又有如槽形亦加箭焉刻爲级前髙而后庳所以进退曰评进之则箭下入土也深退之则箭上入土也浅以其上下类激射故曰箭以下浅深可否故曰评评之上曲而衡之者曰建建楗也所以抳其辕与评无是则二物跃而出箭不能止横于辕之前末曰槃言可转也左右系以樫乎轭也辕之后末曰梢中在手所以执耕者也辕取车之胷梢取舟之尾止乎此平镵长一尺四寸广六寸壁广长皆尺微椭底长四尺广四寸评底过压镵二尺策頟减压镵四寸广狭与底同箭高三尺评尺有三寸槃増评尺七焉建雄称絶辕修九尺梢得其半辕至梢中间掩四尺犂之终始丈有二耕而后有耙渠踈之义也散墢去芟者焉耙而后有礰礋焉有磟碡焉自耙至礰礋皆有齿磟碡觚棱而已咸以木爲之坚而重者良江东之田器尽于是耒耜经终焉
　　禇氏遗书【禇澄】
　　受形
　　男女之合二情交畅隂血先至阳精后冲血开裹精精入爲骨而男形成矣阳精先入阴血后参精开裹血血入居本而女形成矣阳气聚面故男子面重溺死者必伏阴气聚背故女子背重溺死者必仰走兽溺死者伏仰皆然阴阳均至非男非女之身精血散分骈胎品胎之兆父少母老产女必羸母壮父衰生男必弱古之良工首察乎此补羸女先养血壮脾补弱男则壮脾节色羸女宜及时而嫁弱男宜待壮而婚此疾外所务之本不可不察也
　　本气
　　天地之气周于一年人身之气周于一日人身阳气以子中自左足而上循左股左手指左肩左脑横过右脑右肩右臂手指脇足则又子中矣阴气以午中自右手心通右臂右肩横过左肩左臂左脇左足外肾右足右脇则又午中矣阳气所歴充满周流阴气上不过脑下遗指趾二气之行昼夜不息中外必徧一爲痰积壅塞则疢疾生焉疾证医候统纪浩繁详其本源痰积虚耳或痰聚上或积留中遏气之流艰于流转则上气逆上下气郁下臓府失常形骸受害暨乎气本虚弱运转艰迟或有不周血亦偏滞风湿寒暑乗间袭之所生痰疾与痰积同凡人之生而汗产而易二便顺利则气之通也阳虚不能运阴气无阴气以清其阳则阳独治而爲阴虚不能运阳气无阳气以和其隂则隂独治而爲厥脾以养气肺以通气肾以泄气心以役气凡脏有五肝独不与在时爲春在常爲仁不养不通不泄不役而气常生心虚则气入而爲荡肺虚则气入而爲喘肝虚则气入而目昬肾虚则气入而腰疼四虚气入脾独不与受食不化气将日微安能有余以入其虚呜呼兹谓气之名理与
　　平脉
　　脉分两手手分三部隔寸尺者命之曰关去肘度人曰尺门前一寸爲寸左手之寸极上右手之尺极下男子阳顺自下生上故极下之地右手之尺爲受命之根本如天地未分元气浑沌也既受命矣万物从土而出惟脾爲先故尺上之关爲脾脾土生金故关上之寸爲肺肺金生水故自右手之寸越左手之尺爲肾肾水生木故左手尺上之关爲肝肝木生火故关上之寸爲心女子阴逆自上生下故极上之地左手之寸爲受命之根本既受命矣万物从土而出惟脾爲先故左手寸下之关爲脾脾土生金故关下之尺爲肺肺金生水故左手之尺越右手之寸爲肾肾水生木故右手寸下之关爲肝肝木生火故关下之尺爲心男子右手尺脉常弱初生微眇之气也女子尺脉常强心火之位也非男非女之身感以妇人则男脉应胗动以男子则女脉顺指不察乎此难与言医同化五谷故胃爲脾府而脉从脾同气通泄故大肠爲肺府而脉从肺同主精血故膀胱爲肾府而脉从肾同感交合故小肠爲心府而脉从心同以脉爲窍故胆爲肝府而脉从肝澄生当后世传其言而已尔初抉其秘发悟后人者非至神乎体修长者脉防形侏儒者脉蹙肥人如沉而正沉者愈沉痩人如浮而正浮者愈浮未烛斯理曷愈众疾表里多名呼吸定至抑皆末也世俗并传兹得畧云尔
　　津润
　　天地定位而水位乎中天地通气而水气蒸逹土润膏滋云兴雨降而百物生化人肖天地亦有水焉在上爲痰伏皮爲血在下爲精从毛窍出爲汗从腹膓出爲泻从疮口出爲水痰尽死精竭死汗枯死泻极死水从疮口出不止干即死至于血充目则视明充耳则聼聪充四肢则举动强充肌肤则身色白渍则黒去则黄外则赤内则上蒸喉或下蒸大膓爲小窍喉有窍则咳血杀人膓有窍则便血杀人便血犹可止咳血不易医喉不停物毫髪必咳血渗入喉愈渗愈咳愈咳愈渗饮溲溺则百不一死服寒凉则百不一生血虽阴类运之者其和阳乎
　　分体
　　耳目口鼻阴尻窍也臂股指趾肢也双乳外肾关也齿髪爪甲余也枝指旁趾附也养耳力者常饱养目力者常瞑养臂指者常屈伸养股趾者常步履夏脏宜凉冬脏宜温背阴肢末虽夏宜温胸包心火虽冬难作肿而窍塞血不行而肢废余有消长无疾痛附有疾痛无生死关有生死疾痛无消长有消长疾痛生死者疣瘤而已
　　精血
　　饮食五味养髓骨肉血肌肤毛髪男子爲阳阳中必有阴阴之中数八故一八而阳精升二八而阳精溢女子爲隂隂中必有阳阳之中数七故一七而隂血升二七而隂血溢阳精隂血皆饮食五谷之实秀也方其升也智虑开明齿牙更始髪黄者黒筋弱者强暨其溢也凡充身肢体手足耳目之余虽针芥之沥无有不下凡子肖形父母者以其精血尝于父母之身无所不歴也是以父一肢废则子一肢不肖其父母一目亏则子一目不肖其母然雌鸟牝兽无天癸而成胎者何也鸟兽精血徃来尾间也精未通而御女以通其精则五体有不满之处异日有难状之疾隂已痿而思色以降其精则精不出内败小便道澁而爲淋精已耗而复竭之则大小便道牵疼愈疼则愈欲大小便愈便则愈疼女人天癸既至逾十年无男子合则不调未逾十年思男子合亦不调不调则旧血不出新血误行或渍而入骨或变而之肿或虽合而难子合男子多则沥枯虚人产乳众则血枯杀人观其精血思过半矣
　　除疾
　　除疾之道极其候证询其嗜好察致疾之由来观时人之所患则穷其病之始终矣穷其病矣外病疗内上病救下辨病藏之虚实通病藏之母子相其老壮酌其浅深以制共剂而十全上功至焉制剂独味爲上二味次之多品爲下酸通骨甘解毒苦去热咸导下辛发滞当验之药未騐切戒急投大势既去余势不宜再药脩而肥者饮剂丰羸而弱者受药减用药如用兵用医如用将善用兵者徒有车之功善用药者姜有桂之效知其才智以军付之用将之道也知其方伎以生付之用医之道也世无难治之疾有不善治之医药无难代之品有不善代之人民中絶命断可识矣
　　审微
　　疾有误凉而得冷证有似是而实非差之毫厘损其寿命浮栗经二气篇曰诸泻皆爲热诸冷皆爲积热则先凉藏冷则先温血腹疾篇曰干痛有时当爲虫产余刺痛皆变肿伤寒篇曰伤风时疫湿暑宿痰作疟作疹俱类伤寒时人多疟宜防爲疟时人多疹宜防作疹春瘟夏疫内证先出中湿中暑试之苓术投之发散剂吐汗下俱至此证号宿痰失导必肢废嗟乎病有防而杀人势有重而易治精防区别天下之良工哉
　　辨书
　　尹彦成问曰五运六气是邪非邪曰大挠作甲子隶首作算数志岁月日时远近耳故以当年爲甲子岁冬至爲甲子月朔爲甲子日夜半爲甲子时使岁月日时积一十百千万亦有条而不紊也配以五行位以五方皆人所爲也岁月日时甲子乙丑次第而及天地五行寒暑风雨仓卒而变人婴斯气疾作于身气难预期故疾难预定气非人爲故疾难人测推验多舛拯救易误俞扁弗议淳华未稽吾未见其是也曰素问之书成于黄岐运气之宗起于素问将古圣喆妄邪曰尼父删经三坟犹废扁鹊卢出卢医遂多尚有黄岐之医籍乎后书之托名于圣喆也曰然则诸书不足信邪曰由汉而上有说无方由汉而下有方无说说不乖理方不违义虽出后学亦是良师固知君子之言不求贫朽然于武成之防亦取二三曰居今之世爲古之工亦有道乎曰师友良医因言而识变观省旧典假筌以求鱼博涉知病多诊识脉屡用逹药则何愧于古人
　　问子
　　建平王妃姬等皆丽而无子择良家未笄女入御又无子问曰求男有道乎澄对之曰合男女必当其年男虽十六而精通必三十而娶女虽十四而天癸至必二十而嫁皆欲隂阳气完实而后交合则交而孕孕而育育而爲子坚壮强寿今未笄之女天癸始至已近男色隂气蚤泄未完而伤未实而动是以交而不孕孕而不育育而子脆不寿此王之所以无子也然妇人有所产皆女者有所产皆男者大王诚能访求多男妇人谋置宫府有男之道也王曰善未再朞生六男夫老阳遇少隂老隂遇少阳亦有子之道也



　　脉经【甄权】
　　滑爲实爲下数爲虚爲热浮爲风爲虚动爲痛爲惊沈爲水爲实弱爲虚爲悸
　　迟则爲寒濇则少血缓则爲虚洪则爲气紧则爲寒数爲疟
　　疟脉自数多热迟多寒微则爲虚代散则死爲痛痹偏爲饮双则胁下拘急而痛其人涩涩恶寒
　　脉大寒热在中
　　伏者霍乱
　　安卧脉盛谓之脱血
　　凡亡汗肺中寒饮冷水欬下痢胃中虚冷此等其脉并紧
　　浮而大者风
　　浮而大者中风头重鼻塞
　　浮而缓皮肤不仁风寒入肌肉
　　滑而浮散者摊缓风
　　滑者鬼疰
　　涩而紧痹散
　　浮洪大长者风癫疾
　　大坚疾者癫病
　　而钩脇下如刀刺状如蜚尸至困不死
　　紧而急者遁尸
　　洪大者伤寒热病
　　浮洪大者伤寒秋吉春成病
　　浮而滑者宿食
　　浮滑而疾者食不消脾不磨
　　短疾而滑酒病
　　浮而细滑伤饮
　　迟而涩中寒有症结
　　驶而紧积聚有击痛
　　急疝瘕小腹痛又爲癖病
　　迟而滑者胀
　　盛而紧曰胀
　　小者寒癖
　　沈而者悬饮内痛
　　数有寒饮冬夏难治
　　紧而滑者吐逆
　　小弱而濇胃反
　　迟而缓者有寒
　　防而紧者有寒
　　沈而迟腹脏有冷病
　　防弱者有寒少气
　　实紧胃中有寒苦不能食时时利者难治一云时时呕稽留难治
　　滑数心下结热盛
　　滑疾胃中有热
　　缓而滑曰热中
　　沈而急病伤寒暴发虚热
　　浮而疾者气
　　辟大而滑中有短气
　　浮短者其人肺伤诸气防少不过一年死法当也沈而数中水冬不治自愈
　　短而数心痛心烦
　　而紧脇痛藏伤有瘀血
　　沈而滑爲下重亦爲背膂痛
