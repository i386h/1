<!-- { "loadSidebar": true } -->
　　徤色【气毬】打揎【添气】添气【吃物】夹气【相争】
　　宿气【中酒】朝天【巾帽】拐搭【鞋靴】单脬【无钱】
　　夹脬【有钞】脬声【言语】幙串【多口】网儿【衣服】
　　上网【上盖】下网【里衣】补踢【干事】顺行【跟随】
　　水脉【酒】　足目【饱】　脉透【醉】　褪了【饥】
　　防动【行】　上手【得】　下马【与】　入步【来】
　　歪【不好】　圆【好】　　入网【进屋】五角【村】
　　遭数【老】　踢透【死】　虎掌【手】　梢拐【后】
　　嵌角【瞎】　膁辞【去】　插脚【向前】
　　不踢诀
　　网儿里　饮酒后　筵席前　气毬表干
　　有风起　泥水处　无子弟　灯烛下
　　无下网　见相识

　　打马图序
　　恵则通通则无所不达専即精精即无所不妙故庖丁之解牛郢人之运斤师旷之聴离娄之视大至于尧舜之仁桀纣之恶小至于掷豆起蝇中角拂棊皆臻至理者何妙而已后世之人不惟学圣人之道不到圣处虽嬉戯之事亦得其依稀彷佛而遂止者多矣夫博者无他争先术耳故専者能之予性専博凡所谓博者皆耽之昼夜每忘食事但平生随多寡未甞不进者何精而已自南渡来流离迁徙尽散博具故罕为之然实未甞忘于胸中也今年冬十月朔闻淮上警报江浙之人自东走西自南走北居山林者谋入城市居城市者谋入山林旁午络绎莫知所之易安居士亦临安泝流涉严滩险抵金华卜居陈氏第乍释舟楫而见轩牕意颇适然更长烛明奈此良夜何于是乎博奕之事讲矣且长行叶子博簺弹棊世无者打褐大小猪窝族鬼胡画数仓赌快之类皆鄙俚不经见藏酒摴蒱双蹙融近渐废絶选僊加减插闗火质鲁任命无所施其智巧大小象戯奕棊又唯可容二人独采选打马持为闺房杂戯甞恨采选丛繁劳于检阅彼能通者少难遇勍敌打马简要而苦无文采按打马世有二种一种一将十马者谓之闗西马一种无将二十马者谓之依经马流行既久各有图经凡例可考行移赏罚互有同异又宣和间人取二种马参杂加减大约交加侥幸古意尽矣所谓宣和马者是矣予独爱依经马因取其赏罚互度每事作数语随事附见使儿辈图之不独施之博徒实足贻诸好事使千万世后知命辞打马始自易安居士也

　　打马图目録
　　打马图
　　色様图
　　打马赋
　　铺盆例
　　本采例
　　下马例
　　行马例
　　打马例
　　倒行例
　　入夹例
　　落堑例
　　倒盆例
　　赏帖例
　　赏掷例

<子部,杂家类,杂纂之属,说郛,卷一百一下>
<子部,杂家类,杂纂之属,说郛,卷一百一下>
<子部,杂家类,杂纂之属,说郛,卷一百一下>
　　打马图【李清照】
　　打马世有二种一种一将十马者谓之闗西马一种无将二十马者谓之依经马流行既久各有图经凡例可考行移赏罚互有异同李易安独取为闺房雅戯乃因依经马取其赏罚互度每事作数语精妍工丽世罕其俦不仅施之博徒实足贻诸同好韵事竒人两垂不朽矣
　　铺盆
　　凡置局二人至五人钧聚钱置盆中临时商量多寡从众然不可过四五人之数多则本采交错多至喧閙矣词曰既先设席岂惮攫金便请着鞭谨令编埒罪而必罚已从约法之三章赏必有功勿效绕床之大叫凡不从众议喧閙者罚十帖入盆
　　本采
　　凡第一掷谓之本采如掷赏罚色即不得认作本采词曰公车射防之初记其甲乙神武挂冠之日定彼去留汝其有始有终我则无偏无党
　　下马
　　凡马每二十匹用犀象刻成或铸铜为之如大钱様刻其文为马文各以马名别之或只用钱各以钱文为别仍杂采染其文词曰夫劳多者赏必厚施重者报必深或再见而取十官或一门而列三防又昔人君每有赐臣下必先以乗马焉晋襄公悔赦孟明解左骖而赠之是也丰功重锡尔自取之予何厚薄焉
　　行马
　　凡马局十一窝遇入窝不打赏一掷词曰九阳数也或数九而立窝窝险涂也故入窝而必赏既能据险一以当干便可成功寡能敌众请回后骑以避先登凡叠成十马方许过函谷闗十马先过然后余马随多少得过自至函谷闗则少马不许逾别人多马词曰自马不碍行百里者半九十汝其知乎方兹万勒争先千羇竞辏得其中道止以半涂如能叠骑先驰方许后来继进既施薄効须稍旌甄可倒半盆
　　凡叠足二十马到飞龙院散采不得行直待自掷真本采堂印碧油雁行儿拍板儿满盆星诸赏采等及别人掷自家真本采上次掷罚采方许过词曰万马无声恐是衔枚之后千蹄不动疑乎立仗之时如能翠幕张油黄扉启印雁归沙漠花发武陵歌筵之小板初齐天际之流星暂聚或受彼罚或旌己劳或当谢事之时复过出身之数语曰隣之薄家之厚也以此始者以此终乎皆得成功俱无后悔
　　打马
　　凡多马遇少马数相及即打去马马数同亦许打去任便再下词曰众寡不敌其谁可当成败有时夫复何恨或徃而旋返有同虞国之留或去亦无伤有类塞翁之失欲刷孟明五败之耻好求曹刿一旦之功其勉后图我亦不汝弃
　　凡打去人全垜马倒半盆被打人出局如愿再下者亦许词曰赵帜皆张楚歌尽起取功定霸一举而成方西隣责言岂可蚁封其处既南风不竞固难金埒同居便请回鞭不须恋廐
　　被打去全马人愿再下词曰亏于一篑败此垂成久伏盐车方登峻坂岂期一蹶遂失长涂恨群马之皆空忿前功之尽弃但素剪拂不弃驽骀愿守门阑再从驱防诉风骧首已伤今日之障泥恋主衔恩更待明年之春草
　　倒行
　　凡遇打马过叠马遇入窝许倒行词曰唯敌是求唯险是据后骑欲来前马反顾既将有为退亦何害语不云乎日暮途逺故倒行而逆施之也
　　入夹
　　凡遇飞龙院下三路谓之夹散采不许行遇诸夹采方许行词曰昔晋襄公以二陵而胜者李亚子以夹寨而兴者祸福倚伏其何可知汝其勉之当取大捷
　　落堑
　　凡尚乗局下一路谓之堑不行不打虽后有马到亦同落堑谓之同处患难直待自掷诸浑花赏采真本采傍本采别人掷自家真本采傍本采上次掷罚采下次掷真傍撞方许依元初下马之数飞出飞尽为倒盆每飞一匹赏一帖词曰凛凛临危正欲腾骧而去骎骎遇伏忽惊穽堑之投项羽之骓方悲不逝徳之骑已出如飞既胜以竒当旌其异请同凡列亦倒金盆
　　倒盆
　　凡十马先到函谷闗倒半盆打去人全马倒半盆全马先到尚乗局为细满倒倍盆遇尚乗局为麤满倒一盆落堑马飞尽同麤满倒一盆词曰瑶池宴罢骐骥皆归大宛凯旋龙媒并入已穷长路安用挥鞭未赐弊帷尤宜报主骥虽伏枥万里之志长存国正求贤千金之骨不弃定收老马欲取竒驹既以解请为三年之赐如图再战愿成他日之功
　　赏帖
　　凡谓之赏帖者临时商量用钱为一帖自掷诸浑花赏采真傍本采各随下马匹数在局皆供别人掷人真傍本采随手真傍撞上次罚采各随下马匹数犯事人供凡打马得一马赏一帖被打人供落堑飞出马一匹赏一帖在局人皆供
　　赏掷
　　凡自掷诸浑花诸赏采真傍本采打得马叠得马飞得马皆赏一掷别人掷自家真傍本采上次掷罚采皆赏一帖

　　谱双序
　　孔子有言不有博奕者乎为之犹贤乎已大抵人之从事百役劳惫湫厎不可以久必务防息以澄神渫气故取诸博博之名号不同其志于戯一也然奕棊象戯家澈户晓至双陆打马叶子视明琼为标的非图谍则无以得彷佛双陆最近古号雅戯以记考之获四名曰握槊曰长行曰波罗塞戯曰双陆盖始于西竺流于曹魏盛于梁陈魏齐隋唐之间我太宗皇帝播之声诗纪于奎文双有光焉阅时益久中州泯泯罕见而殊方偏译类能为之家君北归余虞侍从容始得北双之说南迁真阳甞徃觐遂之番禺又闻所谓南双者私窃自语以为四荒之戯兹得其二亘辽以东或谓与南无殊惟西僰踔逺叵得而详当阙之以俟他日于是摭古审今悉辑诸书所载彚而着之凡局马之法与夫拖置入出之度灿然于此谓之谱双忆余通判常州时北客狎至乗舸博双连日夜不厌信使举以访余余反复谂之终不之解则双之不絶者无几矣是书固未能尽要已十得八九览者当自得云

　　谱双目録
　　盘马制度
　　北双陆盘　　　　广州双陆板
　　大食双陆毯　　　真腊阇婆双陆板
　　北双陆
　　平双陆　　　　　打间双陆
　　回回双陆　　　　七梁双陆
　　三梁双陆
　　广州双陆
　　啰嬴双陆　　　　下囋双陆
　　不打双陆　　　　佛双陆
　　三堆双陆
　　南番　东夷
　　四架八双陆　　　南皮双陆
　　大食双陆【已上南蕃】　　日本双陆【东夷】
　　总録
　　常局格制　　　　南北局例
　　事始　　盘马　　骰子　　赌赛
　　名称　　杂记

<子部,杂家类,杂纂之属,说郛,卷一百一下>
<子部,杂家类,杂纂之属,说郛,卷一百一下>
<子部,杂家类,杂纂之属,说郛,卷一百一下>
<子部,杂家类,杂纂之属,说郛,卷一百一下>

　　平双陆【一名契丹双陆】
　　凡置局二人白黒各以十五马为数用骰子二据彩数下马白马自右归左黒马自左归右凡马尽过门后方许对彩拈出如白马过门掷六二即出左后一梁左后五梁马遇他彩亦然拈马先尽赢一筹或拈尽而敌马未拈赢双筹
　　骰子今称色数儿掷出重色浑花
　　俱呼为准谓如准么准六之类

　　打间双陆
　　下马行马出马与平双陆同凡马十有五而十二马归至一邉两两相比间一路无马故谓之间赢一筹再成又胜无止法或五路成双一路马单即不得筹
　　回回双陆
　　布局行马大抵与平双陆相类但出局时不问色多少任意出两马
　　七梁双陆【其详附三梁双陆后】
　　两马相比为梁十四马行过一邉就七路双立故曰七梁凡成七梁赢一筹再成又胜他如平双陆



　　三梁双陆【一名汉家双陆】
　　马分为三以三骰子对彩而进行两马或三马并行一马亦可局终拈出如常法
　　七梁双陆
　　凡移马再成七梁相并则又胜后梁有空再移马成七梁亦胜如起马先尽而敌马未成七梁则胜双筹如未成七梁马未尽归掷出大采但移动后一梁马谓之掲头输三筹不下

　　啰赢双陆
　　用骰子二随彩下马白马自右归左黒马自左归右番禺人多为之南蕃亦能此行路出局如北地之平双陆

　　下囋双陆
　　下马出局与啰赢双陆同凡遇双彩【双么双二双三之类】并移四马如彩数谓如掷双三则四马皆进三路又赏一掷番禺人多为之
　　不打双陆
　　下马出局如常法不用骰子置一人于暗处喝彩皆以七为数或二五或么六或四三遇子不打故谓之不打双陆番禺人能之

　　三堆陆
