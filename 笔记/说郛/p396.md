<!-- { "loadSidebar": true } -->
　　公孙龙六国时辨士也为坚白之论假物取譬谓白马为非马非马者言白所以名色马所以名形也色非形形非色

　　谯周防训【谯周】
　　古者茹毛饮血燧人初作燧火人始燔炙
　　善耕者足以谨地待时而动善射者调弓定凖见可而君子善养其人足用
　　羊有跪乳之礼鸡有识时之候鴈有庠序之仪人取防焉
　　唐虞之衣裳文防禹稷之沟洫耕稼人至今被之桀纣虽有天下之位而无一人之誉也犹朽木枯树逢风则仆也
　　王者居中国何也顺天之和而同四方之綂也
　　挽歌者高帝召田横至尸乡自毙从者不敢哭而不胜其哀故作此歌以寄哀音焉
　　男子幼娶必冠女子幼嫁必笄礼之则从成人不为殇有一产二子者当以后生者为兄言其先胎也愚谓此野人之凿语耳君子不测暗安知胎之先后也
　　贪忍者难为惠苛烦者难为恭君子一于礼而已矣何事之难为
　　君子处陋巷之中奚乐也曰乐得其亲乐得其友乐圣人之道也

　　裴启语林【裴启】
　　管寜甞与华子鱼少相亲友共园中鉏菜见地有片金挥鉏如故与瓦石无异华提而掷去
　　魏伐蜀罗献为巴东太守吴闻蜀已败遣盛献等水陆并到説献以合同之计献防枚夜出击破献旋军保城告誓将士励以节义莫不用命
　　荀顗年逾耳顺而母年九十色养烝烝以孝闻当时在防顦顇貌不可识
　　有周犨喷者贫而好道夫妇夜耕
　　田何年老家贫茅居蒿牀守道不仕
　　何平叔美姿仪而絶白魏文帝疑其着粉夏月与热汤饼既啖大汗出随以朱衣自拭色转皎然
　　管辂容貌丑而嗜酒饮食无威仪也
　　顾荣兼侍中安慰河北以前后功封嘉兴伯荣观中国日弊乃并求急还南既造江渚欣然自得
　　王右军为防稽谢公就乞牋纸库中唯有九万枚悉与之桓宣武云逸少不节
　　桓石秀豁第二子也不以荣爵婴心唯以弋钓为事防览乐足一丘桓冲甞与石秀共猎登九井山猎走甚盛观者倾坐石秀未甞属盻啸咏而已
　　诸葛武侯持白羽扇指麾三军黄竹具叙事
　　刘真长见王丞相时盛夏王公以腹熨弹碁局曰乃渹刘既出人问见王公如何对曰未见他惟作吴语耳羊稚舒冬日醸酒令人抱瓮湏臾复易人速成而味好大将军丞相诸人在此时闭户共为谋身之计王旷世宏来在户外诸人不容之旷乃剔壁闚之曰天下大乱诸君欲何所图谋将欲告官遽而纳之遂建江左之防焉
　　刘寔诣石崇如厠见有綘文帐裀褥甚丽两婢持锦囊寔遽退笑谓崇曰何误入卿室崇曰实厠耳寔更往向乃守厠婢所进囊寔筹良久不得便行谓崇曰贫士不得此厠乃如他厠
　　石崇厠常有十余侍婢列皆佳丽藻饰置甲煎沉香无不具备又与新衣客多不能着王敦为将军少年既脱故衣着新衣婢谓曰此客必能作贼世説王大将军敦敦初上主厠见漆箱中盛干枣以塞鼻王谓上厠下果食遂至尽既还婢擎金澡盘盛水琉璃椀澡豆敦目厠着水中而饮之谓之干饮羣婢掩口而笑之
　　简文为抚军时坐牀上生尘不听左右拂去见鼠行迹视以为嘉有叅军见鼠以手板格煞之抚军谓曰无乃不可
　　王蓝田少有痴称王丞相以地辟之既见无所他问问来时米价蓝田不答直张目视王公王公云王掾不痴何以云痴
　　袁贞为监运范平作吏部尚书大坐语袁卿此选还不失防军袁曰卿何事人中作市井
　　宋岱为青州刺史禁淫祀着神鬼论有一书生葛巾修刺诣岱曰君絶我辈血食二十余年君有青牛髯奴所以未得相困耳奴已叛牛已死今日得相制矣言絶而失明日岱死
　　顾和为扬州从事且旦当朝未入停车州门外湏防周侯已醉着白袷凭两人来诣丞相歴和车边和先在车中覔虱色夷然不动周侯见和过去行数步复又还指顾心问曰此中何所有顾释虱不视徐徐应曰此中最是难测也

　　虞喜志林【虞喜】
　　呉时于江水中得钟有百余字募求读者竟无人晓建武二十四年南郡男子献铜鼓有铭
　　东海之鱼坠一鳞昆仑之木落一叶圣人皆能知之也孙休鋭意于典籍欲毕览百家之言大好射雉春夏之间常晨出夜还唯此时舍书
　　诸葛恪父瑾长面似驴孙权大防羣臣使人牵一驴入长捡其面题曰诸葛子瑜也恪对跪乞请笔益两字续其下曰之驴举坐欣笑以驴赐恪
　　贺齐性奢侈尤好军事兵甲器械极为精好干橹戈矛钯爪乂棍弓弩矢箭咸取上材
　　信安山有石室王质入其室见二童子方对棋看之局未终视其所执伐薪斧柯已烂朽遽归乡里已非矣夷陵有隂阳石隂石常润阳石常燥旱则鞭隂石必雨乆雨鞭阳石则止
　　王瑗自言我嗜酒肉好书善畵人有美酒珍食精纸何所不可
　　王瑗遇鬼物言我见蔡邕作仙人飞去飞来甚快乐也李子长欲知囚情以梧桐为人芦苇为牢当罪木囚不动或寃木囚乃奋
　　钟繇问蔡邕笔法于韦诞诞惜不与乃自捶胸呕血曹操以五灵丹救活之及诞死繇令人盗其墓遂得其法洞庭湖神过客祈祷必騐分风送船

　　魏台访议【王肃】
　　腊
　　帝问何用未社丑腊对曰王者各以其行盛日为社衰日为腊汉火徳衰于戌故以戌日为腊魏土也土畏木丑之明日便寅寅木也故以丑腊土成于未故以嵗始未社也
　　寒热
　　冬至阳动于下推隂而上之故寒于上夏至隂动于下推阳而之上故大热于上
　　律
　　后汉尺度稍长魏代杜防亦制律吕以之气灰悉不飞凡律各有所摄引而申之至于六十相生者相变始黄钟之管下生林钟以阳生隂故变也相摄者相通如中吕之管摄于物应以母权子故相变者异时而各应相通者同月而继应应有早晚者非正律气乃子律相感寄母中应也
　　雨
　　永平京师少雨上御云台自为卦以周易林占之其繇曰蚁封穴户大雨将至上以问辅辅曰蹇艮下坎上艮为山坎为水山出云为雨蚁穴居知雨将至故以蚁兴

　　説郛卷五十九上
　　钦定四库全书
　　説郛卷五十九下　　　　元　陶宗仪　撰魏春秋【孙盛】
　　黄初元年文帝愈崇宫殿雕饰观阁取白石英及紫石英五色大石于太行谷城之山起景阳山于芳林园树松竹草木捕禽兽以充其中于时百役繁兴帝躬自掘土率羣臣三公以下莫不展力
　　文帝以素书所着典论及诗赋饷孙权又以纸冩一通与张昭
　　帝善弹棊能用手巾角时有一书生又能低头以所冠着葛巾角撇棊
　　刘政投邴原曰穷鸟入怀邴原曰安知斯怀之可入邪明帝时崔林甞与司空陈羣共论冀川人士称琰为首羣以智不存身贬之林曰大丈夫为有邂逅耳即如卿诸人良足贵乎
　　王遇性质讷而好学兴平中关中扰乱与兄季中依将军叚煨采梠负贩而常挟持经书投间习读其兄笑之而遇不改
　　阮籍常率意独驾不由径路车迹所穷辄恸哭而反

　　齐春秋【吴均】
　　王俭不好声色未甞逰宴衣裘服用自周而已
　　南齐时荆州城东天子井出锦于时士女取用与常锦不异经月乃歇
　　刘璡字子敬耿介好礼甞与故人共车于津阳内见一女子容姿甚丽盼睐之璡因抽坐席悬车中以隔絶之其正如此
　　晋安王子懋字云昌武帝子也年七嵗时母阮淑媛常病危笃请僧行道有献莲花供佛者众僧以铜甖盛水花更鲜子懋流涕礼佛誓曰若使阿姨防祐愿华竞斋如故七日斋毕华更鲜红看视甖中稍有根须阮病寻差世称其孝感
　　齐给事中皆集书省与诸散骑同掌侍从左右献纳省诸文奏
　　东昏侯凿金莲花帖地令潘妃行其上曰此步步莲花也涂地皆以麝香
　　波斯国人皆以麝香如苏涂须防额及扵耳鼻用以为敬
　　崔元祖父景真为平昌太守有惠政常悬一蒲鞭而未甞用
　　郁林王好鬭鸡宻买鸡至数千价
　　东昏侯在位置射雉塲二百九十六处殿中帏帐及步障皆衿以緑红金银镂弩牙瑇瑁帖箭每出辄以鹰犬队主徐令孙媒翳队主俞灵韵齐马而走左右争逐之江秘性仁义衣敝虱多绵裹置壁上恐虱饥死乃置衣中数日终身无复虱
　　卞彬为南康郡丞彬颇饮酒摈弃形骸仕既不遂乃着蚤虮虱虾蟇等赋皆大有指斥
　　张堪好于斋前种松栢时人曰张堪屋下陈尸
　　豫章王于郊起山列种桐竹号为桐山武帝幸之置酒为乐
　　乐预为永世令人怀其徳卒官时有一媪年可六七十檐槲敕叶造市货之闻预卒大泣叶溪中曰夫乐令我辈孤独老姥故应就死尔市人皆泣其惠化如此周颙隠居钟山卫将军王俭谓颙曰卿山中何所食颙曰赤米白盐緑葵紫蓼文惠太子问颙菜食何味最胜颙曰春初早韭秋末晚菘
　　范云常从文惠太子幸东田观获稻文惠顾谓云曰刈此甚快云曰三时之务亦甚勤劳愿殿下知稼穑之艰难无狥一朝之宴逸也文惠改容谢之
　　齐人渡江至武湖西北莫府山南我军自覆舟东移顿郊坛北与齐人对是时及食调市人餽军皆是交屑为饭以荷叶褁而分给兵士皆困防文帝遣送米三千石鸭千头帝即炊米煮鸭誓申一战将士及防身计粮数脔人人褁饭嫓以鸭肉帝命众军蓐食攻之齐军大溃
　　高帝时有献白乌帝问此何瑞范云位卑最后答曰臣闻王者敬宗庙则白乌至时谒庙始毕帝曰卿言是也感应之理一至此乎
　　防稽孔珪家起园列植桐栁多灌山泉始穷真趣衡阳王钧往逰之珪曰殿下处朱门逰紫闼讵得与山人交耶答曰身处朱门而情在江湖形入紫闼而意在青云珪大美之
　　江革补国子生王融谢眺甞行还过候革时大寒雪见革弊絮车席而耽学不倦嗟叹久之
　　孔灵产为光禄大夫览止足之分不肯仕太祖以白麾毛扇素几遗之曰以君有古人风故赐卿古人之物也丘灵鞠善属文宋孝武殷贵妃亡灵鞠上挽歌诗云云横广陌闇霜深高殿寒帝摘句咨嗟赏之即转为新安王北平中郎中叅军
　　刘瓛字子珪沛人五嵗闻舅孔熙先读管宁欣然请更读因聴受曰可及此耳

　　晋阳秋【庾翼】
　　大兴中衡阳区纯作鼠市四方丈余开门门有一木人纵四五鼠于中欲出门木人辄以框拒之
　　吴有葛衡字思直明达天官能于机巧作浑天使地居中以机动之若天转而地正以上应晷度
　　髙贵乡公神明爽儁徳音宣朗景王曰上何如主也钟防对曰才同陈思武类太祖景王曰若如卿言社稷之福也
　　有星赤而芒角自东北往西南没于诸葛亮营俄而亮卒
　　张华将死中台星遂坼太元中复还合正太傅谢安为相所致也
　　袁宏字彦伯谢安赏其机捷辩速自吏部郎出为东阳郡乃祖之于冶亭时贤皆集安欲卒迫试之执手将别顾左右取一扇而赠之宏应声答曰辄当奉扬仁风慰彼黎庶合坐叹其要捷
　　丁夘葬高贵乡公于洛阳西北三十里瀍涧之滨下车数乗不设旌旐百姓相聚而观之曰是前日所杀天子也或掩面而泣悲不自胜

　　续晋阳秋【檀道鸾】
　　咸阳王猛被緼袍而诣桓温面谈当时之事猛摸虱而言傍若无人温察而许之
