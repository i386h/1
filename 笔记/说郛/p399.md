<!-- { "loadSidebar": true } -->
　　屈轶者太平之代生于庭前有佞人则草指之
　　延嘉王者有徳则见
　　王孝道行则延嘉生
　　紫达者王者仁义行则常见
　　王者慈仁则芝草生食之令人延年
　　王者嫡庶有序男女有别则宾连阅生于房一名宾连达一名宾连阔生于房室象御妃有节也
　　平露者如盖生于庭似四方之政王者不私人以官则四方之政平若东方政不平则西低北方政不平则南低西方政不平则东低南方政不平则北低四方政不出其根若丝一曰平两






　　玉符瑞图【顾野王】
　　龙出
　　虞舜时黄龙从洛水出诣舜鳞甲成字舜即位与三公临观黄龙五采负图出舜前
　　白泉
　　泉色白自出山泽得礼制则泽谷之白泉出饮之使人长寿
　　苍乌见
　　文王时见苍乌王者孝悌则至
　　火为朱乌
　　赤乌武王时衔谷至屋上兵不血刃而殷服
　　凤凰之佐
　　鸾鸟者赤神之精凤凰之佐鸡身赤色色亦被五彩鸣中五音肃肃雍雍喜则鸣舞人君进退有度亲疎有序则至一本曰心识钟律律调则至鸣舞以和之
　　衔珠而舞
　　晋平公鼓琴有鹤二八而下衔明珠舞于庭一鹤失珠覔得而走师旷掩口而笑
　　白鹄翔
　　师旷鼔琴通于神明而白鹄翔












　　地镜图【阙名】
　　齐气之见为牛
　　青土地为女人黄金之见为火及白鼠
　　财在丘墟者为木变故木有折枯者其旁有财折所向在焉其在南方去木八尺其在东方去木六尺望气见人家黄气者支子树也
　　钱铜之气望之如有青云
　　山畜材物气葱盛
　　行沙出金
　　断冈伏鑛小
　　蕴玉有积辉
　　铜器之精见为禺
　　黄金之气赤黄千万斤以上光如大镜盘
　　银气夜正白流散在地拨之随手合
　　草青茎赤秀下有铅
　　欲知寳所在地以大镜夜照见影若光在镜中者物在下也
　　天鼓动玉弩发天下惊














　　五行记【阙】名
　　土中得鱼
　　唐杭州富阳县韩珣庄凿井才深五六尺土中得鱼数千头土有微润
　　截木得鱼
　　唐封令任常州刺史于江南泝流将木至洛造庙匠人截木于中得一鲫鱼长数寸如刻安之
　　虾蟆
　　唐懐州凝真观东廊柱已五十余年道士往往闻柱中有虾蟇声不知的处后因柱朽壊易之厨人砍以为薪柱中得一虾蟆其柱先无孔也
　　井叹
　　武后时来俊臣家井中夜有嗟吁怨叹声
　　海氷
　　穆宗长庆元年海州海水氷南北二百里东望无际
　　氷纹如画
　　景福中沧州城堑中氷有纹如画有竹木牡丹车马人物楼台殿阁之状时人以为地当有兵难近华孽也
　　含元路寝
　　含元路寝大朝防之所御也
　　植胡桃
　　后蜀李雄玉衡十二年扶风人韩豹为太史令雄卒子期立以豹为太傅犹领侯职豹尝言于期曰臣今老志在田园欲植胡桃愿赐其种期不悟俄而李寿自涪率众南向袭尅成都废期自立
　　黄衣围城
　　陈后主梦黄衣人围城绕城橘树尽伐去之及隋兵至上下通服黄衣未防为隋攻围之应
　　柑中有蛇
　　唐光宅中李崇真为益州刺史防事前有柑树有柑大如鸡子晩熟微小有孔如针羣官咸异之方欲将进久而方罢因剖之得一赤斑蛇长尺余崇真后为兵所杀
　　米化
　　晋武帝时裴楷家炊黍在甑或变为螺其年楷卒石崇家稻米化螺崇亦被诛











　　中记【郭氏】
　　天下之强者东海之沃焦焉水灌而不已沃焦者山名也在东海南方三万里海水灌之而不消
　　东方有桃都山山上有一大树名曰桃都枝相去三千里上有天鸡日初出时照此木天鸡即鸣天下鸡皆随之
　　南方有炎山焉行人以正月二月三月行过此山取山下木以为薪然之无焰取其皮绩之为火
　　浣布
　　君子之国地方千里多木槿花
　　东方之大者东海鱼焉行海者一日逢鱼头七日逢鱼尾鱼产则百里水为血
　　玉门之西有一国国中有山山上有祠庙国人嵗嵗出碪数千输庙中名曰霹雳碪给霹雳用从春雷出碪日减至秋而尽
　　东方有柴都焉在齐国有山山有泉水如井状深不测至春夏时雹从井中出常败五糓人常以柴塞之不柴塞则出也故号为柴都
　　吴西具区泽中有包山有洞庭室
　　松脂沦入地中千嵗为茯苓
　　万嵗树精为青牛
　　千嵗之树精为青羊
　　木子之大者有积石之桃实焉大如十斛笼
　　天下之大物有北海之蟹焉举一螯能加于山上身故在水中
　　秦文公造长安宫面四百里南至终南山山有梓树大数百围防宫中公恶而伐之连日不克辄大风雨夜有鬼问梓树树曰岂奈吾何鬼曰若使三百人披头以丝绕树岂不败汝树黙然不应明日人言于秦王王依此言伐之中有青牛逐之入澧州
　　狐五十嵗能变化为妇人百嵗为美女为神巫或为丈夫与女人交接能知千里外事善蛊魅使人迷惑失智千嵗即与天通为天狐















　　发记【束晳】
　　甘枣令人不惑萱草可以忘忧
　　西域有火鼠之布东海有不灰之木
　　防颇毕老日噉肉百斤
　　蝇生积灰蜂出蜘蛛腐木为萤蛴螬出朽刍
　　狮子五色而食虎于巨木之岫一噬则百人仆唯畏钩防
　　玉精名委似美女而青衣见以桃防刺之以其名呼之可得也
　　虎以狗为酒鸡以蜈蚣为酒鸠以桑椹为酒猫以薄荷为酒蛇以茱萸为酒谓食之即醉也
　　东方朔乃太白星精
　　水行峡路最险以滟滪为最
　　万岁蟾蜍头上有角颔下有丹书重八字
　　琴以七寳饰之名璠璵之乐
　　子路感雷精而生尚刚好勇
　　秦始皇决事县石之一县称也石百二十斤
　　汉武所生之殿曰猗兰
　　恬之为笔也柘木为管鹿毛为柱羊毛为被













　　决疑要注【挚虞】
　　辛缮尝隐居华阴光武征不仕至有大鸟髙五尺五色备举而多青栖缮槐树旬时不去农太守以闻诏问百僚咸以为凤太史令蔡衡对曰凡象凤者有五多赤色者凤多青色者鸾多黄色者雏多紫色者鹓多白色者鹄此鸟多青乃鸾非凤也上善其言秦除衮冕之制唯为衣绛裳一具而已汉兴亦如之中兴后明帝永平中使诸儒案古衣图书始复造衮冕之服至今用之
　　几筵在殿堂之上唯天子居牀其余皆铺席前设筵几天子之殿东西九筵南北七筵故曰度堂以筵度室以几也
　　汉武凿昆明池极深悉是灰墨无复土举朝不解以问东方朔朔曰臣愚不足以知之可试问西域胡帝以朔不知难以移问至后汉明帝时外国道人入来洛阳时有忆方朔言者乃试以武帝时灰墨问之胡人云经云天地大劫将尽则劫烧此劫烧之余乃知朔言有防
　　尚书台召人用虎爪书告下用偃波书皆不可卒学以防矫诈
　　防之与防威仪不同也防则随五时朝服庭设金石悬虎贲着旄头文衣鹖尾以列陛防则服常服设丝竹之乐唯宿卫者列仗大防于太极殿小防于东西堂








　　在穷记【孔元舒】
　　赵大龙以鹑二十枚奉上老母
　　袁彖赠庾易蜯砚
　　陈后主常令八妇人劈防牋制五言诗
　　虞翻笑郑不识古文
　　王粲好驴鸣
　　魏受禅碑王朗文梁皓书钟繇镌谓之三絶
　　广南以竹为砚
　　右军三十三书兰亭三十七书黄庭
　　顔真卿小鬟曰剪防僮曰银鹿
　　谢太傅墓碑但树贞石初无文字
　　刘殷有七子五子各授一经一授太史一授汉书一门之内七业俱兴
　　仓鹒为饍可以疗妬
　　陆澄读易三年不解意义王俭戏云书厨
　　老子入西戎造摴蒱五木
　　刘孝绰善草自以书似父乃变为别体
　　郄氏羲之妻也甚工书
　　陶景借人书随误治定
　　南朝呼笔四管为一床
　　栁下季死妻自诔门人不能损一字











　　河东记【阙名】
　　崔元暐
　　博陵崔元暐曽孙照太和八年九月中因热疾死防王追去至判官防有一大楼入门悉是金榜银榜备列人间富贵人姓名将相姓名列金榜将相以下悉列银榜更有长铁榜列州县府属姓名
　　铜钟书
　　义熙十一年霍山崩毁出铜钟六枚上有文科斗书人莫能识
　　刘勲女
　　河内太守刘勲女苦左膝里疮痒迎陀使视陀以绳系一犬于马后走马牵犬犬困不能行因取断肠以向疮口须防有若虵者从疮中出长三尺
　　叶净能
　　汝南王领叶净能叶曰有一生徒能饭当令来谒翌日有通谒者曰道士常持满见之侏儒也谈胚浑一道饮以酒五斗乃醉倒是一瓮尔
　　马举
　　马举镇淮南有一叟谒之称南山木强人能论兵防验之乃一棋局耳












　　鸡林志【阙名】
　　佛龛
　　山有佛龛林木益邃传云罗汉三藏行化至此涤齿杨枝插地成木浄水所着今为清泉国人以佛法始兴之地最所崇奉
　　僧寺
　　髙丽僧住持修行者或犯戒律配黒白二山轻亦斥遣籍其子孙仍髠受差役
　　僧不娶
　　僧娶妇者不得居寺
　　织席
　　髙丽人多织席有龙须席藤席今舶人贩至者皆席草织之狭而宻紧上亦有一小团花
　　漆
　　髙丽黄漆生岛上六月刺取沈色若金日曝则干本出百济今浙人号新罗漆
　　收息
　　髙丽王于国中出债收息有陈道人曽入其国为商云今以官奴求息裨之日磨纳之孙貌好者倍其收若得子则亦为奴婢
　　染采
　　髙丽善染采红紫尤妙紫草大梗如牡丹捣汁染帛甚鲜
　　僧衲
　　髙丽僧衣磨纳者为禅法师衲甚精好







　　湘山录【阙名】
　　杨叔寳郎中与眉州人言顷眉州视事后三日作大排乐人献口号其末句云为报士民须庆贺火星去了福星来喜召优人问曰大排致语谁做对曰本州自来旧例只用此一首
　　丁晋公称化鹤之裔为印记时谓鹤相
　　真庙时日本国入贡求本国神光寺记舍人辞不工令学士张君房代之张退食多饮市楼掖垣求之不获大窘时种放以司谏归华山杨大年为闲忙令云世上何人最好闲司諌拂衣归华山世上何人最好忙紫微失却张君房
　　园荽即胡荽世传有布种时口诵防则滋茂故士大夫以秽谈为撒园荽
　　刘伯刍巷口有鬻饼者每当罏讴歌一旦镏怜其贫贷以万钱自是不闻歌声问之曰本流既大心计转麤由是不暇渭城之曲矣
　　咸通末执政病举人车马太盛奏请进士并乘驴郑光业躯干伟大或嘲之曰今年勑下尽骑驴短辔长秋满九衢清瘦儿郎犹自可就中愁杀郑昌图
　　闗啚有妹能文每语人曰吾家有一进士所恨不栉尔











　　九国志【刘旻】
　　雷神移牀
　　吴柴再用为光州一日大震雷家人皆伏匿再用当戸危坐不动俄见有襦袴四人舁再用坐败牀出庭中复大震厔折有龙出
　　洲生忽没
　　髙继冲时李景威云旧传江陵诸处九十九洲满百则王者兴自武信王之初江心浪中忽生一洲昨此洲忽漂没若可忧也继冲遂以纳欵
　　百家湾
