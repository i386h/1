<!-- { "loadSidebar": true } -->
　　説郛卷六十七上　　　　元　陶宗仪　撰豫章古今记【雷次宗】
　　郡城县部
　　豫章之地南接五岭北带九江春秋时以为楚之东境然据天文则呉之分野至汉髙五年颍隂侯灌婴追灭项羽遂定江南是年始立为郡郡城即灌婴所筑旧领一十八县南昌庐陵彭泽鄱阳歴阳余干柴桑艾县【今分宁县】新淦南城建昌宜春海昏雩都浔阳【属古鄱阳】南野安平赣县等县汉髙祖十一年又以豫章防稽赣县等三郡立兄仲子濞为呉王四十七年与七国谋反为周亚夫杀于丹徒其国依旧为郡王莽摄政为九江郡后汉还复为豫章焉至和帝永元中更置临安【今杭州】石阳【属吉州】建昌等三县桓帝元嘉中复立上饶县【后改弋阳县属饶州】灵帝元和中乂立乐安县【复改乐平属饶州】顺帝中平中又立永脩县【今属建昌县】上蔡【今属髙安】新呉县等四县初平中又立喻脩县【今属逺州】南安县【今属麦州】献帝建安中又立宜黄富城【今丰城】西安【后改豫章】等三县自后汉分置诸县后更立宜丰永兴中陵南丰永城安涌西宁【今入丰城】阳安【今属髙安】新建广晋南康平固揭阳葛郡【以上属麦州】西昌东昌南昌巴丘兴平阳丰遂兴吉阳【以上属吉州】以前二十四县并无是豫章境内地也汉灵帝末扬州刺史东采刘遵行部以豫章地广逺奏请分置庐陵鄱阳二郡至献帝初平二年始分置庐阳石阳平都赣县南野雩都等六县为庐陵郡【今吉州】汉末建安十五年汉祚巳季三分天下孙权又分鄱阳歴阳余干乐安石阳等五县及庐江共为鄱阳郡【今饶州】其年又以柴桑县入武昌郡呉少帝太平二年又分南城临安宜黄等三县为临川郡【今属杭州】寳鼎二年分宜阳平都新淦等三县及长沙安城共为安城郡【今吉州安福县】晋永嘉七年分柴桑庐江九江为浔阳郡【今江州】其年又以彭泽益阳浔阳太康五年割庐陵郡之南野雩都赣县及南康平固等县为康郡【今处州】太康十一年以豫章浔阳武昌鄱阳临川庐陵安城南康建安进安等十郡置江州授陈留髙诞为刺史【在豫章郡】太兴元年以王敦为刺史在武昌郡太宁元年以王彬为刺史【亦在武昌郡】二年以应瞻为刺史【在武昌郡】成帝咸和元年以温峤为刺史【在盆城】五年陶侃以荆州领江州置在江陵九年庾亮以豫州领江州镇芜湖成康元年王凝之为刺史【在豫章郡】其年又王允为刺史【在盆城】建元二年以禇裒为刺史【在蚌州江州侧】其年又庾翼为刺史【在武昌郡】太宁九年桓秀为刺史【在浔阳郡】太元二年桓嗣为刺史【在江州】六年桓冲以荆州领江州镇江陵九年桓伊为刺史【在浔阳郡】元兴元年郭昶为刺史【在江州又移浔阳】安帝义熈六年庾恱为刺史【在豫章邵】八年孟玉为刺史【在浔阳】自置江州以来刺史三政在豫章余皆在它郡晋武帝析江州南昌东界立钟陵县至太康元年入南康至永定三年分南昌立西昌至陈灭犹属江州至隋文帝开皇九年己酉嵗灭陈之日改郡为总管府以西有山洪崖先生所居之处其年因以洪为州名至大业二年又改为豫章郡复为南昌县十三年为饶州师操师乞林士等破废割豫章以西置三府县入县州南昌至唐朝武徳五年平定复为洪州总管以归首贼张善安为总管至六年复翻版其年总管崔顺讨之至七年改为都督领洪鄂袁处吉饶抚等八州诸军事至唐髙祖显庆四年除饶鄂江等三州
　　城阙部
　　郡城灌婴所筑周回十里八十四步六门一曰南门二曰松阳门西二门一曰昌门二曰皋门东北各一门门以东北为名晋太康中太守范更开东之北以为东北门以对皋门又开西之北为西北门以对松阳门今八门也
　　郡墙东南双欵呉鳯凰二年太守维阳府君张俊字子彦所造
　　昌邑王城在海昏县【今建昌也】
　　太史慈城在海昏县西三百里
　　东丘城在郡下流一百四十里临江
　　孙奋城在郡北二里
　　刘繇城在豫章县北四十里
　　脩城在丰城北三十里
　　古情城在丰城东一里
　　孙卢城在建昌县南一百里【卢孙权第二子】
　　余孝项城在建昌南湖井村
　　山石部
　　西山在豫章县四十二里髙四十丈周回三百里逍遥山在髙安天寳乡其山髙峻
　　象山在髙安县西南
　　马鞍山在豫章西山遥看如马鞍也
　　松门在豫章北二百里江水绕山上有松栢则江西第五六重水口也
　　吉州山江西与松门山相对上有千戸
　　檐石湖江西东北如石堆湖心遂成小山
　　军山在建昌北
　　幕府山在建昌西
　　云居山在建昌西四十里
　　洪泙山有僧居号氻潭寺
　　盆山在丰城山形如覆盆
　　兆洲山在建昌西南
　　石门山在建昌下流有石梁如门
　　尧山在丰城东尧时众水不没
　　罗山在丰城南上有池水晋罗文于此得仙
　　澄岭在丰城南
　　河山在髙安南晋丁遥二子于此脩道
　　米山在高安北山有石穴兵冦生灵避难
　　石山在高安西南有石烧为灰
　　辽山今入髙安
　　药王山在新吴西北五十里晋呉猛骑虎入山处华林山在新呉西五十里浮丘公李八百隠遁此山古浮云山唐封今名百丈山在新呉县源上流又名大雄山
　　黄龙山在分宁县西二百里
　　星子石今星子县是也在庐山南
　　水沙部
　　龙沙在城北十里带沙防白
　　豫章川章江县三里源出东北接处吉抚袁也
　　蜀水高安县南江是也
　　溉口在昌邑东十三里水入豫章大江
　　掘土江在建昌县西北十九里
　　巾口在建昌县
　　新韶江在建昌县西北
　　钟口江在高安县西南
　　乐康江在高安县西
　　脩江在建昌县南
　　津济部
　　上辽津在海昏县东二十里
　　谷鹿州在州城西南百步有一大桥
　　石头津在郡江之西岸一名沉书浦殷羡字洪乔为豫章太守临去因附书百封羡将至石头啓之内有嘱托事掷于水中曰有事者沉无事者浮故名焉
　　杨子州在州北九里
　　鱏州在城北九十里
　　泉池部
　　辅山今庐山也有泉二其一常热可燖鸡防之类今为汤院源之西洪井洪崖隠处
　　东湖郡城东周四十里与江通
　　风雷池在东湖侧亢旱祷于此
　　寺观部
　　宣明寺龙兴寺两寺晋安侯世高所立也高是西域胡安西王太子让位于弟避而来也
　　太一观豫章县东旧是梅福宅
　　女道观高安县东南一里
　　洞眞观
　　祚仙观髙安县东北二十五里黄辅仙人宅
　　三皇观髙安县西南四十五里
　　元阳观髙安县西二里
　　元观髙安县东南二百一十六里
　　风观髙安县北五十五里
　　崇观髙安县东一里
　　许眞观高安县西北
　　许仙观高安县西北
　　飞皇观丰城县南一里甘仙人住塲也
　　丹陵观象牙湖岸钟离住宅
　　龙冈寺髙安县东一里
　　方等寺
　　葛仙人坛髙安县东北三十里西山小峯
　　王乔坛西山髙峯
　　凌云观
　　眞一观县西南三十里
　　至海观县西三里
　　翊真观州西北三十八里
　　丁仙观武宁县东十里
　　建业观在高安县丰安乡
　　太清观在分宁县西一百八十里
　　开元寺在府下去州一里
　　观音院葛鱏嵩宅
　　吴仙人坛在县南二百里
　　东林寺当庐山北
　　九天使者庙在建昌南六十里
　　应圣宫在西山去府四十里
　　翠岩寺在西山去州六十里
　　天寳观在西山去州府七十里
　　净贞观
　　云台观去州西北四十二里
　　神祠部
　　贾庙在郡北津河东人汉更始二年为郡太守谋王莽师败死即亡日显灵于津立祠
　　张华庙在丰城劒光
　　伍相庙在丰城北
　　浮槎神祠在丰城东
　　石人祠庙在丰城南
　　石侯庙在建昌
　　第宅部
　　石姑宫在上西五里汉昌邑王胜所居处
　　尉廨在王步北二里汉梅福所居处福尝为南昌尉徐孺宅在梅福宅东又云孺宅去城一里【亦曰书台】
　　度支步在郡城西临江晋度支校尉所立也府舍之处领戸三千五百余福向钓矶也在叔丘城下流一百六里有乡村阁度支尉所居之处太尉陶侃置也【晋陶侃字士衡】浔阳人少丧父母孤贞贫济于泽尝坐此石而钓累年不移其石膝磨今有痕在钓矶后仕晋为太尉
　　滕王阁近章江而眺西山王讳元婴唐髙祖之二孙节度洪州时立之
　　郡西学堂晋元康六年太守胡渊字世源造
　　冢墓部
　　郡东一十里有大冢曰丹阳墩古老相传为丹阳太守聂孜墓
　　徐孺子墓在郡西十里
　　邓粲墓撰晋书十卷者
　　翘俊部
　　后汉徐孺子名稚豫章南昌人也
　　刘陵字孟髙豫章人也为侍中
　　程曽字秀升豫章人也建初三年举孝亷迁海西令邓通字子渊豫章人有学行为太守凝然恬黙京师号邓独坐
　　羊茂字季寳豫章人东郡太守
　　张载字仲宗豫章人广陵太守
　　陈重字景公豫章宜春人与同郡雷义为友举孝亷让于义
　　雷义字仲公豫章鄱阳人举茂才让于重刺史曰胶漆虽坚然不如陈雷
　　宋度字文叔豫章人为定陵令
　　昔向豫章人路中拾珠一函访主还之
　　徐崇豫章人有声望为呉侍中
　　聂友字悌豫章新淦人呉封丹阳太守
　　陶侃母湛氏豫章新淦人范逵尝叹曰非此母不生侃非侃不有此母墓在抚州五十里
　　胡蕃豫章人为宋相府叅军
　　胡谐字士防豫章南昌人为齐侍中
　　呉相休字吉甫一名列为江东太守
　　胡勃字钦宗仕晋为郡功曹
　　王琮豫章人为兖州刺史
　　施阳字伦豫章人迁尚书令道遇贼刼财物去尚余钱五千文遣人追贼与之
　　熊行字钦明为呉大将军长义都尉
　　邓粲字文艳为堂巴太守撰晋史十卷
　　熊鸿晋初七辟不就
　　邓中缶着交州记三卷
　　雷次宗字仲伦入庐山侍沙门惠逺笃志好学屡征不起卒有文集注礼记周易元嘉六年撰豫章记
　　谌仲字文亹有孝行汉荆州刺史
　　徐雅确博览经传仕晋至南平太守
　　陆逊字伯言呉郡人呉黄龙四年任荆州及豫章三郡事
　　呉爱字子重濮阳人仕唐蓬郡刺史
　　李思字文成高安邑人滕王请为师友
　　滕王字元婴高祖弟二十三子显庆元年除洪州三十年筑阁
　　应智项高安万载凤岭人起义师佐大唐仕靖州刺史














　　睦州古迹记【谢翺】
