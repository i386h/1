<!-- { "loadSidebar": true } -->
　　正月一日是三元之日也春秋谓之端月鸡鸣而起先于庭前爆竹以辟山臊恶鬼【防按御览引作山魈】
　　按神异经云西方山中有人焉其长尺余一足性不畏人犯之则令人寒热名曰山臊以竹着火中烞熚有声而山臊惊惮黄经所谓山防鬼也俗人以为爆竹起于庭燎家国不应滥于王者
　　长幼悉正衣冠以次拜贺进椒栢酒饮桃汤进屠苏酒胶牙饧下五辛盘进敷于散服却鬼丸各进一鸡子造桃板着户谓之仙木凡饮酒次第从小起
　　按四民月令云过腊一日谓之小歳拜贺君亲进椒酒从小起椒是玉衡星精服之令人身轻不老栢是仙药成公子安椒华铭则曰肇惟嵗首月正元日厥味惟珍蠲除百疾是知小歳则用之汉朝元正则行之桃者五行之精厌伏邪气制百鬼也董勋云俗有歳首用椒酒椒花芬香故采花以贡樽正月饮酒先小者以小者得歳先酒贺之老者失歳故后与酒周处风土记曰元日造五辛盘正元日五薰链形五辛所以五藏之气荘子所谓春月饮酒茹葱以通五藏也敷于散出葛洪炼化篇方用栢子仁麻仁细辛干姜附子等分为散井华水服之又方江夏刘次卿以正旦至市见一书生入市众鬼悉避刘问书生曰子有何术以至于此书生言我本无术出之日家师以一丸药綘囊裹之令以系臂防恶气耳于是刘就书生借此药至所见鬼处诸鬼悉走所以世俗行之其方用武都雄黄丹散二两蜡和令调如弹丸正月旦令男左女右带之周处风土记曰正旦当生吞鸡子一枚谓之练形胶牙者盖以使其牢固不动今北人亦如之麻子大豆兼糖散之案练化篇云正月旦吞鸡子赤豆七枚辟瘟气又肘后方云旦及七日吞麻子小豆各二七枚消疾疫张仲景方云歳有恶气中人不幸便死取大豆二七枚鸡子白麻子酒吞之然麻豆之设当起于此梁有天下不食荤荆自此不复食鸡子以从常则
　　帖画鸡户上悬苇索于其上挿桃符其傍百鬼畏之按魏议郎董勋云今正腊旦门前作烟火桃神绞索松栢杀鸡着门户逐疫礼也括地图曰桃都山有大桃树盘屈三千里上有金鸡日照则鸣下有二神一名郁一名垒并执苇索以伺不祥之鬼得则杀之应劭风俗通曰黄帝书称上古之时兄弟二人曰荼与郁住度朔山上桃树下简百鬼鬼妄搰人援以苇索执以食虎于是县官以腊除夕饰桃人垂苇索虎画于门效前事也
　　又以钱贯系杖脚廻以投粪扫上云令如愿
　　按録异记云有商人区明者过彭泽湖有车马出自称青洪君要明过厚礼之问何所须有人教明但乞如愿及问以此言答青洪君甚惜如愿不得已许之乃其婢也既而送出自尔商人或有所求如愿并为即得后至正旦如愿起晚乃打如愿如愿走入粪中商人以杖打粪扫唤如愿竟不还也此如愿故事今北人正月十五日夜立于粪扫边令人执杖打粪堆云云以答假痛意者亦为如愿故事耳
　　正月七日为人日以七种菜为羮翦防为人或镂金薄为人以贴屏风亦戴之头鬓又造华胜以相遗登高赋诗
　　按董勋问礼俗曰正月一日为鸡二日为狗三日为羊四日为猪五日为牛六日为马七日为人正旦画鸡于门七日帖人于帐今一日不杀鸡二日不杀狗三日不杀羊四日不杀猪五日不杀牛六日不杀马七日不行刑亦此义也古乃磔鸡今则不杀荆人于此日向辰门前呼牛羊鸡畜令来乃置粟豆于灰散之宅内云以招牛马未知所出翦防人者人入新年形容改从新也华胜起于晋代见贾充李夫人典戒云像瑞图金胜之形又取像西王母戴胜也旧以正旦至七日讳食鸡故歳首唯食新菜又余日不刻牛马羊狗猪之像而二日福施人鸡此则未喻郭縁生述征记云夀张县安仁山宋东平王凿山顶为会人日望处刻铭于壁文字犹在老子云众人熙熙如登春台楚词云目极千里伤春心则春日登临自古为适但不知七日竟起何代晋代桓温防军张望亦有正月七日登高诗近代以来南北同耳北人此日食煎饼于庭中作之云薰火未知所出
　　立春之日悉翦防为鷰戴之帖宜春二字
　　按宜春二字傅咸鷰赋有其言矣赋曰四时代至敬逆其始彼应运于东方乃设鷰以迎至翚轻翼之岐岐若将飞而未起何夫人之工巧式仪形之有似御青书以賛时着宜春之嘉祉
　　正月十五日作豆糜加油膏其上以祠门户先以杨枝挿门随杨枝所指仍以酒脯饮食及豆粥挿箸而祭之按续齐谐记曰呉县张成夜起忽见一妇人立于宅东南角谓成曰此地是君家蚕室我即此地之神明年正月半宜作白粥泛膏其上以祭我当令君蚕桑百倍言絶而失之成如言作膏粥自此后大得蚕世人正月半作粥祷之加肉覆其上登屋食之呪曰登高糜挟鼠脑欲来不来待我三蚕老则是为蚕逐鼠矣石虎邺中记正月十五日有登高之会则登高又非今世而然者也
　　其夕迎紫姑以卜将来蚕桑并占众事
　　按刘敬叔异苑云紫姑本人家妾为大妇所妬正月十五日感激而死故世人作其形迎之呪云子胥不在云是其壻曹夫人已行云是其姑小姑可出于厠边或猪栏边迎之捉之觉重是神来也平原孟氏尝以此日迎之遂穿屋而去自尔着以败衣葢为此也洞览云帝喾女将死云生平好乐至正月可以见迎又其事也俗云溷厠之间必须静然后致紫姑杂五行书厠神名后帝异苑云陶侃如厠见人自云后帝着单衣平上帻谓侃曰三年莫説贵不可言将后帝之灵慿此姑而言乎
　　正月夜多鬼鸟度家家槌打户捩狗耳灭灯烛以禳之
　　按中记云此鸟名姑获一名天地女一名隐飞鸟一名夜行游女好取人女子养之有小儿之家即以血防其衣以为志故世人名为鬼鸟荆州弥多斯言信矣
　　正月木日夜芦苣火照井厠中则百鬼走
　　元日至于月晦并为酺聚饮食士女泛舟或临水宴乐按每月皆有望晦朔以正月初年时俗重以为节也玉烛寳典曰元日至月晦今并酺食度水士女悉湔裳酹酒于水湄以为度厄今世人唯晦日临河解除妇人或湔裙
　　春分日民并种戒火草于屋上有鸟如乌先鸡而鸣架架格格民候此鸟则入田以为候
　　社日四邻并结综会社牲醪为屋于树下先祭神然后飨其胙
　　按郑氏云百家共一社今百家所社综即共立之社也
　　去冬节一百五日即有疾风甚雨谓之寒食禁火三日造饧大麦粥
　　据厯合在清明前二日亦有去冬至一百六日者琴操曰晋文公与介子绥俱亾子绥割股以啖文公文公复国子绥独无所得子绥作龙蛇之歌而隐文公求之不肯出乃燔左右木子绥抱木而死文公哀之令人五月五日不得举火又周举移书及魏武明罚令陆翽邺中记并云寒食断火起于子推琴操所云子绥即推也又云五月五日与今有异皆因流俗所传据左传及史记并无介子推被焚之事案周书司烜氏仲春以木铎循火禁于国中注云为季春将出火也今寒食准节气是仲春之末清明是三月之初然则禁火葢周之旧制陆翽邺中记曰寒食三日醴酪又煑粳米及麦为酪杏仁煑作粥玉烛寳典曰今人尝为大麦粥研杏仁为酪引饧沃之孙楚祭子推文云千饭一盘醴酪二盂是其事也
　　鬭鸡镂鸡子鬭鸡子
　　按玉烛寳典曰此节城市尤多鬭鸡卵之戏左传有季郈鬭鸡其来远矣古之豪家食称画卵今代犹染蓝茜杂色仍加雕镂递相饷遗或置盘爼管子曰雕卵然取之所以积藏散万物张衡南都赋曰春卵夏笋秋韭冬菁便是补益滋味其鬭卵则莫知所出董仲舒书云心如宿卵为体内藏以据其刚髣髴鬭理也
　　打毬秋千施钩之戏
　　按刘向别録曰蹴鞠黄帝所造本兵势也或云起于战国案鞠与毬同古人蹋蹴以为戏也古今艺术图云秋千北方山戎之戏以习轻趫者施钩之戏以绠作蔑防相罥绵亘数里鸣鼓牵之求诸外典未有前事公输子游楚为舟战其退则钩之进则强之名曰钩强遂以时越以钩为戏意起于此湼盘经曰鬭轮骨轮索其秋千之戏乎秋千亦施钩之类也
　　三月三日士民并出江渚池沼间为流杯曲水之饮按续齐谐记晋武帝问尚书挚虞曰三日曲水其义何指答曰汉帝时平原徐肇以三月初生三女而三日俱亾一村以为怪乃相携之水濵盥洗遂因流水以滥觞曲水起于此帝曰若此谈便非嘉事尚书郎束晢曰挚虞小生不足以知此臣请说其始昔周公卜成洛邑因流水以泛酒故逸诗云羽觞随波流又秦昭王三月上已置酒河曲有金人自东而出奉水心劒曰令君制有西夏及秦覇诸侯乃因其处立为曲水二汉相沿皆为盛集帝曰善赐金十五斤左迁挚虞为阳城令按韩诗云唯溱与洧方洹洹兮唯士与女方秉蕳兮注谓今三月桃花水下以招防续祓除歳秽周礼女巫歳时祓除衅浴郑注云今三月上巳水上之类司马彪礼仪志三月三日官民并禊饮于东流水上弥騐此日南岳记云其山西曲水坛水从石上行士女临河坛三月三日所逍遥处周处呉徽注呉地记则又引挚虞三女并以元巳日死故临水以消灾所未详也张景阳洛褉赋则洛水之游傅长虞神全文乃园池之宴孔子云暮春浴乎沂则水濵褉祓由来远矣
　　是日取鼠麴汁蜜和粉谓之龙舌防以厌时气
　　四月中有鸟名获谷其名自呼农人候此鸟则犂杷上岸
　　按尔雅云鸤鸠鴶鞠郭璞云今布谷也江东呼获谷崔寔正论云夏扈趣耕锄即窃脂鸟鸣获谷则其夏扈也
　　五月俗称恶月多禁忌曝牀荐席及忌葢屋
　　按异苑云新野庾实尝以五月曝席忽见一小儿死在席上俄失之其后实子遂亾或始于此或问董勋曰俗五月不上屋云五月人或上屋见影防便去勋答曰盖秦始皇自为之禁夏不得行汉魏未改案月令仲夏可以居髙明可以远眺望可以升山陵可以处台榭郑以为顺阳在上也今云不得上屋正与礼反敬叔云见小儿死而禁暴席何以异此乎俗人月讳何代无之但当矫之归于正耳
　　五月五日四民并蹋百艸又有鬭百艸之戏采艾以为人悬门户上以禳毒气
　　按宗则字文度常以五月五日鸡未鸣时采艾见似人处揽而取之用炙有騐师旷占曰歳多病则艾先生
　　是日竞渡采杂药
　　按五月五日竞渡俗为屈原投汨罗日伤其死故并命舟檝以拯之舸舟取其轻利谓之飞鳬一自以为水军一自以为水马州将及土人悉临水而观之邯郸淳曹娥碑云五月五日时迎伍君逆涛而上为水所淹斯又东呉之俗事在子胥不关屈平也越地传云起于越王勾践不可详矣是日竞采杂药夏小正此月蓄药以蠲除毒气
　　以五防丝系臂名曰辟兵令人不病瘟又有条达等织组杂物以相赠遗取鸲鹆教之语
　　按仲夏茧始出妇人染练咸有作务日月星辰鸟兽之状文绣金缕贡献所尊一名长命缕一名续命缕一名辟兵缯一名五色丝一名朱索名拟甚多青赤白黑以为四方黄为中央襞方缀于胸前以示妇人计功也此月鸲鹆子毛羽新成俗好登巢取养之以教其语也
　　夏至节日食糭
　　周处谓为角黍人并以新竹为筒糭练叶挿五防系臂谓为长命缕
　　是日取菊为灰以止小麦蠧
　　按干寳变化论云朽稻为蛬朽麦为蛱蝶此其騐乎
　　六月伏日并作汤饼名为辟恶
　　按魏氏春秋何晏以伏日食汤饼取巾拭汗面色皎然乃知非傅粉则伏日汤饼自魏已来有之
　　七月七日为牵牛织女聚会之夜
