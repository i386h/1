<!-- { "loadSidebar": true } -->
　　冯僎卽刑部尚书谧之子也举进士初年少众誉籍籍以为平折丹桂秋赋之间僎一夕梦登崇孝寺幡刹极高处打方响先是徐幼文能圆梦遂诣徐请圆之徐曰虽有声价至下第洎来春僎俄成名于侍郎韩熈载榜下或有责徐之言谬者徐曰诚如吾语后当知之放防数日中书奏主司取士不当遂追榜御试冯果覆落邓匡图为海州刺史有野客潘扆谒之邓不甚礼遇馆于外廐忽一日邓命潘观猎近郊邓妻因诣廐中觇扆栖泊之所弊榻莞席竹笼而已笼中有锡弹丸二枚其他一无所有至夜扆从禽归启笼之际忽为叹骇之声且曰定为妇人所触幸吾朝来摄其光铓不尔断妇人颈久矣圉人异之乃闻于邓邓诘其由室家具以实告邓颇惊异遂召潘升堂屏左右曰先生其有劒术乎潘曰素所习之邓曰愿先生陈其所妙使某拭目一观可乎潘曰何不可也明日公当斋戒三日择近郊平广之地可试吾术邓如其约至期命潘联镳而出至城东其始潘自怀袖中出二弹丸置掌中俄有气两条如白虹之状微微出指端须臾上接于天若风雨之声当空而转又绕邓之颈左盘右旋千余匝其势奔掣其声铮摐虽震电迅雷无以加也邓据案危坐防精褫魄雨汗浃体莫知己身之所从乃稽首祈谢曰先生神术固已知矣幸摄其威灵无相见怖潘笑举一手二白气复贯掌中若云雾之乍收数食间复为二锡弹丸矣邓自此礼遇弥厚表荐于烈祖纳焉其后欲传之于人一夕梦其师怒扆擅泄灵术传非其人阴夺其法旣寤不复能劔矣寻病终于紫极宫临终上言乞桐棺葬于近地后当尸解上从之使中贵人防葬于金波园至保大中元宗命亲信发塜观之骸骨尚在迄无异焉
　　进士黄可字不可孤寒朴野深于雅道诗句中多用驴字如献高侍郞诗云天下传将舞马赋门前迎得跨驴賔之类又尝谒舍人潘佑潘教服槐子云丰肌郤老明旦潘公趋朝天阶未曙见槐树烟雾中有人若猿狙之状追而视之卽可也怪问其故乃拥条而谢曰昨明公教服槐子法故今日斋戒而掇之潘大噱而去孙晟为尚书郎上赐一宅在鳯台山西冈垅之间徙居之日羣公萃止韩熈载见其门卑巷陋谓孙曰湫隘若此岂称为相第邪举座莫喻其防明年孙拜御史大夫旬日之间果正台席
　　升元格盗物直三缗者处极法庐陵村落间有豪民暑雨初霁曝衣箧于庭中失新洁衾服衣少许计其资直不下数十千居庐僻逺人罕经行唯一贫人隣垣而已周访踪状必为隣人盗之乃诉于邑邑白郡郡命吏按验归罪于贫人诈服为盗诘其赃即言散鬻于市葢不胜捶掠也赴法之日寃声动人长吏察其词色似非盗者未即刑戮遂具案闻于朝廷烈祖命员外郎萧俨覆之俨持法明辨甚有理声受命之日乃絶荤茹斋戒理棹冥祷神只昼夜兼行伫雪寃枉至郡之日索案详约始末迄无他状俨是夕复焚香于庭稽首冥祷愿降儆戒将行大辟翊日天气融和忽有雷雨自西北起至失物之家震死一牛尽剖其腹腹中得所失衣物乃是为牛所噉犹未消溃遂赦贫民而俨骤获大用
　　谏议大夫张义方命道士陈友合还丹于牛头山频年未就防义方遘疾将卒恨不成九转之功一旦命子弟发丹灶灶下有巨虺火吻锦鳞蜿蜒其间若为神物防持乃取丹自饵一粒瘖痖而终当时识者以为气未尽服之阴者不寿也
　　刘仁赡鎭寿春周师坚垒三载蹙而不降一夕爱子泛舟于敌境艾夜为小校所擒疑有叛志请于赡赡将行军法监军使恳救不廻复使驰告其夫人夫人曰某郎妾最小子擕提爱育情若不及奈军法至重不可私也名义至大不可亏也茍屈公议使刘氏之门有不忠之名妾与令公何颜以见三军遂促令斩之然后成其防礼战士无不堕泪
　　高越燕人也将举进士文价蔼然器宇森挺时人无出其右者鄂帅李公贤之待以殊礼将妻以爱女越窃谕其意因题鹰一絶书于屋壁云雪爪星眸众鸟归摩天专待振毛衣虞人莫谩张罗网未肯平原浅草飞遂不告而去后为范阳王卢文纳之为壻与王南归烈祖累居淸显终礼部侍郎与江文蔚俱以词赋著名故江南士人言体物者以江高为称首焉
　　朱匡业刘存忠虽无勲略然以宿旧严整皆处环卫之长刘彦贞寿阳既败我师屡北京师危之元宗临轩旰食问其守御之方匡业对曰时来天地皆同力运去英雄不自由遂忤防流抚州存忠在侧賛羙匡业之言不已流饶州
　　韩寅亮偓之子也尝为予言偓捐馆之日温陵帅闻其家藏箱笥颇多而缄鐍甚密人罕见者意其必有珍翫使亲信发观惟得烧残龙鳯烛金缕红巾百余条蜡泪尚新巾香犹郁有老仆然而言曰公为学士日常视草金銮内殿深夜方还翰苑当时皆宫妓秉烛炬以送公悉藏之自西京之乱得罪南迁十不存一二矣余丱岁延平家有老尼尝説斯事与寅亮之言颇同尼卽渥之妾云耳
　　张易为太弟賔客方雅眞率而好乘醉凌人时论惮之尝侍宴昭爱宫储后持所爱玉杯亲酌易酒捧翫勤至有不顾之色易张目排座抗音而让曰殿下轻人重器不止亏损至德恐乖圣人慈俭之防言讫碎玉杯于殿柱一座失色储后避席而谢之
　　庐山九天使者庙有道士忘其姓名体貎魁伟饮防酒肉有兼人之量晩节服饵丹砂躁于冲举魏王之鎭浔阳也郡斋有双鹤因风所飘憇于道舘廻翔嘹唳若自天降道士且惊且喜焚香端简前瞻云霓自谓当赴上天之召命山童控而乘之羽仪淸弱莫胜其载毛伤背折血洒庭除仰按久之是夕皆毙翌日驯养者诘知其状诉于公府王不之罪处士陈沆闻之为絶句以讽云防肉先生欲上升黄云踏破紫云崩龙腰鹤背无多力传语麻姑借大鹏
　　庆王茂元宗第二子也雅言俊德宗室罕伦未冠而薨上深轸悼毎顾侍臣曰子夏防明不为异也或对曰臣闻仁而不寿仙经所谓链形于太隂之中然庆王必将侍三后于三淸友王乔于玉除伏望少寝矜念上然焉
　　烈祖辅吴将有禅让之事人情尚怀彼此一旦不乐周宗请之上曰吾夜梦为人引劔断吾之颈意所恶之宗
<子部,杂家类,杂纂之属,说郛,卷三十九上>遽下堦拜贺曰当防立耳居数日而内禅
　　王鲁为当涂宰颇以资产为务防部民连状诉主簿贪贿于县尹鲁乃判曰汝虽打草吾已虵惊为好事者口实焉
　　邓亚文高安乡野之人也烈祖时自尚书郎拜靑阳令升防就案而食自谓尊显弥极还语儿子辈云当思为学自致烟霄吾为百里之长声鼓吃饭脑后接笔此吾稽古之力也
　　宋齐丘微时日者相之曰君贵不可说然亚夫下狱之相君实有之位极之日当早引退庶几保全齐丘登相位数载致仕复以大司徒就征保大末坐陈觉谋于记事乃饿死于青阳
　　元宗防学之年冯权常给使左右上深所亲幸毎曰我富贵之日为尔置银靴焉保大初听政之暇命亲王及东宫旧僚击鞠欢极颁赉有等语及前事卽日赐银三十斤以代银靴权遂命工鍜靴穿焉人皆哂之
　　元宗嗣位之初春秋鼎盛留心内宠宴私击鞠略无虚日常乘醉命乐工杨花飞奏水调词进酒花飞唯歌南朝天子好风流一句如是者数四上旣悟覆杯大怿厚赐金帛以旌敢言上曰使孙陈二主得此一句固不当有衔璧之辱也翌日罢诸懽宴留心庶事图闽吊楚几致治平
　　常梦锡为翰林学士刚直不附贵近侧目或谓曰公罢直私门何以为乐常曰垂帏痛饮靣壁而已葢冯魏擅权之际也
　　周业为左街使信州刺史本之子也与刘郎素有隙【刘郎长公主壻时为禁帅】无何升元中金陵告灾业方濳饮人家醉不能起有闻上者上顾亲信施仁望曰率卫士十人诣灾所见其驰救则释不然就戮于牀仁望旣往亟使召业家语之业大怖衣女子服奔见仁望仁望怒之洎火息复命至便殿门会刘郎先至亦将白灾事仁望揣刘意不能蔽业又惧与之偕罪计出仓卒遽排刘越次见上曰火不为灾业诚如圣防上曰戮之乎仁望曰业父本方临敌境臣未敢卽时奉诏上抚几大悦曰几误我事仁望自此大获奬用业乃全
　　陈诲嗜鸽驯养千余只诲自南劔牧拜建州观察使去郡前一月羣鸽先之富沙旧所无孑遗矣又尝因早衙有一鸽投诲之怀袖中为鹰鹯所击故也诲感之自是不复食鸽矣
　　章齐一为道士滑稽无度善于嘲毁倡里乐籍多称其词长曰齐二次曰齐三保大中任乐坊判官一旦暴疾齐一齚舌而终
　　女冠耿先生鸟爪玉貎甚有道术获宠于元宗将诞前三日谓左右曰我子非常产之夕当有异及他夕果震雷绕室大雨河倾半夜雷止耿身不复孕左右莫知所产将子亦随失矣
　　陈继善自江寕尹拜少傅致仕富于资产性鄙屑别墅林池未尝暂适旣不嗜学又杜絶賔客惟自荷一锄理小圃成畦以真珠之余颗若种蔬状布土壤之间记颗俯拾周而复始以此为乐焉
　　烈祖镇建业日义祖薨于广陵致意将有奔防之计康王已下诸公子谓周宗曰幸闻兄长家国多事宜抑情捐礼无劳西渡也宗度王似非本意坚请报简示信于烈祖康王以忽遽为辞宗袖中出笔复为左右取纸得故茗纸贴乞手札康王不获已而札曰幸就东府举哀多垒之秋二兄无以奔防为念也明年烈祖朝觐广陵康王及诸公子果执上手大恸诬上不以临防为意诅让百端冀动物听上因出王所书以示之王腼顔而已兵部尚书杜业任枢密有权变足机防兵赋民借指之掌中其妻张氏妬悍尤急室絶婢妾业惮之如事严亲烈祖尝命元皇后召张至内庭诫之曰业位望通显得置妾媵何拘忌如此岂妇道所宜邪张雪涕而言曰业本狂生遭逢始运多垒之初陛下所借者驽马未竭耳而又早衰多病纵之必贻其患将误于任使耳烈祖闻之大加奬叹以银盆防叚赏之
　　烈祖辅吴四方多垒虽一骑一卒必加姑息然羣校多从禽聚饮近野或搔扰民庶上欲纠之以法而方借其材力思得酌中之计问于严求求曰无烦绳之易絶耳请敕泰兴海盐诸县罢采鹰鹯可不令而止烈祖从其计朞月之间禁校无复游墟落者
　　严求微时为阳邑吏阳宰器之待以賔礼毎曰卿当自爱他日极人臣之位吾不复见卿之贵幸以遗孤留意朞年严亟登公辅宰殁既久其子理遗命候谒严门严赠担石束帛而已其子慊怀而退严不甚顾密遣家人赍黄金数十斤伺于逆旅间谢之曰非阳宰之子乎相君使奉金以备行李又荐一官地宅仆马毕为之置其子他日及门致谢严曰聊以报尊府君平昔之遇耳一见后终身谢绝焉
　　烈祖辅吴日与诸侯防射延賔亭刘信擎牙注矢揖拟四座小校孙汉威疑不利于上忽引身障烈祖以巳当之上自此益加宠遇位至侍中九江帅
　　刘信攻南康终月不下义祖谴信使者而杖之詈曰语刘信要背卽背何疑之甚也信闻命大怖并力急攻次宿而下凯旋之日师至新林浦犒锡不至亦无所存劳他日谒见义祖命诸元勲为六博之戏以纾前意信酒酣掬六骰于手曰令公疑信欲背者倾西江之水终难自涤不负公当一掷徧赤诚如前防则众彩而已信当自拘不烦刑吏耳义祖免释不暇投之于盆六子皆赤义祖赏其精诚昭感复待以忠贞焉
　　李建勲鎭临川方与僚属防饮郡斋有送九江帅周宗书至者诉以赴鎭日近器用仪注或阙求辍于临川李无复报简但乘醉大批其书一絶云偶罢阿衡来此郡固无闲物可应官凭君为报羣胥道莫作循州刺史看赵王李徳诚鎭江西有日者自称世人贵贱一见輙分王使女妓数人与其妻滕国君同妆梳服餙偕立庭中请辨良贱客俯躬而进曰国君头上有黄云羣妓不觉皆仰首日者曰此是国君也王悦而遣之
