<!-- { "loadSidebar": true } -->
　　武冠或曰繁冠今谓之大冠武冠服之侍中中常侍加黄金附貂蝉鼠尾饰之太傅胡公説曰赵武灵王效胡服始施貂蝉之饰秦灭赵以其君冠赐侍中斋冠或曰长冠竹里以纚髙七寸广三寸形制如板髙祖冠以竹皮为之谓之刘氏冠楚制礼无文鄙人不识谓之鹊尾冠
　　建华冠以铁为柱卷贯大珠九枚今以铜为珠形制似缕簏记曰知天文者服之左传曰郑子臧好聚鹬冠前圗以为此制是也天地五郊明堂育命舞者服之方山冠以五采縠为之汉祀宗庙大享八佾乐五行舞人服之衣冠各从其行之色如其方色而舞焉
　　术士冠前圎吴制逦迤四重赵武灵王好服之今者不用其説未闻
　　巧士冠髙七寸要后相通埽除从官服之礼无文却非冠宫门仆射者服之礼无文
　　樊哙冠汉将军樊哙造次所冠以入项籍营广七寸前出四寸司马殿门大傩护衞士服之
　　却敌冠前髙四寸通长四寸后髙三寸监门卫士服之礼无文
　　珠冕爵哻收通天冠进贤冠长冠缁布冠委貌冠皮弁惠文冠古者天子冠所加者其次在汉礼
　　帝諡
　　违拂不成曰隠　靖民则法曰黄　翼善传圣曰尧仁圣盛明曰舜　残人多垒曰桀　残义损善曰纣慈惠爱亲曰孝　爱民好与曰惠　圣善同文曰宣声闻宣逺曰昭　克定祸乱曰武　聪明睿智曰献温柔圣善曰懿　布德执义曰穆　仁义説民曰元安仁立政曰神　布纲治纪曰平　乱而不损曰灵保民耆艾曰明　辟土有德曰襄　贞心大度曰匡大虑慈民曰定　知过能改曰恭　不生其国曰声一德不懈曰简　夙兴夜寝曰敬　清白自守曰贞柔德好众曰靖　安乐治民曰康　小心畏忌曰僖中身早折曰悼　慈仁和民曰顺　好勇致力曰庄恭人短折曰哀　在国逢难曰愍　名实过爽曰缪壅遏不通曰幽　暴虐无亲曰厉　致志大圗曰景辟土兼国曰桓　经纬天地曰文　执义扬善曰懐短折不成曰殇　去礼逺众曰炀　怠政外交曰擕治典不敷曰祈【一作震】

　　臆乗【杨伯嵒】
　　经史字音经史中字注音韵世人流传讹舛不以为嫌谈话及散文中用之故无害若夫对偶与夫押韵讵可不审哉今聊疏数字　魁梧【梧去声西汉】枝梧【梧音悟项羽传】胶【胶上声庄子】榷酟【酟上获切武帝纪】隠几【隠去声孟子庄子】
　　粟马秣马也西汉匈奴传云以为汉兵不能至乃粟马注云以粟秣马葢用诗鸳鸯篇乗马在廐摧之秣之注秣粟也前秣之用粟字已奇注又云无事则委之以筮有事乃予之以谷若筮马谷马尤奇
　　枉渚岐注陆士龙荅张士然诗通波激枉渚五臣注枉渚是今曲池之义楚辞九章云发枉渚又小湾曰枉渚郭璞江赋曰因岐成渚云岐山岸曲处江水潮因曲成渚此又岐渚也
　　思牢竹南畨思牢国产竹质甚澁可以砺指甲唐崔鷃诗云一自出轻芒皑皑落微雪又李商隠射鱼曲云思牢弩箭磨清石綉额蛮渠三虎力是知亦可作箭今东广新州有此种制琴様为砺甲之具但微滑当以酸浆渍之过信则澁后视字书六书豪韵簩字下注云簩竹名淮南子云女夷鼔吹以思天和以长谷禽鸟草木注云女夷主春夏长养之神也郭璞江赋云氷夷倚浪以傲睨注云水仙人也
　　鼎卦雉膏鼎卦雉膏不食云美也黄山谷诗数面欣羊胛论诗喜雉膏乃借用美之意唐张演先有诗云雉膏美景在藂隂红蕋丹跗次第寻羊胛即夷狄传曰入烹羊脾熟东方已明説文曰未戴角曰膏
　　衢尊明尊人皆用之淮南子云圣人之道犹中衢而致尊邪注云道通谓之衢尊酒器也六尊为衢尊人絶未用晁无咎和东坡梅诗云一篇尚可三致意听人酌去如衢尊葢用此也
　　柳花柳絮栁花与栁絮逈然不同生于叶间成穗作鹅黄色者花也花既褪就带结实其实之熟乱飞如绵者絮也古今吟咏徃以絮为花以花为絮畧无分别可发一笑杜工部诗有雀啄江头黄栁花又有生憎栁絮白于绵之句则花与絮不同显然可见又曰糁径杨花铺白氊得非又一时卤莽而然邪
　　墨墨墨无也新序晋平公闲居师旷侍坐平公曰予生无目朕甚矣子之墨墨也旷对曰国有五墨墨而不危者未之有也臣之墨墨眇墨耳何害乎国家哉
　　掉磬内则舅姑若使介妇毋敢敌偶于冢妇不敢并行不敢并命不敢并坐注云不敢掉磬齐人以绞讦为掉磬崔云北海人以相激争为掉磬掉徒钓反
　　科头俗谓不冠谓科头此二字出史记张仪传注云谓不着兠鍪入敌
　　朝定真冷契丹主闻唐庄宗为乱兵所害哭曰我朝定犹华言朋友也真冷遗命也出庄子山木篇桑雩曰舜之将死真冷禹曰汝戒之哉形莫若縁情莫若率注冷晓也谓以真道暁语禹也
　　空弮史迁言李陵转鬭千里矢尽道穷士张空弮汉书文颖注曰弮弓弩也师古曰拳去权反字与絭同又音眷李善注文选援李登声类云拳或作卷言兵已尽但张空拳以击耳桓寛盐铁论曰陈胜奋空卷而破百万之军师古曰读为拳者谬矣拳则屈指不当言张陵时矢尽故张弩之空弓非手拳也今流俗谓奋空拳葢以拳手之拳则失之矣
　　字音异容斋随笔载乐天诗字音异处尝暇隙徧阅集中如四十着绯军司马司作入声四弦不似琵琶声琵字作入声为问长安月谁教不相离相字上声红楼许住否楼钥请不用否请字并作平声池通浅沮沟沮秋夜切归来无可可霑衣下可字可纥切穿衣妨寛袖妨字作去声如此之类意其为方言或一时借用耳政如少陵诗防须上畨防成竹畨字作上声恰似春风相欺得相字作入声其义一也若曰巴弦趣数弹数字从速切恐如孟子数罟不入洿池又曰嵬峩字并上声恐如韩文圣德颂颂岳抵峩峩音我又曰扪腹方果然果字音颗此却正用庄子逍遥游腹犹果然注苦火切又曰荅然无所有荅音塔亦正用庄子齐物南郭子綦嗒然似防其偶嗒字吐荅切又诗曰作底欢娱过此夜作音做正如韩文方桥如此做又曰桮防喜过喜字去声此史中多用之如汉陈遵传遵大喜之又十八人名空一人空字去声正如选诗潭影空人心又云司马人间冗长官长字去声正用陆机文赋无故取乎冗长是也又有非本韵而叶韵呼者乃方言耳外有尽君花下醉青春尽字音津上声银中贵带字去声飘然转旋乃云程旋字去声匹如元是九江人匹字去声醉依香枕坐依字乌皆切却未知所据扣博闻者
　　茶名茶之所产六经载之详矣独异美之名未备谢氏论茶曰此丹丘之仙茶胜乌程之御荈不止味同露液白况霜华岂可为酪苍头便应代酒从事杨衍之作洛阳伽蓝记日食有酪奴指茶为酪粥之奴也杜牧之诗山实东南秀茶称瑞草魁皮日休诗石盆煎臯卢曹邺诗劒外九华英施肩吾诗茶为涤烦子酒为忘忧君此见于诗文者若南越志若苦澁为之果罗北苑曰叶布絶品豫章曰白露曰白茅南劒曰石花曰籛芽东川曰兽目湖常曰白茶紫笋寿州曰黄芽福州曰方山露芽岳阳曰含膏外此无多颇疑似者不书若蟾背虾须鹊舌蠏眼瑟瑟厯霏霏霭及鼔浪涌泉琉璃眼碧玉池又皆茶事中天然偶字也
　　丈二尺一今俗语丈二尺一之类亦有所本前汉匈奴传尺一牍尺二寸牍严助传丈二之组后汉陈蕃传尺一选举李云传尺一拜用考工记注殳长丈二杜少陵诗同归尺五天容斋随笔畧载今详书之
　　责负汉髙帝纪折劵弃负师古注次简牍为契劵折毁之弃其所负其谷永传起责分利受谢师古注曰言富贵有钱与他人以取利息今之人谓放债取偿葢本诸此殊不知周礼天官小宰听称责以传别注称责为贷予传别谓劵也举此言之则起责之説其来尚矣鹌鹑续释常谈引白乐天鹌鹑之句解未得其似凡防鹑之防世多写为鹌殊不知乃鸭字按丁度集韵鹌字在入声三十三狎韵内与鸭字一同若鹑属当从防在下平声二十二覃韵与防鸰防鹊一同
　　云族庄子云云气不待族而雨族聚也未聚而雨言泽少也李义山雪赋云云市飘荡当从于月月窟淅沥合随于云云云族云市亦奇字
　　宰相称号史传载居相位妍丑之称如汉袁盎呼申屠嘉曰愚相公孙赞曰儒相田千秋曰车丞相张苍赞曰名相翟方进曰通明相后汉杜林曰任职相晋谢安曰风流宰相武后呼杜景佺宪宗称李绛俱曰真宰相唐卢懐慎曰伴食宰相苏环苏颋赞曰再世为贤宰相关播曰盲宰相杨再思曰痴宰相本朝李沆曰圣相丁谓曰鹤相杜衍曰清白宰相陈升之曰筌相蔡确曰三防丞相呼人爵之崇莫若秉轴淑慝之行皆得而议焉不可不谨也
　　公称古以公称者独范蠡曰陶朱公人号之者晋诸葛恢曰黒头公宋沈庆之羣蛮号曰苍头公梁张绾曰百六公齐何戢称曰小楮公后魏于栗碑曰黒矟公古弼曰笔头公北齐许惇曰长鬛公齐鬛公崔日谦曰白须公后周韦琼帝呼曰逍遥公唐李德裕称牛僧孺曰太牢公
　　若翁号则汉田蚡骂窦婴曰一秃翁北齐武成帝小字曰鳬翁唐卢从愿帝称曰多白翁窦巩人号曰嗫嚅翁陆羽自称曰桑苎翁杜牡自号曰樊川翁本朝黄鲁直自号涪翁张师雄人嘲之曰蜜翁
　　郎如晋桓冲小字曰买得郎人称吴周瑜曰周郎晋谢道韫称夫王凝之曰王郎何晏曰何郎粉郎潘岳曰潘郎檀郎宋王僧防曰王郎齐江斆曰江郎刘显父曰刘郎梁顾协曰顾郎北齐卢师道曰卢郎袁聿修曰清郎后周独孤信曰独孤郎隋滕穆王曰杨郎宇文晶曰宇文三郎唐明皇曰三郎张昌宗曰六郎元结曰漫郎钱起曰钱郎程元振曰十郎萧悦曰萧郎刘禹锡自称曰刘郎五季闽王王审知曰白马三郎乃皆郎称也儿晋王敦曰可儿司马曰犬子唐白居易侄曰罗儿儿皆是小字也后汉贾复称其子曰大宛儿崔暹曰癞儿人称者汉东方朔曰偷桃小儿西蜀谯周曰长儿晋王衍呼裴逸曰白眼儿山涛称王衍曰寜馨儿后魏长孙业诸子曰铁小儿祖莹曰圣小儿唐杨俭苏特曰黄面儿五季李业曰偻罗儿李信曰牧羊儿乃皆儿称也以童得名则汉终军曰终童后汉杜安晋潘岳唐李百药俱曰奇童齐鬰林王曰颠童
　　以奴得名晋桓嗣曰豹奴王蒙曰阿奴石崇曰齐奴潘岳曰檀奴后汉古弼帝称曰齐奴孙腾曰僧奴皆小字也晋陆机人骂曰貉奴明帝人号曰鲜卑奴宋废帝称父武帝曰齇奴后魏古弼帝称曰尖头奴唐顔杲卿骂安禄山曰牧羊奴本朝梅圣俞呼谢师直曰锦衣奴魄莫物之虚浮而不坚实者俗谓之魄莫尝疑其无据及观内则去其皽注云皮肉之上魄莫魄普各反莫音漠皽音阐膜也
　　索妻俗谓娶妇曰索妻关羽传孙权遣使索羽女为子妇又隋书太子勇传独孤后曰为伊索得元家女
　　澳沐当后汉时明帝永平四年诏京师冬无宿雪春不澳水注云言无暄润之气何平叔景福殿云冬不凄寒夏无炎燀国语亦云火无炎燀
　　果仁俗称果核中子曰仁或曰人相传如此于义未明余谓当以仁是葢仁者生意之所寓谓百果得此为发生之基
　　击鲜世多用烹鲜字未若前汉陆贾传曰数击鲜毋乆溷汝为也注云击杀鲜字美击鲜二字为胜刘汾注引史记云数见不鲜谓言人之常情频见则不美又引马宫传不鲜谓汉人语而史记本传注云不鲜之义乃必令鲜美作食莫令见不鲜之物按马宫三公之位鼎足承君不有鲜明风守无以居位如是则人与所援不同未知孰是尚书益稷篇暨稷播奏庶鲜食注云鸟兽之肉也无逸篇惠鲜鳏寡言穷民垂首防气文王之惠绥莫不鲜鲜然有生意鲜字鲜惠亦奇
