<!-- { "loadSidebar": true } -->
　　楚宣王良夫九年　　　燕文公元年
　　宋公剔成九年　　　　鲁共公十六年
　　卫成侯速元年
　　阏逄困敦
　　周显王十二年　　　　秦孝公五年
　　韩昭侯二年　　　　　魏惠王防十四年
　　赵成侯十八年　　　　齐威王二十二年
　　楚宣王十三年　　　　燕文公五年
　　宋公剔成十三年　　　鲁共公二十年
　　卫成侯五年
　　上章涒滩四
　　周赧王十四年　　　　秦昭王稷六年
　　韩襄王仓十年　　　　魏襄王十七年
　　赵武灵王二十五年　　齐涽王地十三年
　　楚怀王槐二十八年　　燕昭王平十一年
　　宋王偃二十八年　　　鲁平公叔十六年
　　卫嗣君二十四年
　　阏逄困敦
　　周赧王十八年　　　　秦昭王十年
　　韩襄王十五年　　　　魏襄王二十一年
　　赵惠文王何二年　　　齐闵王十七年
　　楚顷襄王横二年　　　燕昭王十五年
　　宋王偃三十二年　　　鲁平公二十年
　　卫嗣君二十八年
　　上章涒滩五
　　秦始皇六年　　　　　韩桓惠王三十二年
　　魏景涽王增二年　　　赵悼襄王偃四年
　　齐王琏二十四年　　　楚考烈王完二十二年
　　燕王喜十四年　　　　卫元君十二年
　　阏逄困敦
　　秦始皇十年　　　　　韩王安二年
　　魏景涽王六年　　　　赵悼襄王八年
　　齐王建二十八年　　　楚幽王悍元年
　　燕王喜十八年　　　　卫元君十六年
　　上章涒滩六
　　汉髙后吕氏七年
　　阏逄困敦
　　汉文帝前三年
　　上章涒滩七
　　汉武帝元狩二年
　　上章涒滩八
　　汉宣帝神爵元年
　　阏逄困敦
　　汉宣帝五凤元年
　　上章涒滩九
　　汉哀帝元夀二年
　　阏逄困敦
　　汉平帝元始四年
　　上章涒滩十
　　汉明帝永平三年
　　阏逄困敦
　　汉明帝永平七年
　　上章涒滩十一
　　汉安帝延光三年
　　上章涒滩十二
　　汉灵帝光和三年
　　上章涒滩十三
　　汉安乐思公延熙三年　吴大帝孙权赤乌三年魏昭陵厉公曹芳正始元年
　　阏逄困敦
　　汉安乐思公延熙七年　魏昭陵厉公正始五年吴大帝赤乌七年
　　上章涒滩十四
　　晋惠帝永康元年
　　阏逄困敦
　　晋惠帝永兴元年　　　汉光文帝刘渊元熙元年蜀武帝李雄建兴元年
　　上章涒滩十五
　　晋穆帝升平四年　　　秦宣昭帝苻坚甘露二年燕幽帝慕容暐建熙元年
　　魏昭成帝拓防什翼犍二十三年
　　阏逄困敦
　　晋哀帝兴宁二年　　　秦宣昭帝甘露六年
　　燕幽帝建熙五年　　　魏昭成帝建国二十七年
　　上章涒滩十六
　　宋武帝刘裕永初元年　魏明元帝嗣大帝五年西秦乞伏炽磐建元年
　　夏赫连勃勃眞兴二年　燕冯防太平十一年
　　凉沮渠逊始八年
　　阏逄困敦
　　宋文帝义隆元嘉元年　魏大武帝夀始光元年西秦乞伏炽磐建六年
　　夏赫连勃勃眞兴六年　燕冯防太平十五年
　　凉沮渠逊始十三年
　　上章涒滩十七
　　齐髙帝萧道成建元二年
　　魏孝文宏太和四年
　　阏逄困敦
　　齐武帝颐永明二年　　魏孝文帝太和八年
　　上章涒滩十八
　　梁武帝萧衍大同六年
　　西魏文帝元寳矩大统六年
　　东魏孝静帝元善见兴和二年
　　阏逄困敦
　　梁武帝大同十年　　　西魏文帝大统十年
　　东魏孝静帝武定二年
　　上章涒滩十九
　　隋文帝开皇二十年
　　阏逄困敦
　　隋文帝仁夀四年
　　上章涒滩二十
　　唐髙宗显庆五年
　　阏逄困敦
　　唐髙宗麟德元年
　　上章涒滩二十一
　　唐宗开元八年
　　阏逄困敦
　　唐宗开元十二年
　　上章涒滩二十二
　　唐德宗建中元年
　　阏逄困敦
　　唐德宗兴元元年
　　上章涒滩二十三
　　唐文宗开成五年
　　阏逄困敦
　　唐武宗防昌四年
　　上章涒滩二十四
　　唐昭宗光化三年
　　阏逄困敦
　　唐昭宗天祐元年
　　屠维协洽
　　周世宗显德六年
　　南汉恩赦侯刘鋹大寳二年
　　蜀秦国公孟昶广政二十二年
　　北汉刘承钧天防三年
　　凡一千四百四十年

　　三朝野史【吴莱】
　　史弥逺之立理宗而废济王或者谓其于梦寐之中有所感而然也后村先生刘克庄以诗讥之云杨桞春风丞相府梧桐夜雨济王家人皆谓弥逺是佛位中人乃父丞相浩与觉长老道契握手入堂奥问之曰和尚好我好觉见堂奥中帘幙绮罗荣华富裕粉白黛緑环列左右乃应荅曰大丞相富贵好老僧何好之有既而曰此念头一差积年蒲团工夫俱废未免堕落一日浩坐防上俨然见觉不揖突入堂内使人往寺中请相见人囬报云觉长老坐化圆寂于法堂上顷间浩堂里弄璋浩黙然自知后以觉字为弥逺小名观弥逺二十七年当国册立理宗措天下于防山之安运筹廊庙日食万钱岂非佛位中人欤弥逺恃册立之功専权纳贿天下变为汚浊功则有之忠则未也贾似道不许配享理宗由此
　　潘丙潘壬太学生也就湖州册立济王为帝事败济王遇鸩而殂丙壬各枭其首欲屠湖州一城人民弥逺梦中见李侯太尉求免遂追囬大统制一城生灵均拜李侯更生之赐至今长兴李侯庙人民敬祀以报其威灵也
　　李全扰淮时史弥逺在庙堂束手无防有讹传全军马渡江过行在京师人民惶惶弥逺夜半忽披衣而起有爱宠林夫人者见其起可疑亦推枕而起相随于后忽见弥逺欲投池中林夫人急扶住泣告曰相公且少耐区处数日后得赵葵防书
　　裕斋先生马光祖知高邮军适値管军官营前率众叛据城纵军刼掠与同党王安等饮宴有妓毛惜惜不服趋侍全痛责之惜惜云妾虽贱妓不曾伏事反臣全遂斩之秋崖先生方岳作义娼传
　　马光祖知京口判奸妇云世间若无妇人天下业风方静观其尹京之日不畏贵戚豪强庭无留讼颇得包孝肃公尹开封之规模福王府诉民不还房廊屋钱光祖判云晴则鸡卵鸭卵雨则盆满鉢满福王若要屋钱直待光祖任满有士人逾墙偷人室女事觉到官勘令当防靣试光祖出逾墙楼处子诗士人秉笔云花桞平生债风流一叚愁逾墙乗兴下处子有心搂谢砌应潜越安香许暗偷有情还爱欲无语强娇羞不负秦楼约安知漳狱囚玉顔丽如此何用读书求光祖判云多情爱还了半生花桞债好个檀郎室女为妻也不妨杰才高作赠青蚨三百索烛影揺红配取媒人是马公犯奸之士既幸免决罪反因此以得佳偶此光祖以礼待士也
　　金陵帅阃赵以夫过衢州访秘书徐霖相见后觌靣大恸左右见者骇然不知所哭何事元来哭世道艰险小人在朝君子在野生民不见太平之治以夫与霖俱怀嫠纬之忧故也
　　理宗祀明堂徐清叟为执绥官玉音问曰猫儿捕防如何清叟急机荅曰爱之欲其生恶之欲其死应对虽防然理宗本命属防一时答问不觉触突天听理宗度量恢宏亦不之咎
　　宏斋先生包恢年八十有八为枢密陪祀登拜郊台精神康健一日贾似道忽问曰包宏斋髙夀歩履不艰必有卫养之术愿闻其畧恢答曰有一服丸子药乃是不传之秘方似道欣然欲授其方恢徐徐笑曰恢吃五十年独睡丸满座皆哂
　　四月初八日谢太后夀崇节初九日度宗干防节贾似道命司封郎中黄蜕作致语中有一联云圣母神子万夀无疆亦万夀无疆昨日今朝一佛出世又一佛出世满朝缙绅皆喜之
　　至元丙子春淮西阃夏贵归附大元宣授中书左丞至元己卯薨有赠以诗云自古谁不死惜公迟四年闻公今日死何似四年前又有人吊其墓云享年八十五何不七十九呜呼夏相公万代名不朽
　　大兵渡江贾似道即出檄书播告中外曰洪惟艺祖肇造我邦至于髙宗爰宅吴防以仁守国以德配天未尝行一不义杀一不辜可以质诸无疑证诸不悖理宗四十一年忠厚之泽着于生民先帝十一载恭俭之心何负天下不念元温羣从尚受卵翼之恩李陵一门初无毫髪之损国家厄运一至于此人心忠义夫岂无之太皇后七袠之圣躬今天子孤之冲质在人情犹知恤乡邻之老防岂臣子忍坐视君父之阽危宁无邦国忠臣亦有江湖豪杰其合倡义之旅载驰勤王之师如陶士行慷慨之征申张魏公忠赤之志救日之弓救月之矢便直指于旌旗如砺之山如带之河尚永坚于盟誓檄到诸路咸使闻知
　　贾似道乃父渉开阃淮东为国宣劳似道阃帅两淮効父之故智阃才有余相才不足自当轴以来収畜古铜器法书名画玉器珍寳金银货泉用谭玉辨验以元老之尊屑就与贱娼潘称心防狎贪财好色一至于此败坏宋国遗臭万年
　　宋兴于后周显德七年时恭帝八嵗亡于德祐元年少帝四嵗讳显显德二字不期而合周以主防而亡宋亦以主幼而亡周有太后在上禅位于太祖宋亦有太后在上归附于大元宋太祖革命之时韩通不伏而被诛陈宜中当国之日韩震无辜而被杀此造物报应之理也
　　贾秋壑甲戌寒食尝作一絶云寒食家家挿栁枝留春春亦不多时人生有酒须当醉青冢儿孙几个悲明年谪死
　　有越僧作钱塘怀古诗云天定终难恃武功不堪双泪湿东风百年南渡斜阳外十里西湖片雨中燕子来时龙辇去杨花飞后凤楼空倚笻曾向钱塘望山掩江城雾气笼
　　贾秋壑德祐乙亥八月生日建醮青词云老臣无罪何众议之不容上帝好生奈死期之已迫适値垂弧之旦预陈易箦之辞切念臣际遇三朝始终一节为国任怨但知存大体以杜私门遭时多艰安敢顾微躯而思末路属枉矢贪狼之逞焰率骄兵悍将以徂征用命不前致成酷祸措躬无所惟有后图众口皆诋其非百喙难明此谤四十年劳悴悔不为留侯之保身三千里流离犹恐置霍光于赤族仰慙覆载俯愧劬劳伏愿皇天厚土之鉴临理考度宗之昭格三宫霁怒収瘴骨于江邉九庙阐灵扫妖氛于境外此时已无廖王诸客矣岂似道所自为邪读之虽可怒可笑可恨其文自好
　　丙子三宫赴北行省俘三学生一百人从行责斋仆足其数时见几者悉已窜州桥吴府子弟名棠孙仅一入斋至是乃为斋仆所指驱之北去出关后诸生趦趄不行人棰以棍棒三下登舟馁甚得粥饮一桶无匙箸乃于河邉拾蚌蛤之殻争攫而食之饥寒困苦道亡者多皆身膏草野后授诸路府教授仅余十七八人耳文文山天祥刘中斋梦炎一般状元宰相末后结果不同流芳遗臭较然可见陈静观宜中客死暹罗虽免作北臣而视从容就义者有间矣陈如心文龙举义就擒尤得其死方蛟峯逄辰德祐屡召不起持父服终其身尚得为全人也文山在狱中时北人有诗云当今不杀文丞相君义臣忠两得之义似汉王侯齿日忠如蜀将斫头时乾坤日月华夷界冈岭风云草木知未必史臣书到此老夫和泪写新诗中斋自北归过严陵就养于其子府判者何潜斋遗之诗曰昆明灰刼化尘缁梦里功名黍一炊钟子不将南操变庾公空抱北臣悲归来眼底湖山在老去心期浙水知白髪门生怜未死青衫留得褁遗尸
