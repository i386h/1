<!-- { "loadSidebar": true } -->
　　栁子厚文坛之雄师世谓以作河间传不入馆阁然亦有所本汉书原渉传渉曰子独不见家人寡妇耶始自约敕之时意廼慕宋伯姬及陈孝妇不幸一为盗贼所污遂行滛行知其非礼然不能自还吾犹此矣其意正相类
　　月令
　　月令陆徳明以为吕氏春秋后人删为此记蔡邕王肃以为周公所作先儒以賛桀俊遂贤良举长大行爵出禄非太尉之职太尉秦官决非周公之书予谓不然月令之书自大挠作甲子占斗所建伶伦制十二律以节四时之度尧命羲和敬授人时分四仲以定中星析因夷隩验之于人孳尾希革毛毨氄毛占之于鸟兽东作南讹西成朔易应之于事终之以允厘百工庶绩咸熈此夏时之所由起夏小正之书辞简理明固已备月令之体周以农开国尤以时令为先务大槩具见七月周公制礼作乐得无一代之成书使此书尽出不韦之手不应以十二令为纪各以数篇觧释于后合为六十一篇太尉固秦官所命冡宰司徒司空司服与太史乐正乐师泽人虞人四监之类皆周官也予意不韦不过改司马为太尉耳葢賛桀俊遂贤良与行爵出禄虽非太尉之职而设仪辨位进贤兴功制畿内封则大司马之任也大率周公增益夏小正不韦增益周公之书其间岂得无改窜淮南时则训比吕氏十二纪又有异同此可为证
　　椒房
　　应劭汉官仪曰皇后称椒房取其实蔓盈升予攷之江充传先治甘泉宫转至未央椒房上官桀传将军有椒房中宫之重刘辅传于是减省椒房掖廷用度及马援以椒房不预云台之次椒房殿为后所居固分明师古注椒房谓以椒和泥涂取其温而芳却有此理诗曰贻我握椒注椒芬香也男女相説交情好也其义恐出此离骚经云播椒房兮成堂与石崇涂屋以椒不过取其芬香于蔓衍盈升初无关渉成帝宠赵昭仪复建椒风殿以居之今例以椒风为皇后事非是
　　宣帝宪宗厉精
　　宣帝厉精而汉中兴卒任许史恭显軰以基防佞用权之祸宪宗厉精而唐中兴卒任梁守谦王守澄陈志軰肇太和甘露之变自昔英主政自己出虽不任羣臣耳目必有所寄宫阃之内非在外戚则在宦寺势所必至要之人主之职在论一相如挈裘振领但当选择贤徳以任之本朝托股肱于宰执付耳目于台谏寄心膂喉舌于侍从百执事所以通下情絶壅蔽其纪纲极正委任一偏犹有弄权于廊庙之上者况宦寺外戚乎
　　士气
　　本朝南渡后宰相得政最久且专者二一以威权刼制天下士诛窜愈多而士气愈振无异东汉之季一以爵禄豢养天下士容受愈广而士气愈衰无异西汉之季绍兴易相之后一时人材彬彬辈出天下犹可为不至举一世之人团揉如绵悉入笼络驾驭之中委靡成风如灯消膏浸微浸灭精神气熖索然无余也于此时欲振起之以致精厉之治可乎
　　权行守试
　　本朝职事官并以寄禄官品髙下为权行守试侍郎尚书始必除权即真后始除试守行予考之汉试守即权也年纪令吏二百石以上满秩如真如淳曰诸官吏初除皆试守一嵗为真食全俸赵广汉守京兆韩延夀守冯翊尹翁归守扶风皆满嵗为真是守试即权未得为真也权字唐始用之韩愈权知国子博士三嵗为真今以权与守试分真假全无文义
　　説郛卷十四上
　　钦定四库全书
　　説郛卷十四下　　　　　元　陶宗仪　撰资暇録【李济翁】
　　车马有行色
　　今见将首途者多云车马有行色按庄子称桞下季逢夫子自盗跖所回云此也意者以其车有尘而马意殆今有渉逺而来者用此宜矣南华既非僻经咸所观习奚不根其文意而正其譌欤【一本驳其诞欤】
　　不拜单于
　　近代浩虚舟作苏武不拜单于赋尔来童稚时便熟讽咏至于垂白莫悟赋题之误抑皆诠写升在甲等何不诠史汉正传不拜单于是郑众非苏武也余宗人瀚防求亦明言苏武持节郑众不拜况梁元帝亦著论曰汉世衔命匃奴困而不辱者二人而已子卿手持旄节卧伏氷霜仲师因无下拜隔絶区外学者岂能尚醉而不解醒耶【一本无解字】
　　行李
　　李字除果名地名人姓之外更无别训义也左传行李之往来杜不硏穷意理遂注云行李使人也遂俾今见逺行结束次第谓之行李而不悟是行使尔按旧文使字作传写之误误作李焉【旧文使字山下人人下子】
　　禄里
　　汉四皓其一号角里角音禄今多以觉音呼乖也是以魏子及孔氏秘记荀氏汉纪虑将来之误直书禄里可得而明也案玉篇等字书皆云东方为角音龣禄或作角字亦音禄魏子秘记汉纪不书龣而作禄者以其字僻又虑误音故也以愚所见角是当东方何者案陈留志称京师亦号为防上儒生防既在京之东则角星为东方不疑矣字书言角直宜作龣尔然龣字亦音角角音觉者乐声也或亦通作防角之角字是以今人多乱其音呼之稍留心为学者则妄穿凿云音禄之角字与音觉之角字防画有分别处又不知角龣各有二音字体皆同而其义有异也又礼记君大夫鬊爪实于緑中郑司农注云緑当为角声之误也既云声误是郑读角中为禄中禄与緑是双声若读角为觉觉是腭际声緑是舌头之声何以破声误之説也注复云角中谓棺内四隅也据此则又似音禄之角与音觉之角义略同矣陆氏释文孔公正义不能穷声尽义亦但云緑当为角何忽后学之甚故愚自读汉之角里礼之緑中皆作禄音亦岂敢正诸君子耶然好学者幸试详之
　　客散
　　今见宾旅出主人之门必曰客散孟尝门但风闻便用不寻其源使主人知其源必恶而不乐矣寔为客去就不可不知也此是王右丞维悲府主已没之句上句云秋风正萧索葢痛其主人殁后同僚皆散其可用乎
　　虫霜旱潦【曲子名并辞】
　　饮坐令作有不悟而饮罚爵者皆曰虫伤旱潦或云虫伤水旱且以为薄命不偶万口一音未尝究四字之意何也虫伤宜为虫霜盖言田农水旱之外抑有虫蚀霜损此四者田农之大害六典言之数矣呼曲子名则下兵为下平阁罗鳯为閤罗鳯着辞则河内王为何柰王樯竿上为长竿上如斯之语岂可殚论
　　生子绐
　　俗生男必绐云女女绐云男意者以其形新魄怯虑鬼物知而逼摄不欲诚告当由高齐斛律皇后诞女后主茍欲悦后父光意诈称生男而大赦后大臣家效之因主失徳不道或以此戏渐至成风今为忌讳乖欤
　　戏源驿
　　京兆昭应县东有戏源驿案其地在戏水之旁汉书陈渉将周章西入闗至戏苏林云在新丰东南三十里小顔又云今有戏源驿音平声人所知也何为举世皆以去声呼此驿号彼从俗尔我軰其可终误哉
　　梅槐
　　丛有似蔷薇而异其花叶稍大者时人谓之枚櫰【音瓌】实语讹强名也当呼为梅槐在灰部韵音囘案江陵记云洪亭村下有梅槐树尝因梅与槐合生遂以名之今似蔷薇者得非分枝条而演哉至今叶形尚处梅槐之间取此为证不乃近乎且未见枚櫰之义也直使便为玫瑰字岂百花中独珍是耶取象于玫瑰耶玫瑰瑰亦音囘不音瓌其瑰字音瓌者是琼瑰音囘者是玫瑰字书有证也
　　药栏
　　今园庭中药栏栏即药药即栏犹言围援非花药之栏也有不悟者以为藤架蔬圃堪作切对是不知其由乖之矣按汉宣帝诏曰池药未御幸者假与贫民苏林注云以竹绳连绵为禁药使人不得徃来尔汉书防入宫禁字多作草下防则药栏作药兰尤分明易悟也【一本无作药兰三字】
　　月令
　　礼记之月令者今人咸依陆德明所説云是吕氏春秋十二纪之首后人合为之误也葢出于周书第七卷周月时训两篇蔡邕玉篇云周公所作是也吕纪自采于周书则不得言戴礼取诸吕纪明矣
　　昼寝
　　论语宰予昼寝郑司农云寝卧息也梁武帝读为室之寝昼作胡卦反且云当为画字言其绘画寝室故夫子叹朽木不可雕粪土之墙不可杇然则曲为穿凿也今人罕知其由咸以为韩文公愈所训解也
　　问马
　　伤人乎不问马今亦为韩文公读不为否言仁者圣之德圣人岂仁于人不仁于马故贵人所以前问贱畜所以后问然而乎字下岂更有助词斯亦曲矣况又非韩公所训按陆氏释文已云一读至不字句絶则知以不为否其来尚矣诚以不为否则宜至乎字句絶不字自为一句何者夫子问伤人乎乃对曰否既不伤人然后问马又别为一读岂不愈于陆云乎
　　字辨
　　稷下有谚曰学识何如观防书书之难不唯句度义理兼在知字之正音借音若某字以朱发平声即为某字发上声变为某字去入又改为某字转平上去入易耳知合发不合发为难不可尽条举之今略推一隅至如亡字无字毋字并是正无非借音也今见防书毎遇亡有字必以朱发平声其遇毋有亦然是不知亡字亾字毋字母字防画各有区分亡字之亡从一防一画下观篆文当知矣是以无字正体作亡兦失之兦中有入毋有字其画尽通也父母字中有两防刘伯庄音义云凡非父母字之毋皆呼为无字是也义见字书其无旡【上无下旣】今多混书陆德明已有论矣学者幸以三隅反焉可不起予乎
　　非五臣
　　世人多谓李氏立意注文选过为迃繁徒自骋学且不解文意遂相尚习五臣者大误也所广征引非李氏立意盖李氏不欲窃人之功有旧注者必逐每篇存之仍题元注人之姓字或有迃阔乖谬犹不削去之茍旧注未备或兴新意必于旧注中称臣善以分别旣存元注例皆引据李续之雅宜殷勤也代传数本李氏文选有初注成者覆注者有三注四注者当时旋被传写之其絶笔之本皆释音训义注解甚多余家幸而有焉甞将数本并校不唯注之赡略有异至于科段互相不同无似余家之本该备也因此而量五臣者方悟所注尽从李氏注中出开元中进表反非斥李氏无乃欺心欤且李氏未详处将欲下笔宜明引凭证细而观之无非率尔今聊各举其一端至如西都赋説游猎云许少施巧秦成力折李氏云许少秦成未详五臣云昔之防人壮士搏移猛兽施巧力折固是防壮文中自解矣岂假更言况又不知二人所从出乎又注作我上都云上都西京也何大浅近忽易欤必欲加李氏所未注何不云上都者君上所居人所都防耶况秦地厥田上上居天下之上乎又轻改前贤文防若李氏注云某字或作某字便随而改之其有李氏不解而自不晓輙复移易今不能繁駮亦略指其所改字曹植乐府云寒鳖炙熊蹯李氏云今之腊肉谓之寒葢韩国事馔尚此法复引盐铁论羊淹鸡寒刘熈释名韩羊韩鸡为证寒与韩同又李以上句云脍鲤臇胎鰕因注诗曰炰鼈脍鲤五臣兼见上句有脍遂改寒鳖为炰鳖以就毛诗之句又子建七启云寒芳苓之巢脍西海之飞鳞五臣亦改寒为搴搴取也何以对下句之脍耶况此篇全説修事之意独入此搴字于理甚不安上句旣改寒为搴即下句亦宜改脍为取纵一聨稍通亦与诸句不相承接以此言之明子建故用寒字岂可改为炰搴耶斯类篇篇有之学者幸留意乃知李氏絶笔之本悬诸日月焉方之五臣犹虎狗鳯鸡耳其改字也至有翩飜对恍惚则独改翩飜为翩翩与下句不相收又李氏依旧本不避国朝庙讳五臣易而避之宜矣其有李本本作泉及年代字五臣颇有异同改其字知犯国讳岂唯矛楯而已哉
　　杜度
