<!-- { "loadSidebar": true } -->
　　水晶不落
　　白乐天送春诗云银花不落从君劝不落酒器也乃屈巵凿落之类开运宰相冯家玉有滑様水晶不落一只
　　玉太古
　　李煜僞长秋周氏居柔仪殿有主香宫女其焚香之器曰把子莲三云凤折腰狮子小三神名字金凤口婴玉太古容华鼎凡数十种金玉爲之
　　乌舅金奴
　　江南烈祖素俭寝殿烛不用脂防灌以乌臼子油但呼乌舅案上捧烛铁人髙尺五云是杨氏时马廐中物一日黄昏急须烛唤小黄门掇过我金奴来左右窃相谓曰乌舅金奴正好作对
　　百八丸
　　和尚市语以念珠爲百八丸裴休见人执此则喜色可掬曰手中把诸佛窖子未见有堕三涂者也
　　还元竹
　　自纸行于世简牍之制遂絶予曽与所亲许当取江湖大竹火上出汗候色变白磨莹破之濶半寸长七寸厚三分两两胶固面目在外细线爲绳三道编聨使卷舒快利每片书字一行宻则倍不欲人见者加囊封宜号还元竹终以身未至南但成漫语
　　方便囊
　　唐季王侯竞作方便囊重锦爲之形如今之照袋每出行杂置衣巾箆鉴香药词册颇爲简快
　　龙酥方丈小骊山
　　吴越外戚孙承佑奢僭异常用龙脑煎酥制小様骊山山水屋室人畜林木桥道纎悉备具匠者毕工承祐大喜赠蜡装龙脑山子一座
　　金刚炭
　　金刚炭有司以进御炉围径欲及盆口自唐宋五代皆然方焼造时置式以受柴梢劣者必退之小炽一炉可以终日
　　珠龙九五鞍
　　刘鋹自结珠龙九五鞍献阙下颇甚勤劳
　　小摩尼数珠
　　汉隐帝之祸手中犹持小摩尼数珠凡一百八枚葢合浦珠也郭允明刼去
　　玉平脱双蒲萄镜
　　开运既私宠冯夫人其事犹秘防髙祖御器用有玉平脱双蒲萄镜乃髙祖所爱帝初即位举以赐冯人咸讶之未久册爲皇后
　　仙音烛
　　同昌公主薨帝伤悼不已以仙音烛赐安国寺冀追防福其状如髙层露台杂宝爲之花鸟皆玲珑台上安烛既燃则玲珑者皆动丁当清妙烛尽絶响莫测其理
　　金泥五檐伞
　　晋少主北还至孟津界一古寺遗下所张紫罗伞五层叠垜檐仍泥金作盘花但朱柄折耳
　　薛丑刀
　　薛丑刀圃里人善栽植凡花穿接无不冠絶常持厚脊利刃芟洗繁秽人遂名此様爲薛丑刀
　　碧金仙
　　有刀萧者携一镜色碧体莹背有字曰碧金仙大中元年十二月铜坊长老白九峯造余以俸粒五石换之置于文瑞堂呼爲铜此君
　　光音王
　　光叔之贤防昌微忌之帝因引照戏令宫嫔离合镜字须防以光音王奏帝曰镜子封王耶帝不怿而罢距宣宗即位止三四年
　　骄龙杖
　　天师杜光庭骄龙杖红如猩肉重若玉石似非藤竹所爲相传是仙人留赐
　　流星辇
　　蜀衍荒于游幸乃造平底大车下设四卧轴毎轴安五轮凡二十轮牵以骏马骑去如飞谓之流星辇
　　巧先生
　　石守信掌库奴萧云常博奕大北夜开库私取钱币怆惶失锁所在云不敢明言但云不见乂手铁龙有同类戏曰何不问巧先生求之意以鎻口上衔钥讥云焉
　　眉匠
　　箆诚琐缕物也然丈夫整髩妇人作眉舍此无以代之余名之曰髩师眉匠
　　主风神
　　余游少室经坛院大暑疲薾其徒以扇进题曰经坛院主主风神而解事有可爱者
　　黑金社
　　庐山白鹿洞游士辐凑每冬寒醵金市乌薪爲御冬备号黑金社十月旦日命酒爲氊炉防葢御宻家张置毯褥以是日始也
　　黑太阳
　　黑太阳法出自韦郇公家用精炭捣治作末研米煎粥捜和得所预办圆铁范满内炭末运铁面锤实击五七十下出范隂干
　　卢州大中正
　　焚香赖匙室既宻炉既深非运治灰则浅深峻缓将焉托哉之爲功审矣命之曰卢州大中正
　　木齿丹
　　修养家谓梳爲木齿丹法用奴婢细意者执梳理发无数日愈多愈神
　　漆方士
　　王丞相溥还政闲居四方书牍答报皆手笔然不过百字目前事与亲党相闻勌于纸扎封叠造赤漆小版书其上仆吏以帊传去虽一时间可发数十公自爲木牋后后加颊拒安抽面以啓闭字湿则能防之故又有漆方士漆雕开之名
　　光济叟
　　同光年髙丽行人至副使者部少卿上柱国朴嵓叟文雅如中朝贤士既行吏扫除其馆舍得余烛半梃其末红印篆文曰光济叟叟葢以命烛也
　　铁了事
　　杜岐公悰以剜耳匙子爲铁了事见悰败藁有云悰封邠国公恐非岐字
　　火寸
　　夜中有急苦于作灯之缓有智者批杉条染硫黄置之待用一与火遇得焰穗然既神之呼引光奴今遂有货者易名火寸
　　二仪刀
　　上饶葛溪铁精而工细余中表以剪刀二柄遗赠皆交股屈环遇物如风经年不营一上有凿字曰二仪刀
　　惺惺二十一
　　博徒隐语以骰子爲惺惺二十一又曰象六谓六只成副
　　文用
　　月团
　　徐铉兄弟工翰染崇饰书具尝出一月团墨曰此价值三万
　　藏锋都尉
　　蜀多文妇亦风土所致元微之素闻薛涛名因奉使使见焉微之矜持笔砚涛走笔作四友赞其畧曰磨润色先生之腹濡藏锋都尉之头引书媒而黯黯入文亩以休休微之惊服传记止载菖蒲花发五云髙之句而遗此故录之
　　璧友
　　余家世宝一砚不知何在形正圆腹作两池底分三鱼口以承之紫润可爱背隂有字云璧友铭云华先生制天受玉质硏磨百爲夫惟嵗寒非友而谁似是唐物
　　定名笔
　　唐世举子将入塲嗜利者争卖健豪圆锋笔其价十倍号定名笔笔工每卖一枝则录姓名俟其荣防则诣门求阿堵俗呼谢笔
　　剡溪小等月面松纹纸
　　先君畜白乐天墨迹两幅背之右角有方长小黄印文曰剡溪小等月面松纹纸臣彦古等上彦古得非守臣之名乎
　　雪方池
　　和鲁公有白方砚通明无纎翳得之于峨嵋比丘公自题砚室曰雪方池
　　小金城
　　小金城命者徐阐之砚体纯紫而截腰有绿纹如城之女墙是以得名
　　四镮鼓砚
　　宣城裁衣肆用一石镇紫而润予以谓堪爲砚材买之琢爲四镮鼓砚缀以白玉环方圆逾一尺
　　发光地菩萨
　　舒雅才韵不在人下以戏狎得韩熙载之心一日得海螺甚竒宜用滑纸以简献于熙载云海中有无心斑道人往诣门下名书材糙逆意可使道人训之即证发光地菩萨熙载喜受之发光地十地之一也出华严书
　　畦宗郎君
　　欧阳通善书修饰文具其家藏遗物尚多皆就刻名号研室曰紫方馆金苽盛研滴曰金小相鎭纸曰套子【薰陆香魁】小连城【玉氊一作玉坛】千钧史【水莹铁眠儿】界尺曰由准氏芒笔曰畦宗郎君夹槽曰半身龙
　　三灾石
　　萧頴士文爽兼人而矜躁爲甚尝至仓曹李韶家见歙砚颇良既退语同行者君识此砚乎葢三灾石也同行不喻而问之曰字札不竒研一灾文辞不美研二灾几狼籍研三灾同行者敛眉颔之
　　宝箒
　　僞唐宜春王从谦喜书札学晋二王楷法用宣城诸葛笔一枝酧以十金劲妙甲当时号爲翘轩宝箒士人往往爲呼宝箒
　　副墨子
　　蜀人景焕博雅士也志尚静隐卜筑玉垒山茅堂花榭足以自娱尝得墨材甚精止造五十团曰以此终身墨印文曰香璧隂篆曰副墨子
　　麝香月
　　韩熙载留心翰墨四方胶煤多不合意延歙匠朱逢于书馆傍烧墨供用命其所曰化松堂墨又曰中子又自名麝香月匣而宝之熙载死妓妾防去了无存者
　　宝相枝
　　开元二年赐宰相张文蔚杨涉薛贻宝相枝各二十龙鳞月砚各一宝相枝斑竹笔管也花防匀宻纹如兎毫鳞石纹似之月砚形象之歙产也
　　字厄
　　蔡邕非纨素不下笔书篆老贼古奸太多魏晋人墨迹类是第一等楮先生可谓自重今人不择纸而书已纳败阙更有用故纸者字之大厄也
　　尺二寃家
　　少师杨凝式书画独步一时求字者纸轴堆叠若垣壁少师见则浩叹曰无奈许多债主真尺二寃家也少时怪阎立本戒子弟勿习丹青年长以来始觉以能爲累
　　退锋郎
　　赵光逢薄游襄汉濯足溪上见一方砖类碑上题字云秃友退锋郎功成髩发伤冡头封马鬛不敢负恩光独孤贞节立甎后积土如盎微有苔藓葢好事者瘗笔所在
　　砑光小本
　　姚顗子侄善造五色牋光精华砑纸版乃沉香刻山水林木折枝花果狮凤虫鱼夀星八仙钟鼎文幅幅不同文缕竒细号砑光小本
　　武器
　　玉柄龙
　　朔方禆将其父尝梦朱衣黑帻人曰吾开阳长史天命以玉柄龙授君若遇槖籥翁宜付之后汾阳王诞日部曲竞献珍异禆将以父所宝玉柄龙奉之意汾阳即翁也得梦六日买是劒既藏四年归汾阳
　　防圣将军
　　贞明末帝夜于寝间擒刺客乃康王友孜所遣帝自戮之造云母匣贮所用劒名匣曰防圣将军之馆
　　坚利侯
　　安禄山得飞刚宝劒欲奏上乞封劒爲坚利侯僚属以爲不可力止之
　　风流箭
　　宝厯中帝造纸箭竹皮弓纸间宻贮龙麝末香每宫嫔羣聚帝躬射之中者浓香触体了无痛楚宫中名风流箭爲之语曰风流箭中的人人愿
　　一丈威
　　隋炀帝将征辽将军麦铁杖见帝慷慨誓死扞敌帝赐御副鎗一丈威
　　托地仙
　　枪材难得十全魏州石屋林多有之杨师厚时赐鎗效节军皆采于此团典所用多是絶品圣龙筋余军不过四五等托地仙长腰奴范阳娇金梢袅儿是也更有风火枝圣蚰蜒颇曲弱军中不取
　　小逡廵
　　王建初起军中隐语代器械之名以犯者爲不祥至孟氏时犹有能道其略者劒曰夺命龙刀曰小逡巡鎗曰肩二斧曰铁餻糜甲曰千斤使弓曰潘尚书弩曰百步王箭曰飞郎鼓曰圣牛皃锣曰响八旗曰愁眉锦铁蒺藜曰冷尖
　　十二机弩
　　宣武防子都尤勇悍其弩张一大机则十二小机皆发用连珠大箭无逺不及晋人极畏此文士戏呼爲急龙车
　　火龙标
　　梁祖自初起每令左右持大赤旗缓急之际用以挥军祖自目爲火龙标
　　玉儿腰品
　　唐劒具稍短常施于脇下者名腰品陇西人韦景珍有四方志呼卢酣酒衣玉篆袍佩玉皃腰品修饰若神人李太白尝识之见感寓诗云玉劒谁家子西秦豪侠皃谓景珍也
　　金翅将军
　　葛从周有水莹铁甲十年不磨治亦若镜面遇贼战不利甲必前昏事已还复从周常以候尅衂其验若神日以香酒奉之设次于中寝曰金翅将军之位
　　酒浆
　　太平君子
　　穆宗临芳殿赏樱桃进西凉州葡萄酒帝曰饮此顿觉四体融和真太平君子也
　　天禄大夫
　　王世充僭号谓羣臣曰朕万几繁壅所以辅朕和气者唯酒功耳宜封天禄大夫永赖醇德
　　鱼儿酒
　　裴晋公盛冬常以鱼儿酒饮客其法用龙脑凝结刻成小鱼形状每用沸酒一盏投一鱼其中
　　甘露经
　　汝阳王璡家有酒法号甘露经四方风俗诸家材料莫不备具
　　玉浮粱
　　旧闻李太白好饮玉浮粱不知其果何物余得吴婢使酿酒因促其功荅曰尚未熟但浮粱耳试取一盏至则浮蛆酒脂也乃悟太白所饮葢此耳
　　林虑浆
　　后唐时髙丽遣其广评侍郎韩申一来申一通书史临回召对便殿出新贡林虑浆面赐之
　　觥筹狱
　　荆南节判单天粹宜城人性躭酒日延亲朋强以巨杯多致狼狈然人以其德善亦喜从之时戏语曰单家酒筵乃觥筹狱也
　　麯世界
