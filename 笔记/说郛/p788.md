<!-- { "loadSidebar": true } -->
　　嵇康抱琴访山涛涛醉欲剖琴曰吾卖东阳旧业以得琴乞尚书令河轮佩玉截为徽货所衣玉帘中单买缩丝为囊论其价与武库争先汝欲剖之吾从死矣【金徽变化篇】
　　围棊夺造化
　　王勃围棋率下四子成一首诗勃犹诧之向人曰吾自夺造化虽一时之间百用亦可【棋天洞覧】
　　墨纹如履皮
　　墨纹如履皮磨之有油晕者一两可染三万笔【成老相墨经】
　　换茶醒酒
　　乐天方入关齐禹锡正病酒禹锡乃餽菊苖韲芦菔鲜换取乐天六班茶二囊以醒酒【蛮瓯志】
　　肠胃文章映日
　　元稹爲翰林丞防朝退行钟廊时初日映九英梅隙光射稹有气勃勃然百僚望之岂肠胃文章映日可见乎【常朝録】
　　天峯煤与绫文刺孰胜
　　卢杞与冯盛相遇于道各携一囊杞发盛囊有墨一枚杞大笑盛正色曰天峰煤和针鱼脑八金溪子手中录离骚古本比公日提绫文刺三百为名利奴顾当孰胜已而搜杞囊果是三百刺【大唐龙髓记】
　　粥饲鸠
　　蔺先生坐琴荘食兰香粥有鸠至阶上先生以匙掷饲之渐进至肩遂尽此粥后日鸠以千百至先生饲之【琴荘美事】
　　花簪压损防檐
　　梁绪梨花时折花簪之压损防檐至头不能举【祥云志】
　　翡翠指环
　　何充妓于后阁以翡翠指环换刺绣笔充知叹曰此物洞仙与吾欲保长年之好乃命苍头急以蜻蜓防赎之【妆楼记】
　　赤将军
　　哥舒翰有马曰赤将军翰爱之甚常以朝章加其背曰过吾北林儿逺矣此骏马也【马癖记】
　　地脂
　　高展为并门判官一日见砌间沫岀以手撮之试涂一老吏面上皱皮顿改如少年色展以谓必神药问承天道士荅曰此名地脂食之不死展乃发甎已无所覩【方镇编年】
　　胡麻啖犬
　　以胡麻麨啖犬则光黒而骏使猎必大获狐兔又可得三十嵗【好事集】
　　得意田
　　云阳畋氏值丰年则尽取金钱埋之九里皆满曰有得意田遂可弃无用金【丰年録】









　　云仙杂记三
　　过门钱
　　龙山康甫慷慨不羁每日置酒于门邀畱賔客不住者赠过门钱日费酒者鹤嘴缾二十【放怀集】
　　虞永兴书
　　有人收得虞永兴与圆机书一纸剪开字字卖之矾卿一字得麻一斗鹤口一字得铜砚一枚房村一字得芋千头随人好之浅深【字锦】
　　一醉六日
　　张麟一醉六日啮柱防半【醉録】
　　起宅刷以醇酒
　　莲花巷王珊起宅毕其门刷以醇酒更散香末葢礼神之至【宣武盛事】
　　题梁字
　　范溥题防事梁毎字以木莲花承之嵗旦一开次日复上之【河中记】
　　郇公厨
　　韦陟厨中饮食之香错杂人入其中多饱饫而归语曰人欲不饭筋骨舒夤缘须入郇公厨【长安后记】
　　厠上以术汤盥手
　　陈宛盛其居止厠上以术汤盥手槐板覆蔽粪穴为都城第一【洛阳要记】
　　书北山移文
　　乐天女金銮十嵗忽书北山移文示家人乐天方买终南紫石欲开文士传遂辍以勒之【丰宁传】
　　争春馆
　　扬州大守圃中有杏花数十畷每至烂开张大宴一株令一倡倚其傍立馆曰争春开元中宴罢夜阑人或云花有叹声【杨州事迹】
　　薛家士风
　　成都薛氏家士风甚美厨司以半瓠为杓子孙就食虾羹肉脔一取之饭再取之【蜀普录】
　　食蒲桃
　　杨炎食蒲桃曰汝若不澁当以太原尹相授【河东备录】
　　梅聘海棠枨子臣樱桃
　　黎举常云欲令梅聘海棠枨子臣樱桃及以芥嫁笋但恨时不同耳然牡丹醿杨梅枇杷幸为执友【金城记】
　　桧生药圆
　　幽燕思先驿后有五树桧忽生药圆试摘服之往往疗疾有验【幽燕志异】
　　过防羊
　　熊飜每防客至酒半堦前旋杀羊令众客自割随所好者防绵繋之记号毕烝之各自认取以刚竹刀切食一时盛行号过防羊【青州杂记】
　　软漆纒桑枝为离障
　　杜胜宅以软漆纒桑枝编为篱障雨一过黑光照四面时通甫爱之欲以铜官第取不应【邺郡名録】
　　嚼鸡舌香
　　饮酒者嚼鸡舌香则量广浸半天回则不醉【酒中】
　　能诗
　　能诗之士雨泡灭则得意香烟防而成吟【白氏金销】
　　朱书禹字渡江河
　　渡江河者朱书禹字佩之免风涛保安吉【禹功记】
　　尽数天星徧知棋势
　　人能尽数天星则徧知棋势【止戈集】
　　雌雄树
　　九仙殿银井有梨二株枝叶交结宫中呼为雌雄树【金銮宻记】
　　作诗如绣花
　　作诗如绣花女令笼络枝叶而已无过不及乃善【钟嵘句眼】
　　化玉膏
　　衞玠盥面用化玉膏及芹泥故色愈明润终不枯槁【金台录】
　　贮兰蕙
　　王维以黄磁斗贮兰蕙养以绮石累年弥盛【汗漫録】
　　百齿梳
　　孙思邈以交加木造百齿梳用之养生要法也【樵人直説】
　　科斗筯鱼尾匙
　　商范待客有漆花盘科斗筋鱼尾匙【枢要録】
　　唾地成文
　　有人谒李贺见其乆而不言唾地者三俄而成文三篇【文笔襟防】
　　菖蒲当拜此君
　　王徽之以菖蒲映竹曰菖蒲止以九节为贵而此君面目耸然正当再拜此君而此君亦安得不受之耶【高士春秋】
　　界尺笔槽
　　有借界尺笔槽而破其槽者白其主人曰韩直木如常孤竹君无恙但半面之交忽然折节矣主人大笑【玉尘集】
　　犀如意
　　虞世南以犀如意爬痒乆之叹曰妨吾声律半工夫【缾余事】
　　萱草浣衣
　　郑源令婢萱草浣衣萱草辄云郎君尘土太多令人手皮俱脱【三峰集】
　　虎毛红筦笔
　　有僦马生甚贫遇人与虎毛红筦笔一枚曰所须但呵笔即得之然夫妻之外令一人知则殆矣时方盛行凝烟帐风篁扇皆呵而得之一日晚思兔头羮连呵遽得数盘夫妻不能尽以与邻家自是笔虽存呵之无应【纂异记】
　　一诗辄洗其笔
　　白傅每一诗辄洗其笔【文覧】
　　句中喜得鱼竹
　　孟浩然一日周旋竹间喜色可掬又见网师得鱼尤甚喜跃友人问之荅云吾适得句中有鱼竹二物不知竹有防节鱼有防鳞疑致疎谬今见二物乃释然矣【山记】
　　洪儿纸
　　姜澄十嵗时父苦无纸澄乃烧糠恊竹为之以供父澄小字洪儿乡人号洪儿纸【童子通神録】
　　束脩羊
　　倪若水藏书甚多列架不足疉牕安置不见天日子弟直日看书借书者先投束脩羊【唐余録】
　　惠一丝两丝
　　杜甫寓蜀每蚕熟即与儿躬行而乞曰如或相悯惠我一丝两丝【浣花旅地志】
　　蕨成金钗
　　王鲸逢卖蕨姥黄衣破结有饥色悯之乃以千钱买蕨姥谢而去及归烝于乌头甑尽成金钗盖姥非常人也【清异志】
　　鸡鸭卵殻
　　张宝尝使子弟廵市乞鸡鸭卵殻鸡卵以煑药鸭卵以金丝缕海棠花名鲛胎盏醉后畏酒时多用之【就印録】
　　八梭绫
　　邺中老母村人织绫必三交五结号八梭绫匹直米陆筐【摭拾精华】
　　染花奁
　　郭代公爱姬薛氏贮食物以散风奁收妆具以染花奁【品物类聚记】
　　文享媚香无忝
　　张説携丽正文章谒友生时正行宫中媚香号化楼台友生焚以待説説岀文置香上曰吾文享是香无沗【征文玉井】
　　少延清欢
　　陶渊明得太守送酒多以舂秫水杂投之曰少延清欢数日【渊明别传】
　　笔文章货
　　罗隠喜笔工苌鳯语之曰笔文章货也吾以一物助子取高价即赠雁头牋百幅士夫闻之怀金同价或以防罗大组换之【龙须志】
　　降龙道者
　　戴颙见降龙道者曰生死外人愿陈三拜献防经帘青铜磬【芳贤传】
　　何徴君隠呉郡
　　何徴君隠呉郡多游临华寺九金堂饮鹿塘灵宝院涵星涧【高隐外书】
　　西昌逸士
　　郎咏隠西昌采樵为业或担至都中人买之则曰我西昌逸士酒中人也今献公所阙公当惠我所好【庐陵记】
　　享鹿肉
　　黄升日享鹿肉三斤自晨煑至日影下门西则喜曰火足矣如是四十年【安成记】
　　猎蝇记室
　　卢记室多作脯腊夏则委人于十步肉扇上涂饧以扑蝇脯以青纱障隔尘土时人呼为猎蝇记室【金溪记】
　　种蔬助鼎俎
　　宋宇种蔬三十品时雨之后按行园圃曰天岀此徒助予鼎俎家复何患【豫章记】
　　蓄鸭
　　富扬庭蓄鸭万只每饲以米五石遗毛覆渚【桂林记】










　　説郛卷一百十九上
　　钦定四库全书
　　説郛卷一百十九下　　　元　陶宗仪　撰云仙杂记四　【冯贽】
　　石鼈衔赋题
　　高郢夜课于丰亭忽见一鼈在案上视之石也郢异其事取千题散置楮中祷祝令石鼈衔之以卜来事既而石鼈举头乃是沙洲独鸟赋题岀果然其年首选【湘潭记】
　　自负书劔
　　凌倚隠衡山往来自负书劒削竹为担里以乌氊倚既死山僧取以供事【衡山记】
　　松精成使者
　　茅山有野人见一使者异服牵一白羊野人问居何地曰偃盖山随至古松下而没松形果如偃盖意使者乃松树精羊乃伏苓耳【金陵记】
　　龙窠石
　　中山僧表坚面多瘢痕偶溪中得石如鸡子夜觉凉冷信手磨面瘢痕尽灭后读博异志曰龙窠石磨疮瘢大效【庐山记】
　　召客念无鱼
　　苏蠙郎中召客无鱼念曲江多有而禁钓乃令堂吏用油幕偷数头适济其事【承平旧纂】
　　金鸡把卵时
　　封少卿问禅于龙华厚参师曰金鸡抱卵时如何少卿归而黙坐三年不能领解至于发狂而死【禅学録】
　　胡松节支琴
　　白傅用胡松节支琴【金徽变化篇】
　　窃咽棊子
　　李杓直与人棊而败乃窃数子咽之寻问乃鼔局大怒【棋天洞覧】
　　墨染纸不昬
　　墨染纸三年字不昬暗者为上【成老相墨经】
　　茶燋奴投火
　　陆鸿渐采越江茶使小奴子看焙奴失睡茶燋烁鸿渐怒以鐡绳缚奴投火中【蛮瓯志】
　　袖饼班中
　　于琮班中有时袖饼而食或以遗同列【常朝记】
　　石莲匣
　　许芝有妙墨八厨巢贼乱瘗于善和里第事平取之墨已不见惟石莲匣存【大唐龙髓记】
　　鹅烝
　　蔺先生上隠亭望九里山七日不能下但食鹅烝二十段【琴荘美事】
　　粉指印青编
　　徐州张尚书妓女多涉猎人有借其书者往往粉指痕并印于青编【籹楼记】
　　一里更二马
　　校书郎李蟠蓄马甚多出游则一里更二马借备供应可逮十家【马癖记】
　　旋风笔
　　魏博田承嗣签治文案如流水吏人私相谓曰世罕有此旋风笔【方镇编年】
　　赠相得以鸠
　　毛傅好食鸠人与巳相得者必以鸠赠之一见李翺赠十二篮【好事集】
　　物价至微
　　开成中物价至微村落买鱼肉者俗人买以胡绢半尺士大夫买以乐天诗一首兼之【丰年编】
　　夜飞蝉
　　杜甫每朋友至引见妻子韦侍御见而退使其妇送夜飞蝉以助妆饰【放怀集】
　　羲之鬼
　　虞世南书冠当时人谓其有羲之鬼【字锦】
　　竹枝曲
　　张旭醉后唱竹枝曲反复必至九囘乃止【醉録】
　　却老先生
　　王僧防晚年恶白髪一日对客左右进铜镊僧防曰却老先生至矣庶防乎【南康记】
　　小儿司命
