<!-- { "loadSidebar": true } -->
　　用方相四人戴冠及面具黄金为四目衣熊裘执戈盾口作傩傩之声以除逐也右十二人皆朱髪衣白褶画衣各执麻鞭辫麻为之长数尺振之声甚厉乃呼神名其有甲作食凶者沸谓食梦者腾兰食不祥者览诸食名者祖盟强食其磔死寄生者桃根食箎者等振子五百小儿为之衣朱褶青襦戴面具以晦日于紫宸殿前傩张宫悬乐太常卿及少卿押乐正到西阁门丞并太乐署令鼔吹署令协律郎并押乐在殿前事前十日太常卿并诸官于本寺先阅傩并遍阅诸乐其日大宴三五署官其朝寮家皆上棚观之百姓亦入看颇谓壮观也太卿上此嵗除前一日于右金吾龙尾道下重阅即不用乐也御楼时于金鸡竿下打赦鼔一面钲一面以五十人唱色十下鼔一下钲以千下
　　熊罴部
　　其熊罴者有十二皆有木雕之悉髙丈余其上安版床复施宝幰皆金彩妆之于其上奏雅乐含元殿方奏此乐也奏唐十二时万宇清月重轮三曲亦谓之十二按乐具库在望仙门内之东壁俗乐古都属乐园新院院在太常寺内之西北也开元中始别署左右教坊上都在延政里东都在明义里以内官掌之至元和中只署一所又于上都广化里太平里兼各署乐官院一所
　　鼓架部
　　乐有笛拍板答鼓即腰鼓也两杖鼓戯有代面始自北齐神武弟有胆勇善鬬战以其顔貌无威每入阵即着面具后乃百战百胜戯者衣紫腰金执鞭也鉢头昔有人父为虎所伤遂上山寻其父尸山有八折故曲八叠戯者被髪素衣面作啼葢遭丧之状也苏中郎后周士人苏葩嗜酒落魄自号中郎每有歌场辄入独舞今为戯者着绯戴帽面正赤葢状其醉也即有踏摇娘羊头浑脱九头狮子弄白马益钱以至寻撞跳丸吐火吞刀旋槃觔斗悉属此部
　　兹部
　　乐有觱篥笛拍板四色鼓揩羯鼔鸡楼鼓戯有五常狮子高丈余各衣五色每一狮子有十二人戴红抺额衣画衣执红拂子谓之狮子郎舞太平乐曲破阵乐曲亦属此部秦王所制舞人皆衣画甲执旗斾外藩镇春冬犒军亦舞此曲兼马军引入场尤甚壮观也万斯年曲是朱崖李太尉进此曲名即天仙子是也
　　曲部
　　乐有琵琶五弦筝箜篌觱篥笛方响拍板合曲时亦击小鼓钹子合曲后立唱歌凉府所进本在正宫调大遍小者至贞元初康昆仑翻入琵琶【阙】
　　玉宸殿故有此名合诸乐即黄钟宫调也奉圣乐曲是韦南康镇蜀时南诏所进在宫调亦舞伎六十四人遇内宴即于殿前立奏乐更畨替换若宫中宴即坐奏乐俗乐亦有坐部立部也
　　歌
　　歌者乐之声也故丝不如竹竹不如肉迥居诸乐之上古之能者即有韩娥李延年莫愁【乐府诗云莫愁在何处住在石城西艇子揺两桨催送莫愁来】善歌必先调其气氤氲自脐出至喉乃噫其词即分抗坠之音既得其术即可致遏云响谷之妙也明皇朝有韦青本是士人尝有诗三代主纶诰一身能唱歌官至将军开元中内人有许和子者本吉州永新县乐家女也开元未选入宫即以永新名之籍于宜春院既美且慧善歌能变新声韩娥延年殁后千余载旷无其人至永新始继其能遇高秋朗月台殿清虚防啭一声响九陌明皇尝独召李谟吹曲逐其歌曲终管裂其妙如此又一日赐大酺于勤政楼观者数千万众諠哗聚语莫得鱼龙百戯之音上怒欲罢宴中官高力士奏请命永新出楼歌一曲必可止諠上从之永新乃撩鬓举袂直奏曼声至是广场寂寂若无一人喜者闻之气勇愁者闻之肠絶洎渔阳之乱六宫星散永新为一士人所得韦青避地广陵日夜凭防于上河之上忽闻舟中奏水调者曰此永新歌也乃登舟与永新对泣久之青始亦晦其事后士人卒与其母之京师竟殁于风尘及卒谓其母曰阿母钱树子倒矣
　　大厯中有才人张红红者本与其父歌于衢路丐食过将军韦青所居在昭国坊南门里青于街牖中闻其歌者喉音寥亮仍有眉首即纳为姬其父舍于后户优给之乃自其艺颖悟絶伦尝有乐工自撰歌即古长命西河女也加减其节奏颇有新声未进闻先侑歌于青青召红红于屏风后聴之红红乃以小豆数合记其拍乐工歌罢青入问红红如何云已得矣青出云有女弟子久曾歌此非新曲也即令隔屏风歌之一声不失乐工大惊异遂请相见钦伏不已再云此曲先有一声不穏今已正矣寻达上聴翊日召入宜春院宠泽隆异宫中号记曲娘子寻为才人一日内史奏韦青卒上告红红乃上前呜咽奏云妾本风尘丐者一旦老父死有所归致身入内皆自韦青妾不忍忘其恩乃一恸而絶上嘉叹之即赠昭仪也贞元中有田顺曽为宫中御史娘子元和长庆以来有李贞信米嘉荣何戡陈意奴武宗已降有陈幼青南不嫌罗宠咸通中有陈彦晖
　　舞工
　　舞者乐之容也有大垂手小垂手或如惊鸿或如飞燕婆娑舞态也蔓延舞缀也古之能者不可胜记即有健舞软舞字舞花舞马舞健舞曲有棱大阿连柘枝劒器胡旋胡腾软舞曲有凉州緑腰苏合香屈柘团圆旋甘州等【字舞以舞人亚身于地布成字也花舞着緑衣偃身合成花字也马舞者儱马人着防衣执鞭于牀上舞蹀躞蹄皆应节奏也开元中有公孙大娘善舞劒器僧怀素见之草书遂长葢准其顿挫之势也】
　　俳优
　　开元中黄幡绰张野狐弄参军始自汉馆陶令石躭躭有赃犯和帝惜其才免罪每宴乐即令衣白夹衫命优伶戯弄辱之经年乃放后为参军误也
　　开元中有李仙鹤善此戯明皇特授韶州同正参军以食其禄是以陆鸿渐撰词言韶州葢由此也武宗朝有曹叔度刘泉水醎淡最妙咸通以来即有范康上官唐卿吕敬迁等三人弄假妇人大中以来有孙干刘璃缾近有郭外春孙有熊僖宗幸蜀时戯中有刘真者尤能后乃随驾入京籍于教坊弄婆罗大中初有康乃李百魁石寳山大别有夷部乐即有扶南高丽高昌骠兹康国疎勒西凉安国乐即有单龟头鼔及筝蛇皮琵琶葢以蛇皮为槽厚一寸余鳞介具亦以楸木为面其捍拨以象牙为之画其国王骑象极精妙也凤头箜篌卧箜篌其工颇奇巧三头鼓铁拍板葫芦笙舞有骨尘舞胡旋舞俱于一小圆毬子上舞纵横腾踏两足终不离于毬子上其妙如此也
　　琵琶
　　始自乌孙公主造马上弹之有直项者曲项者便于急关中也古曲有陌上桑范晔石崇谢奕皆善此乐也开元中有贺怀智其乐器以石为槽鹍鸡筋作弦铁拨弹之贞元中有康昆仑第一手始遇长安大旱诏移南市祈雨及至天门街市人广较胜负鬬声乐即街东有康昆仑琵琶最上必谓街西无以敌也遂令昆仑登防楼弹一曲新翻羽调録腰其街西亦建一楼东市大诮之及昆仑度曲西市楼上出一女郎抱乐器先云我亦弹此曲兼移在枫香调中及下拨声如雷其妙入神昆仑即惊骇乃拜请为师女郎遂更衣出见乃僧也葢西市豪族厚赂庄严寺僧善本姓段以定东之声翊日徳宗召入令陈本艺异常嘉奬乃令教授昆仑段奏曰且请昆仑弹一调及弹师曰本领何杂兼带邪声昆仑惊曰段师神人也臣小年初学艺时偶于邻舍女巫授一品弦调后乃易数师段师精鉴如此妙也段奏曰且遣昆仑不近乐器十年使忘其本领然后可教诏许之后果尽段之艺
　　贞元中王芬曹保保子善才其孙曹钢皆袭所艺次有裴兴奴与钢同时曹善运拨若风雨而不事扣弦兴奴长于拢撚类时人谓曹钢有右手兴奴有左手武宗初朱崖李太尉有乐吏亷郊者师于曹钢尽钢之能钢常曰教人多矣未有此性灵弟子也郊尝诣平泉别墅值风清月朗携琵琶池上弹防賔调忽闻芰荷间有物跳跃之声必谓是鱼及弹别调即无所闻复弹旧调依旧有声遂加意朗弹忽有一物锵然跃出池岸之上视乃方响一片葢防賔铁也以指拨精妙律吕相应也某门中有乐史杨志善琵琶其姑尤更妙絶姑本宣徽弟子后放出宫于永穆观中住自惜其艺常畏人闻每至夜方弹杨志恳求教授坚不允且曰誓死不传于人也志乃赂其观主求寄宿于观窃聴其姑弹弄仍系脂鞓带以手画带记节奏遂得一两曲调明日携乐器诣姑姑大惊异志即告其事姑意乃回尽传其能矣文宗朝有内人郑中丞善胡琹【中丞即宫官也】内库二琵琶号大小忽雷郑尝弹小忽雷偶以匙头脱送崇仁坊南赵家修理大约造乐器悉在此坊其中二赵家最妙时有权相旧吏梁厚本有别墅在昭应之西正临河岸垂钩之际忽见一物浮过长五六尺许上以锦绮之令家僮接得就岸即秘器也及发开视之乃一女郎妆饰俨然以罗领巾系其颈解其领巾伺之口鼻有余息即移入室中将养经旬乃能言云是内弟子郑中丞也昨以忤防命内官缢杀投于河中锦绮即弟子相赠尔遂垂泣感谢厚本即纳为妻因言其艺及言所弹琵琶今在南赵家寻值训注之乱人莫有知者厚本赂乐匠购得之每至夜分方敢轻弹后遇良夜饮于花下酒酣不觉朗弹数曲洎有黄门放鹞子过其门私于墙外聴之曰此郑中丞琵琶声也翊日达上聴文宗方追悔至是惊喜即命宣召乃赦厚本罪仍加锡赐焉咸通中即有米和即嘉荣子也申旋尤妙复有王连儿也前羽调绿腰注云本自乐工进曲上令録其要者今以为名设言绿腰也
　　筝
　　筝者防恬所造也元和至太和中李青青及龙佐大中以来有常述本亦妙手也史从李从周皆能者也从周即青孙亚其父之艺也
　　箜篌
　　箜篌乃郑卫之音权舆也以其亡国之音故号空国之侯亦曰坎侯古乐府有公无渡河之曲昔有白首翁溺于河歌以哀之女丽玉善箜篌撰此曲以寄哀情咸通中第一部有张小子忘其名弹弄冠于今古今在西蜀太和中有季齐皋者亦为上手曽为某门中乐史后有女亦善此伎为先徐相姬大中末齐皋尚在有内官拟引入教坊辞以衰老乃止胡部中此乐妙絶教坊虽有三十人能者一两人而已
　　笙
　　笙者女娲造也仙人王子晋于缑氏山月下吹之象凤翼亦名参差自古能者固多矣太和中有尉迟章尤妙宣宗已降有范汉恭有子名宝师尽父艺今在陜州
　　笛
　　笛羌乐也古有落梅花曲开元中有李谟独步于当时后禄山乱流落江东越州刺史皇甫政月夜泛镜湖命谟吹笛谟为之尽妙倐有一老父泛小舟来聴风骨冷秀政异之进而问焉老父曰某少善此今闻至音辄来聴耳政即以谟笛授之老父始奏一声镜湖波浪摇动数叠之后笛遂中裂即探怀中一笛以毕其曲政视舟下见二龙翼舟而聴老父曲终以笛付谟谟吹之竟不能声即拜谢以求其法顷刻老父入小舟遂失所在
　　觱篥
　　大龟兹国乐也亦曰悲栗徳宗朝有尉迟青官至将军时青州有王麻奴者善此伎河北推为第一手恃其艺倨傲自负戎帅外莫敢轻易请者从事台拜入京临岐把酒请吹一曲相送麻奴偃蹇大以为不可从事怒曰汝艺亦不足称殊不知上国有尉迟将军冠絶今古麻奴怒曰某此艺海内岂有及者也今即往彼定其优劣不数月到京访尉迟青所居在常乐坊乃侧近僦居日夕加意吹之尉迟每经其门如不闻麻奴不平乃求谒见阍者不纳厚赂之即引见青青即席地令坐因于高般涉调中吹勒部觝曲曲终汗洽其背尉迟颔頥而已谓曰何必高般涉调也即自取银字管于平般涉调吹之麻奴涕泣愧谢曰边鄙微人偶学此艺实谓无敌今日忝闻天乐方悟前非乃碎乐器自是不复言音律也元和长庆中有黄日迁刘楚材尚陆陆皆能者大中以来有史敬约在汴州
　　五
　　贞元中有赵璧者妙于此伎也白傅讽諌有五弦弹近有冯季皋
　　方响
