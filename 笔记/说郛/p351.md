<!-- { "loadSidebar": true } -->
　　开元元年内中因雨过地润微裂至夜有光宿衞者记其处所晓乃奏之上令凿其地得寳玉一片如拍板様上有古篆天下太平字百僚称贺収之内库
　　步辇召学士
　　明皇在便殿甚思姚元崇论时务七月十五日苦雨不止泥泞盈尺上令侍御者擡步辇召学士来时元崇为翰林学士中外荣之自古急贤待士帝王如此者未之有也
　　赐筯表直
　　宋璟为宰相朝野人心归美焉时春御宴帝以所用金筯令内臣赐璟虽受所赐莫知其由未敢陈谢帝曰所赐之物非赐汝金葢赐卿之筯表卿之直也璟遂下殿拜谢
　　截镫留鞭
　　姚元崇初牧荆州三年受代日阖境民吏泣拥马首遮道不使去所乘之马鞭镫民皆截留之以表瞻恋新牧具其事奏之褒诏美焉就赐中金一千两
　　慙顔厚如甲
　　进士杨光远惟多矫饰不识忌讳游谒王公之门干索权豪之族未尝自足稍有不从便多诽谤常遭有势挞辱畧无改悔时人多鄙之皆曰杨光远慙顔厚如十重铁甲也
　　七宝山座
　　明皇于勤政楼以七寳装成山座高七尺召诸学士讲议经防及时务胜者得升焉惟张九龄论辩风生升此座余人不可阶也时论美之
　　痴贤
　　右拾遗张方囘精神不爽时人呼为痴汉子每朝政有失便抗疏论之精彩昻然进不惧死明皇常谓右拾遗张方囘忠贤人也
　　蜂蝶相随
　　都中名楚莲香者国色无防时贵门子弟争相诣之莲香每出处之间则蝶相随盖慕其香也
　　扫雪迎宾
　　巨豪王元宝每至冬月大雪之际令仆夫自本家坊巷口扫雪为迳路躬亲立于坊巷前迎揖宾客就本家具酒炙宴乐之为暖寒之防
　　梦虎之妖
　　周象者好畋猎后为汾阳令忽梦一乳虎相逼惊而睡觉因兹染疾后有僧海宁者因过象门谓隣叟曰此居有妖气久则不可救也隣叟遂闻于象象召僧令视之僧曰当与君禳之遂择日设坛持劔禹歩诵呪自大门而入至于寝所绕患人数徧而叱之忽于牀下作一虎声家人悉惊奔防周象亦不觉投牀下伏死于地僧以水噀之须臾如故
　　记事珠
　　开元中张説为宰相有人惠説一珠绀色有光名曰记事珠或有阙忘之事则以手持弄此珠便觉心神开悟事无巨细涣然明晓一无所忘説秘而至宝也
　　游仙枕
　　龟兹国进奉枕一枚其色如玛瑙温温如玉其制作甚朴素若枕之则十洲三岛四海五湖尽在梦中所见帝因立名为游仙枕后赐与杨国忠
　　随蝶所幸
　　开元末明皇每至春时旦暮宴于宫中使嫔妃辈争挿艳花帝亲捉粉蝶放之随蝶所止幸之后因杨妃专宠遂不复此戏也
　　记恶碑
　　卢奂累任大郡皆显治声所至之处畏如神明或有无良恶迹之人必行严断仍以所犯之罪刻石立本人门首再犯处于极刑民间畏惧絶无犯法者明皇知其能官赐中金五千两玺诏褒谕焉故民间呼其石为记恶碑
　　自暖杯
　　内库有一酒杯青色而有纹如乱丝其薄如纸于杯足上有缕金字名曰自暖杯上令取酒注之温温然有气相次如沸汤遂収于内藏
　　辟寒犀
　　开元二年冬至交趾国进犀一株色黄如金使者请以金盘置于殿中温温然有暖气袭人上问其故使者对曰此辟寒犀也顷自隋文帝时本国曽进一株直至今日上甚悦厚赐之
　　传书鸽
　　张九龄少年时家养羣鸽每与亲知书信徃来只以书系鸽足上依所致之处飞徃投之九龄目之为飞奴时人无不爱讶
　　牵红丝娶妇
　　郭元振少时美风姿有才艺宰相张嘉贞欲纳为婿元振曰知公门下有女五人未知孰陋事不可仓卒更待忖之张曰吾女各有姿色即不知谁是匹偶以子风骨竒秀非常人也吾欲令五女各持一丝幔前使子取便牵之得者为婿元振欣然从命遂牵一红丝线得第三女大有姿色后果然随夫贵达也
　　豪友
　　长安富民王元宝杨崇义郭万金等国中巨豪也各以延纳四方多士竞于供送朝之名寮徃徃出于门下每科场文士集于数家时人目之为豪友
　　唤铁
　　太白山有隐士郭休字退夫有运气絶粒之术于山中建茅屋百余间有白云亭链丹洞注易亭修眞亭朝坛集神閤每于白云亭与宾客防山禽野兽即以槌击一铁片子其声清响山中鸟兽闻之集于亭下呼为唤铁
　　鹦鹉告事
　　长安城中有豪民杨崇义者家富数世服玩之属僭于王公崇义妻刘氏有国色与隣舍儿李弇私通情甚于夫遂有意欲害崇义忽一日醉归寝于室中刘氏与李弇同谋而害之埋于枯井中其时仆妾辈并无所觉惟有鹦鹉一只在堂前架上洎杀崇义之后其妻却令童仆四防寻觅其夫遂经府陈词言其夫不归窃虑为人所害府县官吏日夜捕贼涉疑之人及童仆辈经拷捶者百数人莫究其弊后来县官等再诣崇义家检校其架上鹦鹉忽然声屈县官遂取于臂上因问其故鹦鹉曰杀家主者刘氏李弇也官吏等遂执防刘氏及捕李弇下狱备招情欵府尹具事案奏闻明皇叹讶久之其刘氏李弇依刑处死封鹦鹉为緑衣使者付后宫养喂张説后为緑衣使者传好事者传之
　　瑞炭
　　西凉国进炭百条各长尺余其炭青色坚硬如铁名之曰瑞炭烧于炉中无熖而有光每条可烧十日其热气迫人而不可近也
　　敲冰煮茗
　　逸人王休居太白山下日与僧道异人徃还每至冬时取溪冰敲其精莹者煮建茗共宾客饮之
　　物外之游
　　王休高尚不亲势利常与名僧数人或跨驴或骑牛寻访山水自谓结物外之游
　　花妖
　　初有木芍药植于沉香亭前其花一日忽开一枝两头朝则深红午则深碧暮则深黄夜则粉白昼夜之内香艳各异帝谓左右曰此花木之妖不足讶也
　　花上金铃
　　天宝初宁王日侍好声乐风流蕴借诸王弗如也至春时于后园中纫红丝为绳密缀金铃系于花梢之上每有乌鹊翔集则令园吏掣铃索以惊之葢惜花之故也诸宫皆效之
　　七宝砚鑪
　　内库中有七寳砚鑪一所曲尽其巧每至冬寒砚冻置于鑪上砚冰自消不劳置火冬月帝常用之
　　妖烛
　　宁王好声色有人献烛百炬似蜡而腻似脂而硬不知何物所造也每至夜筵宾妓间坐酒酣作狂其烛则昏昏然如物所掩罢则复明矣莫测其怪也
　　梦玉鷰投怀
　　张説母梦有一玉鷰自东南飞来投入怀中而有孕生説果为宰相其至贵之祥也
　　馋鱼灯
　　南中有鱼肉少而脂多彼中人取鱼脂炼为油或将照纺织机杼则暗而不明或使照筵宴造饮食则分外光明时人号为馋鱼灯
　　助娇花
　　御苑新有干叶桃花帝亲折一枝挿于妃子宝冠上曰此个花尤能助娇态也
　　照病镜
　　叶法善有一铁镜鉴物如氷人每有疾病以镜照之尽见脏腑中所滞之物后以药疗之竟至痊瘥
　　助情花
　　明皇正宠妃子不视朝政安禄山初承圣睠因进助情花香百粒大小如粳米而色红每当寝处之际则含香一粒助情发兴筯力不倦帝秘之曰此亦汉之慎防胶也
　　眼色媚人
　　念奴者有姿色善歌唱未尝一日离帝左右每执板当席顾眄帝谓妃子曰此女妖丽眼色媚人每啭声歌喉则声出于朝霞之上虽钟鼔笙竽嘈杂而莫能遏宫妓中帝之钟爱也
　　警恶刀
　　贵妃父杨琰少时尝有一刀每出入于道途间多佩此刀或前有恶兽盗贼则所佩之刀铿然有声似警于人也琰寳之
　　梦中有孕
　　杨国忠出使于江浙其妻思念至深荏苒成疾忽昼梦与国忠交因而有孕后生男名朏洎至国忠使归其妻具述梦中之事国忠曰此葢夫妻相念情感所致时人无不讥诮也
　　金笼蟋蟀
　　每至秋时宫中妃妾軰皆以小金笼捉蟋蟀闭于笼中置之枕函畔夜听其声庶民之家皆效之也
　　烛奴
　　申王亦务奢侈葢时使之然每夜宫中与诸王贵戚聚宴以龙檀木雕成烛防童子衣以緑衣袍系之束使执画烛列立于宴席之侧目为烛奴诸官贵戚之家皆效之
　　醒醉草
　　兴庆池南岸有草数丛叶紫而心殷有一人醉过于草傍不觉失其酒态后有醉者摘草嗅之立时醒悟故目为醒醉草
　　盆池鱼
　　明皇以李林甫为相后因召张九龄问可否九龄曰宰相之职四海具瞻若任人不当则国受其殃只如林甫为相然宠擢出宸衷臣恐他日之后祸延宗社帝意不悦忽一日帝曲宴近臣于禁苑中帝指示于九龄林甫曰槛前盆池中所养鱼数头鲜活可爱林甫曰頼陛下恩波所养九龄曰盆池之鱼犹陛下任人他但能装景致助儿女之戏尔帝甚不悦时人皆美九龄之忠直
　　防花马
　　长安侠少每至春时结朋聨党各置矮马饰以锦韀金并辔于花树下徃来使仆从执酒皿而随之遇好囿则驻马而饮
　　香肌暖手
　　岐王少惑女色每至冬夜手冷不近于火惟于妙妓怀中揣其肌肤称为暖手常日如是
　　金衣公子
　　明皇每于禁苑中见黄莺常呼之为金衣公子
　　花裀
　　学士许慎选放旷不拘小节多与亲犮结宴于花圃中未尝具帷幄设坐具使童仆辈聚落花铺于坐下慎选曰吾自有花防何销坐具
　　销恨花
　　明皇于禁苑中初有千叶桃盛开帝与贵妃日逐宴于树下帝曰不独萱草忘忧此花亦能销恨
　　醉舆
　　申王每醉即使宫妓将锦防结一兠子令宫妓辈擡舁归寝室本宫呼曰醉舆
　　妓围
　　申王每至冬月有风雪苦寒之际使宫妓密围于坐侧以御寒气自呼为妓围
　　风流薮泽
　　长安有平康坊妓女所居之地京都侠少萃集于此兼每年新进士以红牋名纸游谒其中时人谓此坊为风流薮泽
　　依氷山
　　杨国忠权倾天下四方之士争诣其门进士张彖者陜州人也方学有大名志气高大未尝低折于人人有劝彖令修谒国忠可图显荣彖曰尔辈以谓杨公之势倚靠如泰山以吾所见乃氷山也或皎日大明之际则此山当误人尔后果如其言时人美张生见几后年张生及第释褐授华隂尉时县令太守俱非其人多行不法张生有吏道勤于政事每申举一事则太守令尹抑而不从张生曰大丈夫有凌霄葢世之志而拘于下位若立身于矮屋中使人擡头不得遂拂衣长徃归遯于嵩山
　　禽拥行车
　　李元纮开元初为好畤令赋役平允不严而治大有政声迁润州司马发离百里士民号泣遮路乌鹊之类飞拥行车有诏褒美之
　　镜影成相字
　　宋璟未第时因于日中览镜镜影忽成相字璟因此自负遂修相业后如其志
　　知更雀
　　裴耀卿勤于王政夜防案牍昼决狱讼常养一雀每夜至初更时有声至五更时急鸣耀卿呼为知更雀又于防前有一大桐树至晓则有羣鸟翔集以此为出防之候故呼为报晓鸟时人美焉
　　枯松再生
　　明皇遭禄山之乱銮舆西幸禁有枯松复生枝叶葱蒨宛若新植者后肃宗平内难重兴唐祚枯松再生祥不诬矣
　　颠饮
　　长安进士郑愚刘参郭保衡王冲张道隐等十数辈不拘礼节旁若无人每春时选妖妓三五人乘小犊车诣名园曲沼借草躶形去其巾帽呌笑喧呼自谓之颠饮
　　选婿窻
　　李林甫有女六人各有姿色雨露之家求之不允林甫防事壁间开一横窻饰以杂寳缦以绛纱常日使六女戏于窻下每有贵族子弟入谒林甫即使女于窻中自选可意者事之
　　四方神事
　　姚元崇为宰相忧国如家爱民如子未尝私于喜怒惟以忠孝为意四方之民皆画元崇之真神事焉求之有福
　　立有祸福
