<!-- { "loadSidebar": true } -->
　　圣人之御天下非无大邦也使大邦畏其力小邦怀其德而已非无巨室也不得罪于巨室巨室之所慕一国慕之矣鲁昭公未能得其民而欲逐季氏则至于失国汉景帝患诸侯之强制之不以道削夺吴楚以致七国之变竭天下之力仅能胜之由此观之大邦巨室非为国之患患无以安之耳祖宗承五代之乱法制明具州郡无藩镇之强公卿无世官之弊古者大邦巨室之害不见于今矣惟州县之间随其大小皆有富民此理势之所必至所谓物之不齐物之情也然州县赖之以为强国家恃之以为固非所当忧亦非所当去也能使富民安其富而不横贫民安其贫而不匮贫富相恃以为长久而天下定矣王介甫小丈夫也不忍贫民而深疾富民志欲破富民以惠贫民不知其不可也方其未得志也为兼并之诗其诗曰三代子百姓公私无异财人主擅操柄如天持斗魁赋予皆自我兼并乃奸回奸回法有诛势亦无自来后世始倒持黔首遂难裁秦王不知此更筑怀清台礼义日以媮圣经久埋埃法尚有存者欲言时所咍俗吏不知方掊克乃为才俗儒不知变兼并可无摧利孔至百出小人私阖开有司与之争民愈可怜哉及其得志专以此为事设青苗法以夺富民之利民无贫富两税之外皆出重息十二吏缘为奸至倍息公私皆病矣吕惠卿继之作手实之法私家一毫以上皆借于官民知其有过取之心至于卖田杀牛以避其祸朝廷觉其不可中止不得仅乃免于乱然其徒世守其学刻下媚上谓之享上有一不享上皆废不用至于今日民遂大病源其祸出于此诗葢昔之诗病未有若此酷者也

　　杜诗笺【黄庭坚】
　　更须慎其仪
　　陶侃传诸参佐当正其衣冠摄其威仪何有乱头养望自谓旷达邪
　　曾冰延乐方
　　傅毅舞赋云朱唇纡清扬抗音高歌为乐方
　　得兼梁父吟
　　诸葛武侯梁父吟歩出齐东门
　　纵有健妇把锄犁
　　古乐府健妇持门户胜一大丈夫
　　新鬼烦寃旧鬼哭
　　夏父弗忌曰吾见新鬼大故鬼小
　　禾头生耳黍穗黒
　　齐民要术秋雨甲子禾头生耳
　　春光澹沲度千门
　　富嘉谟明冰为春冰澹沲度千门明冰时出御至尊
　　始出枝撑幽
　　慈恩塔下数级皆枝撑洞黑出上级乃明
　　业白出石壁
　　宝积经若纯黑业得纯黑报纯白业得纯白报
　　一箭正坠双飞翼
　　箭一作笑葢用贾大夫射雉事
　　已令请急会通籍
　　晋令急假者五日一急一岁以六十日为限书记所称急取急请急皆谓假也车武子早急出诣子敬尽急而还是也
　　防日休练卒
　　新安吏时练卒收旧京
　　彭衙行
　　冯翊郡县西北有彭衙城秦晋战地
　　张公一生江海客
　　张相镐
　　合昏尚知时
　　合昏木名朝舒夕敛
　　山鬼独一脚
　　山魈出江州独足鬼
　　射人先射马
　　乐伯左射马而右射人角不能进
　　是身如浮云
　　维摩经是身如浮云须臾变灭
　　向子识损益
　　向子平读易至损益叹曰吾已知富不如贫贵不如贱也
　　徒旅惨不悦
　　一本云徒怀松柏悦
　　熊罴咆我东虎豹号我西
　　招隐云熊罴咆兮虎豹号
　　岁拾橡栗随狙公
　　后汉李栒居新安关下拾橡栗以自资
　　我生托子以为命
　　嵩记牛山多杏自中国防乱百姓资此为命
　　黄精无苗山雪盛
　　精一作独黄独状如芋子肉白皮黄苗蔓延生叶似萝摩梁汉人蒸食之江东谓之土芋
　　石笋行
　　华阳国志蜀王妃物故哀念之遣五丁之武都担土为妃作冡盖地数畆高九尺盖石俗名为石笋
　　不唾青城地
　　古乐府去妇情更重千里不唾井
　　为君酤酒满眼酤与奴白饭马青刍
　　傅盘中诗羊肉千斤酒百斛令君马肥麦与粟
　　眼中之人吾老矣
　　魏文帝诗回头四向望眼中无故人陆云诗感念桑梓城髣髴眼中人
　　牵牛织女
　　齐谐记桂阳成武丁有仙道忽谓弟曰七月七日织女当渡河吾向已被召弟曰何事织女渡河曰暂诣牵牛
　　牛马毛寒缩如猬
　　元封中雪大寒牛马皆踡缩如猬
　　书贵瘦硬方通神
　　二碑汉极瘦硬
　　仙李盘根大
　　唐太宗探得李诗云盘根植瀛渚交榦倚天舒
　　风筝吹玉柱
　　栁恽七夕诗秋风吹玉柱
　　露井冻银床
　　银床古乐府淮南王篇
　　五夜漏声催晓箭
　　昼漏尽夜漏起省中黄门持五夜甲夜乙夜丙夜丁夜戊夜出汉旧仪
　　封题鸟兽形
　　宋王徽伏苓赞中状鸡鳬具容蔡
　　初月
　　王原叔説此诗为肃宗作
　　举家闻若骇
　　当作咳禺属惟猿防喜怒饮食常作咳
　　锦官城外栢森森
　　成都道西城故锦官也故命曰锦官城
　　笼竹和烟露滴稍
　　笼音梦笼竹蜀人名大竹云
　　野艇恰受两三人
　　改作航殊无理此特吴体不必尽律白公同韩侍郎游郑家池诗云野艇容三人正用此语
　　漰口红如练
　　蒲懵反在彭州
　　蚕崖雪似银
　　蚕崖在茂州带雪山
　　更歴少城闉
　　少城今城都治府张仪所筑
　　军吏回官烛
　　巴只为州刺史与客坐暗中不然官烛
　　盘涡鹭浴底心性
　　郭璞江赋盘涡谷转
　　久游巴子国
　　左氏桓九年巴子请与邓为好巴姬姓国在巴郡江州县
　　南游北户开
　　林邑日南诸国皆开北户向日
　　相失万重云
　　梁简文朱樱诗花茂蝶争飞枝浓鸟相失
　　闘鸡
　　观风楼南起闘鸡殿
　　胡雏负恩泽
　　王衍见石勒曰胡雏有竒志恐为天下患
　　人间有赐金
　　汉书高后纪遗诏赐诸侯王各千金
　　画省金炉违伏枕
　　尚书郎入直女侍史执香炉烧薰防衣服汉官仪
　　织女机丝虚月夜
　　池中有戈船各四百艘四角各垂旛旄旌葆又作二石东西相对以象牵牛织女
　　赐被隔南宫
　　给青缣白绫被或锦被
　　艸阁柴扉星散居
　　寒园星散居庾信
　　陶冶性灵存底物
　　顔之推论文章陶冶性灵从容讽谏亦乐事也
　　侧生野岸及江蒲
　　生本是产人字也误转为生
　　竹叶于人既无分
　　张华轻薄篇曰苍苍竹叶清宜成九醖酒
　　家家养乌鬼
　　峡中养雅雏带以铜锡环献之神祠中人谓之乌鬼

　　説郛卷七十九下
　　钦定四库全书
　　说郛卷八十　　　　　　元　陶宗仪　撰风骚防格【释齐已】
　　六诗
　　一曰大雅
　　一气不言含有象万灵何处谢无私
　　二曰小雅
　　天流皓月色池散芰荷香
　　三曰正风
　　都来消帝力全不用兵防
　　四曰变风
　　当道冷云和不得满郊芳草即成空
　　五曰变大雅
　　蝉离楚树鸣犹少叶到嵩山落更多
　　六曰变小雅
　　寒禽黏古树积雪占苍苔
　　诗有六义
　　一曰风
　　髙齐日月方为道动合乾坤始是心
　　二曰赋
　　风和日暖方开眼雨润烟浓不举头
　　三曰比
　　丹顶西施颊霜毛四皓须
　　四曰兴
　　水谙彭泽濶山忆武陵深
　　五曰雅
　　卷帘当白昼移榻对青山
　　又
　　逺道擎空鉢深山踏落花
　　六曰颂
　　君恩到铜柱蛮欵入交州
　　诗有十体
　　一曰髙古
　　千般自在无过达一片心闲不奈髙
　　二曰清竒
　　未曾将一字容易谒诸矦
　　三曰逺近
　　已知前古事更给后人看
　　四曰双分
　　船中江上景晩泊早行时
　　五曰背非
　　山河终决胜楚汉且横行
　　六曰虚无
　　山寺钟楼月江城鼓角风
　　七曰是非
　　须知项籍剑不及鲁阳戈
　　八曰清洁
　　大雪路亦宿深山水也斋
　　九曰覆妆
　　叠巘供秋望无云到夕阳
　　十曰阖门
　　卷帘黄叶落锁印子规啼
　　诗有十势
　　狮子返掷势
　　离情遍芳草无处不萋萋
　　猛虎踞林势
　　窗前闲咏鸳鸯句壁上时观獬豸圗
　　丹凤衔珠势
　　正思浮世事又到古城边
　　毒龙顾尾势
　　可能有事关心后得似无人识面时
　　孤鴈失羣势
　　诗阙
　　洪河侧掌势
　　游人微动水髙岸更生风
　　龙凤交吟势
　　昆玉已成廊庙器涧松犹是薜萝身
　　猛虎投涧势
　　仙掌月明孤影过长门灯暗数声来
　　龙濳巨浸势
　　养猿寒嶂叠擎鹤宻林疎
　　鲸吞巨海势
　　袖中藏日月掌上握乾坤
　　诗有二十式
　　一曰出入
　　雨涨花争出云空月半生
　　二曰髙逸
　　夜过秋竹寺醉打老僧门
　　三曰出尘
　　逍遥非俗趣杨栁谩春风
　　四曰廻避
　　鸟正啼隋栁人须入楚山
　　五曰并行
　　终夜防心坐诸峰呌月猿
　　六曰艰难
　　觅句如探虎逢知似得仙
　　七曰达时
　　髙松飘雨雪一室掩香灯
　　八曰度量
　　应有防心者还寻此境来
　　九曰失时
　　髙秋初雨后夜半乱山中
　　十曰静兴
　　古屋无人到残阳满地时
　　十一曰知时
　　前村深雪里昨夜一枝开
　　十二曰时会
　　重城不锁梦每夜自归山
　　十三曰直拟
　　禹力不到处河声流向西
　　十四曰返本
　　又因风雨夜重到古松门
　　十五曰功勲
　　马曾金镞中身有宝刀痕
　　十六曰抛掷
　　琴书留上国风雨出秦关
　　十七曰背非
　　山河终决胜楚汉且横行
　　十八曰进退
　　日午游都市天寒住华山
　　十九曰礼义
　　送我杯中酒与君身上衣
　　二十曰兀坐
　　自从青草出便不下堦行
　　诗有四十门
　　一曰皇道
　　明堂坐天子月朔朝诸侯
　　二曰始终
　　养鶵成大鹤种子作髙松
　　三曰悲喜
　　两行灯下泪一纸岭南书
　　四曰隠显
　　道晦金鸡伏时来木马鸣
　　五曰惆怅
　　此别又千里少年能几时
　　六曰道情
　　谁来看山寺自是扫松门
　　七曰得意
　　此生还自喜余事不相侵
　　八曰背时
　　白发无心镊青山得意多
　　九曰正风
　　一春能几日无雨亦多风
　　十曰返顾
　　逺忆诸峰顶曾栖此性灵
　　十一曰乱道
　　苦雨涨秋涛狂风翻野烧
　　十二曰抱直
　　须知三尺剑只为不平人
　　十三曰世情
　　要路争先进闲门肯暂过
　　十四曰康救
　　傍人皆黙语当路好隄防
　　十五曰贞孝
　　无家空托墓主祭不从人
　　十六曰薄情
　　君恩秋后叶日夕向人疎
　　十七曰忠正
　　敢将心为主岂惧语从人
　　十八曰相成
　　怪得登科晩须逢圣主知
　　十九曰嗟叹
　　泪流襟上血发变镜中丝
　　二十曰俟时
　　明主未巡狩白头犹钓鱼
　　二十一曰清苦
　　在处人投卷移居雨着衣
　　二十二曰骚愁
　　已难消永夜况复听秋霖
　　二十三曰睠恋
　　欲起游方兴重来绕塔行
　　二十四曰想像
　　溪霞流火色松月照罏光
　　二十五曰志气
　　未抛先达路难作便归人
　　二十六曰双拟
　　瞑目瞑心坐花开花落时
