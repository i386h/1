<!-- { "loadSidebar": true } -->
　　顔氏家训言江南风俗二亲若在每至生日常有酒食之事无教之徒虽以孤露其日皆为供顿酣畅声乐不知有所感伤程氏云人无父母生日当倍悲伤更安忍置食张乐以为乐若具庆者可矣此同顔训之意固不论在上也者然如梁元帝当载诞之辰辄斋素讲经唐太宗谓长孙无忌曰是朕生日世俗皆为欢乐在朕翻为感伤今君临天下富有四海而欲承欢膝下永不可得此子路有负米之恨也诗云哀哀父母生我劬劳奈何以劬劳之日更为宴乐乎泣数行下羣臣皆流涕则世人生本以生日为重而庆贺成俗已乆矣漫録又记唐中宗以降诞日宴侍臣内戚与学士聨句人主生日乐宴为夀殆始见此时固莫盛于明皇也按唐开元十七年八月上以生日宴百官于花萼楼下左丞相乾曜右丞相说帅百官上表请以每嵗八月初五日为千秋节布于天下咸宁宴乐休暇三日此置节之始十九年以千秋节降死罪流以下原之此恩赦之始二十四年八月千秋节羣臣皆献寳镜録九龄献千秋金镜録至代宗大厯元年十月上生日诸道节度献金帛器服珍玩骏马此受贡之始徳宗以诞日嵗诏佛老者大论麟徳殿并诏给事中徐岱等讲说此说法之始穆宗长庆元年诏七月六日是朕载诞之辰其日百僚命妇宜于光顺门进名防贺朕门内与百僚相见虽尝勑停寻复行之此进名受贺之始长庆四年敬宗初立徐泗观察使王知兴以上生日请于泗州置戒坛度僧尼资福此度僧之始文宗开成二年诏朕之生辰不欲屠宰用表好生非是信尚空门将希无妄之福自今宴防蔬食任陈醯永为常例此禁屠宰之始纪节以来袭为大典虽本自开元而明皇久以生日为重矣王皇后宠衰泣曰三郎独记不得何忠脱紫半臂换一斗面为生日汤饼耶盖旧事也明皇不惟自夀每自让皇帝宪生日必幸其宅移时宴乐恵宣太子业被疾明皇自视防既愈幸其第置酒赋诗为初生欢此恺弟之至情天寳十四年六月一日贵妃杨氏生日幸华清宫于长生殿奏新曲防南海进茘枝因名茘枝香天寳十载正月安禄山生日赐衣服玩器酒馔以宫妾蕃将亦用此朱仲新云唐人生日多具汤饼引梦得送张与诗尔生始悬弧邀我作上賔引箸举饼汤祝赐天麒麟此当谓初生时少陵自有宗武诗也云溪友议载西川韦相公皋因作生日节镇皆贡珍竒独东川卢八座送一歌姬为馈
　　称老为波
　　林谦之诗惊起何波理残梦自注述梦中所见何使君蜀人以波呼之犹丈人也范氏吴船録记嘉州王波渡云蜀中称尊老者为波又有所谓天波月波日波雷波者皆尊之称此王波盖王老或王翁也宋景文尝辨之谓当作皤字鲁直贬涪州别驾自号涪皤或其俗云按景文所记云蜀人谓老为皤音波取皤皤黄发义
　　孺人
　　张文昌祭韩吏部诗公疾浸日加孺人视药汤以为姬妾则云乃二侍女合弹琵琶筝已有侍女矣以为妻则皇甫湜撰神道碑云夫人髙平郡此不称夫人退之曽云已呼孺人戛鸣瑟岂以言内子邪说诗者韩诗孺人对穉子自杜诗老妻穉子句中来储光羲云孺人善逄迎穉子解趋走又出于江淹恨赋左对孺人右对穉子凡皆并指妻子唐棣王琰有二孺人争宠盖亲王有孺人二人云唐制按曲礼天子之妃曰后诸侯曰夫人大夫妻曰孺人士曰妇人庶人曰妻则孺人不得以为妾张文昌或取此宣和罢县君改孺人为第八等
　　土名传讹
　　州天长道中有古冢土人呼为琉璃王冢马氏嬾真子録辨为汉广陵王胥谥厉后人误谓刘厉为琉璃尔长安董仲舒墓门人至皆下马谓之下马陵讹呼为虾蟆陵
　　相经
　　相人之法古矣而物无不可相史云黄鲁直陈君夫相马畱长孺相彘荣阳褚氏相牛吕览又记古有善相马者寒风相口齿麻衣相颊子女厉相目卫忌相髠许鄙相尻投代褐相胸脇管青相膹肳陈悲相股脚奏牙相前君赞相后与兽羣焉人可知矣昭徳读书志伯乐相马经浮丘伯相鹤经甯戚相牛经郑氏通志又加以周穆王相马经诸葛颍徐成相马经髙堂隆相牛经淮南八公相鹄经相鸭经相鸡经相鹅经抑皆古事也不惟是也凡物皆然故自西都艺文之目已着相人相寳剑刀相六畜班孟坚谓相人及六畜骨法之度数器物之形容以求其声气贵贱吉凶要其术如是而已世代相当有存者陈氏书曰相贝经未详何书纬畧云师旷有禽经浮丘伯有鹤经虽六畜亦有牛经马经狗经下至虫鱼有龟经鱼经唯朱仲所传贝经竒怪岂即相贝经欤或述其名类而谓相也纬畧又举东方朔相笏经袁天纲郭先相笏经陈混常相笏经古相手板经亦验人祸福也齐其母称之在州时有一手板相者云富贵又吴氏漫録引陆长源辨志载唐天寳中有李旺称善相笏验之以事卒皆无验以为不可概论遂记开寳末聂长史相水立蛮三笏一王侯笏生人不敢秉一宰相笏一卿监笏亦为节度而作真没一归钱武肃祠堂一归沈相一归钱昭晏以卫尉卿守滑州真庙朝老道士为沈良择笏云此借绯笏兼是吉州通判沈时除吉州通判借绯又云罢任别为拣朝官笏期明年六月沈果以是时卒由前一事则贵贱在笏由后一事则吉凶在人漫録云馆中有陈混常相笏经其说推本管辂李淳风之言又常氏相板印法魏程伯相印法盖相笏之类而有相字法者术亦传也





　　能改斋漫録【吴曽】
　　凌烟阁名
　　唐太宗贞观十七年以功臣图形凌烟阁阁名凌烟世以始于太宗然宋鲍照亦有凌烟楼铭曰瞰江列楹望景延除积清风露含防烟涂俯窥淮海俛眺荆吴我王能架操思神居宜此万春脩灵所扶则凌烟之名六朝已有矣
　　妇人有谥
　　王岐公作吕公绰墓志云公绰以古者妇人无谥自晋汉以来皇后多因帝谥为称国家顺僖翼宣四帝暨太祖太宗皇后悉同庙谥独章圣皇帝王后节惠曰宣庄与谥典不合愿易名为章追正前失仁宗从之余按晋时妇人有谥虞谭母卒谥曰宣桓温母卒谥曰敬然则公绰以古者妇人无谥盖不知所本矣汉祖尊先媪曰昭灵夫人后髙后五年又尊曰昭灵后然谥法曰妇人有谥自周景王穆后始也一左传云声子生隠公杜预注声谥也正义曰谥法不生其国曰声
　　放生碑
　　放生建碑世以起于唐非也按梁朝元帝已有荆州放生亭碑见艺文类聚之七十七卷
　　寄附铺
　　今世所在市井有寄附铺唐世已然矣按唐异闻集薛防作霍小玉有云大理中寄附铺侯景家
　　猊糖
　　近世造糖之精者谓之狮子乳糖亦有所本耳按后汉显宗纪注云以糖作狻猊形号猊糖
　　酉阳
　　荆州记曰小酉山上石穴有书千卷相秦人于此学因扄之故梁湘东王山赋云访酉阳之逸典余乃悟段成式名书之所自也
　　真率防
　　司马温公有真率防盖本于东晋初时拜官相设供馔羊曼在丹阳日客来早者得佳设日晏则渐不复精随客早晚而不问贵贱时羊固拜临海守竟日皆美虽晩至者犹获精馔时言固之丰腆不如曼之真率
　　焚香始于汉
　　李相之贸已集谓焚香之始云本佛图澄襄阳国城堑水源暴竭石勒问澄澄曰今当勑龙下取水乃至澄上坐绳床烧安息香咒数百言水大至余按江表有道士于吉来吴防立静舎烧香读道书制作符水以疗病又按汉武帝故事亦云昆邪王杀休屠王以其众来降得其金人之神置之甘泉宫金人者皆长丈余其祭不用牛羊唯烧香礼拜然则焚香自汉已然矣
　　传风
　　今之屋翼谓之风见仪礼士冠礼篇云直于东荣郑氏注云荣屋翼也唐贾公彦疏曰荣屋翼也者即今之风又云荣在屋疎两头与屋为翼若鸟之有翼故斯干诗美宣王之室云如鸟斯革如翚斯飞与屋为荣故云荣也
　　苏小小
　　刘次庄乐府解题曰钱塘苏小小歌苏小小非唐世人见乐天梦得诗多称咏遂谓与之同时耳次庄虽知苏小小非唐人而无所据予按郭茂倩所编引赓曰苏小小钱塘名娼也盖南齐时人西陵在钱塘江之西故古词云何处结同心西陵松栢下
　　和买
　　和买二字见孔颖达左氏义昭公十六年晋韩起聘郑有环在郑商谒诸郑伯子产弗与至既成买矣商人曰必告君夫夫子产曰今吾子以好来辱而谓敝邑强夺商人是教敝邑背盟誓也颖达云上称买诸贾人则是和买而子产谓之强夺者韩子以威偪之其贾必贱商人欲得告君大夫子产知非其和买故云然也
　　经典无骑字
　　春秋左氏传昭公二十五年左师展将以公乘马而归欲与公轻骑归刘炫谓左师展将以公乘马而归欲与公单骑而归此骑马之渐也予按古者服牛乘马以驾车不单也其六国之时始有单骑苏秦所谓车千乗骑万疋是也曲礼云前有车骑者礼记乃汉人书耳经典并无骑字
　　登闻鼓
　　按资治通鉴魏世祖悬登闻鼔以达寃人乃知登闻鼓其来甚久第院之始或起于本朝也
　　给公验
　　唐宣宗时中书门下奏若官度僧尼有阙则择人补之仍申祠部给验其欲逺逰寻师者须有本州公验乃知本县僧尼出逰给公验自唐已然矣
　　裁防
　　近世自钧台防而天下称裁防按李罕之擅引泽州兵夜入潞将以状白李克用曰薛鉄山死州民无主虑不逞者为变故罕之専命镇抚取王裁防
　　行状
　　自唐以来未为墓志铭必先有行状盖南朝以来已有之按梁江淹为宋建太妃周氏行状任昉裴野皆有行状
　　干笑
　　世言笑之不情者为干笑按宋范晔谋逆就刑于市妻来别骂晔曰身固不足塞罪奈何枉杀子孙晔干笑而已按干笑自此始
　　舍弟
　　舍弟兄称弟曰舎弟亦有所本魏文帝与钟繇书曰是以令舍弟子建因荀仲茂时从容喻鄙防
　　并当
　　并当二字俗训收拾然晋时已有此语按世说长豫与丞相语尝以谨宻为端丞相还台及行未尝不送至车后为曹夫人并当箱箧长豫亡后丞相还台发车后哭至台门曹夫人作奁封而不忍开
　　一顿
　　食可以言一顿世说罗友尝伺人祠欲乞食主人迎神出曰何得在此荅曰闻卿祠欲乞一顿食耳
　　经纪
　　江西人能以干还者为经纪唐已有此语滕王元婴与蒋王皆好聚敛太宗尝赐诸王帛敇曰滕叔蒋兄自能经纪不须赐物
　　恩府
　　以恩地为恩府始于唐焉戴着大中初为掌书记于太原李司空幙正言被斥贬郎州龙阳尉戴着曰自痛不得尽忠于恩府而动天下之浮议见金华子
　　风闻
　　风闻二字出汉书尉陀曰风闻老夫父母墓已壊削贾逵国语注曰风闻采也采聴商旅之言故沈约弹王源曰风闻东海王源嫁女与富阳满氏而魏任王澄表以为法忌烦苛治贵清约御史之体风闻是司
　　妇女称姐
　　妇女以姐为称说文曰嬄字或作姐古字假借也子也切近世称女兄为姐盖尊之也按魏繁钦与文帝牋曰自左史妠謇姐名倡见魏志魏志曰文帝令杜夔与左等于賔客之中吹笙鼔琴李善注云其史妠謇姐盖亦当时之乐人以是知妇之称姐汉魏已然矣
　　点心
　　世俗例以早晨小食为点心自唐时已有此语按唐郑傪为江淮留后家人僃夫人晨馔夫人顾其弟曰治妆未毕我未及餐尔且可点心其弟举瓯已罄俄而女仆请饭库钥匙备夫人点心傪曰适已给了何得又请云云
　　起居何如
　　今世书问往还必曰不审比来起居何如按汉武帝内载上元夫人曰承阿母相邀诣刘彻家不意天灵至尊下降于至浊不审起居比来何如廼知此语久矣
　　饮席酹酒
