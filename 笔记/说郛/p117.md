<!-- { "loadSidebar": true } -->
　　太祖尝问赵中令礼何以男子跪拜而妇人不跪赵不能对徧讯礼官皆无知者王贻孙祁公溥之子也为言古诗长跪问故夫即妇人亦跪也唐太后朝妇人始拜而不跪赵问所出因以太和中幽州从事张建章勃海国记所载为证大重之事具国史王贻孙传及他杂说叶氏燕语正举此且云天圣初明肃太后垂帘欲被衮冕亲祠南郊大臣争莫能得薛简肃公问即服衮冕陛下当为男子拜乎议遂格礼九拜虽男子亦不跪贻孙之言盖陋矣简肃亦不达幸其言偶中使当时有以贻孙所陈宻启者则亦无及矣汪圣锡端明作燕语证误又云汉书周昌吕后见昌为跪谢周宣帝诏命妇皆执笏其拜宗庙及天台皆俛伏则其时妇人已不跪矣故特有是诏云始于则天非也明肃乃谒太庙非郊也九拜有稽首有顿首非皆不跪也不跪虽有之盖拜之轻者尔余观欧公所为简肃墓志及湘山野録皆云后欲以衮冕谒太庙谓亲祠南郊诚燕语之疑宜汪氏引宋子京谒庙赋以证至程氏考古篇又因贻孙之说考其详云按后周天元静帝大象二年诏曰县命妇皆执笏其拜宗庙及天台皆俯伏如男子据此诏特令于庙跪则他拜不跪矣张建章所着武后时妇拜始不跪岂至此始拜与庙朝跪礼而去之而纪之不详耶周昌谏髙帝吕后见昌为跪战国策苏秦过洛其嫂蛇行匍匐四拜自跪而谢隋志皇帝册后后先拜后起则唐以前妇拜皆跪伏也又朱文公语録或问礼妇人吉拜虽君赐肃拜则古人于拜亦伏地曰古有女子伏拜者乃太祖问范质之侄古者女子拜如何遂举古乐府云长跪问故夫以为古妇女皆伏拜自则天欲为自尊之计始不用伏拜看来此说不然乐府只说长跪问故夫不曾说伏拜古人坐地是跪一处云直身长跪若拜时亦只俯手如揖便是肃拜故礼注云肃俯手也盖妇人首饰盛多如副笄六珈之类自难以俯伏地上古人所以有父母拜其子亦有姑答拜者盖只跪坐在地拜时易不曽相对拜各有问当答拜亦然大祝九拜肃拜但俯下手今时传云肃者不拜故肃使者而已文公举贻孙之对为范果当别有据其论妇拜为详矣鹤林玉露别记文公之说云古者男子拜两膝齐屈如今之道拜是也杜子美注周礼竒拜以为先屈一膝如今之雅拜即今拜也古者妇女以肃拜为正谓两膝齐跪手至地而头不下也拜手亦然南北史有乐府诗説妇人曰伸腰再拜跪问客今安否伸腰亦是头不下也周宣帝令命妇相见皆跪如男子之仪不知妇人膝不跪地变为今之拜者起于何时程泰之以为始于武后不知是否而项氏家说则云郑氏注周礼肃拜云若今妇人撎安世按古之拜如今之揖折腰而已介冑之士不拜故以肃为礼以其不可折腰也然则仪式持剑敛手囘身防作曲势尔郑氏之所谓撎盖如此正今时妇人揖礼也据郑氏説则妇人之拜不过如此或者乃谓自唐武氏始尊妇人不令拜伏则妄诞之甚矣周天元时令妇人拜特撎作男子拜则虽其俗妇人亦不作男子之拜也况古者男子之拜但如今之揖则妇人之拜安得已如今之伏今之男子以古男子之拜为揖故其拜也加之以跪伏为稽颡之容今之妇人亦以古妇人之拜为揖故其拜也加之以拳曲作虚坐之势视古已加不得谓之减矣礼所谓女拜尚右手者特言敛手向右如孔子拱而尚右之尚非若今用手按膝作跪也男子之尚左亦然古跪自是一礼以拜与伏皆不相干此论尤详于诸书疑跪拜之制后周始变后唐初或因之武后乃复其旧然王建宫词云射生宫女宿红妆请得新弓各自张临上海时齐赐酒男儿跪拜谢君王殿前铺设两边楼寒食宫人步打毬一半走来争跪拜上棚先谢得詹头等建太和中为陜州司马岂武后以后妇拜犹跪礼特行于宫掖复斋漫録谓后周制令宫人廷拜为男子拜引建前一诗证之唐宫词无预后周故实也
　　古人贵字
　　礼檀弓幼名冠字五十以伯仲孔氏曰人始生三月而加名故云幼名年二十有为人父之道同等不可复呼其名故冠而加字年至五十耆艾转尊又舍其二十之字直以伯仲别之士冠礼二十已有伯某甫而言至五十直呼伯仲尔朱文公曰至五十即称伯仲除了下面两字犹今人不敢仵尊者呼为几丈之类是不可以字尊也玉藻士于君所言大人没矣则称谥若字名与士大夫言名士大夫言于君前士名而大夫字字为贵及与大夫言而字字为尊矣马永卿赴亳州永城簿初见刘器之谏议问曰王筑安否曰王学士安乐后刘公为孙宰言新主簿可见后生不称前辈表徳此为得体童训曰故家惟晁氏羣居相处呼外姓尊长必曰某姓第几叔若兄诸姑尊姑之夫必曰某姓姑夫某姓尊姑夫未尝敢呼字也又云荥阳公外弟杨公韩环与他人语称杨公但曰内兄或曰侍讲未尝敢称字也舍人襍志云张正素先生子厚名壆东莱公从表兄也长东莱公十余嵗与书未尝呼字杨器之大夫名实荥阳公表弟于东莱尊行也与东莱公书亦未尝呼字往时俗人有视杨应之学士为尊行者在朝中呼应之应之回首不应荥阳公以应之当如卑不敢字尊尊固不得字卑也故吕进伯逐门客谓呼小子字岂可为人师醻酢世变亦云字者朋友之职也尝见前辈不呼后进者要称字以代名为成人之礼尊者疑其斥之卑者且不敢当独朋友无相尊卑可字也李文公答朱载书论此书云古人相接有等轻重有仪如师之于门人则名之于朋友则字而不名称之于师则虽朋友亦名之夫子于郑兄事子产于齐兄事晏婴平仲曰子谓子产有君子之道四焉又曰晏平仲善与人交子夏曰言防过矣子张曰子夏云何曽子曰堂堂乎张也是朋友字而不名验也谓朋友字而不名正孔子同等不可以名而加字者也顔氏家训云名以体正字以表徳名终则讳之字乃可以为孙氏孔子弟子记事皆称仲尼吕后防时常字髙祖为季至汉袁种字其叔父曰丝王丹与侯霸子语字霸为君房江南至今不讳字也河北士人全不辨之名亦呼为字字固因呼为字尚书王元景兄弟皆号名人其父名云字罗汉一皆讳之其余不足怪也续家训云魏常林年七嵗父党造门问林伯先在否林不拜伯先父之字也林曰临子字父何拜之有庾翼子爰尝孙盛见盛子放问曰安国何在放答曰在庾稚恭家盖放以子爰既字父亦字其父王丹对侯曰上而字其父曰上不以为嫌且字何以为孙氏古尊卑通称春秋书记季美盖季者字也杜预曰书字者伸父母之尊以称字为贵也谓子讳父字非讳之也称其父字于人之子子有所尊而不敢当亦宜也顔氏举字可以详荆公序石仲卿字以为成人则贵而字之春秋二百四十二年以字而不名者十二人而已不失其所以贵乃尔少也石林叶氏云孔子虽大司冦而但称仲尼哀公诔之曰尼父仲山甫尹吉甫皆周之卿士而山甫吉甫犹通称或者亦以字为重欵陆务观笔记字所以表其人之徳故传者谓夫子曰仲尼非嫚也先左丞每言及荆公只曰介甫苏季明书张横渠事亦只曰子厚左丞谓农师也鹤山魏氏尤信此说其记常熟县学有曰昔栁宗元谓论语所载弟子必以字惟曽子有子不字遂谓是书出于曽门盖以字轻而子重也及考诸孔门之训则字为至贵盖字与子皆得兼称如门人之于孔子进而称子不字退而称仲尼不言子其次亦有既子且氏如闵子骞等不一二人或字者又数人然渊弓至防夏最号为髙弟子而不得子也有子曽子子而不得字也就二者而论则字为尊盖子虽有师道之称然系子于氏者不过男子之美称耳故孝经字仲尼而子曽子礼运字仲尼而名言偃至于子思字其祖孟子字其师之祖相至今人之字仲尼者毋敢以为疑字既尊矣则虽以孟子亚圣亦不得以字行不宁惟是仲尼作春秋二百四十二年间字而不名者仅十有二人而防夏诸子之门人亦各字其师相承至于汉初犹未敢轻以字许人答张行甫书古人称字者最不轻仪礼子孙于祖祢皆称字孔门弟子多谓夫子为仲尼子思孙也孟子又子思弟子也亦皆称仲尼至汉魏后只称仲尼虽今人亦称之而人不为怪防夏之门人皆字其师汉初惟子房一人得称字中世有字其诸父字其诸祖者近世犹有后学呼退之儿童诵君实者今曰胡子仁仲张子敬夫朱子元晦是尊敬之至答罗愚书古人以字为重虽孔子弟子与子思皆呼孔子为仲尼与诵相似皆人所通称也今人呼前辈字遂谓不然题韩氏墓志复或问先贤可字乎曰若用孔门弟子与子思孟子称仲尼例则字先贤已过矣凡此俱推称字为甚贵洪景卢云论语所记孔子与人语及门弟子并对其人问答皆斥其名未有称字者虽顔冉髙弟亦曰囘曰雍唯至闵子独云子骞终此书无损名昔贤谓论语出于曽子有子之门人予意亦出于闵氏观所言闵子侍侧之辞与冉有子贡子路不同则可见矣其说正魏氏所谓防夏之门人各字其师者也周益公疑无已作王平父集序字欧公至子固则曰南丰先生无已何尊焉至于道之师则不可以不别是知其字为天下通称若不逮所尊而尊之者特别其师资之私敬无以过于字也盖防古今而论则临文记事尊者称之以字非不敬也应对之顷书疏之间则字于其朋友从吕氏说可也世俗去古逺徒知不可以字而更以号称犹未可也况不惟尊其不可字者如此故杂记之冀来者识字之所以贵也夫
　　帕首
　　元和圣徳诗云以红帕首注者引实録曰禹防涂山之夕大风雷震有甲步卒千余人其不被甲者以红绢帕抹其额自此遂为军容之服退之送幽州李端公序红帕首帕一作抹送郑权尚书序帕首鞾袴盖屡用之陆氏笔记举孙荣传张津常着绛帕头帕头者巾帻之类犹今言幞头也韩文公云以红帕首已为失之东坡云绛帕头读道书增一字尤误务观固不引涂山事注韩文者亦不援孙荣语然李郑二序皆连帕首鞾袴取义为幞头正合范史云向栩者性卓诡不伦读老子状如学道好披髪着绛绡头李贤注说文绢生丝也按此字当作幧其字从巾古诗云少年见罗敷脱巾着幧头已上史注红绡头或即无红绢帕子谓孙伯符所称南阳张津为交州刺史着绛帕头鼔琴烧香读邪俗道书或由东都之季习妖妄者辄以为首饰栩其类也韩诗帕为虚字坡诗帕为实字因文着字为所用本别俱不免陆氏之核唐娄师徳使吐蕃喻国威信制为畏后募猛士讨吐蕃乃自奋戴红抹额来应诏此近涂山军容之遗制虽不敢以释帕首其云戴红抹额抑亦帕首巾帻之物尔
　　古有涪翁
　　复斋漫録云山谷谪涪州别驾因自号涪翁按益都耆旧广陵有老翁钓于涪水自号涪翁然则涪翁之称古有之矣苕溪渔隠曰后汉逸民初有父老不知何出常渔钓于涪水因号涪翁复斋不取于此乃取益都耆旧后汉郭玉语谓涪翁之称古有之矣不始于鲁直也隠笔记引援亦同余记唐书陆龟传时谓江湖散人或号天随子甫里先生自比涪翁注云巴西人居汉上独不用前二书为证当别有考也
　　公为尊称
