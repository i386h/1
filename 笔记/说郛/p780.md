<!-- { "loadSidebar": true } -->
　　孙常自云见鬼神与其言语委曲众未之信镇西将军谢尚常所乘马忽暴死防诣尚常爱惜至甚谓尚曰我为君活马何如尚常不信答曰卿若能令此马更生则卿真实通神矣于是便下床去良久还于尚曰庙神爱乐马故耳向我诣神请之初殊不许后乃见听马即日便活尚对死马坐意甚不信怪其所言须臾其马忽从门外走还众咸见之莫不惊惋既至马尸应时能动有顷奋逸鸣呼尚方叹服
　　防稽郡常有大鬼长数丈腰大数十围髙冠衣郡将吉凶跂于雷门示忧喜之色谢氏一族忧喜必告道未遭母难数月鬼晨夕来临及后转吏部尚书拊掌三节舞自大门至中庭寻而迁问至







　　吉凶影响録【宋岑象求】
　　韦丹未第时洛阳桥见渔者得一鼋甚大丹异之买投于河后有元长史名濬之来谢谒即其鼋也
　　治平中黄靖国死见防中数狱吏指一所曰此唐武后狱后恶至大方以大瓮贮黄蝎螫之也酷吏奸臣皆有狱也
　　冯乗虞荡夜猎见一大麈射之麈便云虞荡汝射杀我耶明晨得一麈而入即时荡死
　　曾子从仲尼在楚而心动辞归问母母曰思尔齧指孔子曰曽参之精感万里
　　灵帝光和元年南宫侍中寺雌鸡欲化为雄一身毛皆似
　　次年南宫傍舍一雌鸡亦化为雄一身毛皆似雄但头冠尚未变
　　昭帝时上林苑中大桞树断仆地一朝起立生枝叶有虫食其叶成文字
　　鲁定公元年有九蛇绕柱占以为九世庙不祀乃立炀宫














　　灵应録【唐傅亮】
　　邸妪
　　有邸妪锄桑拾得一铜观音像剜壁作穴安之每有食馔不惟蔬蓛鱼肉之类皆将供养妪有子时在潘葑军前日夕祝之保其安寜其子当阵之际倒于草间闻背上连下三劒似击铜器声战罢起防身上并无斫痕其母此日见铜像落在地背上有三刃痕罔知其由至子回説其事方知神助尔
　　沈仲霄子
　　沈仲霄之子于竹林中见蛇纒一将锄击杀之其家数十口旬日相次而卒有识者曰武神也
　　衢州民
　　衢州民家里胥至督促租赋家贫无以备飱秪有哺鸡一只拟烹之里胥恍惚间见桑下有着黄衣女子前拜乞命又云自死即闲不忍儿子未见日光里胥曰某到此催徴即无追捕杀伤者其女泣而逃里胥惊恻回至屋头见一鸡哺数子其家将缚之次意疑之不许杀遂去后一旦再来其鸡已抱出一羣子见里胥向前踊跃有似相感之状舍而遂行数百步遇一虎跳踯渐近忽一鸡飞去扑其虎眼里胥因斯奔驰得免至暮从别路回其家已不见鸡问之云朝来西飞去杳无踪里胥怪之具説见虎之事遂徃寻之其鸡已毙于草间羽毛零落自后一邨少有食鸡子者
　　长兴妪
　　晋郭文举与虎探去鲠虎送鹿来报以为异今长兴县有邸妪采桑次被虎衘入深谷中不伤之其虎就将蹲自旦至午妪告曰某之年迈莫有宿业否今困于此又不食乞大圣念之呼虎为大圣遂伸一脚于妪前防之有一竹籖在爪下妪又曰莫要去邪虎掉尾防头似相感之状妪乃为拔之迅跃数四却衔至旧所并无损至夜置一鹿于门首去
　　安吉妪
　　智钧大师说天福中安吉有邸妪家力麤备好修善长蔬食或见鱼鼈之徒鸟雀之类皆赎而放之因潦水后有一长尺余从门入妪怪之令子将往家前渎内放之其子遂于背着放生字放于水中其又上岸防回田畦间有一孔穴可深三二尺忽陊其中妪子曰本将放尔命却落于此中乃攘臂取之即不见矣探得白金二铤莫知其由
　　吕门官
　　洋山在海中有庙其神传是隋炀帝山髙峻内有三湖名曰三姑菱芡鳬雁鸂鸳鸯之类悉有又有神立于门首号曰吕门官凡欲祭飨其防多防而夏足蝇预告其门神即絶之
　　陈太
　　陈太者先家贫贩纸为业而好施有一僧不知其名号长仰酒憨每来求食多説一生瞬息速作善事或问居何寺云老僧以四方为常住呵呵而已如此得三载而陈氏供侍如初忽一旦谓陈曰尔有多少口要几许金便得足陈曰弟子防累二十口歳约一百缗粗备縁以业次浅薄无得厚利僧笑曰我有白金五十铤酬尔三年供养因指庭中金樱树曰此去造一佛堂当有报应言讫而去陈谓之风狂故不信至夜见一白防雪色缘其树或上或下久之挥而不去陈言于妻子曰众言有白防处即有藏僧应不妄言遂掘之果获五十笏其僧遂絶踪矣
　　薛主薄
　　问浔説永嘉县有一人患瘇衣裳褴褛顔色寒馁于市中求乞羣小儿多将篾随后摵其瘇处亦不为怒有薛主簿愍之来即与饮食去亦不谢或时负薪出卖至暮从水南而往莫知所止薛后暴卒见一人持文帖云太山府君追薛忧惶随徃经歴路岐甚崎岖入一城中如官府薛立门外追者入唱喏云某乙到闻声去领入追者却出引薛至堦前仰视一人衣王者之服防宇髙敞两廊数十人济济而立王问因何事追之吏云为前生寃家执论王遣之令勘对薛方回身忽报大舅至王即起身迎揖薛观之乃瘇者也遂髙声呌相救瘇者见薛拍手惊曰主簿何得此来王曰有寃债追瘇者谓王曰老舅承斯人顾眄可为拔之乎王愀然良久谓吏曰试防命如何吏趋出将到二卷簿书检云有三十年在王曰奇哉乃谓薛曰能作善业即可得还薛曰如得还生愿造尊胜幢子所解寃讐王令一吏记之语毕又一吏报云某乙寃讐已承功德解脱王顾薛忻然稽首曰大哉之法力还世速建置无迁延若非舅知识亦难相为吏令拜王及舅王处分吏曰令向追者凖前押领薛回不得停驻遂引从旧路归直至所居门首似梦觉家人号泣云一宿矣顷方能言斯事后遂每日一食建幢子专持念其瘇者即不至矣乃图像供养焉
　　髙彦
　　湖州髙彦司徒梦见一道士仗劒至卧内髙问彼何人答曰来作司徒之子要戮数千寃讐髙惊觉説之其妻是月有孕朞长一子精神俊利名曰礼年十三四心奸诈后继父之位毒害生民动惟伤杀醉怒一婢因而斩之后频作祟照镜见其形体甚恶之谓亲密者曰我前后杀人多矣或衙内宿旧或军中勲列皆无滞魄偶勦一婢彷佛在焉有善道法者求以猒之亲密者乃言道士叶孤云精于符録请试佩之礼如其言后果絶影响
　　黄德瓌
　　黄德瓌家人烹鼈将箬笠覆其釡揭见一鼈仰把其笠背皆蒸烂然头足犹能伸缩家人愍之濳放河泾间后因患热将殛德瓌徙于河边屋中将养夜有一物徐徐上身觉甚冷及曙能视胸臆悉涂淤泥其鼈在上间三曳三顾而去即日病差
　　钱珣
　　右丞钱珣与裴安居近珣病死再宿而活言于妻子曰人召云命已终然平生无作罪业便再为男子遂去市人毕瑫家托身入见其家虽门户低小而物力甚丰其毕氏妻有孕月数足将有所育忽一使者持帖奔至云悮矣合在裴家为男此非也又随使者到裴家见其妻使者云当在斯为子縁裴氏妻月数未满故令其回此去四十日夀当终尔及期而卒裴家是日果产一男容色有似右丞访毕氏之子皆如所説
　　章蕴
　　上虞县有民章蕴者因岁歉于隣人假粮数十斛后隣人阙食就索之抵负誓曰的不还作犂牛填章笑而许诺朞月章卒其隣家产一犊当耕耨之次谓弟兄曰章某欠我米已云许作牛还此犊莫是否偶以姓名呼之随声而应再答既而坠泪屈膝似拜诉之状报其家属来验之右肘上隐起字曰负人米罚作此畜其家乃数倍价赎而养之
　　台州渔者
　　台州海壖有渔者死信宿而活云被人追徃一处入院宇中见先舅氏在其间似为世之曹吏谓渔者曰追者悮矣姓名同尔呼追者曰是温州界某乙速押斯人回去当别之际谓曰舅在此甚驱驰为向骨肉间言造楞严经救拔余无所要又戒之曰尔之业不善还世改求衣食良久有人报上司有贴下云来岁在戊子诸道兵起惟江南疫死数千人处分水府减鱼料一百万头追者促行回至所居惊觉其家将欲殡次其年果然渔者乃为行者
　　煠鳝人
　　有人常煠鳝货岁月既深而有恶报一旦归怒其妻掫髪而曳之其髻子脱在手脑中尽是鳝头戢戢焉而卒
　　狗不相食
　　众説狗不相食者近人道矣匏里有人将其肉餧一犬衘徃草中跑地埋之呜咽久而不去
　　屠者
　　汉书云挹娄国人穴居好养豕食其肉衣其皮冬以膏涂身厚数分以御风寒今之屠者眼多似其类焉
　　霅溪渔人
　　霅溪有渔人将箄篮捕鱼徃收之际见一鳢长数尺枕于箄上将鐡乂篸之不中看箄内有一小鳢渔者思之此俱是其子未取之隐于苇丛再大者良久至游泳箄外求出其子渔者忽悟曰常闻杀鳢益罪乃谓其鱼曰若有变异当放尔子其鱼乃吐一条黄气上有一僧长数丈其气髙二丈余顷而没渔者骇然遂开箄放其子相引跳跃渔者弃业于金山寺为僧至今存焉袭明子疑斯事召其僧询之不虚
　　胡氏
　　越中有胡氏之妹性妬忌怒婢妾将熨斗烙其面皮肉焦烂犹未快意及其疾病遍身疮痍兼当三伏中卧欲展转肌肤旋粘牀席体血臰秽骨露方卒
　　台州民
　　台州有民姓王常祭厠神一日至其所见着黄女子民问何许人答云非人厠神也感君敬我今来相报乃曰君闻蝼蚁言否民谢之非惟鄙人自古不闻此説遂怀中取小合子以指防少膏如口脂涂民右耳下戒之曰或见蚁子侧耳聆之必有所得良久而灭民明日一见柱础下羣蚁纷纭忆其言乃听之果闻相语云移穴去暖处傍有问之何故云其下有寳甚寒住不安民伺蚁出讫寻之获白金十铤即此后不更闻矣
　　沈徴
　　有沈征者性恶见蚯蚓前后杀之甚多一旦腿间生痈内有一肉迭起有似蚯蚓之头触之痛楚入髓欲徃僧元灏处求膏傅之其夜梦一条极伟作人言曰我业为此虫类以时出于泥中无患君事何意杀我眷属今来要君命闻徃灏公处取膏且去也速与作善因拔我即不再来徴惊觉説与妻子许写佛经防其疮果有一条从中而出徴以指引之长数寸其疮即日而合
　　龙山军人
　　龙山有数军人修筑茶园见一白蛇大如拱竞举锄击之内一人姓余者劝不杀众不从其言遂攫毙之来旦一白衣女子携一篮下岭皆见之良久放下篮子入林中似回顾众往夺之姓余者亦不随其篮内盛一颗蕈光嫩玉色女防手曰平时此地有盗垂泣而去军人将归火幕烹之方食之次姓余者忽头痛不可忍乃睡梦其女子云此蕈有毒君不害我请莫食之睡觉众人各食讫姓余者怪而疑之将抛弃旬日众人相次呕血而卒惟姓余者存焉
　　潘逢
　　潘逢者为吏有民因罪而法未合死潘曲杀之后见他人即不见惟闻语声云在阴中论尔须去对之方得脱于冥间潘召人禁咒猒劾不能除每日同饮食行坐惟不入国门潘问之何不入其门曰我是鬼门神不与入潘曰尔是官杀何相执不能取我命空朝夕系缀何也鬼曰尔不上文字官焉杀我葢縁尔命未尽是以随之潘无奈之乃曰与修善因防离冥寞如何鬼曰甚善然须作手状云为某甲造某事依其言后即不见矣
　　彭和尚
　　大邻大师説彭和尚性杀蝼蚁前后火烧汤泼不可胜纪及笃病蚁縁卧床上身围匝舁于净室中将石灰周遭绕之又自空而飞至及卒口眼耳鼻中皆是
　　梁元帝
　　梁元帝母阮修容曽失一珠元帝时絶防吞之谓是左右所盗乃灸鱼眼以厌之信宿之间珠从便出元帝寻一目致眇
　　黄敏
