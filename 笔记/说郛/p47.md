<!-- { "loadSidebar": true } -->
　　许由巢父今为九天侍中箕山公夏啓周发受书为田极明公或住罗酆或在洞天三周大者为降陵真人二人并在金华山汉髙祖光武并为四明宾友周灵王今为太虚侍郎治波龙山乐子长阖家得仙未升天任并住方丈之室神洲受太生箓五芝为粮也郭景纯为都録司命治虚台也左元放今为天柱真人监仙侯葛受金阙君命为太极左仙公治葢竹山又在女几山常驾乗虎骑也许映始为霍林仙人许穆在华阳洞天立宅为真人许玉斧在童初之北位为真人未有掌领鲍靓为地下主者带潜山真人复五百年当为昆兵侍郎郑思逺住南霍常乗虎豹白鹿未有职事蔡郁垒为东方鬼帝治桃丘山张衡扬子云为北方鬼帝治罗酆山杜子仁为南方鬼帝治罗浮山领羌蛮鬼周乞嵇康为中央鬼帝治抱犊山赵文和王真人为西方鬼帝治嶓冡山
　　夫地仙游五岳朝朝西王母夕憩钟山岳虽未升天此观乐亦难言也及童初之府昜迁之宫唯有此乐也名山之中年年有仙去者世人不见不信神仙可哀叹也夫学不顾躯命心志清白者吾未见虚往也或修之不勤勤而不除贪欲之乐三业十恶未改犹抱石而赴长津矣
　　吴越及梁益风气清贞故多仙人是以成都之境丹阳之域防稽之东南天路所冲善宜修尚也凡此众仙及命过受书者巨众不可具记在小岳之中者亦畧举之也
　　鬼谷先生为太师治青城山王子乔为金阙侍中治桐柏山赤松为昆林仙伯治南岳山王子登为小有天王治王屋山孤竹伯夷叔齐等并为九天仆射治天台山孔丘为太极上真公治九疑山顔回受书初为明泉侍郎后为三天司真七十二人受名洲门徒三千不经北酆之门项仪山为蓬莱司马周公旦为北帝师治劲革山庄周为太博士治在荆山孙权受任治亦在荆山张道陵为三天法师统御六虚数侍金阙太上之股肱治在庐山三师同宅王方平今为上相治月支国人鸟山墨翟为太极仙卿治马迹山徐来勒为太极真人治括苍山小宫在天台山陈世安治小台山严君平今治在峨嵋山屈原为海伯统领八海王弼为北海监郭声子为阆风真人魏夫人治南岳山裴清灵治四明山马明生今在钟山隂长生为地肺真人孙登闾丘真人九华真妃治夏葢山或在龙山王长赵升受书为庐山中正一三天都防韩众今为霍林真人琅琊为太虚左掾侍史
　　三茅为保命定録司非监在华阳洞府治北居栖憩包山有数千小山亦不减百皆是神山今略证仙人之数足以令子心坚仰慕矣秘之勿宣若髙贤心驰岭外子去世之际可缄以示之茍行业不建徳务不仁者终天无令见也凡青嶂之里千岭之际仙人无量与世人比肩而不知凡人有因縁者或在深山迷误入仙家使为仙洞玉女所留请先功厚也初学道不必入山闭门勤修不杂人物长斋执志或清香洒扫亦能降真矣魏夫人许氏之徒皆其流也要当捃拾方术真书良乆传影响麄应便当絶道耳若出入人间蹔舍山谷事縁衣服饮食不须与世交当有异矣外和光同尘内守其真一斯言之妙也

　　参同契【魏伯阳】
　　乾坤者易之门户众卦之父母坎离匡廓运毂正辐牝牡四卦以为槖籥覆育隂阳之道犹工御者准绳墨执衔辔正规矩随轨辙处中以制外数在律厯纪月节有五六经纬奉日使兼并为六十刚柔为表里朔旦屯直事至暮当受昼夜各一卦用之依次序既未至晦爽终则复更始日辰为期度动静有早晩春夏据内体从子到辰巳秋冬当外用自午讫戌亥赏罚应春秋昬明顺寒暑爻辞有仁义随时发喜怒如是应四时五行得其理
　　乾坤设位章第一
　　天地设位而易行乎中矣天地者乾坤之象也故位者列隂阳配合之位也易谓坎离坎离者乾坤二用二用无爻位周流行六虚徃来既不定上下亦无常幽潜沦匿变化于中包囊万物为道纪纲以无制有器用者空故推消息坎离没亡言不茍造论不虚生引验见效校度神明推类结字原理为证坎戊月精离巳日光日月为易刚柔相当土旺四季罗络始终青赤黒白各居一方皆禀中宫戊巳之功
　　日月悬象章第二
　　易者象也悬象着明莫大乎日月穷神以知化阳徃则隂来辐辏而轮转出入更卷舒易有三百八十四爻据爻摘符符谓六十四卦晦至朔旦震来受符当斯之际天地媾其精日月相撢持雄阳播施雌隂化黄包混沌相交接权舆树根基经营养鄞鄂凝神以成躯众夫蹈以出蝡动莫不由
　　圣人上观章第三
　　于是仲尼讃鸿蒙乾坤德洞虚稽古当元皇关雎建始初冠婚气相纽元年乃芽滋圣人不虚生上观显天符天符有进退诎伸以应时故易统天心复卦建始长子继父体因母立兆基消息应钟律升降据斗枢三日出为爽震庚受西方八日兑受丁上平如绳十五干体就盛满甲东方【别本作东方甲】蟾蜍与兎魄日月气双明蟾蜍视卦节兎者吐生光七八道已讫屈折低下降十六转受统巽辛见平明艮直于丙南下二十三坤乙三十日东北丧其朋节尽相辉与继体复生龙壬癸配甲乙乾坤括始终七八数十五九六亦相应四者合三十阳气索灭藏八卦布列曜运移不失中元精眇难视推度效符证居则观其象唯拟其形容立表以为范占定吉凶发号顺时令勿失爻动时上察河圗文下序地形流中稽于人心参和考三才动则循卦节静则因彖辞乾坤周施行天地然后治
　　君臣御政章第四
　　御政之首鼎新革故【他本缺此句】管括微密开舒布寳要道魁柄统化纲纽爻内动吉凶外起五纬错顺应时感动四七乖戾誃离俯仰文昌统録诘责台辅百官有司各典所部日合五行精月受六律纪五六三十度度竟复更始原始要终存亡之绪或君骄佚亢满违道或臣邪佞行不顺轨望盈缩乖变凶咎执法刺讥诘过贻主辰极受正优游任下明堂布政国无害道
　　炼已立基章第五
　　内以养己安静虚无原本隠明内照形躯闭塞其兑筑固灵株三光陆沈温养子珠视之不见近而易求黄中渐通理润泽达肌肤初正则终修干立末可持一者以掩蔽世人莫知之
　　明知两窍章第六
　　上德无为不以察求下德为之其用不休上闭则称有下闭则称无无者以奉上上有神德居此两孔穴法金气亦相胥知白守黒神明自来白者金精黒者水基水者道枢其数名一隂阳之始舎黄芽五金之王北方河车故铅外黒内懐金蕐被褐懐玉外为狂夫金为水母母隠子胎水为金子子藏母胞真人至妙若有若无髣髴太渊乍沈乍浮退而分布各守境隅采之类白造之则朱炼为表卫白里贞居方圎径寸混而相居先天地生巍巍尊髙旁有垣阙状似蓬壶环匝关闭四通踟蹰守御密固阏绝奸邪曲阁相通以戒不虞可以无思难以愁劳神气满室莫之能留守之者昌失之者亡动静休息常与人俱
　　明辨邪正章第七
　　是非厯脏法内观有所思履行歩斗宿六甲以日辰隂道厌九一浊乱弄元胞食气鸣肠胃吐正吸外邪昼夜不寤寐晦朔未甞休身体日疲倦恍惚状若痴百脉鼎沸驰不得清澄居累土立坛宇朝暮敬祭祀鬼物见形象梦寐感慨之心观意悦喜自谓必延期遽以天命死腐露其形骸举错辄有违悖逆失枢机诸术甚众多千条有万余前却违黄老曲折戾九都明者省厥防旷然知所由勤而行之夙夜不休伏食三载【作服食非】轻举逺游跨火不焦入水不濡能存能亡长乐无忧道成德就潜伏俟时太乙乃召移居中洲功满上升膺箓受图
　　龙虎两章第八
　　火记不虚作演易以明之偃月法鼎炉白虎为熬枢汞日为流珠青龙与之俱举东以合西魂魄自相拘上兑数八下艮亦八两合其精乾坤体乃成二八应一斤易道正不倾
　　金返归性章第九
　　金入于猛火色不夺精光自开辟以来日月不亏明金不失其重日月形如常金本从月生朔旦日受符金返复其母月晦日相包隠藏其匡廓沈沦于洞虚金复其故性威光鼎乃熺
　　二土全功章第十
　　子午数合三戊己号称五三五既和谐八石正纲纪呼吸相含育伫思为夫妇黄土金之父流珠木之子【作孝字非】水以土为鬼土镇水不起朱雀为火精蓺平调胜负水盛火消灭俱死归厚土三性既合防本性共宗祖巨胜尚延年还丹可入口金性不败朽故为万物寳术士伏食之【伏作服非】寿命得长久土游于四季守界定规矩金砂入五内雾散若风雨薰蒸达四肢顔色悦怿好发白皆变黒齿落生旧所老翁复丁壮老妪成姹女改形免世厄号之曰真人
　　同类合体章第十一
　　胡粉投火中色壊还为铅氷雪得温汤解释成太虚金以砂为主禀和于水银变化由其真始终自相因欲作伏食仙宜以同类者植禾当以谷覆鸡用其卵以类辅自然物成易陶冶鱼目岂为珠蓬蒿不成槚类同者相从事乖不成寳燕雀不生凤狐兎不乳马水流不炎上火动不润下世间名学士髙妙负良材邂逅不遭遇耗火亡资财据按依文説妄以意为之端绪无因縁度量失操持捣治韶石胆云母及矾磁硫黄烧豫章泥汞相炼治鼓下五石铜以之为辅枢杂性不同类安肯合体居千举必万败欲黠反成痴侥幸讫不遇至人独知之稚年至白首中道生狐疑背道守迷路出正入邪蹊管窥不广见难以揆方来
　　三圣前识章第十二
　　若夫至圣不过伏羲始画八卦效法天地文王帝之宗结体演爻辞夫子庶圣雄十翼以辅之三君天所挺迭兴更御时优劣有歩骤功德不相殊制作有所踵推度审分铢有形易忖量无兆难虑谋作事令可法为世定时书素无前识资因师觉悟之皓若褰帷帐瞑目登髙堂火记六百篇所趣等不殊【作不迷非】文字郑重説世人不熟思寻度其源流幽明本共居窃为贤者谈曷敢轻为书若遂结舌瘖絶道获罪诛写情着竹帛又恐泄天符犹豫増叹息俛仰缀斯愚陶冶有法度未可悉陈敷略述其纲纪枝叶见扶疎
　　金丹刀圭章第十三
　　以金为隄防水入乃优游金计有十五水数亦如之临炉定铢两五分水有余二者以为真金重如本初其三遂不入火二与之俱三物相合受变化壮若神下有太阳气伏蒸须防间先液而后凝号曰黄舆焉岁月将欲讫毁性伤寿年形体为灰土状若明窗尘捣治升合之持入赤色门固塞其际防务令致完坚炎火张于下昼夜声正勤始文使可修终竟武乃陈视加谨慎审察调寒温周旋十二节节尽更须亲气索命将絶休死亡魄魂色转更为紫赫然称还丹粉提以一丸刀圭最为神
　　水火情性章第十四
　　推演五行数较约而不繁举水以激火奄然灭光明日月相薄蚀常在晦朔间【一云朔望】水盛坎侵阳火衰独昼昏隂阳相饮食交感道自然名者以定情字者以性言金来归性初乃得称还丹吾不敢虚説仿效圣人文古记题龙虎黄帝美金蕐淮南炼秋石玉阳加黄芽贤者能持行不肖毋与俱古今道犹一对谈吐所谋学者加勉力留念深思惟至要言甚露昭昭不我欺
　　隂阳精气章第十五
　　干刚坤柔配合相包阳禀隂受雄雌相须须以造化精气乃舒坎离冠首光耀垂敷防难测不可尽圗圣人揆度参序元基四者混沌径入虚无六十卦周张布为舆龙马就驾明君御时和则随从路平不邪邪道险阻倾危国家
　　君子居室章第十六
