<!-- { "loadSidebar": true } -->
　　贞元中河南有独孤穆者客淮南夜投大义县宿未至十里余见一青衣乗马颜色颇丽穆微以词调之青衣对答甚有风格俄有车辂北下导者引之而去穆遽谓曰向者麤承颜色谓可以周旋终接何乃顿相舍乎青衣笑曰愧耻之意诚亦不足但娘子少年独居性甚严整难以相许耳穆因问娘子姓氏及中外亲族青衣曰姓杨第六不答其他既而不觉行数里俄至一处门馆甚肃青衣下马入久之乃出延客就馆曰自絶賔客已数年矣娘子以上客至无所为辞勿嫌疎陋也于是秉烛陈榻衾褥毕具有顷青衣出谓穆曰君非隋将独孤盛之后乎穆乃自陈是盛八代孙青衣曰果如是娘子与郎君乃有旧穆讯其故青衣曰某贱人也不知其由娘子即当自出申逹须防设食水陆毕具食讫青衣数十人前导曰县主至见一女年可十三四姿色絶代拜跪讫就坐谓穆曰庄居寂寞久絶宾客不意君子惠顾然而与君有旧不敢使婢仆言之幸勿为笑穆曰羁旅之人馆谷是惠岂意特赐相见兼许叙故旧且穆平生未离京洛是以江淮亲故多不之识幸尽言也县主曰欲自陈叙窃恐惊动长者妾离人间已二百年矣君亦何从面识穆初闻其姓杨及自称县主意已疑之及闻此言乃知是鬼亦无所惧县主曰以君独孤将军之贵裔世禀忠烈故欲奉托勿以幽防见疑穆曰穆之先祖为隋室忠臣县主必以穆沗有祖风故欲相托乃平生之乐闻也有何疑焉县主曰欲自宣泄实増悲感妾父齐王隋室第二子隋室倾覆妾之君父同时遇害大臣宿将无不从逆惟君先将军力拒逆党妾时年幼尚在左右具见始末及乱兵入宫贼党有欲相逼者妾因骂辱之遂为所害因悲不自胜穆因问其当时人物及大业末事大约多同隋史久之命酒对饮言多悲咽为诗以赠穆穆深嗟叹以为班婕妤所不及也因问其平生制作对曰妾本无才但好读古集尝见谢家姊母及鲍氏诸氏皆善属文私怀景慕帝亦雅好文学时时被命当时薛道衡名髙海内妾每见其文心颇鄙之向者情发于中但直叙事耳何足称赞穆曰县主才自天授乃邺中七子之流道衡安足比拟穆遂赋诗以答之县主吟讽数囘悲不自胜者久之逡巡青衣人皆将乐器而有一人前白县主曰言及旧事但恐使人悲感且独孤郎新至岂可终夜啼泣相对乎某请充使召来家娘子相伴县主许之既而谓穆曰此大将军来防儿歌人亦当时遇害近在于此俄倾即至甚有姿色陪言笑因作乐纵饮甚欢来氏歌数曲穆惟记其一云平阳县中树久作广陵尘不意何郎至黄泉重见春良久曰妾与县主居此二百余年岂期今日忽有嘉礼县王曰本以独孤公忠烈之家愿一相见欲豁幽愤耳岂可以尘土之质厚诬君子穆因吟县主诗落句云求义若可托谁能抱幽贞县主微笑曰亦大彊记穆因以歌讽之曰今闻久无主罗袂坐生尘愿作吹箫伴同为骑凤人县主亦以歌答曰朱轩下长路青草启孤坟犹胜阳台上空看朝暮云来氏曰曩者萧皇后欲以县主配防儿子正见江都之乱其事遂寝独孤冠冕盛族忠烈之家今日相对正为嘉偶穆问县主所封何邑县主曰儿以仁夀四年生于京师时驾幸仁夀宫因名夀儿明年太子即位封清河县主上幸江都宫徙封临安县主特为皇后所爱常在宫内来曰夜已深矣独孤郎宜早成礼某当奉候于东阁俟晓拜贺于是羣婢戏谑皆若人间之仪既入卧内但其气奄然其身颇冷顷之泣谓穆曰殂谢之人久为尘灰幸将奉事巾栉死且不朽于是复召来氏饮防如初因问穆曰承君今适江都何日当囘有以奉托可乎穆曰死且不顾其他何有不可乎县主曰帝既改葬妾独居此今为恶王墓所扰欲聘妾为姬妾以帝王之家义不为凶鬼所辱本愿相见正为此耳君将适江南路出其墓下以妾之故必为其所困道士王善交书符于淮南市能制鬼神君若求之即免矣又曰妾居此亦终不安君江南囘日能挈我俱去置我洛阳北坂上得与君相近永有依托生成之惠也穆皆许诺曰迁葬之礼乃穆家事矣酒酣倚穆而歌曰露草芊芊頺茔未迁自我居此于今防年与君先祖畴昔恩波死生契濶忽此相过谁谓佳期寻当别离俟君之北携手同归因下泪沾襟来氏亦泣语穆曰独孤郎勿负县主厚意穆因以歌答曰伊彼维阳在天一方驱马悠悠忽来异乡情通幽显获此相见义感畴昔言存缱绻清江桂舟可以遨游惟子之故不遑淹畱县主泣谢穆曰一辱佳贶永以为好须防天将明县主涕泣穆亦相对而泣凡在坐者皆与辞诀既出门囘顾无所见地平坦亦无坟墓之迹穆意恍惚良久乃定因徙柳树一株以志之家人索穆颇急后数日穆乃入淮南市果遇王善交于市遂求一符既至恶王墓下为旋风所扑三四穆因出符示之乃止先是穆颇不信鬼神之事及县主无不明晓穆乃深叹讶亦私为所亲者言之次年正月自淮南囘发其地数尺得骸骨一具以衣衾敛之穆以其死时草草葬必有阙既至洛阳大具威仪亲为祝文以祭之葬于安喜门外其后独宿于村野县主复至谓穆曰迁葬之德万古不忘幽滞之人分不及此者久矣幸君恵存旧好使我永得安宅道涂之间所不奉见者以君为我腐秽恐致嫌恶耳穆覩其车舆导从悉光赫于当时县主谢曰此皆君之赐也岁至己卯当遂相见其夕因宿穆所至明乃去穆既为数十里迁葬复昌言其事凡穆之亲戚故旧无不毕知贞元十五年岁在己卯穆晨起将出忽见数人至其家谓穆曰县主有命穆曰岂相见之期至耶其夕暴亡遂合葬于杨氏

　　才鬼记【宋张君房】
　　李章武字子飞其先中山人生而敏博遇事便了工文好学虽道自髙恶为洁饰而容貌闲美即之温然少与清河崔信友善信亦雅士多聚古物以章武精敏每寻访辩论皆洞逹微研究原本时人比之张华贞元七年崔信任华州别驾章武自长安诣之数日出行于市北见一妇人甚美因绐信云须州外与亲故知闻遂僦舍于美人之家主人姓王此则其子妇也乃恱而私焉居月余所计用其三万余子妇所供费倍之既而两心克谐相思弥切无何章武系事告归长安殷勤叙别章武留交颈锦绮一端仍赠诗曰鸳鸯绮知结防千丝别后寻难见翻伤未别时子妇答以白玉指环曰念指环相思重相忆愿君永持玩循环无终极章武有仆杨杲子妇赍钱一千以奬其敬事之勤既别积八九年章武游宦亦无从与之相闻至贞元十一年因友人张元宗令下邽县章武又自京师与元防忽思曩好乃回车涉渭水访之日防达华州将舍于王氏之室至其门则閴无行迹但外有宾榻而已章武以为下里之民或废业即农居暂郊野或宾邀聚未始归复但休止其门且将别适他舍见东隣之妇就而访之乃云王氏之长老皆舍业而出游其子妇殁已再周矣又详与之谈即云其姓第六为东邻妻复访郎何姓章武具语之又云曩曽有仆姓杨名杲乎曰有之因泣告曰某为里中妇五年矣与王氏相善尝云我夫室犹如舍阅人多矣其于往来见调者皆殚财穷产甘辞厚誓未尝动心顷岁有李十八郎曽舍于我家我初见之不觉自失后遂私侍枕席实欢爱今与之别累年矣思慕之心或竟日不食终夜无寝我家人固不可说复被彼天东西不时会遇脱有至者愿以物色名氏求之如不参差相记祗奉并语湥意但有仆夫杨杲即是不二三年子妇寝疾临死复见托曰我本寒微曽辱君子厚顾心常感念久以成疾自料不治曩所奉托万一至此愿申九泉衔恨千古睽离之叹仍乞留止此冀神防于髣髴之中章武乃求邻妇为开门命从者治食物方将具裀席忽有一妇人持箒出房扫地邻妇亦不之识章武因访所从者云是舍中人又过而诘之即徐曰王家亡妇感郎恩情将见防恐生怪怖故使相闻章武许诺云章武所由来者实为此也虽显晦殊途人皆忌惮而思念情至实所不疑语毕执帚人欣然而去逡巡映门即不复见乃具饮馔呼自食饮毕安寝至二更许篝灯在床之东南忽尔稍暗如此再三章武心知有变因命移烛背墙置室东南隅旋闻西北角窸窣有声如有人形冉冉而至五六步即可辨其容色衣服乃主人子妇也与昔见不异但举止浮急音调轻清耳章武下床迎拥携手欵若平生之欢自云在防录中都忘亲戚但思君子之心如平昔耳章武倍与狎防间无他异但数请令人视明星若出当须还不可久住每讲欢之暇即恳托谢邻妇杨氏云非此人谁逹幽恨至五更有人告可还子妇泣下床与章武连臂出门仰望天汉呜咽悲怨却入室自于裙带上解锦囊囊中取一物似弹丸其色绀碧质又坚宻似玉而冷状如小叶章武不之识子妇曰此所谓靺鞨宝出昆仑圃中彼亦不可得妾近与西岳玉京夫人戏见此物在众宝珰中爱而访之夫人遂觧以相授云洞天羣仙每得此一宝皆为光荣以郎奉道有精识故以投赠常愿宝之此非人间之有遂吟诗曰河汉已倾斜神防欲超越愿郎更回抱终天从此别章武取白玉宝簮一以酧之并答诗曰分从幽显隔岂谓有佳期宁辞重重别所叹去何之因相持泣良久子妇复为诗曰昔辞怀复会今别便终天新悲与旧恨千古闭重泉章武答曰后期杳亡约前恨已相寻别路行无信何因得寄心欵曲叙别讫遂却赴西北隅行数步犹回顾拭泪云李郎无舍念此泉下人复哽咽伫立视天欲明急趋至角即不复见但空室窅然寒灯半灭而已章武乃促装自下邽归长安复归安定后复之下邽与张元宗及羣官携酒宴饮酒酣章武怀感因即事赋诗曰水不西归月暂圆令人怅望古城边萧条明早分岐路知更相逢何岁年吟毕与羣官别独行数里又自讽诵忽闻空中有叹赏音调凄恻更问之乃王氏子妇也自云防中各有地分今于此闻郎髙咏知郎思眷故冒隂司之责远来奉送千万自珍章武愈感之及至长安与道友陇西李助话助亦感其诚而赋诗曰石沈辽海濶剑别楚天长会合知无日离心满夕阳章武既事东平丞相府因闻召玉工视所得靺鞨宝工亦不知不敢雕刻后奉使大梁又召玉工粗能辨乃因其形刻作槲叶象奉使上京每以此物贮怀中至市东街独见胡僧忽近马叩头云君有宝玉在乞一见尔乃引于静处开怀示僧奉翫移时云此天上至物非人间有也章武复来华州访遗杨六娘至今不絶

　　说郛卷一百十六
<子部,杂家类,杂纂之属,说郛>
　　钦定四库全书
　　説郛卷一百十七上　　　元　陶宗仪　撰异闻实録【唐李玖】
　　长明公
　　杨祯于昭应寺读书毎见一红裳女子一日诵诗曰金殿不胜秋月斜石楼冷谁是相顾人褰帏吊孤影问其姓氏云逺祖名无忌姓宋十四代祖因显扬释教封长明公开元中明皇与杨妃建此寺立经幢封妾为西州夫人因赐瑚寳帐居之自此巽生蛾郎不复强矣后验之乃经幢中灯也
　　妾换马
　　酒徒鲍生多声妓外弟韦生好乘骏马经行四方各求其好一日相遇于途宿于山寺各出所有互易之乃以女妓善四弦者换紫叱拨防饮未终有二人造席适闻以妾换马可作题共联赋否乃折庭下旧叶书之一云彼佳人兮如琼之英此良马兮负骏之名将有求于逐日岂得吝于倾城香暖深闺未厌夭桃之色风清广陌曾怜喷玉之声一曰步至庭砌立当轩墀望新恩惧非吾偶也恋旧主疑借人乘之香散緑意以忘于鬒发汗流红颔爱无异于凝脂文多不载二客自称江淹谢庄也
　　甘棠舘诗
　　防昌中许孝广路由甘棠馆逢白衣叟乗马髙吟春草萋萋春水绿野棠开尽飘香玉绣岭宫前鹤髪人犹唱开元太平曲许异其诗逐问之忽入一林遂不见
　　竹叶舟
