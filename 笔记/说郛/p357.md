<!-- { "loadSidebar": true } -->
　　三嵗一郊预于元日降诏以冬至有事于南郊或用次年元日行事【明堂止于半年前降诏用是嵗季秋上辛日】先于五六月内【择日命帅】漕及修内司修饰郊坛及绞防青城斋殿等屋凢数百间悉覆以苇席防以青布并差官兵修筑泥路自太庙至泰禋门又自嘉防门至丽正门计九里三百二十歩【明堂止自太庙至丽正门】皆以潮沙塡筑其平如席以便五辂之往来每队各有歌头以防旗为号唱和杵歌等曲以相两街居民各以防叚钱酒为犒又命象院教象前导朱旗以二金三鼔为节各有幞头紫衣蛮奴乘之手执短镢旋转跪起悉如人意市井因竞市绘塑小象以馈遗四方又以车五乘压之以铁多至万斤与辂轻重适等以观疾徐倾侧之势至前一月进呈谓之闪试及驾出前一日防大防屋于太庙前置辂其中许都人观瞻先自前一月以来次第按试习仪殆无虚日郊前十日执事陪祀等官并受誓戒于尚书省【宗室赴太庙受誓戒】前三日百官奏请皇帝致斋于大庆殿是日上服通天冠绛纱袍綪结佩陞高座侍中奏请降座就斋室次日车驾诣景灵宫服衮冕行礼【仪从并同四孟】礼毕驾囘就赴太庙斋殿宿殿是夕四鼓上服衮冕诣祖宗诸室行朝飨之礼是夜卤簿仪仗军兵于御路两傍分列间以籸盆蕡烛自太庙直至郊坛泰禋门辉映如昼宰执亲王贵家巨室列幕栉比皆不远千里不惮重费预定于数月之前而至期犹有为有力所夺者珠翠锦绣绚烂于二十里间虽寸地不容闲也歌舞游遨工艺百物辐辏争售通宵骈阗至五更则防矟先驱所至皆灭灯火葢清道祓除之义黎明上御玉辂从以四辂【金象革木】导以训象千官百司法驾仪仗锦绣杂遝葢十倍孟飨之数声容文物不可尽述次第出嘉防门至青城宿斋【明堂则径入丽正门斋殿宿斋】四壁皆三衙诸军周庐坐甲军幕旌旗布列前后传呼唱号列烛互廵往来如织行宫至暮则严更警惕【太庙斋宿亦然】鼔角轰振又有卫士十余队每队十余人互喝云是与不是众应曰是又喝曰是甚人众应曰殿前都指挥使某人谓之喝探至三鼓执事陪祀官并入就黄坛排立万灯辉耀粲若列星凢龊灯皆自为志号如捧爼官则画一人为捧爼之状等类葢灯多不容不以此辩认亦有好竒可笑者用丑时一刻行事至期上服通天冠绛纱袍乘辇至大次礼部侍郎奏中严外办礼仪使奏请皇帝行事上服衮冕歩至小次升自午阶天歩所临皆借以黄罗谓之黄道中贵一人以大金合贮片脑迎前撒之礼仪使前导殿中监进大圭至版位礼直官奏有司谨具请行事【宫架乐作自此上进止皆乐作】时壝坛内外凢数万众皆肃然无哗天风时送佩环韶濩之音眞如九天吹下也太社令升烟燔牲首上先诣昊天位次皇地祗次祖宗位奠玉祭酒读册文武二舞次亚终献行礼毕上诣饮福位爵饮福酒【登歌乐作】礼直官喝赐胙次送神次望燎讫礼仪使奏礼毕上还大次更衣乘辇还斋宫百僚追班贺礼成于端诚殿黎明上乘大安辇从以五辂进发教坊排立奏念致语口号讫乐作诸军队伍亦次第鼓吹振作千乘万骑如云奔潮涌四方万姓如鳞次蚁聚迤逦入丽正门教坊排立再奏致语口号舞毕降辇小憩以俟办严登门肆赦弁阳老人有诗云黄道宫罗瑞脑香衮龙升降佩锵锵大安辇奏干安曲万防明星簇紫皇又曰万骑云从簇锦围内官排立马如飞九重阊阖开清晓太母登楼望驾归李鹤田诗云严更频报夜何其万甲声传逺近随栀子灯前红烱烱大安辇上赴坛时
　　郊坛天盘至地高三丈二尺四寸通七十二级分四成上广七丈共十二阶分三十六龛午阶阔一丈主上升降由此阶其余各阔五尺
　　圆坛之上止设昊天上帝皇地祗二神位及太祖太宗配天十六龛共祀五帝太一感生北极北斗及分祀众星三百六十位
　　仪仗用六千八百八十九人自太庙排列至青城玉辂下祗应人共三百二十一人
　　呵喝人员二人　　　　教马官二人
　　挟捧轮将军四人　　　推轮车子官健八人
　　驾士斑直二百三十二人
　　千牛卫将军二员　　　抱太常龙旗官六员
　　职掌五人　　　　　　专知官一名
　　手分一名　　　　　　库子八人
　　装挂匠二人　　　　　诸作工匠十五人
　　葢覆仪鸾司十一人　　监官三员
　　金象革木辂每辂下一百五十六人
　　玉辂青饰　　　　　　金辂黄饰
　　象辂红饰　　　　　　革辂浅色饰
　　木辂黒饰【辂下有人冠服并依辂色】
　　玉辂前仪仗骑导
　　骑导宫　　　　　　　左壁文臣
　　右壁武臣
　　六军仪仗官兵二千二百三十二人
　　左右诸将军十三员【中道五员左右八员】
　　金吾街仗司
　　执防矟八十人　　　　摄将军八员
　　仗下监门二十六员　　鼓吹五百八十三人
　　导驾乐人三百三十人
　　车驾幸学
　　先期三日仪鸾司及内侍省官至国子监相视八厢亦至学中捜检次日诸斋生员尽行般出学外安泊各斋门并用黄封学官预拟御课【咸淳丁卯出辟雍杨缉熈赋】用黄罗装背大册面佥云太学某斋生臣姓某供以大黄罗袱防之置于各斋之前以备驾至防索崇化堂后即圣驾歇泊之所皆设御屏黄罗帏设供御物等凢勑入宫门号止于国子监外门勑入殿门号止于国子监内门勑入禁衞号止于崇化堂天井谓之隔门除司业祭酒外其余学官前廊长谕并带黄号于隔门外席地坐赐酒食三品以俟迎驾驾至纯礼坊随驾乐部叅军色念致语杂剧色念口号起引子导驾至大成殿櫺星门礼部太常寺官国子监三学官及三学前廊长谕率诸生迎驾起居上乘辇入门至大成殿门降辇有防免鸣鞭以昭至敬閤门太常礼直官前导入御幄太常卿跪奏称太常卿臣某言请皇帝酌献之礼上出御幄升殿诣文宣王位前三上香跪受爵三祭酒奠酌两拜在位皆两拜降阶归幄太常卿奏礼毕陪位官并退上乘辇鸣鞭入崇化堂降辇入幄更衣【上所至皆设御幄】礼官国子监官三学官三学生并于堂下分东西立次引执经官讲书官于堂下东壁面西立宰臣执政已下北向立閤门奏班齐上服防红上葢玉束带丝鞋出崇化堂坐宰臣已下宣名奏圣宫万福御药传防宣升堂各两拜赞赐坐分东西阶升堂席后立次引执经官讲书官奏万福【官该宣名者即宣名】两拜次引国子监三学官并三学生奏万福两拜分引升两廊席后立内官进书案听宣以经授执经官进于案上讲筵内承受对展经册入内官进牙界方舍人赞赐坐宰相以下及两廊学官生员应喏讫各就坐听讲讲书官进读经义执经官执牙箆执读入内官收撤经书再以讲义授讲官讲书官指讲讫入内官撤书堂上两廊官并起分行宰臣以下降阶讲书官当御前躬身致词北向立两拜御药降阶宣荅云有制谒欵将圣肃尊视学之仪讲绎中庸爰命敷经之彦茂明彛训允当朕心再两拜御药传防宣坐赐茶讫舍人赞躬身不拜各就坐分引升堂席后立两拜各就坐翰林司供御茶讫宰臣已下并两廊官赞吃茶宰臣已下降阶北向立御药传防不拜引两廊官北向各再拜讫出皇帝起易服幞头上葢玉带丝鞋乘辇鸣鞭出学百官诸生迎驾如前随驾乐部参军色迎驾念致语杂剧色念口号曲子起寿同天引子导驾还宫在学前廊并该恩出官诸生各有免解恩例余并推恩有差
　　登门赐赦
　　其日驾自文德殿诣丽正门御楼教坊作乐迎导参军色念致语杂剧色念口号至御幄降辇门下阁门进中严外办牌讫御乐喝卷帘上出幄临轩门下鸣鞭宫架奏曲卷扇开乐止撞右五钟黄繖才出门下宰臣已下两拜分班立门上中书令称有敕立金鸡门下侍郎应喏宣奉敇立金鸡鸡竿一起门上仙鹤童子捧赦书降下閤门接置案上太常寺击鼓鼓止捧案至楼前中心知阁称宣付三省参政跪受捧制书出班跪奏请付外施行门上中书令承防宣曰制可门下参政称宣付三省遂以制书授宰臣跪受讫阁门提防开拆授宣赦舍人捧诣宣制位起居舍人一员摘句读舍人称有制宰臣已下再拜俟读至咸赦除之狱级奏脱枷讫罪囚应喏三呼万嵗歌呼而出候宣赦讫门上舍人赞枢宻及中书令曲贺两拜门下宣制舍人捧制书授宰臣宰臣授刑部尚书尚书授刑房録事讫归班两拜致词三舞蹈三扣头知阁称有制宰臣已下再拜知阁宣荅【云云若时大庆与卿等同之】又拜舞如前门上中书令奏礼毕扇合宫架乐作降乐止撞左五钟门下礼部郎中奏解严上还幄次门下鸣鞭舍人喝奉敕放仗宰臣已下再拜退次宣劳将士讫乘辇归内至南宫门教坊司迎驾念致语口号如前至文德殿降辇舞毕退弁阳翁诗云换辇登门卷御帘侍中承制舍人宣凤书乍脱金鸡口一欢声下九天
　　金鸡竿长五丈五尺四面各百戏一人縁索而上谓之抢金鸡先到者得利物呼万嵗【缬罗袄子一领绢十疋银碗一只重三两】诸州进奏院各有逓铺腰铃黄旗者数人俟宣赦讫即先发太平州万州寿春府取太平万寿之语以次俱发铃声满道都人竞观
　　楼下排立次第
　　青龙白虎旗各一　　　信旗二
　　方圆防罼二　　　　　方扇二
　　四　　　　　　　　剑二
　　将军二　　　　　　　僧众居左
　　道众居右　　　　　　玉辂居中
　　大常宫架乐　　　　　宣赦台
　　招拜红旗　　　　　　系鼓
　　三院罪囚狱级居左　　御马六匹居右
　　宣制位居中　　　　　横门
　　快行　　　　　　　　承防
　　三省官已下
　　恭谢
　　大礼后择日行恭谢礼第一日驾出如四孟仪诣景灵宫天兴殿圣祖前行恭谢礼次诣中殿祖宗神御前行礼还斋殿进膳讫引宰臣已下赐茶茶毕奏事讫还内第二日上乘辇自后殿门出教坊都管已下于祥曦殿南迎驾起居参军色念致语杂剧色念口号乐作驾后乐东西班则于和宁门外排立后从作乐将至太一宫道士率众执威仪于万寿观前入围子内迎驾起居作法事前导入太一宫门降辇候班齐诣灵休殿参神次诣五福十神太一次诣申佑殿【本命】北辰殿通眞殿【佑圣】顺福殿【太后本命】延寿殿【南极】火德殿礼毕宣宰臣已下合赴坐官并簪花对御赐宴上服幞头红上葢玉束带不簪花教坊乐作前三盏用盘盏后二盏屈巵御筵毕百官侍卫吏卒等并赐簪花从驾缕翠滴金各竞华丽望之如锦绣衙前乐都管已下三百人自新椿桥西中道排立迎驾念致语口号如前乐动满路花至殿门起寿同天曲破舞毕退姜白石有诗云六军文武浩如云花簇头冠様様新惟有至尊浑不戴尽将春色赐羣臣万数簪花满御街圣人先自景灵囘不知后面花多少但见红云冉冉来【是日皇后及内中车马先还宫中呼后为圣人】
　　圣节
