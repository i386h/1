<!-- { "loadSidebar": true } -->
　　徽宗登极之初皇嗣未广有方士言京城东北隅地协堪舆但形势稍下傥少增髙之则皇嗣繁衍矣上遂命土培其冈阜使稍加于旧矣而果有多男之应自后海内乂安朝廷无事上颇留意苑囿政和间遂即其地大兴工役筑山号寿山艮岳命宦者梁师成専董其事时有朱勔者取淛中珍异花木竹石以进号曰花石纲専置应奉局于平江所费动以亿万计调民捜岩剔薮幽隐不置一花一木曾经黄封防视稍不谨则加之以罪斵山辇石虽江湖不测之渊力不可致者百计以出之至名曰神运舟楫相继日夜不絶广济四指挥尽以挽士犹不给时东南监司郡守二广市舶率有应奉又有不待防但进物至都计会宦者以献者大率灵璧太湖诸石二淛竒竹异花登莱文石湖湘文竹四川佳果异木之属皆越海度江凿城郭而至后上亦知其扰稍加禁戢独许朱勔及蔡攸入贡竭府库之积聚萃天下之技艺凡六载而始成亦呼为万岁山竒花美木珍禽异兽莫不毕集飞楼杰观雄伟瓌丽极于此矣越十年金人犯阙大雪盈尺诏令民任便斫伐为薪是日百姓奔往无虑十万人台榭宫室悉皆拆毁官不能禁也予顷读国史及诸传记得其始末如此每恨其他不得而详后得徽宗御制记文及蜀僧祖秀所作华阳宫记读之所谓寿山艮岳者森然在目也因各摭其畧以备遗忘云御制艮岳记畧曰于是按图度地庀徒僝工累土积石设洞庭湖口丝谿仇池之深渊与泗濵林虑灵璧芙蓉之诸山最瓌竒特异瑶琨之石即姑苏武林明越之壤荆楚江湘南粤之野移枇杷橙柚橘柑榔栝荔枝之木金蛾玉羞虎耳尾素馨渠那茉莉含笑之草不以土地之殊风气之异悉生成长养于雕阑曲槛而穿石出罅冈连阜属东西相望前后相续左山而右水【缺】而傍陇连绵而弥满吞山懐谷其东则髙【缺】　立其
　　下植梅以万数绿蕚承趺芬芳馥郁结构山根号绿蕚华堂又傍有承岚昆云之亭有屋内方外圆如半月是名书馆又有八仙馆屋圆如规又有紫石之岩祈真之磴揽秀之轩龙吟之堂其南则寿山嵯峨两峰并峙列嶂如屏瀑布下入鴈池池水清泚涟漪鳬鴈浮泳水面栖息石间不可胜计其上亭曰噰噰北直綘霄楼峯峦崛起千叠万不知其几十里而方广兼数十里其西则参术杞菊黄精芎防被山弥坞中号药寮又禾麻菽麦黍豆秔筑室若农家故名西庄上有亭曰巢云髙出峯岫下视羣岭若在掌上自南徂北行冈两石间绵亘数里与东山相望水出石口喷薄飞注如兽面名之曰由龙渊濯龙峡蟠秀练光跨云亭罗汉岩又西半山间楼曰倚翠青松蔽宻布于前后号万松岭上下设两闗出闗下平地有大方沼中有两洲东为芦渚亭曰浮阳西为梅渚亭曰云浪沼水西流为池东出为研池中分二馆东曰流碧西曰环山馆有阁曰巢堂曰三秀以奉九华玉真安妃圣像东池后结栋山下曰挥云防复由磴道盘行萦曲扪石而上既而山絶路隔继之以木栈倚石排空周环曲折有蜀道之难跻攀至介亭此最髙于诸山前列巨石凡三丈许号排衙巧怪巉岩藤萝蔓衍若龙若不可殚穷麓云半山居右极目萧森居左北俯景龙江长波逺岸弥十余里其上流注山间西行潺湲为潄玉轩又行石间为炼丹亭凝观图山亭下视水际见髙阳酒肆清斯阁北岸万竹苍翠蓊郁仰不见天有胜云庵蹑云台消间馆飞岑亭无杂花异木四面皆竹也又支流为山庄为回溪自山蹊石罅搴条下平陆中立而四顾则岩峡洞穴亭阁楼观乔木茂草或髙或下或逺或近一出一入一荣一雕四面周匝徘而仰顾若在重山大壑深谷幽岩之底不知京邑空旷坦荡而平夷也又不知郛郭寰会纷萃而慎委也真天造地设神谋化力非人所能为者此举其梗槩焉祖秀华阳宫记曰政和初天子命作寿山艮岳于禁城之东陬诏阉人董其役舟以载石舆以辇土驱散军万人筑冈阜髙十余仞增以太湖灵璧之石雄防峭峙功夺天造石皆激怒觝触若踶若齧牙角口鼻首尾爪距千态万状殚竒尽怪辅以磻木瘿藤杂以黄杨对青竹防其上又随其干旋之势斩石开径凭险则设磴道飞空则架栈阁仍于絶顶增髙树以冠之捜逺方珍材尽天下蠧工絶伎而经始焉山之上下致四方珍禽竒兽动以亿计犹以为未也凿池为溪涧叠石为隄捍任其石之怪不加斧凿因其余土积而为山山骨暴露峰棱如削飘然有云姿鹤态曰飞来峯髙于雉堞翻若长鲸腰径百尺植梅万本曰梅岭接其余冈种丹杏鸭脚曰杏岫又增土叠石间留隙宂以栽黄杨曰黄杨巘筑修冈以植丁香积石其间从而设险曰丁嶂又得頳石任其自然增而成山以椒兰杂植于其下曰椒崖接水之末增土为大陂从东南侧柏枝干柔宻揉之不断叶叶为幢盖鸾鹤蛟龙之状动以万数曰龙栢坡循寿山而西移竹成林复开小径至百数歩竹有同本而异干者不可纪极皆四方珍贡又杂以对青竹十居八九曰斑竹麓又得紫石滑浄如削面径数仞因而为山贴山车立山阴置木柜絶顶开深池车驾临幸则驱水工登其顶开闸注水而为瀑布曰紫石壁又名瀑布屏从艮岳之麓琢石为梯石皆温润净滑曰朝真磴又于洲上植芳木以海棠冠之曰海棠川寿山之西别治园囿曰药寮其宫室台榭卓然着闻者曰琼津殿绛霄楼绿蕚华堂筑台髙千仞周览都城近若指顾造碧虚洞天万山环之开三洞为品字门以通前后苑建八阁亭于其中央榱椽窓楹皆以玛瑙石间之其地琢为龙础导景龙江东出安逺门以备龙舟行幸东西撷景二园西则溯舟造景龙门以幸曲江池亭复自潇湘江亭开闸通金波门北幸撷【缺】　提外筑垒卫之濒水莳綘桃海棠芙蓉垂杨畧无隙地又于旧地作野店麓治农圃开东西二闗夹悬岩磴道隘迫石多峯棱过者胆战股栗凡自苑中登羣峯所出入者此二闗而已乂为胜逰六七曰跃龙涧漾春陂桃花闸鴈池迷真洞其余胜迹不可殚纪工已落成上名之曰华阳宫然华阳大抵众山环列于其中得平芜数十顷以治园圃以辟宫门于西入径广于驰道左右大石皆林立仅百余株以神运昭功敷庆万寿峯而名之独神运峯广百围髙六仞锡爵盘固侯居道之中束石为亭以庇之髙五十尺御制记文亲书建三丈碑附于石之东南陬其余石或若羣臣入侍帷幄正容凛若不可犯或战栗若敬天威或奋然而趋又若伛偻趋进其怪状余态娱人者多矣上既悦之悉与赐号守吏以奎章画列于石之阳其他轩榭庭径各有巨石棋列星布并与赐名惟神运峯前巨石以金饰其字余皆青黛而已此所以第其甲乙者乃命羣峯其畧曰朝日升龙望云坐龙矫首玉龙万寿老松栖霞扪参衔日吐月排云冲斗雷门月窟蹲螭坐狮椎青凝碧金鳌玉叠翠独秀栖烟軃云风门雷穴玉秀玉窦锐云巢雕琢浑成登封日观蓬瀛须弥老人寿星卿云瑞霭溜玉喷玉蕴玉琢玉积玉叠玉丛秀而在于渚者曰翔鳞立于涘者曰舞仙独踞洲中者曰玉麒麟冠于寿山者曰南屏小峯而附于池上者曰伏犀怒猊仪乌龙立于沃泉者曰留云宿雾又为藏烟谷滴翠岩抟云屏积雪岭其间黄石仆于庭际者曰抱犊天门又有大石二枚配神运峯异其居以压众石作亭庇之寘于寰春堂者曰玉京独秀太平岩寘于绿蕚华堂者曰卿云万态竒峯括天下之美藏古今之胜于斯尽矣靖康元年闰十一月大梁防都人相与排墙避敌于寿山艮岳之颠时大雪新霁丘壑林塘杰若画本凡天下之美古今之胜在焉祖秀周览累日咨嗟惊愕信天下之杰观而天造有所未尽也明年春复逰华阳宫而民废之矣


　　说郛卷六十八上
　　钦定四库全书
　　说郛卷六十八下　　　　元　陶宗仪　撰洛阳名园记【李廌】
　　富郑公园
　　洛阳园池多因隋唐之旧独富郑公园最为近辟而景物最胜防者自其第东出探春亭登四景堂则一园之景胜可顾览而得南渡通津桥上方流亭望紫筠堂而还右旋花木中有百余歩走荫樾亭赏幽台抵重波轩而止直北走土筠洞自此入大竹中凡谓之洞者皆斩竹丈许引流穿之而径其上横为洞一曰土筠纵为洞三曰水筠曰石筠曰榭筠歴四洞之北有亭五错列竹中曰丛玉曰披风曰漪岚曰夹竹曰兼山稍南有梅台又南有天光台台出竹木之杪遵洞之南而东还有卧云堂堂与四景堂并南北左右二山背压通流凡坐此则一园之胜可拥而有也郑公自还政事归第一切谢宾客燕息此园防二十年亭台花木皆出其目营心匠故逶迤衡直闿爽深宻皆曲有奥思
　　董氏西园
　　董氏西园亭台花木不为行列区处周旋景物岁增月葺所成自南门入有堂相望者三稍西一堂在大地间逾小桥有髙台一又西一堂竹环之中有石芙蓉水自其花间涌出开轩窓四面甚蔽盛夏燠暑不见畏日清风忽来留而不去幽禽静鸣各夸得意此山林之景而洛阳城中遂得之于此小路抵池池南有堂面髙亭堂虽不宏大而屈曲甚邃防者至此往往相失岂前世所谓迷楼者类也元祐中有留守喜宴集于此
　　董氏东园
　　董氏以财雄洛阳元丰中少县官钱粮尽籍入田宅城中二园因芜壊不治然其规模尚足称赏东园北乡入门有栝可十围实小如松实而甘香过之有堂可居董氏盛时载歌舞防之醉不可归则宿此数十日南有败屋遗址独流杯寸碧二亭尚完西有大池中为堂榜之曰含碧水四面喷防池中而阴出之故朝夕如飞瀑而池不溢洛人盛醉者走登其堂辄醒故俗目曰醒酒池
　　环谿
　　环谿王开府宅园甚洁华亭者南临池池左右翼而北过凉榭复汇为大池周围如环故云然也榭南有多景楼以南望则嵩髙少室龙门大谷层峯翠巘毕効竒于前榭北有风月台以北望则隋唐宫阙楼殿千门万户岧嶤璀璨延亘十余里凡左太冲十余年极力而赋者可瞥目而尽也又西有锦防秀野台园中树松桧花木千株皆品别种列除其中为岛坞使可张幄次各待其盛而赏之凉榭锦防其下可坐数百人宏大壮丽洛中无逾者
　　刘氏园
　　刘给事园凉堂髙卑制度适惬可人意有知木经者见之且云近世建造率务峻立故居者不便而易壊唯此堂正与法合西南有台一区尤工致方十许丈地而楼横堂列廊庑囬缭阑楯周接木暎花承无不妍稳洛人目为刘氏小景今析为二不能与他园争矣
　　丛春园
　　今门下侍郎安公买于尹氏岑寂而乔木森然桐梓桧柏皆就行列其大亭有丛春亭髙亭有先春亭丛春亭出荼蘼架上北可望洛水盖洛水自西汹涌奔激而东天津桥者叠石为之直力滀其怒而纳之于洪下洪下皆大石底与水争喷薄成霜雪声闻数十里予尝穷冬月夜登是亭聴洛水声乆之觉清冽侵人肌骨不可留乃去
　　天王院花园子
　　洛中花甚多种而独名牡丹曰花王凡园皆植牡丹而独名此曰花园子盖无他池亭独有牡丹数十万本凡城中頼花以生者毕家于此至花时张幙幄列市肆管弦其中城中士女絶烟火防之过花时则复为丘墟破垣遗灶相望矣今牡丹岁益滋而姚黄魏紫一枝千钱姚黄无卖者
　　归仁园
　　归仁其坊名也园尽此一坊广轮皆里余北有牡丹芍药千株中有竹百畆南有桃李弥望唐丞相牛僧孺园七里桧其故木也今属中书李侍郎方剙亭其中河南城方五十余里中多大园池而此为冠
　　苗帅园
