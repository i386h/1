<!-- { "loadSidebar": true } -->
　　郡国志吴王阖闾起响屧廊采香径
　　防香
　　杜阳编元载宠姬薛瑶英母赵娟防以香防英故肌肉悉香
　　爱香
　　襄阳记刘季和性爱香常如厠还輙过香炉上主簿张坦曰人名公作俗人不虚也季和曰荀令君至人家坐席三日香爲我如何坦曰丑妇効颦见者必走公欲遁走耶季和大笑
　　香
　　应劭汉官仪曰侍中刁存年老口臭上出鸡舌香之
　　竒香
　　晋书韩寿字徳眞为贾充司空掾充女窥见寿而悦焉因婢通殷勤寿逾垣而至时西域有贡竒香一着人经月不歇帝以赐充其女密盗以遗寿后充与寿宴闻其芬馥意知女与寿通遂秘之以女妻寿
　　香囊
　　谢常佩紫罗香囊谢安患之而不欲伤其意因戯赌取焚之遂止又古诗云香囊悬肘后
　　沈香牀
　　异苑沙门支法有八尺沉香牀
　　金炉
　　魏武上杂物防曰御物三十种有纯金香炉一枚
　　博山香炉
　　东宫故事曰皇太子初拜有铜博山香炉　西京杂记丁缓又作九层博山香炉
　　被中香炉
　　西京杂记被中香炉本出房风其法后絶长安巧工丁缓始更之机环运转四周而炉体常平可置之于被褥故以爲名
　　沈香火山
　　杜阳编隋炀帝每除夜殿前设火山数十皆沉香木根每山焚沉香数车暗即以甲煎沃之香闻数十里
　　檀香亭
　　杜阳编宣州观察使杨牧造檀香亭子初成命賔乐之
　　沈香亭
　　李白后集序开元中禁中初重木芍药即今牡丹也得四本红紫浅红通白者上因移植于兴庆池东沉香亭前
　　五色香烟
　　三洞珠囊许远游烧香皆五色香烟出
　　香珠
　　三洞珠囊以杂香捣之丸如梧桐子大青防穿此三皇眞元之香珠也烧之香彻天
　　金香
　　右司命君王易度游于东板广昌之城长乐之乡天女灌以平露金香八会之汤琼凤脯
　　鹊尾香炉
　　宋玉贤山隂人也旣禀女质厥志弥高自专年及笄应适女兄许氏宻具法服登车旣至夫门时及交礼更着黄巾裙手执鹊尾香炉不亲妇礼賔主骇愕夫家力不能屈乃放还遂出家梁大同初隐弱溪之间
　　百刻香
　　近世尚竒者作香篆其文凖十二辰分一百刻凡然一昼夜已
　　木浮香
　　然纸灰以印香篆浮之水面爇竟不沉香兽以涂金为狻猊麒麟鳬鸭之状空中以然香使烟自口出以为玩好复有雕木埏土爲之者
　　香篆
　　镂木以爲之以范香尘为篆文然于饮席或佛像前徃徃有至二三尺径者
　　焚香读孝经
　　陈书岑之敬字思礼淳谨有孝行五歳读孝经必焚香正坐
　　防蠧
　　徐陵玉台新咏序曰辟恶生香聊防羽陵之蠧
　　香溪
　　吴宫故有香溪乃西施浴处又呼爲脂粉溪
　　牀畔香童
　　天寳遗事王元賔好賔客务于华侈器玩服用僣于王公而四方之士尽归仰焉常于寝帐牀前刻矮童二人捧七寳博山香炉自暝焚香彻曙其骄贵如此
　　四香阁
　　天寳遗事云杨国忠尝用沉香为阁檀香为栏槛以麝香乳香筛土和爲泥餙阁壁毎于春时木芍药盛开之际聚賔于此阁上赏花焉禁中沈香之亭殆不侔此壮丽者也
　　香界
　　楞严经云因香所生以香爲界
　　香严童子
　　楞严经云香严童子白佛言我诸比丘烧水沉香香气寂然来入鼻中非木非空非烟非火去无所着来无所从由是意销发明无漏得阿罗汉
　　香之法
　　蜀王薰御衣法
　　丁香　　　　馢香　　　　沉香
　　檀香　　　　麝香【以上各一两】　甲香【三两制如常法】
　　右件香捣爲末用白沙蜜轻炼过不得热用合和令匀入用之
　　江南李王帐中香法
　　右件用沉香一两细剉加以鵞梨十枚研取汁于银器内盛却蒸三次梨汁干即用之
　　唐化度寺牙香法
　　沈香【一两五钱】　　白檀香【五两】　　　苏合香【一两】
　　甲香【一两煑】　　龙脑【半两】　　　　麝香【半两】
　　右件香细剉捣为末用马尾筛罗炼蜜溲和得所用之
　　雍文彻郎中牙香法
　　沈香　　　　檀香　　　　甲香
　　馢香【各一两】　　黄熟香【一两】　　龙麝【各半两】
　　右件捣罗为末炼蜜拌和匀入新瓷器中贮之宻封埋地中一月取出用
　　延安郡公蘂香法
　　参【半斤净洗去尘土于银噐中以水煑令熟控干切入铫中慢火炒令防烟出】
　　甘松【四两择去杂草尘土方秤定细挫之】　　　　白檀香【剉】麝香【颗者俟别药成末方入研】　的乳香【细研同麝香入上三味各二钱】
　　右并新好者杵罗为末炼蜜和匀丸如鸡豆大每药末一两使熟蜜一两未丸前再入杵臼百余下油单宻封贮瓷器中旋取烧之
　　供佛湿香法
　　檀香【二两】　　　零陵香　　　馢香
　　藿香　　　　白芷　　　　丁香皮
　　甜参【各一两】　　甘松　　　　乳香【各半两】
　　硝石【一分】
　　右件依常法事治碎剉焙干捣为细末别用白茅香八两碎擘去泥焙干用火烧候火熖欲絶急以盆盖手巾围盆口勿令通气放冷取茅香灰捣为末与前香一处逐旋入经炼好蜜相和重入药臼捣令软硬得所贮不津器中旋取烧之
　　牙香法
　　沈香　　　　白檀香　　　乳香
　　青桂香　　　降真香　　　龙脑
　　甲香【灰汁煑少时取出放冷用甘水浸一宿取出令焙干】麝香【已上八味各半两捣罗为末炼蜜拌令匀】
　　右别将龙脑麝香于净噐中研细入令匀用之
　　又牙香法
　　黄熟香　　　馢香　　　　沉香【各五两】
　　檀香　　　　零陵香　　　藿香
　　甘松　　　　丁香皮【各三两】　麝香
　　甲香【三两黄泥浆煑一日后用酒煑一日】　　　硝石
　　龙脑【各三两】　　乳香【半两】
　　右件除硝石龙脑乳麝同研细外将诸香捣罗为散先用苏合油一茶脚许更入炼过蜜二斤搅和令匀以瓷合贮之埋地中一月取出用之
　　又牙香法
　　沈香【四两】　　　檀香【五两】　　　结香
　　藿香　　　　零陵香　　甘松【已上各四两】
　　丁香皮　　　甲香【各二分】　麝香
　　龙脑【各三分】　　茅香【四两烧灰】
　　右件为细末炼蜜和匀用之
　　又牙香法
　　生结香　　　馢香　　　　零陵香
　　甘松【各三两】　　藿香　　　　丁香皮
　　甲香【各一两】　　麝香【一钱】
　　右为麄末炼蜜放冷和匀依常法窨过爇之
　　又牙香法
　　檀香　　　参【各三两】　　　甘松【二两】
　　乳香　　　　龙麝【各半两另研】
　　右先将檀香参剉细盛于银器内以水浸慢火煑水尽取出焙干与甘松同捣罗为末次入乳香末等一处用生蜜和匀乆窨然后用之
　　又牙香法
　　白檀香【八两细劈作片子以臈茶清浸一宿取出焙令干用蜜酒中拌令得所再浸一宿慢
　　火焙干】　　　　沈香【三两】　　　生结香【四两】
　　龙脑　　　　麝香【各半两】　　甲香【一两先用灰煑次用一生土煑次用酒蜜煑漉出用】
　　右另将龙麝别研外诸香同捣罗入生蜜拌匀以瓷罐贮窨地中月余出
　　印香法
　　夹馢香　　　白檀香【各半两】　白茅香【二两】
　　藿香【一分】　　　甘松　　　　甘草
　　乳香【各半两】　　馢香【二两】　　　麝香【四钱】
　　甲香【一分】　　　龙脑【一钱】　　　沈香【半两】
　　右除龙麝乳香别研外都捣罗为末拌和令匀用之
　　又印香法
　　黄熟香【六斤】　　香附子　　　丁香皮【五两】
　　藿香　　　　零陵香　　　檀香
　　白芷【各四两】　　枣【半斤焙】　　　茅香【二斤】
　　茴香【二两】　　　甘松【半斤】　　乳香【一两细研】
　　生结香【四两】
　　右捣罗为末如常法用之
　　傅身香粉法
　　英粉【另研】　　　青木香　　麻黄根
　　附子　　　　甘松　　　藿香
　　零陵香【已上各等分】
　　右件除英粉外同捣罗为细末用夹绢袋盛浴了傅之
　　梅花香法
　　甘松　　　　零陵香【各一两】　　檀香
　　茴香【各半两】　　丁香【一百枚】　　　龙脑【少许】
　　右为细末炼蜜令合和之干湿得中用
　　衣香法
　　零陵香【一斤】　　甘松　　　　　檀香【各十两】
　　丁香皮【半两】　　辛夷【半两】　　　　茴香【一分】
　　右捣罗为末入龙麝少许用之
　　窨酒龙脑丸法
　　龙麝【二味另研】　　丁香　　　木香
　　官桂　　　　胡椒　　　　红豆
　　缩砂　　　　白芷【已上各一分】　马哱【少许】
　　右除龙麝另研外同捣罗为细末蜜为丸和如樱桃大一斗酒置一丸于其中却封系令宻三五日开饮之其味特香美
　　毬子香法
　　艾蒳【一两松树上青衣是也】　　　　　丁香【半两】
　　酸枣【一升入水少许研取汁一碗日煎成膏用】　　檀香【半两】
　　茅香【半两】　　　香附子【半两】　　白芷【半两】
　　草豆防【一枚去皮】　龙脑【少许另研】
　　右除龙脑另研外都捣罗以枣膏与熟蜜合和得中入臼杵令不粘杵即止丸如梧桐子大每烧一丸欲尽其烟直上如一毬子移时不散
　　窨香法
　　凡和合香须入窨贵其燥湿得宜也每合香和讫约多少用不津器贮之封之以蜡纸于静室屋中入地三五寸瘗之月余日取出逐旋开取然之则其香尤防馜也
　　薫香法
　　凡薫衣以沸汤一大瓯置薫笼下以所薫衣覆之令润气通彻贵香入衣难散也然后于汤炉中烧香饼子一枚以灰盖或用薄银楪子尤妙置香在上薫之常令烟得所薫讫叠衣隔宿衣之数日不散
　　造香饼子法
　　软灰三斤蜀葵叶或花一斤半【贵其粘】同捣令匀细如末可丸更入薄糊少许每如弹子大捍作饼子晒干贮瓷瓶内逐旋烧用如无葵则以炭中半入红花滓同捣用薄糊和之亦可
　　名香谱【叶廷珪】
　　蝉蚕香
　　交阯所贡唐宫中呼为瑞龙脑
　　茵犀香
　　西域献汉武帝用之煑汤辟疠
　　石叶香
　　魏文帝时腹题国贡状如云母可以辟疫
　　百濯香
　　孙亮为四姬合四炁香衣香百濯不落因名
　　鳯髓香
　　唐穆宗藏眞岛出焚之崇礼
　　紫述香
　　述异记云又名麝香草
　　都夷香
　　洞防记云香如枣核食之不饥
　　荃芜香
　　燕昭王时出波弋国浸地则土石皆香
　　辟邪香瑞麟香金凤香
　　唐同昌公主玉香囊中芬馥满路
　　月支香
　　月支国进如卵烧之辟疫百里九月不散
　　振灵香
　　十洲记云聚窟洲有树如枫叶香闻数百里
　　返魂香震檀香惊精香返生香却死香
　　月支国一香五名尸埋地下者闻之即活
　　千畆香
　　述异记云以林名香
　　防齐香
　　出波斯国入药治百病
　　龟甲香
　　述异记云即桂香之善者
　　兠末香
　　本草汉武帝西王母降焚是香也
　　沈光香
　　洞防记云涂魂国烧之有光
　　沈榆香
