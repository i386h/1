<!-- { "loadSidebar": true } -->
　　生青城山中他处无有也似栗味美惟独房为异久食已风挛
　　栗类尤众此特殊味专蓬若橡托神以贵
　　天仙果
　　树髙八九尺无花其叶似荔枝而小子如樱桃累累缀枝间六七月熟味至甘
　　有子孙枝不蘤而实薄言采之味埒蜂蜜
　　隈枝
　　生卭州山谷中树髙丈余枝修弱花白实似荔枝肉黄肤甘味可食大若爵卵
　　挺榦既修结蘤兹白防外泽中甘可以食
　　锦被堆
　　花出彭州其色一似蔷薇有刺不可玩俗谓蔷薇为锦被堆花
　　花跗芬侈丛刺于梗不可把玩艳以妍整
　　锦带花
　　蜀山中处处有之长蔓柔纎花叶间侧如藻带然因象作名花开者形似飞鸟里人亦号髩邉娇
　　苒苒其条若不自持緑叶丹英蔓衍纷垂
　　石蝉花
　　始生其苕森擢长二三尺叶如菖蒲紫蕚五出与蝉甚类緑碧相侧蜀人因名之又白者号玉蝉花
　　有苕頴然有蕚敷然取其肖象莫类于蝉
　　长生草
　　山隂蕨地多有之修茎茸叶色似桧柏而泽经冬不凋损故号长生
　　色与柏类苒苒其茎冬不甚黄故谓长生
　　瑞草
　　蜀人多种之庭槛蔓延长三四尺珍而爱之故谓之瑞草
　　翠蔓绀苕回缭可喜莳之庭堂珍以为瑞
　　红蕉花
　　于芭蕉葢自一种叶小而花鲜明可喜蜀人语染深红者谓之蕉红葢仿其殷丽云
　　蕉无中榦花产叶间緑叶外敷绛质凝殷
　　重叶海棠
　　海棠大抵数种又时小异惟其盛者则重葩叠蕚可喜非有定种也始浓稍浅烂若锦章北方所植率枝强花瘠殊不可玩故蜀之海棠诚为天下所竒艳云
　　修柯柔蔓浓浅繁总盛则重蘤不常厥种
　　月季花
　　此花即东方所谓四季花者翠蔓红蘤蜀少霜雪此花得终嵗十二月辄一开
　　花亘四时月一披秀寒暑不改似固常守
　　佛豆
　　豆粒甚大而坚农夫不甚种唯圃中莳以为利以盐渍食之小儿所嗜
　　丰粒茂苖豆别一类秋种春敛农不常莳
　　添色拒霜花
　　生彭汉蜀州花常多叶始开白色明日稍红又明日则若桃花然
　　自浓而浅花则常态今顾反之亦反之怪
　　黄荼防
　　蜀荼防多白而黄者时时有之但香减于白花
　　人情尚竒贱白贵黄厥英畧同实寡于香
　　艾子
　　艾子大抵茱萸类也实正緑味辛蜀人毎进臛以二三粒投之少选香满盂醆或曰作为膏尤良按扬雄蜀都赋当作藙藙艾字同云
　　緑实若萸味辛香苾投粒臛椒桂之匹
　　鸳鸯草
　　春叶晩生其稚蘤在叶中两两相向如飞鸟对翔翠蘤对生甚似匹鸟逼而观之势若偕矫
　　仙人縚
　　生大山中与苔同种但岩隂石隈多鲜翠长二三尺丛垂若縚或言深谷有长丈余者
　　附阳而生垂若文縚大槩苔类土石所交
　　娱美人草
　　蜀中传虞美人草予以虞作娱意其草柔纎为歌气所动故其叶至小者或动揺美人以为娱乐耳
　　翠茎纎柔稚叶相当逼而歌之或合或张
　　羞寒花
　　蜀地处处有之不为人所爱根茎缀花蔽叶自隐俗曰羞天花予易为羞寒花按本草名曰鬼臼
　　冒寒而茂茎修叶广附茎作花叶蔽其上以其自蔽若有羞状
　　瑞圣花
　　出青城山中榦不条髙者乃寻丈花率秋开四出与桃花类然数十跗共为一花繁宻若缀先后相继新蘂开而旧未萎也蜀人号丰瑞花故程相刺史益州之日绘图以闻更号瑞圣花然有数种其小者号宝仙浅红者为醉太平白者名玉真成都人竞移莳囿中以为尤玩云
　　众跗聚英烂若一房有守绘图厥名乃章繁而不艳是异众芳
　　七寳花
　　条叶大抵玉蝉花类也其生丛蔚花紫质蔚云
　　擢頴挺挺盛夏则荣丹紫合英以寳见名
　　旗节花
　　修修华碧皆层层而擢正类使所持节然故以名见益州图经
　　擢条亭亭层层紫丹状若使节方图实刋
　　娑罗花
　　生峨睂山中类枇杷数葩合房春开叶在表花在中或言根不可移故俗人不得为玩
　　聚葩共房叶附花外根不得徙见伟兹世
　　木莲花
　　生峨睂山中诸谷状若芙蓉香亦类之木榦花夏开枝叶茂蔚不为园囿所莳
　　葩秀木巅状若芙蕖不实而荣馥馥其敷
　　鵞毛玉鳯花
　　木至卑纎蓬如钗股秋开不蘤而须状似禽故曰鳯色白故曰玉以其分轻故曰毛
　　华而无采状类翔鳯么质毛轻翩欲飞动
　　蒟
　　出渝泸茂威等州即汉唐所得者叶如王厚而泽实若桑椹縁木而蔓子熟时外黑中白长三四寸以蜜藏而食之辛香能温五脏或用作酱善和食味或言即南方所谓浮留藤取叶合槟榔食之
　　蔓附木生实若椹累或曰浮留南人谓之和以为酱五味告宜
　　真珠菜
　　戎泸等州有之生水中石上翠缕纎蔓若贯珠蜀人以蜜熬食之或以醢煮可致数千里不坏也
　　植根水中端若串珠皿而瀹之可代蔬茹
　　朝日莲
　　花色或黄或白叶浮水上翠厚而泽形如菱花差大开则随日所在日入辄敛而自藏于叶下若葵藿倾太阳之比
　　素花碧叶浮秀波面日中则向日入还敛
　　蝉花
　　二川山林中皆有之蝉之不蜕者至秋则花其头长一二寸黄碧色治小儿瘈疭又能已疟
　　蝉不能蜕委于林下花生厥首兹谓物化
　　燖麻
　　自剑以南处处有之或触其叶如蜂螫人以溺濯之即解茎有刺叶似花叶或青或紫善治风肿按杜诗当作防
　　叶能螫人有花无实冒冬弗悴可以袪疾
　　水硫黄
　　出资荣州山涧中秋潦已收里人布茅水上流沫拥聚取而熬之复投于水则成号真珠黄以浅黄色者为上其用次海舶所来者
　　厥生在石水荡其液触梗凝体品亚南舶
　　附子
　　生绵州彰明县者最良有一子重及一两者花色紫本草言附子无正种附乌头而生然则与乌头天雄附子共一物耳陶景以天雄乌头附子皆出建平谓之三建唐人非之以绵龙二州所生为良今则彰明者佳附堇而生翠茎紫蕤生蜀者良三建则非
　　石
　　生峨睂山中树端挺叶肥滑如冬青甚似桑花色浅黄实长不圆殻解而子见以其形似里人名之煮为液黄善能治痹
　　修干泽叶结实如缀肤解核零可用治痹
　　芎
　　蜀中处处有之叶为蘼芜楚辞谓江蓠者根为芎似雀脑者善成都九月九日药市芎与大黄如积香溢于防或言其大若胡桃者不可用人多莳于园槛叶落时可用作蜀少寒茎叶不萎今医家最贵川芎川大黄云柔叶美根冬不殒零采而掇之可糁于
　　大黄
　　蜀大山中多有之尤为东方所贵苖根皆长盈二尺本草言之尤详药市所见大者治之为枕紫地锦文唐人以为产蜀者性和厚沈深可以治病形似牛舌致者善蜀所生药尚多如川之巴豆峡之椒梓之厚朴尚数十辈
　　叶大茎赤根若巨皿治疾则多方家所詺【音瞑】
　　余甘子
　　生戎泸等州山树大叶细似槐实若李而小咀之前苦后歆歆有味故号为余甘核有棱或六或七解硫黄毒即本草所谓庵摩勒者
　　黄葩翠叶圆实而泽咀乆还甘或号庵勒
　　金星草
　　生峨睂青城山叶似萱草其背有双防行相偶黄泽类金星人号金星草亦云金钏草皆以肖似取之今医家以傅疽创甚良
　　长叶丛生背防星布髙毉近识傅疽可愈
　　桐花鳯
　　三月桐花始开是鸟翺翔其间丹碧成文纎觜长尾仰露以饮至花落辄去蜀人珍之故号为鳯或为人捕置樊间饮以蜜浆哺以炊粟可以阅嵗蜀士以绘扇唐李卫公尝为赋
　　饮花之露俗曰鳯类緑羽纎爪藻背翠尾花落则隐以是见贵
　　红桐觜
　　出永康军山谷中绛体若赭惟羽间差黑人亦畜之然不能久也
　　绛质刚啄孱黑于衿因网就羇亦驯厥心
　　荏雀
　　每嵗荏且熟乌则羣至食其实性好鬭人捕之裒钱使决胜负闾里嘈观至一雀直数千钱官司恶民赘聚每下符禁叱之
　　缁緑厠采喜荏充躯奋颈陪顋矜健于咮里人裒赀以佐其鬭
　　防花鸟
　　青城峨睂间往往有之至春则啼其音若云无偷花果髣髴人言云
　　茜首黑裳黄駮其羽厥呜嘤嘤若禁若防名而不情盗者犹惧
　　百舌鸟
　　出卭蜀山谷间毛采翠碧蜀人多畜之一云翠碧鸟善效他禽语凡数十种非东方所谓反舌无声者往往亦矜鬭至死不解然捕者告罕故惜之不使极其撃云緑衣绀尾一啼百啭可樊而畜为世嘉玩
　　狨
　　威茂等州南诏夷多有之大小正类猿惟毛为异朝制内外省以上官乘马者得以狨为借武官则内客省使宣徽使乃得用
　　状实猿类体被金毳皮以借焉中国之贵
　　龙羊
　　出吐蕃及威茂州形似畜羊而大其角缭缭重八九两黒质而白文可以为帯胯其用乱犀
　　羊质而大角缭于首以角之珍躯残猎手
　　玃
　　出卭蜀间与猿猱无异但性不躁动肌质丰腴蜀人炮蒸以为美味
　　玃与猿猱同类异种彼美丰肌登俎见用
　　魶鱼
　　出西山溪谷及雅江状似鲵有足能縁木其声如儿啼蜀人养之
　　有足若鲵大首长尾其啼如婴縁木弗坠
　　嘉鱼
　　丙穴在兴州有大丙小丙山鱼出石穴中今雅州亦有之蜀人甚珍其味左思所谓嘉鱼出于丙穴者
　　二丙之穴厥产嘉鱼鲤质鳟鳞为味珍腴
　　鱼
　　出蜀江皆鳞黑而肤理似玉蜀人以为鲙味美
　　比鲫则大肤缕玉莹以鲙诸庖无异隽永
　　黑头鱼
　　形若鯶长者及尺出嘉州嵗二月则至惟郭璞台前有之里人欲怪其说则言璞著书台鱼吞其墨故首黑云黑首白腹修体短额春则羣泳促罟斯获
　　沙緑鱼
　　鱼之细者生隈濑中状若鲻大不五寸美味蜀人珍之长不数寸有駮其文浅濑曲隈惟泳而羣
　　石鼈鱼
　　状似防防而小上春时出石间庖人取为竒味
　　鲰鳞么质本不登俎以味见録虽细犹捕
　　金虫
　　出利州山中蜂体緑色光若金里人取以佐妇钗镮之饰云
　　虫质甚微翠体金光取而桥之参饰钗梁








　　岭表録异记【刘恂】
　　緑珠井在白州双角山下昔梁氏之女有容质石季伦为交趾采访使以真珠三斛买之梁氏之居旧井存焉耆老云汲此井者诞女必多美丽里闾有识者以美色无益于时因以巨石填之迨后虽有产女美者而七窍四支多不完具异哉
