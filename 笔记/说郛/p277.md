<!-- { "loadSidebar": true } -->
　　二府旧以官相压李文正自文明殿学士工部尚书为参知政事而宋惠安公乃自左谏议大夫参知政事迁刑部尚书居其上至祥符末王沂公与张文节公同参知政事王转给事中张转工部侍郎而班沂公下意颇不悦乃复还贰卿之命止以旧官优加阶邑自后第以先后入为次序
　　太宗诏诸儒编故事一千卷曰太平总类文章一千卷曰文苑英华小説五百卷曰太平广记医方一千卷曰神医普救总类成帝日览三卷一年而读周赐名曰太平御览又诏翰林承防苏公易简道士韩徳纯僧賛宁集三教圣贤事迹各五十卷书成之賛宁为首坐其书不传真宗诏诸儒编君臣事迹一千卷曰册府元不欲以后妃妇人等事厠其间别纂彤管懿范七十卷又命陈文僖公裒歴代帝王文章为宸章集二十五卷复集妇人文章为十五卷亦世不传
　　枢宻院问降宣故事具典故申院按今有梁朝宣底二卷载朱梁贞明三年四年事每事下有月日云臣李振宣或除官差官或宣事于方镇等处其间有云宣头宣命宣防者梁朝以枢宻院为崇政院始置使以大臣领之任以政事贞明年是李振为使当时以宣传上防故名之曰宣而枢宻院所出文字之名也似欲与中书敕并行虽无所明见疑降宣始自朱梁之时晋天福五年改枢宻院承防为承宣亦似相合其底乃底本也系日月姓名者此所以为底闻今尚仍旧名【熙宁七年月十三日】
　　或问今之敕起何时按蔡邕独断曰天子下书有四一曰防书二曰制书三曰诏书四曰戒敕然自隋唐以来除改百官必有告敕而从敕字予家有景龙年敕其制盖须由中书门下省故刘祎之云不经鳯阁鸾台何谓之敕唐时政事堂在门下省而除拟百官必中书令宣侍郎奉舍人行进入画敕字此所以为敕也然后政事堂出牒布于外所以云牒奉敕云云也庆歴中予与苏子美同在馆子美尝携其逺祖防唐时敕数本来观与子家者一同字书不载勑字而近世所用也皇祐二年仁宗始祀明堂范文正公时守杭州而杜正献致政居南都侍郎希鲁致政居苏州皆年耆体康范公建言朝廷部礼宜召元老旧徳陪位于廷于是乃诏南都起杜公西都起任安惠公陪祀供帐都亭驿以待焉二公卒不至加赐衣带器币赐一于出身自后前两府致政者大礼前率有诏召之然亦无至者礼毕皆赐衣带器币焉
　　本朝两省清望官尚书省郎并出入重戴祖宗时两制亦同之王黄州罢翰林滁州谢上表云臣头有重戴身被朝章是也其后祥符天禧间两制并彻去之非故事也祖宗时未有磨勘每遇郊祀等恩皆转官未满二载者不转官例加五阶王黄州自知制告未有勲便加柱国在滁州为散郎自承奉郎加朝散大夫阶
　　宋偓后唐明宗之外孙汉太祖之驸马歴累镇节度检校太师同中书门下平章事有女十五人开寳皇后最居长韩枢密崇训寇莱公王武恭公皆其壻也多享国封张尚书安道言尝收得旧本道家奏章图其天门有三人守卫之皆金甲状谓葛将军掌旌周将军掌节【其一忘记】嘉祐初仁宗梦至大野中如迭错失道左右侍卫皆不复见既而遥望天际有旛幢车骑乗云而至辍乗以奉帝帝问何人答曰葛将军也以仪卫防送帝至宫阙乃寤后诏令宫观设像供事之于道书中求其名位然不得如图之详也
　　至道二年十一月司天冬官正杨文镒建言歴日六十甲子外更留二十年太宗以谓支干相承虽止于六十本命之外郤从一嵗起首并不见当生纪年若存两周甲子共成上夀之数使期頥之人犹见本年号令司天议之司天请如上防印造新歴颁行可之
　　本朝之制凡霈宥大赦曲赦徳音三种自分等差宗为言徳音非可名制书乃臣下奉行制书之名天子自谓徳音非也予按唐常衮集赦令一门总谓之徳音盖得之矣
　　太宗淳化五年日歴载上谓侍臣曰听断天下事直须耐烦方尽臣下之情昔荘宗可谓百战得中原之地然而守文之道可谓懵然矣终日沈饮听郑卫之声与胡乐合奏自昏彻旦谓之防帐半酣之后置畎酒箆沈醉防弓至夜不已招箭者但以物击银器言其中的与俳优辈结十弟兄每略与近臣商议事必传语伶人叙相见迟晩之由纵兵出猎涉旬不返于优倡猱杂之中复自矜写春秋不知当时刑政何如也苏易简书于时政曰上自潜跃以求多详延故老问以前代兴废之由铭之于心以为鉴戒上来数事皆史传不载秉笔之臣得以纪録焉
　　唐日厯贞观十年十月诏始用黄麻纸写诏敕又曰上元三年闰三月戊子敕制敕施行既为永式比用白纸多有虫蠧自今巳后尚书省颁下诸司及州下县宜并用黄纸【魏志刘放孙资劝明帝召司马宣王帝纳其言即以黄纸令放作诏】

　　説郛卷四十一上
<子部,杂家类,杂纂之属,说郛>
　　钦定四库全书
　　説郛卷四十一下　　　　元　陶宗仪　撰渑水燕谈录【玉关之】
　　庆厯中郎官吕觉者勘公事巳囘奏对臣衣绯已久乞改章服仁宗曰待别差遣与卿换章服不欲因鞠狱与人恩深虑刻薄之徒望风希进加人深罪耳帝寛厚钦恤之徳如此庙号曰仁不亦宜乎
　　皇祐末契丹请太庙乐仁宗以问宰相对曰恐享祀不可习也枢宻副使孙公沔曰当以礼折之请谓使者曰庙乐之作皆本朝所歌以咏祖宗功徳也他国可用耶使如能助吾祭乃观之仁宗具言使者不敢复请陈文惠将终前一日自爲墓志曰宋有頴州先生尧佐字希道号智余子年八十不爲夭官一品不爲贱老而纳禄不爲辱三者粗备归息于先秦国太夫人仲兄丞相栖神之域吾何恨哉
　　范文正公知邠州暇日率僚属登楼置酒未举望见缞绖数人营理葬具者公亟令询之乃寄居士人卒于邠将出殡近郊谓棺椁皆所未具公怃然即辍宴席厚赒给之使毕其事坐客感叹有泣下者
　　孙明复先生近居太山之阳枯槁憔悴髪皓白着春秋尊王严十五篇爲春秋学士未有过之者也故相李文正公守兖就见之叹曰先生五十一室独居谁事左右不幸风雨食饮生疾奈何弟之女贤可以奉先生箕帚固辞文正公曰吾女不妻先生不过爲一小官人妻先生徳髙天下幸婿李氏荣贵莫大于此先生曰宰相国女不以妻公侯贵戚而固以嫁山谷衰老藜藿之人相国之贤古无有也余不可不成相国之贤遂妻之其女亦甘淡薄事先生以尽妇道当时士大夫莫不贤之赵晢好学著述太宗擢典制诰逾月卒子束之亦有文前以軄事死塞下家极贫三女皆防无田以养无宅以居仆赵延嗣者久事舍人义不忍去竭力营衣食以给之虽劳苦不避如是者十余年三女皆长延嗣未尝见其面至京师访舍人之旧媒嫁三女见宋翰林白杨侍郎防之发声大哭具道所以二公惊谢曰吾被衣冠且与舍人友而不能恤舍人之孤不迨汝逺矣迎三女归京师择良士嫁之三女皆有归延嗣乃去徂徕先生石守道爲之传以厉天下云
　　曹天州于令仪者市井人也长厚不忤物晩年家颇丰富一夕盗入其家诸子擒之乃邻子也令仪曰女素寡悔何苦而爲盗邪曰迫于贫耳问其所欲曰得十千足以衣食如其欲与之既去呼之盗大恐谓曰汝贫甚夜负钱以归恐爲人所诘留之至明使去盗大感愧卒爲良民乡里称君爲善士君择子侄之秀者起学室延名儒以教之子伋侄杰仿举进士第今爲南曹令
　　眉山苏询少不喜学防壮犹不知书年二十七始发愤读书举进士又举茂才皆不中曰此未足爲吾学也焚其文闭户读书五六年乃大究六经百家书説嘉祐初二子轼辙至京师欧阳文忠公献其书于朝士大夫争持其文二子举进士亦皆在髙等于是父子名动京师而苏氏文章擅天下目其文曰三苏盖询爲老苏轼爲大苏辙爲小苏也
　　旧制郊祀礼成驾还阙门有勘契之仪其制以竹爲涂长三尺镂金饰其端缄以泥金缝囊金吾掌之金涂铜爲镟长三尺其端所以合符者也贮以泥金紫囊驾前掌之驾至端门阍吏阖扉以问曰南来者爲谁驾前司告曰大皇皇帝奏请行勘箭之仪施交勘奏曰勘乞又审曰是否赞者齐声曰是三审乃辟扉列班起居驾乃入契刻檀爲金饰鳞鬛别刻檀板爲坎足以容鱼驾前掌鱼殿前掌板驾过殿门合鱼乃啓扉其制如勘箭之仪熈宁中诏罢其制
　　京师品官之防用浮屠法系钟初无定制景徳中令文武卿监武臣大将军合妇人郡夫人以上令于夫请开寳系钟至于爲例
　　进士之举至于本朝尤盛而沿革不一开寳六年因徐士廉伐鼓诉讼帝御讲武殿覆试自此始赐诗自兴国二年吕正榜始分甲第自兴国八年王世则榜始赐袍笏自祥符中姚晔榜始赐宴自吕正榜始赐同出身自王世则榜始赐别科出身自咸平三年陈克咨榜始唱名自雍熈二年梁颢榜始称封誊录覆考编排皆始于景徳祥符之间
　　庆厯中欧阳文忠公谪守滁州有琅玡幽谷山川竒丽鸣泉飞瀑如环佩公登临忘归僧智仙作亭其上公刻石爲记以遗州令既去十年太常博士沈遵好竒之士闻而往游其地山水秀絶以琴写其声爲醉翁引以叙其事然调不主声爲知琴者所惜后三十余年公薨遵亦殁其后庐山道人崔闲遵客也妙于琴理常恨此曲无词乃谱其声请撰于东坡居士以补其缺然后声词皆备遂爲音中絶妙好事者争传其词曰琅然清圆谁弹响空山无言惟有醉翁和其天月明风露娟娟人未眠荷蒉过山前曰有心也哉此贤【第二叠泛声同此】醉翁在日声和流泉醉翁去后空有朝吟夜怨山有时而童巅水有时而囘川思翁无嵗年翁今爲飞仙此意在人间试听徽外三二弦方居士之补词其声闲爲弦倚爲词顷刻而就无有防窜遵之子爲比邱号未觉真禅师居士书以与之云二水同器有不相入二琴同手有不相应沈君信手弹琴而与泉合居士纵笔作词而与琴防此必有真同者矣洛阳至京六驿旧未尝进花李文定公留守始以花进嵗差府一人乘驿马昼夜驱至京师所进止姚黄魏紫四五朶用叶衬笼中借覆上下使马不动摇亦所以御日气有以蜡封花蒂可数日不落至今嵗贡不絶江隂军北距大江地僻鲜过客无将迎之烦所一县公事絶少通州南阻江东北滨海士大夫罕至居民以鱼盐自给不爲盗贼狱讼希简士宦三州者最爲优逸故士大夫以江隂爲两浙道院通州爲淮南道院也

　　幙府燕闲录【毕仲询】
　　唐末钱尚父镠始兼有吴越将广牙城以大公府有术者告曰王若改旧爲新有国止及百年如填筑西湖以爲之当十倍于此王其图之镠笑谓术者曰岂有千年而天下犹无真主乎有国百年吾所愿也即于治所増广之及忠懿归朝钱氏霸吴越凡九十八年
　　范文正公尝爲人作墓铭已封将发忽曰不可不使师鲁见明日以示尹师鲁曰希文名重一时后世所取信不可不慎也今谓转运使爲部刺史知州爲太守诚爲脱俗然今无其官后必疑之此正起俗儒争论也希文抚已曰赖以示子不然吾防失之范文正公作岳阳楼记爲世所贵尹师鲁读之曰此传奇体也
　　吴参政少以学防登科复中贤良爲翰林学士常常草制以示欧阳文忠称之因戏曰君福至心灵欧阳文忠在翰林日尝与同院出游有逩马毙犬于前文忠顾曰君试言其事同院曰有犬卧于通衢逸马蹄而杀之文忠曰使子修史万卷未巳也内翰以爲何如文忠曰逸马杀犬于道
