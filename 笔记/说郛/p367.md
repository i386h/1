<!-- { "loadSidebar": true } -->
　　广政元年上已逰大慈寺宴从官于玉溪院赋诗俳优以王衍为戏命斩之三月民讹言后宫产蛇取人心肝食百姓惊恐逾月方止十一月地震屋柱皆揺三日而后止
　　二年六月地震汹汹有声三年正月上元观灯露台二月王师至兴州所在不战而下遂防利州崇韬布阵将战昭逺据匡床不能起免胄而逃为追骑所获昶大惧出金帛募兵令诘统之守劒门成都震恐皆怨昭逺召祸而恨诛之不速也昭逺入城依东门院僧为小沙弥知祥饭僧见昭逺慧黠留给侍昶左右累迁卷使通知枢宻院未防节制山南廵邉至文州见古塜有尸如生乃大中年文州步军都虞文和之墓命判官文谷作文重葬之梦文和谓曰我已为太乙真人侍者子当有兵刃之厄既能葬我可以免祸至是为王师所获至阙下太祖诘曰汝何诱昶而结刘钧昭逺曰臣愚无知但忠于本国耳太祖释之以为领军大将军开寳年卒二十八年正月王师防防节度使髙彦俦自焚死彦俦太原人是月剑门不守诘奔还问计于左右老将石赟曰北军逺来势不能久可坚壁以老之昶沉吟乆之乃弹指叹曰吾父子以丰衣美食养兵四十年无一人为我东向发一箭今若闭垒谁肯効命乃遣通奏使伊审徴赍表诣魏城乞降其表畧曰生自并门长于蜀土幸以先人之基构得从幼岁以纂承只知四序之推移不识三灵之改卜伏自皇帝陛下大位出震圣徳居尊声教被于遐荒庆泽流于中夏当凝旒正殿亏以小事大之仪及告类圜丘旷执防奉琛之礼盖属地居遐僻路阻阙庭已慙先见之明因有后时之责今则皇威电赫圣畧风驰干戈所指而无前鼙鼓才临而自溃山河郡县半入于提封将卒仓储尽归于图籍但念臣中外骨肉二百余人髙堂有亲七十非逺弱龄侍奉只在庭帏日承训抚之恩粗勤孝养之道实愿克终甘防保此衰年太祖知其始有归国之谋拜工部尚书赐宅一区其妻刘氏追感亦卒七年十二月赠右仆射事蜀十年赀货巨万奢侈逾度妓妾百数尝读王恺石崇传笑曰穷俭乞儿也以此为富可笑可叹王衍及昶降表皆昊为之蜀人鄙其所为夜书其门曰世修降表李家
　　十二月太后梦青衣神言是宫中卫圣龙神乞出居于外乃于昭觉寺庑下建堂自内引出置于寺中识者以为不祥
　　二十四年十月汉州什邡井中有火龙腾空而去昶书兆民頼之四字误写兆为赵十一月民讹言国家迁天水皆不祥也
　　二十五年正月以诘为太子诘字遵圣昶长子归朝受泰寜节度知贝州封滕国公知滑州滁州卒子九人弟珏入朝为统军卒
　　二月壁州白石县巨蛇见长百余丈三月王师平荆湘昶惧将发使朝贡枢宻使王昭逺固止之
　　二十六年四月遂州方义县雨雹大如斗五十里内飞鸟六畜皆死
　　二十七年春昶遣使赍帛书通好于太原尊刘钧为天子至境上为疆吏所获太祖怒命王全斌崔彦进等六将由凤州路刘光乂等二将由防州路领兵来讨遣王昭逺赵彦韬韩保正李珪率兵拒战昶谓昭逺曰今日之师皆卿所召勉力为朕立功谓宰相李昊等饯于城外昭逺酒酣攘臂言曰此行非止克敌当领此雕面恶少数万人取中原如反掌及行执鐡如意指挥诸将自比孔明人窃笑之
　　孟知祥以为蒙阳合召入侍太子昶嗣位累迁翰林学士为人吝啬好聚财求守外郡昶不欲其出令合兼简州刺史乃召合曰汝至成都嵗必输钱数千緍三掌贡举贿厚者登高科人面讦其直无有愧色门生軰至相见甚懽延话终日乃曰吾近凿一井水甚甘乃各饮一杯竟不设荈其鄙啬如此
　　十七年正月赦周世宗即位改元显徳
　　十九年正月大赐赦民免今年夏租以周师出境也二十年六月周世宗归我秦鳯之俘昶遣使致书谢署大蜀皇帝世宗不荅昶曰朕郊祀天地称天子时尔方防窃作贼何得相薄邪
　　十二月旌表蓬州县孝子程崇雅门以割股进父及泣竹林而得冬笋以疗母疾
　　二十一年十一月天雨血
　　二十三年正月人日昶谒和陵正月龙见于垒关时艺祖皇帝见龙元年也十一月宰相李昊请言曰臣观大宋启运不类汉周天厌乱久矣一统天下其在此乎若通职贡亦保安三蜀之长防也昶曰卿且去朕徐自图之昊字穹佐唐相绅后
　　四月太子太傅致仕王处囘卒囘字亚贤彭城人初有道士朱桃椎谒之于堦前以劒拨取花子三粒种之须臾艸花三朶谓处囘曰此仙人旌节花公富贵之兆处囘后歴三镇果如其言性寛厚养士家资巨万初幼时相者周豹见之曰此寳精也当大富故处囘积镪比内藏三之二
　　十五年正月下诏劝农三月以赵廷隠别墅为崇勲园幅员十余里台榭亭沼穷极奢侈六月朔宴教坊俳优作灌口神队二龙战鬬之象须防天地皆暗大雨雹明日灌口奏岷江大涨其夕大水漂城壊延秋门深溺数千家摧司天监太庙令宰相范仁恕祷青羊观又遣使往灌州下诏罪已十一月地震十二月天雨毛
　　黄松子曰知祥以戚里之亲领三蜀之寄馆留宫中召宴卧内其恩可谓隆矣及明宗即位重诲専政始搆欵式遂变诚节擅诛李严専畜季良遂结董璋攻遂阆其防扈之心着矣议者以王孟僣窃其恶均一予以建之不臣犹有可恕尝论之于前矣知祥始末陈于后唐托葭莩之援阶将相之贵故当勤王戮力为国藩辅而乃僴然自帝不复顾忌迹其素心真乱臣贼子也昶孜孜求治与民休戚虽刑法稍峻而不至酷虐人颇安之然不识天时用庸臣之谋结并门之援此至愚极迷者之所不为而昶为之固宜诛之无赦及王师吊伐能翻手归命生享大国之封死有真王之赠子孙俱享厚禄





　　新城録【沈亚之】
　　元和九年蔡之帅死其子元济以其土叛逸掠陈汝之间冬纵兵临夀春屠马塘走其守令狐通焚霍邱淮南郡邑大骇民人卷席而居上闻之怒谪其守明年春诏执金吾李将军驰出守之既至收其壊卒聚夀春城使人劳井闾而市货耕桑之业始复民人莫知复为战矣八月乙巳乃夜引兵南出霍邱百四十里又折而西四十里营于万胜冈筑新城初将度曰吾士卒萍合之众也易散而难役吾以筑垒令之必苦难使冦闻之必袭吾思欲其自用乃召诸将谓曰吾旦日望气其状有冦谨备之令诸军分营连居环廻之间十有余里各视营之所向宜为数堵之垣以御暴矢耳诸将素奇将军言归而亟晓其卒故所命立就将军与监军使出周视之以武寜大称筑者之能劳以酒帛语宠其将因曰既已幸周缭之善也他将耻其功之不类乃复兴即日而垣周将军监军使出具牛酒为劳因士卒之乐又令曰山泽之地其土瘠漓今时方秋浸潦用事谓众之功难为也顾其垣今日而周明日而壊吾为诸君惜之诚能致其厚则土藏气色脉力相辅虽霖潦不为患矣筑者皆悦复争为厚及竟将军监军使出视之复劳曰嗟乎诸君之能众士之功也既周且厚始为其垣今则城矣因自吟曰城乎城乎使其増数仞而餙之冦虽蚩尤寜敢犯我乎遂归诸将相谓曰乃者将军之词得无意其高耶吾党亦丑其卑矣复増其筑于是新城遂具明日果冦来望见皆愕然因至新城傍共张防高言指城上曰为我曹敬谢将军讫辞而去诸将尽伏冦亦以王览董重质营其侧拒之十一月戊辰将军将卒万余西渡涧渠上史蔟冈与贼阵自平明至日中进退相延不得合及日侧将军乃谋曰彼必乗暮伺吾还兵击我必矣于是引兵急切履冦进退数里乃以精兵分伏其两隅复自进退间防其羸老先复令军中曰皆坐贼之后见官帜有引渡者以为兵怠俱还遂大呼疾驰东下于是伏兵皆奋断其后贼大溃杀伤千余生得数十人官卒死者亦数百人是时李时亮为先锋将使百骑逰击左右独五人环驰如毂至贼麾下斩其将王览继辔转鬬而归十一年夏高霞寓败于随唐既谪尽发其卒属陈秋捕得冦兵尽罢南境之备俱东备矣九月使偏将军李曜领歩卒数百人从险道夜行衘枚入冦境西过九女原百余里屠其堡众三十余垒又使义营诸将西北境安阳山破其土附屯戍之众数十百人招其降民男女万户得其将二人用之久之朝之卿士以为将军怠于战或发其语而客亦有来诘于将军曰始天下高将军之义以将军兵临三州之冦谓一举而取何为久不称其获与将军曰子之望吾非也夫锄深根者必利其锸乃吾之部多吴楚耕贩之人习于沮泽之上彼鱼鸟之性其生也恇恇如偷见其防翔之羣非不多也及抚掌而骇之即争为溃矣而冦亦素难吾名常以精卒待我今驱是于欹谷之间与冦决鬬譬由畜彘之御穷狼寜有所抗盖居之严城以固其意今旦暮从壁上望见寇骑号呼奔突之状以熟其目然吾又常喻以风云胜败之语以壮所恃如目熟而恃壮及其可用吾伺其利而击之期于必胜此吾所効也十一年冬诏书促战十月乙未上遣中贵人来临视将军于是图其阵于帐中令诸将各识其序旦暮撃鼓教士卒为分合圆方之势备画所用将军出客有难之者自建中于今淮西三叛其间矣虽赦令然未尝斯须忘战故介兵人传其兵父训之子兄教之弟非战事不语是冦以将军名闻天下故不敢犯自将军西出疆屯兵于万胜城以控其要濠水而东连次江淮之间郡邑之人耕桑自力展转相属曾不为冦虞此将军之功也以强计毅诚招其转祸之人继来如绳此将军之用也今将军不以此为百全之基驱貊越之人身自蒙坚而与必死之冦决命顷刻即万有一不如将军之指东土之固将安仰哉对曰此吾已熟于计久矣然吾昔尝仕于河塞十有余年若偻之忘伸也前行始入觐不意蒙宠于过悮使率师振旅吾之力唯其所屈已死効夫马随覊而引者也覊之使驰则为之驰覊缓则步安有择涂陆而避僵蹶哉如有纵之不前衘之不止徒见挞贱之弃焉得延颈踠足以待御且圣上旦暮待绩于吾中贵继至亦吾蒙覊之日也何敢自引于便而已矣遂以十一月庚辰夜漏过四十刻引兵西渡上史蔟收之下瞩贼垒分练皆察及日中大风从西起拆干廻帜将军谓中贵人曰今日之非其利也愿屯兵堡史蔟以伺之中贵人曰某受命视公战不视公守将军不得已乃阵中军为前武寜军次之左右辅皆亲兵战凡十合防庐宣之军居间闻战声自惊溃失次且遁时贼军方苦中军武寜之杀伤防欲引去及闻庐宣之军惊溃即分精兵数百劲突所溃以击之而将军复与中军武寜深逐贼而行数十里因与庐宣之军相弃庐宣之军先遁去卒无所伤至暮中军力鬬遂死其将曹惟直张忠信杨浑等及卒死者数百人武寜死者亦数百人还军新城虽无功者亦劳之以故士卒无战苦畏叛之患时亚之客夀春得详其语而书之以备史聴













　　愧郯録【岳珂】
　　申福殿
　　江州庐山有宫曰太平兴国侍从领祠官建申福殿奉高皇本命实绍兴二十八年十二月丁亥朔赐名珂按京师有龙徳宫乃徽祖潜邸宣和与子之后移御是间中已有申福臻祥二殿攷之防要绍兴九年和议始成有司指以为安奉龙輴之地盖不特复名之当易而已
　　号諡之异
　　神宗将加仁英二室諡元丰六年五月丙子朔诏改加上尊諡为奉上徽号令三省官与太常寺同定初六字为諡増十字为号盖始此云
　　宗族之别
