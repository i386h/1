<!-- { "loadSidebar": true } -->
　　宋考功以事累贬黜后放还至江南游灵隠寺夜月极眀长廊吟行且为诗曰鹫岭郁岧嶤龙宫隠寂寥第二聨搜竒思终不如意有老僧防长明灯坐大禅牀问曰少年夜分乆不寐而吟讽甚苦何邪之问答曰弟子业诗适偶欲题此寺而兴思不属僧曰试吟上聨即吟与之再三吟讽因曰何不云楼观沧海日门听浙江潮之问愕然讶其遒丽又续终篇曰桂子月中落天香云外飘扪萝登塔逺刳木取泉遥霜薄花更发氷轻叶未凋待入天台路看余度石桥僧所赠句乃为一篇之警策迟眀更访之则不复见矣寺僧有知者曰此骆賔王也之问诘曰当敬业之败与賔王俱逃捕之不获将帅虑失大魁得不测罪时死者数万人因求戮二人者函首以献后虽知不死不敢捕送故敬业得为衡山僧年九十余乃卒【出赵鲁游南岳记】賔王亦落发徧游名山至灵隠以周歳卒当时虽败且以匡复为名故人多防脱之韩吏部作轩辕弥明传言尝与文友数人会宿有老道士形貌异自通姓名求宿言论甚竒既及饮酒众度其必不留情于诗因聨句咏罏中石罂将以困之其首唱曰巧匠斲山骨刳中事煎烹至弥明自云不善俗书书则人多不识遣人执笔吟曰龙头缩菌蠢豕腹涨膨脝座客无不叹异防人思竭不能复续弥明连足成之有微吟者其声凄苦弥明咏中讥侮之曰仍于蚯蚓窍更作苍蝇声状罂之声既已酷似讥微吟者亦复着题皆大惊伏须臾倚壁而睡鼻中大鼾其声如雷座人异且畏之咸避就寝既明失之莫知所在
　　元相公稹为御史鞫狱梓潼时白尚书在京与名軰游慈恩小酌花下为诗寄元曰花时同醉破春愁醉折花枝当酒筹忽忆故人天际去计程今日到梁州时元果及褒城亦寄梦游诗曰梦君兄弟曲江头也向慈恩院里游驿吏唤人排马去忽惊身在古梁州千里神交合若符契友朋之道不其至欤
　　马相植罢安南都防与时宰不通又除黔南殊不得意维舟峡中古寺寺前长堤堤畔林木夜月甚明见人白衣缓歩堤上吟曰截竹为筒作笛吹凤凰池上凤凰飞劳君更向黔南去即是陶钧万类时厯厯可听吟者数四遣人邀问即已失之后自黔南入为大理卿迁刑部侍郎判盐铁遂作相
　　征咎第六
　　诗人刘希夷尝为诗曰今年花落顔色改明年花开复谁在忽然悟曰其不祥欤复遘思逾时又曰年年歳歳花相似歳歳年年人不同又恶之或解之曰何必其然遂两留之果以来春之初下世
　　崔曙进士作明堂火珠诗牍帖曰夜来双月满曙后一星孤当时以为警句及来年曙卒唯一女名星星人始悟其自谶也
　　范阳卢献卿大中中举进士词藻为同流所推作愍征赋数千言时人以为庾子山哀江南之亚今谏议大夫司空图为注之连不中第薄游衡湘至郴而病梦人赠诗曰卜筑郊原古青山唯四邻扶踈绕台榭寂寞独归人后旬日而殁郴守为葬之近郊果以夏初窆皆符所命
　　嘲戏第七
　　宋武帝尝吟谢庄月赋称叹良乆谓顔延之曰希逸此作可谓前不见古人后不见来者昔陈王何足尚邪延之对曰诚如圣防然其曰美人迈兮音尘阔隔千里兮共明月知之不亦晩乎帝深以为然及见希逸希逸对曰延之诗云生为长相思殁为长不归岂不更加于臣邪帝拊掌竟日
　　国初长孙太尉见欧阳率更姿形麽陋嘲之曰耸膊成山字埋肩畏出头谁言麟阁上畵此一猕猴询亦酬之曰索头连背暖漫裆畏肚寒秪缘心混混所以面团太宗闻之而笑曰询此嘲曽不畏皇后邪
　　则天朝左司郎中张元一滑稽善谑时西戎犯边则天欲诸武立功因行封爵命武懿宗綂兵以御之冦未入塞懿宗始逾邠郊畏懦而遁懿宗短陋元一嘲之曰长弓短度箭蜀马临髙蹁去贼七百里隈墙独自战忽然逢看贼骑猪向南防则天闻之初未悟曰懿宗无马邪何故骑猪元一解之曰骑猪者是夹豕走也则天乃大笑懿宗怒曰元一夙构贵欲辱臣则天命赋诗与之懿宗请赋菶字元一立嘲曰裹头极草草掠鬂不菶菶未见桃花靣皮先作杏子眼孔则天大欢故懿宗不能侵伤开元中宰相苏味道与张昌龄俱有名暇日相遇互相夸诮昌龄曰某诗所以不及相公者为无银花合故也苏有观灯诗曰火树银花合星桥铁锁开暗尘随马去明月逐人来味道云子诗虽无银花合还有金铜钉昌龄赠张昌宗诗曰昔日浮丘伯今同丁令威遂相与拊掌大笑
　　诗人张祜未尝识白公白公刺苏州祜始来谒才见白白曰久钦篇籍尝记得君欵头诗祜愕然曰舍人何所谓白曰鸳鸯钿带抛何处孔雀罗衫付阿谁非欵头何邪张顿首微笑仰而答曰祜亦尝记得舍人目连变白曰何也祜曰上穷碧落下黄泉两处茫茫皆不见非目连变何邪遂与欢宴竟日
　　沈佺期防以罪谪遇恩官还秩朱绂未复尝内宴羣臣皆歌廻波乐撰词起舞因是多求迁擢佺期词曰廻波尔时佺期流向岭外生归身名己蒙齿录袍笏未复牙绯中宗即以绯鱼赐之崔日用为御史中丞赐紫是时佩鱼须有特恩内宴中宗命羣臣撰词曰台中鼠子直须诸信足跳梁上壁龛倚翻灯暗汚张五还来齧带报韩三莫浪语其王相大家必欲赐金卖却猫儿相报上中宗亦以绯鱼赐之
　　中宗朝御史大夫裴谈崇奉释氏妻悍妒谈畏之如严君尝谓人妻有可畏者三少妙之时视之如生菩萨及男女满前视之如九子魔母安有人不畏九子魔母耶及五十六十薄施妆粉或黑视之如鸠盘荼安有人不畏鸠盘荼时韦庶人颇袭武氏之风轨中宗渐畏之内宴唱廻波词有优人词曰廻波尔时栲栳怕妇也是大好外边秪有裴谈内里无过李老韦后意色自得以束帛赐之

　　续本事诗【聂奉先】
　　市语
　　今时市语答人真实事则称见来此语盖已乆矣坡赠黄山人诗云靣颊照人元自白眉毛覆眼见来乌以此
　　甘露事
　　杜牧之集有李给事诗二首其中有纷纭白昼惊千古铁锁朱殷几一空之句谓郑注甘露之事也
　　禁酒
　　卢仝诗云何时得去禁酒国今吾谪岭南万户酒家有一婢昔尝为酒肆颇能伺候多暖自今当不乏酒可以日饮之何其厺禁酒国矣
　　软红
　　前軰戏云有西湖风月不如东洛软红香尘之语故东坡和钱穆公蒋頴叔从驾景灵宫诗云半白不嗟垂项发软红犹恋属车尘
　　氷防
　　氷防事见因话录云欧阳有诗云独宿氷防梦帝阙
　　红麴酒
　　余疑李贺云酒滴珍珠红夏彦刚云江南人造红麯酒
　　葡萄酒
　　白乐天云管吹杨栁燕姬酌葡萄谓太原出葡萄酒也然此乃律诗用平声读则太不调用仄声读则近俗耳
　　芡实
　　京师芡实最盛于会灵观之凝祥池故文忠诗曰凝祥池锁防灵观滞留江海得加飡仆射坡在郑州世亦称其芡实也
　　酴醿
　　酴醿本酒名也新开花本以其顔色似之故以取名山谷所以有名字因壶酒风流付枕帏之句又云风流彻骨成春酒梦寐宜人入枕囊
　　诗媒
　　诗云白藕作花风已愁不堪残睡更回头晚云带雨归飞急去作西窓一夜秋此赵璘细君王氏所作也徳遴既鳏居因见此篇遂与之为亲余以为乃二十八字媒也
　　海棠
　　东坡谪黄州居于定恵院之东杂花满山而独有海棠一株士人不知贵东坡为作长篇平生喜为人写盖人间刋石者自有五六本云吾平生最为得意诗也
　　笔管诗
　　唐徳州刺史王倚家有笔一管粗于常笔刻从军行人马毛发亭台山水无不精絶判两句曰亭前琪树已堪攀塞北征人尚未还
　　白鴈
　　北方白鴈似鴈而小色白秋深乃来白鴈至则霜降河北人谓之霜信杜甫诗云故国霜前白鴈来即谓此
　　簿尉
　　杜甫赠髙适诗云脱身簿尉中始与棰楚辞韩退之赠张功曹诗云判司卑官不堪说未免捶楚尘埃间杜牧寄小侄阿宜诗云叅军与簿尉尘土惊皇皇一语不中治鞭捶身满疮以此明唐之叅军簿尉有过即受笞杖之刑犹今之胥吏也
　　槐黄
　　俗云槐花黄举子忙谓槐之方花乃进士赴举之时而唐诗人翁承赞诗云雨中妆防望中黄勾引蝉声送夕阳忆得当年随计吏马蹄终日为君忙乃知俗语亦有所自也

　　说郛卷八十
<子部,杂家类,杂纂之属,说郛>
　　钦定四库全书
　　説郛卷八十一　　　　元　陶宗仪　撰
　　防溪诗话【黄彻】
　　李杜不可齐名
　　世俗夸太白赐衣调羮为荣力士脱靴为勇愚观唐宗之于白岂真乐道下贤者哉其意急得艶词媟语以悦妇人耳白之论撰亦不过为玉楼金殿鸳鸯翡翠等语社稷苍生何赖就使滑稽傲世然东方亦不忘纳谏况黄屋既为之屈乎説者以谋谟潜宻厯攷前集爱国忧民之心如子美语一何鲜也力士门闼腐庸惟恐不当人主意挟主势駈之何所不可脱靴乃其职也自退之为蚍蜉撼大树之喻遂使后学吞声余窃谓如论其文章豪逸真一代伟人如论其心术事业安可施廊庙李杜齐名真忝窃也
　　渊明心乎忠爱
　　渊明心乎忠爱非谓枯槁其所以感叹时世推迁者葢伤时人之急于声利也非谓乱离其所以愁愤于干戈盗贼者葢以王室元元为怀也俗士何以识之
　　戏拟苏张
　　许身一何愚自比稷与契杜陵布衣老且愚信口自比稷与契其平居趋超自是唐虞上人时夸仪秦似不可晓飃飃苏季子六印佩何迟敝裘苏季子厯国未知还季子黑貂敝得无妻嫂欺战国奸民苏张为渠此老不应未喻及观薇蕨饿首阳裘马资厯聘贱子欲适从疑误此二柄其意甚明前言葢戏耳
　　白鸟
　　江湖多白鸟天地有青蝇人遂以白鸟为鹭而礼记月令羣鸟养羞郑氏乃引夏小正丹鸟白鸟之説谓白鸟为蚊蚋则知以对青蝇意有深矣不然江湖多白鹭有何説邪
　　仁爱民物
　　杜云筑塲怜穴蚁拾穗许村童人谓有仁爱民物意临川咏促织云只向贫家促机杼几家能有一机丝愚谓世之严督征赋不恤疲瘵之有无者虽魁然其形实防防智尔
　　甘泉寺诗
　　澧阳道旁有甘泉寺因莱公丁谓曽留行记从而题咏者甚众碑牌满屋孙讽有平仲酌泉曽顿辔谓之礼佛遂南行髙台下瞰炎荒路转使髙僧薄宠荣人多传道余独恨其语无别自古以直道见黜者多矣岂能贪宠荣者哉又有人云此泉不洗千年恨留与行人戒覆车害理尤甚莱公之事亦例为覆车乎因过之偶为数韵其间有云已慿静止鉴忠精更遣清泠洗谗喙葢指二公也
　　留题
　　黄州麻城县界有万松亭连日行清阴中其馆亭亦可爱适当闗山路往来留题无数东坡伤来者不嗣其意尝有诗云十年栽种百年规好德无人助我仪又云为问几株能合抱殷勤记取角弓诗后碑壤有士题云旧韵无仪字苍髯有恨声
　　银瓮
　　老杜复见诸山得银瓮注引礼记山出器车注葢瑞应图曰王者宴不及醉刑罚中人不为非则银瓮出昌黎我有双饮醆其银得朱提见汉志朱提银八两为一流注朱提邑名
　　轻以告人
　　尝恨王子猷作此君语轻以难名者告人遂使庸夫俗子忘意其间酤坊茗肆适以汚累之谪仙云但得酒中趣勿为醒者传此理信然东坡云此味只忧儿軰觉逢人休道北凉人生此乐须天赋莫遣儿曹取次知使子猷知此必钳其喙也
　　友朋
　　司马温公云清茶淡话难逢友浊酒狂歌易得朋虽造次间语亦在于直谅之益而退便僻之损也
　　理语
　　张无尽题武昌陵竹寺云孟宗泣竹笋冬生岂是青青竹有情影响主张非别物人心但莫负幽明语虽浅直然当于理
　　诗不务竒
