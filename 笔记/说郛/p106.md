<!-- { "loadSidebar": true } -->
　　张靖言荆公在金陵未病前一岁白日见一人上堂再拜乃故羣牧吏其死也已乆矣荆公惊问何故来吏曰相公恩以待制故来荆公怆然问雱安在吏曰见今未结絶了如要见可于某夕幕庑下切勿惊呼唯可令一亲信者在侧荆公如其言顷之见一紫袍博帯据案而坐乃故吏也狱卒数人枷一囚自大门而入身具桎梏曳病足立廷下血污地呻吟之声殆不可闻乃雱也雱对吏云告早结絶良乆而灭荆公防失声而哭为一指使掩其口明年荆公薨靖公门人其説甚详
　　国朝諡文公者杨亿王洙二人欧阳永叔薨欲以文为谥时议者谓韩愈得文已为僣矣修岂可得于是谥文忠有曰必留与介甫绍圣初荆公果谥文
　　仁庙皇嗣未立羣臣多言独韩魏公有力一日殿上陈宗庙大计上不得已颔之遂降诏立濮邸比车驾还宫不食者再左右问安否上垂涕曰汝不知我今日已有交代宫人有数某妃将入阁者曰何遽使他人为上曰是他韩琦已处置了复泣下晩年每遇真庙讳日羣臣拜慰必闻上恸哭其声哀咽黔川谢师徳尝収梁职贡图小笔尤精后有陶尚书跋尾数百字开寳时亲笔公甚爱之公云其画絶妙世鲜有之师徳公之女夫也曹后称制日韩琦欲还政天子而御寳在太后閤皇帝行幸即随驾琦因请具素仗祈雨比乗舆还御寳更不入太后閤即于帘前具述皇帝圣徳都人瞻仰无不欢慰且言天下事乆烦圣虑太后怒曰教做也由相公不教做也由相公琦独立帘外不去及得一言有允意即再拜驾起遂促仪鸾司折帘上自此亲政
　　神宗时旱一西僧呪水金明池云气蔽水加黒僧云罗义神灾刼重战退天神不令下雨但可于某日内东门降雨数防而已果如其言
　　张日用知徳清军大旱民有争水者日用曰今为汝借水三寸三日内还汝乃于水中刻表为记日用即诣一庙为文具述借水事立庙中以俟即日大雨夜人视其表果及三寸而止
　　滕逹道钱醇老孙莘老孙巨源治平初同在舘中花时人各厯数京师花最盛处滕曰不足道约旬休日率同舍游三人者如其言逹道前行出封丘门入一小巷中行数歩至一门陋甚又数歩至大门特壮丽造防下马主人戴道防衣紫半臂徐歩而出逹道素识之因曰今日风埃主人曰此中不觉诸公宜徃小防至则杂花盛开雕栏画栋楼观甚丽水陆毕陈皆京师所未尝见主人云此未足佳頥防开后堂门坐上已闻乐声矣时在谅闇中莘老辞之众遂去莘老尝语人平生防花只此一处
　　公曰荆公三经学者以谓如何余曰荆公学尤于理非后生所易知故学者又为穿凿所谓秦有司负秦法度也然荆公亦有所失如周官言赞牛耳荆公言取其顺聼不知牛有耳而无窍本以鼻聼诗谁谓防无牙荆公谓防实无牙不知防实有牙昔曾有人引一牛与荆公辩之又尝捕一防与之较公曰然
　　石曼卿谪海州日使人拾桃核数斛人迹不到处以弹弓种之不数年桃花遍山谷中
　　卢桐昭州人蔡挺荐为国子直讲为人朴质不修人事至京杜门以故皆疎之唯孙莘老与之善莘老见桐防易诘其义皆非今世所学得京房厯数之説莘老出京桐夜半饯之言莘老祸福后无不中者
　　予问公今三歳一郊奏补赏赉有不赀之费汉唐无之岂祖宗有深意乎公曰然盖自五代士卒骄无名邀赏故制此以厌人心议者欲裁损之不知此也
　　契丹有一佛寺甚壮丽使者至必焚香寺有大佛银铸金镀丰稷奉使见其供具器皿皆神宗赐髙丽之物盖髙丽制于契丹每遇契丹使至其国所居殿上鸱尾皆暂彻去
　　郑待制穆字闳中福州人与刘彛陈襄皆以徳行为世所尊号四先生时郑归闽公亦有诗送之曰清晓都门祖帐开路人相与叹贤哉流尘防翳防山眼落日休停别酒杯何待诸生留北阙自存遗直在东台连江四老嗟谁在白首今朝只独来
　　丁晋公执政不许同列留身唯王曾一切委顺未尝忤其意曾谓丁曰欲面求恩泽又不敢留身丁曰如公不妨一日留身进文字一卷具道丁事丁去数歩大悔之自是遂有朱崖之行
　　南北郊其牲用犊取其茧栗者牵特时必先引其母然后能行及杀之际其母哀鸣人不忍闻摄祀者多避之真宗一日晡时宣两府于崇政殿众疑今日别无奏事少顷乃赐食比暮召入禁中每人设一小閤子令易衫防上曰太平无事与卿等饮酒为乐左右列宫人上曰卿等家亦有之否独王旦对曰无有上以二人赐之及罢又赐香药皆珍寳也宫人解红绡金项帕系于袖中拜赐而出
　　阳城谪道州未行有书生五人访城冠甚敝城各以一缣与之比至道州城谒五龙祠其缣皆在神坐侧今刻石载其事
　　公晩谪归州遂得唐翰林学士李矗事矗尝谪知此郡唐史即不载独见于图经今郡宅有翰林堂公至归生男子遂以矗名之公在归尤多诗什有北扉西掖青云士千载飘零只两人谓此也盖公为紫微日尝兼权直学士院
　　公既谪归州路逢梁夀夀时贬化州分其子孙一半在郓梁有幼子八歳孙三歳至潭州为知州喻陟所逼家人数日环聚泣别至是梁奋然掷其子于地其孙方挽衣不肯去梁掣其手而行雨中徒歩而出道路为之泣下
　　南海有飞鸟自空中遗粪于舟秽不可闻丁晋公之贬崖鸟虽翔而粪不污至崖尽纵所乗牛马于山林间数年一夕皆集无遗者翊日遂有光州之命
　　公为京东宪置黑漆牌雌黄字云刑狱寃滥词理抑屈州县不理立此牌下按部使人前佩之一日有妇人恸哭牌下曰吾女死夫家不知其由公取其案劾之果得其寃一路震骇
　　公罢泰州幕时擕家人谒泗州雍熈塔见圣容不悦如怒色复归髙邮大病相继一子夭复调官西上复拜塔下见其容甚悦遂有六察之荐刘士彦为泗州日病甚其女刲股肉以进夜梦普照云我以与汝取得药来明日有徐州尼刘乡人也来献袈裟于塔下方挂塔之次于圣像中得药一贴题云和州厯阳县秦家治风药服之香气彻顶即日遂安
　　范文正少飬于外氏朱家朱南京人今留府后朱少卿宅是也文正学于府庠同舍有病者文正亲调药以疗病极嘱文正曰吾无以报子平生有一术游逺方未尝穷乏者术之力也今以遗子因授药一囊方书一小册文正不得已而留之未尝取视后二十年得其子还之封识宛然
　　子瞻在黄州术士多从之游有僧相见数日不交一言将去怀中取药两贴如莲蕊而黒色曰此烧炼药也有缓急服之子瞻在京师为公言至今収之后谪海岛无恙疑得此药之力

　　孙公谈圃卷下
　　子由尝为黄白术先治一室甚宻中置大炉将举火见一大猫据炉而溺须臾不见子由以谓神僊之术天使济贫乏待其人然后传予非其人遂不复讲
　　吕文靖生四子公弼公着公奭公孺皆少时文靖与其夫人语四儿他日皆系金但未知谁作宰相吾将验之他日四子居外夫人使小鬟擎四寳器贮茶而徃教令至门故跌而碎之三子皆失声或走归告夫人者独公着凝然不动文靖谓夫人曰此子必作相元祐果大拜
　　丁崖州多智数在海外有一贩夫辄与数百缗任其货易歳乆不问商人疑其意且欲报之曰相公或使之虽死不避丁乃预计南京春宴必有中使在坐因作表丐还封为书投府坐约商人曰汝必湏于是日到仍湏宴次投之商人欣跃而去至则如其言府坐得书惧不敢发欲匿之及中使已见遂因中使回附奏自是得移光州其表云虽迁陵之罪大应立主之功多
　　黄鲁直得洪州解头赴省试公与乔希圣数人待榜相传鲁直为省元同舍置酒有仆自门被髪大呼而入举三指问之乃公与同舎三人鲁直不与坐上数人皆防去至有流涕者鲁直饮酒自若饮酒罢与公同看榜不少见于顔色公尝为其妇翁孙莘老言甚重之后妻死作发愿文絶嗜欲不御酒肉至黔州命下亦不少动公在归州日见其容貌愈光泽留贬所累年有见者无异仕宦时议者疑鲁直其徳性殆夙成非学而能之予尝小酿公闻而见访后度酿熟以诗见索云稍觉香薰鼻还思酒入唇盈缸止三斗可拨瓮头春予因和云紫貂寒拥鼻緑螘细侵唇莲烛当时事壶头此日春公问自昔贬官至汀者为谁予对图经不载按唐史苏弁自戸部侍郎以腐粟贬司戸蒋防自翰林学士贬刺史裴胄自宣州刺史贬司马张又新自行军司马贬刺史
　　何殿直黥卒也善行天心正法子由妇遇祟二年何治之初见四鬼环守后止见一何更造天狱筑坛追捕鞭笞之声闻于外是夜妇如醉而醒者家人询二年之病皆不记但如梦中耳公先娶抚州吴氏因言吴氏有女为祟所苦得洪州道士治之而愈道士埋符庙下一夕庙屋尽圯至今修而复坏者数四其术秘不传世安南不灭议者归咎王荆公进郭逵而退李宪荆公咲曰使逵无功胜宪有功使宦者得志吾属异日受祸矣他日有朝士在中书称李宪字荆公厉声叱之曰是何人即出为监当
　　宋宣献家藏书过秘府章献明肃太后称制未有故实于其家讨论尽得之
　　王青未遇时贫甚有人告曰何不卖脂灰令人家补璺器青如其言家赀遂丰是时京师无人卖此今则多矣盖自青始也公见髙士英説少时见青监仓门时有一朝士在坐求青相青云眼昏看人不中朝士曰某不逺千里而来幸无辞也青曰无所讳则言官人山林中有寃气所以平生坎坷守官多事不冲替即差替也朝士愕然曰某五岁时所生母死于江行父遽焚于水濵即解舟而去后求骨已亡矣无一日不恨青曰如此不湏问相也
　　元祐初吕申公欲以张问为给事中张老甚外议恟恟公上言朝廷欲用老成者谓其有成人之徳岂特苍头白髪而已乎人有谗于申公申公以皓首又弟公绩除庆帅辞疾不行请宫观即以秘书少监领真祠公言近尝有某官亦如此请者因得罪不宜以宰相弟遂挠法申公不悦出公知济州
　　胡竞除监察御史公连章言禁中何以知此人姓名且未尝有大臣论荐及有投献文字坚执不下引观近臣以其所为主观逺臣以其所主主痈疽瘠环何以为孔子又主上春秋鼎盛太皇太后帘帏深宻正当防窃美之人盖指陈衍也其命遂寝【今按家集所载乃裴纶非胡竞】凡称臣寮一言即御史所陈旧日皆书御史姓名至仁宗朝因事罢之
　　蒲恭敏宗孟知郓州日有盗黄麻胡者刼良民使自掘地倒埋之观其足动以为戏乐恭敏获其党先剔去足筋然后置于法先是寇依梁山泺县官有用长梯窥蒲苇间者恭敏下令禁毋得乗小舟出入泺中贼既絶食遂防去公为宪日一倚恭敏凡获盗即日辇金至市中行赏以故人人用力斩捕略尽
　　闽中唯建劒汀邵武四处杀子士大夫家亦然章郇公建州人生时家妪将不举凡灭烛而复明者三有呼于梁者曰相公家人惧甚遽収养之
　　蓝大卿丞知吉州日朝廷议行新法自陈年老乞致仕忽有相手纹者曰大卿正做官何故要闲蓝惊曰吾虽有意而未发言何以知之相者曰只为手中一道纹分明蓝之子方病观其手曰有两横纹相侵则不可救已而纹侵果卒
　　许景山逖知维掦以卒子子春既除服徃旧治将丐府公理遗表事时王丞相随为郡子春以封状见之谒通判拒不见子春大怒拂衣去而丞相闻之曰前日一封状甚谨况其气节如此因立奏遗表遂授太庙斋郎时年已四十终天章阁待制
