<!-- { "loadSidebar": true } -->
　　晋祖时寺宦者廖习之体质魁梧食量寛博食物勇捷有若豺虎晋祖尝云卿腹中不是脾胃乃五百斤肉磨
　　针史
　　自唐末无赖男子以劄刺相髙或铺辋川图一本或砌白乐天罗隐二人诗百首至有以平生所歴郡县饮酒蒱博之事所交妇人姓名齿行第坊巷形貌之详一　一标表者时人号爲针史
　　作用
　　齿牙春色
　　娄师德位贵而性通豁尤善捧腹大笑人谓师德爲齿牙春色
　　口欢手怒
　　和鲁公慷慨厚德每滑稽则哄堂大笑时博士杨永符能草圣有省郎闻鲁公笑声戏谓杨曰丞相口欢笑永符曰予忝事笔墨方挥扫之际亦谓太博手怒耶
　　混沌谱
　　华山陈真人隐于睡冯翊士冦朝一常事真人得睡之崖畧后还乡惟睡而已郡南刘垂范往谒其徒以睡告垂范坐寝外闻齁鼾之声雄美可听退而告人曰冦先生睡中有乐乃华胥调双门曲也或曰未审谱记何如垂范以浓墨涂纸满幅题曰混沌谱云即此是也
　　小太平
　　郭尚贤尝云服饵导引之余有二事乃养生大要梳头浴脚是也尚贤每夜先髪后脚方寝自曰梳头浴脚长生事临卧之时小太平
　　软尽虚空藏
　　人而无信不知其可也浮屠者流谓若将妄语诳众生自招拔舌尘沙刼今世假装桃杏义修楼阁虽士大夫尚不能免况屠沽乎余不敢诋訾辄借菩萨名加两字称曰软尽虚空藏
　　居
　　竹节洞
　　洛下公卿第宅棊布而郭从义爲符巧匠蔡竒献様起竹节洞通贯明窈人以爲神工然从义亦不甚以爲佳终往他所
　　不思议堂
　　懿代崇佛法馆宇逾制佛骨至起不思议堂将奉遗体工半帝升遐
　　秋声馆
　　余衔命渡淮入广陵界维舟野次纵歩至一村圃有碧芦方数亩中隐小室榜曰秋声馆时甚爱之不知谁家之别墅意主人亦雅士也
　　览骥亭
　　周初枢宻王峻防朝臣予亦预吏引坐览骥亭深不喻其名呼吏问之曰太尉暇日悉阅廐马于此爲娱玩焉
　　幈宫
　　幈宫孟蜀髙祖晩年作以画屏七十张关百纽而鬭之用爲寝所
　　含薰阁
　　长安富室王元宝起髙阁以银镂三棱屏风代篱落宻置香槽自花镂中出号含薰阁
　　自在
　　韩熙载家故纵姬侍第侧建横络以丝绳爲观觇之地初惟市物后或调戏赠与所欲如意时人目爲自在
　　栈王家
　　王骥家夀春出郊隔山陂以木栈通之其门人遂目爲栈王家
　　金迷纸醉
　　防医孟斧昭宗时常以方药入侍唐宋窜居蜀中以其熟于宫故治居宅法度竒雅有一小室牖焕明器皆金纸光莹四射金采夺目所亲见之归语人曰此室暂憇令人金迷纸醉
　　髙明世界
　　陈犀罢司农少卿省女兄于姑苏适上元夜观灯车马喧腾目夺神醉叹曰涉冰霜泛烟水乍见此髙明世界遂觉神明顿还旧观
　　长庆赤
　　穆宗喜华丽所建殿阁以纸膏胶水调粉饰墙名雪花泥又一等鳔清和丹砂末谓之长庆赤
　　藏用仙人
　　广府刘龚僭大号晩年亦事奢靡作南薰殿柱皆通透刻镂础石各置炉燃香故有气无形上谓左右隋帝论车烧沉水却成麄疎争似我二十四个藏用仙人纵不及尧舜禹汤不失作风流天子
　　蝶庵
　　李愚吿人予夙夜在公不曾烂游华胥国意欲于洛阳买水竹作蝶庵谢事居其间庵未下手铭已毕工庵中当以庄周爲开山第一祖陈抟配食然忙者难爲注籍供軄
　　醉沤亭
　　王震爲天福国子博士好观雨中沤疎稠出没每雨就四阶狭拥处寓目而心醉焉张麟瑞戏之曰公宜以此亭爲醉沤
　　衣服
　　珠络平金朝天幞头
　　广顺初簿阅太庙杂物其间有珠络平金朝天幞头一事
　　顺裹
　　郢王凤厯之叛别制幞头都如唐巾但更双脚爲仙藤耳其徒号爲顺裹
　　圣逍遥
　　同光既即位犹袭故态身预俳优尚方进御巾裹名品曰新令伶人所预尚有合其遗制者曰圣逍遥
　　李家寛
　　清泰燕服凡两品幞头李家寛者漆地加金线棱盘四脚差细
　　安丰顶
　　南汉僭创小国乃作平顶帽自冠之由是风俗一变皆以安丰顶爲尚
　　化巾
　　桑维翰服蝉翼纱大人防庶表四方名爲化巾
　　韩君轻格
　　韩熙载在江南造轻纱帽匠帽者谓爲韩君轻格
　　减様方平帽
　　罗隐帽轻巧简便省朴人窃仿学相传爲减様方平帽
　　千重袜
　　唐制立冬日进千重袜其法用罗帛十余层锦夹络之
　　蒸黄透绣袄子
　　明宗天资恭俭尝因苦寒左右进蒸黄透绣袄子不肯服索托罗氊袄衣之
　　遵王履
　　宣宗性儒雅令有司效孔子履制进名鲁风鞵宰相诸王效之而微杀其式别呼爲遵王履
　　脆玉绦
　　武帝缘金丹示孽中境躁乱内侍童膺福希旨进脆玉绦用锦作虚带以氷条裸腹系之心腑俱凉移时销镕复别更替
　　佛光袴
　　潞王从珂出驰猎从者皆轻零衫佛光袴佛光者以杂色横合爲裤
　　小様云
　　士人暑天不欲露髻则顶矮冠清泰间都下星货铺卖一冠子银爲之五朶平云作三层安置计止是梁朝物匠者遂依效造小様求售
　　雨仙
　　张崇帅广在镇不法酷于聚敛从者数千人出遇雨雪皆顶莲花防琥珀衫所费油绢不知纪极市人称曰雨仙
　　拂拂娇
　　同光年上因暇日晩霁登兴平阁见霞彩可人命染院作霞様纱作十褶裙分赐宫嫔是后民间尚之竞爲衫裙号拂拂娇
　　氅装
　　男子出家学佛始衣矾墨连裙黮谓之氅装
　　防单带叠垜衫
　　谚曰防单带叠垜衫肥人也觉瘦严岩阑单破裂状叠垜补衲葢掩之多
　　凤尾袍
　　凤尾袍者相国桑维翰时未仕缊衣也谓其防缕穿结类乎凤尾
　　芭蕉袴
　　余在翰苑以油衣渐故遣吏市新者回云马行油作铺目録入朝避雨衫芭蕉袴一副二贯
　　围头债
　　晋朝贱者承人乏供八甎之軄猥蒙天眷一日大暑方下直还私室裸袒挥拂未须臾中使促召左右急报裹头巾余叹曰阿僧祗刼中欠此围头债天使于禁林严地还之也
　　装饰
　　脂粉簿
　　显德中岐下幙客入朝因言其家有旧书名脂粉簿载古今妆饰殊制
　　开元御爱眉
　　五代宫中画开元御爱眉小山眉五岳眉垂珠眉月棱眉分梢眉涵烟眉国初小山尚行得之宦者窦季明
　　胭脂晕品
　　僖昭时都市娼家竞事妆唇妇女以此分妍否其防注之工名字差繁其畧有胭脂晕品石榴娇大红春小红春嫩吴香半边娇万金红圣檀心露珠皃内家圆天宫巧洛皃殷淡红心腥腥晕小珠龙格双【格一作晕】唐媚花奴様子
　　浅文殊
　　范阳凤池院尼童子年未二十浓艶明俊颇通宾游创作新眉轻纎不类时俗人以其佛弟子谓之浅文殊眉
　　绿牙五色梳【色一作梳下同】
　　洛阳少年崔瑜卿多赀喜游冶尝爲娼女玉润子造绿象牙五色梳费钱近二十万
　　北苑妆
　　江南晩季建阳进茶油花子大小形制各别极可爱宫嫔缕金于面皆以淡妆以此花饼施于额上时号北苑妆
　　胶煤变相
　　莹姐平康妓也玉浄花明尤善梳掠画眉日作一様唐斯立戏之曰西蜀有十眉图汝眉癖若是可作百眉图更假以嵗年当率同志爲修眉史矣有细宅【一作它】眷而不喜莹者谤之爲胶煤变相自昭哀来不用青黛扫拂皆以善墨火煨染指号薰墨变相
　　陈设
　　瑞英帘
　　人家蓄一帘赤紫色人在帘间自外望之绕身有光云得于天宝之乱葢宫禁物也后归于浑瑊家有贵臣识之曰此瑞英帘耳
　　尊重缬帐
　　显德中创行尊重缬淡墨体花深黄工部郎陈昌达好缘饰家贫货琴劒作缬帐一具
　　六合被
　　庄宗灭梁平蜀志颇自逸命蜀匠旋织十幅无缝锦爲被材被成赐名六合被
　　起纹秋水席
　　显德中书堂设起纹秋水席色如葡萄紫而柔薄类绵叠之可置研函中吏偶覆水水皆散去不能沾濡不识其何物爲之
　　杨花枕
　　卢文纪有玉枕骨故凡枕之坚实者悉不可用亲旧间作杨花枕赠之遂获安寝自是缝青缯充以柳絮一年一易
　　水精金脉屏风
　　成德节度王镕求长生不死日延异人方士坐邃宇映水精金脉屏风焚香谓飞升可致吏民莫不窃笑
　　鬭磨大同簟
　　李文饶家藏防昌所赐大同簟其体白竹也鬭磨平宻了无罅隙但如一度腻玉耳
　　左宫枕
　　左宫枕青玉爲之体方平长可寝二人冬温夏凉醉者破醒梦者游仙云是左宫王夫人左宫以授杜光庭光庭进之蜀主与皇明帐爲幈宫二宝
　　皇明帐
　　自知祥传至昶但称皇明帐不知所自色浅红恐是鲛绡之类于皱纹中有十洲三岛象施之大小床皆称可此爲怪耳夜则灿错如金箔状昶败失所在
　　玉罗汉屏
　　京城北医者孙氏有木颊小石屏石色赤绿上有正白如蒙头坐僧颇类真京人相沿号玉罗汉屏孙家
　　逍遥座
　　胡床施转关以交足穿便绦以容坐转缩须臾重不数斤相传明皇行幸频多从臣或待诏野顿扈驾登山不能跂立欲息则无以寄身遂创意如此当时称逍遥座器具
　　十二时盘
　　唐内库有一盘色正黄圜三尺四周有物象元和中偶用之觉逐时物象变更自如辰时花草间皆戏龙转巳则爲蛇转午则成马矣因号十二时盘流传及朱梁犹在
　　鱼英托镂椰子立壶
　　刘鋹僞宫中有鱼英托镂椰子立壶四只各受三斗岭海人亦以爲罕有鱼英葢鱼脑骨熁治之可以成器
　　仙台秘府小中臼
　　郭从义营洛第发池得一器受五升余体如绿玉形正方其中可用杵物四角有胡人坐顶傍有篆文曰仙台秘府小中臼按苏鹗杜阳杂编仙台秘府乃武宗修和药饵之所
　　神通盏
　　文宗属宦竖专横动即掣肘颇以酣饮爲娱嫔御之小户者厌患之争赂内执事则造黄金盏以金莲荷菱芰爲玦束盘其实中空盏满则可潜引入盘中人初不知也遂有神通盏了事盘之号
　　五位缾
　　五位缾自同光至开运盛行以银铜爲之髙三尺围八九寸上下直如筒様安嵌葢其口有微洼处可以倾酒春日郊行家家用之
　　银棱木瓜胡様桶
　　叚文昌微时贫几不能自存既贵遂竭财奉身晩年尤甚以木瓜益脚膝银棱木瓜胡様桶濯足葢用木瓜树解合爲桶也
　　九曲杯
　　以螺爲杯亦无甚竒惟薮穴极弯曲则可以藏酒有一螺能贮三盏许者号九曲螺杯
　　小海瓯
　　耀州陶匠创造一等平底深盌状简古号小海瓯
　　扺鹊杯
　　扺鹊杯房州刺史元自诚物也类珉而色浅黄夏月用浸桃李虽无坚雪而水与果俱冰齿盛冬贮水则竟不冻
　　占景盘
　　郭江州有巧思多创物见遗占景盘铜爲之花唇平底深四寸许底上出细筒殆数十每用时满添清水择繁花挿筒中可留十余日不衰
　　燕羽觞
　　江南中书厨宰相饮器有燕羽觞似常杯而狭长两边作羽形涂以佳漆云者有宰相病目恶五色耗明凡器用类改令黑
　　不二山
　　吴越孙总监承佑富倾霸朝用千金市得石绿一块天质嵯峨如山命匠治爲博山香炉峯尖上作一暗窍出烟一则聚而且直穗凌空实美观视亲朋效之呼不二山
　　夜潴
　　溺曰房中弱水见于道书
　　琖中游妓
　　余家有鱼英酒琖中防园林美女象又尝以沉香水渍饭入盌清馨左散骑常侍黄霖曰陶翰林甑里薰香琖中游妓非好事而何
