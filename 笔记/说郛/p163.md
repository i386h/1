<!-- { "loadSidebar": true } -->
　　玺宝印三者名殊而用一许氏说文曰宝者印也周礼掌节云货贿用玺节郑氏云今之印章也职金楬而玺之郑云玺印也故应劭汉官仪曰玺信也古者尊卑共之月令云固封玺左传云襄公在楚季武子使公冶问玺书追而与之是也然劭乃不以周礼为证岂遗忘邪秦始皇得玉于蓝田丞相李斯书其文曰受命于天旣夀永昌汉髙祖入闗子婴封皇帝玺节降玺乃此也故汉书曰髙祖入咸阳得秦玺及即天子位因服御其玺世世传授号传国玺及王莽簒位求玺于元后后投之于地玺上螭一角缺董卓焚洛阳徙邦长安掌玺者以投于井孙坚军城南见井中有光坚因取得之袁绍后逼坚妻取玺绍败玺归汉又传魏至晋元帝南渡无玉玺北人皆云白版天子后石勒为冉闵所灭闵得其玺闵败晋穆帝永和八年镇西将军谢尚遣督邮何融购得之相传至于五代契丹灭晋出帝奉玉玺金印以降契丹谓玺非真与前史所传异命求其玺出帝曰从珂自焚玉玺不知所在疑焚之也本朝绍圣三年长安村民义掘地得玉玺皆言此秦玺也汉以为传国宝自五代亡失乃下两制定验蔡京等奏以为考之玺文曰皇帝夀昌者晋玺也受命于天者后魏玺也有徳者昌唐玺也惟徳允昌晋玺也今云受命于天旣夀永昌其为秦玺无疑此传国玺之本末也然秦汉以来天子始名玺故许氏直以为王者印汉旧仪曰秦以前民皆以金玉银铜犀象为方寸玺各服所好汉以来天子独称玺又以玉羣臣莫敢用也岂非以髙祖入闗得为传国寳故玺之名遂增重邪旧仪又曰皇帝六玺皆白玉螭虎纽文曰皇帝行玺皇帝之玺皇帝信玺天子信玺天子行玺天子之玺凡六皇帝行玺赐诸侯王书信玺发兵征大臣天子行玺外国事天子之玺事天地鬼神汉书所谓玺者此也王莽遣将率易单于印单于白将率曰汉赐单于玺言玺不言章是则汉赐匈奴印亦通名玺矣唐武后改玺为宝特此六玺之名耳然章衍通载又谓开元六年改为传国寳又何者曰传国玺则秦玺乃是矣茍以为唐玺则前有徳者昌是巳传至五代其名不易初何所改如曰即前六玺则武后固改之矣岂后人易为玺至宗复改邪然后唐应顺元年内批有御前新铸之印乃当时从珂自焚国玺散失仓卒刻铸耳本朝雍熙三年改御前书诏天子合同三印皆为寳则又书改为印矣岂非承袭五代丧亡之后至是乃厘正乎庆元六年重阳后五日在涂与兄弟论及旣归因考订始末寄宏正侄
　　十二辰
　　十二辰属子午卯酉丑行死处其属体皆有亏鼠无胆鸡无肾马无角牛无齿独兎无唇者卯死甚明余四物颇配附不合耳
　　畜
　　晋人论禽兽知有母而不知有父前辈有言谁家畜不知有父予尝侍艮斋先生举此二説先生曰家畜者人乱之也南方畜牧人苦不经意北方以畜产为家资放驹游牝徃徃流传有度洪忠宣公松漠纪闻云馈人以牛则以一牡一牸
　　官职
　　唐监牧之官称职者见于史南渡无监牧之地只买西南之马闻相隔二三千里经过数国不知其牧养之法如何然而少用駮马今世所谓起云卧云人方以为奇大抵不知駮马也葢子交母而产者物理以此识之也世传水艸大王为金日防虽未必然自古服牛乗马以致其用设为官职唐汉之事甚着岂可如虎豹犀象駈而任之也
　　纸钱
　　纸钱起自唐时纸画代人未知起于何时今世祷祀禳禬者用之刻板刻印染肖男女之形而无口北方之俗嵗暮则人画一枚于臈月二十四日夜佩之于身除夕焚之有谑词云你自平生行短不公正欺物瞒心交年夜将烧毁犹自昧神明若还替得你可知好里争奈无凭我虽然无口肚里清醒除非是阎家大伯一时间批判昏沈休痴呵临时恐怕各自要安身
　　用莫愁字
　　周美成词金陵懐古用莫愁字金陵石头城非莫愁所在前辈指古误予尝守郢郡治西偏临莫江上石崖峭壁可长数千丈两端以城续之流传此为石头城莫愁名见古乐府意者是神仙汉江之西岸至今有莫愁村故谓艇子徃来是也莫愁像有石本衣冠甚古不知何时流传郢中倡女常择一人名以莫愁示存古意亦僣甚矣
　　床婆子
　　崔大雅在翰苑夜直玉堂忽有内降撰文字秉烛视之乃撰祭床婆子文恍然不知格式又无旧案可据甚以为窘忽思周丞相为翰长来早有朝见使人邀过院中请问云亦有故事但如常式皇帝遣某人致祭于床婆子之神曰汝典司床箦云然则床婆子名字与世俗同而不可改也偶子舍举子见蓐媪举此礼因记之
　　建隆号
　　灵隠寺前石岩上有建隆二年己未嵗云云字凿石上予尝墨印染与倪正父言之正父云村人胡凿葢亦无处辨证也艺祖以庚申正月初四日受禅之年改年建隆钱塘之地尚属呉越自有年号乃有建隆己未殊不可晓
　　韩侂胄
　　韩侂胃封平原郡王而官至太师一时献佞过称师王晚年伏诛钱伯通在政府奉御笔施行都下撰为文言曰释迦佛中间坐罗汉神立两旁文殊普贤自鬭象祖打杀狮王象祖乃伯通名也谬妄称呼至是亦可发后世一笑

　　五色线【撰人阙】
　　半面笑
　　贾弼梦见人曰爱君美貌欲易君头许之后能半面笑半面啼两手把笔文辞各异
　　肥遗
　　华山蛇名见则天下大旱
　　惊蛱蝶
　　北齐魏收在京轻薄人号曰惊蛱蝶
　　审雨堂
　　古槐中蚁穴也
　　昌庐
　　帝王録有赤雀衔丹书止于昌庐
　　都公
　　唐呼左右为都公
　　鸳鸯瓦
　　魏志魏文帝梦两瓦落地为鸳鸯
　　灯婢
　　宁王以木婢执灯呼灯婢
　　风流罪过
　　北齐郎基为郑州长史性清俭惟令人写书潘子仪遗书曰在官写书亦是风流罪过
　　拆袜线
　　韩昭仕蜀王氏为礼部尚书粗有文章至于琴棊书射亦皆涉猎以此恩幸于王衍时人谓昭事艺如拆袜线无一条长也
　　华独坐
　　华歆字子鱼能剧饮至石余不乱众人微察常以其整衣冠为异江南号之曰华独坐
　　口案
　　张九龄引囚口撰案卷人谓之张公口案
　　朱愁粉痩
　　朱愁粉痩兮不胜罗绮
　　醉龙
　　蔡邕饮酒乃至一石常醉在路上卧人名曰醉龙
　　鬼笑贫
　　刘伯龙家贫将营十一之方忽见一鬼在旁抚掌大笑伯龙叹曰贫穷固有命遂止
　　锦雨
　　夏防名连隂雨名锦雨
　　鱼仓
　　青田溪冬天水热如汤众鱼归之名曰鱼仓
　　沉着痛快
　　呉人皇象善行草书世称沈着痛快
　　射木人
　　后汉时苗尝为夀春令谒治中蒋济辞不见纳醉后苗归而刻木书曰酒徒蒋济以弓矢射之蒋闻之亦不能制
　　裙腰路
　　白乐天杭州春望云谁开湖寺西南路艸緑裙腰一道斜
　　西笑
　　人闻长安乐则出门西向而笑闻肉味美则过屠门而大嚼
　　潇洒侯
　　陆诗藂竹当封潇洒侯
　　朱书显名
　　杏园宴后于慈恩塔下题名同年人推一善书人记之他时有将相则朱书之
　　骑火茶
　　龙安有骑火茶最上不在火前不在火后故也清明改火故曰骑火茶
　　花妾
　　牧之晚晴赋杂花如妾如婢
　　乞浆得酒
　　太嵗在午人马食土嵗在辰巳货妻卖子嵗在申酉乞浆得酒
　　村落如鸡飞
　　阿含经云人民村邑相近如鸡飞

　　五总志【吴炯】
　　忧患余生艰棘百焉时方抢攘顾逃生之不暇犹废井不汲泥不食矣然于防绎方册与夫耳目所闻见有可纪述者尚未能结舌阁笔于是因事辄书杂以己语或以古证今亦不获引其次第非敢为书记有补于遗生五总灵而知事因识其首曰五总建炎庚戌上巳前三日书于萧寺之道山亭
　　太白
　　唐李白﨑磊落常醉眠于酒市上遽召见于沈香亭白披襟扶醉以对须臾笔落如风雨时人谓白沈酣中为文章及与不醉人相对议未尝错悮故老杜云天子呼来不上船自称臣是酒中仙而开元遗事载明皇宴于便殿酒酣谓白曰太后之朝政出多门国由奸幸任人之道如小儿市瓜不择香味惟拣肥大者白曰今朝用人如淘沙取金剖石采玉皆得精粹者上曰学士过有所饰也以予观之白本进取之流谄谀之意不忘于胷中向来躭酒不羁特有才无命故以此玩世与次公醒而狂未易同日语也
　　潦倒
　　魏天寳间谓容指蕴借为潦倒宋武帝举止行事以刘穆之为节度此非蕴借潦倒之士邪而后世以潦倒为不偶之人误矣
　　才絶
　　唐人谓李白为天才絶白居易为人才絶李贺为鬼才絶白传与赞皇不协白每有所寄李缄之一笈未尝开视刘三复或请之荅曰若见辞翰则回吾心矣东坡云文章如精金美玉市知有价未易以私口舌贱诚哉是言也
　　龙户
　　长安有龙戸见水色即知有龙或引出但如鳅退之云衙时龙户集上日马人来当是用此而马人不见于书传更当详攷且质于博古者
　　
　　干寳周礼注云祭用晋呼为环饼又曰寒具今曰馓子桓蓄法书名画冠絶一时一日方食寒具有客至不复拭手出以示之辄多染汚坡题古画云上有桓寒具油
　　二碧落碑
　　唐韩王元嘉绛泽二州皆有子黄公为妣妃荐严作文立石以表孝诚文虽不同而俱名曰碧落在绛州者刋于天尊之背在泽州者立于佛龛之西綘之道馆有开元中所立石志谓荆人陈惟玉书
　　不借
　　不借草履也谓其易办人人自有不待假借故名曰不借
　　清节
　　有一朝士家藏古鉴自言能照二百里将以献吕穆公穆公曰吾面不及楪子大安用照二百里为复有献砚于王荆公云呵之可得水公笑而却之曰纵得一担所直几何二公之言虽类质野而清节不为物移闻者叹服
　　责词
　　冦莱公贬雷州杨文公在西掖旣得词头有请于丁晋公公曰春秋无将汉法不道皆其罪也杨深不平之及晋公去位杨尚书制为责词曰无将之戒深着于鲁经不道之诛难逃于汉法一时快之
　　丁晋公馂僧
　　晋公少以文称南迁作斋僧疏云补仲山之衮虽曲尽于巧心和傅说之羮实难调于众口至南海有诗云草解忘忧忧底事花名含笑笑何人士大夫传诵服其精巧而识者讥诮以为所忧所笑公心识之而不觉形于歌也

　　金楼子【萧绎】
　　梦肠反胃
　　雄作赋有梦肠之谈曹植为文有反胃之论
　　酒瓮饭囊
　　祢衡云荀彧可强与言余皆酒瓮饭囊
　　投虎千金不如一豚肩
　　寒者不贪尺璧而思短衣投虎千金不如一豚肩
　　箕舌
　　锯齿箕舌榼耳屩鼻
　　三斗烂肠
　　殷洪逺云周旦腹中有三斗烂肠
　　桂华不实
　　桂华不实玉巵不当
　　玉华盐
　　胡中有盐莹彻如氷谓之玉华盐以供王防
　　月额雨
　　旦日雨谓之月额雨
　　雨悬丝
　　细雨织悬丝
　　玉蔬
　　始皇遣徐福入海求金菜玉蔬并一寸椹
　　白鸟
　　蚊也齐桓公卧柏寝谓仲父曰一物失所寡人悒悒今白鸟营营是必饥耳因开翠纱防进之
　　蜘蛛隐
　　龚舍初随楚王朝宿未央宫见赤蜘蛛大如栗四面萦罗网有虫触之而死者退而不能得出焉舍于是推冠而退时谓舍为蜘蛛隐
　　白皮牛
　　大月氐有牛名白皮牛剖其肉明目愈疮
　　铜奴婢
　　铜之精为奴锡之精为婢
　　燃石
　　豫章有水石灌之可以燃鼎
　　虞吏
　　山中寅日称虞吏虎也
