<!-- { "loadSidebar": true } -->
　　郭汾阳语子弟曰西阳庶宝方小儿之司命不可不读【从容録】
　　青蝇拜贺
　　术士相牛僧孺若青蝇拜贺方能及第公疑之及登科讫归坐家庭有青蝇作八行立约数万折射再三良久乃去【青阳记】
　　得石牌
　　乌重先世掘得石牌有云牛领冈前红箫陇下葬用丙日手板相亚重依而用之【垅上书】
　　贫而图婚
　　白厚贫而图婚娶刘纯材女厚送乌珰十事麸纸为书纯材大笑答以象田珠十升紫篛千余头及使家僮撒烛花盈路厚闭门大惭賔客走去【耕桑偶记】
　　以海駮皮为鼓
　　凡鼓以海駮皮为之扣以象骨则雄而清用杂皮则浊而易去【辨音集駮疑是鲛字】
　　上元影灯
　　洛阳人家上元以影灯多者为上其相胜之辞曰千影万影又各家造芋郎君食之宜男女仍云送鸡肉酒用六木缾贮之于亲知门前留地而去【影灯记】
　　软餻
　　宣慈寺每求化人先留食软枣餻栁尚书来方食餻袖疏欲岀尚书急解连带绯袍鏁子鱼袋施之【海墨防言】
　　窃花
　　霍定与友生游曲江以千金募人窃贵侯亭榭中兰花插防兼自持往绮罗丛中卖之士女争买抛掷金钱又各以锥刺藕孔中者罚巨觥不中者得美馔【曲江春宴録】
　　酒窟
　　苏晋作曲室为饮所名酒窟又地上每一塼铺一瓯酒计甎约五万枚晋日率友朋次第饮之取尽而已【醉仙图计】
　　诗成裁窻纸
　　段九章诗成无纸就窻裁故纸连缀用之九章字惠文【逢原记】
　　白羊籹防芳草
　　午桥荘小儿坡茂草盈里晋公每使数羣羊散于坡上曰芳草多情赖此籹防也【穷幽记】
　　浮萍为鸭作茵褥
　　浮光多美鸭太原少尹樊千里买百只置后池载数车浮萍入池使为鸭作裀褥【云林异景志】
　　自为小君裁剪
　　李绅为相时俗尚轻绡染蘸碧为妇人衣绅自为小君裁剪【鳯池编】
　　贵家棋子
　　开成中贵家以紫檀心瑞龙脑为棋子【棋谭】
　　弄葫芦成诗
　　王筠好弄葫芦毎吟咏则注水于葫倾已复注若掷之于地则诗成矣【诗源指诀】
　　好读离骚
　　钱芸士好读离骚手不暇揭忘去肉味半月如斋【姑臧记】
　　挼花浸酒
　　杨恂遇花时就花下取蘂粘缀于妇人衣上微用蜜蜡兼挼花浸酒以快一时之意【三堂往事】
　　挑野蔬
　　郭元申家贫无食春月携儿挑野蔬一日有余三日不岀【叩头録】
　　簇酒
　　辛洞好酒而无资常携榼登人门毎家取一盏投之号为簇酒【叙闲録】
　　祭诗以酒脯
　　贾岛常以歳除取一年所得诗祭以酒脯曰劳吾精神以是补之【金门嵗节】
　　碫磨斋
　　都下寺院每嵗用除碫磨是日作碫磨斋【僧园逸録】
　　敛衣
　　伊处士从众人求尺寸之帛聚而服之名曰敛衣【搔首集】
　　凌虚宴
　　齐文宣帝凌虚宴取香菌以供品味广唐则出于石首铜官等处铜钉菌分丝菌【自庆传】
　　桃花醋
　　唐世风俗贵重葫芦酱桃花醋照水油【晋公遗语】
　　虮肝龙首
　　毛重敎授于导江春日主人宴之赋散语曰虮肝之奉何堪龙首之攀可望主人曰吾劝以陆源鲭赏以栁绵肝【文房寳饰】


　　云仙杂记五
　　笔描窻竹影
　　宗测乐闲静好松竹尝见日筛竹影上牕以笔备描之【常新録】
　　糖蜜莫逆交
　　陈昉得蜀糖辄以蜜浇之曰与蜜本莫逆交【传芳略记】
　　风月常新印宫人臂
　　明皇开元初宫人被进御者日印选以绸缪记印于臂上文曰风月常新印毕渍以桂红膏则水洗色不退【史讳录】
　　念金轮咒
　　敲两耳铛服桂心丸念金轮咒则所思之人不以存没是夜必梦见之【事畧】
　　水晶环渡舟
　　萧整尝登陆浑沙洲忽水涨不得上急呼村童折尘尾水晶环与之渡舟而过【三贤典诰】
　　鸣牙饼
　　许康年谒刘逊赠逊鸣牙饼千枚曰虽防物也助厨中两日之费【退耕传】
　　棠棣之好
　　李初直遇与人相知则曰棠棣之好何以过此喜庆倍常【叙闻録】
　　金兰簿
　　戴正毎得密友一人则书于编简焚香告祖考号为金兰簿【宣武盛事】
　　鸭卵成花
　　向声能于铛中以手拨鸭卵成花【河中记】
　　烛围
　　韦陟家宴使每婢执一烛四面行立人呼为烛围【长安后记】
　　宴客典斟
　　陈无咎宴一客用一婢典斟必十二而后使满以尽诚敬之道【洛都要记】
　　金牌盈座
　　河间王夜饮妓女讴歌一曲下一金牌席终金牌盈座【丰盈传】
　　聚香团
　　扬州太守仲端畏妻不敢延客谢廷皓谒之坐乆甚饥端入内袖聚香团防之【扬州事迹】
　　待阙鸳鸯社
　　朱子春未防先开房室帷帐甚丽以待其事旁人谓之待阙鸳鸯社【籹楼记】
　　笑春红
　　阆中参军黄涉婢曰笑春红死涉念之泪洒犀帘至皆损坏【蜀普録】
　　二花
　　阮文姬插鬓用杏花陶溥公呼曰二花【河东备録】
　　三鹿郡公
　　袁利见为性顽犷方棠谓袁生已封三鹿郡公盖讥其太麄疎也【幽燕记】
　　昆仑玉盏
　　宇文卓方执昆仑玉盏听左丞檀超髙谭不觉坠地【青州杂记】
　　坐间牡丹花
　　宋旻语常带华藻李孺安曰时方三月坐间生无数牡丹花矣【邺郡名録】
　　杜鹃唤归
　　石谊未娶闻杜鹃唤归叹曰此物催人使归使我何所归耶【金台録】
　　遇河神
　　顾希微开成二年遇河神屈莫多曰更二千年大江所在堤防当崩沙九里【禹功记】
　　口吻生花
　　张祜苦吟妻孥唤之不譍以责祜祜曰吾方口吻生花岂恤汝辈【白氏金锁】
　　赠诗胜烂黄鱼
　　皇甫彚谒韩愈愈赠以诗彚退有言怒愈不为置酒愈曰岂不胜以烂黄鱼待汝耶【续钟嵘句眼】
　　折筯不休
　　山涛酒后哺啜折筯不休【酒中元】
　　防风粥
　　白居易在翰林赐防风粥一瓯剔取防风得五合余食之口香七日【金銮宻记】
　　食蝤蛑
　　鹿宜孙食蝤蛑炙于寿阳防中顿进数器【止戈集】
　　羣公对雪
　　羣公对雪尚隆之曰麫堆金井谁调汤饼呉永素曰玉满天山难刻佩环坐间服其韵精【姑臧记】
　　屋瓦皆镂
　　余宗伯屋瓦皆镂窍穴千百雨则散如真珠用陈留瓦则坚而易镂【三堂徃事】
　　三年不见羊角
　　皮蕃去北而复来鄱阳食竹笋曰三年不见羊角哀矣【叩头録】
　　采星盆
　　嵇昌蓄采星盆夏月渍果则倍冷【叙闻録】
　　作剪刀
　　姑园戏作剪刀以苜蓿根粉养之裁衣则尽成墨界不用人手而自行【搔首集】
　　左撚巾拭面
　　阳华用左撚巾拭面倍有光彩【自庆传】
　　碑石
　　李辅国父碑石用豆屑一千团磨莹如紫玉碑字四面鑴葵花三百朶【晋公遗语】
　　渍纸
　　以竹稍甘露和天南星渍纸一宿裁之刀去如飞【文房宝饰】
　　除夜叹老
　　裴度除夜叹老至晓不寐炉中商陆火凡数添也【金门嵗节】
　　印普贤象
　　装以囘锋纸印普贤象施于四众每嵗五防无余【僧园逸録】
　　三辰酒
　　宗置麴清潭砌以银甎泥以石粉贮三辰酒一万车以赐当制学士等【史讳録】
　　桑木根可作沈香想
　　裴休得桑木根曰若作沈香想之更无异相虽对沈水香反作桑根想终不闻香气诸相从心起【常新録】
　　皁盖能与日轮争功
　　韩愈刺潮州尝署中出张皁盖归而喜曰此物能与日轮争功岂细事耶【传芳略记】
　　雷门四老石
　　王维辋川林下坐用当门四老石灯灭则石中鑚火【事略】
　　握麦芒刀子
　　牛僧孺进士时常握麦芒刀子有缪误随手删割防定【三贤防略】
　　麒麟草
　　元和时馆阁汤饮待学士者煎麒麟草【鳯翔退耕传】
　　鱼藻洞
　　鱼朝恩有洞四壁夹安瑠璃板中贮江水及萍藻诸色虾号鱼藻洞【南康记】
　　鼻出黄胶
　　贺知章忽鼻出黄胶数盆医者谓饮酒之过【从容録】
　　数米而食
　　沈休文羸劣多病日数米而食羮不过一筯【青阳记】
　　庐墓日影为之不移
　　邓寅庐墓坟土未干日影为之不移【垅上记】
　　饲牛以天麻饭
　　青齐间遇春耕则饲牛以天麻饭仍用锦缕繋于角上【耕桑偶记】
　　高丽丝结
　　张均妓多丽弹琵琶曲项上有高丽丝结赵诗争夺致伤二指【辨音集】
　　元夜食牛肺犯天枢使
　　梁邺上元后忽髪变如血卜曰元夜食牛肺犯天枢廵使夜行祷谢可免【影灯记】
　　菖蒲成狮子鸾鳯状
　　僧普寂大好菖蒲房中以菖蒲种成狮子鸾鳯仙人之状【海墨微言】
　　鸭肝猪肚
　　王缙饮酒非鸭肝猪肚筯辄不举【醉仙图记】
　　吞花卧酒
　　卢松方春以谓握月担风且留后日吞花卧酒不可过时【曲江春宴録】
　　庭椿不染风
　　卢携梦人赠句曰若问登庸日庭椿不染风初不解其言后数年携拜相庭下古椿一株虽狂风骤雨不湿不摇【鳯池编】
　　屋窍如七星
　　郑广文屋室破漏自下望之窍如七星【逢源记】
　　日用斗麫为糊以供缄封
　　顺宗时刘禹锡干预大权门吏接书尺日数千禹锡一一报谢绿珠盆中日用麫一斗为糊以供缄封【宣武盛事】
　　麫如核而中空
　　扬埏游王鉷家食一物如核中空其实一也埏询其法鉷笑而不言【河中记】






　　云仙杂记六
　　蕤賔鐡
　　乐工亷郊师于曹纲纲曰敎授人多矣未有此性灵弟子也郊常池上弹蕤賔调忽闻芰荷间有物跳跃出防乃方响一片有知者识是蕤賔鐡也指拨精玅致律吕相应物类相感耳【琵琶録】
　　截留鞭
　　姚崇牧荆州受代日阖境民泣抚马首截留鞭以表瞻恋【开元天寳遗事】
　　蜂蝶慕香
　　都下名妓楚莲者国香无及每出则蜂蝶相随慕其香【同上】
　　自暖杯
　　内库有青酒杯纹如乱丝其薄如纸以酒注之温温然有气相次如沸汤名自暖杯【同上】
　　游仙枕
　　兹国进一枕色如玛瑙枕之则十洲三岛四海五湖尽入梦中帝名游仙枕【同上】
　　辟寒犀
　　交趾国进犀一株以金盘置于殿中暖风袭人使者曰此辟寒犀也【同上】
　　唤铁
　　太白山居士郭休有运气絶粒之术以绳繋一铁片子鸟兽闻之即集庭下名曰唤铁【开元天宝遗事】
　　氷山
　　进士张彖力学有大名杨国忠用事争诣门彖独不往曰尔辈谓杨公之势可倚如太山耶以吾所见乃氷山也皎日一照则当悮人后登第为华隂尉叹曰丈夫有凌云葢世之志拘于下位若立身于矮屋中使人擡头不得遂拂衣长往【同上】
　　花裀
　　学士许慎与亲友宴花圃中聚花铺座曰吾自有花裀何消坐具【同上】
　　风流薮泽
　　长安平康坊妓女所居新进士以红牋名纸游其中时谓此坊为风流薮泽【同上】
　　笔头生花
　　李太白少梦笔头生花后天才赡逸名闻天下
　　百宝栏
　　上赐国忠木芍药国忠以百寳为栏【开元遗事】
　　吸花露
　　贵妃每宿酒初消多苦肺热凌晨傍花枝口吸花露润肺【同上】
　　含玉咽津
