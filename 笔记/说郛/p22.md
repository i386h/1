<!-- { "loadSidebar": true } -->
　　子曰君子博学于文约之以礼亦可以弗畔矣夫【郑曰弗畔不违道也】
　　畔当读如偏畔之畔弗偏则得中道
　　子见南子子路不説夫子矢之曰予所否者天厌之天厌之【孔曰行道非妇人之事与之咒誓义可疑焉】
　　矢陈也否当为否泰之否厌当为厌乱之厌孔失之矣为誓非也后儒因以誓又以厌为擫益失之矣吾谓仲尼见衞君任南子之用事乃陈衞之政理告子路云予道否不得行汝不须不悦也天将厌此乱世而终岂泰吾道乎
　　述而第七
　　子曰述而不作信而好古窃比于我老彭【包曰若老彭祖述之而巳】先儒多谓仲尼谦词失其防矣吾谓仲尼伤巳不遇叹其道若老彭而巳
　　殷贤惟伊傅余固蔑称
　　子曰自行束脩以上吾未尝无诲焉【孔曰言人能奉礼自行束脩以上则皆教诲之焉】
　　说者谓束为束帛脩为羞脯人能奉束脩于吾则皆教诲之此义失也吾谓以束脩为束羞则然矣行吾而教之非也仲尼言小子洒扫进退束脩末事但能勤行此小者则吾必教诲其大者
　　冉有曰夫子为卫君乎子贡曰诺吾将问之入曰伯夷叔齐何人也曰古之贤人也曰怨乎曰求仁而得仁又何怨出曰夫子不为也【郑曰父子争国恶也孔子以夷齐贤且仁故知不助卫君明矣】上篇云伯夷叔齐不念旧恶怨是用希此言君子虽恶不怨也又下篇云不降其志不辱其身伯夷叔齐欤我则异于是无可无不可吾尝疑三处言夷齐各不同吾谓此段义称贤且仁者盖欲止冉有为卫君而巳
　　习之深乎哉吾今乃知仲尼之言瞻之在前忽然在后不可概窥其极
　　子所雅言诗书执礼皆雅言也【孔曰雅音正言也郑曰先王典法必正言其音然后义全】
　　音作言字之误也传写因注云雅音正言遂误尔泰伯第八
　　子曰恭而无礼则劳慎而无礼则葸勇而无礼则乱直而无礼则绞【王曰葸惧貌绞刺也】
　　王注云不以礼节之吾谓礼者制中者也不及则为劳为葸过则为乱为绞绞确也
　　上篇云中庸之为徳也其至矣乎民鲜久矣此正谓言礼之皇极也
　　子曰兴于诗立于礼成于乐【包曰兴起也礼所以立身乐以成性】
　　三者皆起于诗而巳先儒略之遂惑于二矣
　　子曰惟天为大惟尧则之荡荡乎民无能名焉【包曰布徳广远民无能识其名】
　　尧仁如天不可名状其髙远非不识其名也
　　子罕第九
　　子罕言利与命与仁【包曰寡能及之故希言】
　　仲尼罕言此三者之人焉非谓罕言此三者之道也
　　子絶四毋意毋必毋固毋我【王曰不任意无专必无固行无有其身也】此非仲尼自言盖弟子记师行事其实子絶二而巳吾谓无任意即是无专必也无固行即是无有巳身也
　　子曰凤鸟不至河不出图吾巳矣夫【孔曰圣人受命则凤凰至河出图今无此瑞吾巳矣夫者伤不得见也河图乃八卦是也】
　　王道盛则四灵畜非但受命符尔
　　顔渊喟然叹曰仰之弥髙钻之弥坚瞻之在前忽然在后夫子循循然善诱人博我以文约我以礼欲罢不能既竭吾才如有所立卓尔虽欲从之末由也巳【包曰恍惚不可得而形容孔曰不能及夫子之所立】
　　既竭吾才如有所立卓尔此囘首自谓虽卓立未能及夫子髙远尔
　　子路使门人为臣【郑曰子路欲使弟子行为臣之礼也】
　　先儒多惑此説以谓素王素臣后学由是责子路欺天吾谓子路刚直无谄必不以王臣之臣欺天尔本谓家臣之臣以事孔子也
　　子曰可与共学未可与适道可与适道未可与立可与立未可与权【孔曰虽能之道未必能有所立虽有所立未必能权量轻重】
　　孔注犹失其义夫学而之道者岂不能立耶权者经权之权岂轻重之权耶吾谓正文传写错倒当云可与共学未可与立可与适道未可与权如此则理通矣
　　乡党第十
　　吉月必朝服而朝【孔曰吉月月朔也吉服即皮弁服也】
　　吉礼所行月日因而谓之吉月吉日非正朔而巳
　　乡人傩朝服而立于阼阶【孔曰傩驱逐疫鬼恐惊先祖故朝服而立于庙之阼阶】正文无庙字又云恐惊先祖疑孔穿凿非本防
　　子曰山梁雌雉时哉时哉子路共之三嗅而作【周曰子路共之非本意不苟食故三嗅而作】
　　以为食具非其防吾谓嗅当为呜呜之呜雉之声也先进第十一
　　子曰从我于陈蔡者皆不及门也【郑曰皆不及仕进之门而失其所】门谓圣人之门言弟子学道由门以及堂由堂以及室分等降之差非谓言仕进而巳
　　徳行顔渊闵子骞冉伯牛仲弓言语宰我子贡政事冉有季路文学子游子夏【説者曰字而不名非夫子云】
　　论语称字不称名者多矣仲尼既立此四品诸弟子记其字而不名焉别无异防
　　徳行科最髙者易所谓黙而识之故存乎徳行盖不假乎言也言语科次之者易所谓拟之而后言议之而后动拟议以成其变化不可为典要此则非政法所拘焉政事科次之者所谓虽无老成人尚有典刑言非事文辞而巳文学科为下者记所谓离经辨志论学取友小成大成自下而上升者也
　　子曰囘也其庶乎屡空赐不受命而货殖焉亿则屡中【注曰囘庶几圣道虽　空匮而乐在其中赐不受教命唯财货是殖亿　是非盖美囘所以励赐也】一説屡犹每也空犹虚中也此近之矣谓富不虚心此説非也吾谓囘则坐忘遗照是其空也赐未若囘每空而能中其空也货当为资殖当为权字之误也子贡资于权变未受性命之理此盖明赐之所以亚囘也
　　子张问善人之道子曰不践迹亦不入于室【孔曰善人但不循旧迹亦少创业亦不能入圣人之奥室】
　　孔説非也吾谓善人即圣人异名尔岂不循旧迹而又不入圣人之室哉盖仲尼诲子张言善人不可循迹而至于心室也圣人心室惟奥惟防无形可观无迹可践非子张所能至尔
　　子曰论笃是与君子者乎色庄者乎【孔曰论笃是口无择言君子是身无择行色庄者不恶而严】
　　孔失其义吾谓论者讨论也笃极也是此也论极此圣人之道因戒子张但学君子容色庄谨即可以及乎君子矣
　　子畏于匡顔渊后子曰吾以女为死矣曰子在囘何敢死【包曰言夫子在巳无所敢死也】
　　死当为先字之误也上文云顔渊后下文云囘何敢先其义自明无死理也
　　防尔何如【至】童子六七人浴乎沂风乎舞雩咏而归【孔曰暮春季春三月】
　　浴当为防字之误也周三月夏之正月安有浴之理哉
　　顔渊第十二
　　顔渊问仁子曰克巳复礼为仁【马曰克巳约身也孔曰复返也身能返礼则为仁矣】
　　孔马得其皮肤未见其心焉吾谓囘问仁仲尼答以礼盖举五常之二以明其端焉故下文云非礼勿视非礼勿聴非礼勿言非礼勿动又举五常之四以终其义
　　子曰博学于文约之以礼亦可以弗畔矣夫
　　简编重错雍也篇中巳有君子博学于文约之以礼可以弗畔矣夫今削去此叚可也
　　子张问士何如斯可谓之达矣子曰夫达也者质直而好义察言而观色虑以下人【马曰常有谦退之志】
　　此与上篇色庄者乎一义也皆斥言子张质直庄谨下于人则为达士矣
　　子路第十三
　　冉有退朝子曰何晏也对曰有政子曰其事也如有政虽不吾以吾其与闻之【马曰政者有所改更匡正事者凡行常事我为大夫虽不见任用必当与闻之】
　　政者非更改之谓也事者非谓常行事也吾谓凡干典礼者则谓之政政即常行焉则谓之行行其常则谓之人事
　　子贡问曰何如斯可以为士矣子曰宗族称其孝焉乡党称其悌焉【旧本子曰行巳有耻为上文简编差失也】
　　孝悌为百行之本无以上之者
　　曰敢问其次曰行巳有耻使于四方不辱君命可谓士矣曰敢问其次曰言必信行必果硁硁然小人哉抑亦可以为次矣【孔曰有耻者有所不为郑曰硁硁小人之貎也】
　　硁硁敢勇貌非小人也小当为之字古文小与之相类传之误也上文既云言必信行必果岂小人为耶当作之人哉于义得矣
　　子曰善人教民七年亦可以即戎矣【即就戎兵也】
　　七年义不解吾谓即戎者衣裳之防兵车之防皆谓即戎矣此是诸侯朝防于王各修戎事之职按王制云三年一聘五年一朝仲尼志在尊周故言五年可以即戎事朝天子七年者字之误欤
　　噫习之可谓究极圣人之奥矣先儒但以攻战为即戎殊不思仲尼教民尊周谨朝聘所以警当世诸侯举七年而元年十一年从可知矣
　　宪问第十四
　　子曰君子而不仁者有矣夫未有小人而仁者也【孔曰虽君子犹未能备】
　　仁当为备字之误也岂有君子而不仁者乎既称小人又岂求其仁耶吾谓君子才行或不备者有矣小人求备则未之有也
　　子曰古之学者为巳今之学者为人【孔曰为巳履而行之为人徒能言之也】
　　为巳者谓以身率天下也为人者谓假他人之学以检其身也孔云徒能言之是不能行之失其防矣
　　子曰君子道者三我无能焉仁者不忧知者不惑勇者不惧子贡曰夫子自道也
　　子贡虑门人不晓仲尼言我无能焉故云自道以明有能也
　　子贡方人子曰赐也贤乎哉夫我则不暇【孔曰比方人也不暇比方人】
　　不暇比方人者其防安在吾谓义连上文云夫君子自道者我无能此是比方君子之言也惟子贡明之故门人记子贡方人四字下文曰贤乎哉善子贡能知我比方人耳复云不暇者终自晦也
　　子曰作者七人矣【包曰长沮桀溺丈人石门荷蒉仪封人楚狂接舆】
　　包氏以上文连此七人失其防吾谓别段非谓上文避世事也下文子曰别起义端作七人非以隠避为作者明矣避世本无为作者本有为显非一义齐鲁记言无不脱舛七人之数固难条列但明作者实非隠沦昭昭矣
　　仲尼本至诚如此乎但学者失之云耳
　　原壤夷俟子曰老而不死是谓贼以杖扣其胫【马曰夷踞俟待也孔曰扣击也】
　　古文叩扣文之误也当作指为夷俟踞足原不自知失礼故仲尼既责其为贼又指其足胫使知夷踞之罪非击之明矣
　　卫灵公第十五
　　卫灵公问陈于孔子对曰俎豆之事则尝闻之矣军旅之事未之学也【郑曰本未立不可教以末事】
　　俎豆与军旅皆有本有末何独于问陈为末事也郑失其防吾谓仲尼因灵公问陈遂讥其俎豆之小尚未习安能讲军旅之大乎
　　子曰由知徳者鲜矣【王曰君子固穷而子路愠见故谓之少于知徳】
　　此一句是简编脱漏当在子路愠见下文一段为得
　　子张问行子曰立则见其参于前也在舆则见其倚于衡也夫然后行【包曰衡轭也言思念忠信立则常想见参然在目前在舆则倚车轭】参古骖字衡横木式也子张问行故仲尼喻以车乘立者如御骖在目前言人自忠信笃敬坐立不忘于乘车之间
　　子曰君子义以为质礼以行之孙以出之信以成之君子哉【郑曰义以为质谓操行也孙出之谓言语】
　　操行不独义也礼与信皆操行也吾谓君子体质先须存义义然后礼礼然后逊逊然后信有次序焉
　　子曰吾犹及史之阙文也有马者借人乘之今亡矣夫【包曰有古之良史有疑则阙之有马不调良则借人乘习之】
　　上句言已所不知必阙之不可假他人之言笔削也譬如有马不能自乘而借他人乘之非已所学耳
　　子曰君子贞而不谅【孔曰贞正也谅信也君子正其道不必小信】
