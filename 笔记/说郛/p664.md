<!-- { "loadSidebar": true } -->
　　武宗朝郭道源后为凤翔府天兴寺丞充太常寺调音律官亦善击瓯率以邢瓯越瓯去十二只旋加减水于其中以筯击之咸通中有异蠙洞晓音律亦为鼔吹署丞充调音律官善于击瓯击瓯葢出于击缶
　　琴
　　古者能士固多矣贞元中成都雷生善斵琴至今尚有孙息不坠其业精妙天下无比也弹者亦众焉太和中有贺若夷尤能后为待诏对文宗弹一调上嘉赏之仍赐朱衣至今为赐绯调后有甘党亦为上手
　　阮咸
　　大中初有待诏张隠耸者其妙絶伦蜀郡亦多能者
　　羯鼓
　　明皇好此伎有汝阳王花奴尤善击鼓花奴时戴砑绢帽子上安葵花数曲曲终花不落葢能定头项尔黔帅南卓著羯鼓録中具述其事咸通中有王文举尤妙弄三杖打疗万不失一懿皇师之
　　鼓
　　其声坎坎然其众乐之节奏也祢衡常衣防衣击鼓其妙入神武宗朝赵长史尤精
　　拍板
　　拍板本无谱明皇遣黄幡绰造谱乃于纸上画两耳以进上问其故对但有耳道无节奏也韩文曰乐句古乐工都计五千余人内一千五百人俗乐系梨园新院于此旋抽入教坊计司每月之精料于乐寺给散太乐署在寺院之东令一丞一鼓吹署在寺门之西令一丞一
　　安公子
　　隋帝游江都时有乐工笛中吹之其父老废于卧内闻之问曰何得此曲子对曰宫中新翻也父乃谓其子曰宫曰君商曰臣此曲宫声往而不返大驾东巡必不囘矣汝可托疾勿去也精鉴如此
　　黄骢叠【急曲子】
　　太宗定中原时所乗战马也后征辽马毙上叹惜乃命乐工撰此曲
　　离别难
　　天后朝有士人陷寃狱没家族其妻配入掖庭本初善吹觱篥乃撰此曲以寄哀情始名大郎神葢取良人行第也遂三易其名亦名切子终号愁回鹘
　　夜半乐
　　明皇自潞州入平内难正夜半斩长乐门关领兵入宫剪逆人后撰此曲名还京乐
　　雨霖铃
　　明皇自西蜀返乐人张野狐所制
　　康老子
　　康老子即长安富家子落魄不事生计常与国乐游处一旦家产荡尽偶一老妪持旧锦褥货鬻乃以半千获之寻有波斯见大惊谓康曰何处得此是氷蚕丝所织若暑月陈于座可致一室清凉即酬千万康得之还与国乐追欢不经年复尽寻卒后乐人嗟惜之遂制此曲亦名得至寳
　　明皇初纳太真妃喜谓后宫曰予得杨家女如得至宝也遂制曲名得宝子
　　文叙子
　　长庆中俗讲僧文叙善吟经其声宛畅感动里人乐工黄米饭状其念四声观世音菩萨乃撰此曲
　　望江南
　　始自朱崖李太尉镇淛日为亡妓谢秋娘所撰本名谢秋娘后改此名亦曰梦江南
　　杨栁枝
　　白傅闲居洛邑时作后入教坊
　　倾杯乐
　　宣宗喜吹芦管自制此曲初捻管令俳儿辛骨拍不中上瞠目瞠视骨忧惧一日而殒
　　道调子
　　懿皇命乐工敬纳吹觱篥初弄道调上谓是曲误拍之敬纳乃随拍撰成曲子
　　傀儡子
　　自昔云起于汉祖在平城为冒顿所围其城一面即冒顿妻阏氏兵强于三面垒中絶食陈平访知阏氏妬忌即造木偶人运机闗舞于陴间阏氏望见谓是生人虑下其城冒顿必纳妓女遂退军史家但云陈平以秘计免葢鄙其防下尔后乐家翻为戯其引歌舞有郭郎者髪正秃善优笑闾里呼为郭郎凡戯场必在俳儿之首也
　　别乐识五音轮二十八调图
　　舜时调八音用金石丝竹匏土革木计用八百般乐器至周时改用宫商角征羽用制五音减乐器至五百般至唐朝又减乐器至三百般太宗朝三百般乐器内挑丝竹为胡部用宫商角羽并分平上去入四声其征音有其声无其调
　　平声羽七调
　　第一运中吕调第二运正平调第三运高平调第四运仙吕调第五运黄钟调第六运般涉调第七运高般涉调【虽去中吕调之运如车轮转却去中吕一运声也】
　　上声角七调
　　第一运越角调第二运大石角调第三运高大石角调第四运双角调第五运小石角调亦名正角调第六运歇指角调第七运林钟角调
　　去声宫七调
　　第一运正宫调第二运高宫调第三运中吕宫第四运道调宫第五运南吕宫第六运仙吕宫第七运黄钟宫
　　入声商七调
　　第一运越调第二运大石调第三运高大石调第四运双调第五运小石调第六运歇指调第七运林钟【阙】调
　　平声调
　　为征声　商角同用　宫逐羽音
　　右件二十八调琵琶八十四调方得是五弦五本共应二十八调本笙除二十八调本外别有二十八本中管调初制胡部乐无方响只有丝竹缘方响不应诸调有直拔声太宗于内库别收一片铁有以方响下于中吕调头一韵声名大吕应高般涉调头方得应二十八调是筝只有宫商角羽四调临时移柱应二十八调

　　説郛卷一百
<子部,杂家类,杂纂之属,说郛>
　　钦定四库全书
　　说郛巻一百一上　　　　元　陶宗仪　撰尤射【缪袭】
　　口赞从王圮厥徳纵射观游罔度获尤于上天口遂戒旃观游内讟□【尽也】悛民于时诵太史胴采【似姓名】作尤射【志悛也】
　　粤稽观射□氏□烈党嘏防惔苦濬靖【言其徳也】都淑奕珇允魏恂绎令顺懿【言其威仪□□也】有闻旁外三十有一载射□乃踦艐于门爰防于江以□厥防有牟有怃有防有冯曰寡人爽义【爽于义谓射也】罔曰弗俚惟咨人亦有言惟天斯地惟文斯武【诿射不可已也□□□】罔纾【下多阙文】凤凰来仪【此错简当在有闻旁外之下】
　　右稽观第一
　　□□□我报聘于王亦亟曰求仇二月□□遘射大闿于江麋弗逆【尤自此也故有后戒】有攓于厥中□于铄射退我旋于王惟辰心弗逞钊抽厥毕惟胁防艰遘惟曰河浊有清宁朕挺于倚清哉清哉余惟辰慎哉【阙】
　　右报聘第二
　　□□戊□又通射于林丘旋有菲六月□□命漺锡我以言格我以咏辰我惟禔曰厉哉宿哉漺再格曰厉我于时聿厥怃曰小子敬告惟略朕咏瘉朕朕庸悀恩【缺】以詹惟忱以延朕弗徳罔承譬华輑【车轴也】而朽枕晠襦而败裳奚摭偶已冒子之锡敢弗薄以副格锡毕惟对厥锡□□□□□□□□惟乃兢兢罔化于朕躬允若时辰乃朕扈乃锡于万亿罔悛□□讽逞由时罔夙夜达厥问【先求得其欢心然后諌于射□□□□□□】赋我思二章【此句当在漺再格曰厉下□】
　　右遇射第三
　　喘有事于江麋奸芋兴咎我灼捭书训之尤曰乌乎天产吉人挺吉惟弿禀【敬】采【事】闲躬罔弗终轻采慢躬罔获济古哲有言轻火略焚慢水略溺乌乎戒哉地匪履勿履采匪迪勿迪【谨于行事□□□】上下防【明也】爰易厘隂阳鑈【正也】爰罔僣【严于治国道本也】戒自兹哉古容成氏猎于江百辟弗迩中央氏遝于应门百姓讟貕【稚豕也】竞食于橧靡或訾凤鸟妄攫有师具咈自兹耸【愿也】勿恣厥游妄奔伤足恣游圮度采蹈于尤靡笙【□□】躬协于义靡【□也】俾惟曰甫田弗悉去厥莠大璧弗悉去厥瑕辰肆于观游亦惟割于乃懿问俾惟曰吴【大也】墙底壊胎杪穴乔木底朽胎赵蠧辰检于厥身亦惟光于乃令徳奚臧否于朕观□□□□□□□□警戒勔钊朕观惟辰迹迹冀【所指者广不必及射而射在其中可谓善諌矣】射□疚旃于时亟悛
　　右尤戒第四
　　□□□□我赠玉借芳报如旃罔借惟惟曰侯乃已敦芳奚席于寡人侯□□我赠元毛报如旃□□锡实以糊怜我滋逞赋无衣于时辰期于江门奄矔筳罔逆辟恶也侯□□上国之香龛□蠡香辰易□□□梦月坠于前兴赋诗曰明月烂兮何以有翰兮畴曰匪观兮迹卬之馆兮□□我献箴嘉旃□□我有松丘之志【将防曰侯□□好也】俾俾诀乃曰寡人弗徳幼弃于我前社嗣罹多艰兹恃乃以薄茍捐何有即弗有寡人将弗有漺匪艾畴乂厥中罔中惟乃中厥行罔行惟乃行厥言罔言惟乃言若苗方萌弗耕弗耘弗有旋【成熟也】若鸡方卵弗伏弗逳弗有晨寡人侯媓崽【卿姓名】媓崽侯艾时依艾之松丘时毙寡人观观毙善从艾苦哉弗苦何眷也而松丘之茹腆服珇止抑嬉愉何弗苦也肆当之【责其去国也】于辰我请戾于西殿侯魏盈焉弗格惟锡醴肴餴饎我逞弗瞑弗克树侯聆覆冯以防锡我寳枕【轸也】玉席【也】命宁□□命空于期门弗遘□□□□甘露降于时辰奏乐名曰玉华【曲名也】靡辰罔奏盛□□合□侯古寳古圆二辰锡我一辰易如香□□□□乃会八乙卯甲子侯月会丙子丙辰侯日会癸亥戊辰侯嵗防侯时防二咸以戊子寻好也□□我辰奏篾牒匪攸匿然以服辟泄也□侯□聘我元玉【上等玉□】誓也锡书弗借善聿书曰观恂立誓筳罔底贰攸贰于厥中有如大江于厥内宫昭告皇天□□□既而赋大车之末章藏于盟府□□侯曰寡人惟背【回也反言若治而曰乱也】若在疚匪药焉有瘳背寡人将以仲秋之望□□锡我寳环粔鬯一卤我拜锡□□望不果背奏书寓忱我庸对曰曩我逖罔或布厥愫幸乃射恣于游射恂失徳展乃皇天置介俾观观其乗合我展嘉天之赐自兹迄兹靡有忘赐胎即命我背宁甲子逭侯小罔大矢厥胎衷我展憾于古有奸咎我憾奸逝厥咎覆射于令徳垂禔于子孙显问于后叶憾乃蕴于乃躬靡获释兹侯曰盬空异辰岂胎衷胎易我玉莫已腯兹拒我背莫已药胎戒乃射莫罔躬兹暌曩誓莫罔人良苗恒昧于秋获晴夙恒昧于昬雨首臧末否鲜末然我焉获乃终以憾宁靡盟府曩誓匿申永言曰东园有木其名曰李招我于园曰请食尔恒繁者华恒鲜者子命乎命乎吾将去此【书□□有□□责其□□防诗□□□】侯讽有赧盬防防请于时我盬空【以上乃□□□□□□以下实□□□】
　　右赠玉第五
　　侯□□产厥令幼坠于学我悯旃函纯成【笔也】药黝【墨也】丹牒媵书训曰维鑛弗铄终匪金维人弗学终匪彦肆古圣后勤劬靡怠闻旃大庭有懿元妃名曰无设大庭垦勅乡厥学畀防三千有竒俾抽中宫采采糊厥躬无设服于靡斁日昏衎辑采藏锭蠢于学恒悖【阙】以羾鸡鸣宿袿瞻厥采旬日之夕仅一瞑朞苂然有成庸作太庭之歌白鹄牾牾朱鸾籥籥【牾牾鸣声籥籥阙貌】络降于厥宫无设弗厉祥防弗憩再朞而后咏明月敷厥行烁曎罔昼贰学若时焉弗学而可底时侯念于兹内朕训奏纯成药黝暨丹牒舆昈以妙惟乃索心以从斯罔俾无设専显于大庭朕嘉乃锡惟芋维秋九月拜丹牒于内殿夜殹以占冀有获
　　右学训第六
　　侯冬十月□□有东之役我弗送□□我赋卷耳之首章□归自东我弗克逆皆道我□□我东厥驾□赋伯兮之二章我赋防鸮之三章□□我暨绎示之圃而旋【阙】
　　右东役第七
　　维三十有三载克终我训令于辞民歌曰瞻彼世兮靡有双曩谓蛇兮今则龙何必占毕盘游是从□□□□□□□□□□□□□侯时□内豫信信腆致我韬一两苴敛二【布之贵重者可以为带】寳珠二圆丘石一【次玉出海外神山】□□我报以承泽二【寳扇也出□□志】侯永寳【□□□□□□□□□□□□□韬履也】
　　右腆致第八
