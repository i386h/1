<!-- { "loadSidebar": true } -->
　　士大夫家子弟若无家业经营衣食不三端上焉者仕而仰禄中焉者就馆聚徒下焉者干求假贷今员多阙少待次之日常多官小俸薄既难赡给逺宦有往来道涂之费纵余无几意外有丁忧论罢之虞不可不备又还家无以为策则居官凡事掣肘若有退步进退在我易以行志矣就馆聚徒所得不过数十有一虚馆争者甚众未娶就馆犹可既娶之后难逺离家在已为覊旅在家则百事不可照嘱或自有子欲教不可若稍有家业则可免此患纵不免就馆聚徒亦不至若不可一日无馆者之窘也至于干谒假贷滋味尤恶不唯趦趄嗫嚅此状可恶奔走于道涂见拒于阍人情况之恶抑又可知纵有所得无几久而化为唇吻洁特之士化为无廉耻可厌之人若乃假贷亲故至一至再亦难言矣谚曰做个求人靣不成此言有理若自有薄产无此恶况矣吾家业虽不多若自知节省且为二十年计可以使汝軰待阙不至狼狈既免聚徒就馆又免干求假贷谚曰求人不如求己此之谓也已作岁计簿复作月计簿盖先有月计然后岁计可知若月之所用多于其所入积而至岁为大阙用矣世间事固终归空人固各有命然可施智力处亦不当不理防又所求者在已与夫不知义命妄求者大异也非是空言乃眞达理
　　子孙计
　　或曰既有子孙当为子孙计人之情也余曰君子岂不为子孙计然其子孙计则有道矣种徳一也家传清白二也使之从学而知义三也授以资身之术如才高者命之习举业取科第才卑者命之以经营生理四也家法整齐上下和睦五也为择良师友六也为娶淑妇七也常存俭风八也如此八者岂非为子孙计乎循理而图之以有余而遗之则君子之为子孙计岂不久利而父子两得哉如孔子教伯鱼以诗礼汉儒教子一经杨震之使人谓其后为清白吏子孙邓禹十子人各授之一业厐德公云人皆遗之以危我独遗之以安皆善为子孙计者又何慊焉
　　居山约
　　余营兼山本以藏拙已就粗安可以忘归诸儿之意眷恋挽留又难遽绝今与汝曹约每月二十日在山十日在家独甚寒甚暑两月则全在家恐山中不便也山中不可独须子弟一人侍置厯轮流四子每人一旬周而复始其当旬者凡饮膳之类专掌之其余在家有効时新各随其意多少不拘无亦不责其或有商议事合要来此不必当旬自宜前禀自六月为始各于旬下书名如当旬有私干兄弟那容
　　食时五观
　　鲁直作食时五观其言深切可谓知慙愧者矣余尝入一佛寺见僧持戒者每食先淡吃三口第一以知饭之正味人食多以五味杂之未有知正味者若淡吃食则本自甘羙物不假外味也第二思衣食之从来第三思农夫之愁苦若此则五观中已备其义每食用此法极为简易且先吃三口白饭已过半矣后所食者虽无羮防亦自可了处贫之道也
　　忧乐
　　世间遇如意事其乐不过三日至于不如意事未至亦忧已至亦忧过去亦忧故忧乐虽曰相对要之乐少忧多也
　　惜别
　　家妹见访骨肉相聚甚惬老怀童儿亦为之喜其归也不能不作恶坡诗云我始来宛丘牵衣舞儿童便知有此恨留我过西风西风亦已过恨别终无穷人情一也来时之喜即为别时之戚亲履此境尤见坡诗之工
　　恋憾
　　启手足之际有余则恋不足则憾茍不知道二者必居一焉
　　佚我以老
　　造物劳我以生逸我以老少年不勤是不知劳也年老奔竞是不知逸也天命我佚而我自劳以取困辱岂非逆天乎
　　人生享用
　　人之一身每日所食不过米一升终年所衣不过一两疋若酒食杂费岁计不过百千此切身诚不可阙其余尽为他人若时时以此提省庶几不为他人造业自己受报也
　　俭
　　俭而能施仁也俭而寡求义也俭以为家法礼也俭以训子孙智也俭而悭吝不仁也俭复贪求不义也俭于其亲非礼也俭其积遗子孙不智也
　　枉了烦恼
　　世间不如意者动辄烦恼而烦恼徒增其病于事了无所益达者看破但有料理更不添此一重纒缚
　　筵宴三感
　　今夫筵宴以酒十行为率酒先三行少憇【俗谓之歇坐】或奕棋或纵步或欵语已乃复饮则有终日之欢若一杯才毕一杯继进须防之间宴告终矣賔主皆无意味人情不得欵曲余于是乎有感一也三杯亦散五杯亦散十杯亦散极至于百杯亦散谚曰未有不散之筵余于是乎有感二也凡招客者必以其类赴集有必先问同招者谁傥皆善类賔主皆安忽有一非类者厠其间是为主不审之过客则终席不乐茍其甚则托辞以避矣余于是乎有感三也
　　寛作程
　　凡事寛作程极有意味且如读书工夫计工以两日看者作五日看则玩味有余矣出入登途计程以十日行作半月行则不至劳苦冐险矣
　　闲
　　寻思百计不如闲未老得闲方是闲又得浮生半日闲皆昔实欲闲而不能羡闲而未遂者闲岂易得哉然古人制字闲适与防闲之字同盖有深意饱食终日无所用心难矣君子居闲虽不至如小人之无所不为然亦多恣意于声色杯酒者是以贵于以礼防闲也
　　花无十日
　　一岁栽培花开不过十日又有风雨摧折之变譬之人生劳苦一世其如意时不过数年耳
　　有一物添一累
　　顷年畜两鹤既乏专人看顾朝放暮收不免闗心又恐扰邻圃惊童儿羽翮再完一旦飞去自是遂省一事以此知有一物添一累也
　　闲冷
　　闲居冷落门无賔馈乃可省缘或者叹闲居之冷落至于无聊人之所见何相去之逺哉
　　自十岁至七十
　　自十岁以上至七十人各有业无能免劳者唯十岁以下则以少七十以上则以老茍非二者未有不劳惟智者能择术劳智而不劳力若不劳智又不劳力斯饿殍也
　　衣食
　　衣以岁计食以日计一日阙食必至饥馁一年阙衣尚可借旧食在家者也食麤而无人知衣饰外者也衣而人必笑故善处贫者节食以完衣不善处贫者典衣而市食
　　寝食
　　人之相祝颂必曰精调茵鼎盖人生不过寝食二事日不甘食夜不安寝则病矣今富贵之家以酒夺食以色妨寝则是二者皆失之且夫中酒之后继之戕贼夜坐连旦日中而起宿酲未解又复饮酒其情思无聊不如强饭安眠者多矣况如是之人未有能中寿者此乃可怜何足羡乎
　　尝作病想
　　人在病中百念灰冷虽有富贵欲享不可反羡贫贱而健者是故人能于无事时常作病想一切名利之心自然扫去真妙法也
　　欣戚相生
　　人之所欣生于戚戚却生乎欣试以一二事明之士子发举则欣矣春闱见黜则大戚女子得男则欣矣一旦失之则大戚是戚生于欣也抱病则戚病愈则欣失物则戚已失复得则欣是欣生于戚也无所欣戚初则人自生之达者知其然故于得防无所欣戚也
　　忧喜相生
　　喜生忧忧生喜若循环然假如元未有得忽得之斯喜矣既得之复失之斯忧矣已失之复得之又喜矣达者得之知后必失之失之如本来之无有此所以无忧无喜也
　　齐斋十乐
　　读义理书学法帖字澄心静坐益友清谈小酌半醺浇花种竹听琴翫鹤焚香煎茶登城观山寓意奕棋虽有他乐吾不易矣
　　十不如
　　画扇不如纸扇锦绮不如布帛巨舰不如轻舟高堂不如低屋金寳器物不如甆瓦丽妻艶妾不如丑妻恶妾食肉不如食素厚塟不如薄塟俊爽不如朴厚富贵不如贫贱
　　十或问
　　或问生死曰昼夜或问今生来生曰今日来日或问佛土曰清净慈悲或问地狱曰贪浊忿怒或问快乐曰知足或问尊荣曰无求或问报应曰形影或问久长曰如常或问享福曰无祸或问寿考曰不朽
　　贵人十反
　　贵人十反夜当卧而饮宴早当起而醉卧心当逸而劳身当劳而逸吝束修不请师教子弟而以大钱顾教声妓药饵无病而服有病不肯服果蔬尚新不待熟食物取细失正味山水不喜真境而喜图画器用不贵金银而贵铜甆
　　六抝
　　后生不读书而老者读书胥吏干人子孙应科举而宦门不习举业贫者妄用而富者节俭藿食者忧虑而肉食者防然僧道食荤而俗人好善茹素富贵家女为新妇遵礼法甘枯淡贫贱家女为新妇反不识好恶













　　天隠子养生书【司马承祯】
　　天隠子吾不知何许人著书八篇包括妙秘殆非人间所能力学观夫修炼形气养和心灵归根契于伯阳遗照齐于庄叟长生久视无出是书予家居于大暑中苦痢诸药不止以意用干葛是承祯服疾道风惜乎世人夭促真寿思欲傅之同志易知而简行信哉自伯阳而来惟天隠子而已矣司马承祯序
　　神仙
　　人生时禀得灵气精明通悟学无滞塞则谓之神宅神于内遗照于外自然异于俗人则谓之神仙故神仙亦人也在于修我灵气勿为世俗所沦折遂我自然勿为邪见所凝滞则成功也【喜怒哀乐爱恶欲也情之邪也风寒暑湿饥饱劳逸行者气之邪也去此邪成神仙】
　　易简
　　易曰天地之道易简者也天隠子曰天地在我首之上足之下开目尽见无假繁巧而言故曰易简易简者神仙之徳也【经曰至道不繁至人无为】然则以何道求之曰无求不能知无道不能成凡学神仙先知易简茍言涉奇诡适足使人执迷无所归本此非言学也【世人学神仙反为神仙所迷者有矣学无反为无所病者有矣】
　　渐门
　　易有渐卦老氏有渐门人之修真达性不能顿悟必须渐而进之安而行之故设渐门一曰斋戒二曰安处三曰存想四曰坐忘五曰神解何谓斋戒曰澡身虚心何谓安处曰深居静室何谓存想曰收心复性何谓坐忘曰遗形忘我何谓神解曰万法通神故习此五渐之门者了一则渐次至二了二则渐次至三了三则渐次至四了四则渐次至五神仙成矣
　　斋戒
　　斋戒者非蔬茹饮食而已澡身者非汤浴去垢而已盖其法在节食调中磨擦畅外者也夫人禀五行之气而食五行之物而实自胞胎有形也呼吸精血岂可去食而求长生但世人不知休粮服气道家权宜非永絶食粒之谓也食之有斋戒者斋乃洁净之务戒乃节约之称有饥即食食勿令饱此所谓调中也百味未成熟勿食五味太多勿食腐败闭气之物勿食此皆宜戒也手尝磨擦皮肤温热去冷气此所谓畅外也久坐久立久劳役皆宜戒也此是形骸调理之法形坚则气全是以斋戒为渐门之首也夫
　　安处
　　何谓安处曰非华堂宇重裀广榻之谓也在乎南向而坐东首而寝隂阳适中明暗相半屋无高高则阳盛而明多屋无卑卑则隂盛而暗多故明多则伤魄暗多则伤防人之防阳而魄隂茍伤明暗则疾病生焉所谓居处之室尚使之然况天地之气有亢阳之攻肌淫隂之侵体岂不伤哉修养之渐倘法此即安处之道术也吾所居室四边皆窓戸遇风即阖风息即开吾所居坐前帘后屏大明则下帘以和其内映太暗则卷帘以通其外曜内以安心外以安目心目皆安则身安矣明暗尚然况太多情欲太多事虑岂能安其内外哉故学道以安处为次
　　存想
　　存谓存我之神想谓想我之身闭目即见自己之目收心即见自己之心心与目皆不离我身不伤我神则存想之渐也凡人目终日视他人故心已逐外走终日接他事故目亦逐外瞻营营浮光未尝内照奈何不病且夭邪是以归根曰静静曰复命成性存存众妙之门此存想之渐学道之功半矣
　　坐忘
