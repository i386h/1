<!-- { "loadSidebar": true } -->
　　唐摭言载裴思谦从仇士良求状头高锴庭谴之次年锴知举诫门下不得受书题思谦懐士良一缄易紫衣趋阶下曰军容有状荐裴思谦书中与求巍峩锴欲略见之思谦曰卑吏便是思谦人物堂堂锴见改容从之集异録载王维文章音律为岐王所重时公主已荐张九臯为解头王令维衣锦绣赍琵琶同诣主第诸伶旅进维妙年都美主顾问王答曰知音者也令独奏新曲主询名维曰郁轮袍大奇之王曰此生词学无出其右维献诗卷主惊曰皆我所习常谓古人佳作乃子之为乎因令更衣升之客右召试官至第遣宫婢传敎维作解头一举登第此二事无亷耻甚矣虽得一名何足为重纪载以为盛事何耶
　　左右
　　汉以右为尊谓贬秩为左迁仕诸侯为左官居高位为右职周昌相赵高帝曰吾极知其左迁陈平以右丞相逊周勃位第一平为左丞相位第二谓左戚右贤居客之右朝廷无出其右皆此意也本朝官制如左右仆射左右丞相左右丞左右司左右曹左右谏议左右司谏正言皆不以右为尊犹以右文为袐省殿名何耶
　　程蘓争致斋
　　东坡年谱载程苏当致斋厨禀造食荤素苏令办荤程令办素苏谓致斋在心岂拘荤素为刘者左袒时馆中附苏者令办荤附程者令办素予谓不然斋之禁荤见于法令乃禁五辛虑耗散人之气间其精诚与禁饮酒聼乐嗜欲悲哀一同欲其致一之妙通于神明耳二公未免以荤为鱼肉徒有是非之辨庄子载顔囬不饮酒不茹荤谓祭祀之斋是也
　　桃符
　　风俗通曰黄帝书称上古之时有兄弟二人荼与郁用度朔上桃树以制百鬼于是县官以腊除饰桃人埀苇索岁时记桃者五行之精压伏邪气制百鬼本草经曰枭桃在树不落杀百鬼山海经云东海度朔山有大桃树蟠屈三千里其东北曰鬼门万鬼出入也有二神曰神荼曰郁垒黄帝象之立桃版于户淮南子曰羿死于桃棓注云棓大杖以击煞羿由是鬼畏桃今人以桃梗作代岁旦植门以辟鬼后汉礼仪志曰代有所尚周人木德以桃为更言气相梗梗更也庄子曰挿桃枝于户童子不畏而鬼畏之桃之制鬼见于传记者不一而六经亦自可考檀弓曰君临臣防以巫祝桃茢传曰楚人使公视襚公使巫以桃茢先袚殡周礼戎右賛牛耳桃茢郑司农于防祝云防祝与巫以桃厉执戈在王前以桃茇除虽圣人不废例以巫家之説而鄙之可乎
　　艾子
　　世传艾子为坡仙所作皆一时戯语亦有所本其説一蟹不如一蟹出圣宋掇遗陶谷使吴越因食蝤蛑询其族类忠懿命自蝤蛑至蟹九十余种以进谷曰眞所谓一代不如一代也
　　令甲
　　汉令甲令乙令丙乃篇次也宣帝诏令甲死者不可生江充传注令乙骑乗车马行驰道中章帝诏曰令丙棰长有数当时各分篇次在甲言甲在乙言乙在丙言丙今例以法律为令甲非也此与言乙夜之览不同古人虽以更数为甲乙丙丁之分却有唐太宗甲夜观事乙夜观书出处可用
　　东閤
　　今人以宰相子为东閤按公孙为丞相开东閤不过招延賔客之地于子弟初无预今之引用乃李商隐九日诗郎君官贵施行马东閤无由再得窥上言郎君乃令狐绹不言东閤犹是令狐楚之旧馆东坡九日诗因引此事合而言之闻道郎君闭东閤且容老子上南楼此虽使令狐绹絶义山故事然东閤之开闭于郎君何预又云南屏老宿闲相过东閤郎君懒重寻以郎君加于东閤下犹言宰相子也与汪龙溪云东閤郎君之未有用之皆无病今竟以东閤呼郎君岂为父者不能颛招贤之责子得以盗其权耶
　　严更
　　西都赋卫以严更之署注严更督夜行鼔也此卤部中所谓严更警长也严与发严及中严外办同唐制日未明七刻捶一鼓为一严侍中奏闻宫门城门五刻槌二鼔为再严侍中版奏请中严羣臣五品以上俱集朝堂未明一刻槌三鼓为三严侍中中书令以下俱诣西閤奉迎严即严肃之义今以办严为办装因讳而改恐难例论
　　倚门
　　俗説母之望子曰倚门按战国防王孙贾事闵王王走失王之处其母曰女朝出而晩来则吾倚门望女女暮出而不还吾倚闾望女朝暮之出入固可言倚门若出稍乆当言倚闾葢门不可乆倚故也今人但用倚门事岂以暮出不还为俗忌耶
　　张范议论仁恕
　　唐裴伷先得罪张嘉贞请杖之张説曰刑不上大夫为其近于君故士可杀不可辱嘉贞不説説曰若国之大臣皆可笞辱但恐行及吾軰庆厯中晁仲约得罪富公议欲诛之范公曰事有可恕戮之非法意也富公愠范曰轻导人主以诛戮他日手滑虽吾軰未敢保张范二公可谓仁人君子之言然谓恐及吾軰与吾軰未敢保意借以开释同列耳若预为己计而故纵则不可昔豫让报国士之知曰将以愧后世为臣懐二心者高允不欺于君曰恐负翟黑子事上以忠臣之节也由己由人乎哉如唐武宗欲诛杨嗣复李珏杜悰见李德裕曰天子年少不宜手滑此语却无病
　　蚕马同本
　　唐乘异集载蜀中寺观多塑女人披马皮谓马头娘以祈蚕搜神记载女思父语所养马若得父归吾将嫁女马迎得父见女輙怒父杀马曝皮于庭中皮忽卷女飞去桑间俱为蚕俗谓蚕神为马明菩萨以此然周礼马质禁原蚕注天文辰为马蚕蚕为龙精月直大火蚕马同气物不能两大禁再蚕者为伤马旧祀先蚕与马同祖亦未可知
　　盬盐
　　西汉中食货志猗顿用盬盐注盬盐池也于盬造盐故盬音古予观采薇注王事靡盬盬不坚固也颉羽注盐不攻致周礼盐人共其苦盐杜子春读为盬谓盐盬直用不练治以诗礼注观之则盬为不攻致及不练治以食货志注观之则盬乃盐池二説似异然海盐练治后成其为盐也难壊池盬出水即成其为盐也易壊其理一也
　　传注
　　艺文志易经二十九篇传四十一篇毛诗三十九篇毛诗故训传三十卷周官经六篇周官传四篇春秋经十一卷左氏传三十卷公羊传十一卷谷梁传十一卷先汉经自为经传自为传自马融注周礼省学士之两读以传连经杜预为经传集解亦合为一然于一年之首必以一字别之读者固知其彼为经而此为传也易有文王周公孔子之辞初未尝乱干之卦首篇繇辞次以爻与彖象他卦以彖系于繇辞下以象系于逐爻之下均为圣人之言一之犹可欧阳公以十翼非夫子所作及言有何谓也与子曰乃讲师对答之辞所谓元亨利贞四句鲁穆姜之言必讲师引以伸其説诗序旧以为夫子子夏所作然郑康成觧诗于经谓笺笺重也以经文既有毛注郑则重为发明于序则直注之使序非毛公之言则毛公岂得无注毛茍有注则郑亦必言笺丝衣序云高子曰灵星之尸也与定之方中注云仲梁子曰初立楚宫也閟宫注云孟仲子曰禖宫也无以异一系之序一见之注讲师附益可见十月之交雨无正小宛小旻四诗序谓刺幽王郑谓刺厉王之诗序谓卫庄姜送归妾郑于礼之坊托为定姜之诗使序出于夫子子夏康成其敢为异同之论乎经传既混而为一其间或有夫子及子夏之辞亦不可辨晦庵解诗纯用正经葢有见于此
　　戍
　　今人到官贺谢语必言戍按齐侯使连称管至父戍葵丘时而往及而代期戍公问不至请代弗许遂作乱弑齐侯此岂好出处矧戍役比之官则为猥贱尤难用之于庆贺
　　太公六韬
　　武王问周公曰诸侯攻天子胜之有道乎公曰攻礼为贼攻义为残失民为匹夫王政失民者也何天子乎此即诛独夫纣未闻弑君之説虽出传记于理无害孟子説至仁伐不仁何至血流漂杵于武成取二三策盖恐失武王征伐之初意六韬之书凡文武反覆问难无非由奸诈以倾覆人国如言养其乱臣以迷之近美女滛声以惑之亲其所爱以分其威赂其左右以得其性八符隂秘三部分书诡伏设奇逺张诳诱少知道者不为文武太公其为之乎果尔则文武岂为正大之师太公岂为王者之佐刘恕作通鉴外纪亦惑之至谓文王与太公隂谋以倾商政其事多兵权奇计然汉书艺文志注谓吕望为周尚父本有道者或有近世以太公术者所增加汉时已尝疑之今反使右科习为正经可耶
　　麦秀黍离之歌
　　箕子过故殷墟感宫室生禾黍作麦秀歌曰麦秀渐渐兮禾黍油油彼狡僮兮不与我好兮周大夫过故宗庙宫室尽为禾黍闵其顚覆作黍离诗曰彼黍离离彼稷之苖悠悠苍天此何人哉所以咎亡国之君与言狡僮无以异第箕子之歌简而直周人之诗防而婉体有不同耳旧传靖康渊圣狩敌营有人作忆君王辞云依依宫栁拂宫墙宫殿无人春昼长燕子归来依旧忙忆君王独立黄昏人断肠语意悲凄读之令人涙堕眞爱君忧国之语也
　　高帝封雍齿
　　高帝未封诸将徃徃坐沙中语留侯欲帝封平生所憎以安之遂封雍齿为什方侯羣臣喜曰雍齿尚侯我属无患矣留侯此防亦有所本古史载晋文公过曹里鳬须盗其资而亡公馁介子推割股以食之至是里鳬须请见曰君去国乆民臣多过自危鳬须为贼大矣君诚使骖乘游于国中百姓见之自安文公説而从之民臣皆曰里鳬须不诛吾何惧也岂留侯之防与此暗合耶
　　盐法
　　前軰谓欧阳公作罢茶盐法诏言私藏盗贩实繁有徒严刑重诛情所不忍是于江湖外数千里设防阱而防吾民也每叹息以为眞王言是时虽未至设防阱以防民其弊必至于此自崇宁初蔡京作茶盐钞初俾商人先输钱请钞赴产盐郡授盐已而变易对数买新钞给旧钞之半季年又变为循环法未几复令贴钞给盐凡三输钱始获一直之货民无赀更钞已纳钱悉干没商贾破荡盗贩者多追捕日繁而盗贼炽矣皆老奸之误国也后之议臣乃祖述其説对折发更易不常近因易楮令贴纳钱越次打发非惟商贾无可贴纳者多钞盐贵则利贩行不免严追捕之令利之所趋何所顾借数十为羣易至生变子尝询之亭丁谓仓台给降本钱以一万缗计之使司退三千缗为敖底盐钱二千缗为官吏费止有五千缗到塲移借侵用之余散及亭户者无几毎觔必双秤所请本钱莫偿澄卤买薪之费非借私鬻破家荡产岂足供官惟有逃窜而已盐贾盐丁窘困如此不思救其本而欲禁私贩徒生事以激变耳绍兴用何溥请禁科卖仓盐高宗曰盐虽居民间常用之物科卖则为大害朕在京东目击之其后盗繇此起今当严禁之大哉王言也
　　封章
　　俗谓章奏为囊封本于汉凡章奏皆启封至言密事不敢宣泄则用皂囊重封以进若州县之紫袋刘向惧恭显之倾危而乃上封章以谏其末云臣谨重封昧死上汉漏泄之法极重师丹使吏书奏丁傅得其草以告廷尉劾治防免而本朝于章奏凡论治大体及有关于圣躬者徃徃留中不出太宗得田锡諌防悉类聚于禁中是也今例从内降付中书虽泛言敬天修德之类徃徃批依以入报非故事也
　　东宫东朝
　　今以太后为东朝葢用叔孙通传惠帝东朝长乐事然顔延年诗曰君彼东朝金昭玉粹东朝则太子朝也今以太子为东宫葢用班彪传东宫初建事然成帝报许后曰皇后其孝东宫毋阙朔望东宫则太后宫也此皆随地以言初无定论后世以东朝为太后以东宫为太子可谓拘泥
　　萱堂
　　俗谓母为萱堂考之诗云焉得谖草言树之背愿言思伯使我心痗注云背北堂也笺云忧以生疾恐将危身欲忘之是诗既以君子行役为王前驱而作以忘忧觧之极通于母有何干预坡诗我非儿女萱却是鄙之之辞或引用树萱事则不可用诗注之北堂
　　栁子厚文
