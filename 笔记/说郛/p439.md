<!-- { "loadSidebar": true } -->
　　信安郡石室山晋时王质伐木至见童子数人棊而歌质因听之童子以一物与质如枣核质含之不觉饥俄顷童子谓曰何不去质起视斧柯烂尽既归无复时人
　　螺亭
　　螺亭在南康郡昔有一女采螺爲业曽宿此亭夜闻空中风雨声乃见众螺张口而至便乱噉其肉明日惟有骨存焉故号此亭爲螺亭
　　枣梨
　　北方有七尺之枣南方有三尺之梨凡人不得见或见而食之即爲地仙
　　积忧虫
　　汉武帝幸甘泉长平阪道中有虫赤如肝头目口齿悉具人莫知也时东方朔曰此古秦狱地也积忧所致上使按图果秦狱地朔曰夫积忧者得酒而解乃取虫置酒中立消
　　止雨笛
　　周穆王时天下连雨三月穆王乃吹笛其雨遂止
　　报春鸟
　　顾渚山有报春鸟春至则鸣秋分亦鸣似鶗鴂之类也
　　返魂树
　　聚窟州有返魂树伐其根心于玉釡中煮取汁又熬之令可丸名曰惊精香或名震灵丸或名反生香又名却死香死尸在地闻气即活
　　獬豸
　　獬豸者一角之羊也性知人有罪皋陶治狱其罪疑者令羊触之
　　黄头郎
　　邓通以櫂船爲黄头郎曰土胜水其色黄故刺船郎皆着黄帽
　　化蛾
　　楚庄王宫人一旦而化爲野蛾飞去
　　古谚
　　汉世古谚曰虽有神药不如少年虽有珠玉不如金钱
　　香市
　　日南有香市商人交易诸香处
　　香尉
　　汉雍仲子进南海香物拜爲涪阳尉时谓之香尉日南有千亩林名香出其中
　　宫人草
　　楚中有宫人草状如金防而甚氛氲花色红翠俗说楚灵王时宫人数千皆多愁旷有囚死于宫中者葬之后墓上悉生此花
　　灵枫
　　南中有枫子鬼枫木之老者爲人形亦呼爲灵枫
　　甜溪
　　甜溪水其味如蜜东方朔得以献武帝帝乃投于阴井中井水遂甜而寒洗浴则肌理柔滑
　　离合风
　　列御寇郑人御风而行常以立春日归乎八荒立秋日游于风穴是风至即草木皆生去则草木皆落谓之离合风
　　玉燕钗
　　汉武帝元鼎元年起招灵阁有一神女留一玉钗与帝帝以赐赵婕妤至昭帝元凤中宫人见此钗光莹甚异共谋欲碎之明视钗匣唯见白燕直升天去后宫人常作玉钗因名玉燕钗
　　辟寒金
　　三国时昆明国贡魏金鸟鸟形如雀色常翺翔海上吐金屑如粟至冬此鸟即畏霜雪魏帝乃起温室以处之名曰辟寒台故谓吐此金爲辟寒金也
　　石栉石履
　　兴安县水边有平石其上有石栉石履各一具俗云越王渡溪脱履堕栉于此
　　乳窟
　　荆州清溪秀壁诸山山洞往往有乳窟窟中多玉泉交流中有白蝙蝠大如鵶
　　水虺
　　水虺五百年化爲蛟蛟千年化爲龙龙五百年爲角龙千年爲应龙
　　封使君
　　汉宣城郡守封邵亘化爲虎食郡民呼之曰封使君因去不复来故时语曰无作封使君生来治民死食民夫人无德而寿则爲虎虎不食人人化虎则食人葢耻其类而恶之
　　獍
　　獍之爲兽状如虎豹而雄小始生还食其母故曰枭獍
　　鹄国人
　　西海外有鹄国人长七寸日行千里百兽不犯惟畏海鹄鹄见必吞之在鹄腹中不死鹄一举亦千里
　　防貐
　　防貐兽中最大者龙头马尾虎爪长四百尺善走以人爲食遇有道君即隐藏无道君即出食人
　　鼠国
　　西域有鼠国大者如犬中者如兔小者如常鼠头悉白商贾有经过其国者若不祈之则啮人衣裳
　　六角牛
　　周成王时东夷送六角牛
　　磅磄山
　　磅磄山去扶桑五万里日所不及其地甚寒有桃树千围万年一实一说日本国有金桃其实重一斤
　　活人草
　　汉武帝时西方日支国有献活人草二茎有人死者将草覆面即活
　　玉桃
　　昆仑山有玉桃光明洞澈而坚莹须以玉井泉洗之便软可食
　　虹饮
　　晋时晋陵薛愿家有虹饮其釜中水须防而竭愿因以酒祝而益之虹复饮尽吐金满釜而去愿家遂至大富
　　真香茗
　　巴东有真香茗其花白色如蔷薇煎服令人不眠能诵无忘
　　伺潮鸡
　　伺潮鸡潮水上则鸣孙绰望海赋曰石鸡清响而应潮是也
　　龙羮
　　汉元和元年大雨有一青龙堕于宫中帝命烹之赐羣臣龙羮各一杯故李尤七命曰味兼龙羮七命即文章名也
　　青牛
　　千年木精爲青牛
　　猿
　　猿五百岁化爲玃玃千岁化爲老人
　　鹄
　　鹄寿三千岁
　　鷰
　　鷰之千年生胡髯
　　虎鱼
　　虎鱼老者爲蛟
　　穆王犬
　　周穆王之犬日走千里食虎豹
　　水精宫
　　阖闾构水精宫尤极珍怪皆出自水府
　　雨鱼
　　古说雍州雨鱼长八尺寸许
　　雨金
　　汉惠帝二年宫中雨黄金黑锡
　　雨钱
　　周时成阳雨钱终日而絶
　　雨鹿
　　汉成帝末年宫中雨一苍鹿杀而食之其味甚美
　　雨石
　　魏武帝末年邺中雨五色石
　　雨枣
　　魏世河内冬雨枣
　　禹余粮
　　今药中有禹余粮者世传昔禹治水弃其所余粮于江中生爲药也
　　懒妇箴
　　桂林有睡草见之则令人睡一名醉草亦呼爲懒妇箴又出海南地记
　　鸣琴川
　　梧桐园在吴宫本吴王夫差旧园也一名鸣琴川
　　桄榔面
　　西蜀石门山有树名曰桄榔皮里出屑如面用作饼食之与面相似因谓之桄榔面焉
　　蟹奴
　　璅似小蚌有一小蟹在腹中爲出求食故淮海之人呼爲蟹奴

　　说郛卷六十五下
　　钦定四库全书
　　説郛巻六十六上　　　　元　陶宗仪　撰佛国记【释法显】
