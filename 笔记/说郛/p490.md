<!-- { "loadSidebar": true } -->
　　晋富阳县令王范有妾桃英殊有姿色遂与阁下丁丰史华期二人奸通范尝出行不还帐内都督孙元弼闻丁丰户内有环佩声觇视见桃英与同被而卧元弼叩户面叱之桃英即起揽裙理髩蹑履还内元弼又见华期带佩桃英麝香二人惧元弼告之乃共谤元弼与桃英有私范不辨察遂杀元弼有陈超者当时在座劝成元弼罪后范代还超亦出都看范行至赤亭山下值雷雨日暮忽然有人扶超腋胫曵将去入荒泽中电光照见一鬼面甚青黑眼无瞳子曰吾孙元弼也诉怨皇天早见申理连时汝乃今相遇超叩头流血鬼曰王范既为事主当先杀之贾景伯孙文度在防山堂下共定死生名録桃英魂魄亦收在女青亭者是第三地狱名在黄泉下専治女鬼投至天明失鬼所在超至都诣范未敢説之便见鬼从外来迳入范帐至夜范始眠忽然大魇连呼不醒家人牵青牛临范上并加桃人左索向明小苏十许日而死妾亦暴亡超亦逃走长干寺易姓名为何规后五年三月三日临水酒酣超云今当不复畏此鬼也低头便见鬼影已在水中以手挦超鼻血大出可一升许数日而殂
　　晋时张骏据有凉州忌害镇军将军武威郗鉴以其宗族强大而多功也遂讽其主簿魏纂使诬鉴谋反骏逼鉴自杀后三年纂病见鉴在侧遂死
　　晋时羊字懿彭祖晋世庐陵太守为人刚克粗暴恃国姻亲纵恣尤甚睚眦之嫌辄加刑杀征西大将军庾亮槛送具以状闻有司奏杀郡将吏及民简良等二百九十人徒谴一百余人应弃市依八议请宥中宗诏曰此事古今所未有此而可忍孰不可忍何八议之有下狱所赐命兄子贲先尚南郡公主自表解婚诏不许琅琊孝王妃山氏之甥也苦以为请于是司徒王遵启罪不可容恕宜极重法山太妃忧感动疾陛下罔极之恩宜生全之宥于是诏下曰山太妃唯此一舅发言摧鲠乃至吐血情虑深重朕丁荼毒受太妃抚育之恩同于慈亲若不堪难忍之痛以致顿毙朕亦何顔以寄今便原生命以慰太妃渭阳之恩于是除名为民少时病恒见简良等曰枉岂可受今来相取经宿而死
　　晋时会稽孔基勤学有志操冯结族人孔敞敞使其二子以基为师而敞子并凶狠趣尚不同基屡言之于敞此儿常有忿恚敞寻防亡服制既除基以宿旧乃赍羊酒往看二子子犹怀宿怨潜遣奴于路侧杀基奴还未之至仍见基来张目攘袂厉声言曰奸丑小竪人面兽心吾顾存昔敦旧平生有何怨恶道见害谩天忘父神人不容要当断汝家种从此之后数数见形无几大儿向厠忽便絶倒络绎往看已毙于地次者寻复病殂兄弟无后
　　晋时庾亮诛陶称后咸康五年冬节会文武数十人忽然悉起向阶拜揖庾惊问故并云陶公来陶公是称父侃也庾亦起迎陶公扶两人悉是旧怨传诏左右数十人皆操伏戈陶公谓庾曰老仆举君自代不圗此恩反戮其孤故来相问陶称何罪身已得诉于帝矣庾不得一言遂寝疾八年一日死











　　报应记【唐临】
　　后魏卢景裕字仲儒节闵初为国子博士信释氏注周易论语从兄神礼据乡人反叛逼其同力以应西魏系晋阳狱至心念金刚经枷鏁自脱齐神武作相特见原宥
　　隋赵文若开皇初病亡经七日家人初欲敛忽缩一脚遂停既苏云被一人来追即随行入一宫城见王曰卿在生有何功德答曰唯持金刚经王曰此最第一卿算虽尽以持经之故更为申延又曰诸罪中杀生甚重卿以猪羊充饱如何即遣使领文若至受苦之处北行可三二里至髙墙下有穴才容身从此穴出登一髙阜四望遥濶见一城极髙峻烟火接天黒气溢地又闻楚痛哀叫之声不忍听乃掩蔽耳目叩头求出仍觉心破口中出血使者引廻见王曰卿既噉肉不可空廻即索长钉五枚钉头及手足疼楚从此専持经更不食肉后因公事至驿忽梦一青衣女子求哀试问驿吏曰有何物食报云见备一羊甚肥嫩诘之云青防也文若曰我不吃肉遂赎放之
　　陆彦通隋人精持金刚经日课十遍李宻盗起彦通宰武牢邑人欲杀之以应义旗彦通先知之遂投城下贼防刀以逐之前至深涧廹急跃入如有人接右臂置盘石上都无伤处空中有言曰汝为念经所致因得还家所接之臂有竒香之气经月不灭后位至方伯九十余终
　　隋杜之亮仁夀中为汉王谅府叅军后谅于并州举兵反败亮与僚属皆系狱亮惶惧日夜涕泣忽夜梦一僧曰汝但念诵金刚经即此厄可度至晓即取经専诚习念及主者并引就戮亮身在其中唱者皆死唯无亮姓名主典之者皆坐罚俄而会赦得免显庆中卒于黄州刺史
　　慕容文防隋人常持金刚经不吃酒肉大业七年暴卒三日复活防初见二鬼把文牒追至一城门顾极岩峻入行四五里见有宫殿羽卫主当殿坐僧道四夷不可胜数使者入见文防最在后一一问在生作善作恶东西令立乃唱防名问曰作何善对曰小来持金刚经王闻合掌叹曰功徳甚大且放还忽见二僧执火引策即捉袈裟角问之僧云縁公持经故来相衞可随烛行遂出城门僧曰汝知地狱处否指一大城门曰此是也策不忍看求速去二僧即领至道有一横垣塞路僧以锡叩之即开云可从此去遂活
　　萧瑀梁武帝孙梁王岿之子梁灭入隋仕至中书令后封国公女炀帝皇后笃信佛法常持金刚经议伐髙丽不合防上大怒与贺若弼髙頴同禁欲寘于法瑀就其所入日念金刚经七百遍明日桎梏忽自脱守者失色复为着至殿前独宥瑀二人即重罸因念般若经灵騐一十八条乃造寳塔贮经檀香为之髙三尺感一鍮石像忽在庭中奉安塔获舎利百粒贞观十二年见普贤菩萨冉冉而去
　　唐袁志通天水人常持金刚经年二十被驱为军士败走岩崄经日不得食而觉二童子持满盂饭来与之志通拜忽然不见既食讫累日不饥后得还乡贞观八年病死两日即苏曰被人领见王王问在生善业答云常持金刚经王甚喜曰且令送出遂活
　　髙纸隋仆射頴之孙也唐龙朔二年出长安顺义门忽逢二人乗马曰王唤纸不肯从去亦不知其鬼使防马避之又被驱拥纸有兄是化度寺僧欲往寺内至寺门鬼遮不令入纸乃殴鬼一拳鬼怒即拽落马曰此汉大凶麤身遂在地因便昏絶寺僧即令舁入兄院明旦乃苏云初随二使见王王曰汝未合来汝曾毁谤佛法且令生受其罪令左右防其舌以犁耕之都无所伤王问主吏曰彼有何福德如此曰曾念金刚经王称善即令放还因与客语言次忽闷倒如吞物状咽下有白脉一道流入腹中如此二度人问之曰少年盗食寺家果子防司罚令吞铁丸后任为翊卫専以念经为事
　　唐白仁哲龙朔中为虢州朱阳尉差运米辽东过海遇风四望昏黑仁哲忧惧急念金刚经得三百遍忽如梦寐见一梵僧谓曰汝念真经故来救汝须防风定八十余人俱济
　　窦德麟德中为卿奉使州渡淮船已离岸数十歩见岸上有一人形容憔悴擎一小襆坐于地德曰日将暮更无船渡即令载之中流觉其有饥色又与饭乃济及德上马去其人即随行已数里德怪之乃问曰今欲何去答曰某非人乃鬼使也今往州追窦大使曰大使何名云名德德惊惧下马拜曰某即其人也涕泗请计鬼曰甚媿公容载复又赐食且放公急念金刚经一千遍当来相报至月余经数足矣鬼果来云经已足保无他虑然亦终须相随见王德于是就枕而絶一宿乃苏云初随使者入一宫城使者曰公且住我当先白王使者乃入于屏障后闻王遥语曰你与他作计漏泄吾事遂受杖三十使者却出袒以示公曰吃杖了也德再三媿谢遂引入见一着紫衣人下堦相揖云公大有功德尚未合来请公还出堕坑中于是得活其使者续至云饥未食及乞钱财并与之问其将来官爵曰熟记取从此改殿中监次大司宪次太子中允次司元太常伯次左相年至六十四言讫辞去曰更不复得来矣后皆如其言
　　唐宋义伦麟德中为虢王府典籖暴卒三日方苏云被追见王王曰君曾杀狗兎鸽今被论君筭合尽然适见君师主云君持金刚经不惟灭罪更合延年我今放君君能不吃酒肉持念尊经否义伦拜谢曰能又见殿内牀上有一僧年可五六十披衲义伦即拜礼僧曰吾是汝师故相救可依王语义伦曰诺王令随使者往看地狱初入一处见大镬行列其下燃火镬中煑人痛苦之声莫不酸恻更入一处鐡牀甚阔人卧其上烧炙焦黒形容不辨西顾有三人枯黑伫立颇似妇人向义伦叩头云不得食吃已数百年伦答曰我亦自无何可与汝更入一狱向使者云时热恐家人见敛遂去西南行数十歩后呼云无文书恐门司不放出遂得朱书三行字并不识门司果问看了放出乃苏
　　唐兵部尚书李冈得暴疾心上暖三日复苏云见一目一人引见大将军令坐索案看云错追公有顷狱卒擎一盘来中置鐡丸数枚复舁一铛放庭中铛下自然火出铛中铜汁涌沸煮鐡丸赤如火狱卒进盘将军以让冈冈惧云饱将军吞之既入口举身洞然又饮铜汁身遂火起俛仰之际吞并尽良久复如故冈乃前问之答云地下更无他馔唯有此物即吸食之若或不食须防即为猛火所焚苦甚于此唯与写佛经十部转金刚经千卷公亦不来吾又离此冈既复生一依所约深加敬异
　　唐王陁为鹰府果毅因病遂断荤肉发心诵金刚经日五遍后染瘴疾见羣鬼来陁即急念经鬼闻便退遥曰王令追汝且止诵经陁即为歇鬼悉向前陁乃昏迷欲絶须防又见一鬼来云念经人王令权放六月既寤遂一心持诵昼夜不息六月虽过鬼亦不来夜闻空中有声呼曰汝以持经功德当夀九十矣
　　唐王令望少持金刚经还卭州临溪路极险阻忽遇猛兽振怖非常急念真经猛兽熟视曵尾而去流涎满地曾任安州判司过子江夜风暴起租船数百艘相接尽没唯令望船独全后终亳州谯令
　　唐陈惠妻王氏初未嫁表兄褚敬欲婚王氏父母不许敬诅曰若不嫁我我作鬼必相致后于归惠惠为陵州仁夀尉敬隂恚之卒后王梦敬旋觉有娠经十七月不产王氏忧惧乃发心持金刚经昼夜不歇敬永絶交鬼胎亦销从此日持七遍
　　唐何澋天授初任怀州武德令常持金刚经至河阳水涨桥倒日已夕人争上船岸逺未达欲没澋惧且急念经须防近岸遇悬卢攀縁得出余溺死八十余人唐张素洛阳人少持金刚经天授初任黄梅宰家有厄难应念而销年七十遘疾忽有花葢垂空遂澡浴与家人诀别奄然而卒
　　唐季丘一好鹰狗畋猎万嵗通天元年任州髙邮丞忽一旦暴死见两人来追一人自云姓叚时同被追者百余人男皆着枷女即反防丘一被鏁前驱行可十余里见大槐树数十下有马槽叚云五道大神每廵察人间罪福于此歇马丘一方知身死至王门叚指一胥云此人姓焦名防是公本头遂被领见王曰汝安忍无亲好杀他命以为已乐须防即见所杀兽禽皆为人语云乞早处分焦防进云丘一未合死王曰曾作何功德云曽写造金刚经一卷王即合掌云防间号金刚经最上功德君能书写其福不小即令焦防领向经藏令验至一寳殿众经充满丘一试抽一卷果是所造之经既廻见王知造有实乃召所杀主类令恳陈谢许造功德丘一依王命愿写金刚经一百卷众欢喜尽散王曰放去焦防领出城门云尽力如此岂不相报丘一许百千钱防不受云与造经二十部至一坑防推之遂活身在棺中者惟闻哭声已三日矣惊呼人至破棺乃起旬日写经十卷了焦防来谢致辞而去寻百卷亦毕州刺史奏其事敕加丘一五品仍充嘉州招讨使











　　説郛卷七十二
