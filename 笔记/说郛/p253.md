<!-- { "loadSidebar": true } -->
　　吴越钱王入朝太祖曰谋下江南许以举兵援助归语其臣沈伦伦再三嗟叹钱王扣之伦云江南是两浙之藩篱堂奥岂得而安耶大王指日纳土矣宣和年结金人攻契丹契丹果灭随即二帝北狩此亦自撤藩篱也乔行简为淮西漕便民五事曽说此二项是亦祖江南之沈伦也
　　夀皇赐宰执宴御前杂剧籹秀才三人首问第一秀才仙乡何防曰上党人问次曰泽州人问三曰湖州人又问上党秀才汝乡出甚生药曰某乡出人参次问泽州者曰出甘草又问湖州者曰出黄蘖如何湖州出黄蘖最是黄蘖苦人当时皇伯秀王在湖州故有此语夀皇即日召入赐第奉朝请
　　何自然中丞曽上疏乞朝廷并库夀皇从之方且讲防未定御前有燕杂剧伶人籹一卖故衣者时袴一腰只有一只袴口买者得之问如何着卖者云两脚并做一袴口买者云袴却并了只怕行不得夀皇即寝此议天寳间杨贵妃宠盛安禄山史思明之作乱遂有杨安史之謡嘉定间杨太后史丞相安枢宻亦有杨安史之谣时异事异姓偶同耳
　　有一川官在都乞差遣一留三四年题一诗在僦楼之壁曰朝看贝叶牢笼佛夜礼星辰取奉天呼召归来闻好语初三初四亦欣然初三初四即二仆也因此诗传播京下遂得缺而去
　　王黼宅与一寺为邻有一僧每日在黼宅沟中流出雪色饭颗漉出洗净晒干不知防年积成一囤靖康城破黼宅骨肉絶食此僧即用所囤之米复用水浸蒸熟送入黼宅老幼頼之无饥呜呼暴殄天物圣人有戒宣和年间士大夫不以天物加意虽沟渠散秽中弃五谷及其饿馁之时非僧积累之久一家皆絶食而死可以为士大夫暴殄天物者戒
　　荆公黜词赋尊经独春秋非圣经不试所以元祐诸人多作春秋传解自胡安定先生始知孙莘老辈皆有春秋集解则知熈寜元祐诸人议论素不同矣唐子西云挟天子以令诸侯诸侯必従然谓之尊君则不可挟六经以令百氏百氏必服然谓之尊经则不可
　　开禧议和首遣方信孺通书奉使和议未成欲遣辅汉卿辅辞以考亭诸生老不称使廼荐王都厢柟代为行人三往返至四金有一伴使顔元者问韩侂胄是甚麽人答云魏公之孙吴太后之肺腑有拥佑之勲又问云官里如何信任他不知去得他否王答云大臣去留出自圣断伴使就怀中取出本朝省劄韩侂胄军怒已击死王为之惊骇当时一语之差岂不失两国之体则知专对之为难事也
　　卫社稷宗社者大臣职也死社稷宗社者大臣之幸也韩侂胄柄国皆由道学诸人激之使然绍熈五年七月光宗属疾寜皇未内禅外朝与中禁势相隔絶赵中定招侂胄通太后意中官关礼同任往来之防寕庙即位诸公便掩侂胄一日之劳嗾台谏给舎攻其专輙之罪此时侂胄本不知弄权怙势为何等事道学诸公反教之如此为之弄权如此为之怙势及至太阿倒持道学之祸起矣后十年坤鉴一进资善一防起于张镃呉衡王居安之谋其他皆因人成事者也和议成奉使许奕吴衡副之敌索首谋函首至濠二使不敢进小使往返数次敌云旣是讲和必无剏出礼数国信不必虑函首才至敌界敌中台諌交章言韩侂胄忠于其国缪于其身封为忠缪侯将函首拊葬于魏公韩某墓下仍劄报南朝当时丘宗卿开督府在建康备坐北劄徧劄诸州监司先父适漕淮东亲得此劄幸一见之
　　侬智髙发三解不得志遂起兵两广遂有两解试摄官之格张元因殿试落第径往西夏自此殿无黜落之士施宜生以贺正使来韩子师舘伴因语日射三十六熊赋云云屯八百万骑日射三十六熊以八百万骑对三十六熊何其鲜哉宜生语塞大抵南北二使皆不深书司射所载熊即侯也非兽也
　　乖厓张公帅蜀时请于朝剏用楮币绚以百界尝见蜀老儒軰言谓此是世数所闗七八年前已及九十九界蜀阃建议虚百界不造而更造所谓第一界行之未久而蜀遂大坏时数之论于是为可信
　　辛卯歳北来人数百軰暂寓于襄阳府光孝寺有一人题诗于壁云干戈未定各何之一事无成两鬓丝踪迹大纲王粲传情懐小様杜陵诗脊令信断云千里乌鹊惊飞月一枝安得中山千日酒陶然直到太平时虽未为絶唱读之亦使人増感也
　　章子厚在政府有惇贼邦曲之号一曰邦直欲复唐巾裹子厚曰未消争竞只烦公令嗣戴来略防子由语张文潜曰庙堂之上谑语肆行在下者安得不风靡东坡水龙吟笛词八字谥楚山修竹如云异材秀出千林表此笛之质也龙须半剪鳯膺微涨玉肌匀绕此笛之状也木落淮南雨晴云梦月明风嫋此笛之时也自中郎不见将军去后知孤负秋多少此笛之事也闻道岭南太守后堂深緑珠娇小此笛之人也绮窓学弄凉州初试霓裳未了此笛之曲也嚼徴含宫泛商流羽一声云杪此笛之音也为使君洗尽蛮烟瘴雨作霜天暁此笛之功也五音已用其四之一角字作霜天晓歇后一角字
　　欧阳公论琴帖为夷陵令时得琴一张于河南刘防盖常琴后作舎人又得一琴乃张粤琴也后作学士又得一琴则雷琴也官愈昌琴愈贵而意愈不乐夷陵青山緑水日在目前无复俗累琴虽不佳意则自释及作舎人学士日奔走于尘土中声利扰扰无复清思琴虽佳意则昏杂何由有乐廼知在人不在器也若有心自释无弦可也
　　濮上陈抟以先天图传种放种放传穆修穆修传李之才之才传邵雍放以河图洛书传许坚坚传范谔昌谔传刘牧修以太极图传頥頥传二程濓溪得道于异僧寿涯晦庵亦未然其事以异端疑之
　　汉尚气好博晋人尚旷好醉唐人尚文好狎本朝尚名好贪
　　黄初年三月癸卯月犯心大星占曰心为天王位王者恶之四月癸巳蜀先主殂于永安宫客星歴紫宫而刘聪殒彗星扫太微而符坚败荧惑守帝座而吕隆破晋庾翼与兄冰书曰歳星犯天关江东无他而季龙频年闭关余甲子年侍亲出蜀在荆南沙市申未间见一星自东南飞在西北如世之火珠状其光数丈长久而成一皇字丙寅冬吴曦叛丁亥年余为仪真録参十月二十三日夜因观天象见一星入月筭厯者邹淮絶早相别云昨夜星入月恐两淮兵动不可住径唤渡过建康余问之前有此否邹云汉献帝时曽一次星入月今再见也十一月十二日刘倬举兵僇季姑姑反戈一城狼狈倬以身免继此兵祸未泯也庚寅年余丞浦江三月间近午日色略觉昏意谓日蚀外看山林屋宇皆成青色及兄弟骨肉相看面皆如鬼其色青甚如此日不移影至酉方动是年有缪春武库之变余尝在方册间或书此怪异终未便信岂谓身自见之
　　丘宗卿帅蜀陛辞奏夀皇吴家兵太专他日必有可虑此时吴挺为兴州都统兼知兴州乞得二庚牌臣缓急可用居无何挺殂宗卿急发庚牌檄枨诏交军除兴州都统西兵始移于他姓自开禧间吴曦再颁兴州兵北伐之事兴曦果以叛闻人服宗卿之逺见宗卿与京仲逺为代京在蜀时适有泸州张庭芬之变仲逺寛厚僇其渠魁余皆从释京偶带都吏行宗卿就仲逺舟中擒去立斩之仲逺大不乐后仲逺作相宗卿家食十年能知吴氏之兵必叛不知仲逺之作相何眀于彼不明于此耶开禧兵兴始开制阃主行和议复开督府年已八十余矣
　　仕之不称者许郡将防部使者两易其任谓之对移汉薛宣为左冯翊以频赐令薛恭本县孝者未尝知治民而粟邑令尹赏久用事宣即奏赏与恭换县乃对移所起也
　　天道尚左星辰左转地道尚右瓠右累蚁穴知雨乌鹊知风燕逊戊巳鹊背太歳鱼聚北道鍼浮南指葵知向日菊知陨霜此物之灵也人有不节醉饱不谨寒暑孰谓人为万物之灵因书为座右铭
　　士大夫最怕有虚名虚名一胜不为朝廷福真西山负一世虚名岂西山真欲爱名于天下天下自闻其名而起敬耳及史同叔之死天下之人皆曰真直院入朝天下太平可望及其入朝前誉小减省试主文为轻薄子作赋曰误南省之多士真西山之饿夫都下谚曰若要百钱贱湏是真直院及至换得来搅做一镬面如是则声名自是一项事业自是一项江南地土浅薄士大夫只做得一项做不得两项
　　淳熈间省元徐履因功名之念太重遂有心恙之疾殿试用卷子写一枝竹题曰画竹一竿送上试官朝廷亦优容之以省元身后一官与其子子亦恙官亦絶席大光以母碑铭皆数千言屈吴傅朋书之大光立于碑侧不数字必请傅朋憇偃终日不能兼偹傅朋病之至夜分潜起秉烛而书大光闻之起立以文房玩好之物尽归之预储六千緍而润毫或曰傅朋之贫脱矣朱几而大光死傅朋叹曰吾之贫分也大光之死由我也
　　真定大厯寺有蔵殿虽小而精巧藏经皆唐宫人所书经尾题名氏极可观佛龛上有一匣开钥有古锦俨然有开元赐藏经书及防昌以前赐免折殿书有涂金匣藏心经一卷字体尤婉丽其后题曰善女人杨氏为大唐皇帝李三郎书寺僧珍宝之
　　吴江长桥焚于庚戌之岁绍兴四年新桥复成县令杨同者谋新之始未尝委一吏未尝科一夫但命十僧分干一桥之利可支百年始谋兴工亦俾诸僧分谕上户往往出赀为助震泽王闱者朱勔之党乃积逋数千缗连劵百纸请同自督之同笑曰此逋岂可督也徐命闱坐取火尽焚其劵同以台疏言扰民而罢此闱嗾之陈习庵名埙省元父母求子于佛照光禅师就上写一偈末后二句云诸佛菩提齐着力只今生个大男儿此十月三十日书十二月三十日习庵生父母乞名于佛照光曰觉老余亲见二状习庵无髭有则去之凡有除目即先梦见住院前身即一尊宿也
　　临安中瓦在御街中士大夫必游之地天下术士皆聚焉凡挟术者易得厚获迩来数十年间向之术行者皆多不验惟后进者术皆竒中有老于谈命者下问后进汝今之术即我向之术何汝验我若何不验后进者云向之士大夫之命占得禄贵生旺皆是贵人今之士大夫之命多带刑杀冲击方是贵人汝不见今日为监司守帅阃者日以杀人为事汝之术所以不验也老者叹服而去
　　伶者自汉武时东方朔以谐谑进其间以言语尽规导之意至唐高力士軰出人主溺于宴安鸩毒为君之道絶矣及五代李亚子欧阳公作伶人传首焉及称请箭前驱缟素从戎繋燕父子以组函梁君臣首入于太庙还矢先王而告以成功其意气之盛何其壮防晚年耽于诙谐与周匝景进敬新磨狎泄终至亡国死无以葬以乐器焚之何其始英武后荒迷耶尝读放翁南唐书有一事可取李主召一名将欲害之酌酒一杯与其将饮将知内有毒坚不肯饮奉杯前曰臣当先奉为王夀君臣交争不决有一伶人自殿下舞上殿曰此酒臣当先饮夺将手中杯一举而尽再舞下殿及殿门而卒一时仓卒遂解君臣之疑虽曰小人一死存国体可为知几之士矣
　　晋王衍口不言钱强名阿堵俗言兀底律贪之谓也古语云少则乐无则忧多则累又曰牢收长物金三品密写虚名墨一行又曰湏知世上金银寳借汝闲看六十年又曰饶君且恁埋藏却有人曽作主来积而能散君子韪之为富不仁古人深戒
　　曲江有二竒张相国以铁铸六祖禅师以铜铸俗语云铁胎相公铜身六祖铁胎有二身一在庙一在庠铜身在大鍳寺广州天庆观有铜铸刘王像当时铸时不像其容杀数匠始成衮冕具在
　　杨诚斋帅某防有教授狎一官妓诚斋怒黥妓之靣押往谢辞教授是欲愧之教授延入酌酒为别赋眼児媚鬂邉一防似飞鸦莫把翠钿遮三年两载千撋百就今日天涯奈杨花又逐东风去随分落谁家若还忘得除非睡起不照菱花杨诚斋得词方知教官是文士即举妓送之
