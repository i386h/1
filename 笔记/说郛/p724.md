<!-- { "loadSidebar": true } -->
　　元年夏五月筑西周二百里其内造十六院屈曲周绕龙鳞渠其第一延光院第二明彩院第三合香院第四承华院第五凝晖院第六丽景院第七飞英院第八流芳院第九耀仪院第十结绮院第十一百福院第十二千善院第十三长春院第十四永乐院第十五淸暑院第十六明德院置四品夫人十六人各主一院庭植名花秋冬即剪杂防为之色渝则改着新者其池沼之内冬月亦剪防为芰荷毎院开西东南三门门并临龙鳞渠渠面濶二十步上跨飞桥过桥百步即杨柳修竹四面欝茂名花美草隐暎轩陛其中有逍遥亭四面合成结构之丽冠絶今古其十六院例相仿效毎院各置一屯屯即用院名名之屯别置正一人副二人并用宫人为之其屯内备养刍豢穿池养鱼为园种蔬植瓜果肴饍水陆之产靡所不有其外游观之处复有数十或泛轻舟画舸习采菱之歌或升飞桥閤道奏春游之曲内造山为海周十余里水深数丈其中有方丈蓬莱瀛洲诸山相去各三百步山高出水百余尺上有通眞观习灵台总仙宫分在诸山风亭月观皆以机成或起或灭若有神变海北有龙鳞渠屈曲周绕十六院入海东有曲水池其间有曲水殿上已楔饮之所每秋八月月明之夜帝引宫人三五十骑人定之后开阊阖门入西歌管达曙诸府事乃置淸夜游之曲数十首初卫尉卿列权秘书丞韦万顷总监筑宫城一时布兵夫周匝四面有七十万人城周匝两重延袤三十余里高四十七尺其内诸殿基及诸墙院又役十余万人河南郡在宣范里西北去宫城七里河南县在政化里去宫城八里在天津街西洛阳县在德茂里宣仁门道北西去宫城六里大同市周四里在河南县西十里出上春门傍罗城南行四百步至漕渠傍渠西行三里至通远桥桥跨漕渠桥南即入通达市二十门分路入市市东合漕渠市周六里其内郡国舟船舳舻万计市南临洛水跨水有临寰桥桥南三里有丰都市周八里通门十二其内一百二十行三千余肆甍瓦齐平遥望如一榆柳交阴通衢相注市四壁有四百余店重楼延阁互相临映招致商旅珍奇山积出上春门东十二里有亭子宫宫南临漕渠东临积润池池东二十里有华林园备池塘临翫之处建国门西南十二里有景华宫宫内有含景殿及射堂楼观池隍十余里有甘泉宫一名芳润宫周十余里宫北通西苑其内多山臯崇峯曲涧秀丽标奇其中有阆风亭及栖霞观行雨台淸暑殿殿南有通仙飞桥百尺涧靑莲峯峯上有翠微亭游赏之美于斯为最大业元年春迁都未成敕内史舍人封德彜于此置宫又勅扬州总管府长史王大修江都宫又于扬子造临江宫内有凝晖殿及诸堂隍十余所又勅王于扬州造府及楼船水殿【一作朱】航板防板坊黄篾坊平乗艨艟轻舸等五千余艘八月方得成就九月车驾幸江都宫发藻涧日暮宿平乐园顿自漕渠口下乗小朱航行次洛口御龙舟皇后御翔螭舟其龙舟高四十五尺濶五十尺长二百尺四重上一重有正殿内殿东西朝堂周以轩廊中二重有一百六十房皆饰以丹粉妆以金碧珠翠雕刻奇丽缀以流苏羽葆朱丝网络下一重长秋内侍及乗舟水手以素丝大绦防六条两岸引进其引船人并名殿脚一千八十人并着杂锦防妆袄子行纒鞋袜等每绳一条百八十人分为三畨每一畨引舟有三百六十人其人并取江淮以南少壮者为之皇后御次水殿名翔螭舟其殿脚有九百人又有小水殿九名浮景舟并三重珠丝网络已下殿脚为两畨一艘一畨一百人诸妃嫔所乗又有大朱航三十六名漾防船并两重加网络贵人美人所乘及夫人所乗每一艘一畨殿脚百人又有朱鸟航二十四艘苍螭航二十四艘白虎航二十四艘武航二十四艘并两重其架船人名为船脚为两畨一艘一畨六十人又有飞羽舫六十艘一重一艘一畨四十人又有靑鳬舸十艘凌波舸十艘宫人习水者乗之往来供脚【一作奉】及船脚四万余人有五楼船五十二艘诸王公主及三品以下坐给黄衣夫艘别四十人三楼船一百二十艘四品官人及四道塲坛僧尼道士坐给黄衣夫船别三十人又有二楼船二百五十艘五品已上及诸国蕃官乗黄衣夫舟别二十五人板榻二百艘载羽仪服饰百官供奉之物黄衣夫船别二十人黄蔑舫二千艘六品已下九品已上从官并及五品已上家口坐并船引给黄衣夫十五人已上黄衣夫四万余人又有平乘五百艘靑龙五百艘艨艟五百艘八擢舸二百艘舴艋舸二百艘并十二卫兵所乘并载兵器帐幙兵士自乘不给夫发洛口部五十日乃尽舳舻相继二百余里骑兵翊两岸二十余万毎行次诸部界五百里之内竞造食献多者一州百舁于时天下丰乐虽此差科未足为苦文武百司并从别有步骑十余万夹两岸翊舟而行冬十月车驾至江都十二月置城臯关于武牢城西边黄河汜水之上二年正月帝御成象殿大会设庭燎于江都门朝诸侯成象殿即江都正殿殿南有成象门门南即江都门二月大驾出扬子幸临江宫大会赐百僚赤钱于凝晖殿蒱戏为乐四月勅上工监丞任洪则开东都漕渠自宫城南承福门分洛水东至偃师入洛五月勅江南诸州科上户分房入东都住名为部京户四千余家七月自江南还洛阳勅于汾州西北四十里临汾水起汾阳宫即管涔山河源所出之处当盛暑月临河盥漱即凉风凛然如八九月
　　三年帝御崇德殿不怡曰先朝不时御北殿宜于此舘之西别为一殿因乃造承干殿后改为毓德殿【在京师】行次金地羣党项羗首朝见帝问曰古有先零烧当等种落尔是何者之后对曰相传猕猴之后帝笑之至浩川桥成乃行先是造观风行殿三间两厦丹柱素壁雕梁绮栋一日之内嶷然峙立羌人见此莫不惊骇以为神异六月勅开永济渠引汾【一作沁】水入河又自汾【一作沁】水东北开渠合渠水至于涿郡二千余里通龙舟四年二月自京师还东都造天经仙都二宫九月自幕北还至东都改胡牀为交牀胡瓜为白路黄瓜改茄子为昆仑紫梁都有淸泠泉水周濶二里许即卫平所得火龟之处淸泠水南有横渎东南至砀山县西北入通济渠忽有大鱼似鲤有角从淸泠水入通济渠亦唐兴之兆
　　五年吴郡送扶芳二百树其树蔓生纒绕它树叶圆而厚凌冬不凋夏月取其叶微火炙使香煮以饮碧深色香甚美令人不渴先有筹禅师仁寿间常在内供养造五色饮以扶芳叶为靑饮楥褉根为赤饮酪浆为白饮乌梅浆为饮江茥【一作桂】为黄饮又作五香饮第一沈香饮次檀香饮次泽兰香饮次甘松香饮皆有别法以香为主尚食直长谢讽造淮南王食经有四时饮六年四月帝幸泷川宫避暑十二月勅开江南河自京口至余杭郡八百余里水面濶十余丈又拟通龙舟驿宫草顿并足欲东巡会稽
　　十年总公东进幸北平榆林宫四月车驾幸汾阳宫避暑宫地即汾河之源上有名山管涔高可千仞帝于沿山造亭子十二所其最上名翠微亭次阆风彩霞临月飞芳积翠合璧含晖凝碧紫嵓澄景最下名尚阳亭亭子内皆纵广二丈四边安劒阑每亭铺六尺榻子一合山下又有临汾殿勅从官纵观
　　十二年春正月又勅毘陵郡通守路道德集十郡兵近数万人于郡东南置宫周十二里其中有离宫十六所其流觞曲水别有凉殿四所环以淸流共四殿一曰圆基二曰结绮三曰飞字【一作雨】四曰漏景其十六宫亦以殿名名宫芳夏池之左一曰骊光宫二曰流英宫三曰紫芝宫四曰凝华宫五曰瑶景宫六曰浮防宫七曰舒芳宫八曰懿乐宫左第一曰采璧宫二曰椒房宫【一曰风宫】三曰朝霞宫【一作淸暑】四曰珠明宫五曰翼仙宫六曰翠微宫七曰层成宫八曰千金宫及江左叛燔烧遂尽又欲于禹穴造宫未就而天下大乱十二月修丹阳宫欲东巡会稽等郡羣臣皆不欲





　　大业拾遗记【唐顔师古】
