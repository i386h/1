<!-- { "loadSidebar": true } -->
　　齐景乡县北四十里有庙在焉图经号齐景公庙一云未明大王古老相齐景公遵海而南观于转附朝儛曾游于此立庙于斯旧有碑今磨灭不存矣唐贞元十四年太子左赞善大夫吴郡陆使君夫人汝南县君周氏墓志云祔于嘉兴县东界海盐县齐景乡青墩原西北茔则齐景乡青墩之名旧矣
　　元丰末秀州人家屋瓦霜后氷自成花每瓦一枝正如画家所为折枝有大花如牡丹花叶者细花如萱草海棠者皆有枝叶无毫髪不具虽巧笔不能为之以纸摹之无异石刻
　　宝圣石佛院在嘉兴县东南唐至德二年于寺基掘得石佛四躯至今见存天圣中赐名宝圣人但呼石佛寺【宝一作保】
　　庚子岁夏旱湖间可以通轨有渔舟夜舣水浒遥见有光烛人意谓必窖藏遂于中夜掘之得砖一井片长六七寸两首各有方窍相入两面皆有手掌纹极细宛然可见不知此砖始于何时窃意当时陶人手法为之耳儿童争鬻于市或取以为砚清润细腻可爱余尝得片砖为好事取去
　　南林祖茔髙祖宣羲之墓尝闻诸伯叔祖言初营地时髙祖颇明地理将凿池引水至墓之西南夜梦一妇人请曰妾有墓在正南所开池处君戒役夫勿伤吾墓当有厚报次日果于其地得金数块遂用以营寺至今其墓尚存自建剏以来将逾百年林木坞竹视他处为盛丙午夏忽生双笋数株莫不嗟异各有赋咏然竟不成竿亦无他应岂物反常为妖卒以自毙云
　　光严庵正议之茔濒湖占胜为一方冠东南皆枕湖远峯列如笔架一防屹于波心文锋挺立登名仕版者世有其人视他族为最盛淳祐间忽树间出烟一道远近莫不惊异有细视之者见其间有蠓蚋不可计从树中出终日不絶葢此烟即此所成不知何异
　　湖心有地一方立塔以按风水人呼之曰按山湖水弥漫时盗多窜伏于此由是守庵者不敢居遂成荒芜其中有大穴如瓮下极空洞巨蟒潜伏于内时有人见之或偃卧湖沙之侧近年有数道者居之佛殿廊庑稍稍成绪蛇亦不复见矣余家旧有蛇穴于壁间毎春月常有小蛇出没近岁稍少又有一族人课仆锄草忽闻地中有声入土尺许有石板葢覆甚固启之得缸可贮数石米其中皆巨蛇八九奔走四出急击之或死或窜去竟不知从何而入也意者必有异物葢不遇而变化云陈山在县东北四十里髙八十一丈周围二十五里有白龙湫显济敷泽龙王庙山顶有龙穴深不数尺春夏不涸百姓遇旱则祷于穴必有异物见因取其水祀之雨即滂沛又有龙母塜在焉每岁常在七月多风雨人谓龙洗墓云
　　陈山龙王庙后有观音殿曩年忽有两石从半山鬬坠而下一从殿后壁滚入观音座下一坠殿之西屋瓦无所损不知从何而入殿中也今二石尚存亦可异留题者甚多余乙卯岁到祠下尝赋诗于壁以纪其事华亭县北七十里有淀湖山上有三姑庙每岁湖中羣蛟竞鬬水为沸腾独不入庙中神极灵异寺僧借其力以给斋粥水陆尤感应向年有渔舟舣湖口忽见一妇人附舟云欲到淀山寺及抵岸妇人直入寺去舟中止遗一履渔人执此履以往索渡钱寺僧甚讶之曰此必三姑显灵因相随至殿中果见左足无履坐傍百钱在焉遂授渔人而去嘉禾百咏云神居隂阳防寻阈捍洪波莫患蛟龙怒年来畏叱呵
　　德藏寺前钟乃铜所铸音极洪响尝见古老云初铸钟时有匠者云此钟未可便扣俟吾至六十里乃击之及既去方至新坊十八里寺僧遽扣之匠人闻其声叹曰声止于此今寺中钟自新坊十八里外不复闻矣怪哉当湖酒库有四圣庙在炊臼之后立祠以来阅岁滋久前后交承祀之奉之甚谨每一任初到则上两幡既解印则复两幡酬神之庇以为定例丙辰丁巳之间有姑苏姚承节应瑞者董糟丘将幡书徧于神祠中然后取幡染为黑色杂用人无知者及去任未数里忽其子舟中为神所凭责之曰我立祠福汝坊塲久矣新旧之幡皆我之物安得擅取以为儿服耶及指其妾何人磨墨何人折幡厯道其所以众皆惊愕姚惧亟祷于神许以谢过其子遂苏
　　伍子胥逃楚仕吴吴王赐以属镂之剑自杀浮其尸于江遂为涛神谓之胥涛人皆知之今嘉兴有胥山乡山髙一十五丈周围二里旧经云伍子胥伐越经营于此水经云子胥死于吴吴人立祠江上名胥山杭州吴山亦名胥山苏州吴县亦有胥山则其名非一今胥山乡伍姓甚繁亦谓之云云
　　嘉禾志顾亭林庵中有忠烈公祠近岁忽地裂数尺中有风涛声以物探之应手火起至今尚然
　　华亭陆四官庙一名陆司空元和初有盐船数十艘于庙前泊夜中雨过有光如火或吐或吞船人窥之见一物长数丈大如屋梁口弄一团火以竹篙抑之惊入草际光遗在地乃一珠径寸以衣裹之光透出乃脱防服裹之光始不见后至扬州卖之获数万缗
　　舆地志秦置海盐县王莽改为展武县县防为湖湖中小山生柘树因以为名又云秦时有女入湖为神即此祠也荆公诗云柘林着湖名菱叶蔓湖滨秦女亦何事能为此湖神年年赛鸡豚渔子自知津幽妖屈险阻祸福易欺人
　　吴跃龙余友吴宗礼达之之子也乙卯与余友乡举同廊就试是岁俱发小荐而跃龙实为亚榜赋魁实通榜词赋之第八也掲晓之夕梦登七层宝塔已及六层止余一层欲上之间忽见一人星冠云帔若天尊像叱曰此雁塔也汝何人辄登此连步逐下迤逦至塔外遂坐其傍惊而寤及榜至乃在七名之外余亲见其说又有张湘纯以乙卯魁亚荐掲晓两夕前梦人持巨螌扑卖湘纯扑五钱皆黑一钱旋转不已竟作字一人曰防乎湘纯及榜乃为小荐第一功名前定不可强求也西宫真武道院西廊庑室有纯阳真人吕翁像极端严乃曾叔祖大中时所创道堂中塑像道堂废遂移奉于此颇着灵异小儿有拜祷乞钱者或于几上及坐处得之亦见其僊道变化之验云
　　嘉兴县界移风乡有魏四十道者有妻有子中年忽悟真空舍俗出家修行斋戒甚至乡民敬之重之淳祐丙辰冬忽感疾自度气血衰不能起呼同侣具汤沐更衣曰大限到来吾复何恋各自珍重遂跏趺奄然而逝远近闻者肩踵相摩观瞻叹羡凡两日未定
　　淳祐甲申春余馆于沈氏书塾因寓宿焉一夕梦妇人着红衣至其家防庑下轿无侍女手执黄罗裙直入其堂旦与诸生言之皆莫晓所谓次夕方篝灯披阅卷帙忽有人报街外鼓声甚急仓皇使人视之乃市楼失火烟熖烛天众力扑救仅免延燎止拽倒小屋数间方知妇人之怪也
　　永兴桥之西陆氏宅有大井不知何年所凿面濶数尺其深不可测虽大旱不涸其下可以转篙时时于其中有浮萍及破碎蒲帆浮起不知何来古老相传云此下通大海岂海水伏流地中从此过耶今为富氏得之正居堂之中以板覆盖甚谨盖防颠溺也
　　余家全盛时以东庑为书塾其西南隅后为居民王氏宅王见其家每夜常有白衣人出现意其为祟每夜防之一夕持杖逐至灶侧而没掘之得银一瓶人无知者遂以此经营他之遂小康焉又李园者以种圃为业初甚贫一日挥锄忽粪土中有声掘得一瓮皆小金牌满其中李得之遂转而货易为他人所发闻于官备极笞楚半为他人所得今无复一存矣
　　嘉兴贡院元是州学今有采芹桥泮水之旧规在焉后迁学于凤池坊此地遂为贡院毎举终塲防二千人荷笈而进者随子弟而入者防及万余人然西廊之第三间极北举子常有为魅所凭而至死者或如猫而过或如妇人每发喊则妖气愈盛是以分案于其间者多不欲就前后所死非一兵卒之宿于廊庑往往夜见鬼物甚至惊魇不醒遂弗可救丙午岁将赴举监试官忽梦有人自称贡院将军云我死于此地今得为神每举子死于塲屋者皆我辈为之可立庙于西北隅事我则免于是明言于府以立祠焉由是两举稍安士人之就试者莫不先期备金钱祷以求隂庇或云此地元为勘院徐明之乱多鞠死于此故遇呼喊三声则出矣













　　灵鬼志【唐荀氏】
