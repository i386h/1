<!-- { "loadSidebar": true } -->
　　邓州花蜡烛名著天下虽京师不能造相传云【一作亦】是冦莱公烛法公尝知邓州而自少年富贵不防油灯尤好夜宴剧饮虽寝室亦燃烛逹旦毎罢官去后人至官舍见厠溷间烛泪在地往往成堆杜祁公为人清俭在官未尝燃官烛油灯一炷荧然欲灭与客相对清谈而已二公皆为名臣而奢俭不同如此然祁公寿考终吉莱公晚有南迁之祸遂殁不返虽其不幸亦可以为戒也
　　故事学士在内中院吏朱衣双引太祖朝李昉为学士太宗在南衙朱衣一人前引而已昉【一有因字】亦去其一人至今如此
　　往时学士入劄子不着姓但云学士臣某先朝盛度丁度并为学士遂着姓以别之其后遂皆着姓
　　晏元献公以文章名誉少年居富贵性豪俊所至延賔客一时名士多出其门罢枢宻副使为南京留守时年三十八幕下王琪张亢最为上客亢体肥大琪目为牛琪痩骨立亢目为猴二人以此自相讥诮琪尝嘲亢曰张亢触墙成八字亢应声曰王琪望月呌三声一坐为之大笑
　　杨文公尝戒其门人为文宜避俗语既而公因作表云伏惟陛下徳迈九皇门人郑戬遽请于公曰未审何时得卖生菜于是公为之大笑而易之
　　夏英公竦父官于河北景徳中契丹犯河北遂殁于阵后公为舍人丁母忧起复奉使契丹公辞不行其表云父殁王事身丁母忧义不戴天难下穹庐之拜礼当枕块忍闻夷乐之声当时以为四六偶对最为精絶孙何孙仅俱以能文驰名一时仅为陜西转运使作骊山诗二篇其后篇有云秦帝墓成陈胜起明皇宫就禄山来时方建玉清昭应宫有恶仅者欲中伤之因录其诗以进真宗读前篇云朱衣吏引上骊山遽曰仅小器也此何足夸遂弃不读而陈胜禄山之语卒得不一【一作不得】闻人以为幸也
　　杨大年毎欲【一作遇】作文则与门人賔客饮博投壶奕棋【二字一作乃至】语笑諠哗而不妨搆思以小方纸细书挥翰如飞文不加防毎盈一幅则命门人传録门人疲于应命顷刻之际成数千言真一代之文豪也
　　杨大年为学士时草答契丹书云隣壤交欢进草既入真宗自注其侧云朽壤防壤粪壤大年遽改为隣境明旦引唐故事学士作文书有所改为不称职当罢因亟求解职真宗语宰相曰杨亿不通商量真有气性【一作性气】太常所用王朴乐编钟皆不圆而侧垂自李照胡瑗之徒皆以为非及照作新乐将铸编钟给铜【一作于字】铸防务得古编钟一枚工人不敢销毁遂藏于太常钟不知何代所作其铭曰【一作云】粤朕皇祖寳龢钟粤斯万年子子孙孙永寳用叩其声与王朴夷则清声合而形不圆【一有而字】侧垂正与朴钟同然后知朴博古好学不为无据也其后胡瑗改铸编钟遂圆其形而下垂叩之揜鬱而不扬其镈钟又长甬而震掉其声不和著作佐郎刘羲叟窃谓人曰此与周景王无射钟无异必有惑之疾未防仁宗得疾人以羲叟之言騐矣其乐亦寻废
　　自太宗崇奨儒学骤擢高科至辅弼者多矣葢【一作自】太平兴国二年至天圣八年二十三榜由吕文穆公正而下大用二十七人而三人并登两府惟天圣五年一榜而已是嵗王文安公尧臣第一今昭文相公韩仆射琦西防参政赵侍郎槩第二第三人也予沗与二公同府毎见语此以为科塲盛事自景祐元年已后至今治平三年三十余年十二榜五人已上未有一人登两府者亦可怪也

　　归田録卷二
　　真宗朝嵗嵗赏花钓鱼羣臣应制尝一嵗临池久之而御钓不食时丁晋公谓应制诗云莺惊鳯辇穿花去鱼畏龙须上钓迟真宗称赏群臣皆自以为不及也赵元昊二子长曰佞令受次曰谅祚谅祚之母尼也有色而宠佞令受母子怨望而谅祚母之兄曰没藏讹龙者亦胡也因教佞令受以弑逆之谋元昊已见杀讹咙遂以弑逆之罪诛佞令受子母而谅祚乃得立而年甚幼讹咙遂専夏国之政其后谅祚稍长卒杀讹咙灭其族元昊为西鄙患者十余年国家困天下之力有事于一方而败军杀将不可胜数然未尝少挫其锋及其困于女色祸生父子之间以亡其身此自古贤智之君或不能免况其下乎讹咙教人之子杀其父以为己利而卒亦灭族皆理之然也
　　晏元献公善评诗尝曰老觉腰金重慵便枕玉凉未是富贵语不如笙歌归院落灯火下楼台此善言富贵者也人皆以为知言
　　契丹安巴坚当唐末五代时最盛开平中屡遣使聘梁梁亦遣人报聘今世传【一有学士二字】李琪金门集有赐契丹诏乃为阿布机当时书诏不应有误而自五代以来见于他书者皆为安巴坚虽令契丹之人自谓之安巴坚亦不应有失又有赵志忠者本华人也自幼防北为人眀敏在北中举进士至显官既而脱身归国能述北中君臣世次山川风物甚详又云安巴坚其人实谓之阿保谨未【一作莫】知孰是【一作也字】此圣人所以慎于传疑也真宗尤重儒学今科塲条制皆当时所定至今毎亲试进士已放及第自十人已上御试卷子竝録本于真宗影殿前焚烧制举登科者亦然
　　近时名画李成巨然山水包鼎虎赵昌花果成官至尚书郎其山水寒林往往人家有之巨然之笔惟学士院玉堂北壁独存人间不复见也包氏宣州人世以畵虎名家而鼎最为妙今子孙犹以画虎为业而曽不得其髣髴也昌花写生逼真而笔法輭俗【一作劣】殊无古人格致然时亦未有其比
　　冦莱公在中书与同列戏云水底日为天上日未有对而防杨大年适来白事因请其对大年应声曰眼中人是面前人一坐称为的对
　　朝廷之制有因偶出一时而遂为故事者契丹人使见辞赐宴杂学士员虽多皆赴坐惟翰林学士祗召当直一员余皆不赴诸王宫教授入谢祖宗时偶因便殿不御袍带见之至今教授入谢必俟上入内觧袍带复出见之有司皆以为定制也
　　处士林逋居于杭州西湖之孤山逋工书善畵为诗如草泥行郭索云木呌钩辀颇为士大夫所称又梅花诗云踈影横斜水清浅暗香浮动月黄昏评诗者谓前世咏梅者多矣未有此句也又其临终为句云茂陵他日求遗藁犹喜曾无封禅书尤为人称诵自逋之卒湖山寂寥未有继者
　　俚谚云赵老送灯台一去更不来不知是何等语虽士大夫亦往往道之天圣中有尚书郎赵世长者常以滑稽自负其老也求为西京留台御史有轻薄子送以诗云此回真是送灯台世长深恶之亦以不能酬酢为恨其后竟卒于留台也
　　官制废乆矣今其名称讹谬者多虽士大夫皆从俗不以为怪皇女为公主其夫必拜驸马都尉故谓之驸马宗室女封郡主者谓其夫为郡马县主者为县马不知何义也
　　唐制三卫官有司阶司戈执干执防谓之四色官今三卫废无官属惟金吾有一人毎日于正衙放朝唱不坐直谓之四色官尤可笑也
　　京师诸司库务皆由三司举官监当而权贵之家子弟亲戚因缘请托不可胜数为三司使者常以为患田元均为人寛厚长者其在三司深厌于请者虽不能从然不欲峻拒之毎温顔强笑以遣之尝谓人曰作三司使数年强笑多矣直笑得面似靴皮士大夫闻者传以为笑然皆服其徳量也
　　茶之品莫贵于龙凤谓之团茶凡八饼重一斤庆厯中蔡君谟为福建路转运使始造小片龙茶以进其品絶精谓之小团凡二十饼重一斤其价直金二两然金可有而茶不可得毎因南郊致斋中书枢宻院各赐一饼四人分之宫人往往缕金花于其上葢其贵重如此太宗时有待诏贾以棋供奉号为国手迩来数十年未有继者近时有李憨子者颇为人所称云举世无敌手然其人状貌昬浊垢秽不可近葢里巷庸人也不足置之樽爼间故胡旦尝语人曰以棋为易解则如旦聦明尚或不能以为难解则愚下小人往往造于精絶信如其言也
　　王副枢畴之夫人梅鼎臣之女也景彛初除枢宻副使梅夫人入谢慈寿宫太后问夫人谁家子对曰梅鼎臣女也太后笑曰是梅圣俞家乎由是始知圣俞名闻于宫禁也圣俞在时家甚贫余或至其家饮酒甚醇非常人家所有问其所得云皇亲有好学者宛转致之余又闻皇亲有以钱数千购梅诗一篇者其名重于时如此钱思公虽生长富贵而少所嗜好在西洛时尝语僚属言平生惟好读书坐则读经史卧则读小説上厠则阅小辞葢未尝顷刻释卷也谢希深亦言宋公垂同在史院毎走厠必挟书以往讽诵之声琅然闻于逺近其笃学如此余因谓希深曰余平生所作文章多在三上乃马上枕上厠上也葢惟此尤可以属思尔
　　国朝宰相最少年者惟王溥罢相时父母皆在人以为荣今富丞相弼入中书时年五十二太夫人在堂康强后三年太夫人薨有司议赠防之典云无见任宰相丁忧例是嵗三月十七日春宴百司已具前一夕有防富某母防在殡特罢宴此事亦前世未有
　　皇祐二年嘉祐七年季秋大享皆以大庆殿为明堂葢明堂者路寝也方于寓祭圜丘斯为近礼明堂额御篆以金填字门牌亦御飞白皆皇祐中所书神翰雄伟势若飞动余诗云宝墨飞云动辉金耀日晶者谓二牌也钱思公官兼将相阶勲品皆第一自云平生不足者不得于黄纸书名毎以为恨也
　　三班院所领使臣八十余人涖事于外其罢而在院者常数百人每嵗乾元节醵钱饭僧进香合以祝圣寿谓之香钱判院官常利其余以为餐钱羣牧司领内外坊监使副判官比他司俸入最优又嵗收粪墼钱颇多以充公用故京师谓之语曰三班吃香羣牧吃粪
　　咸平五年南省试进士有教无类赋王沂公为第一赋盛行于世其警句有云神龙异禀犹嗜欲之可求纎草何知尚薫莸而相假时有轻薄子拟作四句云相国寺前熊翻筋斗望春门外驴舞柘枝议者以为言虽鄙俚亦着题也
　　国朝之制自学士已上赐金带者例不佩鱼若奉使契丹及舘伴北使则佩事已复去之惟两府之臣则赐佩谓之重金初太宗尝曰玉不离石犀不离角可贵者惟金也乃创为金銙之制以赐羣臣方团毬路以赐两府御僊花以赐学士以上今俗谓毬路为笏头御僊花为荔枝皆失其本号也
　　宋丞相庠早以文行负重名于时晩年尤精字学尝手校郭忠恕佩觽三篇宝翫之其在中书堂吏书牒尾以俗体书宋为宋公见之不肯下笔责堂吏书曰吾虽不才尚能见姓书名此不是我姓堂吏惶惧改之乃肯书名
　　京师食店卖酸者皆大出牌牓于通衢而俚俗昧于字法转酸从食防从舀有滑稽子谓人曰彼家所谓卖馂饀不知为何物也饮食四方异宜而名号亦随时俗言语不同至或传者传失其本汤饼唐人谓之不托今俗谓之馎饦矣晋束晢饼赋有馒头薄持起溲牢九之号惟馒头至今名存而起溲牢九皆莫晓为何物薄持荀氏又谓之薄夜亦莫知何物也
　　嘉祐八年上元夜赐中书枢宻院御宴于相国寺罗汉院国朝之制嵗时赐宴多矣自两制已上皆与惟上元一夕秪赐中书枢宻院虽前两府见任使相皆不得与也是嵗昭文韩相【一作公】集贤曽公枢宻张太尉皆在假不赴惟余与西防赵侍郎槩副枢宻胡諌议宿吴諌议奎四人在席酒半相顾四人者皆同时翰林学士相继登二府前此未有也因相与道玉堂旧事为笑乐遂皆引满剧饮亦一时之盛事也
