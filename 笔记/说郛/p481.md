<!-- { "loadSidebar": true } -->
　　隂阳殊性男女异行阳以刚为徳隂以柔为用男以彊为贵女以弱为美故鄙谚有云生男如狼犹恐其尫生女如防犹恐其虎然则修身莫若敬避彊莫若顺故曰敬顺之道妇之大礼也夫敬非它持久之谓也夫顺非它寛裕之谓也持久者知止足也寛裕者尚恭下也夫妇之好终身不离房室周旋遂生媟黩媟黩既生语言过矣语言既过纵恣必作纵恣既作则侮夫之心生矣此由于不知止足者也夫事有曲直言有是非直者不能不争曲者不能不讼讼争既施则有忿怒之事矣此由于不尚恭下者也侮夫不节谴呵从之忿怒不止楚挞从之夫为夫妇者义以和亲恩以好合楚挞之行何义之存谴呵既宣何恩之有恩义俱废夫妇离矣
　　妇行第四
　　女有四行一曰妇徳二曰妇言三曰妇容四曰妇功夫云妇徳不必才明絶异也妇言不必辩口利辞也妇容不必顔色美丽也妇功不必工巧过人也清闲贞静守节整齐行已有耻动静有法是谓妇徳择辞而説不道恶语时然后言不厌于人是谓妇言盥浣尘秽服饰鲜洁沐浴以时身不垢辱是谓妇容专心纺绩不好戏笑洁齐酒食以奉賔客是谓妇功此四者女人之大徳而不可乏之者也然为之甚易唯在存心耳古人有言仁逺乎哉我欲仁而仁斯至矣此之谓也
　　专心第五
　　礼夫有再娶之义妇无二适之文故曰夫者天也天固不可逃夫固不可离也行违神祗天则罚之礼义有愆夫则薄之故女宪曰得意一人是谓永毕失意一人是谓永讫由斯言之夫不可不求其心然所求者亦非谓佞媚茍亲也固莫若专心正色礼义居洁耳无淫听目无邪视出无冶容入无废饰无聚防羣辈无防视门户此则谓专心正色矣若夫动静轻脱视听陜输入则乱发坏形出则窈窕作态説所不当道观所不当视此谓不能专心正色矣
　　曲从第六
　　夫得意一人是谓永毕失意一人是谓永讫欲人定志专心之言也舅姑之心岂当可失哉物有以恩自离者亦有以义自破者也夫虽云爱舅姑云非此所谓以义自破者也然则舅姑之心奈何固莫尚于曲从矣姑云不尔而是固宜从令姑云尔而非犹宜顺命勿得违戾是非争分曲直此则所谓曲从矣故女宪曰妇如影响焉不可赏
　　和叔妹第七
　　妇人之得意于夫舅姑之爱己也舅姑之爱己由叔妹之誉己也由此言之我臧否誉毁一由叔妹叔妹之心复不可失也皆莫知叔妹之不可失而不能和之以求亲其蔽也哉自非圣人鲜能无过故顔子贵于能改仲尼嘉其不贰而况妇人者也虽以贤女之行聪哲之性其能备乎是故室人和则谤掩于内离则恶扬此必然之执也易曰二人同心其利防金同心之言其臭如兰此之谓也夫嫂妹者体敌而尊恩疏而义亲若淑媛谦顺之人则能依义以笃好崇恩以结援使徽美显章而瑕过隐塞舅姑矜善而夫主嘉美声誉曜于邑隣休光延于父母若夫蠢愚之人于嫂则托名以自髙于妹则因宠以骄盈骄盈既施何和之有恩义既乖何誉之臻是以美隠而过宣姑忿而夫愠毁訾布于中外耻辱集于厥身进増父母之羞退益君子之累斯乃荣辱之本而显否之基也可不慎哉然则求叔妹之心固莫尚于谦顺矣谦则徳之柄顺则妇之行凡斯二者足以和矣诗云在彼无恶在此无射其斯之谓也





　　女范【胡氏】
　　内则曰妇事姑舅如事父母鸡初鸣咸盥潄栉縰笄总衣绅左右佩用衿缨綦履以适父母舅姑之所及所下气怡声问衣燠寒疾痛苛痒而敬抑搔之出入则或先或后而敬扶持之进盥少者奉盘长者奉水请沃盥盥卒授巾问所欲而敬进之柔色以温之父母舅姑必尝之而后退男女未冠笄者鸡初鸣咸盥潄栉縰拂髦总角衿缨皆佩容臭昧爽而朝问何食饮矣若已食则退若未食则佐长者视具凡内外鸡初鸣咸盥潄衣服敛枕簟洒扫室堂及庭布席各从其事
　　父母姑舅将坐奉席请何乡将衽长者奉席请何趾少者执牀与坐御者举几敛席与簟县衾箧枕敛簟而襡之父母舅姑之衣衾簟席枕几不传杖屦祗敬之勿敢近敦牟巵匜非馂莫敢用与恒饮食非馂莫之敢饮食在父母舅姑之所有命之应唯敬对进退周旋慎齐升降出入揖游不敢哕噫咳欠伸跛倚睨视不敢唾洟寒不敢袭痒不敢搔不有敬事不敢袒裼不涉不撅防衣衾不见里父母唾洟不见冠带垢和灰请漱衣裳垢和灰请澣衣裳绽裂纫箴请补缀少事长贱事贵共帅时
　　子妇无私货无私畜无私器不敢私假不敢私与妇或赐之饮食衣服布帛佩恱茝兰则受而献诸舅姑舅姑受之则喜如新受赐若反赐之则辞不得命如更受赐藏以待乏妇若有私亲兄弟将与之则必复请其故赐而后与之
　　孔子曰妇人伏于人也是故无专制之义有三从之道在家从父适人从夫夫死从子无所敢自遂也教令不出闺门事在馈食之间而已矣是故女及日乎闺门之内不百里而犇防事无擅为行无独成叅知而后动可验而后言昼不逰庭夜行以火所以正妇徳也女有五不取逆家子不取乱家子不取世有刑人不取世有恶疾不取防父女子不取妇有七去不顺父母去无子去淫去妒去有恶疾去多言去窃盗去有三不去有所取无所归不去与更三年防不去前贫贱后富贵不去凡此圣人所以顺男女之际重婚姻之始也
　　胡安定曰嫁女必须胜吾家者胜吾家则女之事人必钦必戒娶妇必须不若吾家者不若吾家则妇之事舅姑必执妇道
　　每岁畜蚕主母分给蚕种与诸妇使之在房畜饲待成熟时却就蚕屋上箔须令子弟直宿以防风烛所得之蚕茧当聚一处抽缫更预先抄写各房所蓄多寡之数照什一之防赏之
　　诸妇每岁公堂于九月俵散木绵使成布匹限以次年八月交収通买钱物以给一岁衣资之用公堂不许侵使或有故意制造不佳及不登数者则凖给本房甚者住其衣资不给有能依期登数者照什一之防赏之其事并系羞服长主之
　　诸妇亲姻颇多除本房至亲与相见外余并不许可见者亦须子弟引导方入中门见灯不许入防众罚其夫主母不拘妇人亲族有为僧道者不许往来
　　袁采曰人家不和多因妇女以言激怒其夫及同气盖妇女所见不广不逺不公不平又其所谓舅姑伯叔妯娌皆假合强为之称呼非自然天属故轻于割恩义于脩怨非丈夫有逺识则为其役而不自觉一家之中乖变生矣
　　妇女之易生言语者又多出于婢妾之间鬬婢妾愚贱尤无见识以言他人之短识为忠于主母若妇女有见识能一切勿听则虚佞之言不复敢进若听之信之从而爱之则必再言之又言之使主母与人遂成深讐为婢妾者方洋洋得志



　　説郛卷七十下
　　钦定四库全书
　　説郛卷七十一　　　　　元　陶宗仪　撰涑水家仪【司马光】
　　凡为家长必谨守礼法以御羣子弟及家众分之以职授之以事而责其成功制财用之节量入以为出称家之有无以给上下之衣食及吉凶之费皆有品节而莫不均一裁省冗费禁止奢华常须稍存赢余以备不虞凡诸卑幼事无大小毋得专行必咨禀于家长
　　凡为子为妇者毋得蓄私财俸禄及田宅所入尽归之父母舅姑当用则请而用之不敢私假不敢私与凡子事父母妇事舅姑天欲明咸起盥潄栉总具冠带昧爽适父母舅姑之所省问父母舅姑起子供药物妇具晨馐具毕始退各从其事将食妇请所欲于家长退具而之尊长举筯子妇乃各退就食丈夫妇人各设食于他所依长幼而坐其饮食必均一幼子又食于他所亦依长幼席地而坐男坐于左女坐于右及夕食亦如之既夜父母舅姑将寝则安置而退居闲无事则侍于父母舅姑之所容貎必恭执事必谨言语应对必下气怡声出入起居必谨扶卫之不敢涕唾喧呼于父母舅姑之侧父母舅姑不命之坐不敢坐不命之退不敢退凡子受父母之命必籍记而佩之时省而速行之事毕则返命焉或所命有不可行者则和色柔声具是非利害而白之待父母之许然后改之若不许茍于事无大害者必当曲从若以父母之命为非而直行己志虽所执皆是犹为不顺之子况未必是乎
　　凡父母有过下气怡色柔声以谏谏若不入起敬起孝悦则复谏不悦与其得罪于乡党州闾宁熟谏父母怒不悦挞之流血不敢疾怨起敬起孝
　　凡为人子弟者不敢以富贵加于父兄宗族
　　凡为人子者出必告反必面有宾客不敢坐于正防升降不敢由东阶上下马不敢当防凡事不敢自拟于其父
　　凡父母舅姑有疾子妇无故不离侧亲调尝药饵而之父母有疾子色不满容不戏笑不宴游舍置余事专以迎医检方合药为务疾已复初
　　凡子事父母父母所爱亦当爱之所敬亦当敬之至于犬马尽然而况于人乎
　　凡子事父母乐其心不违其志乐其耳目安其寝处以其饮食忠养之幼事长贱事贵皆仿此
　　凡子妇未敬未孝不可遽有憎疾姑教之若不可教然后怒之若不可怒然后笞之屡笞而终不改子放妇出然亦不明言其犯礼也子甚宜其妻父母不悦出子不宜其妻父母曰是善事我子行夫妇之礼焉终身不衰凡为宫室必辨内外深宫固门内外不共井不共浴堂不共厠男治外事女治内事男子昼无故不处私室妇人无故不窥中门男子夜行以烛妇人有故身出必拥蔽其面男仆非有缮脩及有大故不入中门入中门妇人必避之不可避亦必以袖遮其面女仆无故不出中门有故出中门亦必拥蔽其面钤下苍头但主通内外之物毋得辄升堂室入庖防
　　凡卑幼于尊长晨亦省问夜亦安置坐而尊长过之则起出遇尊长于途则下马不见尊长经再宿以上则再拜五宿以上则四拜贺冬至正旦六拜朔望四拜凡拜数或尊长临时减而止之则从尊长之命吾家同居宗族众多冬至朔望聚于堂上丈夫处左西上妇人处右东上皆北向共为一列各以长幼为序共拜家长毕长兄立于门之左长姊立于门之右皆南向诸弟妹以次拜讫各就列丈夫西上妇人东上共受卑幼拜受拜讫先退后辈立受拜于门东西如前辈之仪若卑幼自逺方至见尊长遇尊长三人以上同处者先共再拜叙寒暄问起居讫又曰再拜而止
　　凡受女壻及外甥拜立而扶之外孙则立而受之可也凡节序及非时家宴上夀于家长卑幼盛服序立如朔望之仪先再拜子弟之最长者一人进立于家长之前幼者一人搢笏执酒盏立于其左一人搢笏执酒注于其右长者搢笏跪斟酒祝曰伏愿某官备膺五福保族宜家尊长饮毕授幼者盏注反其故处长者出笏俛伏兴退与卑幼皆再拜家长命诸卑幼坐皆再拜而坐家长命侍者徧酢诸卑幼诸卑幼皆起序立如前俱再拜就坐饮讫家长命易服皆退易便服还复就坐
