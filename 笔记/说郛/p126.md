<!-- { "loadSidebar": true } -->
　　许下西湖一州之冠始沮洳未广自宋公序开拓遂弥漫菰蒲鱼稻采取不赀于是以诗落成多人称美西南水心有观音堂昔乃四门亭子常有大蛇居之民不敢近其后改置此像蛇不复出像乃慈光献法容云宁州之南二十里枣社以狄梁公两为宁州刺史民立祠植枣取两束之义今其民社前一日祭谬为早云本草着糯米为稻米累朝释略数千言无一字言堪为酒正如白氏六帖録禽遗大鹏也
　　北朝待南人礼数皆约毫末工役皆自幽涿遣发之帐前人以为劳乐列三百余人节奏讹舛舞者更无回旋止于顿挫伸缩手足而以角抵以倒地为负两人相持终日欲倒不可得又物如小额通蔽其乳脱若禠露之则两手覆面而走深以为耻也待客则先汤后茶揖则礼恭今人唱喏乃喏也非揖也北人得之
　　永洛之役一日防马七千匹城下沙烬中大小团茶可拾也乃是将以买人头者有人能道夜二更城既陷李舜举以笔摘略数千百字以烛蜡固之付有司上之实遗奏也神宗得之不胜悲涕累日是时敌人虽入月城而未偪左右以马御之舜举以鞭挥击不肯上马少顷僵躏人犹见之李复上马将出门失辔或云面上中箭在瓮城内然夜黒沸涛中面上中箭恐非敌人也独徐禧不知所归人无道者或云有还人见之夏国者三五颇符合疑亦有之
　　熙宁中郎中赵诚自富顺监代还过鳯翔自言一任二年裁两次杖罪元丰中河中人刘勃自南京军巡官代还自言一任断绞刑二百六十有竒斩刑六十余钉剐二十七此一院数也绍圣二年冬予至陜府三年七月裁断绞刑一是年冬移潭在任二年半凡五服相犯悉具言之可伤生所未见也子杀父父杀子各一兄弟相杀妻杀夫者数人
　　士人举止不可不慎也近见陜西一漕使为当涂荐终南太平宫道士张景先既前席与之并轿同涂所在官吏迎送漕使自轿中举手揖景先亦举手至咸阳为一监官大诟使人捽褫波及漕使竟无如之何观者快之景先后主亳州太清宫黄履守亳每走见执弟子礼内寝馈食再拜问遗必百缣凭陵郡官狎饮无所不至范彞叟来客将赞名仪石南一喏而退观者又快之王铣为侍禁三班院差监修主第语同事曰吾辈受寒热修成不知谁家厮居此既而铣尚主不逾年身居之政与刘美打银杨景崇担土事同
　　黄巢入长安苦王孝之难僖宗再狩近毂之民争入攘宝货唯幽民取佛至今虽民家充满其工致精采非今人之作也环州有肃宗引驾佛坐像崇丈余精彩照人旁视可畏土人云国初欲置之京千人不能举每有军事则守臣致告
　　唐宫城两横街今西京内事也大明宫太极殿与宣政正衙相重宣政后是第一横街直紫宸后延英后第二横街方是后殿每朔望宣政排仗而入谓之入门今东京内城一重横街文徳殿正衙与大庆殿排行殿后即是横街仗入而无所属故未即鸣仗皇祐中考求入门故事谓之入门仪以至问策贡士久之不决一日仁宗因阅长安图指内次第翌日喻执政始判然初以谓入门自是一仪也
　　仁宗庆歴初改锡庆院为太学都下举子稍稍居之不过数十人至暮出归不许宿以火禁也至嘉祐中孙复胡瑗领教事乞弛太学火禁唯小三馆秘门令脱有不戒愿以身任之自尔诸生方敢宿留四方学者稍稍臻集然熙宁之初犹不上五百人今乃千数人矣
　　大礼自中散大夫至逢直郎一等支赐元符星变自三省枢密院皆乞罢
　　唐制五品阶不着绯三品不着紫今防知政事宰臣皆着绯也
　　司马温公云茶墨正相反茶欲白墨欲黑茶欲新墨欲陈茶欲重墨欲轻如君子小人不同至如喜干而恶湿袭之以囊水之以色皆君子所好玩则同也
　　韩玉汝自言为太常博士赴宴比坐一朝士素不识聆其语似齐人坐间序揖后酒到辄尽时酒行无算盏空则酒来不食顷略已数杯意似醺酣玉汝独念隣坐不敢不告因戒其少节片时再坐将起满引任醉无害今万一为台司所纠朝士怫然云同院是何言贤不看殿上主人柰何不吃反不能堪因复曰殿上主人只为你一个
　　祖宗朝内臣出使不得预职事外事责军令状
　　东水门外觉照院元祐末予縁干适彼与寺僧纵步道旁指一圹云此陶谷坟也墓门洞开其间无一物因讽寺僧为揜覆僧曰屡揜屡开不可晓十余年前有陶姓人作寒食尔后不复来陶为人轻检尝指其头曰必带貂蝉今则髑髅亦不复见矣
　　钱若水暇日在家延一术士戒阍者不得进客既而门外喧争久之呼问阍者曰有一秀才欲请谒辞以有客不肯去因命之进则刺字书云临江军进士王钦若既入无冠头巾皂衫黄带雀跃嘶声而结喉鄙状可掬钱意甚轻之术士一见不复顾钱侧坐向王咨嗟不已少顷王辞术士不揖钱褰衣从之钱大骇使人呼术者诘之乃曰斯人大富贵人也名位夀考无不极但无嗣当以外姓为嗣既卒真庙俾其壻张环主祀
　　李舜举在官省言行有常神宗尝韪之一日谓曰尔养取一子服事舜举敬唯之夕又喻防唯如前近年又喻防舜举谢曰臣唯有一子待与陛下监税
　　张璞者幽人少屡盗其邱之役应募坎窟得官后为正使带亲御器械泾原钤辖知镇戎军被重疾忽叩头乞三年葬毕死未几疾已一日蜕殻如蝉竟三年亦不塟遂死不嵗余其子令发其墓取金带抵辜世谓不葬之辜最有徴騐
　　王钦若罢相出知杭州人皆以诗送行独杨大年不作诗于上前真宗遣近侍喻防作诗大年竟不作
　　钱明逸每宿戒必诘其谒者曰是吃酒是筵席筵席客无数一巡酒一味食也吃酒客不过三五人酒数十甆盏一只青盐数粒席地而坐终日不交一谈恐多酒气也不食恐分酒地也翌日问其防否往往不知其志不在味也终日倾注无涓滴挥洒始可谓之酒徒其视揖让饮酒如牢狱中
　　苏舜钦石延年辈有名曰鬼饮了饮囚饮鼈饮鹤饮鬼饮者夜不以烧烛了饮者饮次挽歌哭泣而饮囚饮者露头围坐鼈饮者以毛席自裹其身伸头出饮毕复缩之鹤饮者一杯复登树下再饮耳
　　慈恩与含元殿正相直其来以髙宗每天阴则两手心痛知文徳皇后常苦捧心之病因鍼而差遂造寺建塔欲朝坐相向耳始置十层后减为七层所以卢照隣诗云十层碧瓦揺虚空四十门开面面风夫髙宗知母之诚笃哉而报母之恩何其薄也
　　同州北境良辅镇即唐郑魏公庄也田邑极雕弊不蔽风雨嘉祐中求唐贤之后有道严者中人驩然相率出城看夜义既至野次见之如人形状正如图画髪朱皮如螺蚌腰着豹皮裈观者略数千人常以大树庇身累日乃不复见又泷州吴山县汉髙村闗中李氏所居一日大雨有物堕庭中如马台状乃一皮幞头也垢腻寸余蛇蜴出入臭闻十余步李氏子欲焚之长老曰不可然雷鸣不去在屋上丈余观者不少众观之少间黒云如墨下庭中遂失去
　　元丰中诗狱兴凡馆舍诸人与子瞻和诗罔不及其后刘贡父于僧寺闲话子瞻乃造语有一举子与同里子弟相得甚懽一日同里不出询其家云近出外县久之复归诘其端乃曰某不幸典着贼赃暂出回避一日举子不出同里者询其家乃曰昨日为府中追去未几复出诘其由曰某不幸和着贼诗子瞻亦不能喜愠古昷鳯翔府麟游县每令长上事必作招祓舞其节奏与诸处不同乃曰此唐九成宫本山县无妓子但止以手分书耳
　　尧之治歴象日月星辰敬授人时欧阳文忠公序唐歴志以无补于人伦
　　翁肃闽人守江州昏耄代者至既交割犹居右席代者不校也罢起转身复将入州宅代者揽衣止之曰这个使不得
　　张安道晩年病目家厚资南京库帑不迨也常闭目使人运筹一算差必能擿之库物精麄分毫不谬
　　尝见吕相简与一隣县官托买酒云今为亲将至专致钱一千托沽酒又于后批切不得令防下人送来纳钱二百烦雇一人担来
　　吾家旧畜镜传为杨妃故物径尺许厚七分背文精古有铭其略曰粉壁交映珠帘对看潜窥圣淑洒则常端圣淑字名少空有竝后之象明皇八月五日生也始置诞节名千秋藩镇进镜若紫丝承露囊此几是耶郭讵性善谑攻词曲以选人入市易务不数年至中行元祐初厘校市易复以为承议郎亲知每见之必诘问所因郭词吃不能答作何咏甘草以见意云大官无闷刚被旁人竞来相问又难为防便敷陈且只将甘草论朴消大防并银粉疏风甘草闲相混及至下来转杀他人尔甘草有一分
　　在京朝官四年磨勘元无着令熙宁中审官变行之至今以为常格
　　狄武襄西河书左也逋罪入京窜名赤籍以三班差使殿侍出为清涧城指挥使种世衡知城范文正帅鄜延科阅军书至夜分从者皆休唯狄不懈呼之即至每供事两手如玉种以此异之授以兵法然又延之于范公遂成名
　　北人信誓两界非时不得葺理城堞李元则知雄州欲展城无由因作银香炉寘城北土地堂一旦使人窃取之遂大喧防踪迹去来辞连北疆纷纭久之因兴工起筑今雄州城北是也又建浮屠九层躬率十缁日修供具不日成之既而下瞰幽级如指诸掌
　　熙宁中余知宁州襄乐县排架阁以周祖广顺中平兖州慕容彦超露布为祖潭州架阁以建隆四年求遗书诏为祖
　　周世祖展汴京外郭登朱雀门使太祖走马以马力尽处为城也
　　郭祖受命讨守真驻师河中城下逾年望气者言守真必破城下有二天子气谓郭祖柴世宗太祖也守真犹豫不决使术者视家人至子妇符氏术者大咤曰母后相也守真曰吾妇乃尔吾可知矣遂决既婴城无炮材颇患之居一日河水自上浮木千百皆炮材也守真大喜以为受命之符其后既破郭祖以符氏纳世宗是为符后
　　郭祖宿率河中逾年常登蒲坂以望城中其蒲之民为逆者固守乃失言曰城开之日尽诛之幕府曰若然恐愈固矣第告之曰非守真者余皆免一日城开乃即其地为普救寺
　　太祖防时多游闗中虽甚窘乏未尝干投人或周之必择而后纳有伯钱之余必有与人人颇异之长武城寺僧严者常周之往来无倦阴异其骨气使工人貌之今置神御过者朝谒其绘事本褐衫青巾据地六博后易靴袍矣
　　建隆初春宴方就次雨大作乐舞失容上色愠范质乃言曰今嵗二麦必倍收上喜动色命满泛入夜方罢莫不沾醉
　　自唐末五代每至传禅部下分扰剽劫莫能禁止谓之靖市虽至王公不免剽劫太祖陈桥之变即与众誓约不得惊动都人入城之日市不改肆灵长之祐良以此乎
　　太祖北征羣公祖道于芳林园既授绥承防陶谷牵衣留恋坚欲致拜上再三避谷曰且先受取两拜回来难为揖酌也
　　太祖少亲戎事性乐艺文即位未几召山人郭无为于崇政殿説书至今讲官衔谓之崇政殿説书云
　　太祖朝进讲为难每遇疑义必面加诘难往反久之尔后累朝但端黙谛聴得有商确仁宗尤所耽味日昃不倦每及祖宗彛训及二典政实必拱手上加肃敬神庙博涉多识闻一该十每发疑难逈出众人意表故讲官每以进讲为难退而相语曰今日又言行过也黄履对苏子由以手扪其腹曰予腹每趍讲未尝不汗出也
　　太祖招军格不全取长人要琵琶腿车轴身取多力唐募军有翘闗负【阙】之格取门闗持其末五举为合格太祖射使搦折弓弝絶力断踏翻地面射倒箭垜王徳用射诀铺前脚坐后脚两手要停不须髙弝里弦外觑帖子急拽后手托弓梢刘昌祚云某把弓万亊皆忘是亦不可分其志也
