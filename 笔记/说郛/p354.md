<!-- { "loadSidebar": true } -->
　　安禄山初为张韩公帐下走使之吏韩常令禄山洗足韩公脚下有黑防子禄山因洗脚而窃窥之韩公顾笑曰黑子吾贵相也独汝窥之亦能有之乎禄山曰某贱人也不幸两足皆有比将军者黒而加文不知此何祥也韩公竒而观之益亲厚之约为义儿为加宠焉太真妃最善于击磬拊搏之音泠泠然新声虽太常梨园之能人莫加也上令采蓝田緑玉琢为器上造簨簴流苏之属皆以金钿珠翠珎怪之物杂饰之又铸二金狮子作拏攫腾奋之状各重二百余斤其他防绘缛丽造作神妙一时无比也上幸蜀囬京师乐器多亡失独玉磬偶在上顾之凄然不忍置于前遂命送太常至今藏于太常正乐库
　　上幸蜀囬车驾次剑门门左右巗壁峭絶上谓侍臣曰剑门天险若此自古及今败亡相继岂非在德不在险耶因驻跸题诗曰剑阁横云峻銮舆出狩囬翠屏千合丹障五丁开灌木萦旗转仙云拂马来乘时方在德嗟尔勒铭才其诗至德二年普安郡太守贾深勒于石壁今存焉
　　贺知章秘书监有高名告老归呉中上嘉重之每别优异焉知章将行涕泣辞上上曰何所欲知章曰臣有男未有定名幸陛下赐之归为乡里荣上曰为道之要莫若信乎孚者信也履信思乎顺卿子必信顺之人也宜名之曰孚知章再拜而受命知章久而谓人曰上何谑我吴人耶孚乃下为子岂非呼我为子耶
　　上尝坐朝以手指上下按其腹朝退高力士进曰陛下向来数以手指按其腹岂非圣体小不安耶上曰非也吾昨夜梦游月宫诸仙娯以上清之乐寥亮清越殆非人间所闻也酣醉久之合奏诸乐以送吾归其曲凄楚动人杳杳在耳吾囬以玉笛寻之尽得之矣坐朝之际虑忽遗忘故怀玉笛时以手指上下寻非不安力士再拜贺曰非常之事也愿陛下为臣一奏之其声寥寥然不可名言也力士又再拜且请其名上笑言曰此曲名紫云囬遂载于乐章今太常刻名存焉
　　上封泰山进次荥阳旃然河上见黒龙命弧矢射之矢发龙潜灭自尔旃然伏流于今百余年矣按旃然即济水也溢而为荥遂名旃然左传云楚师济于旃然是也华岳云台观中方之上有山崛起半瓮之状名曰瓮肚峯上赏望嘉其高逈欲于峯腹大凿开元二字填以白石令百余里望见諌官上言乃止
　　上于农古凾谷关得寳符白石篆文正成乘字识者解之云乘者四十八年得寳之时天下言之曰得寳农得寳耶于今唱之得寳之年遂改天寳也
　　上幸爱禄山为子尝与贵妃于便殿同乐禄山每就坐不拜上而拜妃上顾问汝竟不拜我而拜妃其意何在也禄山奏曰臣地凡事必先母而后父故也上笑而舍之禄山丰肥大腹上尝问曰汝之腹中何物其大如是禄山寻声应曰腹中更无他物唯赤心尔上以言诚而益亲善之
　　一行将卒留物一封命弟子进于上发而视之乃蜀当归也上初不谕及幸蜀回乃知微旨深叹异之
　　罗公逺多秘术最善形之法上就公逺虽传受不肯尽其要上每与同为之则没人不能知若自试或余衣或露幞头脚毎被宫人知上所在上怒命力士裹以油幞置榨木下压杀埋弃之不旬日有中使自蜀道囬逢公逺于路乗骡而笑谓使者曰上之为戱一何虐耶
　　万囬师阌乡人也神用若不足谓愚而痴无所知虽父母亦以豚犬畜之兄被戍役安西音问隔絶父母谓其诚死日夕涕泣而忧思也万囬顾父感念甚忽跪而言曰涕泣岂非忧兄耶父母曰信然万囬曰详思我兄所要者衣装糗粮之属悉备之某将觐焉忽一日朝赍所备夕返其家吿父母曰兄平善矣发书视之乃兄迹也一家异之农抵安西万余里以其万里而廽故谓之万囬也居常貎如愚痴忽有先觉异见惊人神异也上在藩邸或逰行人间万回于聚落街衢高声曰天子来或曰圣人来其处信宿间上必经过徘徊
　　安乐公主上之季妹也附防韦氏上见一物如人动遍体被毛毛如猪立踞牙钩三尺余以击林甫目如电光而怒视之林甫连叱不动遂命弧矢毛人笑而跳入前堂堂中青衣遇而暴卒经于廐中善马皆死不累日而林甫卒
　　太真妃常因妬娼有语侵上上怒甚召高力士以辎軿送其家妃悔恨号泣抽刀剪髪授力士曰珠玉珍异皆上所赐不足充献唯髪父母所生可达妾意望持此伸妾万一慕恋之诚上得髪挥涕悯然遽命力士召归天寳初上游华清宫有刘朝霞者献幸温泉赋词调倜傥杂以俳谐文多不载今畧其词曰若夫天寳二年十月后兮腊月前办有司之供具命驾幸于温泉天门干开露神仙之辐凑銮舆划出駈甲仗以骈阗青一队兮黄一队熊踏胸兮豹拏背朱一团兮綉一团玉镂珂兮金镂鞍述德云直攫得盘古髓搯得女娲瓤遮莫你古时千帝岂如我今日三郎其自叙云别有穷竒蹭蹬失路猖狂骨懂虽短伎艺能长梦里几囘富贵觉来依旧凄惶今日是千年一遇叩头莫五角六张帝览而竒之将加赏上命朝霞改去五角六张字奏云臣草此赋时有神助自谓文不加防笔不停缀不愿从天而改上顾曰真穷薄人也授以春官卫上左焉

　　幽闲鼓吹【张固】
　　宣宗属念万寿公主葢武皇世有保防之功也驸马郑尚书之弟顗尝危疾上使讯之使回上问公主视疾否曰无何在曰在慈恩寺防戏场上大怒且叹曰我恠士大夫不欲与我为亲良有以也命召公主公主走辇至则立于阶下不视久之主大惧涕泣辞谢上责曰岂有小郎病乃亲看他处乎立遣归宅毕宣宗之世妇礼以脩饰
　　宣宗暇日召翰林学士时韦尚书澳遽入上曰要与卿欵曲少间出外但言论诗上乃出新诗一篇有小黄门置茶讫亦屏之乃问曰朕于勑使如何韦公即述上威制前朝无比上闭目揺首曰总未总未依前怕他在于卿如何计将安出韦公既不为之素备乃率意对曰以臣所见谋之于外庭即恐有太和末事不若就其中防防有才识者委以计事何如上曰此乃末策朕已行之初擢其小者自黄至緑至绯皆感恩若紫衣挂身即一片矣公慙汗而退噫大君之问社稷之福对敭止此惜哉
　　裴公休在相位一日奏对宣宗曰今赐卿无畏有何贮画言之公尝蓄论储宫之意至是乃顿首以谏上曰若立储君便是闲人公不敢尽言而退
　　宣宗坐朝次对官趋至必待气息平均然后问事令狐相进李逺为杭州宣宗曰比闻李逺诗云长日唯销一局棋岂可以临郡哉对曰诗人之言不足为实也仍荐逺防察可任乃俞之
　　宣宗视逺郡谢上表左右曰不足烦圣虑也上曰逺郡无非时章奏只有此谢上表安知其不有情恳乎吾不敢忽也
　　张长史释褐为苏州常熟尉上后旬日有老父过状判去不数日复至乃怒而责曰敢以闲事屡扰公门老父曰某实非论事但覩少公笔迹竒妙贵为箧笥之珍耳长史异之因诘其何得爱书答曰先父爱书兼有著述长史取视之曰信天下工书者也自是备得笔法之妙冠于一时
　　白尚书应举初至京以诗谒顾著作顾覩姓名熟视白公曰米价方贵居亦弗易乃披卷首篇曰咸阳原上草一嵗一枯荣野火烧不尽春风吹又生即嗟赏曰道得个语居即易矣因为之延誉声名大振
　　乔彞京兆府解试时有二试官彞日午叩门试官令引入则已醺醉视题曰幽兰赋不肯作曰两个汉相对作此题速改之为渥洼马赋曰校些子奋笔斯须而就警句云四蹄曵练翻瀚海之惊澜一喷生风下边山之乱叶便欲首送京尹曰乔彞峥嵘甚宜以解副荐之李藩侍郎尝缀李贺歌诗为之集序未成知贺有表兄与贺笔砚之旧者召之见托以搜访所遗其人敬谢且请曰某尽记其所为亦见其多防窜者请得所葺者视之当为改定李公喜并付之弥年絶迹李公怒复召诘之其人曰某与贺中外自小同处恨其傲忽常思报之所得兼旧有者一时投于溷中矣李公大怒叱出之嗟恨良乆故贺篇什流传者少
　　李贺以歌诗谒韩吏部吏部时为国子博士分司送客归极困门人呈卷解带旋读之首篇鴈门太守行曰黒云压城城欲摧甲光向日金鳞开却援带命邀之苗帝师困于名场一年似得复落第春景暄妍策蹇驴出都门贳酒一壶借草而坐醺醉而寐久之既觉有老父坐其旁因揖叙以余杯饮老父媿谢曰郎君萦悒耻寕要知前事耶苖曰某应举已久有一第分乎曰大有事但更问苗曰某困于穷蹇一郡宁可及乎曰更向上曰廉察乎曰更向上苖公乗酒猛问曰将相乎曰更向上苖公怒全不信因肆言曰将相向上作天子乎老父曰天子真者即不得假者即得苖都以为恠诞揖之而去后果为将相及德宗升遐摄冢宰三日
　　宾客刘公之为屯田员外郎时事势稍异旦夕有腾趠之势知一僧有术数极精寓直日邀之至省方欲问命报韦秀才在门外公不得已且令僧坐帘下韦秀才献卷已畧省之而意色殊倦韦觉之乃去与僧语不对吁嗟良久乃曰某欲言员外必不惬如何公曰但言之僧曰员外后迁乃本行正郎也然须待适来韦秀才知印处置公大怒揖出之不旬日贬官韦秀才乃处厚相也后三十余年在中书刘转屯田郎中
　　朱崖李相在维扬封川李相在湖州拜宾客分司朱崖大惧遣专使厚致信好封川不受取路江西而过非久朱崖入相过洛封川忧惧多方求厚善者致书乞一见欲解纷复书曰怨即不怨见即无端初朱崖封川早相善在中外致力及位高稍稍相倾及封川在位朱崖为兵部尚书自得岐路必当大拜封川多方阻之未効朱崖知而忧之邠公杜相即封川党时为京兆尹一日谒封川封川深念杜公进曰何戚戚也封川曰君揣我何念杜公曰非大戎乎曰是也何以相救曰某即有策顾相公必不能用耳曰请言之杜曰大戎有辞学而不由科第于今怏怏若与知举则必喜矣封川黙然良久曰更思其次曰更有一官亦可平治慊恨曰何官曰御史大夫封川曰此即得邠公再三与约乃驰诣安邑门门人报杜尹来朱崖迎揖曰安得访此寂寞对曰靖安相公有意防令某传逹遂言亚相之拜朱崖惊喜防涙遽落曰大门官小子岂敢当此荐拔寄谢重叠杜遽告封川封川与防州议之竟为所隳终致后祸
　　朱崖在维扬监军使杨钦义追入必为枢近而朱崖致礼皆不越寻常钦义心衔之一日邀中堂饮更无余宾而陈设宝器图画数牀皆殊絶一席祗奉亦竭情礼起后皆以赠之钦义大喜过望旬日行至汴州有诏令监淮南军钦义至即具前时所获归之朱崖笑曰此无所直奈何相拒一时却与钦义感悦数倍后竟作枢宻使武皇一朝之柄用皆自钦义也
　　李师古跋扈惮杜黄裳为相未敢失礼乃命一干吏寄钱数千缗并氊车子一乘亦直千緍使者未敢遽送乃于宅门伺候累日有緑舆自宅出从婢二人青衣蓝缕问何人曰相公夫人使者遽归以告师古师古折其谋终身不敢失节潘炎侍郎德宗时为翰林学士恩渥极异其妻刘氏晏相之女也京尹某有故伺候累日不得见乃遗阍者三百缣夫人知之谓潘曰岂有人臣京尹愿一见遗奴三百疋缣帛其危可知也遽劝潘公避位子孟阳初为户部侍郎夫人忧愓谓曰以尔人材而在丞郎之位吾惧祸之必至也户部解喻再三乃曰不然试会尔同列吾观之因遍招深熟者客至夫人垂帘视之既罢防喜曰皆尔之俦也不足忧矣末座惨緑少年何人也答曰补阙杜黄裳夫人曰此人全别必是有名卿相元相在鄂州周复为从事相国常赋诗命院中属和周正郎乃簪笏见相公曰某偶以大人徃还高门谬获一第其实诗赋皆不能也相国嘉之曰遽以实告贤于能诗者矣
