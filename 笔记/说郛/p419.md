<!-- { "loadSidebar": true } -->
　　既而北行数里入含光门而归焉实闰月十六也城南之景有闻其名而失其地者有具其名得其地而不知其所以者有见于近世而未着于前代者若牛头寺碑隂记永清公主庄长安志载沙城镇薛据南山别业罗隠杂感诗有景星观姚家园叶家林闻其名而失其地者也翠台庄髙望楼公主浮图温国塔朱坡具其名得其地而不得其所以者也杨舍人庄唯释院神禾少陵两原三清观涂山寺陈氏昆仲报徳庐刘翔集之蒙溪刘子衷之樊谿五台僧坟院见于近世而未着于前代者故皆略之以俟再考至于名迹可据而暴于人之耳目者皆得以详书焉





　　北户录【段公路】
　　通犀
　　通犀置大雾重露下终不沾濡又堪辨毒药酒药酒生沫若贮米饲鸡鸡见辄惊散一呼为骇鸡犀或中毒箭刺于创中立愈葢犀食百毒棘刺故也
　　孔雀媒
　　雷罗数州収孔雀雏养之使极驯扰致于山野间以物绊足傍施罗网伺野孔雀至则倒网掩之无遗一説孔雀不疋偶但音影相接便有孕如白鶂雌雄相视则孕或曰雄鸣上风雌鸣下风亦孕见博物志宋纪曰孝武大明五年有献白孔雀为瑞者愚按説文曰率鸟者系生鸟以来之名曰防字林音由今猎师有防也淮南万毕术曰鸡鸺致鸟注云取鸡鸺拆其大羽绊其两足以为媒博物志又云鸺鹠一名鸡鸺
　　鹧鸪
　　衡州南灵鹧鸪解岭南野葛诸菌毒及辟温瘴又一名防【音述】多对啼广志言鹧鸪鸣云但南不北古今注云其名自呼南越志云其鸣自号杜薄州食之亡厉惟本草説鸣云钩辀格磔【竹客反】
　　鹦鹉瘴
　　广之南新勤春十州呼为南道多鹦鹉凡养之俗忌以手频触其背犯者即多病颤而卒土人谓为鹦鹉瘴愚亲验之
　　赤白吉了
　　普宁有亷州民赤白吉了各一头献于刺史者其赤者寻卒白者久而能言
　　绯猨
　　公路咸通十年往髙凉程次青山镇其山多猿有黄绯者绯者絶大毛彩殷鲜真谓竒兽夫猨则狙玃猱之类其色多青白黄而已今则岂可穷其族类与其猨能伏防多羣行猨善啼者其音凄入肝脾方知当一部鼓吹岂独鼃声然哉
　　蚺蛇牙
　　蚺蛇大者长十余丈围可七八尺多在树上麞鹿过者吸而吞之至鹿消即纒大树上出其头角乃不复动土人伺之以竹籖籖煞之取其胆也故南裔异物志曰蚺蛇牙长六七寸土人尤重之云辟不祥利逺行卖一枚直牛数头
　　红蛇
　　公路至雷州对岸倚舟风势见羣小儿簇二巨蛇各长丈余一如孔雀尾毛色金翠夺目一如真红色鲜明若血又有十余头白蛇前后相次若导从俱入一榕藤窍内竟不复去故知蛇有草木水土四种其类不可穷也又归化县有两头蛇南越志云无毒蛮人饵之兼名苑云两头蛇一名越王约髪俗占见之不祥然论衡引楚相孙叔敖事者何也防丛又云浑夕之山有蛇一首两身名曰肥遗见则大旱管子曰固水之精名曰蟡【音威】一头两身以其名呼之可使取鱼鳖
　　蛤蚧
　　蛤蚧首如蟾蜍背绿色上有黄斑防若古锦文长尺余尾絶短其族则守宫蜥蜴蝘蜓多居古木窍间自呼其名声絶大又有十二时亦其类也大者一尺尾长于身传云自旦至暮变十二般色伤人必死愚尝获一枚闭于笼中玩之止见变黄褐赤黒四色
　　红蟹殻
　　儋州出红蟹大小殻上多作十二防深胭脂色其殻与虎蟹堪作叠子按蟹一名蛫【音诡】广雅云雄曰蜋螘雌曰博带抱朴子又云山中辰日称无肠公子蟹也古今注云小蟹一名长卿广志云铺【音脯】小蟹大如货钱又蟹奴如榆荚在其腹中生死不相离山海经载千里蟹洞防记有贡百足蟹长九尺四螯者今恩州又出石蟹
　　蛱蝶枝
　　公路南行厯悬藤峡维舟饮水覩岩侧有一木五防初谓丹青之树因命僮仆采之顷获一枝尚缀软蝶凡二十余个有翠绀缕者金眼者丁香服者紫斑眼黒花者黄白者绯脉者大如蝙蝠者小如榆荚者愚因登岸视乃知木叶化焉是知蝶生江南柑橘树蠧变为蛱蝶鸟足之叶为蝴蝶皆造化使然非虚语也又防要云大食国西邻大海尝遣人乗船经八年未极西岸中有一方石石上有树榦赤叶青树生小儿长六七寸见人皆笑动其手脚若着树枝其使摘取一枝小儿即死异苑大元中汝南人入山伐木见一竹中央蛇形已成上枝叶如故吴郡桐庐民尝伐余遗竹一宿见雉头颈尽就身犹未化此亦竹为蛇蛇为雉也
　　红蝙蝠
　　红蝙蝠出陇州背深红色惟翼脉浅黒多双伏红蕉花间采者若获其一则一不去南人收为媚药王子年拾遗云有五色蝙蝠异物志鼍虱鱼因风入空木而化为蝙蝠灵枝图説曰蝙蝠服之夀万歳又媚药载软金鸟辟寒金龙子布糓脚胫骨鹊脑砂防茎草草左行草独未见録红蝙蝠处岂阙载乎又有无风独揺草男女带之相媚又陈藏器云榼子蔓生取子中仁带于衣令人有媚多迷人
　　金子
　　金甲虫也五六月生于草蔓上大于榆荚细视之真金帖子行则成双其虫死金色随灭如萤光也南人収以养粉云与汞粉相宜
　　乳宂鱼
　　金义之西南有山曰盘龙山有乳洞乳洞有金沙龙盘鱼皆四足修尾丹腹状若守宫防泳水濵人莫敢犯按御览云龙蟠山有石洞洞中小水水有四足鱼皆如龙形人杀之即风雨也然唐韵云鳎鱼各四足山海经云人鱼如防【音啼】鱼四脚出丹洛二水有鲵大者谓之鰕【音啼】尔雅注鲵似鮎四足声似小儿但未见言其可致风雨耳公路因思道书説五头鱼三足麂皆神化所致不可以类而推也若以鱼之异者则澧水之鱼名朱鳖六足有珠又厯涧潭有五色鱼又丹水出丹鱼割肉以涂足下则可步履水上又翔法师云鮆【音荠】鱼一首十身博物志云金鱼脑中有麸金出功婆塞江又吴王食鲙有余弃江中为鱼今名吴王鲙余者长数寸又魏武四时食制曰望鱼侧如刀可以割草出豫章白髪鱼戴髪形如妇人白肥无鳞出滇池又郭延生述征记云城阳县南尧母庆都墓庙前一池鱼头间有印文谓之印颊鱼非告祠者捕不得又临海异物志云防鱼如指长七八寸但有脊骨曝作烛极有光明又比目鱼一名鲽【音榻】一名沈懐逺南越志谓之板鱼亦曰左介介亦作防吴都赋云双则比目片则王余异物志南方镜鱼圆如镜也又异苑云防【音陷】鱼凡诸鱼欲产防鱼辄以头冲其腹世谓众鱼之生母又临海水土异物志鹿鱼头上有两角如鹿又云鲮【闾蒸反】鱼腹背有刺如三角菱又神异经黄公鱼长七八尺状如醴鱼以乌梅三七煑之即熟食之无鲠
　　鱼种
　　南海诸郡人至八九月于池塘间采鱼子着草上悬于灶烟上至二月春雷时却収草浸于池塘间旬日内如虾防子状鬻于市号鱼种育池塘间一年内可供口腹也愚按陶朱公养鱼经曰朱公谓威王治生之法有五水畜第一水畜鱼也又拂菻国有羊羔生于土中然其脐与地连割之则死惟人着甲走马击鼓骇之其羔惊鸣而脐絶便逐草矣博物志云取鳖挫如棋捣赤苋汁和令厚以茅苞之六月中投于池泽间经旬脔脔成鼈也
　　水母
　　水母一名蚱一名石镜南人治而食之云性热偏疗河鱼疾也
　　蚊母扇
　　端新州有鸟类青鲵而嘴大常在池塘间捕鱼而食每作一声则有蚊子羣出其口按尔雅曰鷏鸟似乌而大广志云蚊母此鸟吐出蚊也土人云其翅堪为扇惟辟蚊子与陈藏器説同又云塞北有防母草岭南有防母木南越志云古度树一呼防子南人号曰秺【日亚反】不华而实实从木皮中出如缀珠珰其实大如樱桃黄即可食过则实中化蛾飞出亦有为蚊子者
　　鹅毛被
　　鹅毛被邕之南有酋豪多熟鹅毛为被如稻畦衲之其温软不下绵絮也
　　红虾杯
　　红虾出潮州潘州南邑县大者长二尺土人多理为杯王子年拾遗记云大虾长一尺须可为簮洞防记载须杖兼名苑云广州献虾头杯简文将盛酒无故自跃乃不复用愚又按毛诗义其大者有一尺六七寸今九真交趾以为杯盘实竒物也
　　鸡毛笔
　　番禺诸郡多以羊毛毫为笔韶州择鸡毛为笔亦有圆如锥方如凿可抄冩细字者昔溪源有鸭毛笔以山鸡毛雀雉毛间之五色可爱笔有丰狐之毫【博子云汉末笔】虎仆之毛【博物似豹毛可为笔】防蛉防毛【广志可以为笔】防须【均州出】羖防羊毛【卭州取腋族毛】麝毛貍毛【郑防云貍毛笔】鹿毛马毛羊须【陶隐居烧丹封鼎际用羊须笔】胎髪【姬以小儿髪为笔　郑防云萧祭酒常用之】龙筯【拾遗记】为之然未若毫
　　鸡卵卜
　　邕州之南有善行术者取鸡卵墨画祝而煑之剖为二片以验其黄然后决嫌疑定祸福言如响答据此乃古法也神仙传曰人有病就茅君请福煑鸡子十枚以内帐中须臾茅君掷出中无黄者病多愈有黄者不愈常以此为愚又见卜者流杂书传虎卜紫姑卜牛蹄卜灼骨卜鸟卜虽不法于蓍亦有可称者
　　鸡骨卜
　　南方逐除夜及将发船皆杀鸡择骨为卜传古法也卜占即以肉祠船神呼为孟公孟姥其来尚矣按梁简文船神记云船神名冯耳五行书云下船三拜三呼其名除百忌又呼为孟公孟姥刘思真云防为水官死为水神防孟声相似又云孟公父名防母名衣孟姥父名板母云履或云防父防姥因防也
　　象鼻炙
　　广之属城循州雷州皆产黒象牙小而红土人捕之争食其鼻云肥脆偏堪为炙愚按象有十二肉陈藏器云惟鼻是其本肉诸即杂肉梁翔法师云象一名伽那古训云象孕子五嵗始生
　　鹅毛脡
　　恩州出鹅毛脡乃盐藏其味絶美其细如针郭义恭云小鱼一斤千头未之过也
　　桄榔炙
　　桄榔茎叶与波斯枣古散【古散堪为拄杖】椰子槟榔小异其水如莎树皮酿木皮出麫可食洛阳伽蓝记云昭仪寺有酒树麫木得非桄榔乎其心为炙滋腴极美
　　红盐
　　恩州有盐场出红盐色如绛雪验之即由煎时染成差可爱也郑公防云琴湖池桃花盐色如桃花随月盈缩在张掖西北按盐有赤盐紫盐黒盐青盐黄盐亦有如虎如印如繖如石如水晶状者
　　米防
　　广州南尚米防合生熟粉为之白薄而软按刘孝威谢官赐交州米防四百屈详其言屈岂今之数乎且前朝短书杂説有呼食为头【晋元帝谢赐功徳浄馔一头又谢赍功徳食一头又刘孝威谢赐果食一头】以鱼为防【梁科律生鱼若干斗】茗为薄为夹【温贡茗二百尺薄又梁科律薄茗千夹云云】笔为双为床为枝【捜神记益州西神祠祈祷者持一双笔南朝呼笔四管为一床梁简文帝答书云乍置笔床又云冩书笔一枝一万字】墨为螺为丸为枚【陆云以兄送墨二螺梁科律御墨一量十二丸蔡质汉官仪曰尚书令仆丞郎月赐隃麋大墨一枚小墨一枚】纸为番锦为两【王佐云锦二两】衣为裁【陆纬谢安城王楚越衣二裁沈约有谢葛衫裁也】袈裟为缘【简文帝云防恵袈裟一缘】奴为头【简文帝书言安城王饷胡子一头】麝为子蜡为防【麝香如干子蜡如干防齐建武四年事】防榔为口胡桃为子【陆陲谢安成王赐槟榔一千口并胡桃一千子】其事不可备论
　　睡菜
　　睡菜五六月生田塘中叶类茨菰根如藕梢土人采根为盐葅或曰食之好睡郭子横云五味草食之不使人睡亦名却睡草
　　水韭
　　水韭生于池塘中叶似薤得非龙韭乎字林云签【音严】水中野韭也又荶【音吟】见字林似蒜生水中
　　蕹菜
