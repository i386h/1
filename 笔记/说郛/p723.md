<!-- { "loadSidebar": true } -->
　　东都大城周回七十三里一百五十步西拒王城东越瀍涧南跨洛川北逾谷水宫城东西五里二百步南北七里城南东西各两重北三重南临洛水开大道对端门街一名天津街濶一百步道傍植樱桃石榴两行至端门自建国门南北九里四望成行人由其下中为御道通泉流渠映带其间端门即宫南正门重楼上重名太微观临大街直南二十里正当龙门出端门百步有黄道渠濶二十步上有黄道桥三道过渠二百步至治水有天津浮桥跨水长一百三十步桥南北有重楼四所各高百余丈过洛二百步又疏洛水为重津渠濶四十步上有浮桥津有时开阖以通楼船入重津南百余步有大隄南有民坊各周四里开四门临大街门并为重楼饰以丹粉洛南有九十六坊洛北有三十坊大街小陌纵横相对自重津南行尽六坊有建国门即罗城南正门也门南二里有甘泉渠疏洛入伊渠上有通仙桥五道时人亦谓之五桥桥南北有华表长四丈各高百余尺建国门西二里有白虎门西二里至城傍城行三里有天经宫南二里有仙都宫并置先帝庙堂建国门东五里有长夏门南二里至丹水渠南五里至伊水东北流十余里入洛端门西一里有右掖门门南过黄道渠桥南道西有右侯卫府出右掖门门傍又西二里有龙天道塲南临石泻口即炀帝门师济阇黎所居石泻东西二百余步濶五十余步深八尺并用靑大石长七八尺厚一尺自上至下积三重并用大铁为细腰互相钩牵亦非常之牢固正当泻口三十步初造泻之时凿地得大窖容千斛许于是塡塞泻成不过一年即破碎上令济阇黎呪之后更修补得立二年阇黎亡还复毁破前后计用四十万工以泻三城池水下黄道渠入洛端门东有左掖门南道左有左侯卫府左掖门东二里有承福门即东城南门南洛水有翊津桥通翻经道塲新翻经本从外国来用贝多树叶形似枇杷叶而厚大横作行书约经多少缀其一边牒然今呼为梵夹道塲北府道术坊并是阴阳梵呪有道术人居之向有百余家东城东有宣仁门临大道大小与天津街相似东行尽六坊有上春门外夹道南北有东西道诸都邸百余所毎年朝集使停止之处并新户坊东至双槐树三里宫城正门曰则天门南去端门五百步则天门东行二百步有兴敎门敎门一里有重光门即东光正门门东二百步有泰和门并重观门内即左右藏左藏有库门六重重二十五间间一十七架总一百五十间右藏屋两重总四十间屋大小如左藏出则天门南横街直东七百步有东太阳门东即东城门东街北行三里有含嘉门门北即含嘉城城北德猷门出含嘉西有圆璧门西有圆璧城城正南有曜仪门南即曜仪城城南武门门内即宫出则天门南横街直西七百步有西太阳门出门道西南行第一院齐王宅第二院燕王宅第三院陈王宅第四院代王宅第五院越王宅宅西拒周王古城城西即入则天门南八十步过横街道东有东朝堂道西有西朝堂西连内史省省西连谒者台台连右翊卫府府西抵右掖门街街西有辇库库西即西马坊坊西抵西城西朝堂第二街北壁第即右骁卫府府西连右御卫府府西抵右掖门街街西有子罗仓仓有塩二十万石子罗仓西有粳米六十余窖窖别受八千石窖西至西城西朝堂南第三街第一御史台台西连秘书省省西连尚食库库西连右监门府府西连长秋监监西抵右掖门街街西即掌醯署署西连良醖署署西至粳米窖坊东朝堂东连门下省省东殿内省省东连左翊卫府府东即抵左掖门街街东即西钱坊坊东连东钱坊东朝堂南第二街第一左骁卫府府东连左备身府府东左武卫府府东连左屯卫府府东连左御衞府府东抵左掖门街街东即少府监监东即城东朝堂南第三街第一司台台东连光禄寺寺东连左监门府府东连太府寺寺东抵左掖门街街东即少府监连南监监东至城出东太阳门街北道东第一街有鸿胪寺寺东有司农寺寺东连太常寺寺东抵城第二街即宣仁门大道大道北即尚书省第三街将作监监东连太仆寺寺东至城第四街有卫尉寺寺东连都水监监东宗正寺寺东连大理寺寺东抵城则天门两重观观上曰紫微观左右连阙阙高二十尺门内四十步有永泰门门东二百步至会昌门永泰西二百步至景运门并步廊连市坐宿卫兵永泰门内四十步有干阳门并重楼干阳门东西亦轩廊周帀门内一百二十步有干阳殿殿基高九尺从地至鸱尾高一百七十尺又十三间二十九架三陛【一作阶】轩文掍镂槛栾攎百重楶拱千搆云楣綉柱华榱碧档穷轩甍之壮丽其柱大二十四围倚井垂莲仰之者矅南轩垂以珠丝网络十不至地七尺以防飞鸟四面周以轩廊坐宿卫兵殿庭左右各有大井井面濶二十尺庭东南西南各有重楼一悬钟一悬鼔刻漏即在楼下随刻漏则鸣钟鼔大殿北三十步有大业门门内四十步有大业殿规模小于干阳殿而雕绮过之干阳殿东有东上閤閤东二十步又南行六十步有东华门门东四十步道北有文成门门内有文成殿周以轩廊东华门南四十步左延福门出于东行一百步至章善门街干阳殿西有西上閤入内宫閤西二十步又行六十步有西华门出门西三十步道有武安门门内有武安殿周以轩廊西华门南四十步右延福门出门西行一百步至明福门皆大业文成武安三殿御坐见朝臣则宿卫随入于其内宫各殿庭并种枇杷海棠石榴靑梧桐及诸名药竒卉东有大井二面濶十余尺深百余尺其三殿之内内宫诸殿甚多不能尽知则天门东二百步有兴敎门门北三十步有会昌门门北二百步有章善门入内尚食进食尚药进药内尚进物皆由此门会昌门内道左有内殿内省少府内监内尚光禄内厨道右门下内省左六卫内府左监门内府入章善门横街东百二十步有重润门东有东宫则天门西二百步有光政门门北三十步有景运门门北二百步有明福门入内宫命妇入朝学士进书皆由此门入景运门内道左有内史内省秘书内省学士舘右监门内府右六卫内府鹰坊内甲库道右命妇朝堂惠日法云二道塲通眞玉淸二坛接西马坊入明福门北行三十步有靖门门内有靖殿周以轩廊即宫内别供养经像之处出靖门横街东行四十步有修文殿西行百步有阊阖重门门南北并有仰观台高百尺门西即入宝城城内有仪鸾殿殿南有鸟桲林栗林有葡萄架四行行长百余步架南射堂对阊阖门直西二百二十步有宝城门出址傍城三里有方诸门门即员璧城出宝城门西行七里至靑城宫即西之内也
