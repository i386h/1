<!-- { "loadSidebar": true } -->
　　靖康丙午何文缜栗相北骑初退时议欲率文武百僚拜乞干龙节上夀文缜命吏部郎中方允迪元若为三表才上即允所请后二表不复用文缜与允迪大称叹赏不已且云恨不果用然当诵佳句于百僚之上也今列于后第二表云立为天子肇兴黄帝之英姿请祝圣人允执唐尧之谦柄载陈悃愊冀动渊中谢恭惟皇帝陛下勇智生知聪明性禀东宫主器盛德久孚于寰瀛内禅应图大计果安于社稷厉精为治侧身修行俭奉己而厚事亲寛御众而亟承祖维震夙之令旦萃晋师之欢呼五百嵗为春秋宁俯稽于南楚一千年而华实盍还取于西池何睿意之勿休当缛仪而固拒伏望昭一人之有庆纳万寿之无疆陋彼太宗南向辞而必再超乎孝武中岳呼而止三幸赐俞音或从公愿第三表云节纪千秋归美荐形于剡牍享加三夏隆谦再却乎举觞効罄舆情频千震听皇帝陛下兆于变化生而神灵学建已诞弥之辰应虹流长发之瑞尽仁皇之忠厚指发乾元于向辰自有仁祖之聪明数同天于过信正心诚意勤俭邦家地辟天开而除妖灾雷励风行而成功治龙楼问寝欣西宫鸣跸之还虎符发兵致北鄙控之逺式全丕搆允谓中兴岂有首临兰殿之期而当力拒华封之祝伏望皇帝陛下制行不以己敛福用锡民登五咸三伟示兹之高宴桑田东海协称寿之懽謡罔逹就日之懐克受后天之算

　　玉照新志卷三【王明清】
　　秦妙观宣和名娼也色冠都邑画工多图其貌售于外方陆升之仲高山隂胜流词翰俱妙晩坐秦党中遂废于家尝语明清曰顷客临安雨中一老妇人蓬首垢面丐于市借檐溜以濯足泣诉于升之曰官人曾闻秦妙观否妾即是也虽掩抑困悴而声音举措固自若也各与之金而遣之去仲高言已泪落盈襟葢自怆其晚年流落不偶时相似耳言犹在耳兴懐太息
　　明清家旧有常子允书元祐中在馆阁同舍诸公手状如黄秦晁张诸名人皆在焉后为龚頥正易去比观洪景卢容斋三笔乃云见于王顺伯所以为高子允者常名立汝隂人与家中有乡曲之旧夷父秩之子熈宁初父子俱以处士起家子允为崇文馆校书郎元祐中再入馆后坐党籍谪永州监税以卒石刻碑中可攷此卷乃子允与大父者而景卢指为高君不知高子允又何人耶
　　杜子美作酒中八仙歌叙酒中之乐甚至由是观之子美亦好饮者不然又焉得醉中诋严武几至杀身耶宣和中外祖曾空青公守山阳有堂胥之子韩璡者以御笔来为转运司勾当公事年未冠而率略之甚一日语外祖云先丈尝为何处差遣外祖云曾在中书复询云何年耶答云建中靖国之初自右府而过璡大笑云岂有察院而过中书省乎葢谓其侪类而然外祖即应之云先公自知枢密院拜右仆射璡黙然阖席为閧絶倒
　　雷轰荐福碑事见楚僧惠洪冷斋夜话去歳娄彦发机自饶州通判归询之云荐福寺虽号番阳巨刹元无此碑乃惠洪伪为是説然东坡已有诗曰有客打碑来荐福之句按惠洪初名德洪政和元年张天觉罢相坐关节窜海外又数年回僧始易名惠洪字觉范攷此书距坡下世已逾一纪洪与坡葢未尝先接恐是已有妄及之者则非洪之凿空矣洪夲筠州高安人尝为县小吏黄山谷喜其聪慧敎令读书为浮屠氏其后海内推为名僧韩驹作寂音尊者防铭即其人也
　　韩子苍驹夲蜀人父为峡州夷陵令老矣有一妾子苍不能奉之父怒逐出内侍贾祥先坐罪窜是郡驹父事祥甚谨祥不能忘子苍父逐之后走京师祥已收召大用事子苍往投之祥不知其得罪于其父也献其所业偶裕陵忽问迁谪中有何人材祥即出子苍诗文以进首篇太乙眞人之句上览竒之即批出赐进士及第除秘书省正字不数年遂掌外制
　　绍圣中有王毅者文贞之孙以滑稽得名除知泽州不称其意往别时宰章子厚曰泽州油衣甚佳良久又曰出极妙毅曰啓相公待到后当终日坐地披着油衣食也子厚不复启齿毅契之子也
　　石才叔苍舒雍人也与山谷游从尤妙笔札家蓄图书甚富文潞公帅长安从其借所藏禇遂良圣敎序墨迹一观潞公爱翫不已因令子弟临一夲休日宴僚属出二夲令坐客别之客盛称公者为眞反以才叔所收为伪才叔不出一语以辨笑啓潞公云今日方知苍舒孤寒潞公大哂坐客赧然
　　蔡襄在昭陵朝与欧公齐名一时英宗即位韩懿公当国首荐二公同登政府先是君谟守泉南日晋江令章拱之在任不法君谟按以赃罪坐废终身拱之望之表氏同胞也至是既讼寃于朝又撰造君谟乞不立厚陵为皇子疏刋板印售于市肆中人得之遂干乙览英宗大怒君谟几陷不测魏公力为营救事见司马公齐记及欧公奏事録记之甚详君谟终不自安乞补外出官杭州已而忧去终故魏公与君谟帖云尚抑柄用此当轴者之愧也亲笔今藏吕子和平叔处
　　先祖旧字子野未登第少年日携欧公书贽见王文恪于宛丘一见甚青顾云某与公俱六一先生门下士他日齐名不在我下子野前已有之当以吾之字为遗先祖遂更字乐道先祖位虽不及文恪而名誉籍甚于熈宁符祐之时文恪长子仲弓实韩持国壻持国夫人实祖母亲姑由是情益稔熟仲弓之弟即幼安始名宁后以有犯法抵死者故易名襄而仍旧字靖康初以知枢密院为南道总管先人为属偕行有督勤王师檄文荐绅多能诵之
　　秦桧初擢第王仲以其子妻之仲后避靖康讳改名仲山仲山朴鲁庸人也禹玉子而郑逹夫禹玉壻逹夫之室葢桧妻之亲姑也逹夫当阙处以密州敎授翟公巽为守前席之代还荐于朝得学官继而夤縁郑氏中宏词科吴幵力荐其才学除郎靖康中张邦昌使北猝置为属以行邦昌使还拜相属吕舜徒好问荐引入台侵中司【阙】　尼堪妄有易置君位监察御史马伸首倡大义上书尼堪言其不然桧偶为台长列名冠首怒拘桧与其妻王氏于北方桧既陷北无以自存张罗于金之左戚乌舎之门乌舍素主和议者也凡经四载乃授防意得其要领约以待时而举密纵之使挈其妻航海南归抵涟水军兵始至淮上既退郡人推土豪丁超者领郡事及至遂杀超既退众复超子禩领军事年方十八九矣禩假舟至楚州令典客王安道偕行几为郡守杨揆所斩赖揆之馆賔管当可捄之得免时蕲王世忠驻军高邮防之不敢取道于彼复自楚泛洋至防稽入三江门思陵方自温州乗槎入越暂以驻跸富季申为中丞露章乞还其职于桧亦懐其前日之忠即从其请寻登政府继拜右揆引公孙为参政季申为右府富翟二公后卒不合而纷竞二公罢政然悉存其职名示以报德桧乃建北客归北南人留南之防葢欲与乌舎相应大咈人情遂从防免故制云自诡得权而举事尝耸动于四方逮兹居位以陈谋首建明于二防罔烛厥理殊乖素期禠职告云耸动四方之听朕志为移建明二防之谋尔材可见投闲屡歳吕頥浩赵鼎张浚皆为相主战者也适郦琼以市州叛而声远以弗绩诛尼堪死刘豫废斥乌舍大用事思陵亦厌佳兵桧起帅浙东入对之际揣摩天意适中机防申讲和之谋遂为己任大契渊衷继命再相以成其事凡金人按籍所取北客悉以遣行尽取兵权杀岳飞父子其议乃定逮太母銮卧鼓减锋逾二十年此桧之功不可掩者也故洪光弼于稠人广众中昌言乌舍托其寄声之语切中其病乃遣逺窜及夫求表勲之后扶人之势权倾海内不知有上钤制中外脇持荐绅开告讦之门兴罗织之狱士夫重足而立使其无可奈何此桧之罪不可逃也纪之于帙可不戒哉其后挽逹夫之子亿年视仪政幵以滔天之罪流放南州既放逐便卜居于章贡以其壻曾慥作郡守王安道为江淮守帅以禩为观察使邦昌家属悉得还浙中皆酬私恩也
　　秦桧既杀岳氏父子其子孙皆徙重湖闽岭日赈钱米以活其命绍兴间有知漳州者建言叛逆之后不应留乞絶其所给使尽残年秦得其牍令札付岳氏而已士大夫为官爵所钩用心至是可谓狗彘不食其余矣不欲显言其姓名以为缙绅之戒
　　东坡南迁北归次毘陵时久旱得雨有里人袁防思与有一絶云青葢美人回鳯带绣衣男子返云车上天一笑浑无事从此人间乐有余书以呈坡大喜为之重写且以手柬褒之至今袁氏刻石藏于家防后仕至朝请大夫
　　仲弥性幵淮上知名士也登第之后诸侯交辟久之得通判湖州杨娼韵者以色艺显名一时弥性惑之誓与偕老韵以诞日尝作醮供弥性为代作醮词云身若浮萍尚乞怜于尘世命如叶薄敢祈祐于穹适屇生初用输诚曲妾縁业如许流落至今桃李半残何滋于苑囿燕莺已懒空锁于樊笼只影自怜甘心谁亮香炉经卷早修清浄之縁歌扇舞衫尚挂平康之籍伏愿来吉祥于天上脱禁锢于人间既往修来收因结果辟纑织履早谐夫夫妇妇之仪堕珥遗簪免脱暮暮朝朝之苦人之所愿天不可诬仲杨醮词虽甚亲切然黩穹甚矣寻即俱去适王承可铁为郡守与之啓云方将歌别驾之功闻已泛扁舟之楫乃兴大狱弥性坐废二十余年逮秦桧殂始获昭雪继而入丞光禄出守蕲春以疾终于淮东仪幕

　　玉照新志卷四【王明清】
　　高公轩者宣仁之疎族也政和末为沧州仪曹考满哀鸣于外台及将白自唯孤寒无从求知于当路但各乞一改官照牒障面而归以张乡闾足矣人皆怜而与之既至京师乃诣部自陈荐状已足乞以照牒为用先次放散适有主之者从其説而施行之遂冒改秩蔡元长时当国闻之遂下令今后不得妄发照牒公轩中兴后为检正诸房文字
　　外祖曾空青政和中假守京口举送贡士张彦正纲宣和末守秀水举送沈元用晦绍兴间牧上饶举送汪圣锡应辰三人皆为廷试第一其后舅氏曾宏父知台州鹿鸣燕坐上作诗以饯之末句云三郡看魁天下士丹丘未必坠家声是嵗天台全军尽覆事有不同如此者沈元用文通孙也初名杰家于秀之崇德县坐为人假手奏案至裕陵榻前上阅之云名见梁四公子传此人必不凡可从濶略时方崇道敎故也遂降防令今后止不得入科塲而已彷徨无所往时外祖守秀城舅氏宏父为湖州司録来省侍妓长杨丽者才色冠一时舅氏悦之席间忽云有士人沈念六者其人才艺絶伦不幸坐累遂无试头奈何宏父云审如君言吾合牒门客一人尚未有人翌日访舅氏一见契合易其名曰晦是嵗漕司首选明年为大魁才数月即入馆为郎奉使二浙经由嘉禾丽张其徒曰我今日乃往庭参门生耶张子韶凌季文俱武林人少长同肄业乡里宣和末居清湖中时东西两岸居民稀少白地居多二人夜同歩河之西见一妇人在前衣妆楚楚因纵歩觇之常不及焉至空逈处忽见回顾二人而笑眞絶色也方欲询之乃缓歩自水面而东二公惊骇而退
　　王磐安国合肥人政和中为郎京师其子妇有身访乳婢女侩云有一人丈夫死未久自求售身安国以三万得之又三年安国自国子司业丐外得守宛陵挈家之官舟次泗州一男子喝于轿前云乳婢之夫也求索其妻安国惊骇欲究其详忽不见归语乳婢亦愕然无説至夜乳婢忽窜去遍索不可得诘旦舟尾乃见尸浮于水面
　　元符末巨公为太学博士轮对建言比因行事太庙冠冕皆前俯后仰不合古制诏行下太常寺中奏云自来前仰后俯必是夲官行礼之时倒戴之误哲宗顾宰臣笑云如此岂可作学官可与一闲散去处改端王府记室参军未几端邸龙飞风云感防至登宰席宠禄光大震耀一时祸福倚伏有如此者
