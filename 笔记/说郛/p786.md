<!-- { "loadSidebar": true } -->
　　徐秋夫善治病一鬼自称患腰痛死今在湖北虽爲鬼苦亦如生求夫鍼治夫曰但汝无形何由治鬼曰但缚茅作人按穴鍼之讫弃流水中可也
　　罗襦鬼
　　庾道开谓蕉叶爲鬼罗襦
　　鬼树
　　一人出买油酥遇不相识男子强讨不与便敺明日复遇语旁见大皂防树突兀一瘤疖颇似其面眉目悉具口中犹含酥气
　　鬼雏
　　南城尉耿君妻孕临蓐痛不可忍延僧诵孔雀呪吞符下鬼雏遍体皆毛
　　丛祠鬼
　　大江以南地多山而俗禨鬼甚怪异多依岩石树木爲丛祠村村有鬼曰木究曰木下三郎一足者曰独脚五通
　　鬼渐轻
　　平江民夜宿田塍一女子就寝眤体冷如氷知其非人一夜宻以布被缝作袋贮之肩以归始觉甚重俄渐轻到家举火视之一血痕杉板而已
　　鬼太保
　　侯都事妾懐姙未及产而死后改藏见白骨已朽一婴儿坐于足上食饼侯众大骇抱出鞠养之及长只事宫禁识者目爲鬼太保
　　鬼官
　　鬼官七十五职凡一百一十九人
　　使鬼
　　葛森先初在长山乗虎使鬼无处不至





　　鬼国记【宋洪迈】
　　建康巨商杨二郎本以牙侩起家数贩南海徃来十有余年累赀千万淳熈中遇盗于鲸波中一行尽遭害杨偶先坠水得免逢一木抱之沉浮自分必死经两日漂至一岛舍而登岸信脚行俄入一洞其中男女杂沓争来聚观大抵多裸形而声音可辨认一妇人若最尊者称爲鬼国母侍卫颇众骇曰此间似有生人气遣小鬟出探则见杨遽走报母令引当前问之曰汝愿住此否杨自念无计可脱姑委命逃生应曰愿住母即分付鬟爲治一室而使爲夫妇约仅二年久饮食起居与世间无异尝有驶卒持书至曰真仙邀迎国母请赴琼室即命而出自此旬日或一月必徃其众悉从杨独处洞中他日言于母乞侍行母曰汝是凡人欲去不得如是者累累致恳忽许之飘然履虚如蹑云至一馆宇优乐盘殽极爲丰洁主者占位而坐鬼母导杨伏于桌帏戒以屏息勿动移时宴罢乃焚烧楮镪渐次闻人哭声审听之葢其妻子与姻戚也杨从桌下出唤家人名皆以爲鬼物交口唾骂唯妻泣曰汝没于大海杳无消息当时发防行服招魂卜塟今夕除灵故设水陆做道场追荐何得在此莫是别有强魂附托耶杨曰我真是人元不曽死具道所值遇曲折方信爲然鬼母在外招唤继以怒骂然不能相近少顷寂然杨氏呼医用药调补防岁顔状始复









　　鬼国续记【宋洪迈】
　　福州福清海商杨氏父子三人同溺于大洋共附一木遂漂坠鬼国中烟火聚落悉如人世但其人形躯枯悴生理穷窭毎相报云去某州某县赴法会则各有喜色徃徃尽室以行大率醉归挟余馔分饷三杨赖以充饥或数日不值枵腹竟夕居数年不堪鬼气薫蒸父兄皆死唯防子存一日见飞符使者从天而下访问此子众鬼谋曰使去则不可若不去又已有他姓名将奈之何或曰令随队而行亦可戒杨瞑目勿开既登涂耳畔闻风雨波涛之声甚厉良久脚履平地见僧振铃呪食众合掌尽入引杨生蔽身大树之上时持食物出餽忽聆羣诵大悲呪杨少年时能之自堕异域已废亡一听其声便能忆亦随口持讽鬼不复相亲会散扫迹杨彷徨到晓徃来见者指爲猿猱乃下树与人说本末始认得夜来法席正其家也杨氏一门且疑且畏妻亦不敢深相认识经日验其无他方悲泣存问积久渐复人色鬼方爲南獠而此若实有其地恐亦齐谐志怪之寓托耶














　　垅上记【唐苏颋】
　　玉唾壶
　　广川王发魏襄王塜得玉唾壶一枚
　　闻角声
　　郄方囘葬妇于骊山使防稽郡吏史泽治墓多平夷古坟后壊一塜搆制甚伟器物殊盛塜发闻鼓角声
　　象牙火笼
　　汉故事梓宫中有象牙火笼
　　惟有一剑
　　王子乔墓在京陵战国时人有盗发之者都无所见惟有一剑藏在穴中欲进取之径飞上天
　　绀单衣
　　舜葬零陵葬时冐以绀单衣
　　墓下弹乌
　　前軰人忌日不饮酒作乐王世将以忌日送客至新亭主人欲作音乐王便起去持弹徃卫洗马墓下弹乌
　　葬得石牌
　　乌重葬先世掘得石牌有云牛领冈前红箫陇下葬用丙日手板相亚重依而用之
　　方玉石
　　周末有发塜得方玉石上刻文八十字当时莫识遂藏书府至秦时李斯识八字云上天作命皇辟迭王至汉时叔孙通识二字
　　石室铭
　　汉夏侯婴以功封滕公及死将葬未及墓引车马踣地不前使人掘之得一石室室中有铭曰佳城郁郁三千年见白日吁嗟滕公居此室遂改卜焉
　　古塜铭
　　熊博者本建安津吏岸崩得一古塜藤蔓纒其棺旁有石铭云欲陷不陷被藤缚欲落不落被沙阁五百年后遇熊博
　　汤塜志
　　后魏天赐中河东人张恩盗发汤塜得志云我死后二千年困于恩恩得古钟磬皆投于河














　　物异考【吴方鳯】
　　语曰子不语怪盖恐后世好竒之士立爲变幻不经之说以惑乱天下以此防民而邪说不息然宇宙之广气类不齐人妖物怪在在有之予因阅史凡异之甚者辄记之庶资博闻者一笑非敢以惑众也凡七条
　　水异
　　鲁襄公时谷洛二水鬭将毁王宫后数年有如日者五出于水秦武王时渭水赤三日昭王时又赤三日秦遂亡汉安帝时水赤如血邓后专政苻坚遥见地色如水谓之地镜坚遂死绍兴中田水如爲物所吸聚而直行平地数尺程氏井水溢亦高数尺矫如长虹声如雷二水相鬬十刻各退归旧处乃解
　　火异
　　惠帝元康中武库火烧异宝若王莽头孔子履汉高斩白蛇剑及兵器一时荡尽是后懐愍见杀太子之罚也天顺中相国寺灾见赤块飞入门顷之北飞佛阁亦灾齐武帝永明中魏地謡言赤火南流丧南国有沙门从北赍火至火赤于常火而小能疗疾咸呼爲圣火病者取以灸至七炷即愈
　　异
　　哲宗政和中宫中作状先若屋倒声其形丈余彷佛如龙金眼行动硁硁有声黑气之腥血四洒兵刃不能施或变人形亦或爲驴其出无时宣和中洛阳有物如人或蹲踞如犬色正青方夜即出掠小儿伤食之后昼亦出入人家爲患谓之黑汉二年乃熄哀帝建平中湖陵雨血广三尺长五寸大者如钱和帝建和中北地雨肉似羊肋大如手魏公孙渊时襄平生肉长围各丈许有头目口喙无手足而能动揺吴将邓喜杀猪祠神治毕悬之忽见一人头徃食猪肉喜引弓射之而中咋咋作声绕屋三日晋武帝太康中河隂下赤雪三顷刘聪建兴中雨血深五寸赤气至天中有赤龙奋飞流星入紫微龙形有光落于平阳视之则肉甚臭肉傍有哭声昼夜不止数日聪后刘氏产一蛇一兽各害人而走寻之不得顷之见于陨肉傍天宝中杨慎矜父墓草木皆流血禳之慎矜裸而桎梏于墓侧血亦不止李林甫家东北隅毎夜火光先起众小儿持火出入爲戱建炎中新城县夜风雪若数千人行声歌笑杂扰昏黑莫辨窥之无所见明旦雪中有人兽迹流血十余里
　　木异
　　哀帝建平中汝南屋柱仆地生枝如人形身青黄色面白头有须发长六寸一分灵帝时有两樗树皆高四尺其一株宿夕忽暴长丈余大一围作胡人状头目须发皆备刘曜时有大树风吹折一宿忽变爲人形髪长一尺须眉三寸皆黄白色二手皆敛若欲揖者亦有二足着裙之态惟无目每夜有声
　　金石异
　　元帝永昌中甘卓将袭王敦还家议事金石多变怪卓心疑索镜照之不见其头是日卓爲敦所袭后唐【阙】汉掘古剑有文曰已与水同宫王将耳口【阙】
　　易首山岫防重重葢唐太宗己亥生水同【阙】
　　三句爲圣君出三字成帝鸿嘉中大石如鸡鸣数百里外野鸡皆应而鸣俗呼爲石鼓石鼓鸣必有兵魏明帝青龙中水涌宝石负圗象如灵有石马七随之上有列宿鸟兽之形唐垂拱中武威郡石化爲面贫人取以给食熈宁中益阳县雷震山石尽裂出米十万斛炊之成饭而腥不可食顷之米黒如炭
　　人异
　　春秋文公时长狄兄弟三人被杀身横九畆断其首而载之眉高于轼秦始皇时有大人长五丈足履六尺皆胡服凡十二人见于临洮汉景时下密人年七十余生角角有毛魏襄王时有女子化爲丈夫哀帝建平中豫章有男子化爲女子嫁人生一子平帝元始中长安女子生儿两头异颈面相向四臂共胷俱前向尻上有目长二寸灵帝时江夏黄氏母浴而化爲鼋入于深渊时出水上一簮犹在首元康中梁国女子嫁夫夫戍长安不归父母更以女适人女固不从强而配之防病亡其夫戍还迳至女墓开棺号呼女遂活后夫争之不得复归前夫惠帝时京洛有人具男女体亦能两用人道性尤淫元帝竟寕中有女子隂在腹又有女子隂在头俱好淫安帝义熙中无锡人赵未年八岁一旦暴长八尺髭须蔚然三日而死仪鳯中卫士胡丁年其妻吴氏生一男一女其胸相连其余体各异乃析之则皆死后又产二男亦相连至四岁献于朝淳熈中昆山县石工采巧石石陨厌之又三年六月他石工闻石呼声报其家凿石出之见其妻喜曰久闭乍风我肌如裂俄顷声微噤不语化爲石人貌如生
　　防异
　　长庆中吐蕃陇上出异兽如狼而腰尾皆长色青迅猛见蕃人即捕而食之遇汉人则不食汉文时吴有马生角右角三寸左角二寸灵帝和光中长史冯廵马生人惠帝大安中张聘所乘母牛言曰天下乱乘我何之聘惧而还牛又曰归何早也后又人立而行后周建徳中阳武有兽三状如水牛一黄一赤一黑赤与黑鬭久之黄者自傍触之黑者死黄赤俱入于河成帝咸和中豕生两子皆人面如胡人状其身则豕隋开皇末渭南有沙门三人行法于菜圃之上见大豕与小豕十余谓沙门曰阿练我欲闻贤圣道又有人家寄宿闻其家二豕对语其一曰夜将尽阿爷将我杀何处避之其一答曰可向水北某家因相随而去明日客吿主人如其言覔之得二豕开皇中繁昌杨悦见云中二物如羝羊黄色犬如新生犬鬭而坠悦获其一养之数旬失去成帝和平中长安石良刘音二人同居有人在室中作声持杖击之爲狗走出忽数人持兵至良家良等格杀皆狗也吴诸葛恪将朝犬衔衣止之如此者再乃令人逐犬遂升车入朝是日被害后主时凡内犬皆有官称甚至开府仪同雌犬有夫人郡君之号天宝中李林甫将朝取书囊视之有物如鼠跃于地即变爲狗雄目张牙欲噬林甫即射杀之惠帝永康中赵王伦既簒得异马莫能名有小儿见之曰服角马医伦将小儿入宫闭之深戸明日视之皆不见安帝雍熈中朱倚家婢炊饭羣鸟来啄不能逐有猎犬咋杀二鸟羣鸟因共啄犬杀之尽噉其肉魏齐王正始中王周南爲邑长有鼠语曰王周南某日死王不应后又语曰王周南今日日中死王又不应至日中鼠烦盛而死庆元中鄱阳民家一猫带数十鼠行止食息皆同如母子相哺民恶猫杀之鼠防其血





　　说郛卷一百十八下
<子部,杂家类,杂纂之属,说郛>
　　钦定四库全书
　　説郛卷一百十九上　　　元　陶宗仪　撰云仙杂记一　【冯贽】
　　幽人笔
　　司空图隐于中条山芟松枝为笔管人问之曰幽人笔正当如是【汗澷録】
　　飞云履
　　白乐天烧丹于庐山草堂作飞云履绫为质四面以素绡作云朶染以四选香振履则如烟雾乐天着示山中道友曰吾足下生云计不久上升朱府矣【樵人直説】
　　孙登琴
