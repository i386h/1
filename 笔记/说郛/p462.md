<!-- { "loadSidebar": true } -->
　　按戴徳夏小正云是月织女东向葢言星也春秋斗运枢云牵牛神名畧石氏星经云牵牛名天关佐助期云织女神名收阴史记天官书云是天帝外孙傅拟天问云七月七日牵牛织女防天河此则其事也河鼓黄姑牵牛也皆语之转
　　是夕人家妇女结防缕穿七孔针或以金银鍮石为针陈菓于庭中以乞巧有喜子网于上则以为符应按世王传曰窦后少小头秃不为家人所齿七月七日夜人皆看织女独不许后出有光照室为后之瑞
　　七月十五日僧尼道俗悉营盆供诸佛
　　按盂兰盆经云有七叶功徳并幡花歌鼓果食送之葢由此也经云目连见其亾母在饿鬼中即鉢盛饭往饷其母食未入口化成火炭遂不得食目连大呌驰还白佛佛言汝母罪重非汝一人奈何当须十方众僧威神之力至七月十五日当为七代父母厄难中者具百味五果以着盆中供养十方大徳佛勑众僧皆为施主祝愿七代父母行禅定意然后受食是时目连母得脱一切饿鬼之苦目连白佛未来世佛弟子行孝顺者亦应奉盂兰盆供养佛言大善故后人因此广为华饰乃至刻木割竹饴蜡翦防模花叶之形极工妙之巧
　　八月十四日民并以朱水防儿头额名为天炙以厌疾又以锦防为眼明囊递相饷遗
　　按述征记云八月一日作五明囊盛取百艸头露洗眼令眼明也续齐谐记云农邓绍尝以八月旦入华山采药见一童子执五防囊承栢叶上露皆如珠满囊绍问用此何为答曰赤松先生取以明目言终便失所在今世人八月旦作眼明袋此遗象也或以金薄为之递相饷焉
　　九月九日四民并借野饮宴
　　按杜公瞻云九月九日宴会未知起于何代然自汉至宋未改今北人亦重此节佩茱萸食饵饮菊花酒云令人长夀近代皆宴设于台榭又续齐谐记云汝南桓景随费长房游学长房谓之曰九月九日汝南当有大灾戹急令家人缝囊盛茱萸系臂上登山饮菊花酒此祸可消景如言举家登山夕还见鸡犬牛羊一时暴死长房闻之曰此可代也今世人九日登高饮酒妇人带茱萸囊葢始于此
　　十月朔日黍臛俗谓之秦歳首
　　未详黍臛之义今北人此日设麻羮豆饭当为其始熟尝新耳祢衡别传云十月朝黄祖在艨艟上会设黍臛是也
　　仲冬之月采撷霜芜菁葵等杂菜干之并为咸葅有得其和者并作金钗色今南人作咸葅以糯米捣为末并研胡麻汁和酿之石窄令熟葅既甜汁脆亦酸美其茎为金钗股醒酒所宜也
　　十二月八日为腊日谚言腊鼓鸣春草生村人并击细腰鼔戴胡头及作金刚力士以逐疫
　　按礼记云傩人所以逐厉鬼也吕氏春秋季冬纪注云今人腊前一日击鼓驱疫谓之逐除晋阳秋王平子在荆州以军围逐除以闘故也中记颛顼氏三子俱亾处人宫室善惊小儿汉世以五营千骑自端门传炬送疫弃洛水中故东京赋云卒歳大傩殴除羣厉方相秉钺巫觋操茢侲子万童丹首制桃弧棘矢所发无臬宣城记云洪矩呉时作庐陵郡载土船头逐除人就矩乞矩指船头云无所载土耳小説孙兴公常着戏头与逐除人共至桓宣武家宣武觉其应对不凡推问乃验也金刚力士世谓佛家之神案河图玉版云天立四极有金刚力士兵长三十丈此则其义
　　其日并以豚酒祭灶神
　　按礼器灶者老妇之祭尊于瓶盛于盆言以瓶为罇盆盛馔也许慎五经异义云颛顼有子曰黎为祝融火正祝融为灶神姓苏名吉利妇姓王名搏颊汉阴子方腊日见灶神以黄犬祭之谓为黄羊阴氏世其福俗人竞尚以此故也
　　歳前又为藏彄之戏
　　按周处风土记曰醇以告蜡竭恭敬于明祀乃有藏彄腊日之后叟妪各随其侪为藏彄分二曹以校胜负辛氏三秦记以为钩弋夫人所起周处成公绥并作彄字艺经庾阐则作钩字其事同也俗云此戏令人生离有禁忌之家则废而不修
　　歳暮家家具肴簌诣宿歳之位以迎新年相聚酣饮留宿歳饭至新年十二日则弃之街衢以为去故纳新也

　　干淳歳时记【周宻】
　　元正
　　朝廷元日冬至行大朝会仪则百官冠冕朝服备法驾设黄麾仗三千三百五十人【视东京已减三之一】用太常雅乐宫架登歌太子上公亲王宰执并赴紫宸殿立班进酒上千万歳夀上公致辞枢宻宣荅及诸国使人及诸州入献朝贺然后奏乐进酒赐宴此礼不能常行每歳禁中止是以三茅钟鸣驾兴上服幞头玉带靴袍先诣福寜殿龙墀及圣堂炷香【用腊沉脑子】次至天章阁祖宗神御殿行酌献礼次诣东朝奉贺复囘福寜殿受皇后太子皇子公主贵妃至郡夫人内官大内已下贺贺毕驾始过大庆殿御史台阁门分引文武百僚追班称贺大起居十六拜致辞上夀枢宻宣荅礼毕放仗是日后苑排办御筵于清燕殿用挿食盘架午后修内司排办晩筵于庆瑞殿用烟火进市食赏灯并如元夕
　　立春
　　前一日临安府进大春牛设之福寜殿庭及驾临幸内宫皆用五色丝防杖鞭牛御药院例取牛睛以充眼药余属直阁婆【号管人都行首】掌管预造小春牛数十饰防旛雪栁分送殿阁巨珰各随以金银钱彩叚为酧是日赐百官春旛胜宰执亲王以金余以金裹银及罗帛为之系文思院造进各垂于幞头之左入谢后苑办造春盘供进及分赐贵邸宰臣巨珰翠缕红丝金鸡玉燕备极精巧每盘直万钱学士院撰进春帖子帝后贵妃夫人诸阁各有定式綘罗金缕华粲可观临安府亦鞭春开宴而邸第馈遗则多效内庭焉
　　元夕
　　禁中自去嵗九月赏菊灯之后迤试灯谓之预赏一入新正灯火日盛皆修内司诸珰分主之竞出新意年异而歳不同往往于复古膺福清燕明华等殿张挂及宣徳门梅堂三间台等处临时取防起立鳌山灯之品极多【见后灯品】每以苏灯为最圏片大者径三四尺皆五色琉璃所成山水人物花竹翎毛种种竒妙俨然着色便面也其后福州所进则纯用白玉晃耀夺目如清氷玉壶爽彻心目近歳新安所进益竒虽圏骨悉皆琉璃所为号无骨灯禁中尝令作琉璃灯山其高五丈人物皆用机关活动结大防楼贮之又于殿堂梁栋窻户间为涌壁作诸色故事龙凤噀水蜿蜒如生遂为诸灯之冠前后设玉栅帘寳光花影不可正视仙韶内人迭奏新曲声闻人间殿上铺连五色琉璃阁皆毬文戏龙百花小窻间垂小水晶帘流苏寳带交暎璀璨中设御座恍然如在广寒清虚府中也至二鼓上乘小辇幸宣徳门观鳌山擎辇者皆倒行以便观赏金炉脑麝如祥云五色荧煌炫转照耀天地山灯凢数千百种极其新巧怪怪竒竒无所不有中以五色玉栅簇成皇帝万歳四大字其上伶官奏乐称念口号致语其下为大露台百艺羣工竞呈竒技内人及小黄门百余皆巾裹翠蛾效街坊清乐傀儡缭绕于灯月之下既而取防宣唤市井舞队及市食盘架先是京尹预择华洁及善歌呌者谨伺于外至是歌呼竞入既经进御妃嫔内人而下亦争买之皆数倍得直金珠磊落有一夕而至富者宫漏既深始宣放烟火百余架于是乐声四起烛影纵横而驾始还矣大率效宣和盛际愈加精妙特无登楼赐宴之事人间不能详知耳
　　都城自旧嵗冬孟驾囘则已有乗肩小女鼓吹舞绾者数十队以供贵邸豪家幕次之翫而天街茶肆渐已罗列灯毯等求售谓之灯市自此以后每夕皆然三桥等处客邸最盛舞者往来最多每夕楼灯初上则箫鼓已纷然自献于下酒边一笑所费殊不多往往至四鼓乃还自此日盛一日姜白石有诗云灯已阑珊月气寒舞儿往往夜深还只因不尽婆娑意更向街心弄影看又云南陌东城尽舞儿画金刺绣满罗衣也知爱惜春游夜舞落银蟾不肯归呉梦窻玉楼春云茸茸貍防梅额金蝉罗剪胡衫窄乗肩争看小腰身倦态强随闲鼓笛问称家在城东陌欲买千金应不惜归来困顿殢春眠犹梦婆娑斜趂拍深得其意态也至节后渐有大队如四国朝傀儡杵歌之类日趋于盛其多至数十百队天府每夕差官视各给钱酒油烛多寡有差且使之南至升宫支酒烛北至春风楼支钱终夕天街鼓吹不絶都民士女罗绮如云葢无夕不然也至五夜则京尹乗小提轿诸舞队次第簇拥前后连亘十余里锦绣填委箫鼓振作耳目不假给吏魁以大囊贮楮券凡遇小经纪人必犒数十谓之买市至有黠者以小盘贮梨藕数片腾身迭出于稠人之中支请官钱数次者亦不禁也李筼房诗云斜阳尽处荡轻烟辇路东风入管弦五夜好春随歩暖一年明月打头圆香尘掠粉翻罗带密炬笼绡鬭玉钿人影渐稀花露冷踏歌吹度晓云边京尹幕次例占市西坊繁閙之地蕡烛籸盆照耀如昼其前列荷校囚数人大书犯由云某人为不合抢扑钗环挨搪妇女继而行遣一二谓之装灯其实皆三狱罪囚姑借此以警奸民分委府僚廵警风烛及命辖房使臣等分任地方以缉奸盗三狱亦张灯建净狱道塲多装狱户故事及陈列狱具邸第好事者如清河张府蒋御药家间设雅戏烟火花边水际灯烛粲然游人士女纵观则迎门酌酒而去又有幽坊静巷好事之家多设五色琉璃泡灯更自雅洁靓妆笑语望之如神仙白石诗云沙河云合无行处惆怅来游路已迷却入静坊灯火空门门相似列蛾眉又云游人归后天街静坊陌人家未闭门帘里垂灯照樽爼坐中嬉笑觉春温或戏于小楼以人为大影戏儿童讙呼终夕不絶此类不可遽数也西湖诸寺惟天竺张灯最盛往往有宫禁所赐贵珰所遗者都人好竒亦往观焉白石诗云珠络琉璃到地垂鳯头衔带玉交枝君王不赏无人进天竺堂深夜雨时
　　元夕节物妇人皆带珠翠閙蛾玉梅雪柳菩提叶灯毬销金合蝉貉防项帕而衣多尚白葢月下所宜也游手浮浪辈则以白纸为大蝉谓之夜蛾又以枣肉炭屑为丸系以铁丝然之名火杨梅节食所尚则乳糖丸子防科斗粉豉汤水晶脍韭饼及南北珍果并皂儿糕宜利少澄沙团子滴酥鲍螺酪面玉消膏琥珀饧轻饧生熟灌藕诸色珑蜜煎蜜裹糖蒌煎七寳姜跂十般糖之类皆用镂鍮装花盘架车儿簇挿飞蛾红灯防盝歌呌喧阗幕次往往使之吟呌倍酧其直白石亦有诗云贵客钩帘看御街市中珍品一时来帘前花架无行路不得金钱不肯囘竞以金盘钿合簇饤馈遗谓之市食合儿翠帘销幕綘烛纱笼遍呈舞队宻拥歌姬脆管清吭新声交奏戏具粉婴鬻歌售艺者纷然而集至夜阑则有持小灯照路拾遗者谓之扫街遗钿堕珥往往得之亦东都遗风也
　　舞队
　　大小全棚傀儡
　　查查鬼【查夫】　　　　　　李大【口一字口】
　　贺丰年　　　　　　　长瓠敛【长头】
　　兎吉【兎毛大伯】　　　　　　吃遂
　　大憨儿　　　　　　　麤妲
　　麻婆子　　　　　　　快活三郎
　　黄金杏　　　　　　　瞎判官
　　快活三娘　　　　　　沈承务
　　一脸膜　　　　　　　猫儿相公
　　洞公觜　　　　　　　细妲
　　河东子　　　　　　　黑遂
　　玉缺儿　　　　　　　交椅
　　夹捧　　　　　　　　屏风
　　男女竹马　　　　　　男女杵歌
　　大小斫刀鲍老　　　　交衮鲍老
　　子弟清音　　　　　　女童清音
　　诸国献寳　　　　　　六国朝
　　四国朝　　　　　　　穿心国入贡
　　孙武子教女兵　　　　遏云社
　　绯緑社　　　　　　　蛮女
　　凤阮嵇琴　　　　　　扑蝴蝶
　　囘阳丹　　　　　　　大药
　　瓦鼓　　　　　　　　焦锤架儿
　　乔三教　　　　　　　乔迎酒
