<!-- { "loadSidebar": true } -->
　　眉山主簿髙公有爱子眉郎甚慧不幸早夭心甚悼之公忽暴卒复苏言至隂府初为二吏来召引至一处如州城若官府所俄见一人着道服手持数珠而出主簿熟视乃其父也责之曰汝有不公当事还会知否主簿曰何事不公当也父曰断逓铺杀人事不穷其理以直为曲所以天夺汝爱儿眉郎见亦在此汝有隂隲天未遽夺汝夀汝今还世切须事君则忠事长则顺不可为己营私不可以直为曲戒杀戒淫戒嗔戒怒但依吾教则尽天年不然则夀禄皆削也
　　海盐县蒋十八居士蒋念二孺人日诵大乘断除嗜欲一日洗漱更衣烧香念佛书颂而终居士颂曰这个幻身四大合成今日分散各归其根诸幻既灭灰飞烟絶如空中风犹碧天月既无障碍又能皎洁一切永断无复言説又云直道而行心不谄曲四十年来脱离嗜欲惟阐大乗朝读暮读今朝摆手西归自有现成果足蒋孺人颂曰看过莲经万四千平生香火有因缘西方自是吾归路风月同乗般若船
　　江南平建州有大将余洪敬妻郑氏有絶色为乱兵所获献于禆将王建峯遇以非礼郑志不可夺胁以白刃不屈又命引所掠妇人令郑杀以食之谓郑曰汝惧乎曰此身宁早充君庖誓不可以非礼汚我竟不忍杀以献大将军查乂徽将以荐枕郑大骂曰王师吊伐义夫节妇宜加旌赏王司徒出于卒伍固无足怪君侯知书为国上将乃欲加非礼于一妇人以逞欲乎愿速见杀查大惭求其夫而付之郑氏节义凛凛二将虎狼终不敢犯妇人之淫奔无耻者视此独不腼面乎
　　华亭人黄翁世以卖香为业后徙居东湖杨柳巷世以卖香为生每往临安江下收卖甜头归家修事为香货卖甜头者香行俚语也乃海南贩到栢木及藤头是也黄遂将此木断截挑拣如笺香片子与蕃香相和上甑内蒸透以米汤调合墨水用茆帚蘸墨水就甑内翻洒此香遍班取出摊干上市货卖淳熙年间黄翁一日驾舟欲归华亭留东湖湖口泊船而宿候晓即行湖口有金山大王庙灵威人皆敬畏之是夜三鼔时忽一人撦起黄翁连拳殴之谓曰汝何作业造罪货卖假香可速去来过更时许方得苏醒次日抵舍病月余而毙一夕其妻黄嫂梦至隂司见二鬼以沸汤两桶洗一罪人鬼遂叱黄嫂曰婆子此汝之夫黄某也在世货卖假香今受此报汝今囬世说与诸子速改此业黄嫂寤悲泣言及诸子即饭僧修设功德追救其夫遂改业别为生理海盐县倪生每用杂木碎剉炒磨为末号曰印香发贩货卖一夜烧薰蚊防药爆少火入印香箩内遂起烟熖事急用水浇之傍有切香亦见焚煅又用水浇之磨上印香又然倪见火势难遏即欲出户逃命奈何遍室烟迷而不能出避须防人屋一火而尽
　　嘉兴府周大郎每卖香时才与人评直或疑其不中周曰此香若不好愿出门当逢恶神扑死常以此誓为词淳祐年间忽日过府后桥如逢一物绊倒众即扶持气已絶矣呜呼世人焚香诚欲供养三界十方贤圣黄翁倪生与周大郎者乃以废木为真触秽神祗岂得不遭诛戮哉
　　有人好道不知其方朝夕拜一枯树辄云乞长生如此二十八年不倦一旦木生紫花廿津如蜜食之即仙去黄觉旅舍见道士共饮举杯之际道士以箸蘸酒于案上写吕字觉悟其为洞宾也遂肃然起敬道士又于袖中出大钱七小钱三曰数不可益也又与药寸许岁旦以酒磨服之可终嵗无疾如其言至七十余药亦尽作诗云牀头厯日无多了屈指明年七十三于是岁卒陈元植好积隂德禽鸟悉其惠每食髙原之上百鸟飞鸣就食一夕梦绯衣人曰汝有隂德及物夀本不逾四十延至九十九无疾而终
　　周世宗毁铜佛像曰佛教以头目髓脑有利于众生尚无所惜宁复以铜像为爱乎镇州大悲铜像甚有灵应击毁之以斧钺自胷镵破其后世宗北征疽发胷间咸以为报应云
　　李主簿夜泊舟临舷濯足忽有物在水中掣其足众力救之李号呼曰痛彻心骨不可忍吾宁死也遂随入水明日求其尸不获
　　晋周兴死而复生言天帝召见升殿仰视云气紫郁郁然天帝面方一尺问左右曰是张天帝耶答曰上古天帝久已圣矣此近曹明帝耳
　　李舟之弟患风或云蛇酒治风乃求黑蛇生置瓮中醖以麴糵数日蛇声不絶及熟香气酷烈引满而饮斯须之间化为水惟毛髪存焉
　　茅山有村儿牧牛洗所着汗衫曝于艸上牛食艸之际并食其衫疑邻儿窃之其父怒曰生儿为盗将安用之即将儿投于水中邻儿称寃呼天才出水父复投之俄大雷雨震死其牛汗衫自牛口中出
　　钱处士尝见一人谓曰尔天罚将及可急告谢其人曰某平生无过但昨日饮食不如意弃于沟中钱曰是也可急取食之乃以水沃去其秽俄雷电大震钱曰急并秽食之雷电果息
　　惠州一娼震死于市脇下有朱书云李林甫以毒虐弄权帝命震死此女葢偃月公后身也元和六年六月某日
　　金蚕蚕金色食以蜀锦取其遗粪置饮食中毒人必死喜能致他财使人暴富遣之极难虽水火兵刃不能害多以金银藏箧置蚕其中投之路隅人或收之以去谓之嫁金蚕
　　临江军惠厯寺初造轮藏成僧限千钱则转一匝有营妓丧夫家极贫念欲转藏以资防福累月辛苦求舍随缘终不满一千迫于贫乏无以自存且嫁有日矣此心眷眷不能已乃携所聚之钱号泣藏前掷钱拜地轮藏自转阖寺骇异自是不复限数矣
　　有赵小子纳凉水滨见行贾掬水灌漱俯身潭上一鬼自潭引手至项上三进三止赵呌呼鬼即随没贾曰头髻中有少雄黄辟邪之效也
　　南阳人侯庆有一铜像欲卖牛妆金色偶有急事他用久矣一夕庆妻忽梦像曰卿夫妻负我金色久不偿今取卿儿丑以偿金色至暁儿丑有病像忽有金色光照四邻皆来观焉
　　零陵太守有女恱父书吏无计得偶使婢取书吏所饮余水饮之因有娠生一男数岁太守莫知其所从来一日使是男求其父儿直入书吏幄中化为水父大惊问其女始言其故遂以女妻之
　　有人好飡羊头尝晨出见二羊头人身衣冠甚伟曰吾未位之神也其属在羊尔食羊头甚多故来取汝若辍食则已不然吾将杀汝其人惧不复食羊
　　雷州西有雷公庙百姓岁纳雷鼓车人有以黄鱼与彘肉同食立遭雷震每大雷人多于野中掘得防石号雷公墨光莹如漆
　　婺源公山二洞有穴咸通末有郑道士以绳缒下百余丈傍有光往视之路穷水阻隔岸有花木二道士对棋使一童子刺船而至问欲渡否答曰当还童子囘舟去郑复攀绳而出明日穴中有石笋塞其口自是无复入者
　　终南山中有人身无衣服徧体生黑毛飞腾不可及为猎人所得言秦宫人避乱入山有老翁教食松实初甚苦澁后稍便之遂不饥猎人以谷食之初闻甚臭吐逆数日乃安身毛脱落渐老而死
　　朱师古眉州人年三十时得疾不能食闻荤腥即呕用火铛旋煑汤沃淡饭数数食之医莫能治史载之曰俗辈不读医经而妄欲疗人可叹也君之疾正在素问经中名食挂凡人肺六叶舒张如葢下覆于脾子母气和则进食一或有戾则肺不能舒脾为之蔽故不嗜食素问曰肺叶隽热挂遂授一方买药服之三日闻人食肉甚香取而啖之遂愈
　　欧阳文忠公庆厯末水宿采石渡舟人鼾睡渐至月黑公灭烛方寝微闻呼声曰去来舟尾答曰有防政船宿此不可擅去斋料幸擕至公私念曰舟尾逆浦且无从人必鬼也通夕不寐五鼔闻岸山猎猎驰骤声舟尾曰斋料幸见还且行且答曰道塲不清净无所得而归公异之后日游金山与长老瑞新语曰某夜有施主设水陆擕室人至方拜忽思卧少顷乳一子俄腥风灭烛一众尽恐乃公宿采石之夜也公后果叅大政
　　蔡元度适余杭舟次泗州僧伽吐光射其舟万人仰瞻有按呈露士大夫知元度不起矣至髙邮而没世言元度乃木乂后身云
　　有人得青石大如砖背有鼻穿铁索长数丈循环无相断处海商见之以数十千易之云此协金石投于海中经夕引出上必有金
　　西域胡僧咒人能生死太宗令壮勇者试之如言而死如言而苏傅奕曰此邪法也邪不犯正若咒臣必不行召僧咒奕初无所觉胡僧自倒更不复苏
　　天复中陇右大饥其年秋稼甚丰将刈之间大半无穗有就田畔斸防穴求之所获甚多于是家家穷穴有获五七斛者相谓之刼防仓饥民皆出求食济活甚众夷陵有隂阳石隂石常润阳石常燥旱则鞭隂石雨则鞭阳石皆应
　　韦思元求錬金术一日有居士辛锐来谒病痈溃血且甚韦方会客居士遂溺于筵上客怒皆起鋭亦告去忽不见视其溺乃紫金液光彩灿然客有解者曰辛属金兊西方属金鋭其金精乎
　　南海小虞山有鬼母一产千鬼朝产之暮食之今苍梧有鬼姑神是也虎头龙足蟒目蛟眉
　　荆南都头李遇病困摄至隂府有一先物故者曰常侍安得来此复有一人云追到李遇遂苏见妻子环泣身下卧一画人号替代云
　　王洙避暑神庙见一老人佗背及肋有搭白处明日视之乃槖駞也昨夕所见岂其精耶
　　资圣寺在海盐县西本普明院旧记晋将军戴威舍宅为寺司徒王询建为光兴寺天禧二年赐今名寺有宝塔极髙峻层层用四方灯防照东海行舟者皆望此为标的焉功为甚宏有海滨业户某与兄弟泛舟入洋口接鲜风涛骤恶舟楫悉坏俱溺于海而死其家日夕号泣一夕梦其夫归曰我未出海时先梦神告曰来日有风波之厄不可往吾不信遂死于此初坠海时弹指随波已去数百里神欲救我不可及今在海潮鬼部中极苦每日潮上皆我辈推拥而来他佛事祭享皆为诸鬼夺去我不可得独有资圣塔灯光明功德浩大耳其妻因鬻家资入寺设灯愿次夕又梦夫来谢云今得升一等矣
　　捍海塘凡十八条自县去海九十五里有望海镇岁久波涛冲囓尽为洋海绍兴中知县陈某尝于海塘五里建望月亭迨今则亭基在水中不可复见每岁沙防【阙】
　　手粉碎
　　嘉兴县西南六十步地志云晋歌妓苏小小墓今有片石在道判防曰苏小小墓徐凝寒食诗云嘉兴郭里逢寒食落日家家拜扫归只有县前苏小小无人送与纸钱灰
　　当湖在今县北五十里南北十二里东西六里古老相地初陷时有妇人产一物若蛟蜃状濯于水遂陷一方迤从东北去今有泖港直通太湖昨得石碑乃唐吴郡陆府君墓铭塟于苏州海盐县齐景乡当湖则当湖之名旧矣或云鹦鹉洲图经不载岂县未陷曾有此湖耶曩岁渔者于湖中获一铁链长不计极舟满几覆惧而弃之或云系蜃于此自汉迄今上下千余年湖日浅土日増闻有于其中髣髴见其余趾
　　金山忠烈王汉博陆侯姓霍氏吴孙权时一日致疾黄门小竪附语曰国主封界华亭谷极西南有金山咸塘湖为民害民将鱼鳖食之非人力能防金山故海盐县一旦陷没为湖无大神防也臣汉之功臣霍某也部党有力能镇之可立庙于山吴王乃立庙建炎间建行宫于当湖赐名显应尤着乡民祈祷辄应部下钱侯尤为灵着王以四月十八诞辰浙之东西商贾舟楫朝献踵至自入四月至中旬末一市为之鼎沸闻有设祭于松栢间祀其先亡恸哭而反谓之小岳庙庙中铁铸四圣由海而来至今见存
　　古老相湖初陷白沃史君跃马疾走不及遂驻马以鞭指得湖东南一角水至不没因立庙迨今此地独髙又云兄弟三人一在沙腰一在乍浦皆称白沃庙东林施水院本定庵居士白莲道塲寺有藏岁久敝甚住持僧智祥力鸠众缘为之仅成规模其中实无所有始寺有转藏不问多寡僧以一饼啖之由是至者甚众人有病祟必以东林藏转之即愈葢寺有神姓施封防国公为之打供僧徒得以济
