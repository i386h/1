<!-- { "loadSidebar": true } -->
　　方桃　　　邠州桃　　圃田桃　　红穰利核桃光桃【无毛】
　　梅之别六
　　红梅　　　千叶黄香梅　　　　　防梅
　　消梅　　　苏梅　　　水梅
　　杏之别十六
　　金杏　　　银杏　　　水杏　　　香白杏
　　纒金杏　　赤脥杏　　真大杏　　诈赤杏
　　大绯杏　　撮带金杏　晩红杏　　黄杏
　　方头金杏　千叶杏　　黑叶杏　　梅杏
　　梨之别二十七
　　水梨　　　红梨　　　雨梨　　　浊梨
　　鹅梨　　　穰梨　　　消梨　　　乳梨
　　袁家梨　　车寳梨　　红鹅梨　　敷鹅梨
　　大浴梨　　甘棠梨　　红消梨　　秦王掐消梨早接梨　　鳯西梨　　密指梨　　罨罗梨
　　细带罨罗　棒槌梨　　清沙烂　　棠梨
　　压沙梨　　梅梨　　　榅桲梨
　　李之别二十七
　　粉红桃【花红】御李　　　操李　　　麝香李
　　北京水李　珍珠李　　真桃李　　粉香李
　　小桃李　　偏缝李　　密緑李　　胡天李
　　黄甘李　　麦熟李　　拣枝李　　牛心李
　　紫灰李　　冬李　　　晩李　　　焦红李
　　金条李　　横枝李　　湆带李　　纒枝李
　　浆水李　　宪台李　　嘉庆李
　　樱桃之别十一
　　紫樱桃　　臈樱桃　　滑台樱桃　朱皮樱桃
　　臈嘴樱桃　旱樱桃【一名热熟子】　　　　吴樱桃
　　水焰儿樱桃　　　　　甜菓子　　急溜子
　　千叶樱桃
　　石榴之别九
　　千叶石榴　粉红石榴　黄石榴　　青皮石榴水晶浆榴　朱皮石榴　重台榴【东京奉慈观出此】
　　水晶甜榴　银含棱石榴【偃师县出】
　　林檎之别六
　　蜜林檎　　花红林檎　水林檎　　金林檎
　　转身林檎　操林檎
　　木之别五
　　山木　　软条木　宣州木　香木　榠樝柰之别十
　　蜜柰　　　大柰　　　红柰　　　兔头柰
　　寒毬　　　黄寒毬　　频婆　　　海红
　　大秋子　　小秋子
　　刺花三十七种
　　倒提黄蔷薇　　　　　千叶白蔷薇
　　刺红　　　宻枝月季　千叶月桂【粉红】
　　黄月季　　川四季　　深红月季　长春花
　　日月花　　四季长春　川金沙　　黄金沙
　　水林檎【单叶金沙也】　　　　寳相【千叶】　卢川寳相黄寳相　　荼防　　　千叶荼防　金荼防
　　蔷薇【单叶】　二色蔷薇　千叶蔷薇　锦被堆
　　黄蔷薇　　马防花　　粉团儿　　单叶寳相玫瑰　　　穿心玫瑰　玉香梅　　千叶红香梅茶梅　　　千叶茶梅　黄玫瑰　　减伏
　　木香花
　　草花八十九种
　　兰【出澶州者佳春开紫色】　　　　秋兰　　　黄兰【出嵩山】
　　水仙花【一名金盏银台】　　　　单叶菊　　金铃菊
　　毬子菊　　鸡冠菊　　地嵩菊　　黄蔟菊
　　柿黄菊　　青心菊　　叶红菊　　黄窎廷子探白子　　五色菊　　粉红菊　　千叶大黄菊碧菊　　　千叶晚菊　白菊　　　六月紫菊钗头菊　　紫菊【一谓之旱莲】金钱菊【一名夏菊】万翎菊
　　川金钱菊【深红色单叶】　　　川剪金　　鹅黄萱草大山萱草　千叶萱草　四季萱草　糙萱草
　　北极萱草　红金灯　　黄金灯　　白金灯
　　粉红金灯　碧金灯　　紫金灯　　红丝花
　　石竹花【粉红】鹅毛石竹【一名綉竹】　　　　御金花
　　丽春【亦名望仙】　黄丽春　　金鳯花　　丽秋
　　玉簪花　　红蓑荷　　水仙花　　曼陀罗花
　　千叶曼陀罗花　　　　层台曼陀罗花
　　鸡冠花　　矮鸡冠　　黄鸡冠　　白鸡冠
　　粉红鸡冠　芫花　　　胡蜀葵　　千叶红葵剪金　　　剪棱蜀葵　千叶紫葵　鹅黄蜀葵九心蜀葵　千叶绯葵　千叶鼔子　水红
　　鬓边娇　　家水红【开百余日】白山丹　　水丹花【深红】金莲花【出嵩山顶】云梦花　　地锦花　　照天花【出岷州】水牡丹　　杜参花【出宪州】碧鳯花【一名鸭脚】碧玉盏【一名荠苨】紫金带　　红百合　　红山姜　　碧山姜
　　黄百合　　萱草　　　紫榦子
　　水花十七种
　　单叶莲　　千叶红莲　玉骨朶【白莲也】白楼子
　　红楼子　　碧莲子【出惠泉及超化寺心中涌泉者是也】白苹
　　草荇　　　水红　　　穿心莲　　瑞莲【一名朱沙谷】双头瑞莲　佛头莲【碧千叶】朝日莲【李驸马园】千叶珠子莲钗头莲　　甘草黄
　　蔓花六种
　　凌霄　　　骄藤　　　雪茸花　　荷叶花
　　千叶鼔子　牵牛花
　　四时变接法【此唯洛中气可依若变接它处须各随地气早处接】
　　立春前后　接诸般鍼刺花【自有刺花一门】
　　雨水后　木上接【石南软山木大木条木宣木】
　　樱桃上接【诸般桃半杖红】　　　　木笔上接【木兰辛夷】
　　玉拂子上接【玉蝴蝶琼花八仙花】　　楂子上接【榅桲】
　　野蔷薇上接【千叶黄蔷薇并诸般刺花】　榅桲上接【榠樝】
　　二月节　防椑上接【林檎海棠】　　桃椑上接【诸般桃诸般梅】
　　杏椑上接【诸般杏李子】　　　　棠梨上接【诸般梨海棠】
　　春分节　压桧栢　分玉簪　接玫瑰　栽芙蓉分碧芦　分芭蕉　灌百合　剪金石竹
　　种山丹　分早莲　下金钱子　栽紫条玫瑰石榴上接诸般石榴　枣椑上接诸般枣
　　软枣上接诸般柿
　　三月上旬　种诸般花子　栽百般花
　　谷雨　分诸般菊　栽五色苋　种诸般鸡冠
　　五月节　种诸般竹　十三日竹迷
　　六月节　种玉筋子　栽望仙子【六月已前皆可种须浇灌乃活】七月节　种木　　压软条桧
　　处暑　种牡丹子　种诸般芍药
　　八月节　分牡丹　接牡丹箆子　分芍药
　　栽诸般针刺花　种鹿春望仙
　　撒石竹并剪金钱等花子合分栽
　　九月节　种核桃　丽春子　望仙子　石竹
　　紫条玫瑰
　　霜降　种诸般菓子树
　　十月节　种小桃　诸般杂木
　　十二月节　揭冻榆木　分擘锦被堆　减拔粉团子
　　接花法
　　接花必于秋社后九月前余皆非其时也接花预于二三年前种下祖子唯根盛者为佳葢家祖子根肥而嫩嫩则津脉盛而木实山祖子多老根少而木虚接之多失削接头须平而阔常令根皮包含接头勿令作陡刄刄陡则带皮处厚而根浃刄太陡则接头多退而皮出不相对津脉不通遂致枯死矣接头系缚欲宻勿令透风不可令湿疮口接头必以细土覆之不可令人触动接后月余须时时看覩勿令根下生妬芽芽生即分减却津脉而接头枯矣凡选接头须取木枝肥嫩花芽盛大平圆而实者为佳虚尖者无花矣
　　栽花法
　　凡愿栽花须于四五月间先治地如地稍肥美即翻起深二尺以耒去石瓦砾皮频鉏削勿令生草至秋社后九月以前栽之若地多瓦砾或带醎卤则鉏深三尺以上去尽旧土别取新好黄土培填切不可用粪即生蛴螬而蠧花根矣根蠧则花头不大而不成千叶也凡栽花不欲深深则根不行而花不发旺也但以疮口齐土面为佳此深浅之度也掘土坑须量花根长短为浅深之堆坑欲阔而平土欲肥而细然于土坑中心堆成小土墩子其墩子欲上鋭而下阔将花于土墩上坐定然后整理花根令四向横垂勿令屈折为妙然后用一生黄土覆之以疮口齐土面为凖
　　种祖子法
　　凡欲种花子先于五六月间择背阴处肥美地治作畦鉏欲深而频地如不佳翻换而栽花法每嵗七月以后取千叶牡丹花子花瓶欲折其子微变黄时采之破其瓶子取子于已治畦地内一如种菜法种之不得隔日隔日多即花瓶干而子黑则种之万无一生矣撒子愿宻不欲疎疎则不生不厌太宻地稍干则先以水灌之水脉均润然后撒子讫杷耧一如种菜法每十日一浇有雨即止冬月须用木叶葢覆有雪即以雪覆木叶上月间即生芽叶矣生时频去草久无雨即须日日浇灌切不得用粪八月社后别为治畦而分种之如栽菜法如花子已熟不曽治地即先取花瓶连花子掘地坑窖之一面速治地熟可种即取窖中子依前法撒之其中间或有却成子叶者
　　打剥花法
　　凡千叶牡丹须于八月社前打剥一畨每株上只留花头四枝余者皆可截先接头于祖上接之至来年二月间所留花芽间小叶见其中花蕊切须子细辩认若花芽须平而圆实即留之千叶花也若花蕊虚即不成千叶当此须去之每株止留三两蕊可也花头多即不成千叶而开头小矣
　　分芍药法
　　分芍药处暑为上时八月为中时九月为下时取芍药须阔鉏勿令损根取出净洗土看窠株大小花芽多寡须时分之每窠须留四芽以上一用好细黄土和泥采蘸花根坐于坑中土墩上整理根令四向横垂然后以细黄土培之根不欲深深则花不发旺令花根低如土面一指以下为佳耳不得用粪春间花芽发如头圆平而实即留之虚大者无花矣新栽时每窠只可留花头一两朶一二年花得地力可四五朶花头多即不成千叶矣慎之慎之栽芍药于阴处晾根令微干然后种则花速起发掘取后可留月余不妨寄逺尤宜

　　魏王花木志【阙名】
　　思惟
　　思惟树汉时有道人自西域持贝多子植于嵩之西峯下后极髙大有四树树一年三花
　　紫菜
　　吴郡边海诸山悉生紫菜
　　木莲
　　木莲叶似辛夷花类莲
　　山茶
　　山茶似海石榴出桂州
　　溪荪
　　溪荪如髙良姜生水中出茆山
　　朱槿
　　重台朱槿似桑南中呼为桑槿
　　莼根
　　莼根羮之絶美江东谓之莼龟
　　孟娘菜
　　江淮有孟娘菜并益肉食
　　牡桂
　　牡桂叶大如苦竹叶叶中一脉如笔迹
　　黄辛夷
　　卫公平泉庄有黄辛夷紫丁香
　　紫藤花
　　吴苑生
　　郁树
　　郁树髙五六尺其实大如李色赤食之甘
　　卢橘
　　卢橘蜀生有绐客橙似橘而非若防而香冬夏华实相继或如弹丸或如拳通嵗食之亦名卢橘
　　楮子
　　南方记楮子如桃实二月花仍连着实七八月熟土人盐蔵之味辛出交趾
　　石南
　　石南树野生二月花仍连着实如燕卵八月熟民采之取曝干其皮作鱼羮和之尤美出九真
　　都勾
　　都勾似栟榈木中出屑如麫可取为饵食如桄榔
　　茶叶
　　茶叶似栀子可煑为饮其老叶谓之茅嫩叶谓之茗

　　桂海花木志【范成大】
　　上元红
　　上元红深红色絶似红木花不结实以灯夕前后开故名
　　白鹤花
　　白鹤花如白鹤立春开
　　南山茶
　　南山茶葩萼大倍中州者色微淡叶柔薄有毛别自有一种如中州所出者
　　红荳花
　　红荳防花丛生叶瘦如碧芦春末发初开花先抽一榦有大箨包之箨解花见一穗数十蕊淡红鲜妍如桃杏花色蕊重则下垂如葡萄又如火齐璎珞及剪防鸾枝之状此花无实不与草荳防同种毎蕊心有两瓣相并词人托兴曰比目连理云
　　泡花
