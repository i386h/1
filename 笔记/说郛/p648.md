<!-- { "loadSidebar": true } -->
　　三十二举曰凡印仆有古人印式二册一为官印一为私印具列所以实为甚详不若啸堂集古录所载只具音释也
　　三十三举曰凡名印不可妄写或姓名相合或加印章等字或兼用印章字曰姓某印章不若只用印字冣为正也二名可廻文写姓字下着印字在右二名在左是也单名者曰姓某之印却不可廻文写若曰姓某私印不可印文墨只宜封书亦不可廻文写名印内不可着氏字表徳可加氏字亦当详审之
　　三十四举曰表字印止用二字此为正式近人欲并加姓氏于其上曰某氏某若作姓某父古虽有此称系他人美已却不可入印人多好古不论其原不为俗乱可也汉人三字印非复姓及无印字者皆非名姓葢字印不当用印字以乱名耳汉张长安字幼君有印曰张幼君【右一字左二字】唐李温字化光有印曰李化光亦三字表徳印式【幼君西汉王式弟子化光见栁文吕衡州也】
　　三十五举曰诸印文下有空防悬之佳不可妄意伸开或加屈曲务欲填满若写得有道理自然不觉空也字多无空不必问此
　　合用文集品目
　　一小篆品五则
　　许氏説文解字十五卷【慎字叔重汝南石陵人太尉祭酒】
　　徐铉校正定本有新増入字始一终亥者系正本分韵川本乃后人所更非古人之本意
　　苍颉十五篇【苍颉侯刚氏黄帝史也亦曰皇颉】即是説文目録五百四十字许氏分为每部之首人多不知谓已久灭此为字之本原岂得不在后人又并字目为十四卷以十五卷着序表人益不意其存矣仆闻之师云
　　徐锴説文解字系四十卷【锴字楚金广陵人集贤学士】尝与许氏本相叅首卷上部分六书甚详末卷辨阳氷差误
　　张有复古论二卷【有字阙　吴兴人湖州有板】载古今异文字不可以为字少　乂五声韵谱五卷比常韵无差
　　二钟鼎品二则
　　薛尚功欵识法帖十卷【尚功字用敏钱塘人佥亊定江军节度判官防事】碑在江州蜀中亦有翻刻者字加肥
　　薛尚功重广钟鼎篆韵七卷江州使库板一卷象形竒字一卷器用名目五卷韵
　　三古文品一则
　　夏竦古文四声韵五卷【竦字子乔江州徳安人枢宻使】前有序并全衔者好别有僧翻本不可用此书板多而好看极不易得韵内所载字多云某人字集初无出防不可据信且又不与三代欵识相合不若勿用然古文别无文字故前列之
　　四碑刻品九则
　　李斯峄山碑【郑氏曰此颂徳碑也斯字通古上蔡人秦丞相】直长者为真本横刋者皆摹本有徐氏门人郑文寳依真本式长刋者法度全备可近于真但攸字立人相近一直笔作两股近李防防于建康新刻甚谬
　　李斯泰山碑咸阳志曰泰山碑秦相李斯书迹妙时古为世所重郑文寳模刋石于长安故都国子学今在文庙石皆剥落唯二世诏一面稍见
　　李斯秦望山碑在防稽今无
　　李阳氷新泉铭【阳氷赵郡人将作少监】廼阳氷最佳者人多以舒原舆之言称新驿记殊不知此碑胜百倍也阳氷名潮杜甫甥也后以字行因以为名而别字少温木虚海赋有云其下阳氷不冶隂火潜然则知与潮又且有理人多不知因详其説又有李腾善伪作阳氷书
　　碧落碑在绛州字虽多有不合法度防然布置美茂自有神气当以唐碑观之世传阳氷卧防三日毁其佳者数字又言道士写毕化鸟飞去后及字欠一笔尤为可笑不知古文正当如此耳【一云唐韩元嘉子李训等为妣房氏立】
　　诅楚文【俗云诅足文李斯篆在鳯翔府】有巫咸大沈攵【音故】湫【音夸】駞三种辞则一廼后人假作先秦之文以先秦古器比较其篆全不相类其伪明矣篆文皇本从自世传始皇谓与皋臭相似因去一画不足为病在前亦有如此者峄山数成等字皆与古异此碑用之及用秦权殹字作也葢知见峄山秦权而后创造者未必不欲人曰峄山用此法诚古也其如辨者何
　　史籕石鼔文【郑氏曰在鳯翔府宣和间移置东宫周宣王太史或云柱下史】
　　薛尚功法帖所载字完于真本多故不更具真本在燕都旧城文庙
　　崔瑗张平子碑【瑗字子玉安平人济北相碑在郑州前后两叚】字多用隶法不合説文郤可入印篆全是汉
　　古印式二册【即汉官威仪】无印本仆自集成者后人若不得见只于啸堂集古录十数枚亦可为法
　　五附用器品九则
　　王楚钟鼎篆韵七卷【楚字阙　　　人管衡州云仙观】衡州本字少所出在薛氏前
　　无衔钟鼎篆两册即薛旧本后重广作七卷恐人无别故去其衔亦间有带衔者
　　石鼔音后附诅楚文者乂载周穆王吉日癸巳之文石鼓郑樵音不可信
　　吕大临考古图十卷【大临字与叔永兴人】有黑白两様黑字者后为有韵图中欠璊玉彘白字者博山鑪上误画作人手
　　王球啸堂集古録二卷【球字防玉】正文共一百纸序防在外其间有古文印数十有一曰夏禹系汉巫厌水灾法印世俗传有渡水佩禹字法此印乃汉篆所以知之又一印曰孔夫音误是孙兹二字又有滕公墓铭郁郁作两字书且妄为剥落状然考之古法叠字只作二小画附其下秦时大夫犹只以夫字加二小画况此叠文者乎伪无疑矣
　　髙衍孙五书韵总五卷【衍孙字阙四明人】此书篆眞行草一字五体别体皆作小字随体分注可备初学者用间有差防宜自斟酌
　　徐篆【广陵人左散骑常侍】二徐字迹最多以其近世故不条具字鼎臣锴字楚金笔法【见前】
　　林罕字源偏旁小説三卷【罕字阙　　人国子博士】　此书言篆与相通源流亦自可采但有数説与説文悖却系阳氷变法知之足矣是字上从□巴上从已加防之类
　　葛删正续千字文虽是近人然字法极好千文有两续本不可无之别有陈道士冐名拟本不见好防间有碑刻惜其不多
　　六辩谬品六则
　　延陵季子十字碑在镇江人谓孔子书文曰呜呼有吴延陵君子之墓按古法帖上止云于乎有吴君子而已篆法敦古似乎可信今此碑妄増延陵之墓四字除之外三字是汉人方篆不与前六字合借夫子以欺后人罪莫大于此又且因君字作季字汉器蜀郡洗字半边正与此君字同用此法也以季字音显见其谬比干墓前有汉人篆碑亦有此説葢洪氏□释汉字源辨之甚眀此不复具
　　三坟书此伪本大不可信言词俗谬字法非古尚书无也字自此书有之乙戊字合□儿□此从心加一笔走字合□【音悼】此随俗作之字引脚其余颇多
　　古文尚书系后人不知篆者以夏竦韵集成亦有不合古防若言古今篇次文法同异姑存之言字画则去之
　　古文孝经内一篇大谬今文无之后人妄欲作古以古文字集成者观者当取其字
　　泉志闻有泉文近于道者可以广见又有妄作三皇币及禹时币不可为信卍此字人谓万字乃出古钱不见此书终不知也故引入以待好事者
　　戴侗六书故侗以钟鼎文编此书不知者多以为好以其字字皆有不若説文与今不同者多也形古字今杂乱无法钟鼎偏旁不能全有却只以小篆足之或一字两法人多不知此□【本音睘】加□不过为寰字乃音作官府之官村字从□邨不从寸木今乃书此为村引杜诗无村眺望賖为证甚误学者许氏解字引经汉时犹篆乃得其宜今侗亦引经而不能精究经典古字及以近世差谬等字引作正据□钟鋫锯尿屎等字世俗作钟钟鼎文各有详注卵字解尤为不到此书为一厄矣学者先观古人字书方知吾言之当
　　七隶书品七则
　　诸汉碑洪氏释备具其説更不再言
　　娄机汉字源六卷【机字彦发嘉兴人参知政亊】字法最好洪氏本有碑目在前
　　刘球碑本韵十卷外一卷纪源
　　隶韵两册麻沙本与韵为一副刋字体不好以其册数少乃可常用之故目此
　　洪适隶释二十七卷并释续二十一卷【适字景伯鄱阳人左仆射】皆汉碑释文隶释续画诸碑形及墓壁画像其碑多圭首或笏首上有垂虹或题防偏僻画则如影像状浑黒
　　洪适篆十卷以汉碑摸临偏旁竒古者上石石经遗字碑防稽蓬莱阁飜本破缺磨灭不异真古碑今无矣
　　佐书韵编姑苏顔氏本字比诸的为最多写得却不好以上书计三十九种美恶兼举学者皆当知之此等事业以博为贵数外更有文字不欲大繁始言其不可无者仆亦自有续古篆韵五卷疑字一卷附后未暇刋板且令学者传写又有説文续释方更删定同志能为刻之流传将来亦盛徳事
　　八字源八辩字
　　一曰科斗书科斗书者苍颉观三才之文及意度为之乃字之祖即今之偏旁是也画文像虾蟆子形如水虫故曰科斗
　　二曰籀文籀文者史籀取苍颉形意配合为之损益古文或同或异加之铦利钩杀大篆是也史籀所作故曰籀文
　　三曰小篆小篆者李斯省籕文之法同天下书者比籕文体十存其八故小篆为之八分小篆也既有小篆故谓籕文为大篆文云
　　四曰秦秦隶者程邈以文牍繁多难于用篆因减小篆为便用之法故不为体势若汉欵识篆字相近非有此法之也便于佐隷故曰隷书即是秦权秦量上刻字人多不知亦谓之篆误矣或谓秦未有且疑程邈之説故详及之
　　五曰八分八分者汉之未有挑法者也比秦隷则易识比汉隷则微似篆若用篆笔作汉隷字即得之矣八分与隷人多不分故言其法
　　六曰汉隶汉隶者蔡邕石经及汉人诸碑上字是也此体最为后出皆有挑法与秦同名其实异写法载前卷十七举下此不再敷
　　七曰欵识欵识文者诸侯本国之文也古者诸侯书不同文故形体各异秦有小篆始一其法近世学者取欵识字为用一纸之上齐楚不分人亦莫晓其谬今分作外法故末置之不欲乱其源流使可考其先后耳
　　附録
　　洗印法
　　图书久为油硃所炽者先于灯盏内浸一宿次日取出蘸香炉内灰用硬防刷干洗之若硃未尽更蘸刷以尽为度不损印文而清丽若新凡洗刷先当用防约定以防其滑此法最良
　　印油法
　　香油浸皁角于甆器内煎过放冷和熟艾成剂次加银硃以红为度入绢袋内用甆玉器盛之数日一飜忌铜锡器若日久油干复用煎下油滴取盛器内以印色置其上使自沁又不可自上浇下此法不蒸不炼久而益佳与好事者共之
　　世存古今图印谱式
　　宣和印谱四卷
　　晁克一图书谱一卷【又名集古印格】
　　王厚之复斋印谱一卷
　　顔叔夏古印谱二卷
　　姜防集古印谱二卷
　　吾衍古人印式二卷
　　赵孟頫印史二卷
　　取字法
　　碙砂　瓦粉　白龙骨　木贼草　蜜陀僧　白石脂　桑柴灰【各等分】　人言【少许】
　　右为细末先湿字后渗药末以熨斗熨之干随落摹印四妙
　　李阳氷曰摹印之法有四功侔造化寘受鬼神谓之神笔画之外得微妙法谓之竒艺精于一规矩方圆谓之工繁简相叅布置不紊谓之巧
　　书幼学也古以记录而已然笔法寓焉故学者必有师承始能名家笔铨墨旨人咸秘吝之篆籕之学又其甚焉者元吾子行作爲此书援证图牒捃摭金石论辩颇详观者如亲获指授信其能尽书之法也往者先君得刻本于燕都藏于家笥垂五十年不佞少好六书尝手观焉以日久漫漶因授于梓俾摹印者有所考据子行畸人也不必论其世传其可传者斯可矣

　　説郛卷九十七上
　　钦定四库全书
