<!-- { "loadSidebar": true } -->
　　端平甲午七月八日我师尅复彭城麾下洪福得亡金人手抄诗余于其中得一二篇廼知河朔幽燕浑厚之气至此散矣因録于后李国栋夏卿感怀云东金西木两暌违由此生男不足依但愿相忘不相顾莫言谁是复谁非防家能用三牲养千古空五防衣一把残骸着无处不归沟壑欲谁归自注云珞琭子曰东金西木定生五逆之男仆命庚申日甲申时政为此尔梁仲经哀辽东一首云守臣肉食头如雪夜半羣酋登雉堞十万人家靡孑遗马蹄殷染衣冠血珠玉盈车宫殿焚娟娟少女嫔羶荤路逢人语辛酸事骨痛心摧不忍闻我今来作辽阳客入境临风吊寃魄辽水无声辽地空萧萧暮雨天垂泣青绫惯睡直承明偏褧缦胡不称情见说豺狼当路立自怜乌鹊绕枝惊安边计防无何有忧国形骸太痩生何日凯还思旧职不才犹可荐咸英史舜元哀王旦一首云八月风高邉马壮健儿弯弓向南望铁门不守犯孤城失我堂堂仁勇将将军之起本儒臣纬武经文才过人墨磨盾鼻扫千字箭射防牙惊六军忆昔同时初上疏明日东华听宣谕我从金毂东廵逻公总干戈练征戍三月和兵好始修敌兵一夜袭通州练衣出郊虽频战氊帐沿河未肻休将军尽出兵如水烧敌之车破敌垒倒戈弃甲十万人乱辙靡旗三百里金甲煌煌金印光诏书命我守昆阳虽知人有百夫勇可奈仓无一日粮叛臣暗作开门防一虎翻为羣犬获胸中气愤爆雷声颔下欲张猬毛磔将军虽死尚如生万里遥忠义名昔闻陜右叚忠烈今见常山顔杲卿栋朽榱崩人短气平生况切同年义试歌慷慨一篇词定洒英雄千古泪王旦者昆阳守王子明也余于感怀篇着其无父子之道亡国之本也于哀辽东王旦篇着其败亡之迹以见天道之好还也

　　谈薮【厐元英】
　　王公衮字吉老宣子尚书之弟先墓在防稽西山为掌墓人奚泗所发公衮诉之郡杖之而已公衮愤甚奚泗受杖诣公衮谢罪公衮呼前劳以酒防劒斩之持其首诣郡宣子时为侍郎奏乞以已官赎罪诏给舎集议中书舎人张孝祥等议上诏赦之犹防一秩当时公衮孝名闻天下永嘉王十朋以诗美之公衮性甚和平居常若嬉笑人谓之笑面虎
　　甄龙友云卿永嘉人滑稽辨捷为近世之冠楼宣献自西掖出守以首春觞客甄预坐席间谓公曰今年春气一何太盛公问其故甄曰以果匳甘蔗知之根在公前而末已至此公为罚掌吏众訾其猥率游天竺寺集诗句赞大士大书于壁云巧笑倩兮美目盼兮彼美人兮西方之人兮孝庙临幸一见赏之诏侍臣物色其人或以甄姓名闻曰是温州狂生用之且败风俗上曰惟此一人朕自举之甄时为某邑宰趣召登殿上迎问曰卿何故名龙友甄罔然不知所对既退乃得之曰君为尧舜之君故臣得与防龙为友由是不称防犹得添倅后至国子监簿甄尝颂临安北山大佛头云色如黄金靣如满月尽大地人只见一撅禅人多许之
　　沈詹事特以坐叶丞相论恢复贬筠州沈方售一妾年十七八擕与俱行处筠凡七年既归呼妾父母以女归之犹处子时人以比张忠定公咏防稽潘方仲矩为安吉尉献诗云昔年单骑向筠州觅得歌姬共逺游去日正宜供夜直归来浑未识春愁禅人尚有香囊愧道士犹怀炭妇羞铁石心肠延夀药不风流处却风流
　　韩侂胄暮年以冬月擕家游西湖畵船花舆徧覧南北二山之胜末乃寘宴于南园族子判院与焉席间有献牵丝傀儡为土偶负小儿者名为迎春黄胖韩顾族子汝名能诗可咏即承命一絶云脚踏虚空手防春一人头上要安身忽然线断儿童手骨肉都为陌上尘韩大不乐不终宴而归未防祸作
　　唐小说记红叶事凡四其一本事诗顾况在洛乘间与一二诗友游苑中流水上得大梧叶题诗云一入深宫里年年不见春聊题一片叶寄与有情人况眀日于上流亦题云愁见莺啼栁絮飞上阳宫女断肠时君王不禁东流水叶上题诗寄与谁后十余日有客来苑中又于叶上得诗以示况曰一叶题诗出禁城谁人酧和独含情自嗟不及波中叶荡漾乘春取次行又明皇代以杨妃虢国宠盛宫娥皆衰悴不愿备掖庭尝书落叶随御沟流出云旧宠悲秋扇新恩寄早春聊题一片叶将寄接流人顾况闻而和之既逹圣听遣出禁内人不少或有五使之号况所和即前四句也其二云溪友议卢渥舎人应举之嵗偶临御沟见红叶上有诗云流水何太急深宫尽日闲殷勤谢红叶好去到人间其三北梦言进士李茵尝游苑中见红叶自御沟出上有题诗曰【与卢渥诗同】其四玉溪编事侯继图秋日于大慈寺倚阑楼上忽木叶飘坠上有诗曰拭翠敛愁蛾为欝心中事搦笔下庭除书作相思字此字不书名此字不书纸书向秋叶上愿逐秋风起天下有心人尽解相思死余意前三则本只一事而记者各异耳刘斧青中有御沟流红叶记最为鄙妄葢窃取前说而易其名为于祐云本朝词人罕用此事惟周清真乐府两用之归花游云信流去想一叶怨题今到何处六丑咏落花云飘流处莫赴潮汐恐断水上有相思字见得脱胎换骨之妙极矣清真名邦彦字美成徽宗时为待制提举大晟乐府
　　大溪山在广州境旧山有一洞其处所人不常识每嵗五月五日洞开则见之土人预备墨纸刷箒入其中以手摸石壁觉有罅隙若防刻者以墨刷其上纸覆其上印模而出洞亦随闭持所印纸视之或咒语或药方所得皆不同亦有不成字无所得者咒术药方应用无不效验葢南法之所出也
　　严州夀昌县道旁有朱买臣庙貌其地有朱池朱村居人多朱姓朱谦之诗云贫贱难堪俗眼低区区何事便云泥防稽乞得无他念祗为归来诧故妻束薪行道自歌呼越女安知有丈夫一见印章惊欲倒相防方悔太糢糊
　　渔溪云曩在筠州新昌县尝出游歴将至五峯马上遥见山中草木蠕蠕动疑为地震驭者云满山皆猴也数以千万计行人独过常遭戏虐每羣呼跳浪而至攀缘头目胸项手足衮成毛毬虽有兵刄亦无所施往往致死夜宿民家犬为虎衔去明日至寺问山中有虎乎曰无有何以无曰山中皆大林虎安敢来余曰林木森森虎所隠蔽何为不来曰大木上多防虎过其下鼠必鸣噪自防其毛投虎身着处必生虫则遍身疮烂以至乎死故畏不敢至方悟宣城包氏畵虎皆平原旷野茅苇丛薄中亦有棘枝寻丈未尝作林木者以此隋文帝云譬之猛虎人不能害反为毛间虫所蠧损又可证也主术见一卒妻美杀其夫而纳之宠嬖殊甚术有所佩首极利寝则枕之他日方寝此妇取匕首将杀之术觉惊问妇曰将杀汝术曰何故曰我夫为汝杀吾欲报仇术黙然乆之曰吾不忍杀汝当为汝别求夫乃尽集诸将使自择妇指一人即以嫁之丘宗卿同客谈此曰此【缺】
　　赵徳老常戏言眀州有三贱烧底贱着底贱吃底贱或问其故曰烧底是灯草着底是草鞋吃底是塩又云慈谿县有三荐茶店汤瓶不曽荐客店床上无藁荐大街上好放荐皆可资笑
　　蔡元定字季通博学强记通术数游朱晦翁门极喜之詹元善尤重之荐其康节之学命使定歴宻院劄令赴行在蔡虽不应命人犹以聘君称之晦翁以道学不容于时胡闳章疏并及蔡谓之妖人坐谪道州以死蔡善地理学每与乡人卜改定其间吉凶不能皆验及贬有赠诗者曰掘尽人家好丘陇寃魂欲诉更无由先生若有尧夫术何不先言去道州
　　谈渊【王陶】
　　天禧中泰州言澶州军士王贵至州自云得于阗国玉印一以献初太平兴国中贵昼日忽见使者至营急召偕行至河桥驿马已具即命乗之俄觉腾空而去顷之驻马但见屋宇宏丽使者使贵入其容卫制度悉为王者谓贵曰侯年如五十八当徃于阗国北通圣山取一异宝以奉皇帝宜志之遂复乗马凌云而旋军中失贵已数日矣验所乗即营卒之马也知州宋煦以闻奏太宗释之至是贵自陈年已五十八愿遵前戒西至于阗寻许其行贵至神州以道逺悔惧俄于市中遇一道士引贵至州城登髙原问所欲具以实对即命贵闭目少选令开目视见山川顿异道士曰此于阗国北境通圣山也复引贵至一池池中有仙童出一物授之谓曰持此奉皇帝再令瞑目俄顷复至泰州向之道士已失所在发其物乃玉印也文曰国玉赵万年永寳
　　建隆中曹彬潘美綂王师平江南二将皆知兵善战曹之识虑尤逺潘所不逮城既破国主李煜白纱衫帽见二公先见潘设拜潘荅之次见曹设拜曹使人附语曰介胄在身拜不及荅识者善其得体二公先登二舟召煜饮茶船前设一独木板道煜向之国主仪卫甚盛一旦独登舟徘徊不能进曹命左右翼而登焉既一啜曹谓李郎办装诘旦防于此同赴京师来晓如期而赴焉始潘甚惑之讵可放归曹曰船边独木板尚不能进畏死甚也既许其生赴中国焉能取死众方服其识量张邓公士逊三入相景祐五年与章郇公并命已七十五嵗后二十年西贼叛命即寳元康定之间措置乖方物议罪之张引年除正太傅致仕以小诗白郇公云赭案当衙并命时蒹葭衰朽倚璚枝如今我得休官去鸿入高防鳯在池近辅咸和焉当时轻薄少年改邓公诗云赭案当衙并命时与君两个没操持如今我得休官去一任夫君鹘露蹄闻者无不大哂也
　　江南徐有学问善谈吐古儒之流也李氏未归顺时奉王命至中朝便殿见艺祖升殿端笏缓颊而言曰江南李煜无罪陛下师出无名乆之艺祖再令敷奏乃曰李煜如地陛下如天李煜如子陛下如父天乃能盖地父乃能庇子艺祖应声荅曰既是父子安得两处吃饭无以对识者无不服艺祖神隽矣
　　翰林侍讲学士杜镐博学有识都城外有坟庄一日若有甘露降布林木子侄辈惊喜白于镐镐味之然不怿子侄启请镐曰此非甘露乃雀饧大非佳兆吾门其衰矣逾年镐薨有八防
　　太祖一日小宴顾江南国主李煜曰闻卿能诗可举一聨煜思乆之乃举咏扇诗云揖让月在手动握风满懐太祖曰满懐之风何可足尚从官无不叹服
　　太原王仁裕家逺祖母约二百余嵗形质眇小长约三四尺许两眼白睛皆碧饮防至少夜多不睡每月余忽不见数日复至亦不知其徃来之迹床头有桞箱可尺余封鎻甚宻人未尝见其中物尝戒诸孙辈曰如我出慎勿开此箱开即我不归也诸孙中有一无赖者一日恃酒而归祖母不在径诣床头取封鎻桞箱开之其中有一小铁箆子余无他物自此祖母竟不回矣

　　谈撰【虞裕】
　　万物之理虽有所谓易知事变之起亦有所谓难测易知者常也难测者变也君子道其常而已变则在所不论世人所为常者皆能言之或不明其所以此疑诞所自而生焉因摭所闻以析厥理有生斯有化有形斯有变释氏为湿生化生之类皆可以理而推然无情者能变而为有情若腐草化为萤陈麦变为蝶之类是也有情者或为无情若妇人化为石山蚯化为白鸽之类是也蛇化为雉形固不相若也雀化为蛤迹故不相类也不知者或以为异殆非造理者耳
