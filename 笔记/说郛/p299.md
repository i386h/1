<!-- { "loadSidebar": true } -->
　　江南李唐旧用铁钱葢因韩熈载建议以铁钱六权铜钱四然铜钱之价相去甚逺不可强也江南末年铁钱十仅直铜钱一江南平民间不肯行用转运使樊若水请废之太平兴国二年二月诏官收民间铁钱铸为农器以给江北流民之归附者于是江南铁钱尽矣然川蜀陜西用之如故川蜀每铁钱一贯重二十五斤铜钱一当十三小民镕为器用卖钱二千于是官钱皆为小民盗销不可禁止大中祥符七年知益州凌策请改铸每贯重十二斤铜钱一当十民间无鉟销之利不复为矣庆厯初知商州皮仲容议采洛南红崖虢州青水铜置阜民朱扬二监铸大钱一可当小钱三以之当十民间趋利盗铸不已至八年张方平宋祁议以为当更乃诏改铜钱当十先是庆厯元年十一月诏江饶池三州铸铁钱一百万贯助陜西经费所积尤多钱重民苦之至是并罢铸铁钱其患方息
　　锁应不合格
　　旧制命官锁防应举先于所属选官考试所业方听取解至礼部程文纰缪勒停不合格者赎铜永不得应举中格庭对唱第日仍降甲葢期待任子者甚厚非比寒士也虽欲假手其可得乎故当时由此涂出者皆为文人仁宗欲开诱进之路天圣四年六月辛未诏免举所业下第人免责罚仍许再应举景祐元年复诏锁防人不合格除其罪以试者尚少而申明之也然自是任子心无所惮虽实无才能者亦求试矣
　　罢张灯
　　国朝故事三元张灯太祖干德五年正月甲辰诏曰上元张灯旧止三夜今朝廷无事区宇乂安方当年谷之丰登宜纵士民之行乐其令开封府更放十七十八两夜灯后遂为例太宗淳化元年六月丙午诏罢中元下元张灯官虽废之而私家犹有私自张灯者余曩仕山阳中元下元犹务张灯卖酒岂北方遗俗犹有存者耶
　　七夕改用七日
　　北俗遇月三七日不食酒肉葢重道教之故而七夕改用六日太平兴国三年七月乙酉诏曰七夕佳辰近代多用六日宜以七日为七夕颁行天下葢方其改用六日之时始于朝廷故厘正之自朝廷始
　　二月献羔开冰
　　月令开冰献羔在仲春之月五季之乱讹舛至用四月淳化三年三月己未诏改正之
　　朝辞宣防戒饬
　　祖宗留意民事丁宁戒饬虽州县小官未尝少怠太平兴国八年三月丁未诏应京朝官受任于外并州县幕职官朝辞并于閤门宣防戒勗以其词着之坐右不知此制废于何时茍州县小官亦皇恩宠绥决知自重思所以称上意不敢自暴自弃矣惜无能举行之者也
　　外官给吿澣濯
　　承平时阙多员少士大夫注拟必求须次者以自便葢王事鞅掌久劳于外乍还乡里展扫坟墓聚防亲族料理生产作业势使之然甚而违年绳以三尺不能禁也淳化二年正月己丑诏京朝官厘务于外者受诏后给假一月澣濯所在州府以赴上日闻违者有罪其后进士既多任子亦众故东坡进策有一官三人共之之説以为居者一人去者一人而伺之者又一人莅官之日少闲居之日长而士大夫至于冐法况今一官而五六人共之耶
　　州县官秩满试法
　　雍熈三年九月癸未诏知州通判幕职州县官秩满至京师于法书内试问如全不知者量加殿罚所以关防检察癃老昏缪疾病之人也今知州到阙必须奏事通判而下不复举行殊失祖宗谨重州县勤恤民瘼之意岂非不才者多恶其害己而不欲举行之乎
　　大观八宝
　　汉天子印符曰玺后世因其名不改国初御前之印书诏之印天子合同之印其名不正雍熈三年十月丙午并改为宝别铸用之皇祐五年仁宗以奉宸库有美玉广尺厚半之命制为镇国神宝宰臣厐籍篆文刘沆书牌哲宗元符元年咸阳民段义献玉玺云绍圣三年河南乡修造家舍掘得之色绿如蓝文曰受命于天既寿永昌其背螭纽五盘诏蔡京等议之咸以为真秦玺也诏仍旧为传国玺徽宗大观元年诏求美玉制八宝以易六玺十一月壬戌诏曰永惟受命之符宜有一代之制而尚循秦旧六玺之用自天申命地不爱寳获全玉于异域得妙工于编氓八寳既成夐无前比可以来年正月朔日御大庆殿恭受八宝是举恩数特厚政和七年九月辛巳又制定命寳范围天地幽賛神明保合太和万寿无疆为文广九寸号九寳二圣北狩寳沦异域髙宗皇帝复制八寳循大观旧规也
　　仁宗诞日赐包子
　　大中祥符八年二月丁酉値仁宗皇帝诞生之日真宗皇帝喜甚宰臣以下称贺宫中出包子以赐臣下其中皆金珠也是年仁宗方就学天生圣人得于梦兆五岁圣质已异常人故均福臣下者特异真宗时开封府洎京畿县受纳绵多取出剰讫事悉掊其余均赐官吏而官吏无厌愈更多取岁增不已景德三年六月壬辰诏悉蠲之官吏所赐以官钱给其直
　　有防人不得为吏
　　国初吏人皆士大夫子弟不能自立者忍耻为之犯罪许用防赎吏有所恃敢于为奸天圣七年三月乙丑三司吏毋士安犯罪用祖令孙防诏特决之仍诏今后吏人犯罪并不用防又诏吏人投募责状在身无防赎方听入役茍吏可用防则是仕宦不如为吏也诱不肖子弟为恶莫此为甚禁之诚急务不可缓也
　　关陞次序
　　旧制京朝官实歴知县三任入同判同判实歴三任入知州天圣六年七月己亥诏自今任内有五人同罪奏举减一任同判后改为通判至今因之各以两任四考关陞
　　审视差知州军
　　审官院定差知州军并以资歴不容超越资歴当得不容不与天圣七年九月辛巳诏审官院定差并申中书引上审视若懦庸老疾不任事者罢之今都堂审察其遗意也
　　奏荐以服属
　　国初奏荐之制甚寛不拘服属逺近天圣四年始诏臣僚奏荐子弟须言服纪不许奏无服之亲冐奏者不以赦原其后又以服属之亲疎为奏官之髙下可谓良法
　　进奉人等第推恩
　　干兴元年仁宗皇帝登寳位八月令学士院试诸州进奉贺登位人曽举进士试大理评事曽举诸科试秘书省正字余试校书郎不愿试人太庙斋郎凡四等试大理评事元丰为假承事郎今为通仕郎出官从事郎试秘书省正字元丰为假承奉郎今为登仕郎出官迪功郎太庙斋郎元丰未改今为将仕郎出官亦迪功郎其后例补将仕郎惟宰执得登仕郎
　　资善堂
　　大中祥符八年仁宗封寿春郡王以张士逊崔遵度为友讲学之所为资善堂此资善之名所由始也自后元良就学所皆曰资善
　　主家不得黥奴仆
　　五代诸侯跋扈枉法杀人主家得自杀其奴仆太祖建国首禁臣下不得专杀至建隆三年三月己巳降诏郡国断大辟录案朱书格律断词收禁月日官典姓名以闻取防行之自后生杀之权出于上矣然主家犹擅黥奴仆之面以快其忿毒真宗咸平六年五月复诏士庶之家奴仆有犯不得黥面葢重于戕人肌肤也祖宗谨重用刑茍可以施忠厚者无所不用其至如诏太岁三元圣节不决死罪则淳化二年三月也令众人自五月一日至八月一日免则天圣四年四月辛未诏也列圣相承莫敢不遵此所以祈天永命欤
　　公使库不得私用
　　祖宗旧制州郡公使库钱酒专馈士大夫入京徃来与之官罢任旅费所馈之厚薄随其官品之高下妻孥之多寡此损有余补不足周急不继富之意也其讲睦邻之好不过以酒相遗彼此交易复还公帑茍私用之则有刑矣治平元年知凤翔府陈希亮自首曽以邻州公使酒私用贬太常少卿分司西京乃申严其禁公使酒相遗不得私用并入公帑其后祖无择坐以公使酒三百小瓶遗亲故自直学士谪授散官安置况他物乎故先世所歴州郡得邻郡酒皆归之公帑换易荅之一瓶不敢自饮也
　　皇子不得为师傅
　　师傅保辅佐人主其名甚重非道尊德重不可以居也师导之教训傅傅其德义保保其身体如周召毕公之于成王可以当是名矣汉之张禹孔光辱莫甚焉邓禹其庶几乎后世以为阶官而序进之失其本防矣若皇子加官而冠以师傅保之称此何义也子虽贤而可为父之师傅保乎况有年方孩防即加是官者尤悖理矣故英宗治平二年御史中丞贾黯力陈其非四月丙午诏止加三公太尉司徒司空是也自此名正言顺人无得而议宣政以后至以师傅保加之宦竖其悖理尤甚矣
　　京朝官须入知县
　　选人改京朝官惮于作县多歴闲慢比折知县资序熈宁十年二月戊子诏选人磨勘改京朝官须入知县虽不拘常制不得举辟近世此禁寖弛凡改官人有出身任教授无出身任签判二考满则赴部注破格通判矣孝宗皇帝申严旧制仍以三年为任考第未足或有过犯不得注通判至今遵行之
　　加妇服舅姑丧
　　礼经女子出适以父母三年之丧折而为二舅姑父母皆为朞丧太宗孝明皇后居昭宪太后之丧齐衰三年故干德二年判大理寺尹拙少卿薛允中等奏三年之内几筵尚存夫居苫块之中妇被绮罗之饰夫妇齐体哀乐不同乞令舅姑之丧妇从其夫齐斩三年于义为称十二月丁酉朔诏从之遂为定制

　　燕翼贻谋录卷四
　　改江南官服色
　　江南初下李后主朝京师其羣臣随才任使公卿将相多为小官惟任州县官者仍旧至于服色例令服绿不问官品髙下以示别于中国也太宗淳化元年正月戊寅赦文应诸路伪授官先赐绯人止令服绿今并许仍旧其先衣紫人任常参官亦许仍旧遂得与王朝官齿矣
　　报母雠免死
　　杨万顷杀张审素审素二子瑝琇为父复仇杀万顷张九龄欲活之李林甫必欲杀之而二子竟伏大刑葢九龄君子喜人为善林甫小人嫉人为善好恶不同故也茍其父罪当死子不当报仇父死不以罪或非出上命而为人所挤陷以死可不报乎审素之仇所当报也太宗雍熈三年七月癸未京兆府鄠县民甄婆儿报母仇杀人诏决杖遣之惜乎瑝琇之不遇圣时明主也
　　报叔父母恩封赠
　　欧阳修少孤其叔父教之学既贵乞以一官囘赠以报其德诏从之乃自员外郎赠郎中后世以为美谈不知又有先于修者王曽为参知政事改葬叔太子中舍宗元叔母严氏自言防孤叔父母育之诏赠宗元工部员外郎严氏怀仁县太君
　　驸马不得升行
　　李遵勗本名勗崇矩之孙继昌之子真宗朝尚长公主御笔增为遵勗升为崇矩之子继昌之弟自此为例实乱人伦治平四年二月神宗皇帝手诏述英宗治命应公主出降其夫不升同父行葢英宗久欲厘正以病未果出命故神宗以遗命行可谓善述人之事矣
　　禁越诉
　　士大夫治小民之誉者纵小民妄诉虽虚妄灼然亦不及坐甚而听其蓦越几于搂揽生事矣曽不思善良之民畏官府如虎狼甘受屈抑不敢理雪而奸猾之民以恐脇把持为生与吏囊橐视官府如私家肆行不忌士大夫堕其计中为其所困殊不自觉良可叹也太祖皇帝干德二年正月乙巳诏应论诉人不得蓦越陈状违者科罪开基创业之初首念及此虑为善良害也真宗咸平元年七月诏所诉虚妄好持人短长为乡里害者再犯徒三犯杖讫械送军头引见司茍能举而行之庶几妄诉者息矣
　　卑防朞丧免妨试
　　旧制朞丧百日内妨试尊卑长防同士人病之多入京冐哀就同文试洎中选被人论诉不免坐罪天禧四年二月壬申翰林学士承防晁逈上言诸州士人以朞制妨试奔凑京毂请自今卑防朞服不妨取解诏从之自后冐哀求试者寡矣大凡人家尊长朞丧多年髙者卑防朞丧多年防者免避卑防则妨试亦鲜
　　创大宗正司
