<!-- { "loadSidebar": true } -->
　　分宜石
　　袁州分宜县江水中产石一种青石色稍坚而温润扣之有声纵广不过六七寸许亦希罕不尝得土人于水中采之磨为研发墨宜笔但形制稍朴须借镌礲
　　钟乳石
　　州金华县智者三洞洞中产石巉岩如雪洞土间有县石如钟乳灰白嵌空顷余于洞土获一石大如拳髙数寸若二龙交尾纒戏鳞鬛爪甲悉备石之中有数窍因植溪荪为好事者求去亦疑钟乳防化所成又洞中有石鼔石磬击之各有声














　　渔阳石谱【渔阳公】
　　牛僧孺好石石有一品逺近代士大夫如米芾亦好石除知无为军郡宅有怪石芾具公服拜之呼为石丈时人诮之不恤也及研山一名喜岭上有一天池不假凡水可以濡笔天壤间奇物也东坡好石获一石于壶口民家名曰壶中九华谓九华之体而小也元章相石之法有四语焉曰秀曰瘦曰雅曰透四者虽不能尽石之美亦庶几云仍疏平生所见竒石如右








　　宣和石谱【常懋】
　　神运昭功
　　右二峰甲品独神运峰广百围王锡爵盘固候居艮岳道中束石为小亭以苑之髙五十尺卿云万态奇峰
　　萼緑华堂
　　石甲乙为品第悉与锡号守吏以奎画刻于石之阳惟神运峰前诸石以金实其字余皆青黛而已
　　朝升龙　　望云坐龙　　揵霞　　万寿老松
　　御日　　　扪参　　　　吐月　　排云
　　衡斗　　　雷门　　　　月窟　　蹲豹
　　　　　　坐狮　　　　堆青　　凝碧
　　金鼇　　　玉　　　　叠翠　　独秀
　　曳烟　　　□云　　　　风门　　雷穴
　　玉秀　　　玉窦　　　　鋭云　　巢凤
　　登封　　　日观　　　　蓬瀛　　须
　　老人　　　称　　　　　索星　　庆云
　　瑞霭　　　溜玉　　　　喷火　　叠玉
　　藂秀岩　　舞仙　　　　玉麒　　南屏风
　　伏犀　　　怒猊　　　　仪凤　　乌龙尾
　　拔秀　　　凝翠　　　　留云　　宿雾
　　藏燕谷　　抟云屏　　　积雪　　滴露岩
　　抱犊　　　桂岩　　　　太平岩　玉京独秀










　　太湖石志【范成大】
　　太湖石
　　石出西洞庭多因波涛激囓而为嵌空浸濯而为光莹或缜润如珪瓉廉刿如剑防矗如峰峦列如屏障或滑如肪或黝如漆或如人如兽如禽鸟好事者取之以充苑囿庭除之翫
　　石生水中者良嵗久波涛冲激成嵌空石面鳞鳞作靥名曰弹窝亦水痕也扣之铿然声如磬
　　鼋山石
　　石坚润可碑可础可柱可磩
　　一名旱石苏州志云坚润如玉击之有声刻碑惟此最佳用之压堦世亦罕比
　　小洞庭
　　在龙山之南有石如七十二峰
　　绮里东南五里圻村山路临水一石青緑色周二十余步上有峰七十二因名
　　鸡距石
　　鼋山之下有如鸟立者
　　神钲石
　　林屋洞中有若钟鼓扣之其声清越
　　石板
　　在石公山下平坦可坐数人
　　鹰头石
　　缥缈峰上有如鸷鸟峙
　　石
　　霄汉岭南有若者
　　石屋
　　龙头山侧多嵌空如屋
　　龙舌石
　　新安保之西有石长而鋭者
　　石壁
　　东洞庭丰圻之南有大石若屏栁毅所扣也
　　僊人石
　　寒山西岸有若踞坐趺迹宛然
　　鼋殻石
　　鼋山之下有若蹒跚见水面
　　舟人往来恐有触突之患故语云东抵鼋殻西抵鼋山两舟连网悭过中间
　　蟹殻石
　　二鼍之南有若鼋殻而小
　　龙牀石
　　石公山下有若牀者
　　谚云石蛇一半露鼋头微微出行舟见两山下有龙牀没



　　説郛卷九十六下
<子部,杂家类,杂纂之属,说郛>
　　钦定四库全书
　　説郛卷九十七上　　　　元　陶宗仪　撰汉晋印章图谱【王厚之】
　　纽制
　　一曰黄金槖駞钮
　　二曰金印钮
　　三曰铜印駞钮
　　四曰涂金钮
　　五曰铜印钮
　　六曰涂银钮
　　七曰铜印环钮
　　八曰铜印鼻钮




<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
<子部,杂家类,杂纂之属,说郛,卷九十七上>
　　学古编【吾丘衍】
　　三十五举
　　一举曰科斗为字之祖象虾防子形也今人不知乃巧画形状失本意矣上古无笔墨以竹挺防漆书竹上竹硬漆腻画不能行故头麤尾细似其形耳至于笔古谓笔为聿苍颉书从手持半竹加画为聿□秦谓不律由切音法云
　　二举曰今之文章即古之直言今之篆书即古人平常字歴代更变遂见其异耳不知上古初有笔不过竹上束毛便于写画故篆字肥痩均一转折无棱角也后人以真草行或痩或肥以为美茂若笔无心不可成体今人以此笔作篆难于为古人尤多若初学未能用时略于灯上烧过庶防便手
　　三举曰学篆字必须博古能识古器则其欵识中古字神气敦朴可以助人又可知古字象形指事防意等未变之笔皆有妙防于説文始知有味矣前贤篆之气象即此事未尝用力故也若看模文终是不及
　　四举曰凡习篆説文为根本能通説文则写不差又当与通释兼看
　　五举曰字有古今不同若检説文颇觉费力当先熟于复古编大槩得矣
　　六举曰篆书多有字中包一二画如日字目字之类若初一字内画不与两头相黏后皆如之则为首尾一法若或接或否各自相异为不守法度不可如此又圆防圆圈小篆无此法古文有之口字作三角形不可引用学者慎勿于难写防妄意増入
　　七举曰篆法匾者好谓之□【音果】匾徐铉谓非老手莫能到石鼔文字也
　　八举曰小篆一也而各有笔法李斯方圆廓落李阳氷圆活姿媚徐如无垂脚字下如钗股稍大锴如其兄但字下如玉箸微小耳崔子玉多用法似乎不精然甚有汉意李阳氷篆多非古法効子玉也当知之
　　九举曰写成篇章文字只用小篆二徐二李随人所便切不可写词曲
　　十举曰小篆俗皆喜长然不可太长长无法但以方楷一字半为度一字为正体半字为垂脚岂不美哉脚不过三有无可奈何者当以正脚为主余略收短如幡脚可也有下无脚字如□□□等却以上枝为出如艸木之为物正生则上出枝倒悬则下出枝耳
　　十一举曰凡写碑匾字画宜肥体宜方圆碑额同此俱以小篆为正不可用杂体
　　十二举曰以鼎篆古文错杂为用时无迹为上但皆以小篆法写自然一法此虽易求却甚难记不熟具法未免如百家衣为识者笑此为逸法正用废此可也
　　十三举曰凡□【音□】圈中字不可填满但如斗井中着一字任其下空可放垂笔方不觉大圈比诸字亦须略收口不可圆亦不可方只以炭墼【音击】范子为度自好若□□等字须臾放小若印文中匾口井口字及子字上口却须畧寛使口半见空稍多字始浑厚汉印皆如此
　　十四举曰写篆把笔只须单钩却伸中指在下夹衬方圆平直无有不可意矣人多不得师传只如常把笔所以字多欹斜画亦不能直且字势不活也若初学时当虚手心伸中指并二指于几上空画如此不抝方可操笔此説冣要学者审之其益甚矣
　　十五举曰凡篆大字当虚腕悬笔手腕着纸便字不活相多有人不能用笔用棕榈条及纸个等物皆俗夫所为士大夫不可用此
　　十六举曰汉篆多变古法许氏作説文救其失也十七举曰隶书人谓宜匾殊不知妙在不匾挑防平硬如折刀头方是汉隶书体括云方劲古折斩钉判鐡备矣隶法颇深具其大略
　　十八举曰汉有摹印篆其法只是方正篆法与隶相通后人不识古印妄意盘屈且以爲法大可笑也多见故家藏汉印字皆方正近乎隶书此即摹印篆也王球啸堂集古録所载古印正与相合凡屈曲盘回唐篆始如此今碑刻有顔鲁公官诰尚书省印可攷其説
　　十九举曰汉魏印章皆用白文大不过寸许朝爵印文皆铸盖择日封拜可缓者也军中印文多凿盖急于行令不可缓者也古无押字以印章为官职信令故如此耳自唐用朱文古法渐废至宋南渡絶无知者故后宋印文皆大谬
　　二十举曰白文印皆用汉篆平方正直字不可圆纵有斜笔亦当取巧写过
　　二十一举曰三字印右一边一字左一邉两字者以两字防与为一字防相等不可两字中断又不可十分相接
　　二十二举曰四字印若前二字交界畧有空后二字无空须当空一画地别之字有有脚无脚故言及此不然一边见分一边不分非法度也
　　二十三举曰轩斋等印古无此式唯唐相李泌有端居室三字印白文玉印或可照例终是白文非古法不若则从朱文
　　二十四举曰朱文印用杂体篆不可太恠择其近人情免费词説可也
　　二十五举曰白文印用崔子玉写张平子碑上字及汉器上并碑葢印章等字最为第一
　　二十六举曰凡姓名表字古有法式不可随俗用杂篆及朱文
　　二十七举曰白文印必逼于边不可有空空便不古二十八举曰朱文印不可逼边须当以字中空白得中防为相去庶免印出与边相倚无意思耳字宜细四傍有出笔皆滞边边湏细于字边若一体印出时四边虚纸昻起未免边肥于字也非见印多不能晓此粘边朱文建业文房之説
　　二十九举曰多有人依欵识字式作印此大不可葢汉时印文不差如此三代时郤又无印学者慎此周礼虽有玺节及职金掌辨其媺恶掲而玺之之説注曰印其实手执之卩【音节】也正面刻字如秦氏玺而不可印印则字皆反矣古人以之表信不问字反淳朴如此若战国时苏秦六印制度未闻淮南子人闻训曰鲁君召子贡授以大将军印刘安寓言而失词耳
　　三十举曰道号唐人虽有不曽有印故不可以道号作印用也三字屋扁唐却有法
　　三十一举曰凡印文中有一二字忽有自然空缺不可映带者听其自空古印多如此
