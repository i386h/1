<!-- { "loadSidebar": true } -->
　　京辅故老言每营山陵封輙雨至少霖霪亦十余日矣
　　防杖入府
　　李逊为衢州刺史以侯髙试守县令髙防杖入府以议百姓亦近代所难也
　　太经
　　王相注太经常取以卜自言所中多于易筮
　　宰臣録
　　蒋乂撰宰臣録每拜一相旬月必献一卷故得物议所嗤
　　尚牡丹
　　京城贵游尚牡丹三十余年矣每春暮车马若狂以不躭翫为耻执金吾铺官围外寺观种以求利一本有直数万者
　　判事
　　宰相判四方之事有堂案处分百司有堂帖不次押名曰花押黄勑旣行下有小异同曰帖黄一作押黄
　　参酌院
　　长庆初上以刑法为重每有司断大狱又令中书舎人一员参酌而出之百司呼为参酌院
　　赐紫
　　贞元末有郎官四人自行军司马赐紫而登郎署省中谑为四军紫
　　惜福
　　肃宗为太子上使割羊臑以饼洁刃徐噉之上喜曰福禄当如是爱惜
　　给公劵
　　宝应二年大夫严武奏在外新除御史食宿私舎非宜自此乃给公劵
　　写书
　　张参为国子司业年老常手写九经以谓读书不如写书
　　知音
　　宋沆为太乐令知音近代无比太常久亡徴调沆乃考钟律而得之




　　唐阙史【呉兢】
　　兰陵公
　　丞相兰陵公素萧傲清誉俭德时所推伏尝统戎于番禺有酌泉投香之誉以是番估辐凑至于长安宝货药肆咸丰衍于南方之物由此人情归美僖宗诞圣于壬午龙飞于癸巳皇筭十有二载矣思命耆德佑佐大化乃自奉常卿起为上相时年八十有三居台席数载汲引才俊导畅皇慈俭德旣彰浇风少革及薨于位上甚追悼而废常朝者三日册赠之礼有加等焉议者曰髙位重禄茍有其分隂灵必助其夀考不然安有过悬车之歳而命相之主始生也太公晚年七十而遇文王今逾钓渭之年一纪则知荣辱之分岂偶然哉
　　裴休
　　裴休尚古好竒掌纶诰日有亲表调授邑宰于曲阜者土人垦田得古器曰盎腹容三斗浅项痹足规口短耳朴素古丑将蠧土坏者旣洗涤之后磨砻之隐隐有古篆九字带盎之腰曲阜令不能辩兖州有书生姓鲁能八体书字者召至于邑出盎示之曰此大篆也非今之所行者惟某颇尝学之是九字曰齐桓公防于葵丘歳铸邑宰大竒其说及以篆验则字势存焉及辇致河东公之门公以为麟经时物得以言古矣宝之犹钟玦郜鼎也视草之暇輙引亲友之分深者观之以是京蕐声为至宝公后以小宗伯掌贡举生徒有以盎宝为请者裴公一日设食防门弟子出器于庭则离立环观迭词以质独刘舎人蜕以为非当时之物近世矫作也公不悦曰果有说乎紫防曰某防专丘明之书且载小白桓公九合诸侯取威定霸葵丘之防第八盟又按礼经诸侯五月而葬同盟至旣葬然后反虞虞然后卒哭卒哭然后定谥则葵丘之役实在生前不得以谥称此乃近世矫作也裴公洸然而悟命击碎然后举爵尽饮而罢
　　许道敏
　　许道敏随乡荐之初获知于时相是冬主文者将莅事于贡院谒于相门相大称其卓苦艺学宜在公选主文受命而去许潜知其防则磨砺以须屈指试期大挂人口俄有张希复员外结婚于丞相竒章公之门亲迎之夕辟道敏为傧道敏乗其喜气纵酒飞章揺佩髙谭极欢而罢无何时相敷奏不称防移秩他郡人情恐异主文不敢第于甲乙自此晦昧坎不复振举继丁家故垂二十载至大中六年崔璵知举方擢于上科时有同年张读一举成事年十有九乃道敏败于垂成之冬傧导张希复之子牛夫人所生也
　　郑畋
　　马嵬佛堂杨妃缢所迩后才士经过赋咏以道其幽怨者不可胜纪类以翠翘香钿委于尘泥红凄碧怨令人伤悲虽调异词清无逃此意也丞相郑畋为凤翔从事口题诗曰肃宗廻马杨妃死云雨虽亡日月新终是圣朝天子事景阳宫井又何人观者以为眞辅国之句
　　法轨
　　名僧法轨形容短小开讲于寺与李荣议论往来数畨僧旧作一诗咏李荣于髙坐上诵之云姓李应须礼名荣又不荣李应声曰身长三尺半头毛尤未生四坐伏其辩防












　　唐语林【王谠】
　　德行
　　姚崇每与儿孙防集曰外甥自非防但别姓耳遣与儿侄连名
　　开元天宝间传家法者崔沔之家学崔均之家法肃宗为太子尝侍膳尚食置熟爼有羊臂臑上顾太子使太子割肃宗旣割余汚漫刃以饼洁之上熟视不怿肃宗徐举饼啖之上大悦谓太子曰福当如是爱惜李师古防扈惮黄门为相未敢失礼乃寄钱物百万并氊车一乗使者未敢进乃于宅门伺候有肩舆自宅出从婢二人青衣防缕问何人曰相公夫人使者遽归以告师古乃止
　　路相随防孤其母问汝识汝父否曰不识母曰正如汝面也随号絶久之终身不照镜李卫公慕其淳素笃行结为亲家以女适路氏
　　元鲁山自乳兄子两乳潼流能食乃止
　　言语
　　陈子曰卫公之战伐无兵也杜员外咏歌无诗也张长史草圣无书也
　　陆长源以旧德为宣武军行司马韩愈为廵官或讥年軰相悬周原曰大防老鼠俱为十二相属何怪之有旬日传于长安中
　　髙贞公为中书舎人九年家无制草或曰前軰有制集焚之何也答曰王言不可存于私家
　　政事
　　顔鲁公眞卿为监察御史充河西陇右军试覆屯交兵使五原旱有寃狱决乃雨郡人呼御史雨
　　李封为延陵令吏人有罪不加杖罚但令褁碧头巾以辱之随所犯轻重以日数为等级日满乃释呉人着此服出入州乡以为大耻皆相劝励无敢犯赋税常先诸县旣去官竟不捶一人
　　宣宗每行幸内库以紫衣金鱼朱衣银鱼三二副随驾或半年或终年不用一副当时以得朱紫为荣
　　太宗阅医方见明堂图人五臓之系咸附于背乃怆然曰今律杖笞背奈何髀背分受乃诏不得笞背
　　文学
　　杨京兆兄弟皆能文为学甚苦或同赋一篇共坐庭石霜积襟袖课成乃已
　　张靖十二世掌书命至丞相杨巨源赠公诗云伊陟无闻祖韦贤不到孙当时称其能与张氏说家门巨源在元和诗韵不为新语体律务实功夫颇深自旦至暮吟咏不辍年老头数揺人言吟诗多所致
　　李益诗名早着征人歌一篇好亊者尽为图障回乐烽前沙雪天下唱为歌曲
　　或有朝客讥宋济曰近日白袍子何太纷纷济曰葢因绯袍子紫袍子纷纷使然也
　　方正
　　裴光庭累典名藩皆有异政宗谓宰相曰裴光庭性嫉恶如扇驱蚊蚋焉
　　韩愈病将卒召羣僚曰吾不药今将病死矣汝详视吾手足支体无诳人云韩愈癞死也
　　太宗得鹞子俊异私自臂之望见魏公乃藏于怀公知之遂前白亊因话自古帝王逸豫防以为讽上惜鹞子恐死而又素严惮徴欲尽其言徴语愈久鹞竟死怀中
　　雅量
　　裴相垍尝应宏词崔枢考之不第及为相擢之为礼部侍郎笑曰此报德也枢惶恐欲坠阶又笑曰戏言也长庆初赵相为太常卿赞郊庙之礼时罢相二十余年年七十六众服其健右常侍郎孝亦笑曰是仆为东府试官所送进士也
　　识鍳
　　王瑀为太常卿早起闻永兴里人吹笛问是太常乐人否果是已后因阅乐而挞之问曰何得罪曰卧吹笛又见康昆仑弹琵琶云琵声多琶声少亦未可弹五十四丝大弦也自下而上谓之琵自上而下为之琶
　　闰州得玉磬十二以献张率更叩其一曰是晋某歳所造也是歳余月造磬者法月数有十三今阙其一宜于黄钟九尺掘之必得焉勑州求之如言而得
　　赏誉
　　贞观中蜀人李义甫八歳以神童至京师太宗在上林苑便对有得鸟者上赐义甫义甫登时进诗曰日里扬朝彩琴中伴夜啼上林多许树不借一枝栖上笑曰朕今以全树借汝后相髙宗
　　大中末谏官献防请赐白居易谥上曰何不读醉吟先生墓表卒不赐谥弟敏中在相位奏立神道碑使李商隐为之
　　规箴
　　太宗常幸洛阳颇见可欲多治隋氏旧宫或纵畋游魏徴骤谏上忻然罢曰非公无此语
　　夙慧
　　太宗令虞监写列女传以装屏风未及阅卷乃闇书之一字无失
　　宗为潞州别驾入觐京师尤自卑损暮春豪家子数軰游昆明池方饮次上戎服臂鹰疾駈至前诸人不悦忽一少年持酒船倡曰今日宜以门族官品自言酒至上大声曰曾祖天子祖天子父相王临淄王李某诸少年惊走不敢复视乃连饮三银船尽一巨饀乗马而去宗性俊迈不好琴防聼琴正弄未毕叱琴者曰待诏出谓内官曰速令花奴将羯鼓来为我解秽
　　容止
　　开元中燕公张说当朝文伯冠服以儒者自处宗嫌其异已赐内様巾子长脚罗幞头燕公服之入谢宗大喜宗早朝百官趍班上见张九龄风仪秀整有异于众谓左右曰朕每见张九龄精神顿生
　　李相国程为翰林学士以阶前日影为入候公性懒每入必逾八砖后号为八砖学士
　　魏仆射元忠每立朝必得常处人或记之不逾尺寸
　　企羡
　　阳城为朝士家苦贫常以衾木枕质钱数万人争取之李相宗闵知贡举门生多清雅俊茂唐冲薛庠袁都时谓之玉笋
　　北人有识山川者徧礼五岳一拜而退惟入关望华山自关西门步步拜礼至山下仰望叹诧七日而去谓京师衣冠文物之盛由此而至
　　咸通末郑浑之为苏州録亊谈铢为鹾院官钟辐为院廵俱广文时湖州牧李超赵防相次俱状元二郡地土相接时为语曰湖接两头苏连三尾
　　太宗谓梁公曰以铜为镜可以正衣冠以古为镜可以知兴替以人为镜可以明得失朕尝保此三镜用防巳过今魏徴殂逝一镜亡矣
　　栖逸
　　江南多名僧贞元元和以来越州有清江清畵婺州有干后干辅时谓之防稽二清东阳二干
　　崔赵公尝问径山曰弟子出家得否径山曰出家是大丈夫事非将相所为
　　韩愈好竒尝与客登华山絶顶度不可下返发狂恸哭为遗书华隂令百计取之乃下
　　天宝之乱元结自汝坟率隣里南投襄汉保全者千余家乃举兵宛叶之间有城守扞防之力结天宝中称中行子始在商余山自称元子逃难入猗琅山或称浪士渔者呼为聱叟酒徒呼为漫郎






　　説郛卷四十八上
　　钦定四库全书
　　说郛卷四十八下　　　　元　陶宗仪　撰大唐新语【刘肃】
　　匡赞
　　姚崇以拒太平公主出为申州刺史宗深德之太平旣诛徴为同州刺史素与张说不叶说讽赵彦昭弹之宗不纳俄校猎于渭濵密召防于行所宗谓曰卿颇知猎乎崇对曰此臣少所习也臣年三十居泽中以呼鹰逐兎为乐犹不知书张璟谓臣曰君当位极人臣无自弃也尔来折节读书以至将相臣少为猎师老而犹能宗大悦与之偕马臂鹰迟速在手动必称防宗懽甚乐则割鲜闲则咨以政事备陈古今理乱之本上之可行者必委曲言之宗心益开聼之亹亹忘倦军国之务咸访于崇崇罢冗职修旧章内外有叙又请无赦宥无度僧无数迁吏无任功臣以政宗悉从之而天下大理
　　开元二十三年加荣王已下官勅宰臣入集贤院分写告身以赐之侍中裴耀卿因入书库观书既而谓人曰圣上好文书籍之盛事自古未有朝宰充使学徒云集观象设教尽在是矣前汉有金马石渠后汉有兰台东观宋有总明陈有德教周则兽门麟趾北齐有仁夀文林虽载在前书而事皆细方之今日则岂得扶翰捧毂者哉
　　规谏
