<!-- { "loadSidebar": true } -->
　　唐叚成式言大厯中有乞儿无两手以右足夹笔而为手冩经此诚诡遇也然今京师有一妇人年四十余全无两臂又双肩如削循行衢道求丐为事每梳头髪右足夹栉左足绾发及系衣浣面亦如之其轻防穏便与手无异人多掷钱赠之亟伸足取贯韦绳之上略无凝滞予为儿时见之虽出处不定将一纪而丰凶寒暑彼且无恙又叚言景徳中因事到岳州曽见一妇人无两臂但用两足刺绣鞋片纤致与巧手相若服饰颇洁而止之处观者如堵人竞以钱投之意世有无徒之人手足具完且不能自养乃甘死沟壑是具手臂反不如此二妇人足也悲夫引以騐成式之言知不诬云
　　聚敛
　　故沧洲节度使米信本行夏部落以军功论官至进之节度使加节钺俭啬聚敛为时所鄙京师龙和曲足大第外营田园内造邸舍日入计筭何啻千缗其长子簪任供养官以信之故不敢自専但于富室厚利以取钱自用谓之老倒还兼典契劵为约其词若以父死钟声才絶本利齐到之语岂谓信才瞑目而亟还也于是私募仆夫十余軰饰珍异以袍带令顿于宅左右俟其出门拥掖而去鞍马服玩备极珍异其党则京师摇唇舌猎炮炙之徒日有数十谓其嬉游则信陵孟尝诸公子谓其用度则石崇王济为鄙夫謟佞互攻袭骇不悟而复大言人间之物靡有难致钱去便到其速如神至于延防有奉其欢心者器皿之具尽倾与之尝谓尽此生逸乐惟我而已至信之卒时已用过十余万缗乃齐约交速及信毕借其余者皆信时十去五六焉外无官俸内无私帑闺门百口之给不可去者加以恣纵荡费更逾于前以至鬻田园货邸店费周嵗而日入之缗亦絶其弟方四岁乳母之与家人窃议若此子不改我辈皆为馁鬼乳母乃抱小儿诣府陈诉是时真宗在宗夀邸尹开封闻之赫怒具上言举余财与所诉之弟供奉者非出之簮一不着身仍除其班簮因索然无归寄迹旅店乃歴自来游从之处求衣食人既数次亦皆厌矣遂于京师多假狱卒揺铃子夜军之力以糊口素不服劳又以疎怠被逐京师货乐者多假用狮子胡孙为戏簮聚人供奉者形质么麽颏颊尖薄克肖胡孙复悉絷终戏塲焉韦绳絷颈跳掷不已傍观为之顔厚而彼殊无怪也噫公侯裔一旦如此有其父必生其子何足怪哉
　　义仆
　　吕周任江南幕职既受代与室家奴仆軰从泛舟而归内一仆患病未得愈周以船小暑毒妨于出处又虑相染心颇厌之因江行挤于中流仆者久热被体忽得水凉兼善游泳虽困惫且甚强随波上下相次至岸有渔叟愍之置于家占身席间闻两岸喧然仆者力扶出望见周之船倾倒波间篙楫莫制移时遂沉溺仆者零涕嗟叹与渔父具闻官司官司俾为索焉不数日尽得周及家人之尸而病仆已间矣于是悉心致哀舁致其榇而焚之辨析立标掩瘗乃逾越险阻白其亲属不怀挤江之怨焉夫趋走人事职为愚贱周厌其卧疾致其死地是不仁也及兹倾没仆当鼓舞而幸灾乃不念旧恶力为主张掩瘗而告其族比世之名列章服而体曳绅组者外貌是人矣其中心未必如斯人也
　　轻言
　　栁如京尝与鄂渚潘阆为莫逆交尚气自任潘常其自端拱中往金州途出睢阳潘先卜居在彼迎谒河涘时炎酷柳云可偕往舍就凉宵话也自到舍止于防事中堂扄钥甚秘柳怒将笞驲吏驲吏曰此非敢靳旧宿者多不自安向无人居十稔矣柳强曰吾文章可以惊鬼神胆气可以警夷夏纵有凶恠因而屏之于是啓户扫除静处其中阆思曰古人尚不敢欺暗室何绐我之甚岂有人不畏神乎乃谓栁曰今日且归制少汤饼凌晨用借手为别此室虚寂请公深省可也柳不答阆出宻谓驲吏曰栁公我之故人常轻言自衒聊作戏怖渠无致讶也阆薄暮方来以黛染身衣豹犊鼻吐牙披发执巨锤由外垣上正据防脊俯视堂前是夜月色晴霁洞鍳毛髪栁尚不寐正敛衣循墙而思阆行叱之栁悚然举目初不甚惧再呼之自觉惶恐遽云某假道赴任暂憇使馆非意干忤幸乞恕之阆遂数柳平生幽隐不法之事言曰隂府以汝积累如此俾吾持符追摄便湏行也栁乃忙然投拜曰事诚有之其如官序未达宦事未了盛年昭代忍便舍焉倘垂恩庇诚有厚报言讫再拜继之以泣阆徐曰汝识吾否栁曰尘土下士不识圣者乃曰吾即是潘阆也栁知其所为诚不胜慙阻再三邀阆下屋阆曰公性格躁暴不奈人戏也日必辱我以恶言矣于是潜遁栁亟归舟解防去闻者为之絶倒栁河东刚毅人人皆畏之一旦为相知所泄防于泣血古人云虽能言之不能行之此之谓也况其下者乎
　　胡孙
　　瀛州团练使李廷渥涖邉郡日虞人获子母胡孙天性甚笃子尚小系在马院一日跳跃出院为鸱所抟母号呼奋掷昼夜不絶遂自啮韦绳而逸之捕莫见忽之庖窃小脯置瓦沟上潜身屋橑间俟防下攫跳而擒之遽决双目次除两翅乃携至廐舍剖其腹磔裂肠胃陈之于前哀号数声以祭其子然后寸寸断之肉皆析为缕焉廐吏惊报廷渥覩而叹息遂令人送入山中噫天性之笃犹于人也教被于贤则庆爱生于心周旋而不失其正者厥惟上智乎横目识又愚下惑于逺而泥于近舍其本而存其末猜嫌于是起慈爱以絶之且药脯之许黄台之诗见闻而终弗悟者其心不如禽兽也悲夫
　　麟州府
　　在黄河西古云中之地乃蕃汉杂居黄茅土山高下相属极目四顾无十步平坦廨舍庙宇覆之以瓦民居用土止若栅焉架险就中重复不定上引瓦为沟虽大澍亦不浸润其梁柱榱题颇甚华丽下者方能细窥城邑之外穹庐窟室而已人性顽悍不循礼法公事惟吏稍识去就除兹而下莫吾知也俗轻生重死悔性亡义凡育女稍长靡由媒妁暗有期防家不之问情之至者必相挈奔逸于山岩掩映之处并首而卧绅带置头各悉力紧之倐忽双毙一族方率亲属寻焉见不哭谓男女之乐何足悲悼用防缯都包其身外褁之以毡椎牛祭设乃以其草密加纒束然后择峻岭架木为高丈呼为女栅迁尸于上云于飞生天也二族于下击皷饮酒尽日而散予大中祥符七年随侍至闻土人多言却不之信是时王师折惟中出廵边徼拉予偕往遂深入不毛往往见女栅致于上而新者氊角宛然异俗如此其低徊昵爱又如此呜呼州境去京不及二千里而土风差殊可骇若此则邕州溪洞夷沪之蛮蜑前达名公书其恠以此思彼真为实録















　　野老记闻【孙谷祥】
　　先人旧在唯室陈先生讲席及见诸所从游如和靖尹先生之流有野老记闻数篇未暇诠次姑録梗槩于此
　　林文节作啓谢诸公于苏子由有一聨云父子以文章冠世迈渊云司马之才兄弟以方正决科冠鼂董公孙之对言渊云司马皆蜀人及绍圣中行子由谪词云父子兄弟挟机权变诈惊愚惑众子由捧之泣曰某兄弟固无足言先人何罪邪绍圣初在外制行元祐诸公谪词是非去取固时相风旨然而命词似西汉诏令有王言体于苏子瞻一词尤不草草苏见之曰林大亦能作文章邪其词有云若讥朕过失亦何所不容乃代予言诋诬圣考乖父子之恩害君臣之义在于行路犹不戴天顾视士民复何面目又曰虽汝轼文足以惑众辩足以饰非然而自絶君亲又将谁怼
　　或问新唐书与史记所以异余吿之曰不辨可也唐书如近世许道宁軰画山水是真画也太史公如郭忠恕画天外数峯畧有笔墨然而使人见而心服者在笔墨之外也
　　子瞻问欧阳公曰五代史可否公曰修于此窃有善善恶恶之志苏公曰韩通无传恶得为善善恶恶公黙然通周臣也陈桥兵变归戴永昌通擐甲誓师出抗而死
　　子由作文潞公麻词云郭氏有永巷之严裴公有緑野之胜乃饯文公归洛致语耳非王言也子由代兄作中书舍人啓称伏念某草茅下士蓬荜书生子瞻以笔圏伏念某用但卑末三字蔡元长作间宗良麻词曰遂升开府之司
　　退之作平淮西碑功归裴度李愬不服后命叚文昌为之东坡作上清储祥宫碑后坐元祐党人所爲命蔡元长易之文词相去什伯矣
　　蔡元长题泗州防名泗州大圣之防及鲁直过改题为大圣僧伽之塔
　　靖康末金人立张邦昌顔博文作赦书云无徳者亡知讴歌之已去当仁不让信厯数之有归等语无非吠尧之辞闻者骇愕及以大寳归上表云孔子从佛肸之召意在尊周纪信乗汉王之车誓将诳楚
　　宣和乙巳上皇内禅吴敏元中建议及谢门下侍郎表云上皇倦勤授皇图于元子微臣摄直适视草于禁中初无一言以赞大议君子与其不伐
　　司马文正不喜孟子作疑孟十余篇皆求瑕语余欲作辨疑示后人未暇也晁说之以道自云受学于司马公因作诋孟一书江南僧宗果云晁以道可谓不善学柳下惠矣
　　国朝修史书盗贼王捉鬼之属不满数千人亦载于史义似未安齐豹书盗而不名春秋之法也
　　狄青为枢宻使自恃有功骄蹇不恭怙惜士卒每得衣粮皆负之曰此狄家爷爷所赐朝廷患之时文潞公当国建言以两镇节度使出之青自陈无功而受两镇节旄无辠而出典外藩仁宗亦然之及文公入对上道此语且言狄青忠臣公曰太祖岂非周世宗忠臣但得军情所以有陈桥之变上黙然青未知到中书再以前语白文公文公直视语之曰无他朝廷疑尔青惊怖却行数歩青在镇每月两遣中使抚问青闻中使来即惊疑终日不半年病作而卒皆文公之谋也
　　蔡京为翰林承旨陈莹中已言治乱之分在京用否蔡元康济问之曰京小人也尤好交诸宦者京得志则宦者用京与宦者得志天下何以不乱靖康初贬京分司与莹中赠谏议大夫命齐下
　　方惟深子通隐于吴吴人宗之以诗行其诗格高下似晚唐诸人絶不喜苏子瞻诗文至云滛言防语使驴儿马子决骤胡文仲连因语及苏诗云清寒入山骨草木尽坚瘦子通曰做多自然有一句半句道得着也余问何也曰子通未识苏公苏公之讥评诗文殆无逃者子通必尝见薄于苏故终身衔之
　　李景夏问章子厚曰邹浩谏立后何不与闲曹塌了郤寘狱远贬就其名声子厚自失良久曰君不知先帝怒甚
　　李汉老云汪彦章孙仲益四六各得一体汪善铺叙孙善防缀
　　林季野观鲁直诗防绎再四云诗未必篇篇佳但格制高耳
　　蔡京与了翁有笔砚之旧了翁深疾之尝入朝已立班上御殿差晚杲日照耀众莫敢仰视京注目久而不瞬谓同省曰此公真大贵人也或曰公明知其贵胡不少贬而议论之间有不恕何邪了翁诵老杜诗曰射人先射马擒贼先擒王且此人得志乃国家之大贼天下之大蜮遂以急速公事请防京悖逆奸诈十事
　　杨山见李伯纪责降中造宅谓人曰李三好闲不得
　　余尝论作诗文若不得其道则千诗一诗千句一句自少壮至老熟犹旦暮也居仁之于诗每一见一变至于今骎骎乎其未已此岂偶然哉山谷云诗意无穷人之才有限以有限之才追无穷之意虽渊明少陵不能尽也然不易其意而造其语谓之换骨法规模其意形容之谓之夺胎法
　　韩退之答李翺书老苏上欧公书最见为文养气妙处西汉自王褒以下文字専事词藻不复简古而谷永等书杂引经传无复已见而古学逺矣此学者所宜深戒汉高纪诏令雄健孝文纪诏令温润去先秦古书不逺后世不能及至孝武诏令始事文采亦寖衰矣
