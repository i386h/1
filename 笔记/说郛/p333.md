<!-- { "loadSidebar": true } -->
　　邺华林苑有勾鼻桃子重三斤或二斤半亦有名梨凡此众果气味甘美入口消汁人间有名果季龙作虾蟆车四箱广一丈深一丈合土在中植之则无不生也

　　洛中纪异録【秦再思】
　　唐髙祖神尧皇帝将举义师入长安忽夜梦身死坠于床下为羣蛆所食及觉甚恶之乃诣智满禅师而宻话之满即贺曰公得天下矣帝大惊谓满曰何谓也满曰身死是毙也坠于床是下也羣蛆所食者是亿兆之所趋附也臣不敢直指天子故曰陛下是至尊之象也甚吉又曰贫道为沙弥日常攻易今敢为公占之及卦成曰得干飞龙在天又是帝王之征也时太宗侍帝之侧满又曰公子大人及去又语帝曰此公子福徳无量何忧天下乎帝与太宗俱大悦帝至霍邑又梦甲马无数见满帝问是何军伍对曰是公身中神也若无此何以威制天下后数夜复作前梦帝觉召太宗言之复曰吾事济矣太宗拜于前连呼万嵗者四帝复大悦其后果即位乃复营其寺赐额为兴仪寺以太原帝旧田宅业产并赐之永充常住今之寺内见有圆梦堂乃塑师与帝并在后
　　李宻归国封邢国公后至桃林渡叛上遣兵征之至陆浑乃斩于邢公山下先是邢公山之侧有乱石纵横之颇妨行李时人谓之邢公塾宻果死于此
　　髙祖崩太宗诏营献陵在京兆府三原县唐朱里及朱氏簒立即唐朱之验矣后庄宗中兴乃知里者李也是再造之征后主于宫中作珠乃勅京师市珠内外之家收索将尽计无可得者复于相国寺僧中收之犹有隠之者为隣僧所告系于狴中逐院而搜之老僧昼闭有人于寺中请僧斋阍者曰敕家正搜珠急孰敢入者至来年庄宗入汴尽灭朱氏复逺近搜之寺僧曰今日端的搜朱也
　　朱梁许州节度使温韬于衙城濠内得一小金色徧身緑毛石函而进之后主勅于苑内凿池养之又搆屋洪敞号金堂至来年庄宗立因号大唐入汴见之指谓左右曰金堂者是归我也
　　蜀王建属兎于天祐四年丁卯嵗僭居帝位乃以兎子上金床之防遂以金饰所坐复谓左右曰朕承唐以金徳王坐此床天下孰敢不賔者乎闻者皆嗤之先是甲子歌至清泰三年丙申嵗云数在五楼前又云但看八九月兵至乱中原后大军于太原南五楼村前大战至九月晋祖勾契丹至于城下王师败绩至十一月契丹遣蕃军送晋祖入洛阳即兵至乱中原之应也广顺末京师讹言有人还魂见防间要数万丫髻小儿繇是无问贵贱之家小儿有髻子者皆剃之识者曰小儿元首者新君之兆也未几世宗嗣位即元首也
　　先是周末忽有一人衣麄布衣裹青巾草履而入于中书省政事堂内箕踞而坐羣吏见之咸大惊叱之何人也荅曰官家教我来吏曰官家在甚处复荅曰在宋州寻白于诸相相曰此狂人尔不须奏恐累诸门守卫者事非细尔乃寝因卒逐之出外今上移镇商丘少主禅位上开国为大宋宋州官家是天命已兆之也
　　帝喾有四妃一生帝挚一生帝尧一生殷之先一生周之先殷之后封于宋都商丘今上于前朝作镇睢阳洎自开国乃号大宋先是皇考讳殷今始验者大之端也殷者宋之本也是庆钟于皇运今建都在于大火之下宋为火正又国家承周火徳王按天仗心星是帝王实宋分野今髙辛氏陵庙在宋城三十里即天地隂阳人事际防亦自古罕有
　　孟防末年忽命收官质库家家大署库前云奉勅限一月召主收赎未几王师西征蜀平时人始悟召主收赎之义召者赵也赎者蜀也孟防即宋之臣也即知天命皇家之平荡暴乱固有日矣
　　同光乙酉嵗王师平蜀庄宗诏太原节度使孟知祥西入川镇成都先是蜀人打毬或一捧便入湖子者为猛入音讹为孟入得防一筹其后孟尽得两蜀之地乃僣大号洎子防降乃知防一筹者果一子也
　　孟蜀于宫城府近侧置一防勲府时防之子喆常居之防以嵗末自书桃符云天降余庆圣祚长春喆拜受致于寝门之左右及蜀平诏参政吕余庆权知府事以内外曹署俱不便于公私至防勲府公曰此处甚便欣然下马至寝门公或覩桃符字乃曰吾不得不至于此遂迁而居之乃知天降是国家之命吕公入蜀也圣祚长春又是主上圣节之号则皇运未可测也
　　绛州碧落观有天尊名像光灼髙丈余上有文云神仙所篆莫之测也先君云唐龙翔中刺史李谌为母氏天妃追荐所造也有老黄冠云李使君即髙宗大帝之子其文未刻之前忽有二道士谒李使君云闻君欲篆刻其文我二人即天下之名篆也请为使君成之乃于懐中出一轴朱书隂符经殆非人功也使君尤异之复令殿内四面封闭不得令人窥视只我二人在中三日即毕矣使君从之但见二道士挈二小囊入阖其门余无所覩至三日使君命开之只见白鹤一双自门飞出及视文篆已毕余有一及字但只有一画不成而去使君与道士众悲喜益神之后李阳氷于此学篆凡十二年终不得妙舍之而去至今为天下之絶矣

　　铁围山丛谈【蔡绦】
　　太祖皇帝应天顺人肇有四海受禅行八年矣当干徳之五祀而五星聚奎明大异常奎下当曲阜之墟也时太宗适为兖海节度使则是太宗再受命之祥此所以国家传祚圣系皆自太宗应符既同乎汉祖而卜年宜过于周歴矣
　　太宗始嗣位思有以帖服中外者一日辇下市肆有丐者不得乞因倚门大骂主人逊谢久不得解众方拥门聚观中忽一人跃出以刀刺丐者死遗其刀而去会日已暮追捕莫获翊日闻奏太宗大怒谓犹仍五季乱习乃敢中都白昼杀人即严索捕期必得有司惧罪久之迹其事乃主人不胜其愤而杀之耳狱具太宗喜曰卿能用心若是虽然第为朕更一覆毋枉焉且携其刀来不数日尹再登对以狱词并刀上太宗问审乎曰审矣于是顾旁小内侍取吾鞘来小内侍惟命即奉刀内鞘中因拂防而起入曰如此宁不妄杀人
　　政和初间治极之际地不爱宝所在奏芝草者动三二万本蕲黄间至有一铺二十五里遍野而出汝海诸郡县山石皆变玛瑙动千百块而致诸辇下伊阳太和山崩奏至上与鲁公皆有慙色及复上奏山崩者出水晶也以木匣贮之进匣可五十斤而多至数十百匣来上又长沙益阳县山溪流出生金重十余斤后又出一块至重四十九斤他多称是
　　冠礼肇于古国初草昧未能行因循至政和始讲焉是时渊圣皇帝犹未入储宫也初以皇长子而行冠于是天子御文徳殿百僚在位命官行三加礼是日方乐作行事而日为之重轮也先是诸王冠止于宫中行世俗之礼谓之上头而已繇是而后天子诸子咸冠于外庭盖自渊圣始
　　开宝初车驾亲征伪汉引汾水灌太原城时盛夏艺祖露臂跣足亦不裹头手持刀坐黄盖下督兵吏运土筑堤以堰汾河城上望见矢石雨坌不避也水浸城者余数版而已又命水军乗舟焚其谯门几陷防班师获免其后辽有使于伪汉者见水退而城始大圯乃笑曰南朝知壅水灌城之利且不知灌而决之则无太原矣南俗尚鬼狄武襄青征侬智髙时大兵始出桂林之南道傍有一大庙人谓其神甚灵武襄遽为驻节而祷之因祝曰胜负无以为据乃取百钱自持之且与神约果大防则投此期尽钱面也左右谏止傥不如意恐沮师武襄不听万众方耸视已挥手倐一掷则百钱尽红矣于是举军欢呼声震林野武襄亦大喜顾左右取百钉来即随钱疎宻布地而钉帖之加诸青纱笼覆手自封焉曰伺凯旋当谢神取钱其后破昆仑闗败智髙平邕管及师还如言取钱与幕府士大夫共视之乃两字钱也
　　隂阳家流穷五行术数不得为亡至一切听之反弃人事斯失矣是以古人行道而委命不敢用亿中以为信也先鲁公生庆歴之丁亥其月当壬寅日当壬辰时为辛亥在昔幼时言命者或不多取之能道位极人臣则不过三数及逢时遇主君臣相鱼水而后操术者人人争谈格局之髙推富贵之繇徒足发贤者之一笑耳大观改元嵗复丁亥东都顺天门内有郑氏者货粉于市家颇赡给俗号郑粉家偶以正月五日亥时生一子嵗月日时适与鲁公合于是其家大喜极意抚爱谓且必贵时人亦为之倾耸长则恣其所欲为鬬鸡走犬一切不禁也始年十有八春末携妓从浮浪人跃大马游金明自苑中归上下悉大醉矣马忽骇入波水中浸而死昔江南李重光染帛多为天水碧天水国姓也当是时艺祖方受命言天水碧者世谓逼迫之兆未几王师果下建业及政和末复为天水碧时争袭慕江南风流吾独恶之未几金人寒盟岂亦逼迫之兆乎
　　厐丞相籍以使相判太原时司马温公适倅并州一日被檄巡边温公因便宜命诸将筑堡于穷鄙而不以闻遂为西羌败我师破其堡杀一副将朝廷深讶厐公擅兴诘责不已厐公既素重温公之贤终弗自言久之遂落使相以观文殿学士罢归厐公益黙不语温公遂获免呜呼厐公其真可上接古人千载之风矣
　　王舒公介甫熈宁末语叔父文正公曰天不生才且奈何孰可继吾执国柄者乎乃举手屈指曰独儿子也盖独元泽因下一指又曰次贤也又下一指即又曰贤兄如何谓鲁公则又下一指沉吟者久之始曰吉甫如何且作一人遂更下一指则曰无矣是时元泽未病吉甫则已隙云
　　河中有姚氏十三世不析居矣遭逢累代旌表号义门姚家也一旦大小死欲尽独兄弟在方居忧而弟妇又卒弟独与小儿同室处焉度百许日其家人忽闻弟室中夜若与妇人语笑者兄弗信也因自往听之审一日励其弟曰吾家虽骤衰且世号义门吾弟纵防偶宁不少待方衰绖未除而召外妇人入舍中耶惧辱吾门将柰何弟因泣涕而言不然也夜所与言者乃亡妇尔兄瞠谔询其故则曰妇防逾月即夜叩门曰我念儿无乳至此因开门纳之果亡妇遂径登榻接取儿乳之弟甚惧自是数来相与语言大抵不异平时惧其怪而不敢骇兄也兄念家道死防殆尽今手足独有二人此是往亡吾弟尔且弟计不忍絶然吾必杀之因夜持大刀伏于门左其弟弗知也果有排门而入者兄尽力以刀刺之其人大呼而去旦视之则流血涂地兄弟因争寻血踪至于墓所则弟妇尸横墓外伤而死矣防其妇家适至睹此而讼于官开墓则空棺耳官莫能治俄兄弟咸死狱中姚氏遂絶
　　任宗尧者字子髙名家子仕至典乐后改服武弁终赠观察使宗尧多艺能洞晓天官律吕盖传授于魏汉津先生宗尧始仕宦时即喜功名大观末从尚书王宁中书舍人张邦昌使髙丽为上节至四明则放洋而去不十日四明忽传副使舶坏人为痛之始宗尧将登舟则寄所赍玩好琴书于相识故人家而迈及是传也其故人者嗟恻一旦有女奴忽暴病不省遂为宗尧音诉其故人曰某所以涉鲸波万里本希尺寸赏不谓遽持千金之躯而葬于鱼腹故人念乎某所寓三琴实平生爱赏甲可归之我家乙亦奇古当奉故人下者可与某凡所寓箧笥中百物歴歴分区不遗毫发其故人大骇为奠哭久之女奴始苏翊日则四明一郡皆传谓使者舟坏信矣其后使人自髙丽归上下一无恙故人者得见宗尧欢喜窃笑独异于常宗尧始疑而询焉方道其事乃知为黠鬼所侮
