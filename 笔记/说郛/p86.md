<!-- { "loadSidebar": true } -->
　　声谱云博陆采名也魏陈思王曹子建制双陆局置骰子二至唐末有叶子之戯未知谁置遂加骰子至于六按乌曹始置六博之戯乃行十二棋者及老子度函谷闗置樗蒲戯俱曰博李氏资暇録云按诸家字书骰子合作投子投掷之义今作骰子字非史记蔡泽説范睢曰博者欲大投裴骃注云投投子也及投掷之义是樗卢雉犊曰五采骰子也非谓今自么至六者盖陈思王之作也潘氏纪闻谭曰骰子餙四以朱者因宗与贵妃采战将北唯重四可转败为胜上掷而连呼叱之骰子宛转良久而重成四上大悦命将军高力士赐四绯
　　弹棋
　　事始引世説始自魏白氏六帖误也按西京杂记汉武帝好蹴鞠言事者为劳体非至尊所宜帝曰朕好之可择似而不劳者奏之因而作弹棋贡
　　角抵戯
　　史记秦二世在甘泉宫作乐角抵俳优之戯其后汉武帝好此戯即今之相扑也
　　簨簴
　　礼记曰夏后氏之笼簨簴植曰簨横曰簴用悬钟磬也
　　金根车
　　汉巴汉舆服志曰秦王作金根车
　　华盖
　　崔豹古今注云黄帝所作也与蚩尤战常有五色云在帝上下故为华盖也
　　曲盖
　　古今注云武王伐纣大风折盖太公因而为折盖之形
　　甲乙帐
　　汉武帝以琉璃珠夜光珠杂天下珍寳为甲帐其次为乙帐甲者居神乙者自居




　　袖中锦【太平老人】
　　天下第一
　　监书内酒端砚洛阳花建州茶蜀锦定甆浙漆吴纸晋铜西马东绢契丹鞍夏国剑高丽秘色兴化军孑鱼福州荔眼温州挂临江黄雀江隂县河豚金山咸防简寂观苦笋东华门把鲊右兵福建出秀才大江以南士大夫江西湖外长老京师妇人皆为天下第一他处虽效之终不及
　　三出
　　凤州三出手桞酒宣州四出漆栗笔蜜
　　岭南节
　　岭南所重之节腊一伏二冬三年四
　　峡舟三字
　　川人雇舟出陜有三字新轻卓【卓谓不揽客货】
　　京妇美陋
　　京师妇人美者谓之搭子陋者谓之七盖搭子者女傍着子为好字七者谓其不成妇女也七字不成女
　　二妙
　　苏州儿越州女
　　四禁
　　中书四禁一曰漏泄二曰稽缓三曰遗失四曰忘误
　　知酒法
　　知酒美恶法但以手扣其坛其声清而长者其酒必佳声重而短者其酒苦声不响其酒必壊
　　老人十抝
　　老人有十拗白日顿睡夜间不交睫哭则无泪笑则泣下三十年前事总记得眼前事转头忘了吃肉肚里无总在牙缝里面白反黑髪反白
　　带子之人
　　常言带子之人性多毒忽戯之恐招悔吝如瞎子缺子跛子之类是也
　　少见三儿
　　世间少见三儿谓麻面老儿秃髩小儿凸肚乞儿
　　四事不可久
　　世间四事不可久恃春寒秋热老健君宠
　　古所不及
　　章相言近世有古所不及者三事洛花建茶妇人脚
　　盗有三畏
　　盗者有常语曰不怕你铁墙铁壁只怕你恶犬健人偷儿云夜入人家有三畏一畏有老人二畏有牙儿三畏乳犬如金银物在大柜有铁钮贼不能入
　　唐畿尉六道
　　唐畿尉有六道入御史为佛道入评事为仙道入赤县为人道入畿丞为苦海入县令为畜生道入判司为饿鬼道
　　四妖
　　世有四妖宫殿高侈谓之土木之妖珠玑锦绣谓之服饰之妖洛中牡丹维扬芍药谓之花妖妇人美色能文翰谓之人妖
　　仕宦三还
　　仕宦改官后有三还教官改秩作县为还俗职官后作县为还债作令了作县为还魂
　　四忌
　　人有四忌一日之忌暮无饱食一月之忌暮无大醉一歳之忌暮无逺行终身之忌暮无燃烛行房也
　　鸡有五徳
　　鸡一名烛夜一名司晨有五徳头有冠象文足有距象武遇敌则鬭象勇得食相呼象义鸣不失时象信也
　　易为美
　　妇人三上三中三下皆易为美墙上马上楼上旅中醉中日中月下烛下下
　　仕宦五瘴
　　仕宦有五瘴急催暴敛剥下奉上名曰赋租之瘴深文以逞善恶不白名曰刑狱之瘴昏晨酣宴弛废王事名曰饮食之瘴侵牟民利以实私储名曰贪财之瘴盛畜侍妾以娱声色名曰帷薄之瘴
　　五絶
　　汉篆晋字唐诗宋词元曲
　　三贱
　　明州有三贱烧底贱着底贱吃底贱或问其故曰烧底是灯草着底是草鞋吃底是盐
　　三荐
　　有人嘲小邑市云茶店汤瓶不曾荐客店床上无藳荐大街上好放荐





　　説郛卷十二下
<子部,杂家类,杂纂之属,说郛>
　　钦定四库全书
　　说郛卷十三上　　　　　元　陶宗仪　撰演繁露【程大昌】
　　邸阁
　　为邸为阁贮粮也通典漕运门后魏于水运处立邸阁八所俗名为仓也
　　霤
　　五祀有中霤左氏三进及霤通典曰古者穴居故名室曰霤许叔重说文曰屋水流也以今人家准之则堂中有天井处也许说诚确
　　筮逺日
　　旬之外日为逺日
　　金镒
　　枚乘七发曰射千镒之重贾逵国语注曰一镒二十四两
　　坫
　　论语反坫也者乃是借爵之器两邦君酬酢饮已而反置爵其上是名为坫也沈存中记国初人有用反坫为屏者沈以为误为其上文已有塞门塞门屏也不应重以屏出也案许氏说文云坫屏也不知许氏别有据否亦恐许误
　　古每一官别铸印
　　孔琳之当太元时建议曰古者皇王传国之玺及公侯袭封之印皆奕世传用无取改作今世惟尉之一职独用一印至于内外羣臣每迁悉改终年刻铸金银铜炭之费不可胜言愚请众官印即用一印无烦改作
　　躧
　　地理志赵地倡优女子弹跕【它颊反】躧游媚富贵注蹑跟为跕挂指为蹑师古曰屣谓小履之无跟者也跕谓轻蹑之也案今人夏月以生帛为屧其三面稍隆起惟当脚跟处正低即师古所指也
　　市马
　　市马于吐蕃古记无载然已有其事盐铁论曰齐陶之缣南汉之布中国以一端缦得匈奴累金之物骆骡驼可使衔尾入塞则汉世已尝出缣帛买马塞外矣顾其时虏未知中国缣帛真价故得出一缣一布而得累金之物至唐世则病其酬帛之多矣
　　腊鼔
　　湖州土俗嵗十二月人家多设鼓而乱挝之昼夜不停至来年正月半乃止问其所本无能知者但相传云此名打耗打耗云者言警去鬼祟也世说祢衡作渔阳蹀躞而前正是正月十五案时而言此说近之矣然其挝击不待正月又似不相应也
　　锦纒头
　　唐书代宗诏许大臣燕郭子仪于其第鱼朝恩出锦三十疋为纒头之费旧俗赏歌舞人以锦防置之头上谓之纒头宴飨加惠借以为词
　　唐人行卷
　　唐人举进士必行卷者为缄轴録其所着文以献主司也其式见李义山集新书序曰治纸工率一幅以墨为边准【今俗呼解行也】用十六行式【言一幅解为墨边十六行也】率一行不过十一字【此式至本朝不】
　　进士试彻夜
　　五代会要二十一曰清泰二年礼部奏奉长兴二年敕进士引试早入晩出今请依旧例试杂文并防门入省经宿就试唐试连夜以烛三条为限白乐天集曰试许烧木烛三条烛尽不许更续至此因礼部奏乃始达旦也
　　谜
　　古无谜字若其意制即伍举东方朔谓之为隠者是也隠者藏匿事情不使暴露也至鲍照集则有井谜矣玉篇亦收谜字释云隠也即后世之谜也鲍之井谜曰一八五八飞泉仰流飞泉仰流也者埀绠取水而上之故曰仰流也一八者井字八角也五八者析井字而四之则其字为十者四也四十即五八也凡谜皆仿此
　　按字
　　医有按摩法按者以手揑捺病处也摩者挼搓之也字当从手则其书当为按矣玉篇手部无按字广韵有按字却从才别出案字从木注曰几属也
　　箙鞬
　　董卓传六十二卓膂力过人双带两鞬左右驰射注方言曰所以藏箭谓之箙藏弓谓之鞬左氏传云右属櫜鞬
　　刺
　　汉外戚传成帝答许皇后诏曰皇帝有所疑便不便具条刺使大长秋来白之师古曰条谓分条之刺谓书之于刺板也刺音千赐反
　　馄饨
　　世言馄饨是国外浑氏屯氏为之案方言饼谓之馄【徒毘反】或谓之餦【音张】或谓之馄【音浑】则其来久矣非出国外也
　　棊道
　　今棊方十九道合枰为棊子三百六十一案李善注韦昭博奕论枯棊三百引邯郸淳艺经曰棊局纵横各十七道合二百八十九道白黒棊子各一百五十枚
　　鎗
　　御览铛门笑林云太原人夜失火欲出铜鎗误出熨斗曰异事火未至已烧失脚
　　白接防
　　窦蕐酒谱白接防巾也
　　明皇孝经
　　宗开元中亲注孝经并制序八分书之立于国学以层楼覆之
　　杀青
　　刘向列子序皆杀青书注谓汗简刮去青皮也
　　寻常
　　八尺为寻倍寻为常
　　铜作兵
　　食货志贾谊言收铜勿布以作兵器注古以铜为兵按此则汉犹以铜为兵也
　　球
　　玉磬也
　　筝
　　鼓弦竹身乐也按今筝未有以竹为之者
　　叶子
　　古书皆卷至唐始为叶子今书册也
　　汉官称府
　　汉时廷尉治亦称府御史亦称府
　　类交防
　　交防之内案通典卫尉公车令曰胡广曰诸门部各陈屯夹道其旁设兵以示威武交节立防以遮呵出入也
　　祏室
　　宗庙神王皆设石函藏诸庙室之西壁故曰祏室室必用石者防火也
　　若干
　　若干者设数之言也干犹个也若个犹言几何枚也又说干者十干自甲至癸也亦以数言也
　　岩廊
　　舜游岩廊李试义训曰屋埀谓之宇宇下谓之庑步檐谓之廊峻廊谓之岩汉宣帝选六郡良家子便弓马者为羽林郎一名岩郎言其御侮岩除之下注曰后汉志曰言从游猎还宿殿下室中故号岩郎
　　和香
　　梁武帝祀地用土和香杜佑注以地于人近宜加杂馥案杂馥即合诸香为之言不止一香也梁武帝祭天始用沉香古未用也
　　行马
　　晋魏以后官至贵品其门得施行马行马者一木横中两木互穿以成四角施之于门以为约禁也周礼谓之梐枑今官府前义子是也
　　花信风
　　三月花开时风名花信风初而泛观则似谓此风来报花之消息耳按吕氏春秋曰春之得风风不信则其花不成乃知花信风者风应花期其来有信也
　　防驾
　　六典侍中防驾又左补阙掌扈从乘舆扈即防也近说引相如赋扈从横行出乎四校之中则失之矣师古曰扈跋扈也言其骁勇不循行列而自跋扈行乎四校之外也不专以防衞为义也
　　盋盂
　　东方朔传置守宫盂下注盂食器也若盋而大今之所谓盋盂也盋音拨今僧家名其食鉢为鉢则中国古有此名而佛徒用之耳
　　车渠
　　尚书大传曰散宜生辈之江淮之浦取大贝如车渠陈于纣庭然则车渠非大贝也特贝之大者可比车渠耳不知车渠又何物也车者车也渠者辙迹也孟子谓城门之轨者是也
　　霞帔
　　唐睿宗召司马承祯问道遂赐绛霞红帔以还公卿赋诗送之今世之谓霞帔者殆起此耶
　　牛衣
　　王章卧牛衣中注龙具也龙具之制不知何若案食货志董仲舒曰贫民常衣牛马之衣而食犬彘之食然则牛衣者编草使暖以被牛体葢簔衣之类也
　　神道
　　李广传丞相李蔡得赐地盗取三顷卖之又盗取神道外壖地一畆葬其中世之言神道者始此又霍光茔起三上阙筑神道神道言神行之道也
　　丝杉
