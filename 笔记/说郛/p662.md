<!-- { "loadSidebar": true } -->
　　深谿虎者古之善啸者聴谿中虎声而写之也雄之余怒之末中商之初壮逸寛恣畧不屈挠若当夏郁蒸华果四合特宜为之始于内激既藏又含外激而沈终于五少而五太则深谿虎之音备矣
　　高栁蝉章第四
　　高栁蝉者古之善啸者聴而写之也飘高举缭绕萦彻咽中角之初清楚轻切既断又续华林修竹之下特宜为之始于大沈次以五少激散越系而令清终以小沈则高栁蝉之音备矣
　　空林夜鬼章第五
　　空林夜鬼者古之善啸者夜过空林而写之也防滴蟋蟀铁窃璚絶轻不举纎不灭中征之余浓雪达旦凄风飞雪之时特宜为之奏之当以道法先呼羣鬼聚于空林之中递为应命心当危危然若有所动始于内激次以五少三去宫商耳以越连之则空林夜鬼之防备矣
　　巫峡猿章第六
　　巫峡逺者古之善啸者闻而写之也幽隐深邃在山数里之外若自外而至自高而下杂以风泉瀑布之响迥然出于众声之表中羽之初日暎空山风生众壑特宜为之初以内激灱灱五连之前二缓而低后三急而高错总偏反则巫峡猿之防备矣
　　下鸿鹄章第七
　　下鸿鹄者出于师旷清角之防古之善啸者聴而写之也其声寛绰浩渺不絶以节洪洞不絶既上未上寛大内外闻而乐之轻浮遒急闻而恶之尝奏则求此一一聴之爱恶分明鸿鹄下矣且善啸者其声至逺不越数百尺鸿鹄翔于防防之间曷由闻而下也葢激气出于唇齿之间妙声转于风景之际则风景和风景和则元气下降翔云之间游元气之上有不随而下哉若高秋和风景丽特宜为之先以外激翔风数十发声次以疋叱然复纯以五太终以散越成之三奏而清风臻五奏而流云巻九奏而鸿鹄降则下鸿鹄之音备矣
　　古木鸢章第八
　　古木鸢古之善啸者闻而写之也飞射哀咽洪洞绵逺若有所不足郁郁振荡适断又续寒郊原野隂风若雾特宜为之始于内激长引之次疋叱又散则古木鸢之音备矣
　　龙吟章第九
　　龙吟者龙吟水中古之善啸者闻而写之也深沈汩没重厚湿润髙不不杀声中宫商傍暎嵓峦俯对潭洞特宜为之先以内激次含又藏五太终以沈则龙吟之防备矣
　　动地章第十
　　动地者出于公孙其音师旷清征也其声广博宏壮始末不屈隠隠习习震霆所不能加郁结掩遏若将大激大发又以道法先存以身入于太上之下鼔怒作气阿叱而令山岳俱举将手出于外夫坤仪至厚地道至静而以一啸动之不亦异乎然有所动之何者夫人心志而发乎气气激于外而成于声声含太宫太商自然与四气相合则吕动律应阳行隂伏必阳藏而动隂隂藏而动阳当藏而动之则振发不定地居隂阳之上焉有所负者动而所据能息哉然则声作而见动地之道知音乐之有感不必其震动然后谓动地之声地气闭涸烟凝隂沍特宜为之先以内激次以大沈藏含悉作动以五太成之则动地之音备矣
　　苏门章第十一
　　苏门者僊君隐苏门所作也圣人述而不作音律之道广成务光以陶性灵以演大道非有以成声音作程品也昔人有游苏门时闻鸾凤之声其音美畅竒异假为之鸾凤鸾凤有音而不得闻之苏门者焉得而知鸾凤之响后寻其声乃僊君之长啸矣僊君之啸非止于养道怡神葢于俗则致雍熈于时则致太平于身则道不死于事则摄百灵御五云于万物则各得其所感应之效莫近于音而僊君得之至于飞走禽兽啸之末者晋阮嗣宗善啸闻僊君以为己若往诣焉方被髪握坐籍再拜而请之顺风而请者三承风而请者再僊君神色自若竟无所对籍因长啸数十声而去僊君料籍固未逺因动清角而啸至四五发声籍但觉林峦草木皆有异声须臾飘风暴雨忽至已而鸾凤孔雀缤纷而至不可胜数籍既惧又喜而归因传写之十得其二谓之苏门今之所传者是也深山大泽极高极逺宜为之先发五太五少沈激内外一十二法备举方少得苏门之音矣
　　刘公命鬼章第十二
　　刘公命鬼僊人刘根之所为也昔刘根道成雅好长啸为太守所屈因啸召太守七世之祖立至其声清净径急中人已下恶闻之虽志人好古啸者多不肄习以故其声多阙后之人莫能补者谓之元刚格先以五少之三去宫商次用内激大小沈终以疋叱则刘公命鬼之声备矣
　　阮氏逸韵章第十三
　　阮氏逸韵者正阮籍所作也音韵放逸故曰逸韵用法多比权舆与流云之鳞轣十二间无约束多散越大雅君子与常才龌龊者皆宜聴之天气清肃氛垢之外乃可杂埙箎俗态之乐郑卫入耳善啸者多能为之林泉逸人每为呼风亦偶作一韵法寄在众之中兴短则短之兴尽则止则阮逸韵之防备矣
　　正章第十四
　　正者正也深逺极大非常声所拟近代孙公得之人未之聴致平和而却老不死者此声也今有义亡其声
　　毕章第十五
　　毕者五声之极大道毕矣尧舜之后有其义亡其声啸防不著作者氏名观其命辞殆似出于唐人而今不可考矣是书人间罕传书序谓王母授南极真人真人授广成子其説诞妄不经惟十有二法及载孙登阮籍则诚可谓得啸之防者序又谓登无所授而籍之后湮灭无闻予向尝以使事道经洛阳游苏门山访孙阮遗迹思鸾凤之声不可得闻为之怏悒夫人之声即天地之声也人有古今而声无古今是书既行安知山林之下无孙阮者出然则岂终于湮灭而无闻也哉正徳庚辰虎丘老樵都穆跋















　　真子渔歌记【李徳裕】
　　徳裕顷在内庭伏覩宪宗皇帝写真求访真子渔歌叹不能致余世与真子有旧早闻其名又感明主赏异爱才见思如此每梦想遗迹今乃获之如遇良宝于戱渔父贤而名隠鸱夷智而功高未若真隠而名彰显而无事不穷不达其严光之比欤处二子之间诚有裕矣长庆三年甲寅嵗夏四月辛未日润州刺史兼御史大夫李徳裕记
　　渔歌如左
　　烟波钓徒真子张志和
　　西塞山边白鹭飞桃花流水鳜鱼肥青箬笠緑蓑衣斜风细雨不须归
　　右一
　　钓台渔父褐为裘两两三三舴艋舟能纵櫂惯乗流长江白浪不曽忧
　　右二
　　霅溪湾里钓渔翁舴艋为家西复东江上雪浦邉风笑着荷衣不叹穷
　　右三
　　松江蟹合主人欢菰飵蒪羮亦共飡枫叶落荻花干醉泊渔舟不觉寒
　　右四
　　青艸湖中月正圆巴陵渔父櫂歌连钓车子橛头船乐在风波不用仙
　　右五







　　觱篥格【段成式】
　　觱篥本名悲篥畨人以角为之后乃以笳为首以竹为管所法者角音故曰角
　　革角长五尺形如竹筒卤簿军中皆用之或竹木或皮又有剥杨树皮卷成觱篥以竹为管而吹之亦有用桃皮者
　　南蛮多用芦叶卷吹
　　女请制角二十四法雷雹声
　　吹角三部有长鸣中鸣长鸣曼声激昂中鸣尤更悲切畨角者后渐用之横吹李延年因畨曲更造新声二十八解
　　后解唯存黄鹄陇头出闗入闗出塞入塞折杨栁黄覃子赤之杨望行人十曲
　　教坊家有觱篥部其吹曲破断送用之
　　白诗剪削干芦插寒竹
　　觱篥即今头管
　　柘枝谱【乐史】
　　乐苑云羽调有柘枝曲商调有掘柘枝此舞因曲为名用二女童帽施金铃抃转有声其来也于二莲花中藏之花拆而后见对舞相呈名莲花舞
　　昔人云歌舞轻徊其解佩褫绅不待低帷昵枕莫如柘枝舞云
　　汉灵好畨舞鼓吹
　　宋孝武帝大明中以鞞拂杂舞合之钟石又不特女技也
　　舞有大垂手小垂手字舞花舞字舞以身亚地布成字如作天下太平字者是也花舞者着緑衣偃身合成花即柘枝舞有花心者是也
　　汉则巴渝舞女舞晋则白纻舞幡舞扇舞唐则霓裳舞视柘枝舞态曲调各有攸胜
　　昔人谓柘枝软舞婆娑曼延婆娑舞态也曼延舞缀也

　　管弦记【阙名】
　　霓裳羽衣曲凡十三叠前六叠无拍至第七叠方谓之叠遍
　　霓裳一名法曲献仙音明皇入月宫记其曲遂于笛中写之
　　蔡翼琴曲载有大小胡笳十八拍平调昭君三十六拍琴以散名如广陵散云散是曲名如掺弄掺淡序引之类
　　鼓有渔阳参捶捶及挝并击鼔杖也参挝是击鼔之法琵琶有八十四调内黄钟太簇林钟宫声弹不出止二十八调
　　马融状长笛空洞无底剡其上五孔一孔出其背似今之尺八也
　　胡角有双角即今画角后用之横吹有大横吹部小横吹部
　　铜鼓形如坐塾而空其下两人舁行拊之声如鞞鼔响亮不下鸣鼍















　　鼓吹格【阙名】
　　鼔吹自古用之格则各有名义説者云鼔自鼓鼙吹自竽籁之属
　　列于殿庭者为鼔吹
　　从行鼓吹为骑吹
　　汉代有黄门鼓吹
　　汉有鼔吹短箫铙歌皆军中马上道路所奏通谓之鼓吹
　　汉鼓吹以赐有功
　　魏晋之代给用鼓吹甚轻晋牙门督将五校悉有鼓吹朱鹭等二十二曲列于鼓吹谓之铙歌军礼恺乐用之魏代鼓吹长箫依声伎録并皆云丝竹合作执节者歌衙门谯楼时其鼔吹
　　谢尚诣庾翼于武昌谘事翼以鼓吹赏尚射破便以其副鼓吹给之

　　乐府杂録【段安节】
　　雅乐部
　　宫悬四面天子乐也轩悬三面诸侯乐也判悬二面大夫乐也特悬一面士乐也宫悬四面每面五架架即簨簴也其上安金铜仰阳以鹭鸶孔雀羽装之两面缀以流苏以防翠丝绂为之也十二律上钟九乳依月排之每面石磬及编钟各一架每架列钟十二所亦依律编之四角安鼔四座一曰应鼔【四旁有两小鼓为鼓也】二曰腰鼓三曰警鼔四曰雷鼔皆彩画上各安宝轮以珠翠妆之乐即有箫笙竽埙箎籥跋膝琴瑟筑将竽形似小钟以手将之即鸣也次有登歌皆奏法曲御殿即奏凯安广【阙】雍熈三曲宴羣臣即奏【阙】　　　鹿鸣三曲近代内宴即全不用法乐也郊天及诸坛祭祀即奏太和冲和舒和三曲凡奏曲登歌先引诸乐逐之其乐工皆戴平帻衣绯大袖每色十二在乐悬内已上谓之坐部伎八佾舞则六十四人文武各半皆着画帻俱在乐悬之北文舞居东手执翟状如凤毛武舞居西手执戚文衣长大武衣短小其钟师及磬师登歌八佾舞并诸色舞通谓之立部伎柷敔乐悬既陈太常卿押乐在乐悬之北面太乐令鼓吹令俱在太常卿之后太乐在东鼓吹居西协律郎二人皆执翚竿亦用防翠妆之一人在殿上翚竿倒殿下亦倒遂奏乐协律郎皆绿衣大袖戴冠
　　云韶乐
　　用玉磬四架乐即有琴瑟筑箫箎籥跋膝笙竽登歌拍板乐分堂上堂下登歌四人在堂下坐舞童五人衣绣衣各执金莲花引舞者金莲如仙家行道者也舞在阶下设锦筵宫中有云韶院
　　清乐部
　　乐即有琴瑟云和筝其头像云笙竽筝箫方响箎跋膝拍板戯即有弄贾大猎儿也
　　鼓吹部
　　即有卤簿钲鼓及角乐用弦鼗笳箫又即用哀笳以羊角为管芦为头也警鼔二人执朱旛引乐衣文戴冠已上乐人皆骑马乐即谓之骑吹俗乐亦有骑吹也天子卤簿用大全仗鼓一百二十面金钲七十面郊天谒庙吉礼即衣云花黄衣鼓四钲二下山陵凶礼即衣云花白衣鼓二钲二下册太后皇后及太子用鼔七十面金钲四十面谓之小全仗公主出降及册三公并祔庙礼葬并用大半仗鼔四十面钲二十面诸矦用小半仗鼓三十面钲十四面吉凶如上自太子已下册礼及葬祔庙并无警鼔
　　驱傩
