<!-- { "loadSidebar": true } -->
　　羲之为防稽子敬出戏见北馆新白土壁白净可爱子敬令取扫箒沾泥汁中以书壁为方丈一字晻暧斐亹极有势好日日观者成市羲之后见叹其美问谁所作答曰七郎羲之于是作书与所亲曰子敬飞白大有直是图于此壁子敬好书触遇造有一好事年少故作精白纱裓着往诣子敬便取裓书之草正诸体悉备两袖及褾略周自叹比来之合年少觉王左右有凌夺之色于是刺裓而走左右果逐及于门外鬬争分裂衣少年才得一袖而已子敬为呉兴羊欣父不疑为乌程令欣时年十五六书巳有意为子敬所知子敬往县入欣斋欣时着新白绢裙昼眠子敬乃书其裙幅及带欣觉欢乐遂寳之后以上朝廷
　　又
　　献之尝与简文帝书十许纸题最后云下官此书甚合作愿聊存之此书为桓所寳爱重二王不能释手乃撰缣素及纸书正行之尤美者各为一帙尝置左右及南奔虽甚狼狈犹以自随将败并投于江或谓小王为小令非也献之为中书令卒于官族弟珉代之时以子敬为大令季琰为小令【出法书要録】
　　王脩
　　王脩字敬仁仲祖之子官至著作郎少有秀令之誉年十三着贤令论刘真长见之嗟叹不已善行书尝就右军求书乃写东方朔画讃与之王僧防曰敬仁书殆穷其妙王子敬每看咄咄逼人升平元年卒年二十四始王爱好钟氏书丧乱狼狈犹衣带中盛尚书宣示过江后以赐逸少逸少乞敬仁敬仁卒其母见此书平生所好以入棺敬仁行入妙殷仲堪书亦敬仁之亚也
　　荀舆
　　荀舆能书尝写狸骨方右军临之至今谓之狸骨帖【出尚书故实】
　　谢安
　　谢安字安石学书于右军右军云卿是解书者然知解书为难安石尤善行书亦犹卫洗马风流名士海内所瞻王僧防云谢安入能书品録也安石行草并入妙兄尚字仁祖万石并工书
　　王廙
　　晋平南将军侍中王廙右军之叔父工飞白祖述张卫法复索靖书七月二十六日一纸每寳玩之遭永嘉丧乱乃四叠缀衣中以渡江今蒲州桑泉令豆卢器得叠迹犹在【出国史异纂】
　　戴安道康昕
　　晋戴安道隠居不仕总角时以鸡子汁溲白瓦屑作郑碑自书刻之文既奇丽书亦妙絶又有康昕亦善草王子敬常题方山亭壁数行昕密改之子敬后过不疑又为谢居士题画像以示子敬子敬叹能以为西河絶矣昕字居明外国人官至临沂令
　　韦昶
　　晋韦昶字文休仲将兄凉州刺史康字元将之孙官至颍川太守散骑常侍善古文大篆及草状貌尤古亦犹人则抱素木则封氷奇而且劲太元中孝武帝改治宫室及庙诸门并欲使王献之草书题榜献之固辞乃使刘瓌以八分书之后又使文休以大篆改八分焉或问王右军父子书君以为云何答曰二王自可谓能未是知书也又妙作笔王子敬得其笔叹为絶世义熈末卒年七十嵗余文休古文大篆草书并入妙
　　萧思话
　　宋萧思话兰陵人父源冠军琅琊太守思话官至征西将军左仆射工书学于羊欣得其体法虽无奇峰壁立之秀运用连冈尽望势不断絶亦可谓有功矣王僧防云萧全法羊风流媚好殆欲不减笔力恨弱袁昻云羊真孔草萧行范篆各一时之妙也
　　王僧防
　　琅琊王僧防博涉经史兼善草太祖谓防曰我书何如卿曰臣正书第一草书第二陛下草书第二正书第三臣无第三陛下无第一帝笑曰卿善为词也然天下有道丘不与易也防歴左仆射尚书令谥简穆公僧防长子慈年七岁外祖江夏王刘义恭迎之入中斋施诸寳物恣其所取慈惟取素琴一张孝子图而已年十嵗共时辈蔡约入寺礼佛正见沙门等防悔约戱之曰众僧今日何干干慈应声答卿如此不知礼何以兴蔡氏之宗约兴宗之子也谢超宗见慈学书谓之曰卿书何如防公答云慈书与大人犹鸡之比鳯超宗鳯之子慈歴侍中赠太常卿约歴太子詹事【出谈薮】
　　又
　　齐高帝尝与王僧防赌书毕帝曰谁为第一僧防对曰臣书臣中第一陛下书帝中第一帝笑曰卿可谓善自谋矣【出南史】
　　王融
　　齐末王融图古今杂体有六十四书少年仿效家藏纸贵而风鱼虫鸟是七国时书元长皆作字故贻后来所诘湘东王遣沮阳令韦仲定为九十一种次功曹谢善勋増其九法合成百体其中以八卦为书为一以太为两法径丈一字方寸千言【出法书要録】
　　萧子云
　　梁萧子云字景乔武帝谓曰蔡邕飞而不白羲之白而不飞飞白之间在卿斟酌耳尝大书萧字后人匣而寳之至张氏賔防东都旧第有萧齐前后序皆名公之词也【出尚书故实】
　　武帝造寺令萧子云飞白大书萧字至今一字存焉李约竭产自江南买归东洛建一小亭以翫号曰萧齐【出国史】
　　萧特
　　海盐令兰陵萧特善草髙祖赏之曰子敬之书不如逸少萧特之迹遂过其父【出谈薮】
　　僧智永
　　陈永欣寺僧智永师逺祖逸少歴纪専精摄齐升堂真草唯命智永章草及草书入妙行入能兄智楷亦工书丁觇亦善书时人云丁真永草
　　又
　　智永尝于楼上学书业成方下【出国史要纂】
　　梁周兴嗣编次千字文而有王右军者人皆不能晓其始乃梁武教诸王书令殷铁石于大王书中榻一千字不重者每字片纸细碎无序武帝召兴嗣谓曰卿有才思为我韵之兴嗣一夕编缀进上鬓髪皆白而赏锡甚厚右军孙智永师自临八百本散与人外江南诸寺各留一本永公住呉兴永欣寺积年学书后有秃笔头十瓮每瓮皆数石人来觅书并请题额者如市所居户限为之穿穴乃用铁叶裹之人谓为铁门限后取笔头瘗之号为退笔塜自制铭志【出尚书故实】
　　尝居永欣寺阁上临书所退笔头置之于大竹簏簏受一石余而五簏满【出法书要録】
　　僧智果
　　隋永欣寺僧智果防稽人也焬帝甚善之工书铭石其为痩健造次难类尝谓永师曰和尚得右军肉智果得骨夫筋骨藏于肤肉山水不厌高深而比公殊乏清幽伤于浅露若呉人之战轻进易退勇力而尚武虚张夸耀无乃小人儒乎智果行草入能

　　书断卷三【张怀瓘】
　　唐太宗
　　唐太宗贞观十四年自真草书屏风以示羣臣笔力遒劲为一时之絶尝谓朝臣曰书学小道初非急务时或留心犹胜弃日凡诸艺业未有学而不得者也病在心力懈怠不能専精耳又云吾临古人之书殊不能学其形势唯在其骨力及得骨力而形势自生耳尝召三品已上赐宴于武门帝操笔作飞白书众臣乗酒就太宗手中相竞散骑常侍刘洎登御牀引手然后得之其不得者咸称洎登牀罪当死请付法帝笑曰昔闻婕妤辞辇今见常侍登牀【出尚书故实】
　　汉王元昌
　　唐汉王元昌神尧之子善行书诸王仲季并有能名韩王曹王亦其亚也曹则妙于飞白韩则工于草行魏王鲁王亦韩王之伦也
　　欧阳询
　　唐欧阳询字信本博览今古官至银青光禄大夫率更令书则八体尽能笔力劲险髙丽爱其书遣使请焉神尧叹曰不意询之书名逺播絶域贞观十五年卒年八十五询飞白行草入妙大篆章草入能
　　又
　　率更尝出行见古碑索靖所书驻马观之良乆而去数步复下马伫立疲则布毯坐观因宿其傍三日而后去今开通元寳钱武徳四年铸其文乃欧阳率更书也【出国史异纂】
　　欧阳通
　　唐欧阳通询之子善书痩怯于父尝自矜能书必以象牙犀角为笔管狸毛为心覆秋兎毫松烟为墨末以麝香纸必须坚薄白滑者乃书之葢自重其书薛纯陁亦効欧草伤于肥钝亦通之亚也【出朝野佥载】
　　虞世南
　　虞世南字伯施防稽人仕隋为秘书郎炀帝知其才嫉其鲠直止为七品十余年仕唐至秘书监文皇曰世南一人遂兼五絶一曰博学二曰徳行三曰书翰四曰词藻五曰忠直有一于此足谓名臣而世南兼之行草之余尤所偏工本师于释智永及其暮齿加以遒逸卒年八十九伯施行草入妙
　　褚遂良
　　褚遂良河南人父亮太常卿遂良官至右仆射善书少则伏膺虞监长则师祖右军真书甚得其媚趣显庆中卒年六十四遂良行入妙亦尝师受史陵然史亦有古直伤于疎痩也
　　又
　　遂良问虞监曰某书何如永师曰吾闻彼一字直五万官岂能若此者曰何如欧阳询曰闻询不择纸笔皆能如志官岂得若此褚曰既然某何更留意于此虞曰若使手和笔调遇合作者亦深可贵尚褚喜而退【出国史异纂】
　　薛稷
　　薛稷河东人官至太子少保书学褚尤尚绮丽妍好肤肉得师之半矣可谓河南公之高足甚为时所珍尚稷行入能
　　又
　　稷外祖魏仿家富图籍多有虞褚旧迹鋭精模放笔态遒丽当时无及之者及善画博采古迹埒于秘书【出谭賔録】
　　髙正臣
　　髙正臣广平人官至卫尉卿习右军之法睿宗爱其书张怀素之先与髙有旧朝士就髙乞书或慿书之髙尝为人书十五纸张乃戱换其五纸又令示髙再看不悮客曰有人换公书髙笑曰必是张公也乃审详之得其三纸客曰犹有在髙乂观之竟不能辨髙尝许人书一屏幛逾时未获其人乃出使淮南临别大怅惋髙曰正臣故人在申州正与仆书一类公可便往求之遂立申此意陆柬之尝为髙书告身髙皇缣之不将入秩后为鼠所伤乃持示张公曰此鼠甚解正臣意风调不合一至于此正臣行草入能
　　王绍宗
　　王绍宗字承烈官至秘书少监祖述子敬钦羡柬之其中年小真书体象尤异其行书及章草次于真常与人书云鄙夫书翰无工者特由水墨之积习恒精心率意虚神静思以取之每与呉中陆大夫论及此道明朝必不觉已进陆后于密访知之嗟赏不少将余比虞七以虞亦不临写故也但心准自想而已闻虞眠布被中恒手画腹皮与余正同也承烈行草入能
　　郑防
　　郑防任广文博士学书而病无纸知慈恩寺布柿叶数间屋遂借僧房居止日取红叶学书嵗乆殆遍后自写所制诗并画同为一卷封进宗御笔书其尾曰郑防三絶【出尚书故实】
　　李阳氷
　　李阳氷善小篆自言斯翁之后直至小生曹喜蔡邕不足言开元中张怀瓘撰书断阳氷张旭并不载绛州有篆字与古不同颇为恠异李阳氷见之寝卧其下数日不能去验其书是唐初不载书者名姓碑有碧落二字时人谓之碧落碑【出国史补】
　　张旭
　　张旭书得笔法崔邈顔真卿旭言始吾闻公主与担夫争路而得笔法之意后见公孙氏舞劔器而得其神饮醉辄草书挥毫大呌以头揾水墨中天下呼为张颠醒后自视以为神异不可复得后辈言笔札者欧虞褚陆或有异论至长史无间言【出国史补】
　　又
　　旭释褐为苏州常熟尉上后旬日有老父过状判去不数日复至乃怒而责曰敢以闲事屡扰公门老父曰某实非论事但覩少公笔迹奇妙贵为箧笥之耳长史异之因诘其何得爱书答曰先父爱书兼有著述长史取示之信天下工书者也自是备得笔法之妙冠于一时【出幽闲鼓吹】
　　僧怀素
　　长沙僧怀素好草书自言圣三昧弃笔堆积埋山下号笔冢【出国史补】

　　书断卷四【张怀瓘】
　　程邈已下
