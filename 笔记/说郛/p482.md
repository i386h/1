<!-- { "loadSidebar": true } -->
　　凡子始生若为之求乳母必择良恵妇人稍温谨者子能食饲之教以右手子能言教之自名及唱喏万福安置稍有知则教之以恭敬尊长有不识尊卑长幼者则严诃禁之六嵗教之数与方名男子始习书字女子始习女工之小者七嵗男女不同席不共食始诵孝经论语虽女子亦宜诵之自七嵗以下谓之孺子早寝晏起食无时八嵗出入门户及即席饮食必后长者始教之以谦让男子诵尚书女子不出中门九嵗男子诵春秋及诸史始为之讲解使晓义理女子亦为之讲解论语孝经及列女传女戒之类畧晓大意十嵗男子出就外傅居宿于外读诗礼传为之讲解使知仁义礼智信自是以徃可以读孟荀扬子博观羣书凡所读书必择其精要者而读之其异端非圣贤之书传宜禁之勿使妄观以惑乱其志观书皆通始可学文辞女子则教以婉娩听从及女工之大者未冠笄者质明而起总角靧面以见尊长为养祭祀则左执酒食若既冠笄则皆责以成人之礼不得复言童幼矣
　　凡内外仆妾鸡初鸣咸起栉总盥漱衣服男仆洒扫听事及庭钤下苍头洒扫中庭女仆洒扫堂室设椅桌陈盥漱栉靧之具主父主母既起则拂床襞衾侍立左右以备使令退而具饮食得闲则浣濯纫缝先公后私及夜则复拂床展衾当昼内外仆妾惟主人之命各从其事以供百役
　　凡女仆同辈谓长者为姊后辈谓前辈为姨务相雍睦其有鬪争者主父主母闻之即诃禁之不止即杖之理曲者杖多一止一不止独杖不止者
　　凡男仆有忠信可任者重其禄能干家事次之其专务欺诈背公徇私屡为盗窃弄权犯上者逐之
　　凡女仆年满不愿留者纵之勤旧少过者资而嫁之其两面二舌饰虚造谗离间骨肉者逐之屡为盗窃者逐之放荡不谨者逐之有离叛之志者逐之











　　顔氏家训【顔之推】
　　自古明王圣帝犹须勤学况凡庶乎此事遍于经史吾亦不能郑重聊举近世切要以终寤汝耳士大夫子弟数嵗已上莫不被教多者或至礼传少者不失经论及至冠婚体性稍定因此天机倍须训诱有志尚者遂能磨砺以就素业无履立者自兹堕慢便为凡人人生在世防当有业农民则计量耕稼商贾则计论货贿工巧则致精器用伎艺则深思法术武夫则惯习弓马文士则讲议经书多见士大夫耻涉农商羞务工伎射既不能穿札笔则才记姓名饱食醉酒忽忽无事以此销日以此终年或因家世余绪得一阶半级便谓为足安能自苦及有吉凶大事议论得失然张口如坐云雾公私宴集谈古赋诗塞黙低头欠伸而已有识傍观代其入地何惜数年勤学长受一生愧辱哉梁朝全盛之时贵游子弟多无学术至于谚云上车不落则著作体中何如则秘书无不熏衣剃面传粉施朱驾长檐车跟髙齿屐坐棊子方褥凭斑丝隠囊列器玩于左右从容出入望若神仙明经求第则顾人答策三九公防则假手赋诗当尔之时亦快士也及离乱之后朝市迁革铨衡选举非复曩者之亲当路秉权不见昔时之党求诸身而无所得施之世而无所用披褐而丧珠失皮而露质兀若枯木泊若穷流孤独戎马之间转死沟壑之际当尔之时诚驽材也有学艺者触地而安自荒乱已来诸见俘虏虽百世小人知读论语孝经者尚为人师虽千载冠冕不晓书记者莫不耕田养马以此观之安可不自勉耶若能常保数百卷书千载终不为小人也夫明六经之指涉百家之书纵不能增益德行敦厉风俗犹为一艺得以自资父兄不可常依乡国不可常保一旦流离无人庇廕当自求诸身耳谚曰积财千万不如薄伎在身伎之易习而可贵者无过读书也世人不问愚智皆欲识人之多见事之广而不肯读书是犹求饱而懒营馔欲暖而惰裁衣也夫读书之人自羲农已来宇宙之下凡识几人凡见几事生民之成败好恶固不足论天地所不能藏鬼神所不能隠也有客难主人曰吾见强弩长防诛罪安民以取公侯者有矣文义习史匡时富国以取卿相者有矣学备古今才兼文武身无禄位妻子饥寒者不可胜数安足贵学乎主人对曰夫命之穷达犹金玉木石也脩以学艺犹磨莹雕刻也金玉之磨莹自美其鑛璞木石之段块自丑其雕刻安可言木石之雕刻乃胜金玉之鑛璞哉不得以有学之贫贱比于无学之富贵也且负甲为兵咋笔为吏身死名灭者如牛毛角立杰出者如芝草握素披黄吟道咏德苦辛无益者如日蚀逸乐名利者几秋荼岂得同年而语矣且又闻之生而知之者上学而知之者次所以学者欲其多智明达耳必有天才拔羣出类为将则闇与孙武呉起同术执政则悬得管仲子产之教虽未读书吾亦谓之学矣今子即不能然不师古之踪迹犹被而卧耳人见隣里亲戚有佳快者使子慕而学之不知使学古人何其蔽也哉世人但知跨马被甲长弰强弓便云我能为将不知明乎天道辨乎地利比量逆顺鉴达兴亾之妙也但知承上接下积财聚谷便云我能为相不知敬鬼事神移风易俗调节隂阳荐举贤圣之至也但知私财不入公事夙办便云我能治民不知诚已刑物执辔如组反风灭火化鸱为凤之术也但知抱令守律早刑晚舍便云我能平狱不知同辕观罪分剑追财假言而奸露不问而情得之察也爰及农商工贾厮役奴钓鱼屠肉饭牛牧羊皆有先达可为师表博学求之无不利于事也夫所以读书学问本欲开心明目利于行耳未知养亲者欲其观古人之先意承颜怡声下气不惮劬劳以致甘腝惕然慙惧起而行之也未知事君者欲其观古人之守軄无侵见危授命不忘诚谏以利社稷恻然自念思欲効之也素骄奢者欲其观古人之恭俭节用卑以自牧礼为教本敬者身基瞿然自失敛容抑志也素鄙恡者欲其观古人之贵义轻财少思寡欲忌盈恶满赒穷防匮赧然悔耻积而能散也素暴悍者欲其观古人之小心黜己齿敝舌存含垢藏疾尊贤容众薾然沮防若不胜衣也素怯懦者欲观古人之达生委命强毅正直立言必信求福不回勃然奋厉不可恐慑也歴兹以徃百行皆然纵不能淳去泰去甚学之所知施无不达世人读书者但能言之不能行之忠孝无闻仁义不足加以断一条讼不必得其理宰千户县不必理其民问其造屋不必知楣横而棁竪也问其为田不必知稷早而黍迟也吟啸谈谑讽咏词赋事既优闲材增迂诞军国经纶畧无施用故为武人俗吏所共诋良由是乎夫学者所以求益尔见人读数十卷书便自髙大凌忽长者轻慢同列人疾之如仇敌恶之如鸱枭如此以学自损不如无学也古之学者为己以补不足也今之学者为人但能説之也古之学者为人行道以利世也今之学者为己脩身以求进也夫学者犹种树也春翫其华秋登其实讲论文章春华也脩身励行秋实也人生小幼精神专利长成已后思虑散逸固须早教勿失机也吾七嵗时诵灵光殿赋至于今日十年一理犹不遗忘二十之外所诵经书一月废置便至荒芜矣然人有坎失于盛年犹当晚学不可自弃孔子云五十以学易可以无大过矣魏武袁遗老而弥笃此皆少学而至老不倦也曽子七十乃学名闻天下荀卿五十始来游学犹为硕儒公孙四十余方读春秋以此遂登丞相朱云亦四十始学易论语皇甫谧二十始授孝经论语皆终成大儒此并早迷而晩寤也世人婚冠未学便称迟暮因循面墙亦为愚尔幼而学者如日之光老而学者如秉烛夜行犹贤乎瞑目而无见者也学之兴废随世轻重汉时贤俊皆以一经圣人之道上明天时下该人事用此致卿相者多矣末俗已来不复尔空守章句但诵师言施之世务殆无一可故士大夫子弟皆以博涉为贵不肯専儒梁朝皇孙已下总丱之年必先入学观其志向出身已后便从文吏略无卒业者冠冕为此者则有何刘瓛明山賔周舍朱异周正贺琛贺革萧子政刘縚等兼通文史不徒讲説也洛阳亦闻崔浩张伟刘芳邺下又见邢子才四儒者虽好经术亦以才愽擅名如此诸贤故为上品以外率多田里闲人音辞鄙陋风操拙相与専固无所堪能问一言辄酬数百责其指归或无要防邺下谚云博士买驴书劵三纸未有驴字使汝以此为师令人气塞孔子曰学也禄在其中矣今勤无益之事恐非业也夫圣人之书所以设教但明练经文粗通注义常使言行有得亦足为人何必仲尼居即须两纸疏义燕寝讲堂亦复何在以此得胜宁有益乎光隂可惜譬诸逝水当博览机要以济功业必能兼美吾无间焉俗间儒士不涉羣书经纬之外义疏而已吾初入邺与博陵崔文彦交防尝説王粲集中难郑尚书事崔转为诸儒道之始将发口悬见排蹙云文集止有诗赋铭诔岂当论经书事乎且先儒之中未闻有王粲也崔笑而退竟不以粲集示之魏収之在议曹与诸博士议宗庙事引据汉书博士笑曰未闻汉书得证经术魏便忿怒多不复言取韦成传掷之而起博士一夜共披寻之达明乃来谢曰不谓成如此学也












　　石林燕语【叶梦得】
　　太祖皇帝微时尝被酒入南京髙辛庙香案有竹柸筊人取以占己之名位俗以一俯一仰为圣筊自小校而上至节度使一一掷之皆不应忽曰过是则为天子乎一掷而得圣筊天命岂不素定已哉晏元宪为留守题庙中之所谓庚庚大横兆謦欬如有闻葢记是也汉凡王宫皆曰禁中后以元后父名禁遂改禁为省唐以前天子之命通称诏武后名照遂改诏为制肃代后集贤院有待制之名即汉东方朔之徒所谓待诏金马门者也既云凡王宫即是诸王矣伏俨引蔡邕説省中本为禁中门閤有禁非侍御之臣不得妄入行道豹尾中亦为禁中避王后父名故曰省中不闻诸王皆曰禁中也汉制度帝之下书一曰策书二曰制书三曰诏书四曰戒敇此云天子之命通称诏书非也唐永徽中命文馆学士一日一人待制于武德西门则待制之名非始于肃代以后也皇朝置翰林院延文章之士至数术之士皆处之谓之待诏即待诏之名初不改也母后加諡自东汉始本朝后諡初止二字明道中以章献明肃尝临朝特加四字元丰中庆寿太皇太后上仙章子厚为諡议请于朝诏以太皇太后功德盛大四字犹惧未尽始仍故事遂諡慈圣光献自是宣仁圣烈与钦圣宪肃皆四字云始仍当作始循诏云始循故事而已宜以四字定諡
　　父没称皇考于礼本无见王制言天子五庙曰考庙王考庙皇考庙显考庙祖考庙则皇考者曾祖之称也屈原离骚称朕皇考曰伯庸则以皇考为父故晋司马机为燕王告祔庙文称敢昭告于皇考清恵亭侯后世遂因不改汉议宣帝父称蔡义初请諡为悼曰悼太子魏相以为宜称尊曰皇考则皇考乃尊号之称非后世所得通用沿袭已久虽儒者亦不能自异也
　　古者天子之居总言宫而不名其别名皆曰堂明堂是也故诗云自堂徂基而礼言天子之堂初未有称殿者秦始皇纪言作阿房甘泉前殿萧何传言作未央宫前殿其名始见而阿房甘泉未央亦以宫名疑皆起于秦时然秦制独天子称陛下汉鲁有灵光殿下则司马仲逹称曹操范缜称竟陵王子良皆曰殿下则诸侯自汉以来皆通称殿下矣至唐初制令惟皇太后皇后百官上疏称殿下至今循用之葢自唐始也其制设吻者为殿无吻不为殿矣
　　汉梁王立自言宫殿之里毫厘过失无不暴陈又黄霸传云为一辈先上殿颜师古曰丞相所坐屋古者屋之髙丽通呼为殿不必宫中也齐髙帝为齐公以石头城为其世子宫王引灵光殿例以防事为崇光殿斋为宣德殿则虽曰宫而有以殿为拟也梁武陵王纪在蜀开寝殿以通内廐又丘迟与陈伯之书谓临川王宏为临川殿下也
