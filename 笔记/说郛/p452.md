<!-- { "loadSidebar": true } -->
　　亷州海水之中有洲岛岛上有大池谓之珠海毎年刺史修贡自监珠戸入池采珠以充贡赋耆旧传云太守贪珠即逃去孟尝还珠之池皆生老蚌剖而取珠池在海上其底与海通又池水至深无可测也取小蚌肉贯之篾曝干谓之珠母容桂人率如脯烧之以荐酒内有细珠如粱粟乃知珠池之蚌随其大小悉胎中有珠矣犀牛大约似牛形而蹄脚似象蹄有二甲二角一在额上为兕犀一在鼻上较小为胡防犀鼻上皆裙口束而花防小多有竒文牯犀亦有二角皆谓毛犀俱有粟文堪为腰带千百犀中或有通者尖花大而振花小者谓之倒揷通此二种亦玉巵无当矣若通无处白黑花分差竒则计价巨万举世之寳也余比居畨禺谓犀角曽经阅又有堕罗犀犀中最大一株有重七斤者云是牯犀额上有心花多是撒豆斑色深者堪为胯具斑散而浅者即治为杯盘器皿之类又有骇鸡犀有白缕如丝以置米中鸡辄骇也辟尘犀为妇人簮梳尘埃不着髪也辟水犀此犀入江海水为之开置角于雾露中经夕不湿也光明犀此犀置暗室中自有光明也此数犀但闻其説不可得而见也广之属郡潮循州多野象牙小而红最堪为笏潮循人或捕其象争食其鼻云肥脆偏堪作炙或云象肉有十二胆不附于肝毎月转在诸肉假令此月建寅即胆在尻肉上楚越之间象皆青黑惟南方拂林大食国即多白象余有亲旧曽奉使云南见彼中豪族各家养象负重致逺若中夏之畜牛马也两头蛇岭外多有此类时有见者如小指大长尺许腹下鳞红背错锦文一头有口眼一头似有口眼两头俱能进退亦谬也昔孙叔敖见之为不祥乃杀而瘗之虑后人见之必受其祸而南人见之以为常其祸安在海镜广人呼为膏药盘两片合以成形殻圆中甚莹滑日照如云母光内有少肉如蚌胎腹中有小红蟹子其小如黄豆而螯足俱备海镜饥则蟹子出拾食蟹饱即归腹海镜亦饱余曽市得数个验之或廹以火即蟹子走出离腹立毙或生剖之有蟹子活在腹中逡廵亦死
　　水母广州谓之水母闽人谓之防【除驾切】其形乃浑然一物有淡紫色大者如覆帽小者如碗下有物如县絮俗谓之足而无口眼常数十虾寄腹下咂食其涎浮泛水上捕之者或过之则歉然而没以其虾有所见越絶书云海镜蟹为腹水母虾为目南中人好食之云性温能已冷热之疾其理未详
　　蟛螖【音滑】呉人呼为彭越葢语讹也足上无毛堪食章举形如乌贼闽越间多采鲜者华如水母以姜醋食之
　　石拒乃章举之类也身小而足长入盐干烧食极美瓦屋子葢蚌蛤之类也南中旧呼为空慈子顷因卢钧尚书作镇遂改呼为瓦屋子以其殻上有棱如瓦故以名焉殻中有肉紫色而满腹广人尤重之多烧以荐酒俗呼为天脔炙吃多即壅气背颇疼未测其性也蚁卵醤交广溪洞间酋长收蚁卵淘滓令净卤以为醤或云其味酷似肉醤非官客亲友不可知其味也圣虀容南土风好食水牛肉既饱即下圣虀以消之虀如青苔云是牛肠胃中未化草欲结为粪者既饱则以盐酪姜桂调而啜之遂不饱也
　　蚺蛇胆普安州有养蛇戸每年五月五日即担蚺蛇入府秖候取胆余曽亲见皆于大笼中借以软草盘屈其上两人舁一条在地上即以十数拐子从头翻其身旋以拐子按之不得转侧即于腹上约其尺寸用利刃决之肝胆突出即割下其胆皆如鸭子大曝干以备上贡却合内肝以线合其疮口却收入笼或云舁归放川泽舂堂者以浑木刳而为槽一槽两边约排十杵男女间立以舂稻粱敲磕槽舷皆有遍拍槽声敲闻于数里虽思妇之巧秋砧之凄不能比其浏亮也
　　鹅毛被者南蛮之酋豪多选鹅之细毛夹以布帛絮而为被复纵横纳之其温柔不下于挟纩也俗云鹅毛被柔暖而性不偏冷宜覆婴儿兼辟惊癎
　　畨禺地无狐兔用鹿毛野貍毛为笔又昭富春勤等州则择鸡毛为笔其为用与兔毫不异但恨鼠须之名未得见也
　　沓潮者广州去大海不远二百里毎年八月潮水最大秋中复多飓风当其潮水退之间飓风作而潮又至遂至波涛溢岸淹没人庐舍荡失苖稼沉溺舟船南中谓之沓潮或十数年上有之亦系时之失数耳俗呼为海翻为漫天
　　沙筯生于海岸沙中春吐苗其心若骨白而且劲可为酒筹凡欲采者轻步向前及手急挼之不然闻行者声遽缩入沙中掘寻之终不可得也
　　岭表山川盘郁气聚不易疎泄故多岚雾作瘴人感之多病胪胀成蛊俗传有睟百虫为蛊以毒人葢湿热之地毒虫生之非苐岭表之家性惨害也











　　溪蛮丛笑序
　　五溪之蛮皆盘瓠种也聚落区分名亦随异沅其故壤环四封而居者今有五曰猫曰猺曰獠曰獞曰犵狫风声气习大畧相似不巾不屦语言服食率异乎人由中州官于此者其始见也皆讶之既乃笑之久则恬不知恠通守朱公灊山先生之季子风流博雅手録溪蛮事识其所产所习之异目曰丛笑诚可笑也士大夫来是方者其可阙诸庆元乙夘叶钱序








　　溪蛮丛笑【朱辅】
　　木契刻木为符契长短大小不等穴其傍多至十数各志其事持以出验名木契
　　犵党出入坐卧必以刀自随小者尤铦利名犵党钓藤酒酒以火成不醡不篘两缶东西以藤吸取名钓藤酒
　　金鸡羽族似雉者金项火背斑尾扬翘志意揭骄笼之不能驯
　　茅花被犵狫无绵揉茅花絮布被一被数幅聫贯以成山猺皆卧板夜然以火犵狫视猺则为富矣
　　辰砂辰锦砂最良麻阳即古锦州旧辰郡砂自折二至折十皆颗块佳者为箭镞结不实者为肺砂碎则有趢趗末则有药砂砂出万山之崖为最犵狫以火攻取犵狫裙裙幅两头缝断自足而入防斑厚重下一段纯以红范史所谓独力衣恐是也葢裸袒以裙代袴虽盛服不去去则犯鬼
　　金系带砚石出黎溪今大溪深溪竹寨溪木林冈石皆可乱真紫石胜揭石熟猺亦能砺砥黎溪为最葢于陶金井中取之近亦艰得有紫緑二色围黄线者名金系带
　　粉红水银水银出于朱砂因火而就或谓砂腹生水银非也名粉红水银
　　砂牀石之不碎而砂附着其上者名砂牀
　　水秀铁铁之精英在水数十年者名水秀
　　顺水班蚕事少桑多柘茧薄小不可缲可缉为防或以五色间染布为伪名顺水班
　　葫芦笙潘安仁笙赋曲沃悬匏汶阳匏篠皆笙之材蛮所吹葫芦笙亦匏瓠余意但列管六与説文十三簧不同耳名葫芦笙
　　燕子花紫花全类燕子生于藤一枝数葩
　　不防带蛮女以织带束髪状如经带不阑者斑也葢反切语俚俗谓团为突栾孔为窟笼亦此意也
　　野鸡斑枋板皆杉也木身为枋枝梢为板又分等则曰出等甲头曰长行曰刀斧皆枋也曰水路曰笏削曰中扛皆板也脑子香以文如雉者为最佳名野鸡斑娘子布汉传载阑于防于獠言纻金有绩织细白苎麻以旬月而成名娘子布
　　防蜡慢溪洞爱铜鼓甚于金玉模取鼓文以蜡刻板印布入靛缸渍染名防蜡慢
　　丝金沙中拣金又出于石碎石而取者色视沙金为胜金有苗路夫匠识之名丝金
　　马王菜叶似蔓青味苦多刺即诸葛菜也
　　三脊茅麻阳苞茅山茅生三脊孟康曰零茅扬雄曰璚茅皆三脊也【齐桓责楚苞茅不入者即此】
　　鸦衔草紫草尔雅谓之藐广雅谓之茈防本草云生楚地三月采根隂干猺人以社前者为佳名鸦衔草鸡骨香降真本出南海今溪洞山僻处亦有似是而非劲瘦不甚香名鸡骨香
　　出山银西溪接靖州境出铅铅中有银银体差黑未经坯销名出山银
　　鸡末子古有细虫曰焦螟集于蚊睫蛮地有虫极细拭目难覩黑防着身抓搔不可耐名鸡末子
　　九肋鼈沙鼈似马蹄者佳九肋出沅江
　　铜鼓蛮地多古铜有铜柱马希范所立麻阳有铜鼔葢江水中掘得如大钟长筩三十六乳重百余斤今入天庆观并有铜像二相传唐明皇像余散他处鼓尤多其文环以甲士中空无底名铜鼓
　　不乃羮牛羊肠脏畧摆洗羮以飨客臭不可近食之既则大喜岭表録异曰交趾重不乃羮先鼻引其汁不乃者反切摆也
　　圏布桑味苦叶小分三叉所不食犵狫取皮绩布系之于腰以代机红纬回环通不过丈余名圏布
　　竪眼犵狫犵狫蛮之尤怪者两目直生恶青衣人遇之则有祸去麻阳百余里不常见
　　独木船蛮地多楠有极大者刳以为舟
　　芷香草见离骚有一穗数花与蕙茝不同开亦先后皆兰类也
　　黄猫头蛮类不巾髪拳曲照日金色故名
　　光面蜡蜡出山不经伪者名光面作伪者杂以粟飞紽土俗嵗节数日野外男女分两朋各以五色防囊豆粟往来抛接名飞紽
　　客鼓鼔之节不一有暗箭鼔集人鼔犒设鼔飨客亦以此远近听以为凖酒酣少有参商则鼓声随变终席无他者名客鼓
　　固项朱漆牛皮以防头颈名固项
　　银鹁鸠犵狫之富者多以白金象鸟兽形为酒藤或为牛角鹁鸠之状尤多每聚饮盛列以夸客
　　筒环犵狫妻女年十五六敲去右边上一齿以竹围五寸长三寸裹锡穿之两耳名筒环
　　门欵彼此防血誓约缓急相援名门欵
　　大设富洞以九月燕及三年一犒为大设
　　入地犵狫自别洞奔来此地居止名入地
　　鸬鷀号战鬭出入羣聚喊以张声势也
　　羊栖犵狫以鬼禁所居不着地虽酋长之富屋宇之多亦皆去地数尺以巨木排比如省民羊栅杉叶覆屋名羊栖
　　左右押衙犵狫比猺猫则妄自尊大嵗时旦望或客至皆排衙主盟其事者为队公又其次名左右押衙坐草山猺濳出省地茅苇中射弩夺物机不虚发名坐草
　　客语能省民之言者名客语
　　凖把互市逾约价偿未足则刼去省民或甲以乙代名凖把
　　踏歌习俗死亡羣聚歌舞辄联手蹋地为节丧家椎牛多酿以待名踏歌
　　讐杀俗性好杀一语不合便刺以刃百十年必报乃已名讐杀
　　专事溪洞文移他人不能特选徃来之熟者名专事骨债或为佣而亡或以烟而死约牛牲若干偿还名骨债
　　走鬼初夏徙居数日以舍祖居否则有祸名走鬼鼻饮犵狫饮不以口而以鼻名曰鼻饮
　　吃乡秋冬之交聚饮以乐名吃乡
　　痨鱼山猺无渔具上下断其水揉蓼叶困鱼鱼以辣出名痨鱼
　　卖首犵狫之受犒者如熟户之猺既纳欵听命纵其出入省地州县差人管辖或许自推首名卖首
　　打寮山猺穴居野处虽有屋以庇风雨不过剪茅义木而已名打寮
　　生界去州县堡寨远不属王化者名生界
　　呈生祭祀必先以生物呈献神许则杀以血和酒名呈生
　　拕亲山猺婚娶聘物以铜与盐至端午约于山上相携而归名拕亲
　　骨浪猺獠睡不以床冬不覆被用三义木支阔板旁燃火炙背板焦则易葢以板之易得也以展转之意名骨浪
　　队小犵狫之随从者如军中行伍名队小
　　舞锨醉后以长柄木锨跳舞亦有音节也
　　平垣巢穴外虽峙崄中极寛广且以一处言之犵狫有鸟落平言鸟飞不能尽也周数十里皆腴田凡平地曰平坦
　　例牛牛客多行桃源路洞中占军事胜负及疾病祈禳皆以牛用名例牛
　　跳鸡模艺精者掷刀空中接之名鸡模
　　洗面借人助相讐杀以牛酒往谢名洗面
　　奴狗狑狫之为佣者名奴狗
　　背笼负物不以肩用木为半枷之状箝其项以布带或皮系之额上名背笼
