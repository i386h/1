<!-- { "loadSidebar": true } -->
　　民间诉水旱旧无限制或秋而诉夏旱或冬而诉秋旱往往于收割之后欺罔官吏无从覈实拒之则不可聴之则难信故太宗淳化二年正月丁酉诏荆湖江淮二浙四川岭南管内州县诉水旱夏以四月三十日秋以八月三十日为限自此遂为定制
　　严奏辟之令
　　国初州郡官属皆长吏自行奏辟姓名未闻于朝巳先莅职洎至命下则巳莅月日皆为考任大抵皆其宗族亲戚也太宗雍熈四年八月乙未诏曰诸处奏荐多是亲党既伤公道徒启幸门今后如有员阙处当以状闻自后奏辟不敢私于亲戚或犯此令者人得而指摘之稍知所畏忌矣
　　乗驿给银牌
　　唐制乗驿者给银牌五代庶事草剏但枢密院给牒太平兴国三年李飞雄伪作牒乗驿谋反禽捕伏诛六月戊午诏复旧制应乗驿者并给银牌中兴以后此制不复讲矣







　　説郛卷四十四上
<子部,杂家类,杂纂之属,说郛>
　　钦定四库全书
　　説郛卷四十四下　　　　元　陶宗仪　撰燕翼贻谋录卷五
　　禁服黑紫
　　仁宗时有染工自南方来以山矾叶烧灰染紫以为黝献之宦者洎诸王无不爱之乃用为朝袍乍见者皆骇观士大夫虽慕之不敢为也而妇女有以为衫褑者言者亟论之以为竒衺之服寖不可长至和七年十月己丑诏严为之禁犯者罪之中兴以后驻跸南方贵贱皆衣黝紫反以赤紫为御爱紫亦无敢以为衫袍者独妇人以为衫褑尔【服紫始末已见前卷】
　　初立别头试
　　真宗时试进士初用糊名法以革容私之弊张士逊以监察御史为巡捕官因白主司有亲戚在进士明日当引试愿出以避嫌主司不听士逊乃自言引去真宗是之遂诏自今举人与试官有亲嫌者移试别头别试所自此始且以御史为巡捕决无容私矣易以宦官不知始于何年也
　　武举更革
　　唐设武举以选将帅五代以来皆以军卒为将此制久废天圣七年以西边用兵将帅乏人复置武举至皇祐元年边事寖息遂废此科治平元年九月丁卯复置迄于今不废淳熈甲辰距治平百二十载矣仲父轩山公知贡举武举林防陶天麟等来拜谢仲父问之曰朝廷设此科以择将帅而公等不从军何也荅以不堪笞棰之辱仲父因奏孝宗皇帝乞更旧制申饬三衙沿江军帅待以士礼至淳熈十四年事始施行进士皆愿从军至绍熈庚戌仲父以知枢密院兼参知政事唱进士第复奏光宗皇帝命武举进士从军不许军帅笞辱大罪按奏小罪罚俸此令一出皆愿从军而军中无所容之乃自三衙立同正员之额以至江上诸军每举以二十四员为额七年为任第一名同正将第二名第三名同副将第四名以下同凖备将而第二十五名以下只注巡尉自后军帅亦仰承朝廷优防之意待遇之礼与綂领官等或令其兼同统领职事遇出战多令守寨必自愿亲行阵者始听之并军中自綂制以下多是假摄或以凖备将而权綂制者每于文移公牍书劄榜子削其本职为写权职而正遇东班便自居通判之上唯知凶暴陵驾士大夫一闻钲鼓之声则惴惴战栗士大夫信其伪衔不复与较故以守阙进勇副尉为綂制者徃徃而是若于武举中选愿亲行阵者使久于其任而序进之必趋事赴功矣
　　吏部阙牓
　　部吏卖阙之弊自昔有之皇祐中赵及判流内铨始置阙亭凡有州郡申到阙即时榜出以防卖阙立法非不善也然部吏每遇申到匿而不吿今州郡寄居有丁忧事故数年不申到者亦有申部数年而部中不曾改正榜示者吏人公然评价长贰郎官为小官时皆尝由之亦不暇问太宗皇帝曰幸门如鼠穴不可塞也岂不信哉
　　定宦官员额
　　国初宦者不过数十人真宗时渐众葢以遇郊恩任子皆十数岁小儿积累至多故也皇祐五年闰七月戊戌言者以为久弊当革乃诏自供奉官至行门以百八十员为额遇阙额方许奏补至元祐二年二月又诏自供奉官至黄门以百人为额然流之久终不能革至宣政间动以千数矣
　　中外官二年为任
　　仁宗朝言者以士大夫不安职守惟务奔竞乞申严戒励庆厯八年五月丁卯诏中外官满二年方许差替其三年三十月为任者仍旧此诚良法也中兴以来职事官犹计资考故有湏次一两政者至于三丞以上至郎官卿监有三四年不迁者故人无茍且之心近年满年不迁则为人指目居其位亦恐惧求去是不谙祖宗典故尔
　　廷试不许上请
　　旧制御试诗赋论士人未免上请于殿陛之下出题官临轩荅之徃复纷纭殊失尊严之体景祐元年三月丙子诏进士题具书史所出御药院印给之士人不许上请自后进士各伏其位不敢复至殿庭
　　臣僚赐谥
　　国朝待遇士大夫甚厚皆前代所无天圣五年诏臣僚薨卒当赐諡而本家不陈乞者令有司举行又兄弟同在朝者今连状封赠此推恩泉壤泽及幽也
　　优恤士大夫
　　九年十二月癸丑诏流内铨选人父母年八十以上权听注近官此教人以孝且厚风俗也康定元年六月壬子诏臣僚之官罢任所过山险去处差军士防送无过送迎人之半此闵其道路覊旅恐不得其所也仁宗施恩于臣下者如此可谓仁矣先是咸平六年真宗诏命官迁谪岭南亡殁者并许归葬官给缗钱如亲属年防差牙校部送至其家葢其人虽犯罪而其死则可闵威以惩其罪恩以恤其死施于死者犹尔况生者乎施于有罪者犹尔况无罪者乎仁宗可谓能家法矣
　　宗室廪给
　　宗室年五岁则官为廪给此祖宗旧法也皇祐二年判太宗正事允让请自三嵗廪给仁宗以太过三月甲辰诏宗室三岁以上官为给食今又复以五岁为限矣
　　西京国子监
　　西京学校旧为河南府学景祐元年诏改为西京国子监以为优贤之所
　　亲民官监商税
　　商税之任今付之初官小使臣或流外校尉副尉州郡县令亦鄙贱之曽不思客旅徃来乡民入市动遭竭泽又复营私掩为巳有害民有甚焉者真宗景德二年三月癸未诏商税三万贯以上选亲民官监给通判添支所以重讥征之寄近时理亲民资序为监当者未之闻也徃徃以为浼巳不肯亵就矣然朝廷以务之寄责之长贰县令知监当之难于其人也故康定元年六月壬子诏天下州县课利场务十分亏五厘以下知通县令罚俸一月一分以下两月二分降差遣増二分陞陟差遣赏罚不及于监当有深防矣
　　越州裘氏义门旌表
　　大中祥符四年十二月己未越州言防稽县民裘承询同居十九世家无异防诏旌表其门闾屈指今二百三十六年矣其号义门如故也余尝至其村故听事犹在族人虽异居同在一村中世推一人为长有事取决则坐于听事有竹箄亦世相授矣族长欲挞有罪者则用之岁时防拜同饮咸在至今免役不知十九世而下今又几世也余尝思之裘氏力农无为士大夫者所以能久聚而不散茍有骤贵超显之人则有非族长所能令者况贵贱殊涂炎凉异趣父兄虽守之子孙亦将变之义者将为不义矣裘氏虽无显者子孙世守其业犹为大族胜于乍盛乍衰者多矣天之祐裘氏者岂不厚乎
　　词赋依平侧用韵
　　国初进士词赋押韵不拘平仄次序太平兴国三年九月始诏进士律赋平仄次第用韵而考官所出官韵必用四平四仄词赋自此整齐读之铿锵可听矣
　　司天监转官
　　司天监官自挈壶正转保章正灵台郎直长局丞至冬官正仅五迁尔旧制五年一转或谓较之武臣洎医官则太优欲增其等级庆厯五年六月乙卯朔诏自保章正至五官正十年一迁官虽循转甚迟然比承信郎转至武翼郎犹为优矣
　　禁以柑遗朝贵
　　承平时温州鼎州广州皆贡柑子尚方多不过千少或百数其后州郡苞苴权要负担者络绎又以易腐多其数以备拣择重为人害天圣六年四月庚戌诏三州不得以贡余为名饷遗近臣犯者有罚然终不能禁也今惟温有岁贡岁馈鼎广不复有之矣
　　改伴饭指挥使名
　　五季日寻干戈其于军卒尤先激励凡军头非有战功皆号伴饭指挥使皇朝一统边境无虞伴饭者众乃诏以处有罪者凡为此职人皆望而知其犯罪也大中祥符二年二月诏改军头伴饭指挥使为散指挥使然自此人不复以为耻而激励之权微矣
　　并水路发运使
　　皇朝初下江南置水路陆路发运二使运江南之粟以赡京师其后以陆路不便悉从水路雍熈四年四月己亥诏合水路陆路发运为一路以王继升掌之董俨为同掌自此迄于宣和不改
　　进士期集所
　　国初进士期集以名次高下率钱刋小录事游燕或富而名次卑所出无几或贫而名次髙至于假丐熈宁六年三月庚申诏赐进士及第钱三千缗诸科七百缗为期集费一时歆艳以为盛事次举熈宁九年三月戊寅练亨甫奏罢期集钱止赐钱造小录及第五百千诸科二百千而游燕之费复率钱为之至元祐三年三月甲戌诏复増进士钱百万酒五百壶为期集费相仍至今定为千七百缗而局中凡所率钱皆以小录为名而同年得与燕集者无几又为职事者日叨饮食所得小录题名纸札装潢皆精致不费一金其不与职事者出钱而所得絶不佳不沾杯勺无乃太不均乎
　　东南驻劄十三将
　　元丰四年二月乙卯诏东南团练诸军为十三将葢太祖皇帝初下江南虑人心未一分禁旅以戍之岁月寖久与州郡之兵无别故也淮东第一淮西第二浙西第三浙东第四江东第五江西第六湖北第七湖南第八全邵永第九凖备广州应援福建第十广东第十一桂州【今静江府】第十二邕州第十三廪给特厚与禁卫比若江上诸军乃诸郡兵额因勤王入援失其土地故以驻劄名之其廪给与将兵不同况州郡之兵乎
　　出卖僧道度牒
　　僧道度牒每岁试补刋印板用纸摹印新法既行献议者立价出卖每牒一纸为价百三十千然犹岁立为定额不得过数熈宁元年七月始出卖于民间初岁不过三四千人至元丰六年限以万数而防州转运司増价至三百千以次减为百九十千建中靖国元年増至二百二十千大观四年岁卖三万余纸新旧积压民间折价至九十千朝廷病其滥住卖三年仍追在京民间者毁抹诸路民间闻之一时争折价急售至二十千一纸而富家停榻渐増至百余贯有司以闻遂诏已降度牒量増价直别给公据以俟书填六年又诏改用绫纸依将仕郎校尉例宣和七年以天下僧道逾百万数遂诏住给五年继更兵火废格不行南渡以后再立新法度牒自六十千増至百千淳熈初増至三百千又増为五百千又増为七百千然朝廷谨重爱惜不轻出卖徃徃持钱入行都多方经营而后得之后又着为停榻之令许容人増百千兴贩又増作八百千近岁给降转多州郡至减价以求售矣
　　放官司房钱
　　至和元年二月乙未因大雨雪诏天下长吏详酌公私房钱与放三日非遇大雨雪不许蠲放仍每岁不得过三次是时天下承平百余年矣仁宗皇帝凝神穆淸而念虑及于细微真圣主也
　　太学辟廱
