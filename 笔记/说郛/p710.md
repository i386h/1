<!-- { "loadSidebar": true } -->
　　天鳖十五星在斗南主太隂水虫不在汉中有水火灾白衣食星大人丧火守旱水星即水灾右入斗一度去北辰一百二十七度
　　渐台
　　渐台四星属织女东足主晷漏律吕隂阳事
　　辇道

　　辇道五星属织女西足主天子游官嬉乐之道也

　　杵
　　杵三星在箕南主杵臼舂米事星动人失釜甑修田横大饥荒守之天下饥北星入箕一度去北辰一百四十三度
　　农
　　农丈人一星在斗南主农官正政司农卿等之职北方七宿三十五星九十八度七十五分五十杪
　　斗宿
　　南斗六星主天子寿命亦云宰相爵禄之位巫咸氏云木星春夏木秋冬水一名天斧二名天阙三名天机大明王道和平将相同心帝命寿天下安暗大臣失位天下惊芒角动揺国失忠臣天下愁木守六十日大臣增寿爵禄水逆行入魁中大臣逆久守兵起水灾大饥人相食火守国有内变相辅不安兵起火逆行顺守者及绕城钩已将相崩死国灾火久守国絶嗣土星守入斗中有王者不用兵升大位守之九十日兵起水灾金星守执法大臣作逆国乱兵起有赦火金星俱入斗中名曰铄必有臣子逆久留迟火经过速出者祸难速平水星守水灾火入斗兵起于吴越人大饥守客有兵絶道卒有大水贼盗多乱丧弟攻兄子杀父或主崩米贵久守国絶嗣客守第二星大水人相食客赤色入斗中兵起军将死日月入斗大臣失位或被戮若斗中蚀者日帝恶月后恶晕围斗之人流千里江池丹扬越庐洪地等应也
　　天泉
　　天泉十星在鼈东一曰大海主灌溉沟渠之事也
　　织女
　　织女三星在天市东端天女主果丝帛收藏珍宝及女变明大天下平和常以七月一月六七日见东方色赤精明女功善一星主兵起女人为役常向扶匡即善不向则丝帛倍贵火星守布帛贵兵起十年乃息公主

　　忧客守丝帛等贵入二十七去北辰五十二度也
　　牵牛
　　牵牛六星主闗梁工役主大路中主牛木星春夏木秋冬火中央火星为政始日月五星行起于此呰携星远汉天下牛贵明亦贵暗小贼入汉中并役死直米谷价平曲米贵失常色牛多死谷不成水星守天下和平久守水灾人冻死米贵卖子虎害人臣谋主水逆久守有水道不通火星守老臣逆牛贵十倍人相食兵起将军死大水灾津梁不通土星守臣谋主君有失位臣金星守地气泄兵起至城天下人多死水守辰星常以冬朝牵牛若不朝来年五谷不熟大水损害客守二十日兵起彗孛行牛中吴越有自王者彗出牛中七十日有政更像虹蜺出牛必有壊城临淮月晕围牛损小儿灾变也八度八月昬中氐中去北辰一百十度
　　扶匡

　　扶匡七星在天柱东主桑蚕之事
　　天鸡
　　天鸡二星在狗国北主异鸟火星守兵起土守人饥相食流亡
　　河鼔
　　河鼓三星中大星为大将军左星为左将军右为右将军星直吉为羽军干能曲即凶为失计夺势左右旗各九星并在牛北枕河主军鼓达其声音设守险以旗表亡动兵起左旗黒色主隂幽之处备警急之事河鼓有芒角为将军雄强百盛也
　　天浮
　　天浮四星在左旗南北列主漏刻天鼓若暗漏刻失时明则得所吉
　　九坎
　　九坎九星在牛南主沟渠水泉流通明灾起暗吉五星

　　守及犯之水泛溢西入斗四度去北辰一百二十六度
　　天田
　　天田九星在牛东南主畿内田苖之职
　　罗堰
　　罗堰二星在牛东星不明暗吉大明马被水淹浸
　　女宿
　　须女四星主布帛为珍宝藏一名婺女天女水星春夏水秋冬火大明女功有就天下甚熟小暗天下不足库藏空虚日月蚀女中天下女功不为邦忧患木星守嵗多水有喜女主人多冻死火星守产妇多死布帛贵土星守人相嫉恶有钱人暴贵存女丧金星守臣下谋主兵起人多死女多寡府藏出珍帛水星守有水灾万物不成布帛贵客守诸侯进妓女布绢贵有女暴贵彗孛行犯国兵起女乱常海西郡婺州台州等月晕围主女死也十二月日在此二月旦中西星去北辰一百六

　　度
　　离珠
　　离珠五星在女北主藏府以御后宫移则乱西入女一度去北辰九十四度也
　　瓠

　　瓠五星在离珠北败五瓜南星明大熟主隂谋后宫天子果园星不具揺动有贼害人木水客星等守鱼盐贵瓠入女一度去北辰七十一度
　　璃瑜
　　璃瑜三星在秦代东南列北主王糇衣服
　　虚宿
　　虚二星主庙堂哭泣金星春夏水秋冬金一名枵二名颛顼三名大卿亦临官星欹枕斜上下不比则向祀失礼木星守昭穆失序人饥多病木星与土合守名隂阳尽为大水灾鱼行人道民流亡不居其处期三年当大旱赤地千里火星守赤地千里女子多死万物不成有土功役天子之兵久守人饥米贵十倍土守风雨不时大旱多风米贵金星守臣谋主国政急兵起杀人流血水星守旱万物不成其客守其分有灾疫若凌犯环绕钩已国乱彗孛行犯久有兵入相杀流血如川尸如丘大星如半月守名天贼为帝主者奉郊庙以销灾齐州日围虚兵动人饥
　　越
　　越一星在婺女之南
　　郑
　　郑一星在越星南
　　赵
　　赵二星在郑之南
　　齐
　　齐二星在越星南
　　周
　　周二星在越星东
　　楚
　　楚二星在魏星南
　　燕
　　燕一星在楚星南
　　秦
　　秦二星在周星东南
　　魏
　　魏二星在韩星北
　　韩
　　韩一星在晋星北
　　晋
　　晋一星在代星北
　　代
　　代二星在秦星南
　　右件星色黒变动流亡五星淩犯则其国各当咎也
　　司非　司危　司禄　司命

　　司命司禄司危司非各二星已上在虚北司禄次司命北司危次司禄北司非次司危北
　　右各主天下寿命爵禄安泰危败是非之事
　　天津

　　天津九星在虚北河中主津渎津梁知穷危通济度之官星明动兵起参差米贵星大津不通三河水为害星移河溢覆赤气入之旱灾黄白气入天子有令徳火星守天下大乱及旱西入牛二度去北辰四十九度也
　　危宿
　　危三星主宫室祭祀土星春夏水秋冬火动而暗天子宫室土功事兴
　　坟
　　坟墓四星在危下主山陵悲惨事暗失本位小不见则山陵毁梓宫刳割事也日月蚀危中主宫殿崩陷大臣杀逆天下作木星守祀不敬天子别造宫室土火守人多役死不葬嵗俭南方有兵久守束大兵逆国败政人饥旱米贵十倍土星守土功起旱损急兵金星守罢兵将军喜庆水星守臣下乱谋败破被刑法官有忧国有水灾日月五星入天下乱来年大饥客守国政主王侯事米贵彗孛行犯国返兵起流星入天下不安近半年远三年蔡州太原郡月晕围邑人多病

　　室宿
　　营室二星主军粮离宫上六星主隐藏木星春夏火秋冬水一名宫二名室明国昌动揺兵出起日蚀室中王自将出征不伏月蚀嵗饥百姓絶种上六星名离宫主六宫妃后位为掖庭永巷若危乘守入城钩已环绕左右逆行徃来于宫者为妃后废黜或主崩后党被诛或宫女外通以时占之木星守在南东有善事北即忧西米贵火星守将军凶久守成钩已者主失官位大臣隂谋忧旱米贵十倍大臣作逆守经二十日已上至久九十日臣乱杀君簒位天子恶之土星守主隂造宫室起土功将军益封金星守兵革散久守军兵满野水星守水灾民为主欲败亡候之不出四十客守有军出失兵法主民得地人米贵人散彗孛星出天下乱国易政卒为败旷政彗孛犯之前起兵者为弱亦不守鬭战必败泾渭甘秦州月晕围室壁下人谋成起谋不成妇儿多病死者应之时取占之应也
　　奚仲
　　奚仲四星在天津北帝王东宫之官也
　　钩
　　钩九星在造父西河中星移主地动之应也

　　车府

　　车府七星在天津东近河主官车之府也
　　哭
　　哭二星在虚南主死哭之事
　　泣
　　泣二星在哭星东已上并主死悲泣之事
　　造父
　　造父五星在传舍南主御女之官动则马贵
　　盖屋
　　盖屋二星在危宿之南主宫室之事也
　　虚梁
　　虚梁四星在危南主国陵寝庙非人居处
　　天垒
　　天垒十三星如贯索状在哭泣之南主北夷丁零匈奴之事也
　　败臼
　　败臼四星在虚危南主政治如哭泣亡人卖釜甑出乡宅客守人乱西南入女十三度去北辰一百三十一度
　　人星
　　人五星在危北主天下百姓亡官有诈伪作诏勑之人为妇人凶乱者也
　　杵臼
　　杵臼星在人傍主舂军粮臼四星在杵下若杵臼不相当军事饥臼仰嵗熟丰倾覆大饥也
　　土吏
　　土吏三星在室西南主备设司过农事
　　天钱
　　天钱十星在虚梁南主钱财库聚天下财物庸调之辈司今左右库藏是也
　　螣蛇
　　螣蛇二十三星在室北枕河主水虫暗国安移南大旱移北大水客守水灾头入室一度去北辰五十度也

　　天海
　　天海十星在壁西南五星及客守之水涌溢浸溺人邑
　　雷电
　　雷电六星在室西南主兴雷电也
　　云雨
　　云雨四星在雷电东主雨泽万物成之
　　霹雳
　　霹雳五星在云雨北主天威击擘万物
　　北落
　　北落师门一星在羽林军西主候兵星明大而角军兵安小暗天下兵五星犯兵起金水木星守尤甚木土犯吉火星守人兵羽不可固国残朝亡入危九度去北辰一百二十度
　　天纲
　　天纲二星在北落西南主天绳张漫野宿所用也
　　八魁
　　八魁九星在北落东南主兽之官五星及客守之兵起金火星守尤凶甚
　　鈇锧
　　鈇锧三星在八魁西北一名斧钺主斩刈乱行诛诳诈伪人暗吉移处兵起
　　壁宿
　　东壁二星主文章图书也土星春夏金秋冬土一名天术失色大小不同天子将封鄙土而失天下过日蚀壁中国不用贤士失文字月蚀中大臣忧文者死木星守五经仕人被用朝廷兴火星守大臣谋君嵗旱不熟米贵不显内外胜政兵起土星守久贤臣国用文章道术兴行国君延寿天下丰熟太平火星入中街君崩五日则相薨若不死则流散土星守逆行入壁万物不成守经九十日已上大兵起百姓有立王者金星守天下不通王者急刑罚有兵大臣忧水守水灾道不通客守多风雨及水灾臣下贼王者政刑事内明通明有政事内清月晕壁其久国乱彗孛行犯兵起火守火灾太庙门天下有兼并者壁明王道兴有君子在位星暗王道衰人得用武兰凉卫州等分也

　　羽林

　　羽林军星四十五星垒辟十二星并在室南主翊卫天子之军入安飞将星欲威明天下安星暗兵尽失西入室五度去北辰一百二十三度也
　　王良
　　王良五星在奎北河中为御马官汉中四星天驷旁一星名王良主疾及路为天桥主急兵也星不具津河不通移向四方随方有兵起也
　　防
　　防一星在王良前为天子仆防御马云王良防马军骑满野大兵起火守良兵起明则马贱暗即马贵西入壁半度去北辰四十二度
　　土公
　　土公二星在壁南主营造宫室起土之官等类也
　　廐
　　天廐十星在壁北主天子马坊廐苑之官也










　　説郛卷一百八上
　　钦定四库全书
　　説郛卷一百八下　　　　元　陶宗仪　撰相雨书【黄子发】
　　常以戊申日候日欲入时日上有冠云不问大小视四方黒者大雨青者小雨
