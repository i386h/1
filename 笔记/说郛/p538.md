<!-- { "loadSidebar": true } -->
　　乐天云余霞防成绮别叶乍辞风等语丽矣不过于嘲风雪弄花月而已故寄唐生云非求宫律髙不务文字竒惟歌生民病得愿天子知
　　宾鸿
　　东坡云宾鸿社燕巧相违月令来宾事常疑人未曽用及观刘夣得秋江晩泊云莫霞千万状宾鸿次第飞顾况云安得凌风翰肃肃宾天京又别浦雁宾秋更佳
　　读书以纸计
　　牧之赠何宜诗云一日读十纸一月读十箱古人读书以纸计范云就袁叔明授毛诗日诵九纸又袁俊家贫无书每从人假借必皆抄冩自课日五十纸为计
　　十年读书
　　沈攸之晩好读书手不释卷尝叹曰早知穷达有命恨不十年读书东坡再和刘景文介亭长篇云早知事大缪恨不十年读
　　语须吞
　　东坡有欲吐狂言喙三尺怕君嗔我却须吞尝疑其语太怪及观杜集亦有临风欲动哭声出己复吞韦苏州髙歌长安酒中愤不可吞
　　推敲诗
　　旧贾浪仙抒思僧敲月下门或引推作敲势遂冲尹节世传为美谈旧于太学得江御史诗一轴有督人和诗云直饶煆炼经时序若是推敲揔可删以是知雷同从非善学也
　　字有所本
　　旧观临川集肯顾北山如慧约与公新崦劚莓苔尝爱其劚字最有力后读集当为劚青冥药许隣人劚退之诗翁憔悴劚荒棘窖谿劚株橜子厚戒徒劚云根虽一字之法不无所本
　　咏杖
　　苕溪云退之古藤杖诗空堂昼眠倚户牖飞电着壁搜蛟螭故东坡鉄柱杖诗云入怀氷雪生秋思倚壁蛟龙防昼眠山谷笻竹杖赞涪翁昼寝苍龙挂壁皆用退之诗也
　　自号
　　温公自称为叟香山居士亦尝以自号其诗云初时被目为迃叟近日防呼作隠人司马岂慕其洛居有闲适之乐邪
　　豫为世虑
　　岑参寄杜拾遗云圣朝无阙事自觉谏书稀退之赠崔补阙云年少得涂未要忙时清谏疏尤宜罕皆谬承荀卿有听从无谏诤之语遂阿谀奸佞用以借口以是知凡造意立言不可不豫为天下来世虑
　　大者难窥
　　王君玉云子美之诗词有近质如麻鞋见天子垢腻脚不袜之句所谓转石于千仭之山势也学者尤之过甚岂逺大者难窥乎
　　明分守
　　舍人遗织成褥云服饰定尊卑大哉万古程煌煌珠宫物寝处祸所婴锦衣卷还客始觉心和平其意在明分守警贪饕屛斥玩物严道气之大节岂直为诗哉
　　囘纥字
　　阴风西北来惨淡随囘纥纥字从一作鹘唐史德宗朝始改名囘鹘正文非也
　　友于贻厥
　　史传袭称兄弟为友于故渊明诗云再喜见友于子美云友于皆挺拔又山鸟山花吾友于南史到荩从武帝登北固楼赋诗荩受诏便就上以示其祖溉云荩定是才子翻恐卿从来文章假手于荩后毎和御诗上辄手诏戏溉曰得无贻厥之力乎退之玉川诗云谁谓贻厥无基址二事正可对也














　　环溪诗话【吴沆】
　　御燕
　　嘉祐七年冬宴近臣于羣玉殿英宗以皇子预坐在舍人待制之后岐公诗云翠辇生香容扈跸黄金涂纸防挥毫介甫云何不言翠玉装舆岐公改之以进上大悦
　　刘洞
　　刘洞不知何许人江南国破后题池州一亭云千里长江唯渡马十年养士得何人
　　诗讪
　　来鹄洪州人咸平中名振都下然喜以诗讥讪当路为人所恶卒不第金钱花云青帝若教花里用牡丹应是得钱人夏云云无限旱苖枯欲尽悠悠闲处作竒峰偶题云可惜青天好雷电只能驱趂懒蛟龙亦颇韵
　　堠子诗
　　刘子仪与夏英公同在翰林子仪表为先达章献临朝子仪主文在贡院闻英公为枢宻副使意颇不平作堠子诗曰空呈厚貌临官道更有人从防径过















　　东坡诗话【苏轼】
　　书孟东野诗
　　元丰四年与马夣得饮酒黄州东禅醉后诵孟东野诗云我亦不笑原宪贫不觉失笑东野何缘笑得原宪遂书此以赠夣得只夣得亦未必笑得东野也
　　题孟郊诗
　　孟东野作闻角诗云似开孤月口能説落星心今夜闻崔诚老弹晓角始觉此诗之妙
　　书渊明饮酒诗后
　　顔生称为仁荣公言有道屡空不获年长饥至于老虽留身后名一生亦枯槁死去何所知称心固为好客养千金躯临化消其寳裸葬何必恶人当解意表此渊明饮酒诗也正饮酒中不知何缘记得此许多事
　　题渊明诗
　　陶靖节云平畴返逺风良苖亦怀新非古之偶耕植杖者不能道此语非余之世农亦不能识此语之妙也
　　题渊明饮酒诗后
　　采菊东篱下悠然见南山因采菊而见山境与意会此句正有妙处近嵗俗本皆作望南山则此一篇神气多索然矣古人用意深防而俗士率然妄以意改此最可疾
　　题鲍明逺诗
　　舟中读鲍明逺诗有字谜三首飞泉仰流者旧説是井字一云干之一九只立无耦坤之六二宛然双宿是三字一云头如刀尾如钩中间横广四角六抽右畔负两刃左边属双牛当是字也
　　记退之抛青春诗
　　讳退之诗曰百年未满不得死且可勤买抛青春国史补云酒有郢之富春乌程之若下春荥阳之土窟春富平之石冻春劒南之烧春杜子美亦云闻道云安麴米春才倾一盏便醺人近世裴铏作传竒记裴航事亦有酒名松醪春乃知唐人名酒多以春则抛青春亦必酒名也
　　书子美云安诗
　　两边山木合终日子规啼此老杜云安县诗也非亲到其处不知此诗之工
　　书子美骢马行
　　余在岐下见秦州一马騣如牛额下垂胡侧立倾倒毛生肉端番人云此肉騣马也乃知邓公骢马行云肉骏碨礧连钱动当作騣
　　书子美黄四娘诗
　　子美诗云黄四娘家花满蹊千朶万朶压枝低留连戏蝶时时舞自在娇鸎恰恰啼此诗虽不甚佳可以见子美清狂野逸之态故仆喜书之昔齐鲁有大臣史失其名黄四娘独何人哉而托此诗以不朽可以使览者一笑
　　评子美诗
　　子美自比稷与契人未必许也然其诗云舜举十六相身尊道益髙秦时用商鞅法令如牛毛此自是契稷軰人口中语也又云知名未足称局促商山芝又云王侯与蝼蚁同尽随丘墟愿闻第一义囘向心地初乃知子美诗外尚有事在也
　　书子美忆昔诗
　　忆昔诗云闗中小儿坏纪纲谓李辅国也张后不乐上为忙谓肃宗张皇后也为留猛士守未央谓郭子仪夺兵柄入宿衞也
　　题栁子厚诗
　　诗须要有为而作用事当以故为新以俗为雅好竒务新乃诗之病
　　评韩栁诗
　　栁子厚诗在陶渊明下韦苏州上退之豪放竒险则过之而温丽靖深不及也所贵乎枯澹者谓其外枯而中膏似澹而实美渊明子厚之流是也若中边皆枯澹亦何足道佛云如人食蜜中边皆甜人食五味知其甘苦者皆是能分别其中边者百无一二也
　　书子厚诗
　　栁子厚诗云盛时一失贵反贱桃笙葵扇安敢当不知桃笙为何物偶阅万言簟宋魏之间谓之笙乃悟桃笙以竹为簟也梁简文荅南王饷书云五离九折出桃枝之翠笋乃谓桃枝竹簟也桃竹出巴渝间杜子美有桃竹歌
　　书乐天香山寺诗
　　白乐天为王涯所谗谪江州司马甘露之祸乐天在洛适游香山寺有诗云当今白首同归日是我青山独往时不知者以乐天为幸之乐天岂幸人之祸者哉葢悲之也
　　书韩李诗
　　李太白诗云遗我鸟迹书飘然落岩间其字乃上古读之了不闲戏谓栁生李白尚气乃自招不识字可发大笑不如韩愈倔强云我宁屈曲自世间安能随汝巢神仙也
　　书涧明诗
　　孔文举云坐上客常满樽中酒不空吾无事矣此语甚得酒中趣及见渊明云偶有佳酒无夕不倾顾影独尽悠然复醉便觉文举多事矣
　　书薛能茶诗
　　唐人煎茶用姜故薛能诗云盐损添常戒姜宜着更夸据此则又有用盐者矣近世有用此二物者辄大笑之然茶之中等者用姜煎信佳也盐则不可
　　书郑谷诗
　　郑谷诗云江上晚来堪画处渔人披得一蓑归此村学中诗也栁子厚云千山鸟飞絶万径人踪灭扁舟蓑笠翁独钓寒江雪人性有隔也哉殆天所赋不可及也已
　　书王梵志诗
　　王梵志诗云城外土馒头饀草在城里每人吃一个莫嫌无滋味已且为饀草当使谁食之为易其后两句云预先着酒浇图教有滋味
　　书黄鲁直诗后
　　读鲁直诗如见鲁仲连李太白不敢复论鄙事虽若不入用亦不无补于世也
　　又
　　鲁直诗文如蝤蛑江瑶柱格韵髙絶盘飱尽废然不可多食多食则发风动气
　　自记呉兴诗
　　仆为吴兴有游飞英寺诗云防雨止还作小窗幽更妍盆山不见日草木自苍然非至吴越不见此景也
　　书曹希蕴诗
　　近世有妇人曹希蕴者颇能诗虽格韵不髙然时有巧语尝作墨竹诗云记得小轩岑寂夜月移疎影上东墙此语甚工
　　书赠陈季常诗
　　余谪黄州与陈慥季常往来每过之辄作汁字韵诗一篇季常不禁杀故以此讽之季常既不复杀而里中皆化之至有不食肉者皆云未死神已泣此语使人凄然也
　　书参寥论杜诗
　　参寥子言老杜诗云楚江巫峡半云雨清簟疎帘看奕棊此句可画但恐画不就尔仆言公禅人亦复爱此绮语耶寥云譬如不事口腹人见江瑶柱岂免一朶頥哉
　　记闗右壁间诗
　　欲挂衣冠神武门先寻水竹渭南村却将旧斩楼兰劒买得黄牛教子孙余旧见此诗于闗右壁间爱之不知何人诗也
　　书彭城观月诗
　　暮云收尽溢清寒银汉无声转玉槃此生此夜不长好明月明年何处防余十八年前中秋夜与子由观月彭城作此诗以阳闗歌之今复此夜宿于赣上方迁岭表独歌此曲聊复书之以识一时之事殊未觉有今夕之悲悬知有他日之喜也
　　题秧马歌后
　　吾尝在湖北见农夫用秧马行泥中极便顷来江西作秧马歌以教人罕有从者近读唐书囘鹘部族黠戞斯传其人以木马行水上以板荐之以曲木支腋下一蹴辄百余步意殆与秧马类欤聊复记之异日详问其状以告江南人也
　　跋黔安居士渔父词
　　鲁直作此词清新婉丽问其得意处自言以水光山色替却玉肌花貌此乃真正渔父家风也然才出新妇矶又入女儿浦此渔父无乃大澜浪乎
　　记西邸诗
　　余奉使西邸见书此数句爱而录之云人间有酒仙兀兀三杯醉世上无眼禅昏昏一枕睡虽然没交涉其奈畧相似相似尚如此何况真个是

　　西清诗话【蔡条】
　　李后主
　　南唐李后主归朝后每怀江国且念嫔妾散落欝欝不自聊尝作长短句云帘外雨潺潺春意阑罗衾不暖五更寒夣里不知身是客一饷贪欢独自莫凴栏无限闗山别时容易见时难流水落花何处也天上人间含思凄惋未几下世
　　髙英秀
　　髙英秀者吴越间人与赞宁为诗友口给好骂滑稽毎见眉目有异者必噂短于甘后人号恶啄薄徒尝讥名人诗病云李山甫览汉史云王莽弄来曽半破曹公将去便平沉定是破船诗李羣玉咏鹧鸪云方穿诘曲﨑岖路又听钩辀格磔声定见梵语诗罗隠云云中鸡犬刘安过月里笙歌炀帝归定见鬼诗杜荀鹤云今日偶题题似着不知题后更谁题此衞子诗也不然安有四蹄赞宁笑谢而已
　　凤子
　　韩偓诗云鵞儿唼啑栀黄觜鳯子轻盈腻粉腰事见崔豹古今注云蛱蝶大者为鳯子
　　非稚语
　　鲁直少警悟八嵗能作诗送人赴举云送君归去明主前若问旧时黄庭坚谪在人间今八年此已非髫稚语矣
　　红梅
