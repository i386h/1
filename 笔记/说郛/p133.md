<!-- { "loadSidebar": true } -->
　　用人当以学术器识不当专用文词之士使其人有徳量行实缘饰以文章固为希世杰出虽无文采而识量操履有公辅之望自不妨大用也沾沾儇薄浮华自喜虽有翰墨之功必败事无疑也
　　古之仕者如九渊之神龙将以利泽施天下见细徳之险防则髙举逺引而去之后世如兽畜耳甘腐秽之食逐之弗去也
　　予壮嵗尝于坐右书云侈心生当念败徳淫心生当念速死此未能戒定者摄心以其所畏也
　　处困之极时命未通但可安贫守静脩身养气以道自娱一切外事尽当屏絶虽博戏谐谑过从游观亦且暂置非省事聊逺悔吝晏坐一室数息宁神隐忍无为必逢亨防有外事来触此境界便当猛省极力止之以饥为饱如以退为进乎饥未馁也不及饱耳已饥而食未饱而止极有味且安乐法也
　　秦防之既主和议大帅皆罢兵权赐田宅予为岳侯作谢表有云功状蔑闻敢遂良田之请谤书狎至犹存息壤之盟桧读之不乐
　　予尝客寓楼居楼下市声喧杂初若不可耐洗心内听一二日后寂无所闻葢与逃空谷者畧无少异以此自悟能从耳根返源则无所往而不静也闻葢尘耳子沈子老矣无田可耕无园可锄无屋可处大率皆无耳更愿于身无病于心无念于人无往还于世无交渉于妻儿无爱恋则亦于死生无凝滞矣天地万物同归于无岂不快哉
　　有故人喜谐谑见人家后房或北里倡女多隐讳年嵗往往不肯出二十以上故友戏谓曰汝等亦有减年恩例尽被烧丹学仙道人买去葢道士多诳诞动輙年数百嵗耳
　　太乙九宫之数虽出纬书干凿度而传于隂阳家者流然其间防隐妙之理合于易与黄帝之书不可废也神宗皇帝御经筵时方讲周官从容问前朝后市何义侍讲官以王氏新义对曰朝阳事市隂事故前后之次如此上曰何必论隂阳朝者君子所会市者小人所集义欲向君子而背小人也侍臣皆惊叹葢上已鄙厌王氏之学矣
　　礼记驳杂月令尤甚月令用夏正而车马衣服之制皆殷之旧也周制朝祀戎猎各以其事而月令乃以四时为变古者于禘则发爵赐服于尝则出田邑而月令孟秋乃曰毋封诸侯毋以割地顾于立夏之日封诸侯周礼人上春衅谓建寅之月也而月令孟冬命太史衅防葢秦之正月也二代之官有司马无太尉而月令孟夏命太尉賛杰俊此殆吕不韦賔客之所为耶春秋僖二十年新作南门传皆以为书不时刘原父曰非也南门者何天子之法门也库门天子皋门雉门天子应门鲁不务公室而僣天子之门制春秋常事不书今特书新作南门者罪鲁之僣天子也原父自以为得春秋之遗防发先儒之所不及可谓新意矣然予观唐人陆所著书有两观铭曰两观雉门实僣天子然则原父之説为先得之矣自以为留心此道抉摘防防以南门之説观之亦信乎有所得也
　　贡父春秋传郑伯克段克之者何戡之也戡之者何杀之也葢本谷梁之説谓克者能杀也信此则京城太叔已死于伐鄢之日矣而左氏继之以太叔出奔共又至于十一年郑伯入许曰寡人有弟不能和协而使糊其口于四方则是段未尝死也不知何以云耳
　　读史者但知武帝纪封禅书为讥也不知子长賛文帝汉兴四十余载徳至盛廪廪乡改正朔封禅谦让未成于今而孝武初即位未有徳惠及民便修鬼神之祀公卿草廵禅则为不仁矣此葢子长之防意也
　　汉淮隂侯归汉汉以为治粟都尉按秦官有治粟内史髙帝因之元年执盾防为此官至武帝时始有搜粟都尉以为军官耳治粟葢误也
　　孝文时得魏文侯乐工窦公年一百八十矣自言十三嵗失明父母敎之琴能为雅声能老不废忘然则窦公自少鼓琴一百六十余年而平生未尝识琴之形也虽曰工之专不以别技分其心亦可谓得其妙而忘其粗矣陶元亮蓄素琴无弦玩其质而遗其声葢声形两忘矣
　　曹公初作相国府门始布桷榱自往观之使人题门作活字便去人皆不晓主簿杨修曰门中活阔字也相国嫌门大耳即少损焉唐相贾耽镇滑台凿八角井以镇黄河既成有父老来观曰大好手但近东近西近南近北耽闻之曰是言吾井太大也曹公与父老善为隐语而杨贾能辨之亦竒矣凡门戸之制自有尺寸隂阳而吉凶系焉凡凿井大不可复小犹斵木然小不可复大也塑像之法目与口先必小小可增也耳鼻先当大大可损也
　　司马昭称阮嗣宗言及逺而未尝评论时事臧否人物可谓至谨世皆以昭为知嗣宗者非也昭方图魏恶人之知其防也故为此语以讽在位使不敢言耳大率奸臣擅国皆深畏天下士议论长短发其机谋古今一律可监戒也
　　乐广善清言能命意而文笔非所优潘岳能为文而不工于立意太叔广词令辨给挚虞不能抗而仲治著书又非季思所及也安仁取彦辅之意为作让河南尹表遂成妙制可谓善用所短挚与太叔争名更相鄙诮可谓不善用所长
　　安丰芍陂孙叔敖所剙为南北渠溉田万顷民因旱嵗多侵耕其间雨水溢则盗决之遂失灌溉之利李若谷知夀春下令陂决不得起兵夫独调濒陂之民使之完筑自是无盗决者此二事正如用兵所谓伐谋攻其所必救者其权智可喜也世之言政术岂虚也哉
　　近世四六多失文体且类俳而时有可观刘期立为其父丞相归葬谢啓云晩嵗牢骚魂竟招于异域平生精爽梦犹托于故人汪伯彦罢相吕元直当国汪自辩杀陈少阳事吕令汪彦章报啓云方一男子之上书众知无罪而诸大夫曰可杀公独何心方金人逾淮而南有衔命出境者执政为报书云念冦至君孰与守敢幸偷安而兵交使在其间几能释怨如此类可喜者不可槩举但全篇体格或不称是耳
　　传曰天下有道则庻人不议谓上无邪僻贪暴之政使天下得以私议其非是也而后世之监谤讳人开口论事而壅遏以媚主者乃曰有道之世而议论政事非庻人之职也非职而言有罪焉是禁天下之言甚于防川者也不可以不察
　　义有可与有不可与礼有可受有不可受惟当于礼义之中而已魏沈玠舟行遇风旬日絶粮从桃彪贷百斛盐以易粟彪命覆盐百斛于江中谓使者曰明吾不惜惜所与耳彼以急病告勿与则已矣而恶声以辱之是为絶物不仁甚矣晋王修龄在东山贫乏陶范载米一船遗之却去曰王修龄若饥自当就谢仁祖索食不须陶范载米彼以善意来勿受则已矣而戾气以诟之是为傲物无礼甚矣二者皆不当于礼义之中处世接物不当如此
　　家多偏爱者衰国多嬖幸者危人主自聪明而多能者其臣益欺朝混乱而多制者其政益纰官聚敛而多费者其积益亏兵民穷瘁而懐怨者其心必离贤士失职而不容者其志必睽政令苛虐而好杀上下刻急而无仁恩者其福祚必移自古以此乱亡葢蔽而莫之知也忽焉其可悲
　　玉有氛祲玉之病也浅曰氛深曰祲今人不晓乃谓狥葬尸气所侵曰祲非也自有一种真为尸气所侵色泽昏闇者虽极古犹为不祥物也何贵焉古玉书云耳郑氏注考工记犹载曰珽玉六寸明自炤是也
　　古今之言地理多谬误而水名尤慁乱如司马相如上林赋八川分流相背而异态沈存中辨其妄矣孔安国谓三江既入震泽厎定为自彭蠡江分为三以入震泽不知三江距震泽甚逺决无入理而泽之大小决不足以受三江东坡辨其妄矣班孟坚谓荥阳下引河东南为鸿沟以通宋郑陈蔡曹卫与济汝淮泗防于楚夫一鸿沟固不能旁通六国数百里又济水自从千乘入海安得防于楚郑当时言关东漕渠从渭水道九百余里引渭穿渠起长安旁南山至河易漕按渭汭至长安仅三百里固无九百余里而南山至河中间隔防浐数大川固无縁山成渠之理刘贡父辨其妄矣如此类极多而郦道元水经诞妄处十二三也
　　古人谓事顺成而计工曰天诱其谓事大谬而谋拙曰天夺其魄然则一切得丧无非天也计谋之工拙天实使之所谓人为者特偶然耳虽在人事不得不尽要是防防中自有主者存焉毋以智巧为也
　　凡人一身平日视听语言饮食未尝少休也唯鼻典司出入息劳役颇省然其寝寐则耳目口之用皆暂止而息之出入独无异于昼
　　人臣虽得君要须使人主尊敬而惮不可狎也故言听谏行而不敢忽汲长孺之于汉武帝魏郑公之于唐文皇正如此使其身得以亲近而易之则其言亦轻矣宫之竒少长于君君昵之虽谏将不听已为敌国所料矣世人以不如意欲得而失之者为逆境而子庄子曰得者时也失者顺也以失为顺则世间忧患何自而入哉此古之至人也又曰古者谓是悬解而不能自解者物有结之此正觉所谓当于结心解之一解六亡者是或一道也
　　支道林説逍遥游至数千言谢东山解渔父至万余言呜呼多乎哉至言玅道一而足矣一犹为累忘言可矣奚以数千万言为哉此与汉之腐儒説若稽古三万字何异且渔父一篇文理浅俗非庄子书眉山知其妄甚快人意也
　　竺法深在晋简文坐刘真长曰道人何自游朱门深曰君自见其朱门贫道如游蓬戸予谓深妄生分别未免于自缚也
　　王介甫不以刘子政爱君忧国深切为忠而以扬雄剧秦美新为善是欲使刘氏以天下予莽而雄之事叛逆为无罪也可行乎哉
　　秦熺状元及第汪彦章以啓贺会之有云三年而奉诏防固南宫进士之所同一举而首儒科葢东阁郎君之未有本意求属对之工非有意簿之也而熺父子怒以为轻已彦章自此得罪羁置湖湘至终身不得还近地语言之速咎葢有无心而致之者可畏也哉
　　为文当存气质气质浑圆意到辞达便是天下之至文若华靡淫艳气质雕丧虽工不足尚矣此理全在心识通明心识不明虽博览多好无益也古人谓文防质博溺心者岂特为儒之病哉亦为文之弊也
　　杜子春苦贫遇老人于西市与钱三百万用尽又与一千万复尽又与三千万曰此而不悛贫在膏肓矣园叟张老与韦义方金二十镒又与一故席防令于州北邸卖药王老家取钱一千万李生遇二舅令持拄杖于波斯邸取钱二千万世间有如许闲钱而贫者求一个不可得张景藏谓冯元常于相法取钱愈多则官愈进娄师徳性自不贪使其取钱必败卢懐慎虽贵尚贫死忽复生曰防司有三十炉日夜为张説铸横财我无一焉贫富信有定命也哉
　　邺台瓦皆杂金锡丹砂之属陶成先大父得其遗瓦完全不毁琢治之为方研愈薄而益坚缜腻而亷宻入墨而宜笔金砂之性犹存故水渍之而不燥真竒物也世所传用厚若塼而燥者皆伪物也
　　唐李嗣真论右军书乐毅论太史箴体皆正直有忠臣烈女之像告誓文曹娥碑其容憔悴有孝女顺孙之像逍遥篇孤鴈赋迹逺趣髙有防俗抱素之像画像賛洛神赋姿仪雅丽有矜庄严肃之像皆见义于成字予谓以意求之耳当其下笔时未必作意为之也亦想见其梗槩云耳
　　或问韩干画马何所师干曰内廐马皆吾师也此语甚善夫马之俶傥权竒势若鬼龙为友者其精神如电走风驰殆不可以心手形容惟静观其天机自然处或有以得其生成骏逸之态若区区求之于笔墨之间所见已无生气矣九方皋赏其神俊而遗其牝牡黄者得此道也
