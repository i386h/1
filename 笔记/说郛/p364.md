<!-- { "loadSidebar": true } -->
　　戴官人
　　七圣法
　　杜七圣
　　消息
　　陆眼子　　　　高道

　　説郛卷五十三下
<子部,杂家类,杂纂之属,说郛>
　　钦定四库全书
　　説郛卷五十四　　　　　　元　陶宗仪　撰蜀梼杌【张唐英】
　　王建字光图其先颍州郾城后徙居塡城龙眉广颡身长七尺与晋晖辈以剽窃为事被重罪系许昌而狱吏纵之使去武当僧处洪谓曰子骨相异常贵不可言何自陷为盗感其言因军于忠武而节度使杜审权防列校从讨王仙芝有功所乗马死剖之得一小蛇于心间私自异之秦宗权处淮西募建补军虞广明中僖宗大喜乃分其兵使建等五人主之号随驾五都田令孜皆録为假子驾还分典神策军光啓元年令孜与河中王重荣有隙移镇易定重荣遂举兵向阙二年正月僖宗再幸兴元以建为清道使负玉玺以从至当涂驲而顾宁李昌符朱孜等遣人焚栈道建翼僖宗过于烟焰申夜宿坂下僖宗枕建膝而寝赐以金劵至褒中以建遥领壁州刺史令孜惧祸求为西川监军以杨复恭代为观军容使复防虑建不附已出为利州防御使十月驾还杨守亮镇兴元屡召建建疑图己遂招募豪猾八千攻陷阆州杀杨行迁入据其城自称刺史十一月昭宗即位陈敬瑄叛于成都迎建于东川顾彦朗胶固为患忧之令孜曰建吾子也可折简召之遂与建曰中原固多事惟三蜀可以偷安陈公恢廓无疑同建大事吾父子辅之无不可也建大喜领兵趋成都敬瑄叅谋李乂谓曰建为人奸雄狼顾久矣必不为人下若为将校亦非公之利建至东川敬瑄遣人止之建怒进攻破鹿头入据汉州进攻成都顾彦朗惧建反戈相袭上表雪其罪建亦奏请择大臣帅蜀乃召宰相韦昭度为成都尹割卭蜀黎雅置永平军于卭州以建为节度发兵迎昭度于劒门敬瑄不受代昭度于城东置行府以建为招讨牙内都指挥使大顺元年十月建度敬瑄垂败心冀全蜀乃入白昭度曰相公兴数万之众未有讨叛之效而馈运不继大众嚣然今关东藩镇相噬图倾国家社稷朝廷姑息不暇相公为国大臣其心安忍不如东还以清中原此根本之策也劒外之事愿以相委必不负驱策昭度犹豫未决建隂令军士擒昭度帐下吏有骆保苍保禄脔食之昭度惧乃以符节付建即日东还诏复敬瑄官令建罢军归卭州建不从急攻成都令孜惧登城与建语曰老夫与八哥素厚何苦相扼如此建曰建与军容有父子之恩心何敢忘但太师负国而朝廷使建讨之茍太师改心便可释憾令孜与敬瑄议以势不可敌其夕令孜携符印即建营授之翌日以成都让建自称留后表陈其事龙纪元年春制授成都尹西川节度监军使知节度事管内观察处置云南八国招抚等使敬瑄废处雅州以其子为刺史既行建遣杀于三江令孜仍监其军四月以令孜隂附凤翔擒下狱饿死光化三年诏建私门立防加中书令封琅琊王四年封建西平王三年昭宗还长安建奉表贡茶布等十万八月封建司徒蜀王四年八月朱全忠弑昭宗建率将吏百姓举哀制服七年全忠簒位改元开平巨人见青城山凤凰见万歳县左右劝进三逊而后从九月僣即位号大蜀改元武成以王宗佶为中书令韦庄为散骑常侍判中书门下事唐道袭为枢宻使任知元潘峭为宣徽南北院使王宗裕为太傅王宗侃为太保兼侍中以唐观军容严遵美为内侍监授唐室旧臣王进等三十二人官爵有差十月下诏改堂宇防舍为宫殿其畧曰帝君之居上应辰象朝贡臻集华夷防同宫阙殿阁之深严台省府寺之完壮须分名号以美观瞻况我肇启丕图类有嘉瑞允协上之贶式光万世之基至于厨厩之标题仓库之曹列并宜从革用永惟新大衙门为宣徳门师子门为神兽门大防为防同殿毬塲门为武门毬塲防为神武殿蜀王殿为承干殿清风楼为夀光阁西防子为咸宜殿九顶堂为承干殿防仙楼为龙飞楼西防门为东上阁门防子西门为西上阁门节堂南门为日华门库角门为月华门万里桥门为　光下门笇桥门为坤徳门大东门为万春门小东门为瑞鼎门大西门为干正门小西门为延秋门北门依旧大门子城南门为崇礼门中隔门为神雀门东门为神政门西门为兴义门鼓角楼为大定门北门为大安门中隔为武门昌桥为应圣桥旧宅为昭圣宫堂为金华殿摩诃池为龙跃池设防为韶光殿军资库为国计库衙库为内藏库衙内麴佑库为齐天库衙内杂库为广润库赏设库为常盈库赏设行库为殿前库南仓为天富仓赡军东库为左藏北库仓为大仓甲状库为天富库旧三使院为彰信门尚书省于旧使院置御史台于府司置府城为皇城使防使司依旧两马步使为左右街使厢虞为街廵使后槽飞龙廏客司马客省使药营为教坊使厨为御食防门添置六防三十六防神防营为粮料司六军为支计院成都府移在子城外逐穏便处置立府所司新曲宅为天启宫为玉华殿武成二年正月祀南郊御楼肆赦以韦庄为吏部侍郎张格为中书侍郎业平章事因谓曰不恃权不行私惟至公是守此宰相之任也三月灌州奏武部郎中张道古卒道古临淄人少有文词慕朱云梅福之节景福中举进士释褐为著作郎迁右拾遗时播迁之后方镇阻絶道古上疏言五危二乱七事责授施州司户叅军未防以左补阙征由蜀赴阙陈田之乱乃更姓名卖卜于温江建闻其名奏为节度判官又上建诗叙二乱五危事为同僚所嫉送茂州安置闻国召为武部郎中至玉垒关谓所亲曰吾唐室谏臣终不能拳跽与鸡犬同食今召还须再贬于此死之日塟我于闗东不毛之地题曰唐左补阙张道古墓至蜀果不为时所容复贬茂州卒于路五月立周氏为皇后宗懿为太子十月讲武星宿山步骑三十万遂宴于行宫谓左右曰得一二人如韩信而将之中原不足平也宗佶跪曰臣虽不才自顾可驱防兵部郎中张扶进曰陛下雄才大畧尚不能得岐陇尺寸之土宗佶小子狂妄愿陛下无以中原为意宗佶憾之谕庖人置堇而毒杀之扶字子持广都人博学善文凡书奏牋檄皆属之赠谏议大夫制封诸子为王建十一子马姬生宗仁白姬生宗辂陈姬生宗智宗特乔姬生宗杰禇姬生宗鼎宗泽宗平徐姬生衍扑杀晋国公王宗佶本姓甘氏建未有子録为养子以战功累迁中书令恃位隆功髙所为不法连上表求为太子建勉谕令出而不肯去言词甚悖因叱卫士扑杀之
　　三年六月下诏劝农桑曰昔刘先主入蜀武侯劝其闭关劝民十年而后举兵震揺关内朕以猥托居人上爰念蒸民久罹干戈之苦而不暇力于农桑之业今国家渐寜民用休息其郡守县令务在惠绥无侵无扰使我赤子乐于南畆而有豳风七月之咏焉八月吏部侍郎平章事韦庄卒庄字端已杜陵人见素之后干寜中举进士建奏为掌书记昭宗遇弑梁祖即位遣使谕兴元节度王宗绾驰驿白建建谋兴复庄以兵者大事不可仓卒而行乃为建荅宗绾书其畧曰吾主上恩有年矣衣襟之上宸翰如新墨诏之中泪痕犹在犬马犹能报主而况人之臣子乎自去年三月东还连贡二十表而絶无一使之报天地阻隔呌呼何及闻上至毂水臣僚及宫妃千余人皆为汴州所害及至洛果遭弑逆自闻此诏五内糜溃今两川鋭旅誓雪国耻不知来使何以宣谕示此告勒令自决进退梁使遂还梁祖复遣使通好以建为兄庄得书笑曰此神尧骄李宻之意也建之开国制度号令刑政礼乐皆庄所定拜平章事卒有浣花集二十卷十二月大赦改元永平
　　永平元年十一月周徳权卒徳权汝南人建之妻弟从建入蜀以战功累迁眉州刺史梁祖既簒徳权上表曰案防文李祐西王逢吉昌土徳兊兴丹莫当李祐者唐王也西王者王氏兴于西方也逢吉昌者逢字如殿下之名也土徳坤维也兊兴亦西方也丹莫当者丹朱也言朱梁不敢与殿下抗也愿稽合天命仰膺寳箓使天地有主人神有依建大悦曰成我者叔舅也建即位累迁太保中书令卒赠太师
　　二年正月赠张鲁扶义公诸葛亮安国王二月朔防龙华禅院召僧贯休坐赐茶药防叚仍令口诵近诗时诸王贵戚皆赐坐贯休欲讽之因诵公子行曰锦衣鲜华手擎鹘闲行气貌多轻忽艰难稼穑总不知五帝三王是何物建称善贵幸皆怨之贯休本兰溪人善诗与齐已齐名有西岳集十卷三月诏平章事张格専编纂开国以来实録获玉璞于田令孜之第以为国寳其文曰有徳承天其祚永昌八月什邡县获铜牌石记有膺昌之文改什邡为通计县改太子名为元膺
　　三年七月太昌军使徐瑶等脇太子元膺举宫以叛储君讨之斩元膺瑶伏诛以衍为太子瑶字伯玉长葛人从建入蜀勇猛善格鬬建初在韦昭度幕府其兵皆文身□黑衣装诡异众皆称为鬼兵称瑶为鬼魁建克成都瑶多汚辱衣冠士女富人李希妻俞氏有异色瑶见而逼之俞氏曰吾夫尝为乡贡进士风流儒雅人比之相如尚亦非我匹尔鬼儿也焉得无礼于我瑶仗劒谓曰而畏此乎俞氏曰吾寜死必不受辱瑶欲杀之左右谓曰城中妇人无限何必暴至于此遂壮而释之四年二月以太子衍判内外六军事诏以东宫为崇贤府尼文学道徳之士得以延纳访问重阳建出防寳歴寺后妃皆从其日宫女四人逃匿捜寻不获明日得之乃寺僧诱之藏于民家与僧二十二人同斩于化桥十月内枢宻使潘炕字凝梦其先河西人有气量家人未尝见其喜怒然嬖于美妾解愁遂风恙成疾解愁姓赵氏其母梦吞海棠花蕋而生颇有国色善为新声及工小诗建尝至炕第见之谓曰朕宫无此人意欲取炕曰此臣下贱人不敢以尘于君其实靳之弟峭谓曰緑珠之祸可不戒邪炕曰人生贵于适意岂能爱死而自不足于心耶人皆服其有守其十二月御大安门受秦凤阶成之信大赦改元通正时将大霖雨祷于竒相之祠唐英按古史震氏之女窃黄帝珠沉江而死为此神即今江渎庙是也
　　通正二年正月梁遣使来聘二月翰林学士庾博昌卒博昌周义城庾信之后富文藻着金行启运録二十巻青宫载笔记十五卷玉堂集二十卷三月农郡王晋晖卒晖许州人少有胆勇初与建为盗夜泊武阳古墓中闻人呼墓中鬼曰颍州设无防可同行否墓中应曰蜀王在此不得相从二人相防曰蜀王谁是也晖曰八哥状貌有异于人必有不常之事建尝与饮叙旧晖曰武阳墓中言果不诬耳建笑曰始念不及此卒建亲往临吊十一月大赦改元天汉元年国号改称天汉以广成先生杜光庭为户部侍郎
　　天汉元年正月封张飞为灵应王邓艾为彰顺王张仪为昌化王五月祀皇帝于南郊翌日祀皇帝于方丘六月赐百官飞审丸十一月祀昊天上帝于圆丘大风防木幙幄皆裂改元光天依旧称大蜀国
　　光天二年四月有狐举于寝室鸺鹠鸣于帐中鶢鶋集于摩诃池建因感疾甚笃召大臣赐坐示手书曰朕比遭乱离以干戈定秦蜀赖卿等忠勤夹辅遂正名号抚有神器兢兢业业惧不负荷幸頼天地之灵庙社之贶方隅底定民黎康乐二气叶和五谷丰稔然以万防之大不免勤劳于夙夜感此一恙药石弗救太子虽幼有贤徳然次不当立卿等固请于外妃后亦甚笃爱势不能违立为储王勉力辅戴无坠我邦家之休又谓曰太子若不克荷但置之别宫选立贤者慎勿害之徐氏兄弟但优与俸禄以丰其家勿令掌兵以速其祸诏太子入侍疾六月建薨年七十二伪諡神武圣文孝徳明惠皇帝庙高祖葬永陵
