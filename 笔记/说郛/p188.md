<!-- { "loadSidebar": true } -->
　　楚州有卖鱼人姓孙颇能言时灾福时呼孙卖鱼宣和间上皇闻之召至京师舘于宝箓宫道院一日懐蒸饼一枚坐一小殿时日髙拜跪既久上觉防馁孙见之即出懐中蒸饼云可以防心上皇虽讶其意然未肻接孙云后来此亦难得食也时莫悟其言明年遂有沙漠之行人始解其识
　　呉行正尝着漫堂集载顾况老失子作诗云老人哭爱子泪下皆成血老人年七十不作多时别毎诵诗哭之哀甚未几复生子非熊能道前世事云在防中闻父哭并诗不胜哀恳于防复为况子非熊仕至起居舍人宋明发晋叔绍兴辛亥十月末在苍梧失子其子未病时书窻壁皆作十月十日字既卒梦于其母且复为子壬子十月十日于五羊复得子其事颇与非熊类可谓异矣晋叔贤厚宜有子者志载晋叔宋【阙】成人丁巳为浙西提举市舶其室王氏亦睢阳人景融之女同老之孙也
　　太史公作伯夷传但云伯夷叔齐孤竹君之二子也而论语音注引春秋少阳篇谓伯夷姓墨名允一名元字公信叔齐名智字公达夷齐谥也陆徳明取之不知少阳篇何人所着今有此书否如赵岐谓孟轲字则未闻而李轮注求引史记云字子舆今观史记则未尝有刘孝标亦云子舆困臧仓之诉五臣注为孟轲是也沈存中笔谈载雷火镕宝劒不销不防与王氷注素问谓龙火得水而炽投火而灭皆非世情可料余守南雄州绍兴丙辰八月二十四日视事是日大雷破树者数处而福惠寺普贤像亦裂其所乗狮子凡金所饰与像面悉皆销释而其余采色如故与沈所书葢相符也渊圣皇帝以星变责躬诏云尝饍百品十减其七枚减宫女凡六千余人则道君朝饍以百计矣见吴行承防摛文集
　　广南里俗多撰字画父子为恩为隠不长不矮如此甚众又呼旧为官姑家竹轝逍遥子女婿作驸马皆中州所不敢言而岁除爆竹军民环聚大呼万岁尤可骇者
　　吴行正平仲云余为从官与数同列徃见蔡京坐于后阁京谕女童使焚香久之不至坐客窃怪之已而报云满蔡卷帘使相见风自他室而出霭若云雾蒙蒙对坐不见而言火之烈既归衣冠芬馥数日不歇计非数十两不能如是之浓也其奢侈大抵如此
　　广州可耕之地少民多种柑橘以图利尝患小虫损食其实惟树多螘则虫不能生故园户之家买螘于人遂有收螘而贩者用猪羊脬【音泡】盛脂其中张口置蚁穴傍俟螘入中则持之而去谓之养柑螘
　　信州弋阳县海棠满山村人至并花伐以为薪广南以根啖猪处州龙泉以笋亦然温州四时有兰各一种州耒阳县有桃一株结子而不甚实广州有无核枇杷海南有无核荔枝一株严州通判防下有花数种而合为一树云见于唐杜牧诗中宣和间欲移取屡以盘根卒不可徙而止然其花中无能名者
　　王介甫作韩魏公挽诗云木嫁曾云达官怕山摧果见哲人萎时华山崩京师木嫁为中的人多不见木嫁出处按旧唐书五行志开元二十九年十一月二十九日雨木氷凝冻裂数日不见宁王见而叹曰谚云树木嫁达官怕必有大臣当之其月王薨
　　窟礧子亦云魁礧子作偶人以戏嬉舞歌本丧家乐也汉末始用之于嘉防齐后主髙纬尤所好髙丽亦有之见旧唐音律志今字作傀儡




　　泊宅编【方勺】
　　韩退之多悲诗三百六十言哭泣者三十首白乐天多乐诗二千八百言饮酒者九百首
　　自古继世宰相前汉所称韦平而已汉袁阳二族最盛不过三四人唯李唐一门二相者良多至裴氏赵郡李氏一家皆十七人秉钧轴何其盛也本朝父子继相韩吕之后未闻
　　自古相国最乆者唯召公三十六年一朝宰相最多者唯武后
　　今之巧宦者皆谓之钻班固云商鞅挟三术以钻孝公狄武襄公青本拱圣兵士累立战功致位枢府既贵时相或讽其去面文者但笑不荅仁庙亦宣谕之对曰臣非不能殆欲留以为天下士之劝
　　乌程之东数十里有泊宅村予买田村下因阅金石遗文昔顔鲁公守湖州张志和浮家泛宅徃来苕霅间此乃志和泊舟之所也续仙传志和越人而唐史以为婺人予喜卜筑之初阅同闾之髙风遂得友其人于千载因作诗识之王侍郎汉之一见号予泊宅少翁仍为作真赞曰形色保神环无初终粉饰大钧而为之容是曰泊宅之少翁
　　秦之长城西起临洮尽辽海今但宂其下以来徃望之若紫云横亘沙漠上
　　自登州岸一潮度海即至岛岛有五所即禹贡之羽山西汉梅福自九江尉去隠为吴门卒今山隂有梅市乡山曰梅山即其地也
　　闽广多种木绵纺绩为布名曰吉贝海南蛮人织为巾上出细字杂花卉尤工巧即古所谓白叠巾李琮诗有腥味鱼中墨衣成木上绵之句
　　螺填器本出倭国物象百态颇极工巧非若今市人所集者
　　世言行李据左氏杜预云使人也唐李济翁云当作行使余按史记臯陶为大理一本大李又天官书曰荧惑为李徐广注云外则理兵内则理政又黄帝有李法一篇顔师古曰李者法官之号摠兵刑故名李法北史叙李氏先为尧之理官因为氏后改曰李则李与理其义自通葢人将有行必先治装如孟子之言治任郑当时之言治行理亦治也左传且一介行李又曰行李之命
　　今州县狱皆立臯陶庙以时祠之盖自汉已然范滂系狱吏俾祭臯陶滂曰臯陶贤者知滂无罪将理之于帝如其无知祭之何益
　　许昌士人张孝基娶同里富人女富人只一子不肖斥逐之富人病且死尽以家财付孝基与治后事如礼久之其子丐于途孝基见之恻然谓曰汝能灌园乎荅曰如得灌园以就食何幸孝基使灌园其子稍自力孝基怪之复谓曰汝能管库乎荅曰得灌园已出望外况管库又何幸也孝基使管库其子颇驯谨无他过孝基徐察之其能自新不复有故态遂以其父所委财产归之其子自此治家励操为乡闾善士不数年孝基卒其友数辈游嵩山忽见旌幢驺从满野如守土大臣窃视之专车者乃孝基也惊喜前揖询其所以致此孝基曰吾以还财之事上帝命主此山言讫不见
　　曾几学士儿皆早慧中子才十岁一日谓父曰孔子死时宰予必不行心丧三年问何以騐之荅曰予亲丧以朞为久况师乎其姊曰只恐闻于汝安乎之语不敢违也乃兄从旁对曰记得夫子没时宰予已先亡矣建炎己酉秋杭州清波门里竹园山平地涌血湏臾成池腥闻数里明年金人杀戮万人即暗竹园也【又云熈宁八年冬杭州涌血者三升】
　　唐律禁食鲤违者杖六十岂非鲤李同音彼自以为裔出老君不敢斥言之至号鲤为赤鯶公旧説鲤过禹门则为龙仙人琴髙子英皆乗以飞腾古人亦戒食之非以其能变化故邪
　　方言曰齐宋之间凡物盛多谓之冦注云今江东有小鳬其多无数俗谓冦鳬陆龟蒙集有暴禽一篇正谓野鳬害稼而作
　　人有所不为然后可以有为凡物亦然裴氏新书曰虎豹无事行步若不胜其躯鹰在众鸟之间若睡寐然盖积怒而后全刚生焉此越人所以灭吴之道也
　　有称中兴野人和东坡念奴娇词题呉江桥上车驾巡师江表过而覩之诏物色其人不复见矣炎精中否叹人才委靡都无英物北骑长驱三犯阙谁作长城坚壁万国奔腾两宫幽恨此恨何时雪草庐三顾岂无髙卧贤杰天意眷我中兴吾皇神武踵曾孙周发河海封疆俱效顺狂敌何烦灰防翠羽南廵扣阍无路徒有冲冠髪孤忠耿耿劒铓冷浸秋月
　　古者尚书令史防禁甚密宋法令史白事不得宿外虽八座命亦不许李唐令史不得出入夜则鎻之韩愈为吏部侍郎乃曰人所以畏鬼以其不见鬼如可见则人不畏矣选人不得见令史故令史势重任其出入则势轻始不禁其入自文公始















　　吹劒録【俞文豹】
　　余以文字之縁漫浪江湖者四十年乃今倦游索居京国掩关守泊条理故书以昔见闻与今所得信笔録之庄子云吹劒者吷而已吷许劣反谓无韵也淳祐三年人日序
　　李太伯不喜孟子谓孔子敎人尊王孟子教人为王葢是时周室微弱不齿于七国故孟子但知有齐宣梁惠尔孔子作春秋于吴楚越之君皆称曰子未尝王之孟子于齐梁之王则偃然称之于以见此时虽孟子亦不知有周王矣齐宣王问汤放桀武王伐纣臣弑其君可乎或者宣王见周室微弱有问鼎之心故设为是问孟子而有尊王之心欲引其君以当道而为汤武之地则当托以应天顺人之心而乃曰贼仁者谓之贼贼义者谓之残残贼之人谓之一夫闻诛独夫纣矣未闻弑君也故前軰谓汤武非贤君伊吕非贤臣孟子非贤人韩文公伯夷颂无一辞及武王末后方云虽然微二子则乱臣贼子接迹于后世矣其罪武也凛然如刀锯斧钺之加而锋铓不露自佛入中国凡为其徒作碑记者皆务为梵语独公送文畅序不肯自叛其敎所谓法度森严也
　　君之视臣如草芥则臣视君如寇讐君虽不君臣不可以不臣何至如此不如贾谊云主上遇其臣如犬马彼将以犬马自待刘公挚亦云谓人以犬马彼将以犬马自为
　　古大贤虽左氏孟子称夫子止曰仲尼不敢名焉唐文宗赐裴度诗我家柱石裴忧来学丘祷以天子而名圣人又用其语故无嫌李白乃云鳯歌笑孔丘韩文公云柄用儒雅崇丘轲荆公云驱马临风想圣丘马子才云何必嫌恨伤丘轲然此犹可也杜子美醉时歌儒术于我何有哉孔丘盗跖俱尘埃以百世帝王之师名呼而侪之盗跖何止得罪于名敎
　　原涉云家人寡妇始自约时意慕宋伯姬为人不幸为盗贼所汚遂行淫泆虽知其非而不能改柳子厚河间传亦此意也如涉所云自足以劝戒何必极状其淫荡之丑又捕蛇説即苛政猛于虎之谓礼记以八字言尽之子厚乃六百字文日胜质日衰可以观世变矣温公不好佛谓其微言不出儒书而家法则云十月就寺斋僧诵经追荐祖先象山知荆门上元当设醮乃讲洪范锡福章以代之
　　易惟四卦言酒而皆险难时需需于酒食坎樽酒簋贰困困于酒食未济有孚于饮酒
　　长恨歌上穷碧落下黄泉两处茫茫都不见人谓是目连救母孟浩然诗春眠不觉晓处处闻啼鸟夜来风雨声花落知多少人谓是盲子
　　荆公宅乃谢安所居地有谢公墩公赋诗曰我坊名字偶相同我宅公墩在眼中公去我来墩属我不应墩姓尚随公人谓与死人争地界
　　杜子美流离兵革中其咏内子云香露云鬟湿清辉玉臂寒何时倚虚幌双照泪痕干欧文忠范文正矫矫风节而欧公词云寸寸柔肠盈盈粉泪楼髙莫近危栏倚又薄幸辜人终不愤何时枕上分明问文正词云都来此事眉间心上无计相回避又明月楼髙休独倚酒入愁肠化作相思泪读林和靖梅诗及春水浄于僧眼碧晩山浓似佛头青之句可想见其清雅而长相思词云君泪盈妾涙盈罗带同心结未成江头潮已平情之所钟虽贤者不能免岂少时作邪汉马臻为防稽守立鉴湖淹浸家宅有千余人诣阙诉臻坐弃市顺帝遣使覆按并不见人检其名籍皆是死者乃庙而祀之防稽志
　　月与日并明皆天子所敬事而词人墨客以姮娥之説吟谑嘲弄极其防狎至云一二初三四娥眉天上安待奴年十五正面与君看
