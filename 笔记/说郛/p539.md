<!-- { "loadSidebar": true } -->
　　红梅清艶两絶昔独盛于姑苏晏元献始移植西冈第中特珍赏之一日贵游洛园吏得一枝分接由是都下有二本公尝与客饮花下赋诗曰若更迟开三二月北人应作杏花防客曰公诗固佳待北俗何浅也公笑曰顾伧父安得不然一坐絶倒王君玉闻道花事以诗遗公云馆娃宫里旧精神粉痩琼寒露蕊新园吏无端偷折去鳯城从此有双身自尔名园事培接遍都城矣苕溪渔隠曰王介甫红梅诗云春半花才发多应不奈寒北人初未识浑作杏花防与元献之诗暗合
　　望江南
　　望江南朱崖李太尉镇闗西日为亡姬谢秋娘所作后进入教坊
　　嘉月
　　谢惠连云漾舟陶嘉月王褒九怀云陶嘉月兮总驾王逸云及吉时也
　　闷诗
　　人之好恶固自不同子美在蜀作闷诗乃云卷帘唯白水隠几亦青山若使余居此应从王逸少语吾党则以乐死岂复更有闷邪
　　听水诗
　　退之宿滩诗云浩浩复荡荡滩声抑更黄鲁直曰退之才听水句尤见工非谙客里夜卧饱闻声安能周旋妙处如此耶
　　旋法
　　山阴野雪兴难来佳辰强饮食犹寒皆干旋其语使就音律近集有天上娇云未肯同十年江海别尝轻皆此法也
　　红麯酒
　　李贺云酒滴珍珠红夏彦刚云江南人造红麯酒











　　艇斋诗话【曽季貍】
　　渊明题甲子
　　陶渊明诗自宋义熈以后皆题甲子此説始于五臣注文选云尔后世遂因仍其説治平中有虎丘僧思悦者编渊明集独辨其不然其説曰渊明之诗题甲子者始庚子迄丙辰凡七十年间九首皆晋安帝时所作及恭帝元熈二年庚申嵗宋始受禅自庚子至庚申葢二十年岂有宋未受禅前二十年耻事二姓而题甲子之理哉思悦之言信而有证矣
　　东坡有德
　　前人论诗初不知有韦苏州栁子厚论字亦不知有杨凝式三者至东坡而后发此秘遂以韦栁配渊明凝式配鲁国东坡真有德于三子者
　　天马之子
　　老杜诗吾闻天子之马走千里当是天马之子
　　摊钱
　　老杜诗白书摊钱髙浪中摊钱今摊赌也见后汉梁冀传
　　口号
　　东坡海外上梁文口号曰为报先生春睡美道人轻打五更钟章子厚见之遂再贬儋耳以为安穏故再迁也
　　长结
　　韩文石鼎联云长颈髙结喉中作楚语结字断句结音髻西汉髻字皆作结字写退之正用此也今人读作结喉非也东坡云长颈髙结喉葢误也
　　东海钓客
　　韦苏州集载秦系诗自称东海钓客少游作啓事尝用之葢秦氏事也
　　身训我
　　东坡诗云公是主人身是客举觞登望得无愁用乐天心是主人身是客身犹言我也如张飞自言身是张翼德可共来决死乃宋彭城王义真自闗中逃归谓宏曰身在此谢瀹云身家太傅若此类甚多皆以身为我也韩子苍诗云身今老病投炎瘴最忆氷厓昨嵗秋














　　梅涧诗话【韦居安】
　　青狮子
　　姚兴尝畜一马名青狮子毎亲饲之善通其语言时取斗酒投大盆中与马同饮曰吾与汝同力报国绍兴辛已之冬金亮来冦尉子桥之战大将王权先遁时兴为统领以所部四百骑敌亮凡十余战权不救援部将戴臯亦玩视不救遂与马同没于阵朝廷悯之厚恤加諡立庙淮甸有题絶句者云赤心许国自平时见敌捐躯更不疑权忌臯庸皆遁走同时死难只青狮
　　肉騣
　　余在岐下见秦州进一马騣如牛项垂胡侧立颠倒毛生肉端蕃人云此肉騣马也乃知邓公骢马行云肉骏碨礧连钱动当作肉騣
　　好石
　　张祐性酷好太湖石三吴太守多以赠之故陆鲁望以诗哭之曰一林石笋防豪家
　　赠送
　　王化基送梁助曰文章换桂一枝秀清白传家两弟贫人多诵之













　　后村诗话【刘后村】
　　渊明寡和
　　士之生世鲜不以荣辱得丧挠败其天真者渊明一生惟在彭泽八十余日涉世故余皆髙枕比之日无荣恶乎辱无得恶乎丧此其所以为絶唱而寡和也二苏公则不然方其得意也为执政侍从及其失意也至下狱过岭晩更忧患于是始有和陶之作二公虽惓惓于渊明未知渊明果恁可否
　　四言自曹氏父子王仲宣陆士衡后惟陶公最髙停云荣木篇殆突过建安矣
　　寒素
　　李赞皇颇开寒素之路及南迁或人赠诗曰八百孤寒齐下泪一时南望李崖州
　　家贫为客
　　余读许浑诗独爱直道去官早家贫为客多之句非亲尝者不知其味也赠萧兵曹诗云客道耻揺尾皇恩寛犯鳞直道去官早之实也将离郊园诗云久贫辞国逺多病在家希家贫为客多之实也
　　鸜鹆
　　鸜鹆居人多养之五月五日去其舌尖则能语声尤清越虽鹦鹉不能过也僧虚中有诗云菖蒲花不艶鸜鹆性多灵
　　踘蹴
　　踘蹴惟栁三复能之丁晋公亦好焉晋公诗曰背装花屈膝白打太廉斯进前行两步跷去立多时
　　诗语相似
　　汲长孺段太尉皆义勇奋不顾身之人至于仁爱抚养矜怜恻怛无所不至所谓刚者必仁仁者必勇也尝观乐天云况多刚悁性难与世同尘希文云吾生岂不幸所禀多刚肠皆心中语也白则有敢辞为俗吏且欲活疲民又云心中有念农桑苦耳里如闻饥冻声范有寸怀如春风思与天下共赴姑苏云岂辞云水三千里由济疮痍十万民与汲段正相似
　　咏灯
　　李烈祖为徐温养子年九嵗咏灯诗云主人若也勤桃拨敢向尊前不尽心徐不复常儿待之
　　谢诗
　　谢康乐一字百炼乃出冶晖尤丽宻










　　漫叟诗话【阙名】
　　句法
　　前人评杜诗云红豆啄残鹦鹉粒碧梧栖老鳯凰枝若云鹦鹉啄残红豆粒鳯凰栖老碧梧枝便不是好句余谓词曲亦然李景有曲手卷真珠上玉钩或改为珠帘舒信道有曲云十年马上春如夣或改云如春夣非所谓遇知音
　　诗无铅粉
　　杜紫防不遇乃曰我诗无绮罗铅粉宜不用淮海诗亦然人戏谓可入小石调然率多子美句但绮丽大胜尔
　　赋出有自
　　陶渊明闲情赋必有所自乃出张衡同声歌云邂逅承际会偶得充后房情好新交接飂慓若探汤愿思为莞蓆在下蔽匡牀愿为罗衾帱在上衞风霜
　　仲山
　　张无尽尝和山字云安得将相似仲山人疑之以近人所常用皆山甫也观后汉志阳樊攅茅田服防注云楚仲山所居又杨修荅临淄侯牋云仲山周旦之俦只称仲山何疑之有
　　白战
　　欧阳文忠守颍日因小雪会饮聚星堂赋诗约不得用玉月梨梅练絮白舞鵞鹤等事欧公一篇云脱遗前言笑尘杂捜索髙家窥防漠自后四十余年莫有继者元祐六年东坡在颍因祷雪于张龙公获应遂复举前篇令末云汝南先贤有故事醉翁诗话谁能説当时号令召听取白战不许持寸铁
　　诗怀
　　子美诗草有害于人曽何生阻修芒刺在我眼焉能待时秋其愤邪嫉恶欲芟夷蕴崇之以肃清王室者中怀可见临川有勿去草草无恶如比世俗俗浮薄此方外之语异乎农夫之务者也
　　槽洪
　　江汉有浒以扞制泛滥大涨则溢于平陆水退浒见舟人谓之水落槽又滩石湍激其中深仅可容舟者谓之洪若大水则不复问洪矣临川万里寒江正复槽东江水落水分洪以此亦谓水黄防谓云炮车非遐征逺涉不能知也
　　尔汝
　　杜云尔軰可忘年含凄觉汝贤送尔维舟惜此筵汝与山东李白好自世俗观之则为简傲尝有云忘形到尔汝
　　雪诗
　　临川爱眉山雪诗能用韵如云氷下寒鱼渐可义和羔袖龙钟手独义葢子厚尝云江鱼或共义又云入郡腰常折逢人手尽义
　　虚
　　凡聚落相近期某旦集交易哄然其名为虚栁云包饭趂虚人临川云花间人语趂朝虚山谷荷叶裹盐同趂虚
　　诗相类
　　少游赠坡诗云节毛零落氊餐雪辨舌纵横印佩金语太不等子瞻讥集句云天边鸿鹄不易得便令作对随家鸡此诗正类此
　　句辩
　　曹子建七步诗世传煑豆燃豆箕豆在釡中泣一本云萁向釡中燃豆在釡中泣其工拙浅深必有以辩之者








　　桐江诗话【阙名】
　　富贵语
　　永叔送李留后知郓州诗乃士君子之处富贵非萧鄙有力者所可为诗云北州能事谒家声东土还闻政有成组甲光寒围夜帐防旗风暖看春耕金钗坠鬂分行立玉麈髙谈四座倾富贵常情谁不爱羡君潇洒有余清
　　牧童诗
　　山谷七嵗作牧童诗云骑牛逺逺过前村吹笛风斜隔陇闻多少长安名利客机闗用尽不如君
　　感事
　　康节天津感事吟水流任急境常静花落虽频意自闲不似世人忙里老生来未始得开顔此诗殊足警人也
　　煎茶
　　唐人煎茶用姜故薛能诗云盐损添常戒姜宜着更夸据此则又有盐者矣近世有用此二物者辄大笑之然茶之中等者用姜煎信佳盐则不可
　　畅道姑
　　畅姓惟汝南有之其族尤奉道男女为黄冠者十之八九时有女冠畅道姑姿色妍丽神仙中人也少游挑之不得乃作诗云瞳人剪水腰如束一幅乌纱裹寒玉超然自有姑射姿囘防粉黛皆尘俗雾閤云人莫窥门前车马任东西礼罢晓坛春日净落红满地乳鸦啼









　　兰庄诗话【阙名】
　　曹子建
　　曹子建诗质朴浑厚舂容隽永风调非后人易到陈子昂李太白慕以为宗信乎晋以下鲜其俪也予毎读其诗洒然有千古之想
　　陶潜
　　钟嵘品陶潜诗文体省静殆无长语笃意真古辞兴婉惬古今隠逸诗人之宗也可谓知言矣而寘之中品其上品十一人如王粲阮籍軰顾右于潜耶论者称嵘洞悉理曲臻雅致标极界以示法程自唐而上莫及也吾独惑于处陶焉
　　刘太真
　　刘太真与韦苏州书云顾著作来己足下郡斋燕集想亦云何情致畅茂趋逸之如此宋齐间沈谢吴何始精于理意缘情体物称诗人防后之传者甚矣其源推足下制其横流师摰之始闗雎之乱于足下之意见之矣则知苏州诗为当时所贵如此
　　汉魏
　　大槩学诗须以三百篇词及汉魏间人诗为主方见古人妙处自无齐梁间绮靡气味也












　　迃斋诗话【阙名】
　　草上烟
　　河东焉铺有驿驲善行者铺卒名为草上烟有势力使命常数程打过好事作诗云过此唯防草上烟数程打过苦尤偏
　　贻诗
　　王太尉旦从车驾过陜魏野贻诗曰昔时宰相年年替君在中书十一秋西祀东封俱已了如今好伴赤松游王袖其诗以呈上累表请退上不许
　　遗诗
　　农桑不扰嵗常登边将无功吏不能四十二年如夣觉东风吹泪过昭陵此诗题于寝宫不著名氏宜表而出之
　　草防
　　僧居宁昆陵人妙工画草防尝见水墨草防有长四五寸者题云居宁醉笔须大失真然笔力遒劲可爱梅圣俞诗云草防有纎意醉笔得正熟
　　春帖子
　　翰苑作春帖子往往秀丽可喜













　　金玉诗话【阙名】
　　用药名
　　药名诗世云起自陈亚非也东汉已有离合体至唐始着药名之号如张籍荅鄱阳客江臯嵗暮相逢地黄叶霜前半夏枝子夜吟诗向松桂心中万事喜君知是也
　　集句
