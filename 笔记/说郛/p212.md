<!-- { "loadSidebar": true } -->
　　汉初不独袭秦正朔亦因秦厯秦以十月为首不置闰当闰之嵗无问何月率归余嵗终为后九月汉纪表及史记自髙帝至文帝其书后九月皆同是未尝推时定闰也至太初元年改用夏正以见寅为嵗首犹厯十四年至政和二年始于四月后书闰月岂史失书邪抑自此始置闰也
　　预借元宵
　　宣和五年令都城自腊月初一日放鳌山灯至次年正月十五日夜谓之预赏元宵徽宗至日出观之时有谑词末句云奈吾皇不待元宵景色来到恐后月隂晴未保
　　书后谨空
　　补沈括笔谈云前世卑者致书于尊书尾作敬空字如从尊暨卑但于空纸批所欲言曰及某人如今批答之类故纸尾结言敬空者示行卑故不更有他语也
　　鼓铸横财
　　卢怀慎与张说同作相卢忽暴亡夫人崔氏不泣谓家人曰公数未尽公清亷而说贪说尚存公应不死已而复生左右以夫人言告公曰不然适防间见数十处为张说鼓铸横财我岂可同未几遂卒
　　陆氏一庄荒
　　崔羣知举归其妻乘间劝令求田羣曰予有美庄三十所春榜所放三十人是也妻曰君非陆赘门生乎掌文柄约其子简不令就试如以君为良田则陆氏一庄荒矣羣遂无辞可答
　　卢遇仙
　　未第时遇仙妪曰麻氏以葫芦如二斗瓮令杞乘之腾入霄汉至一处曰水晶宫见太隂夫人问三事曰公有仙相能居此宫乎能为地仙时一到此乎能为中国宰相乎公愿何事愿为宰相夫人怅然遣还
　　麟脯
　　汉桓帝时神仙王逺字方平并麻姑降蔡经家食麟脯姑曰自接侍见东海三为桑田方平曰行复扬尘矣经思姑手似鸟爪爬必佳方平已知乃诘经而鞭既而曰吾鞭亦不可多得











　　輶轩杂録【王襄】
　　太宗朝赵昌国者自陈乞应百篇举帝亲出五言四句为题云秋风雪月天花竹鹤云烟诗酒春池雨山僧道栁泉凡二十字字为五篇篇四韵至晓仅成数篇辞意无足取亦赐及第用劝
　　兖王假山成请宫僚观之姚坦熟视曰此血山耳开实防成田锡上疏曰众以为金碧荧煌臣以为涂膏衅血刘温叟博学纯厚动必由礼父讳岳温叟终身不听丝竹尝令子和药有天灵盖温叟见之亟令致奠埋于郊昶未亡时蜀人质钱取息者每将徙居必榜其门曰召主收赎盖周世宗累欲收蜀而不果至我太祖乃收之此其应也
　　徐仲车父石少亡终身不登山行尝冒暑道遇奔丧者辍马以遗之徒步还家
　　一声啼鸟禁门静满地落花春日长此王公随应举时行卷所作也
　　独醒杂志【吴宏】
　　陈了翁日与家人防食男女各为一席食己必举一话头令家人答一日问曰并坐不横肱何也其孙女方七嵗答曰恐妨同坐者
　　枢宻孙公抃生数日患脐风已不救家人乃盛以盘合将弃诸江道遇老媪曰儿可活即与俱归以艾炷灸脐下遂活
　　故事亲王女皆封郡县主赵普以元勲诸女封郡主髙怀德二女特封郡主当时礼官不言其失谏官不言其非此典礼之误也
　　卢景亮言足食足兵而人才足用则天下不难理矣著论曰三足记
　　山谷喜书寒山诗曰此渊明之德亚也
　　东坡教葛延之云作文如店肆诸物无种不有却有一物可以摄得曰钱而已
　　范文正公云常调官好做家常饭好吃斯语真名言也栾城云读书如服药药多力自行














　　说郛卷三十一上
<子部,杂家类,杂纂之属,说郛>
　　钦定四库全书
　　说郛卷三十一下　　　　元　陶宗仪　撰姚氏残语【姚寛】
　　司空表圣自目为耐辱居士
　　孝宗受禅赦文云凡今者发政施仁之日皆得之问安视膳之余天下诵之洪景严笔也
　　江南李景于宫中起楼甚髙众皆叹美萧俨独曰恨楼下无井以此不及景阳楼
　　和菟有鸟鸣书一卷
　　今世有一样古钱其文曰半两无轮郭医方中用以为药者此也
　　市舶録金山珠海天子之南库
　　翡翠屑金人气粉犀
　　孝宗坐侧有牙籖凡二十半白半緑酒至出白籖斟止半杯出緑籖则满泛一席之间用緑籖止二三而已太祖以柏为界尺谓之隔笔简
　　元白应制用细笔名毫锥
　　陶谷小名铁牛
　　唐文皇虬须上可挂一弓
　　仙拾遗有道士谓顔真卿竒骨可度世不宜沈名宦海
　　嵇康之父姓奚
　　右军三十三书兰亭三十七书黄庭
　　绍兴进茶自范文虎始
　　班孟嚼墨一喷皆成字竟纸各有意义
　　闽人谓子为囝
　　荀息引周书云美男破老
　　罗大经曰作诗要徤字撑拄要活字斡旋
　　荆公诗云卧占寛闲五百弓盖佛家以四肘为弓肘一尺八寸
　　唐百官志织染署七月七日祭杼
　　元和长庆中尚陆陆善觱栗
　　晋戴颙作中庸二卷
　　隋僧敬脱善作方丈大字号曰僧杰
　　徐铉自铭亲篆其文刻石寘斋中
　　杨诚斋云无事可看韵书
　　徐广年过八十犹嵗读五经一遍











　　有宋佳话
　　丁晋公与杨文公游处宴集必有诙谐之语复皆敏于应答一日台谏攻文公因晚俟晋公之门方伏拜晋公亟谓文公曰内翰拜时髭撆地文公随声答曰相公坐处幙瞒天盖杨美髭髯而丁第方盛设帷幙因互相讥也
　　丁谓防政或率杨文公贺公曰骰子选耳亦何足道哉陈亚州人近世滑稽之雄也尝着药名诗百余首行于世若风月前湖近轩窻半夏凉棊怕腊寒呵子下衣嫌春暖宿纱裁殊妙
　　张魏公守金陵日尝诣学有一士人投牒取视则争博也公援笔立判曰士子争财于学校教化不明太守罪也当职先罚俸半月牒学照规行教官大窘引去晁以道与陈叔易俱隐嵩山叔易被召出山以道作诗云处士何人为作牙尽携猿鹤到京华故山岩壑应惆怅六六峰前只一家
　　涪翁尝和东坡春菜诗云公如端为苦笋归明日春衫诚可脱坡得诗戏语坐客曰吾固不爱做官鲁直遂欲以苦笋硬差致仕闻者絶倒
　　元符中上巳日锡燕从臣命御新龙舟蔡元长忽坠于金明池万众喧骇蔡得浮木凭出遂入次舍方一身淋漓蒋颖叔唁公曰元长幸免潇湘之溺蔡大笑答曰几同洛浦之游









　　采兰杂志【阙名】
　　甄后既入魏宫宫庭有一緑蛇口中恒有赤珠若梧子不伤人人欲害之则不见矣每日后梳妆则蛇盘结一髻形于后前后异之因效而为髻巧夺天工故后髻每日不同号为灵蛇髻宫人拟之十不得其一二
　　薛若社好读书往往彻夜一日遇比丘告之曰夜半不卧则血不归心君虽好学恐非延益之道薛谓潜心记则心昩于时何夜半之可得知乎僧因就水中捉一鱼赤色与薛曰此谓知更鱼夜中每至一更则为之一跃薛畜盆中置书几至三更鱼果三跃薛始就寝更名曰代漏龙
　　人谓步揺为女髻非也盖以银丝宛转屈曲作花枝挿髻后随步辄揺以増媌媠故曰步揺
　　吴耽不好碁见人着曰汝非死将军奈何辄以鬼阵相攻后人因名碁曰鬼阵
　　蚊投水中能化小鱼小鱼不独鱼子生也
　　兰待女子同种则香故名待女
　　昔杜子美诗有得意者宗武年十二恒于暗中诵之言纸有金字光明射目孙绰为著作郎每自暗中见笔端吐光若火余初不信近见朝士暗中脱衣或用手拂皆有光灼烁一室俱明始知富贵之士尚然光彩横发而况文章不朽盛业乎字笔有光固其宜也
　　河间王琛有妓曰朝云善歌又有緑鹦鹉善语朝云每歌鹦鹉和之声若出一琛爱之号为緑朝云
　　唐诗有闺中少女爱春阳何处春阳不断肠翠袖弓腰浑忘却罗帷空度九秋霜宋诗有吹火莺唇敛投柴玉臂斜囘看烟里面恰似雾中花皆一诗而两事迥已不同
　　一妇人病隂中痒不敢吿人苦甚平日奉观世音像甚谨正病时见一尼持药一函至曰煎此洗之即愈矣尼忽不见啓视之乃蛇床子吴茱萸苦参也
　　山中老人以秃鹙头形刻杖上谓之扶老以此鸟能辟蛇也古今注以秃鹙为扶老甚谬
　　鹧鸪一名内史一名花豸
　　蛱蝶一名春驹
　　韩朋墓木有相思子有海石若荳瓣入醋能移动者亦曰相思子
　　昔有燕飞入人家化为一小女子长仅三寸自言天女能先知吉凶故至今名燕为天女
　　结草虫一名水螺一名簑衣丈人
　　沈约有香炉曰辟尘谢灵运有帐亦曰辟尘
　　越嶲国有吸华丝凡华着之不即堕落用以织锦汉时国人奉贡武帝赐丽娟二两命作舞衣春暮宴于花下舞时故以袖拂落花满身都着舞态愈媚谓之百华之舞
　　徐月英卧履皆以薄玉花为饰内散以龙脑诸香屑谓之玉香独见鞋
　　昔有母子离别母每见蟏蛸垂丝着衣则曰子必至也果然故名曰喜子子思其母亦然故号曰喜母均之一物也
　　燕地有频婆味虽平淡夜置枕边微有香气即佛书所谓频婆华言相思也昔袁上芳时以此致张子由此观之则当时未必不以为相思也
　　防蚑一名青鸟一名解忧
　　猫一名女奴
　　顿逊国有淫树花如牡丹而香种有雌雄必二种并种乃生花去根尺余有男女隂形以别雌雄种必相去勿逺二形昼开夜合故又以夜合为名又谓之有情树若各自种则无花也雌实如李而差大雄实如桃而小男食雌实女食雄实可以愈虚损
　　张说于元宵召诸姬共宴苦于无月夫人以鸡林夜明帘悬之炳于白日夜半月出惟说宅无光帘夺之也九为阳数古人以二十九日为上九初九日为中九十九日为下九每月下九置酒为妇女之欢名曰阳防盖女子隂也待阳以成故女子于是夜为藏钩诸戏以待月明至有忘寐而达曙者
　　絶色丝也言竒絶而难继也说文断丝也又冠也超也













　　嘉莲燕语
　　北周明帝为岐周刺史公堂上时有圆云若盖五色相间经时而灭州人以为其下有宝器韦敬逺独曰此天子气也及闵帝废迎立之帝知敬逺非常人侧席礼聘卒不能屈
　　神降伍氏有雌鸡司晨者问之答曰牝鸡不鸣鸣则神生其家果大利
　　弄玉嫁萧史生子五人与昭靡囘职御子余华秉也吴俗迁居预作饭米下置猪脏共煮之及进宅使婢以箸掘之名曰掘藏阖门上下俱与酒饭及脏谓之散藏欢防竟日后人复命婢临掘向灶祝曰自入是宅大小维康掘藏致富福禄无疆掘藏先祭灶神然后食申豫作诗文恒绕室而走得一佳句便拍案大呼人谓其足下有文章
　　江南婚娶新妇初至合后即用牛蹄筋作羮以豕肉切作骰子大和作饭送新妇食谓之金羮玉食筋诵金肉诵玉也吴音肉玉俱作浓字入声
　　李杲字明之其祖贫时夜坐读书有一女子从室西地中出与杲祖坐谈甚美少顷渐以身亲杲祖杲祖屹然不动将告去杲祖问曰汝是何神何鬼耶女子取笔书于几上曰许身愧比双南遂复入地中已而阅子美诗始悟其为金也掘之得金一笥笥上压一石石面刻云金一笥畀李氏孙以医名后世后杲果从张元素学医术尽得其业号东垣先生








　　戊辰杂抄
　　沈逸人妇金睿贞日防之裔也才而贤逸人居贫衣食稍不义政犹豫睿贞必从傍以义决之蔬食菜羮朝夕不赡欣欣如也逸人虽隐居陋巷门外不絶贵人车马一日有客怀百金托逸人居间睿贞从屏内窃听之不悦逸人苦谢客客退逸人入告睿贞睿贞抚掌曰是吾心也
