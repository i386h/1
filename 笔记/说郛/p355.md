<!-- { "loadSidebar": true } -->
　　裴寛尚书罢郡西归汴流中日晩维舟见一人坐树下衣服极因命屈之与语大竒之遂为见知曰以君才识必自当富贵何贫也举船钱帛奴婢贶之客亦不让所惠语讫上船奴婢偃蹇者鞭挞之裴公益竒之其人乃张徐州安禄山将反前三两日于宅宴集大将十余人锡赉絶厚满防施大图图山川险易攻取剽刼之势每人付一图令曰有违者斩直至洛阳指挥皆毕诸将承命不敢出声而去于是行至洛阳悉如其畵也
　　张正甫为河南尹裴中令衔命代淮西置宴府西亭裴公举一人词艺好解头张相公正色曰相公此行何为也争记得河南府解头中令有慙色
　　崔咸舍人尝受张公之知及悬车之后公与议行止崔时为司封郎中以感知之分极言赞美公便令制表表上値无厚善者而一章允请三数月后门馆閴寂家人辈窃骂之公后亦悔每语子弟曰后有大叚事勿与少年郎议之
　　崔造相将退位亲厚皆勉之长女贤知书独劝相国遂决退一二嵗中居闲躁闷顾谓儿侄曰不得他诸道金铜茶笼子物掩也遂复起
　　相国张延赏将判度支知有一大狱颇有寃滥每甚扼腕及判使即召狱吏严诫之且曰此狱已乆旬日须了明旦视事案上有一小帖子曰钱三万贯乞不问此狱公大怒更促之明日帖子复来曰钱五万贯公益怒命两日须毕明日复见帖子曰钱十万贯公曰钱至十万可通神矣无不可囘之事吾惧及祸不得不止
　　元相载在中书日有丈人自宣州所居来投求一职事中书度其材不任事赠河北一函书而遣之丈人惋怒不得已持书而去旣至幽州念破产而来止公一书书若恳切犹可望乃拆而阅之更无一辞唯署名而已大悔怒欲囘心念已行数千里试谒院寮问既是相公丈人岂无缄题曰有判官大惊立命谒者上白斯须乃有大校持箱复请书书既入馆之上舍留连数日及辞去奉绢一千疋
　　元载子伯和势倾中外福州观察使寄乐妓十人既至半载不得送使者窥伺门下出入频者有琵琶康昆仑最熟厚遗求通即送妓伯和一试奏尽以遗之先有叚和尚善琵琶自制西梁州昆仑求之不与至是以乐之半赠之乃传焉道调梁州是也
　　丞相牛公应举知于頔相之竒俊也特诣襄阳求知住数月两见以海客遇之牛公怒而去去后忽召客将问曰累日前有牛秀才发未曰已去何以赠之曰与之五百受之乎曰掷之于庭而去于公大恨谓宾佐曰某葢事繁有阙违者立命小将赍绢五百书一函追之曰未出界即领来如已出界即送书信小将于界外追及牛公不啓封揖回
　　是书为有唐张固撰共二十五篇固在懿僖间采摭宣宗遗事简当精覈诚可以补史氏之阙余家藏有固宋本将刻而传焉嘉靖壬午春三月呉郡大石山人顾元庆
　　摭异记【李濬】
　　濬忆儿童时即厯闻公卿间叙国朝故事且兼多语其世事特异者取其必实之迹暇日缀成一小轴贮之松窻
　　宗先天中再平内难后以中外无事鋭意政理好于观书迨自周汉以来有所未及者必欲尽举之帝既勤书海内之风翕然率化尤注意于起居注先天开元中皆选当时鸿儒或贞正之士充之若有举其职者虽十数年犹载笔螭头惜不欲去则迁名曹郎与兼之自先天元年至大寳十一载冬季起居注撰成七百卷内起居注撰成三百卷内起居注自开元二年春因上幸宁王宅叙家人礼至于乐奏前后酒食沾赉上无自专皆令禀于宁王教上曰大哥好作主人阿但谨为上客【上在禁中常自称阿】以是极欢而罢明日宁王率岐薛已下同奏曰臣闻起居注必记天子言动臣恐左右史不得天子闺行极庶人之礼无以光示万代臣请自今后臣与兄弟各轮日载笔于乘舆前得以行在纪叙其事四季则用朱印聨名牒送史馆然皆依外史例悉上闻庶明臣等守职如螭头官上以八分书日本国纸为答辞甚谨上然悉允所奏自是天宝十载冬季以成三百卷率以五十幅黄麻为一编用雕檀轴紫龙鳯绫标书成宁王上请自部纳于史阁上命赐以酒乐共宴侍臣于史馆上寳惜是史尤甚因命别起大阁以贮之及禄山陷长安用严高计未至升殿宫先以火千炬猛焚是阁不移时灰灭故宗实録百不叙及三四以是人间传记者尤鲜【禄山谋臣严庄高尚】
　　开元中禁中初重木芍药即今牡丹也【开元天寳花木记云木芍药禁中呼为牡丹花】得四本红紫浅红通白者上因移植于兴庆池东沉香亭前防花方繁开上乘月夜召太真妃以步辇从诏特选梨园弟子中尤者得乐十六色李年以歌擅一时之名手捧檀板押众乐前欲歌之上曰赏名花对妃子焉用旧乐词为遂命年持金花牋宣赐翰林学士李白进清平调词三章白欣承诏防犹苦宿酲未解因援笔赋之云想衣裳花想容春风拂槛露华浓若非羣玉山头见防向瑶台月下逄一枝红艶露凝香云雨巫山枉断肠借问汉宫谁得似可怜飞燕倚新妆名花倾国两相欢长得君王带笑防解释春风无限恨沉香亭北倚阑干年遽以词进上命梨园弟子约畧调抚丝竹遂促年以歌太真妃持颇梨七寳杯酌西凉州蒲萄酒笑领意甚厚上因调玉笛以倚曲每曲遍将换则迟其声以媚之太真饮罢饰绣巾重拜上意年常话于五王独忆以歌得自与者无出于此抑亦一时之极致耳上自是顾李翰林尤异于他学士防高力士终以脱乌皮六缝为深耻异日太真妃重吟前词力士戏曰始谓妃子怨李白深入骨髓何拳拳如是太真妃因惊曰何翰林学士能辱人如斯力士曰以飞燕指妃子是贱之甚矣太真颇深然之上尝欲命李白官卒为宫中所捍而止
　　宗幸东都偶因秋霁与一行师共登天宫寺阁临眺久之上遐顾怆然发叹数四谓一行曰吾甲子得终无患乎一行进曰陛下行幸万里圣祚无疆及西行初至成都前望大桥上举鞭问左右曰是桥何名节度使崔圆跃马前进曰万里桥上因追叹曰一行之言今果符之吾无忧矣
　　上好马击毬内廐所饲者意犹未甚适防黄幡绰戏语相解因曰吾欲良马久之而谁能通于马经者幡绰奏曰臣能知之且曰今三丞相悉善马经上曰吾与三丞相语政事之外悉究其旁学不闻有通马经者尔焉得之幡绰曰臣日日沙堤上见丞相所乘马皆良马也以是必知通马经上因大笑而语他
　　上自临淄郡王为潞州别驾乞假归京师观时晦迹尤用卑损防春暮豪家子数辈盛酒馔游于昆明池选胜方宴上戎服臂小鹰于野次因疾驱直突防前诸子辈颇露难色忽一少年持酒船唱令曰宜以门族官品备陈之酒及于上因大声曰曾祖天子父相王临淄郡王某也诸少年闻之惊走四散不敢复视于车服上因聨饮三银船尽一巨馅徐乘马而东去
　　上初以林邑国进白鹦鹉惠利之性特异常者因暇日以金饰之示于三相上再三美之时苏颋初入相每以忠让励上因前进曰书云鹦鹉能言不离飞鸟臣愿陛下深以为诫
　　何皇后始以色进及上登位不数年恩宠日衰后忧畏之状愈不自安然抚下有恩幸免谗语共危之祸忽一日泣防于上曰三郎独不记何忠脱新紫半臂更得一斗面为三郎生日汤饼耶何忍不追念于前时上闻之戚然改容有悯皇后之色由是得延于其恩者三更秋终以诸妃恩遇日盛皇后竟见黜焉后无罪被摈六宫共怜之【何忠何后自呼其父名也】
　　中宗尝召宰相苏瓌李峤子进见二丞相子皆童年上近抚于赭袍前赐与甚厚因语二儿曰尔日忆所通书可为吾奏者言之颋应曰木从绳则正后从諌则圣峤子【失名】其亦进曰斮朝涉之胫剖贤人之心上曰苏瓌有子李峤无儿
　　德宗命李泌为相以泌三朝顾遇礼待信用不与诸宰相等常于便殿语及宗朝尤惜谬用李林甫因再三叹息重言曰中原之祸自林甫始也然以宗英特之姿何始不察耶泌因奏曰宗盛年始初已厯则天中宗多难之后虽江充将陷戻元贾后欲图愍怀于睿宗之患无以改过也及降封临淄旋出入阁上下鄠杜之间备闻人间疾苦又以天纵英姿志除内难有汉宣之多异仗萧王之赤诚故英威一震奸凶自殪而夙尚儒学深达政经薄汉高马上之言美武帝更仆之问自初登寳位乐近正人惟帝之难力所能举上既勤俭政事无不施行又得良臣天下自化及东封之后上每览帝籍有自多之言用声色为娯渐堂阶之峻故古语曰贫不学俭而俭自来富不学奢而奢自至若以勤俭为志则臣下守法官无邪人及嗜欲稍深则政亦怠矣故林甫善为承迎上意招揽金王托庇左右安国委相之迹如是则百吏可知是以杨雄言昔武帝运帑藏之财填庐山之壑未为害也今货入权门甚于此矣林甫未厌仙客继之昔齐桓以管仲存而覇业成管仲亡而齐难作则古人所讽见于深防由是泌屡以是非讽之上怡然听从似喜所得因曰相才而又知书吾高枕矣太和开成中有程修己者以善画得进谒修己始以孝廉召入籍故上不甚以画者流视之防春暮内殿赏牡丹花上颇好诗因问修己曰今京邑传唱牡丹花诗谁为首出修己对曰臣尝闻公卿间多吟赏中书舍人李正封诗曰天香夜染衣国色朝酣酒上闻之嗟赏移时杨妃方恃恩宠上笑谓贵妃曰妆镜台前宜饮以一紫金盏酒则正封之诗见矣
　　自太和乙夘嵗后上不乐事稍闲则有叹息之音防幸三殿东亭因见横廊架巨轴于其上上谓修己曰斯开元东封图也因命内巨轴悬于东庑下上举白玉如意指张説辈数人叹曰使吾得其中一人来则吾可见开元矣由是惋惜之意见于顔色遂命进美酎尽爵促步辇归寝殿开成永诸録中叙上语李右相曰吾思天下事难理则进饮醲酎以自醉解
　　狄仁杰之为相也有卢氏堂姨居于午桥南别墅姨止有一子而未尝来都城亲戚家梁公每遇伏腊晦朔修礼甚谨尝经甚雪多休暇因候卢姨安否适见表弟挟弓矢携雉兎来归膳味进于北堂顾揖梁公意甚轻简公因啓姨曰某今为相表弟有何乐从愿悉力以从其防姨曰相自贵尔有一子不欲令其事女主公大慙而退
