<!-- { "loadSidebar": true } -->
　　求物天罡加孟不得临仲得半加季尽得占行人行人至时甲乙行丙丁至不至还以甲乙日至他例此诸欲娶妇嫁女必记初许嫁之日以为本其娶妇时慎无令克其许嫁日辰也克日害舅克辰害姑【姑与舅是夫之父母也】尽克日辰爲不利一家
　　假令甲子日许嫁庚辛日纳财皆爲克日戊巳纳之爲克辰也
　　假令辛未日纳皆爲克日辰戊申巳酉日亦然也又欲令日辰隂阳中及用传中有天后无螣蛇白兽相克吉谓纳妇时如此者即吉又无令夫家之门伤妇年即妇有咎
　　假令二月乙未日巳时天罡加巳妇年立辰从魁加之夫家门在子地太一加之夫家门在丑胜光加之此并爲夫家门伤妇年也谓夫家门上火神克妻家门上金神也若夫门立酉功曹加酉妇在东方卯来氐西酉入功曹即妇有咎他仿此又无令妇年上神伤夫家之门即夫家有咎也
　　假令妇年立辰从魁加之夫门在酉功曹临之夫门在戌太冲临之此爲妇年上神伤夫家之门即夫家有咎门者所出之辰凡娶妇爲入顽嫁女爲出顽从方入圆爲入顽从方出圆爲出顽也又不欲所出入之神伤日辰爲女固有败伤又不欲令伤日爲害翁谓神将共伤日也
　　假令二月庚子日魁罡加丑之时也太一临庚上其将得朱雀此爲神将并伤日伤日害舅若日并伤神将爲害矣
　　假令二月癸丑日巳时胜光加癸将得螣蛇此爲日并伤神将害夫又辰中有微气徃助之者爲夫死
　　假令二月甲戌日辰时而传送加甲甲木也传送金也金伤木又戌中之金复徃助之者爲夫死伤辰爲妇谓神将共伤辰也
　　假令二月庚申日魁加丑丑时也太一临申将得朱雀此爲神将并伤辰也
　　假令二月壬子日魁加辰胜光临子爲用将得螣蛇此爲日辰并伤神将也但辰伤妇谓辰伤其阳神神将者又曰内有微气徃助之者爲妇死也
　　假令二月丁巳日魁加卯神后加巳巳火也神后水也水伤火又丁巳复徃助之爲妇死以其上将爲所坐形状
　　假令二月甲戌日魁加辰传送爲青龙而加甲爲夫妇死死坐送行酒食故也
　　在昔女著述卷帙颇繁论兵法如黄帝问如孤虚法论六壬如遁甲诀如青嚢歌论地理如相冡经如青嚢诀五脏论诸目畧具夹漈志中今所授经亦占家绪余也汉志曰辟诸死忌以五行爲主是也

　　起世经【阙名】
　　东方有电名曰无厚南方有电名曰顺流西方有电名堕光明北方有电名百生树无厚与堕光明相触相对顺流与百生树相触相对故虚空云聚之中出生大明名曰电光
　　日天宫殿正方如宅看遥似圆一靣两分皆天金成一靣一分天颇梨成有五种风吹转而行一持二住三随顺转四波罗呵迦五将行
　　月天宫殿纯以天银天青琉璃而相间错二分天银一分天青琉璃亦爲五风摄持而行
　　瑞星曰景星亦曰德星妖星曰孛星彗星长星亦曰欃枪絶迹而去曰飞星光迹相连曰流星亦曰奔星星光曰芒
　　八节之风谓之八风立春条风至春分明庻风至立夏清明风至夏至景风至立秋凉风至秋分阊阖风至立冬不周风至冬至广莫风至
　　苍帝起青云扶日赤帝起赤云扶日黄帝起黄云扶日风多雨少青黒杂者雨随之必滂沛流潦
　　西方有跃鱼云游疾者即日雨游迟者雨少难至

　　宅经【黄帝】
　　二十四路者随宅大小中院分四面作二十四路十干十二支干艮坤巽共爲二十四路是也干将三男震坎艮悉属于阳位坤将三女巽离兊悉属隂之位是以阳不独王以隂爲德【阳宅爲宜修隂方】隂不独王以阳爲德【如上说】亦如冬以温暖爲德夏以凉冷爲德男以女爲德女以男爲德之义易诀云隂得阳如暑得凉五姓咸和百事俱昌所以德位高壮蔼宻即吉重隂重阳则凶阳宅更招东方北方隂宅更招西方南方爲重也【是东面爲辰南西面爲戌北之位斜分一条爲隂阳之界】凡立阳宅即有阳气抱隂隂宅即有隂气抱阳隂阳之宅者即龙也阳宅龙头在亥尾在巳隂宅龙头在巳尾在亥【各有命坐切忌犯也】凡从巽向干从午向子从坤向艮从酉向卯从戌向辰移【已上移转及上官所住不计逺近悉入阳也】从干向巽从子向午从艮向坤从卯向酉从辰向戌移【已上移转及上官悉名入隂】故福德之方勤依天道天德月德生气到其位即修令清洁阔厚即一家获安荣华富贵再入隂入阳是名无气三度重入隂阳谓之无魂四入谓之无魄魂魄既无即家破逃散子孙绝后也若一隂阳徃来即合天道自然吉昌之象也设要重徃即湏逐道住四十五日七十五日徃之无咎仍宜生气福德之方始吉更犯五鬼絶命刑祸者尤不利诀云行不得度不如复故斯之谓也又云其宅乃穷急飜故宫宜拆刑祸方舍却益福德方也又云飜宅平墙可爲销殃夫辨宅者皆取移来方位不以街北街东爲阳街南街西爲隂凡移来不计逺近一里百里千里十步与百步同又此二宅修造唯看天道天德月德生气到即修之不避将军太歳豹尾黄幡黒方及音姓宜忌顺隂阳二气爲正此诸神杀及五姓六十甲子皆从二气而生列在方隅值一年公事故不爲灾又云刑祸之方缺复荒福德之方连接长吉也又云刑祸之方缩复缩犹恐灾殃枉相逐福德之方拓复拓子子孙孙受荣乐又云宅有五虚令人贫耗五实令人富贵宅大人少一虚宅门大内小二虚墙院不完三虚井灶不处四虚宅地多屋少庭院广五虚宅小人多一实宅大门小二实墙院完全三实宅小六畜多四实宅水沟东南流五实又云宅乃渐昌勿弃宫堂不衰莫移故爲受殃舍居就广未必有欢计口半造必得夀考又云其田虽良薅锄乃芳其宅虽善修移乃昌宅綂之宅墓以象荣华之源得利者所作遂心失利者妄生反心墓凶宅吉子孙官禄墓吉宅凶子孙衣食不足墓宅俱吉子孙荣华墓宅俱凶子孙移乡絶种先灵谴责地祸常并七世亡魂悲忧受苦子孙不立零落他乡流转如蓬客死河岸青乌子云其宅得墓二神渐防子子孙孙禄位乃固得地得墓龙骧虎歩物业滋生财集仓库子孙忠孝天神祐助子夏云墓有四诀商角二姓丙壬乙辛宫羽徴三姓甲庚丁癸得地得宫刺史王公朱衣紫绶世贵名雄得地失宫有始无终先人受苦子孙当凶失地得宫子孙不穷虽无基业衣食过充失地失宫絶嗣无踪行求衣食客死蒿蓬子夏云人因宅而立宅因人得存人宅相扶感通天地故不可独信命也
　　凡脩宅次第法
　　先修刑祸后修福徳即吉先修福徳后修刑祸即凶隂宅从巳起功顺转阳宅从亥起功顺转刑祸方用一百工福徳方用二百工压之即吉阳宅多修于外隂宅多修于内或者取子午分隂阳之界悮之甚也此是二气濳通运廽之数不同八卦九宫分形列象配男女之位也其有长才深智愍物爱生敬晓斯门其利莫测且大犯即家破逃散小犯则失爵亡官其余杂犯火光口舌跛蹇偏枯衰殃疾病等万般皆有岂得轻之哉犯处逺而慢即半年一年二年三年始发犯处近而紧即七十五日四十五日或不出月即发若见此图者自然悟防不问愚智福徳自修灾殃不犯官荣进逹财食丰盈六畜获安人归天夀金玉之献未足爲珍利济之途莫大于此可以家藏一本用诫子孙秘而寳之可名宅镜又宅书云拆故营新爻卦相伏移南徙北隂阳交分是和隂阳者气也逐人得变吉凶者化也随事能兴故天地运转无穷人畜鬼神变化何凖捜神记云精灵鬼魅皆化爲人或有人自相感变爲妖怪亦如异性之木接续而生根苖虽殊异味相杂形碍之物尚随变通隂阳虚无岂爲常定是知宅非宅气由移来以变之又云宅以形势爲身体以泉水爲血脉以土地爲皮肉以草木爲毛髪以舍屋爲衣服以门戸爲冠带若得如斯是事俨雅乃爲上吉三元经云地善即苖茂宅吉即人荣又云人之福者喻如美貌之人宅之吉者如丑陋之子得好衣裳神彩尤添一半若命薄宅恶即如丑人更又衣敝如何堪也故人之居宅大湏慎择又云修来路即无不吉犯抵路未尝安假如近从东来入此宅住后更修拓西方名抵路却修拓东方名来路余方移转及上官徃来不计逺近准此爲例凡人婚嫁买庄田六畜治茔域上官求利等悉宜向宅福徳方徃来久久吉庆若爲刑祸方徃来久久不利又忌头防在午地向北冲堂名曰凶亭有稍高竪屋亦不利诀云头午必易主亦云妨主诸院有之亦不吉凡宅午巳东巽巳来有高楼大榭皆不利宜去之吉又云凡欲修造动治湏避四王神亦名帝车帝辂帝舍假如春三月东方爲青帝木王寅爲车卯爲辂辰爲舍即是正月二月三月不得东戸经曰犯帝车杀父犯帝辂杀母犯帝舍杀子孙夏及秋冬三个月仿此爲忌又云毎年有十二月每月有生气死气之位但修月生气之位者福来集月生气与天道月徳合其吉路犯月死气之位爲有凶灾
　　正月生气在子癸死气在午丁二月生气在丑艮死气在未坤三月生气在寅甲死气在申庚四月生气在卯乙死气在酉辛五月生气在辰巽死气在戌干六月生气在己丙死气在亥壬七月生气在午丁死气在子癸八月生气在未坤死气在丑艮九月生气在申庚死气在寅甲十月生气在酉辛死气在卯乙十一月生气在戌干死气在辰巽十二月生气在亥壬死气在己丙凡修筑垣墙建造宅宇土气所冲之方人家即有灾殃宜依法禳之
　　正月土气冲丁未方二月坤三月壬亥四月辛戌五月干六月寅甲七月癸丑八月艮九月丙己十月辰乙十一月巽十二月申庚
　　已上无不精详但细看之必有灾咎

