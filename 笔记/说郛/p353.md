<!-- { "loadSidebar": true } -->
　　寜王宫有乐妓宠姐者美姿色善讴唱每宴外客其诸妓女尽在目前惟宠姐客莫能见饮欲半酣词客李太白恃醉戏曰白久闻王有宠姐善歌今酒殽醉饱羣公宴倦王何怯此女示于众王笑谓左右曰设七寳花障召宠姐于障后歌之白起谢曰虽不许见面闻其声亦幸矣
　　楼车载乐
　　杨国忠子弟恃后族之贵极于奢侈每游春之际以大车结防帛为楼载女乐数十人自私第声乐前引出游园苑中长安豪民贵族皆效之
　　猧子乱局
　　一日明皇与亲王棋令贺怀智独奏琵琶妃子立于局前观之上欲输次妃子将康国猧子放之令于局上乱其输赢上甚悦焉
　　决云儿
　　申王有高丽赤鹰岐王有北山黄鹘上甚爱之每弋猎必置之于驾前帝目之为决云儿
　　长汤十六所
　　华清宫中除供奉两汤外而别更有长汤十六所嫔御之类浴焉
　　锦鴈
　　奉御汤中以文瑶密石中央有玉莲汤泉涌以成池又缝锦绣为鳬鴈于水中帝与贵妃施钑镂小舟戏翫于其间宫中退水出于金沟其中珠缨宝络流出街渠贫民日有所得焉
　　夜明枕
　　虢国夫人有夜明枕设于堂中光照一室不假灯烛
　　金鸡障
　　明皇毎宴使禄山坐于御侧以金鸡障隔之
　　百枝灯树
　　韩国夫人置百枝灯树髙八十尺竪之髙山上元夜防之百里皆见光明夺月色也
　　千炬烛围
　　杨国忠子弟每至上元夜各有千炬红烛围于左右
　　有脚阳春
　　宋璟爱民恤物朝野归美时人咸谓璟为有脚阳春言所至之处如阳春煦物也
　　粲花之论
　　李白有天才俊逸之誉每与人谈论皆成句读如春葩丽藻粲于齿牙之下时人号曰李白粲花之论
　　醉圣
　　李白嗜酒不拘小节然沉酣中所撰文章未尝错误而与不醉之人相对议事皆不出太白所见时人号为醉圣
　　灵鹊报喜
　　时人之家闻鹊声皆为喜兆故谓灵鹊报喜
　　走丸之辩
　　张九龄善谈论每与宾客议论经防滔滔不竭如下坂走丸也时人服其俊辩
　　探春
　　都人士女毎至正月半后各乘车跨马供帐于园圃或郊野中为探春之宴
　　氷兽赠王公
　　杨国忠子弟以奸媚结识朝士每至伏日取坚氷令工人镂为凤兽之形或饰以金环防带置之雕盘中送与王公大臣惟张九龄不受此恵
　　嚼麝之谈
　　宁王骄贵极于奢侈毎与宾客议论先含嚼沈麝方啓口发谈香气喷于席上
　　醉语
　　李林甫毎与同僚议及公直之事则如痴醉之人未尝问答或语及阿狥之事则响应如流张曲江常谓宾客曰李林甫议事如醉汉脑语也不足可言
　　暖玉鞍
　　岐王有玊鞍一面每至冬月则用之虽天气严寒取此鞍在上坐如温火之气
　　百宝栏
　　杨国忠时因贵妃专宠上赐以木芍药数本植于家国忠以百宝妆饰栏楯虽帝宫之内不可及也
　　四香阁
　　国忠又用沈香为阁檀香为栏以麝香乳香筛土和为泥饰壁毎于春时木芍药盛开之际聚宾客于此阁上赏花焉禁中沈香之亭逺不侔此壮丽也
　　任人如市
　　明皇召诸学士宴于便殿因酒酣顾谓李白曰我朝与天后之朝何如白曰天后朝政出多门国由奸幸任人之道如小儿市瓜不择香味惟拣肥大者我朝任人如淘沙取金剖石采玉皆得其精粹明皇笑曰学士过有所饰
　　雪刺满头
　　宋璟求致仕表云臣窃禄簪裳备员廊庙霜毫生颔雪刺满头求退归耕养慵岩穴乐生尧世死荷圣恩
　　忍字
　　光禄卿王守和未尝与人有争尝于案几间大书忍字至于帏幌之属以绣画为之明皇知其姓字非时引对问曰卿名守和已知不争好书忍字尤见用心奏曰臣闻坚而必断刚则必折万事之中忍字为上帝善赐帛以旌之
　　风流阵
　　明皇与贵妃毎至酒酣使妃子统宫妓百余人帝统小中贵百余人排两阵于掖庭中目为风流阵以霞帔锦被张之为旗帜攻击相鬭败者罚之巨觥以戏笑时议以为不祥之兆后果有禄山兵乱天意人事不偶然也
　　望月台
　　宗八月十五日夜与贵妃临太液池凭栏望月不尽帝意不快遂勑令左右于池西岸别筑百尺髙台与吾妃子来年望月后经禄山之兵不复置焉惟有基址而已
　　竹义
　　太液池岸有竹数十丛牙笋未尝相离密密如栽也帝因与诸王闲步于竹间帝谓诸王曰人世父子兄弟尚有离心离意此竹宗本不相疎人有怀贰心生离间之意覩此可以为鉴诸亲王皆唯唯帝呼为竹义
　　美人呵笔
　　李白于便殿对明皇撰诏诰时十月大寒冻笔莫能书字帝勑宫嫔十人侍于李白左右令各执牙笔呵之遂取而书其诏其受圣眷如此









　　说郛卷五十二上
<子部,杂家类,杂纂之属,说郛>
　　钦定四库全书
　　説郛卷五十二下　　　　元　陶宗仪　撰传信记序
　　余何为者也累参台郎思勤坟典用自修励窃以国朝故事莫盛于开元天寳之际服膺简策管窥王业参于闻听或有阙焉承平之盛不可殒坠辄因簿领之暇搜求遗逸传于必信者曰开天传信记斗筲微器周鼎不节之咎何已遐乎好事者观其志寛其愚是其心也唐吏部员外郎郑棨撰







　　传信记【郑棨】
　　上于藩邸时每戏游城南韦杜之间因逐狡兔意乐亡返与其徒十数一饮倦甚休息于封部大树下适有书生延上过其家家贫止于村妻一驴而已上坐未久书生杀驴拔蒜备馔酒肉霶霈上顾而竒之及与语磊落不凡问其姓名乃王琚也自是上每游韦杜间必过琚家谘议合意益亲善焉及韦氏专制上忧甚独宻言于琚琚曰乱则杀之又何疑也上遂纳琚之谋戡定祸难累拜为中书侍郎实预配享焉
　　上于诸王友爱特甚常思作长枕与诸王同起卧诸王有疾上辄终日不食终夜不寝形忧于色左右或开谕进食上曰弟兄吾手足也手足不理吾身废矣何暇更思美食安寝邪上于东都起五王宅于上都制花蕚相辉之楼盖与诸王为防集宴乐之地上与诸王靡曰不防聚或讲经义论理道间以毬猎蒱博赋诗饮食欢笑戏谑未尝怠惰近古帝王友爱之道无与比也
　　开元初上励精理道铲革讹不六七年天下大治河清海晏物殷俗阜安西诸国悉平为郡县自国开远门西亘地万余里入河隍之赋税左右藏库财物山积不可胜较四方丰稔百姓殷富管戸一千余万米一斗三四文丁壮之人不识兵器路不拾遗行者不囊粮其瑞叠应重译麕至人情欣欣然感登岱告成之事上犹愓厉不已为让者数焉是时刘晏年八嵗献东封书上览而竒之命宰相出题就中书试验张説源乾曜等咸宠荐上以晏间生秀妙引晏于内殿纵六宫观看贵妃坐晏于膝上亲为晏畵眉搃丱髻宫中人投果遗花者不可胜数也寻拜晏秘书省正字
　　开元初山东大蝗姚元崇请分遣使捕蝗埋之上曰蝗天灾也诚由不德而致焉卿请捕蝗得母违天而伤义乎元崇进曰臣闻大田诗曰秉畀炎火者捕蝗之术也古人行之于前陛下用之于后古人行之所以安农陛下行之所以除害臣闻安农非伤义也农安则物丰除害则人丰乐兴农去害有国之大事也幸陛下熟思之上喜曰事既师古用可救时是朕心也遂行之时中外咸以为不可上谓左右曰吾与贤相讨论已定捕蝗之事敢议者死是嵗所司结奏捕蝗防凡百余万石时无饥馑天下頼焉
　　上将登封泰山益州进白骡至洁朗丰润权竒伟异上遂亲乘之柔习安便不知登降之倦告成礼毕复乘而下才下山防休息未久而有司言白骡无疾而殪上叹异之谥曰白骡将军命有司具槥椟叠石为墓在封禅坛北一里余于今存焉
　　上为皇孙时风表瓌异神彩美迈尝于朝堂叱武攸暨曰朝堂我家朝堂汝得恣蜂虿而狼顾耶则天惊异之再三顾曰此儿气槩不常为吾家太平天子也
　　西凉州俗好音乐制新曲曰凉州开元中列上献上召诸王便殿同观曲终诸王贺舞蹈称善独宁王不拜上顾问之宁王进曰此曲虽嘉臣有闻焉夫音者始于宫防于商成于角征羽莫不根柢囊槖于宫商也斯曲也宫杂而少征商乱而加暴臣闻宫君也商臣也宫不胜则主势卑商有余则臣事僣卑则逼下僣则犯上发于隐微形于音声播于歌咏见之于人事臣恐一日有播越之祸悖逼之患莫不兆于斯曲也上闻之黙然及安史作乱华夏鼎沸所以见宁王审音之妙也
　　天寳中上以三河道险束漕运艰难乃旁北山凿石为月河以避急湍名曰天寳河嵗省运夫五十万人无覆溺淹滞之患天下称之其河东西径直长五里余濶四五丈深三四丈皆凿坚石匠人于石得古铁铲长三尺余上有平陆二字皆篆文也上异之藏于内库遂命改河北县为平陆县旌其事也
　　上御勤政楼大酺纵士庶观看百戏竞作人物塡喧金吾卫士白棒雨下不能制止上患之谓力士曰吾以海内丰稔四方无事故盛为宴乐耳与百姓同懽不知下人喧乱如此汝何方止之力士曰臣不能也陛下试召严安之处分打塲以臣所见必有可观上从之安之到则周行广塲以手板画地示众曰犯此者死以是终五日酺宴咸指其地画曰严公界境无一人敢犯者苏瓌初未知颋常处颋于马廐中与佣仆杂作一日有客诣瓌候于防所颋拥篲趋庭遗坠文书客収视之乃咏昆仑奴诗也其词曰指头十挺墨耳朶两张匙客心异之而瓌出与客淹留客笑语之余因咏其诗并言形貎问何人非足下宗族庶孽耶若加礼収举必苏氏之令子也瓌自是稍稍亲之适有人献瓌兔悬于廊庑间瓌乃召颋咏之立呈诗曰兎子死阑殚持来挂竹竿试将明镜照何异月中防瓌大惊竒骤加礼敬颋由是学问日新文章葢代及上平内难一夕间制诏络绎无非颋出代称小许公也
　　道士叶法善精于符箓之术上累拜为鸿胪卿优礼待焉法善居真观尝有朝客数十人诣之解带淹留满座思酒忽有人叩门云麴秀才法善令人谓曰方有朝僚未暇瞻晤幸吾子异日见临也语未毕有一秀才傲睨直入年二十余肥白可观笑揖诸公居末席伉声谈论援引古人一席不测恐耸观之良久蹔起旋转法善谓诸公曰此子突入语辨如此岂非魑魅为惑乎试与诸公避之麴生复至扼腕抵掌论难蜂起势不可当法善宻以小剑击之随手失坠于阶下化为瓶榼一座惊慑遽视其所乃盈瓶醲醖也咸大笑饮之其味甚嘉坐客醉而揖其瓶曰麴生风味不可忘也
　　上命裴寛为河南尹寛性好释氏师事普寂禅师旦夕造谒焉居一日寛诣寂寂曰有少事未暇欵语且请迟囬休憇也寛乃屏宾从止于空室见寂洁涤正堂焚香端坐坐未久忽闻扣门连声云一行大师至一行入诣作礼礼寂之足礼讫附耳宻语其貎絶防寂但顾云无不可者语讫入礼礼语如是三寂惟云是是一行语讫降阶入南堂自閤其扉寂乃徐命弟子云遣声钟一行和尚灭度矣左右疾走视之一如其言后寂灭度寛复衰绖葬之日徒步出城送之甚为缙绅所讥也寛子谞复为河南尹素好诙谐多异笔尝有投牒误书纸背谞判云者畔似郍畔郍畔似者畔我不可辞与你判笑杀门前着靴汉又有妇人投状争猫儿状云若是儿猫即是儿猫若不是儿猫即不是儿猫谞大笑判状云猫儿不识主旁我搦老防两家不须争将来与裴谞遂纳其猫儿争者亦哂
