<!-- { "loadSidebar": true } -->
　　六晋后尺实比周尺一尺六分七厘晋氏江东所用者七后魏前尺实比周尺一尺二寸七厘
　　八中尺实比周尺一尺二寸二分一厘
　　九后尺实比周尺一尺二寸八分一厘即隋开皇官尺谓之铁尺及后周市尺
　　十东后魏尺实比周尺一尺三寸八毫
　　十一蔡邕铜籥尺后周土尺同实比周尺一尺一寸五分八厘
　　十二宋氏尺钱乐之浑天仪尺后周铁尺同实比周尺一尺六分四厘
　　后周时达溪震等议今勘周汉古钱大小有合宋氏浑仪尺庶无舛者古黄金方寸重一斤今铸金校验铁尺为近司马备刻宋尺后周尺又云太常寺乐律尺少府监祭器景圭浑仪尺皆同实比周尺一尺五分
　　十三隋万寳常水尺实比周尺寸八分六厘
　　十四杂尺实比周尺一尺五分赵刘曜浑天仪土圭所用者
　　十五梁朝俗间尺实比周尺一尺七分一厘
　　五代周王朴律准尺比周尺一尺二分有竒
　　本朝和岘景表尺比周尺一尺六分有竒
　　阮逸胡瑗皇祐乐书黍尺比周尺一尺七分
　　韩忠献公丁文简公校阮胡尺令尺匠石素等再累到尺二条其一比周尺一尺三分五厘
　　司马备刻三司布帛尺一尺三寸五分
　　顷年礼部颁祭祀仪式画到造化器尺比周尺一尺三寸二分
　　量考工记防民为量深尺内方尺而圜其外其实一鬴注云六斗四升为鬴汉书律歴志説见前
　　廻以考工记鬴法积百万分乗除布等则为七百八十一分二厘五毫实黍千二百合为子
　　五百合合为千五百六十二分五厘实厘二千四百升为万五千六百二十五分实厘二万四千釡为亿分实黍百五千三万六千太元数目凡七十有八黄钟之数立焉正与此合于是见阮胡合升斗皆大而邓保信林亿等皆小权周礼玉人云驵骔五寸宗后以为权注驵读为组系之因名焉郑司农云以为坚以起量驵骔七寸鼻有半寸天子以权注以为权故有鼻也汉书律歴志总见前
　　唐志武徳四年铸开元通寳积钱十钱重一两计一千重六十斤四两苏冕曰今钱为古珍七铢以上比古五铢钱则加重二铢以上廻谓一
　　大两为七十二铢即一钱为七铢畸十分铢之二则所谓三两为一大两者可无疑矣
　　皇祐新乐图有铢秤其图干上分二十四铢为一两止一面有星一系一如民间金银等子者其钟形如镮

　　寳记【阙名】
　　五寳八寳
　　唐开元中李氏者嫁于贺若氏夫卒为尼号曰真如其行髙洁天寳元年七月七日忽于寺庭见五色云坠眎之一囊中有五物真如藏之禄山乱真如流离楚州安宜县肃宗元年建子月十八夜真如为神人召往化城见天帝投以八寳俾献于朝以消沴气真如乃并前得五寳皆献之
　　黄天符
　　长八尺濶三寸形如笏上圆下方近圆有孔黄玉也色比蒸粟泽若凝脂可以辟人间兵疫之气
　　玉鸡
　　毛文悉备白玉色王者以孝理天下则见
　　谷璧
　　亦白玉也径五六寸其文粟粒自生非雕镌之迹王者寳之则五谷丰稔
　　如意寳珠
　　大如鸡卵而圆正光色极莹置室中明如满月
　　红靺鞨
　　大如巨粟赤烂若朱樱眎之若不可触而触之甚坚不可破
　　琅玕珠
　　形如环四分缺一径可五六寸许
　　玉印
　　大如半手其文如鹿陷之印中着物则形见
　　皇后采桑钩二枚
　　各长五寸其细如箸屈之似金似银又似铜
　　雷公石二枚
　　形如斧长可四寸阔二寸无孔腻如青玉诸寳置之日中则光气连天既进肃宗已被疾召代宗曰汝自楚王为太子今天赐寳于楚州天祚汝也宜保之代宗受赐即日改元寳应既监国赐真如寳和改县为寳应自是兵革消息海内小康亦其应也

　　三代鼎器录【吴协】
　　商鼎　　　　　　文王鼎
　　周公鼎　　　　　周姜鼎
　　虢姜鼎　　　　　郑伯姬鼎
　　伯姬鼎　　　　　晋姜鼎
　　孔文公鼎　　　　鲁文公鼎
　　宋公鼎　　　　　单冏鼎
　　宋君鼎　　　　　宋君夫人鼎
　　东宫方鼎　　　　得鼎
　　庚鼎　　　　　　乙鼎
　　大鼎　　　　　　始鼎
　　栾鼎　　　　　　趠鼎
　　辛鼎　　　　　　癸鼎
　　龙鼎　　　　　　陀鼎
　　东宫鼎　　　　　盘鼎
　　公缄鼎　　　　　子斯鼎
　　子吴鼎　　　　　师鼎
　　鲁侯彜　　　　　彝
　　伯宗彝　　　　　楚公彝
　　沈子彝　　　　　鬳伯彝
　　司空彝　　　　　□姬彝
　　仲举彝　　　　　单从彝
　　品伯彝　　　　　单冏彝
　　交父彝　　　　　楚王盏
　　祖戊彝　　　　　商癸彝
　　季媍彝　　　　　父癸彝
　　祖乙彝　　　　　父乙彝
　　父丁彝　　　　　父已彝
　　父辛彝　　　　　母乙彝
　　师艅彝　　　　　仲父彝
　　商彝　　　　　　五彝
　　伯彝　　　　　　□彝
　　甗彝　　　　　　形彝
　　尹彝　　　　　　应彝
　　亚彝　　　　　　伊彝
　　父乙鼎　　　　　叔夜鼎
　　季媍鼎　　　　　父癸鼎
　　父甲鼎　　　　　父丁鼎
　　蝉文鼎　　　　　龙生鼎
　　召父鼎　　　　　师毁敦
　　师毛敦　　　　　师敦
　　周姜敦　　　　　周虞敦
　　应侯敦　　　　　屈生敦
　　仲驹敦　　　　　孟金敦
　　刺公敦　　　　　叔榴敦
　　虢姜敦　　　　　散季敦
　　仲酉敦　　　　　冀师敦
　　龙敦　　　　　　□敦
　　始敦　　　　　　何敦
　　尹敦　　　　　　牧敦
　　□敦　　　　　　周敦
　　敦　　　　　　内史彝
　　周公彝　　　　　召公彝
　　仲父彝　　　　　小子师彝
　　庚父鬲　　　　　髙姜鬲
　　书鬲　　　　　　父子鬲
　　父己鬲　　　　　毛乙鬲
　　乃子鬲　　　　　母鬲
　　虢叔鬲　　　　　莫敖鬲
　　寳徳鬲　　　　　聿逺鬲
　　伯鬲　　　　　　许子钟
　　甹钟　　　　　　商钟
　　元子钟　　　　　走钟
　　迟父钟　　　　　南和钟
　　分宁钟　　　　　许子小钟
　　盂和钟　　　　　召公尊
　　朝事尊　　　　　子尊
　　鱼尊　　　　　　叔寳尊
　　虎尊　　　　　　父戊尊
　　祖戊尊　　　　　祖辛尊
　　中尊　　　　　　太甲尊
　　父丁尊　　　　　商从尊
　　父癸尊　　　　　父辛尊
　　庚爵　　　　　　父庚尊
　　丁青爵　　　　　商爵
　　父戊爵　　　　　祖己尊
　　父己爵　　　　　己举爵
　　己爵　　　　　　举爵
　　篆带爵　　　　　父乙爵
　　祖乙爵　　　　　伯爵
　　饮爵　　　　　　爵
　　父甲爵　　　　　主人举
　　癸举　　　　　　父辛爵
　　寅簋　　　　　　左父举
　　叔髙簋　　　　　师防簋
　　师奕簋　　　　　张仲
　　刘公　　　　　太公
　　子斯　　　　　史黎
　　姬　　　　　姬豆
　　卑疑豆　　　　　仲防洗
　　仲虞洗　　　　　田季匜
　　寒戊匜　　　　　叔匜
　　杞公匜　　　　　义母匜
　　张伯匜　　　　　季姬匜
　　季毫匜　　　　　祖戊匜
　　齐侯匜　　　　　卭仲盘
　　伯盏盘　　　　　夀盘
　　史孙盘　　　　　卭仲盫
　　伯盏盫　　　　　应妇甗
　　周阳侯甗　　　　仲信甗
　　防甗　　　　　　孟嬭甗
　　父已甗　　　　　庚甗
　　饮甗　　　　　　伯温甗
　　冀舟师　　　　　师淮卣
　　周卣　　　　　　冀卣
　　商卣　　　　　　兄癸卣
　　母辛卣　　　　　母乙卣
　　父甲卣　　　　　祖癸卣
　　父己卣　　　　　祖戊卣
　　王伯齍　　　　　趠齍
　　诸友盉　　　　　伯玉盉
　　沈子盉　　　　　季毫盉
　　父丁盉　　　　　兹女觚
　　象觚　　　　　　父庚觚
　　甲子觚　　　　　平周缸
　　窖磬　　　　　　丁举瓯
　　伯索盂　　　　　熙之筏
　　同　　　　　　　武安釡
　　轵家釡

　　鼎录【虞荔】
　　昔虞夏之盛逺方皆至使九牧贡九金铸九鼎于荆山之下于昆吾氏之墟白若甘搀之地图其山川竒怪百物而为之备使人知神奸不逢其害以定其祥鼎成三足而方不炊而自沸不举而自藏不迁而自行九鼎既成定之国都桀有乱徳鼎迁于殷载祀六百殷纣暴虐鼎迁于周成王定鼎于郏鄏卜世三十卜年七百天所命也及显王姬徳大衰鼎沦入泗水秦始皇之初见于彭城大发徒出之不能得焉
　　金华山黄帝作一鼎髙一丈三尺大如十石瓮像龙腾云百神螭兽满其中文曰真金作鼎百神率服篆书三足
　　汉孝景帝铸一鼎名曰食鼎髙二尺铜金银杂为之形若瓦甑无足中元六年造其文曰五熟是滋君王膳之小篆书
　　武帝登泰山铸一鼎髙四尺铜银为之其形如瓮有三足太始四年造其文曰登于泰山万夀无疆四海宁谧神鼎芳大篆书
　　元鼎元年汾阳得寳鼎即吾丘夀王所识之鼎髙一丈二尺受十二石杂金银铜锡为之四面蛟龙两耳能鸣三足马蹄刻山云竒恠之象纪灵图未然之状其文曰夀考天地百祥臻侍山伏其灵海伏其异此铭在底下又别有铭或浮或沈皆古文篆此上古之铸造也总有九枚
　　昭帝元平元年于蓝田覆车山铸一鼎髙三尺受五斗刻其文曰宜君王和四方调滋味去腥伤小篆书三足废帝贺以天鳯六年登位废为海昏侯铸一小鼎贮酒其形若瓮四足受二斗其文曰长满上小篆书
　　宣帝甘露元年于华山仙掌铸一鼎髙五尺受四斗拟承甘露刻其文曰万国伏贻长久铸神鼎承天酒三足小篆书又建章宫铜人生毛以为美祥作一金鼎埋之本宫
　　元帝初元二年铸一鼎大如瓮无足其文曰皇帝膳鼎小篆书
　　成帝绥和元年【阙】　平铸一鼎其文曰防盗平黄河清八分书三足髙五尺六寸
　　哀帝元夀元年铸一鼎贮酒髙四尺三足其文曰羣臣元日用醴鼎小篆书
　　平帝元始五年铸一鼎受二斗其文曰药鼎三足八分书
　　王莽建国元年铸一大鼎髙一丈其文曰建国鼎莽自书埋之渐台又作一鼎其文曰君臣之鼎并小篆书三足
　　后汉光武建元元年铸一鼎其文曰定天下万物伏小篆书三足髙九尺
　　明帝永平十年铸一鼎于洛水髙六尺其文曰蛟龙伏大篆书三足又铸一鼎于谷水髙五尺其文曰谷洛小篆书罒足
　　章帝元和二年于北岳铸一鼎髙四尺无足其文曰镇地鼎小篆书
　　安帝延四年铸一鼎于少室山其文曰承露鼎小篆书四足
　　顺帝永建六年铸一鼎于伊水名曰鱼鼎髙四尺三足灵帝嘉平元年铸一大鼎埋之鸿都门其文曰儒鼎古书三足
　　汉官仪曰开阳门夜直楼上帝因作一鼎其文曰柱鼎一足如马蹄
