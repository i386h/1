<!-- { "loadSidebar": true } -->
　　孙登琴遇雨必有响如刃物声竟因阴雨破作数截有黑蛟踊去【金徽变化篇】
　　棊声与律吕相应
　　元頥本棋枰声与律吕相应葢用响玉为盘非有异术也【棋天洞覧】
　　红白二墨
　　楚王灵使人造红白二墨为戱及书写衣服黒衣用白书白衣用红书自成一家【大唐龙髓记】
　　龙耳李
　　崔奉国家一种李肉厚而无核识者曰天罚乖龙必割其耳耳血堕地故生此李【琴荘美事】
　　磂磺椀
　　元载饮食冷物用磂磺椀热物用泛氷甆器器有三千事【出枢要録】
　　梦裁锦
　　萧頴士少梦有人授纸百畨开之皆是绣花又梦裁锦因此文思大进【出文笔襟防】
　　无尘子
　　方镕隠天门山以防榈叶拂书号曰无尘子月以酒脯祭之【出高士春秋】
　　惜春御史
　　穆宗每宫中花开则以重顶帐蔽栏槛置惜春御史掌之号曰括香【玉尘集】
　　黒松使者
　　宗御案墨曰龙香剂一日见墨上有小道士如蝇而行上叱之即呼万歳曰臣即墨之精黒松使者也凢世人有文者其墨上皆有龙宾十二上神之乃以墨分赐掌文官【出陶家缾余事】
　　栁神九烈君
　　李固言未第前行古栁下闻有弹指声固言问之应曰吾栁神九烈君已用栁汁染子衣矣科第无疑果得蓝袍当以枣餻祠我固言许之未防状元及第【岀三峯集】
　　六鼻镜生云烟
　　黄巢陷京城南唐王氏有镜六鼻常生云烟照之则左右前三方事皆见王氏向京城照之巢寇兵甲如在目前上平都邑以映日纱囊取入禁中【岀纂异记】
　　文星典吏
　　杜子美十余嵗梦人令采文于康水觉而问人此水在二十里外乃往求之见鹅冠童子吿曰汝本文星典吏天使汝下谪为唐世文章海九云诰已降可于豆垅下取甫依其言果得一石金字曰诗王本在陈芳国九夜扪之麟篆熟声振扶桑享天福后因佩入葱市归而飞火满室有声曰邂逅秽吾令汝文而不贵【出文覧】
　　山印记
　　陈茂为尚书郎毎书信印记曰山典记又曰山印捣朱矾浇麝酒闲则匣以镇犀养以透云香印书逹数十里香不防印刻胭脂木为之【出山记】
　　水玉数珠
　　房次律弟子金图十二嵗时次律徴问葛洪仙箓中事以水玉数珠手节之凡两遍近二百事琅琅诵之不止次律赏以转枝梨【童子通神集】
　　为梨花洗妆
　　洛阳梨花时人多携酒其下曰为梨花洗妆防至买树【唐余録】
　　笼桶衫柿油巾
　　杜甫在蜀日以七金买黄儿米半篮细子鱼一串笼桶衫柿油巾皆蜀人奉养之粗者【出浣花旅地志】
　　石斧铭
　　针子得石斧铭曰天雷斧速文步敲石柱子如其言诗如蒸云千步千首【清异志】
　　棠木印
　　张寳凡衣服防帛皆以所任官印之白黄物以墨红黒物以粉常曰此印贤于掌库奴逺矣文字亦然人收宝文以有棠木印者为真【张寳就印録】
　　鳯窠羣女
　　姑臧太守张宪使娼妓戴拂壶中锦仙裳密粉淡妆使侍阁下奏书者号传芳妓酌酒者号龙津女传食者号仙盘使代书札者号墨娥按香者号麝掌诗藁者号双清子诸倡曰鳯窠羣女又曰团云队曵云仙【出姑臧前后记】
　　地仙圆
　　虢州别驾窦淝以当归为地仙圆曰使血海增光以木为杵臼号金刚骨【出三堂往事】
　　凉物
　　房寿六月召客坐糠竹簟凭狐文几编香藤为俎刳椰子为杯捣莲花制碧芳酒调羊酪造含风鲊皆凉物也寿劝呉田以辘轳瓮田惧其深曰但见龙门溪水濯麴蘖肠耳【岀叩头録】
　　梅妆阁
　　郭元振落梅妆阁有婢数十人客至则拖鸳鸯襭裙衫一曲终则赏以糖鸡卵明其声也宴罢散九和握香【出叙闻录】
　　洛阳嵗节
　　洛阳人家正旦造丝鸡葛燕粉荔枝正月十五日造火蛾儿食玉粱餻寒食装万花舆煑杨花粥端午木羹艾酒以花丝楼阁挿髩赠遗辟瘟扇乞巧使蜘蛛结万字造明星酒装同心脍重九迎凉脯羊肝饼佩瘿木符冬至煎饧防珠戴一阳巾除夜铜刀刻门埋小儿砚防水盆灯腊日造脂花餤【金门嵗节】
　　旃檀寺春秋二防
　　旃檀寺悟本诗春秋二防敛牛乳为龙华饭供献结防钱为幡葢设客以呉兴脔团糟授戒者施以般若钱求男者解密珠珰【出僧园逸録】
　　搔首问青天
　　李白登华山落鴈峯曰此山最高呼吸之气想通夫帝座矣恨不携谢朓惊人诗来搔首问青天耳【搔首集】
　　清高门户
　　乐天语人曰吾已脱去利名枷锁开清高门户但莲龛子母丹不知何时可成【自庆传】
　　午桥荘
　　裴令临终告门人曰吾死无所系但午桥荘松云岭未成软碧池绣尾鱼未长汉书未终篇为可恨尔【出晋公遗语】
　　养砚墨笔纸
　　养笔以磂黄酒舒其毫养纸以芙蓉粉借其色养砚以文绫葢贵乎隔尘养墨以豹皮囊贵乎逺湿逢溪子遵之【文房寳饰】
　　迷香洞
　　史鳯宣城妓也待客以等差甚异者有迷香洞神鸡枕锁莲灯次则交红被傅香枕八分羊下列不相见以闭门羹待之使人致语曰请公梦中来冯垂客于鳯罄嚢有铜钱三十万尽纳得至迷香洞题九迷诗于照春屏而归【常新録】
　　袖里春
　　宗为太子时爱妾号鸾儿多从中贵董逍遥微行以轻罗造梨花散蘂裛以月麟香号袖里春所至暗遗之【史讳録】
　　金鳯凰
　　周光禄诸妓掠髩用鬰金油傅面用龙消粉染衣以沈香水月终人赏金鳯凰一只【传芳畧记】
　　三贤松
　　朝真观九星院有三贤松三株如古君子梁阁老妓英奴以丽水嚢贮香游之不数日松皆半枯【事畧】
　　芋魁遭遇
　　李华烧三城絶品炭以龙脑裹芋魁煨之击炉曰芋魁遭遇矣【三贤典语】
　　山神以丰年相报
　　琴叟耕鳯岭之田以虎纹巾裹犁推之曰劳吾躬耕山神必以丰年相报已而果然【鳯翔退耕传】
　　绾龙台
　　李神遇以枫溪鐡造绾龙台为宴灯花灯八层间以三缝锦褾防紫菱油燃鳯缕【疑尚阙文出捃摭精华】
　　呉兴米
　　呉兴米炊之甑香白马豆食之齿醉虢国夫人厨吏邓连以此米捣为透花以豆洗皮作灵沙臛以供翠鸳堂【品物类聚记】
　　扫露明轩
　　王施避巢寇入天台山主人贺理给以牛粥练羣施谢曰公乃命司延我光景当为扫露明轩永为下吏【出芳贤传】
　　吞云梦泽
　　张曲江语人曰学者常想胸次吞云梦泽笔头涌若耶溪量既并包文亦浩瀚【徴文玉井】

　　云仙杂记二
　　田水声过吾师丈人
　　渊明尝闻田水声倚杖乆聴叹曰秫稻已秀翠色染人时剖胸襟一洗荆棘此水过吾师丈人矣【渊明别传】
　　龙须友
　　郄诜射策第一再拜其笔曰龙须友使我至此后有贵人遗金龟并拔蘂石簮咸与弟子曰可市笔三百管退而藏之贮以文锦一千年后犹当令子孙以名香礼之【龙须志】
　　隠士衫
　　成芳隠麦林山剥苎织布为短襴寛袖之衣着以酤酒自称隠士衫【梁福庐陵记】
　　俗耳鍼砭诗肠鼔吹
　　戴颙春携双柑斗酒人问何之曰往聴黄鹂声此俗耳鍼砭诗肠鼓吹汝知之乎【高隠外书】
　　半月履
　　赵廷芝安成人作半月履裁千纹布为之托以精银缜以绛蜡唐辅明过之夺取以贮酒已乃自饮廷芝问之答曰公器皿太微此履有沧海之积耳【玅丰居士安成记】
　　菱角巾
　　王邻隠西山顶菱角巾又尝就人买菱脱顶巾贮之尝未遇而叹曰此巾名实相副矣【董慎续豫章记】
　　大鲤五色
　　孙愿夜行横塘见池中大鱼映月吸水移时不去池外数步有一小坎正涵北斗有虾蟇数十共来饮啜愿异之明日汰池中惟有一大鲤身已五色复来坎所访求虾蟇得三足者数十【冯玉云金溪记】
　　烟姿玉骨
　　袁丰居宅后有六株梅开时为邻屋烟气所烁屋乃贫人所寄丰即图泥塞灶张幕蔽风久之拆去其屋叹曰烟姿玉骨世外佳人但恨无倾城笑耳即使妓秋蟾出比之乃云可与比驱争先然胭脂之徒正当在后【张洞林桂林志】
　　日晴
　　陆展郎中见杨梅叹曰此果恐是日精然若无蜂儿采香谁胜难和之味即以竹丝蓝贮千枚并茶花蜜送衡山道士【常奉真湘潭记】
　　火筯如两仪
　　朱符谓火筯如两仪成变化不可缺一本明火师在坐曰当以玉为之贵能不热【李明之衡山记】
　　羔羊挥泪
　　程皓以鐡床熁肉肥膏见火则油熖淋漓皓戏言曰羔羊挥泪矣又云我以三十万钱偿鐡匠而得此奉养岂不太过【方得逺金陵记】
　　屋龙更衣
　　饶子卿隠庐山康王谷无瓦屋代以茅茨毎年一易茅谓之茅龙更衣或时雨湿漏则以油幄承梁坐于其下初不愁叹【十三贤共注庐山记】
　　掌有卧蛇文
　　咸掌有卧蛇文指甲上隠起花草如雕刻是以文章过人【逍遥公南康记】
　　栗木为关
　　凡门以栗木为关者夜可以逺盗【从容録】
　　九华半臂
　　关文衍为散骑常侍画九华山图于白绫半臂号九华半臂自云令吾此身常在云泉之内【时逢青阳记】
　　迁官面长额有光气
　　郭汾阳每迁官则面长二寸额有光气事已乃复【陇王书】
　　壶中景
　　石崇砌上就苔藓刻成百花饰以金玉曰壶中之景不过如是【耕桑偶记】
　　辨琴秦楚声
　　李龟年至岐王宅闻琴声曰此秦声良久又曰此楚声主人入问之则前弹者陇西沈妍也后弹者扬州薛满二妓大服乃赠之破红绡蟾酥麨龟年自负强取妍秦音琵琶捍拨而去【辨音集】
　　临光宴
　　正月十五夜宗于常春殿张临光宴白鹭转花黄龙吐水金鳬银燕浮光洞攅星阁皆灯也奏月分光曲又撒闽江锦荔枝千万颗令宫人争拾多者赏以红圏帔绿晕衫【影灯记】
　　水松牌
　　李白游慈恩寺寺僧用水牌刷以呉胶粉捧乞新诗白为题讫僧献沙鉢防英梅檀香笔格兰缣袴紫琼霜【海墨征言】
　　泛春渠
　　汝阳王璡取云梦石甃泛春渠以蓄酒作金银龟鱼浮沈其中为酌酒具自称酿王兼麴部尚书【醉仙图记】
　　百花狮子
　　曲江防家游赏则剪百花装成狮子相送遗狮子有小连环欲送则以蜀锦流酥牵之唱曰春光且莫去留与醉人看【曲江春宴録】
　　桃花纸
　　杨炎在中书后阁糊窻用桃花纸涂以氷油取其明甚【鳯池编】
　　酒器九品
　　李适之有酒器九品蓬莱盏海川螺舞仙瓠子巵防卷荷金蕉叶玉蟾儿醉刘伶东溟様蓬莱盏上有山象三岛注酒以山没为限舞仙盏有闗捩酒满则仙人岀舞瑞香毬子落盏外【逢原记】
　　暖香满室如春
　　宝云溪有僧舍盛冬若客至则然薪火暖香一炷满室如春人归更取余烬【云林异景志】
　　啼猿生蕨
　　猿啼之地蕨乃多有每一声遽生万茎【穷幽记】
　　买春钱
　　进士不第者亲知供酒肉费号买春钱【承平旧纂】
　　苦吟
　　孟浩然眉毫尽落裴祐袖手衣袖至穿王维至走入醋瓮皆苦吟者也【诗源指诀】
　　蜕龙牙
　　取蜕龙牙一枚手握之临局自然机变横出【手参棊诀】
　　碎金面棊盘
　　苏尚书八十犹叅禅大沩访之以手拍碎金面棊盘尚书寻有悟解【旧相禅学録】
　　琴价与武库争先
