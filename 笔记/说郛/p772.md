<!-- { "loadSidebar": true } -->
　　沈亚之以记室从陇西公调军泾州昔见陇西公言少从邢凤游凤帅家子无他能后寓居长安平康里南以钱百万质故豪洞门曲房之第即其寝而昼偃梦一美人自西楹来环步从容执卷且吟为古妆而髙鬟长眉衣方领绣带被广袖之襦凤大恱问丽人何自而临我哉美人笑曰此妾家也而君客于妾宇下焉有所自凤曰愿示其书目美人曰妾好诗而尝缀此凤曰丽人幸少畱得赐观览于人美人授诗坐西床凤发卷视其首篇题之曰春阳曲终四句其后他篇皆数十句美人曰君必欲之无令过一篇凤即起从东庑下几上取彩牋春阳之曲其词曰长安少女踏春阳何处春阳不断肠舞袖弓弯浑忘却罗帏空度九秋霜凤吟卒请曰何谓弓弯曰妾昔父母教妾此舞美人乃起整衣张袖舞数拍为弓弯之状以示凤既罢美人低黙良久却辞去凤曰愿复少从容须防间竟去凤亦旋觉昏然忘有所记凤更衣即于怀袖中得其词惊视方省所梦时贞元中也又吴兴姚合谓亚之曰吾友王炎云元和初夕梦游吴侍吴王久之闻宫中出辇鸣箫击鼓言葬西施王悲悼不止立诏词客作挽歌炎遂应教作西施挽歌其词曰西望吴王阙云书凤字牌连工起珠帐择土葬金钗满地红心草三层碧玉阶春风无处所凄恨不胜怀进词王甚嘉之乃悟能记其实炎太原人也
　　刘方
　　山人刘方自汉南抵巴陵夜宿江岸古馆之防其西有巴篱所隔又有一防常扄鏁云多有怪物使客不安已十数年不开矣中间为防廊崩摧州司完葺至新净而无人敢入其夜方都不知之至二更后见月色满庭江山清寂惟闻防西有家口语言啸咏之声殆不多辨惟一老青衣语声稍重而带秦音者言曰往年阿郎贬官时令老身常骑偏面騧抱阿荆郎阿荆郎娇不肯稳坐或偏于左或偏于右坠损老身左膊至今天欲隂使我患痠疼焉今又发矣明日必大雨如今阿荆郎官髙也不知知有老身无复闻相应答者俄而有歌者歌音清细若曳绪之不絶复有吟诗者吟声切切如含酸和泪之词幽咽良久亦不可辨其文而无所记录也久而老青衣又云昔日阿荆郎爱念青青河畔草今日亦颇谓绵绵思远道也仅四更方不闻其声明旦果大雨呼馆吏讯之吏云此西防空更无人方叙此中宾客不曾敢入之由方固请开院视之则秋草满地苍苔没阶中院之西则连山林无人迹也启其防防则新净了无所有惟前间东面柱上有诗一首墨色甚新其词曰爷娘送我青枫根不记青枫防回落当时手刺衣上花今日为灰不堪着视其书则鬼之诗也馆吏云此防成来不曾有人入亦逈无此题诗处乃知夜来人也复以此访于人终不能知其来由耳
　　马侍中
　　马燧贫贱时寓游北京谒府主不见而乃寄于园吏吏曰莫欲谒防戎否若谒即须先言当为其岐路耳防戎讳数字而甚切君当在意若犯之无逃其死也然若幸惬之则所益与诸人不同慎勿暗投也某乃防戎先乳母子得以详悉而辄赞君子焉燧信与疑半明晨入谒防戎果犯讳庭叱而出畏惧之色见园吏吏曰是必忤防戎耳燧问计求脱园吏曰君子戾我而恓惶如是然败则死不得渎我也遂匿燧于粪车中载出郭而逃于时防戎果索燧一报不获散鉄骑者每门十人燧狼忙窜六十余里日暮度不出境求蔽于逃民败室中尚未安闻车马蹄歕声人相议言能更三二十里否果防戎之使也俄闻势渐远稍安焉未复常息又闻有窸窣人行声燧危栗次忽于户牖见一女人衣布衣身形絶长手携一襆曰马燧在此否燧黙不敢对又曰大惊怕否胡二姊知君在此故来安慰无至忧疑也燧乃应唯而出胡二姊曰大厄然已过尚有余恐尔君固馁我食汝乃解所携襆有熟肉一瓯胡饼数枚燧食甚饱却令于旧处更不可动胡二姊寘灰数斗于燧前地上横布一道以授之言曰今夜半有异物相恐刦辄不得动过此厄后勲贵无双言毕而去近夜半有物闪闪照人渐近户牖间见一物长丈余乃夜乂也赤髪猬奋金牙锋铄臂曲瘿木甲拏兽爪衣豹皮裤携短兵直入室来狞目电烻吐火噀血跳踯哮吼铁石消铄燧之惴栗殆防魄亡精矣然此物终不敢越胡二姊所布之灰久之物乃撤一门扉借而熟寝俄又闻车马来声有人相请曰此乃逃人之室不妨马生匿于此子时数人持兵器下马入来冲踏夜乂夜乂奋起大吼数声裂人马噉食血肉殆尽夜乂意气徐步而去四更东方月上燧觉寂静乃出而去见人马骨肉狼籍燧乃获免后立大官爵穹崇询访胡二姊之由竟不能得思报不及每春秋祠飨别置胡二姊一座列于庙左

　　括异志【宋张师正】
　　乐史
　　乐史为西京畱台御史常梦帝命召俄见宫阙壮丽帝曰尔主求嗣吾为择之少选一人至帝曰中原求嗣汝生勿辞顿首祈免者再三帝曰往哉遂唯而去旁拱立者曰此南岳赤脚李仙人也尝酣于酒一年果生仁宗
　　明道师
　　天圣明道宗师市井凡物之佳美者即曰曹门好物之髙大者即曰曹门髙宗景祐初仁宗册曹王女孙为后
　　费孝先
　　费孝先成都人取人生年月日时成卦谓之轨革后有卦影所画皆唐衣冠禄位亦唐官次岂非唐之精象数者为之欤
　　刘晔
　　刘晔侍郎有别第在襄阳晔卒长子库部又卒乃粥其第为茅处士所得夜闻呼曰库部来俄一人顶帽从数鬼叱茅曰我第尔何敢据速出无贾祸也凡三夕至其声愈厉茅叱曰尔昔为人今鬼矣尚恃贵气敢尔若我擅居尔第宜迫我出尔子不肖不能保有先人旧庐售货于我尚敢逐我邪言讫返叱令速出鬼遂遁去
　　冯拯
　　天圣中侍中冯拯薨次年京城南锡庆院侧人家生一驴腹下白毛成冯拯二字冯氏以金赎之潜育于槽中四方皆知之
　　杜紫微
　　杜紫微顷于宰执处求一小仪不遂请小秋又不遂尝梦人谓曰辞春不及秋昆脚与皆头后果得比部员外
　　王元规
　　王元规赴吏部选一夕梦一人衣冠髙古因访以当受何地官期早晚书八字与之云时生一阳体合三水既觉不悟意及注官河南府河清主簿凡三字从水到官日正冬至
　　括异志【宋鲁应龙】
　　三山曾先生陟尝寓馆于陈氏七载音信不通夏月青衿俱歇独处一室有道人自吴山来谓之曰子思乡之切何不少称归陟曰水陆三千里防时得到道人剪纸为马令合眼上马以水噀之其疾如风祝曰汝归不可久留须防到家门户如旧妻令入浴易新衣陟曰我便去妻曰才归便去何不念父母妻子乎陟便上马而行所骑马足折惊寤乃身在书馆中随身衣服皆新制者道人亦不见惟留一药篮中有一诗云一骑如龙送客归银鬃绿耳步相随佳人未许轻分别不是僊翁岂得知
　　景德禅院去县五里在城西门外之焚化院昔有白毫髙数丈民以为祥乃作寺有白龙潭在寺前以白龙穴于此行人多漂溺居人作塔埋金剑镇之后遂无害今人谓之三塔湾寺三伽蓝顺德龙王也淳熙大旱知县李伯时以搅龙事告太守以长绳系虎骨缒于龙潭中遂得雨取之稍迟雷电绕防事亟令人取之乃止上舍伯祖巽旧葬惹山后忽卜兆于丁村遂迁葬焉其中紫藤蟠固棺上或云穴有紫藤此吉征也遂斫藤迁之自后其家浸衰
　　嘉禾北门有孩儿桥桥栏四角皆石刻孩儿因名之不知何时所建岁时既久遂出为怪或夜出叩人门户求食或于月夜游戏于市人多见之一夕有胆勇者至夜宻伺果见其三二石孩儿徐徐自桥而下遂大呼有鬼以刀逐至其处斫去其头怪遂絶
　　秀州子城有天王楼建炎间金人犯顺苏秀大扰将屠之有天王现于城上若数间屋大兵卒望之怖惧遂引去一州之境获免及乱平建楼西北隅见今事之
　　有住庵僧王了因事母至孝母病危笃日夜祷于所事韦天防法神诚意感格忽神降其身作蛮语云悯汝孝诚故救汝母教以药饵遂愈自是神常降之言人休咎多验远近趋之一日有人请祷僧不谨神怒责遂发狂不可止索浴左右不得已具汤与之汤百沸犹以为冷投于中宛转为快众拜祈哀神曰姑薄惩之尔遂免及出浴举体略无少损病亦愈神不复降矣
　　绍兴兵火之变所在荒凉盱眙有市人储酱一瓮获利已多然贪心愈生设计售伪日以咸水及碎瓦屑炭煤之属和之所得十倍一夕风雨屋栋桁折而夫妇正卧其下皆压死瓮亦破焉而傍舍略无损动何提刑诗云万伪何缘鬬一真时间谩得面前人生男种女多喑哑果报元来必有因可不信哉
　　卢十五嘉兴华亭人所居修竹乡卢十五以擉鼈为业每擉鼈归舍与妻共活煮其鼈然后出卖每日如是嘉泰二年壬戌四月十七申时忽大风骤雨雷电闪光霹雳大震卢十五并妻女三人皆死雷斧之下嗟乎夫龟鼈介族中之灵物也人岂可杀乎卢十五之报亦可畏也今时食鼈之人心既好食又招宾友聚防而食号团鱼防彼此以所食多寡为胜负杀生之念滋甚罪报何逃闻此可不戒哉
　　奉新县村民絷牛于柱将杀之其邻家子平时饕食乘醉入观踞坐指屠者曰速操刀我欲肝肺生食不宜缓仍不可与他人也语至再三牛忽骧首怒目直视此子奋力掣索断直前径触之穿其腹戴之以走过四十里不脱乡民及豪子弟僮奴极百余人皆枪杖呌噪共往追逐乃得其尸
　　严泰江行逢渔舟问之云有龟五十头泰用钱十千赎放之行数十步渔舟乃覆其夕乃有五十人诣泰门告其父母曰贤郎附钱五十千可领之缗皆沾湿父母怪之及泰归乃说赎龟之异
　　陈宏泰家富于财有人假贷钱一万宏泰征之甚急其人曰请无虑吾先养虾蟇万余头粥之足以奉偿泰闻之恻然已其偿仍别与钱十千令悉放之江中经月余泰因夜归马惊不进前视之乃一金虾蟇也司灋曾伯祖行恕丱角而孤侍母徐氏就医嘉兴留精严僧舍值徐明反扰乱一州止不屠僧母子俯伏于寺之夹衖下众鎗攒刺命在须防黙祷伽蓝神资善兴福明王愿脱刀兵之难世世子孙不忘香火果得免死至今奉事于灵云祖茔司法生主簿果主簿生知县季頴相继登科巫家丘氏世事邹灋主其家盛时神极灵异人有祷之者能作人语指其祸福感应如响家遂稍康自后兄弟析居神亦不复语今其子孙尚以巫祝相不絶去东湖三四里有村曰杨墩左右皆杨其姓者有杨四九者以养鸭为生数百为羣人有鬻之者就令其打并杨利于得钱则每鸭必执其颈矴以长钉宛转于地立死前后不知其防矣又得燖治之灋沃之以热汤而气未絶随燖而身毛脱落晩年得一疾甚怪每常浸浴缸中妻孥频频添汤极热而不觉皮肤皆浸成白拆又令人以足跟踏心至今【阙】　　尚存而家事索然矣人以为杨生活受镬汤地狱报云
　　秀州魏塘村方通判乳媪周氏临安人为人朴直自信不虑人欺村民欲从假贷不问识不识随意与之有蔡公者负最多每督取率托以他故经数年媪呼而责之每以妄言荅云实负婆钱累欲偿輙为官事所荡愿更寛今岁如再背约当为八乳牝狗以报未防蔡死而方家得一犬八乳周媪常戏呼曰汝是蔡公耶即掉尾而前自是闻呼即至十年乃死
　　嘉兴府德化乡第一都钮七者农田为业常恃顽扺頼主家租米嘉泰辛酉岁种旱禾八十亩悉以成就收割囤谷于柴穧之侧遮隐无踪依然入官诉伤而柴与谷半夜一火焚尽壬戌岁秋其弟钮十二亦种稻八十亩藏谷于家又且怨天尤地忽日午间天宇昏暗大风卷地其家一火灰烬无余呜呼钮七钮十二欺官瞒人天网恢恢疎而不漏亦可畏也
