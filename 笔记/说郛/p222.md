<!-- { "loadSidebar": true } -->
　　郑绅者京师人少日以賔賛事政府坐累被逐贫窭之甚妻弃去适他人一女流落宦寺家不暇访其生死日益以困偶往相监问命于日者日者惊曰后当官极品未论其他而今己为观察且喜在今日君其识焉同行侪軰笑且排之甫出寺门有快行家者数軰宣召甚急始知其女已入禁中得幸九重矣即除閤门宣賛舍人未及歳以女正长秋拜廉察不数年位登师垣爵封郡王极其富贵荣宠妻再适张公缊夤縁肺腑亦至正任承宣使韩髦斯士郑氏壻也见语如此
　　东坡先生知杭州马中玉成为浙漕东坡被召赴阙中玉席间作词曰来时吴防犹残暑去日武林春已暮欲知遗爱感人深洒泪多于江上雨欢情未举眉先聚别酒多斟君莫诉从今宁忍看西湖擡眼尽成肠断处东坡和之所谓明朝归路下塘西不见莺啼花落处是也中玉忠肃亮之子仲甫犹子也
　　诗话云昭陵时近臣赋诗一聮云秦帝宫成陈胜起明皇殿就禄山来或有譛于九重上览其首句云朱衣吏引上高台即不复视天语以为器量如此何足观耶呜呼昭陵岂不见全篇倘尽以过目则不可回互矣此尧舜之用心宜乎享国
　　章圣朝种明逸抗疏辞归终南旧隐上命设燕禁中令廷臣赋诗以宠其行独翰林学士杜镐辞以素不习诗诵北山移文一遍明逸不怿云野人焉知大丈夫之出处哉熈宁中王荆公进用时有王一介中甫者以诗诋之云草庐三顾动幽蛰蕙帐一空生晓寒荆公不以为忤但赋絶句云莫向空山觅旧题野人休诵北山移丈夫出处非无意猿鹤从来自不知葢取于此中甫三衢人也昭陵时中制科仕裕陵为从官子沇之彦允汉之彦周涣之彦昭沩之彦楚皆近世名卿今家居京口明清近观熈丰起居注云元丰四年慈圣光献皇后上仙裕陵追慕至忘寝食姜适诣阙上言能使返魂上亦信之使试其术且载其施行云太庙斋郎姜适进状称系虞部郎中正观之子光禄寺丞纬之侄为学道休官有法能致【致一作救】
　　玉照新志卷二【王明清】
　　陈莹中諌垣集言之详矣削籍于建中靖国崇宁初蔡元长召拜同知枢密院事卒于位恩数甚渥后二年其子郊擢福建转运判官登对归与客言穆若之容不合相法终当有播迁之厄客告其语遂坐诛弟邦送涪州编管处厚亦追贬单州团练副使具列诏防至重和元年燕云之伐兴处厚之侄孙尧臣以布衣诣京师叩阍上书力陈不可且极言一时之失逾万言末有御批云比縁大臣建议欲恢复燕云故地王尧臣逺方书生能陈歴代兴衰之迹达于朕听臣僚咸谓毁薄时政首沮大事乞行窜殛朕以承平之久言路壅蔽敢諌之士不当寘之典刑优加爵赏佥论何私尧臣崇宁四年已曾许用处厚遗表恩泽奏补因处厚责降遂寝不行今处厚未尽复旧官可特追复正奉大夫给还遗表恩泽特先补尧臣承务郎此九月二十二日施行明清伏读至是泪落防干始知永祐从諌如转圜而渊衷初亦知北征为非特当时大臣唯务迎合将顺以邀功不能身任死事卒至祸乱可不痛哉
　　裕陵初复西边境土夏人初不知姓氏询之边人云皇帝何姓云姓赵皇后何姓云姓向大朝直臣为谁云包枢密拯是也于是推其族类各从其姓至今有仕于中朝者然多右列
　　明清挥麈前録载中书令舍人红鞓自叶少蕴始出于姚令威丛语近观孙仲益所作霍端友仁仲行状云以大观元年十一月除通直郎试中书舍人赐三品服故事三品服角佩金鱼为饰一日徽宗顾见公谓左右曰给舍等耳而服色相絶如此诏令太中大夫以上犀垂鱼自公始也与姚所记少异
　　汤举者处州缙云人与先人太学同舍生有才名于宣政间登第之后累任州县积官至承议郎居乡邑以疾不起举适上课当迁员郎而纶轴未颁有王令洙者南都人文安尧臣之后为缙云令告其家云未湏发防少俟命下举妻惧不敢令洙力勉之且为亟遣价疾驰入都趋取告身越旬日始到然后举哀令洙为保任申郡遗泽遂沾其子即进之思退也后中词科赐出身尽歴华要位登元台震耀一时亦异事也故书之
　　明清投辖録所叙刘快活事后来思索所未尽者今列于编外祖曽空青文肃之第三子也快活每以三运使呼之后果终漕挽舅氏宏父谈天者多言他日必为卿相刘笑曰官职俱是正郎去不得矣文肃当国先祖为起曹郎中一日忽见过曰我今日见曾三女儿他日当为公之子妇时先妣方五六歳又谓先人曰曾三女汝之夫人也归见文肃呼先祖字云王乐道之子三运使之壻此儿他日名满天下然位寿俱啬奈何已而文肃罢相迁宅衡阳北归后先祖守九江遣先人访文肃于京口一见竒之遂以先妣归焉后所言一一皆合不差毫厘其他类此尚多不能悉记异哉
　　明清挥麈后録载周迎所记陈尧臣决伐燕之防葢出于天下公论而尧臣之子倚财确行行都张全眞参政日载眞伪作一积可以但作全眞文字近览李仁甫长编云绍兴元年正月十四日辛丑中书舍人胡交修言人臣之罪莫大于误国误国之祸莫大于燕云之役者燕山议首与夫用事之臣大者诛戮次者流放而陈尧臣者独仍旧故秩廪食县官置而不治岂所以上慰宗社之神灵下泄四方之痛愤哉尧臣为国召乱不知罪恶之重乃敢自引矜乞为郡守今虽为宫祠叨窃食禄臣愚伏望睿防削夺尧臣在身官爵投窜遐方以惩其恶以谢生灵为后世臣子误国之诫诏尧臣主管临安府洞霄宫指挥更不施行书之于编葢知迎之言不厚诬且非明清之私意事见长编第一百五十九之注后阅大兴日厯宰执奏乞行迁责高宗云岂可以自乞差遣反遭贬邪止罢祠焉
　　王彦国献臣招信人居县之近郊建炎初北人将渡淮献臣坐于所居小楼望见一老士大夫彷徨阡陌间携一小仆负一匣埋于空迥之所献臣黙然识之事定往掘其地宛然尚存啓匣乃白乐天手书诗一纸云石榴枝上花千朶荷叶杯中酒十分满院弟兄皆痛饮就中大户不如君献臣后南渡寓居余姚尝出以示余眞竒物也闻后以归刘纲公举矣又云建炎间避地奉化境上一二仆偕行尝夜过渡月色防明有数人先往焉忽问云非王献臣解元行李否但见其躯干长大语声雄励心窃疑之忽径划水面而渡彼岸波涛汹涌乆之献臣惶怖几触见不知为何怪后亦无他
　　黄进者夲舒州村人为富室苍头奴随其主翁为父择葬地于郊外山间与葬师偕行得一穴最胜师指示其主云葬此它日湏出名将在傍黙识之是夕乃挈其父之遗骸瘗于其所其主初不知为何人也已而逃去为盗坐法黥流又数年天下乱进鸠集党类改湼其面为两旗自号旗儿军寇攘淮甸间人颇识之朝廷遣兵捕之遂以众降后累立功至防御使
　　自绍兴讲和以来北使经由官私牌额悉以纸覆之葢常年之例隆兴间北使往天竺山烧香过太学门临安尹命官吏持纸往羃太学二字有直学程宏图者襴幞立其下曰太学贤士之关国家储才之地何歉于逺人坚执不令登梯吏以白尹尹以上闻阜陵嘉叹乆之遂免至今循之宏图后登第上记其姓名喜其有守擢大理司直迁丞而卒宏图番阳人词翰亦佳然使酒难近人多忌之
　　乾道中赵渭磻老为临安尹时巨珰甘升权震一时有别墅在西湖惠照寺西地连郡之社坛升欲取以广其圃磻老欣然领命有州学敎授者入议状以谓戎祀国之大事岂可轻狥阍寺之欲易不屋之祭耶力争之卒不能夺而止忘其姓名或云石斗陆九渊未知孰是焉钱处和绍熈甲子嵗为明州通判招魏南夫处賔馆史直翁乃南夫同舍生偶罹横逆拘系适嵗当行科举南夫为请于处和怜之恳太守始得就试遂预首荐明年登进士第调余姚尉复与南夫为代其后二公皆登揆路处和虽止参预然常行宰相事异哉
　　思陵绍兴乙亥嵗秦防之殂更化之初窜告讦之徒张常先而下前后凡十四人此盛德大业耻言人过仁厚之风合以付昭陵后来编纂圣政録适秉笔之臣有托其间羣从者略而不书是致读者为之愤然近修实録乃用其徒子弟位长史局不但未必发明伟绩且使秦氏奸恶殆将并揜深用叹惋
　　高抑崇阅绍兴中为礼部侍郎忤秦桧以夲官奉祠四明里中疾笃丐休致且为书愬于秦觊复职名庻几禄及后人葢是时有制虽侍从未复元职格其赏延故述其家困苦之状秦览书怜之呼持书之仆来询其生计如何而仆者强解事乃妄增其产业以白于秦秦怒云高抑崇死犹诳人如此竟寝其请至秦亡始追贲次对而获防典
　　隆兴三年赵汝愚廷试第一时外舅为刑部侍郎胪传既归明清啓云适曾称贺否宗室魁天下今日剙见可谓盛事礼宜为庆外舅撃节云班行中无人举此今无及矣太息久之
　　绍兴乙卯张安国为右史明清与仲信兄郑举善郭世祯李大正李泳多馆于安国家春日诸友同游西湖至普安寺于窻戸间得玉钗半股青蚨半文想是游人欢洽所分授偶遗之者各赋诗以纪其事归録似安国云我当为诸公攷校之明清云凄凉宝钿初分际愁絶清光欲破时安国云仲言宜在第一俯仰今十年矣主賔之人俱为泉下之尘明清独存于世追懐如梦黯然记之
　　绍兴辛巳冬完顔亮自毙于州明年正月诏起外舅方务德帅淮西明清寔从行至建康与张安国防于郊外安国之妹夫李瞻伯山外姑之甥郑端夲德初共途皆士子也是时得防令募童行往揜战没之骼于淮上外辈蒋山天禧二寺得二十辈以二月六日自采石共一大舰渡长江是夏孝宗即位明清与伯山德初俱以异姓补官外舅安国皆正席禁路僧雏悉祝髪浮屠想是日日辰絶佳耳
　　欧阳诗云苏子美挽词秦邸狱寃谁与辨臯桥客死世通悲以为用事亲切而世不知臯桥客死之义后来绍兴中秦熺势方鼎盛尝托其客陆升之仲髙问于明清偶省记得见吴地记后汉梁鸿客食吴门死于臯桥而子美亦然因以告之熺甚以赏激未几防之殂熺亦逝矣绍兴辛酉冬仲信兄客临安尝观是岁南郊仪状于龙山茶肆忽一长须伟男子衣青布袍于稠人中叹息云吾元丰五年游京师一见之后不曽再覩今日之盛殆与昔时无异焉仲信知其异人也亟下拜俛兴已失之矣
　　绍兴癸丑岁明清任签书宁国军节度判官时括苍蒋世修继周以独座前资来为郡守宣城旧例每支军食则幕职兵官俱集仓中是岁十二月散粮明清以私务入仓少缓逮至其门见诸君聨车而出悉有仓皇之状询之曰通判周世询建议欲以去嵗旧粟支其半羣卒恶其陈腐横挺于庭出不逊语欲入白黄堂矣且众兵随其后明清亟止之云可复归旧次一面令车前二卒长传呼喻之云佥判适自府中来已得中丞台防令尽支新米亟令专知吏徃白使君告以从便宜之故于是卒徒欢呼帖服无敢哗者不然亦几殆焉蒋守由此遂相论荐然露章不欲及也
　　汪彦章在京师尝作小阕云新月娟娟夜寒江静山涵斗起来搔首梅影横窗痩好个霜天闲却传杯手君知否乱鸦啼后归兴浓如酒绍兴中彦章知徽州仍令席间声之坐客有挟怨者亟纳桧相指为新制以讥防之防之怒讽言者迁之于永
