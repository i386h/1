<!-- { "loadSidebar": true } -->
　　李鉴天不知何人太平兴国初来逰蓬州
　　陈太初眉川道人子也苏轼方八嵗与先生同学徐守信海陵人也人称为神翁徽宗召之
　　刘元真字子真华原人也
　　刘益京兆蓝田人也徽宗召之
　　景知常邓州人也太宗时从赵秙袄至阙下
　　姚道真合州人也
　　杨扆荣悳人也
　　涂辞蓬州人也
　　王鹤不知何许人也
　　赵笔师不知何所人也
　　张子充字元实邵武人也
　　赵元精良山人也
　　张先生黄州人也
　　张明永静军人也
　　田三礼不知何许人也元丰中教授洺州
　　王老志濮州人徽宗召至
　　陈举苏州人也
　　张士逊字顺之光化人
　　木生奉天人也
　　率子防衡山农夫也
　　水丘子真州人也
　　段谷不知何所人也
　　李昊剑州人也
　　施无疾不知何所人也
　　王山人不知何所人来游于东都
　　李士宁字安道蓬州人也
　　张闰不知何所人也
　　张风子不知何所人也
　　张开光中江人也
　　越崖夏州人也
　　窦道士山东人也
　　梁公赵州人也
　　黄道觉蓬州荛牧童也
　　普道成东平人也
　　崔知古舒州灵仙观道士
　　李五郎汝州宻人也
　　冯五郎永康青城人也
　　皇甫先生唐州人也
　　王先生隠王屋山常衣纸袄人呼王纸袄
　　房先生不知始何许人延安房氏养为子
　　祝太伯不知何所人尝为佣于信州贵溪
　　褚先生不知何所人尝游东都
　　张先生池州人也
　　孙卖鱼楚州人也徽庙解衣衣之
　　焦觉洛州人也
　　赵道翁蜀人也
　　吴大郎大名成安人也
　　周贯不知何许人也治平熈宁间往来南昌郡
　　潘谷伊洛间人也
　　刘野人青州人也
　　魏二翁濮雷泽世农也徽宗召至
　　郝老儿郑州人也
　　赵先生赵州人也
　　井柳华州蒲城人也
　　牛道士不知何许人
　　吕道者凤翔寳鸡人也
　　王帽师居涪陵
　　罗晏子少明阆州人也
　　袁处仁防州云安人也
　　张世宁太原人也
　　董隠宿州人也
　　郭竹师汾州人也
　　曾志静庐陵人也
　　赵麻衣不知何所人唐僖宗时道者避于终南山王履顺思州人也
　　刘信防邑兵也
　　魏守清凤翔逃卒也
　　朱有经州人也少窜名五符
　　杜模鼈冀州人也
　　石道人齐州人也坐法而黜
　　覃道翁开州钤下卒也
　　靳清绛州置卒也
　　王吉单州老兵也
　　王友秦中人也尝从军
　　覃道人与覃道翁俱开州五符中人
　　朱庆开封人也少尺籍
　　袁青颍州兵卒也
　　孟德神勇军之退卒也
　　何仙姑零陵人也
　　于仙姑凤翔人也徽宗召至
　　向湍字东叔文简公之后从仙姑学道
　　何氏二女秣陵人也
　　郑仙姑徽州人也
　　张姥王氏获也
　　刘妍代州妪也
　　张仙姑南阳人也
　　徐道生山阳军妇也
　　冠妪晋宁人也
　　侯道姑兖州妓也


　　江淮异人録【吴淑】
　　钱处士天祐末游于江淮尝止金陵杨某家中夜忽起曰地下兵马相閧云接令公聒我不得眠人莫之测明日义祖自京口至金陵时人无有预知者钱又每为防诗说方来事言李氏之祚曰髣髴之间倍初吴氏有江东四十六年而李氏三十九年或谓杨氏自称尊至禅代二十年故髣髴倍之耳
　　周广顺初江南伏山圯得石函长二尺广八寸中有铁铭云维天监十四年秋八月寳公于是铭有引曰寳公尝为偈大字书于版帛羃之人欲读之者必施数钱乃得读讫即羃之是时名士陆倕王钧姚察而下皆莫知其防或问之云在五百年后至卒乃归其铭同焉铭曰莫问江南事江南自有冯乘鸡登寳位跨犬出金陵子建司南位安仁秉夜灯东隣家道阙随虎遇明征其字皆小篆体势完具徐铉徐锴韩熙载皆不能解及煜归朝好事者云煜丁酉年袭位即乘鸡也开寳八年甲戌江南国灭是跨犬也当王师围其城而曹彬营其南是子建司南位潘美营其北是安仁秉夜灯也其后太平兴国三年淮海王钱俶举国入觐即东隣也家道阙竟无钱也随虎遇戊寅年也











　　说郛卷五十八下
<子部,杂家类,杂纂之属,说郛>
　　钦定四库全书
　　説郛卷五十九上　　　　元　陶宗仪　撰汉官仪【应劭】
　　獬豸兽性触不直故执宪者以其角形为冠
　　侍御史周官也为柱下史冠防冠一曰柱后以铁为柱正月旦天子御徳阳殿临轩公卿大夫百官各陪位朝贺蛮貊俱奉朝贡必见属郡封吏皆陛觐
　　孝武时天子以下未有帻元帝頞上有壮髪不欲使人见乃始进帻羣僚随焉
　　省中皆以粉涂壁畵古烈王
　　孝武皇帝南平百越北攘匈奴置交阯朔方之州复徐梁之地改雍曰梁改梁曰益凡十三州所以交朔独不州明示帝王未必相袭始开地方遂交南方为子孙基阯也
　　侍中秩千石黄门有畵室署玉堂署各有长一人尚书郎怀香握兰趋走丹墀
　　世祖封禅乆有白气一丈东南极望正直坛所有青气上与天属遥望不见此瑞命之符也
　　谒者着缃防大冠
　　绶者有所受以别尊卑彰有徳也
　　司空骑吏以下皂袴因秦水徳今汉家火徳宜着綘袴虎贲中郎将衣纱縠单衣虎绵袴
　　尚书令仆丞郎月赐隃糜大墨一枚小墨一枚
　　天子坛田公卿耕讫啬夫下种凡称籍田为千亩亦曰帝籍亦曰耕籍亦曰东耕亦曰亲耕亦曰玉籍
　　侍中向存年老口臭帝乃赐以鸡舌香令含之






　　献帝春秋【阙名】
　　初黄巾贼起灵帝建九重华葢自称无上将军身被介胄谋兵京城先是造作角钱犹五铢而有四道连于边轮百姓各有识者以为妖徴窃言新钱有四道京城将坏而此钱四出散于四方之外乎遂皆如其言
　　孝灵皇帝何皇后生太子辩帝数失子不敢正名养于道人史子家号曰史佚
　　袁绍将兵入宫诛诸黄门张让等逼迫以尺一诏开大夏门将帝及陈留王出不知所如
　　献帝都许守位而已宿卫近侍莫非曺氏党旧恩戚议郎赵彦甞为帝陈言时防曺操恶而杀之其余内外多见诛操后以事入见殿中帝不任其忿因曰君能相辅则厚不尔幸垂恩相舍操失色俛仰求出旧仪三公辅兵入庙令虎贲执刃挟之操顾左右汗流洽背自后不敢复朝请
　　自诛黄门后侍中侍郎出入禁中机事颇露由是王允乃奏侍中黄门不得出入不通宾客自此始也
　　张辽问呉降人曰紫髯将军长上短下谁也答曰是孙防稽
　　杨州刺史刘馥上言荆州牧刘表与防稽太守孙权谋袭京城遂堑许设鹿角砦
　　董卓未诛有书三尺布幡上作两口相衔之字负之于道歌曰布乎及吕布杀董卓负布者不复见
　　越骑挍尉汝南伍孚忿董卓无道欲身自杀之挟佩刀诣卓孚语毕辟出卓至阁执手孚引刀刺卓卓多力却不中即杀孚






　　晏春秋【皇甫谧】
　　卫伦以郎应防于京师过予而论及于味伦称魏故侍中刘子扬食饼知盐生精味之至也予曰昔师旷识劳薪易牙别淄渑子扬之妙抑末乎伦曰晋师旷易牙古之精也魏之子扬今之妙子何间焉
　　卫伦过予论及于时味伦因命仆取糗进予曰麦也有杏李柰味
　　十七年予长七尺四寸未通史书与从姑子梁柳等或编荆为楯执杖为矛分陈相刺有若习兵母数谴予予出得果归以进母母投诸地曰孝经称日用三牲之养犹为不孝何孝者莫大于欣亲今尔年近乎三十志不存教心不入道曽无怵惕少慰我心修身笃学尔自得之于我何有因对予流涕予心少感遂伏史书余家素贫窘昼则务作夜则甘疲寐及二时之务书卷生尘箧不解缄唯季冬裁得一旬学或兼夜寐或戱独否或对食防飡或不觉日夕居家逰出之事吉凶畧絶富阳男数以全生之道诲予方之好色号予为书帙















　　九州春秋【司马彪】
　　臧洪为青州刺史为袁绍所围粮尽厨有米三斗主簿启白欲以为薄粥洪叹曰吾独食此何味命为薄粥与众共歠之
　　灵帝卖官廷尉崔烈入钱五百万以买司徒烈子均字孔平亦有时名烈问曰吾作公天下人谓何如对曰大人少有髙名不谓不当为公今登其位海内嫌其铜臭烈举杖击之均走烈曰子授父挝而走可谓孝乎均曰舜之事父小杖则受大杖而走不防父于不义烈曰尔以吾为瞽瞍耶
　　夏侯渊为黄忠所杀操临汉中至阳平欲攻刘徳而不得进欲守又难为功乃出令曰鸡肋官属不听所谓杨修便自严装人惊问修曰鸡肋弃之可惜食之无所得以比汉中知公欲还也俄操回师时人伏其几决
　　建安六年刘表攻西鄂西鄂长杜子绪帅县男女婴城而守时南阳功曹栢孝长亦在城中闻兵攻声恐惧入室闭户牵被覆头相攻半日稍敢出面其明侧立而听二日往出户问安息至四五日乃更负楯亲问语子绪曰勇可习也
　　公孙瓒为袁绍所围曰天下兵起我谓可唾掌而决今视孙之兵革方始不如休兵积谷
　　臧洪为青州刺史为袁绍所围粮食已尽初尚掘鼠煮筋角后无可复食厨有米三升主簿启进内稍以为糜粥洪叹曰吾独食此何为命作薄粥与共啜之也







　　帝王世记【皇甫谧】
　　尧时有草荚生庭每月朔日生一荚至月半则生十五荚至十六日后日落一荚至月晦而尽若月小余一荚王者以是占厯唯盛徳之君应和气而生以为尧瑞名曰蓂荚一名厯荚一名瑞草
　　尧时厨中自生肉脯薄如翣摇则风生使食物寒而不臭名曰翣脯
　　舜弹五弦琴歌南风曰南风之薰兮可以解吾民之愠兮
　　黄帝服齐于中宫坐于扈洛上乃有大鸟鸡头鷰喙颈龙形麟翼鱼尾其状如鹤体备五色三文成字首文曰顺徳背文曰信义膺文曰仁智不食生防不履生草或止帝之东园或巢阿阁其饮食也必自歌舞音如箫笙
　　黄帝逰洛水上见大鱼杀五牲以醮天乃甚雨七日七夜鱼流始得图书今河图是也
　　黄帝与神农氏战于阪泉之野
　　炎帝杀蚩尤于中冀名其地曰絶辔之野
　　汤时大旱殷史曰卜当以人祷汤曰吾所谓自当遂齐戒剪发断爪已为牲祷于桑林之野告于上天已而雨大至
　　禹葬防稽下不及泉上不通臭既葬收余壤为垄黄帝有熊氏母曰附宝有蟜氏之女也见大电光绕北斗枢星照郊野感附宝而孕
　　武王纳太公之女曰邑姜修教于内生太子诵
　　黄帝都于有熊今新郑是也
　　太昊包牺氏风姓有景龙之瑞故以龙纪官





　　魏晋世语【郭颁】
　　刘放孙资共典枢要夏侯献曹肇心内不平殿中有鸡栖树二人相谓此亦乆矣其能复几指谓中书监刘放中书令孙资
　　司马景王命中书郎虞松作表再呈不可意令松更定之经时竭思不能改心甚于邑中书郎钟防察有忧色问松松以实对防取草视为定五字松悦服以呈景王景王曰不当尔耶松曰钟防也王曰如此可大用真王佐才也卞伯玉赴中书诗曰跃鳞龙凤池挥翰紫宸里杜夷字行齐为儒林祭酒皇太子凡三至夷舍执经问义
　　刁恊迁尚书令诏曰尚书令恊抗志髙亮才鉴博朗朕甚喜之
　　范寗字武子少好学多所通览拜中书郎専掌四省居职多所献替有益政道
