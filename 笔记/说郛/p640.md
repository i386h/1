<!-- { "loadSidebar": true } -->
　　厉归真
　　厉归真范子泯皆异人厉多作寒林而牛则逺观如活近视有未工处范多作杨栁笔嫩而牛亦不及厉然二家近时所无
　　孙太古
　　太古蜀人多用游丝笔作人物而失之软弱出伯时下然衣褶宛转曲尽过于李
　　石恪
　　恪亦蜀人其画鬼神竒恠笔画劲利前无古人后无作者亦能水墨作蝙蝠水螭之属笔画轻盈而曲尽其妙
　　何尊师周炤
　　尊师不知何许人炤则熈宁画院祗应所作猫犬何则有士夫气周则工人态度生动自然二家皆有
　　直幅横帔
　　古画多直幅至有画身长八尺者双幅亦然横披始于米氏父子非古制也
　　画绢
　　河北绢经纬一等故无背面江南绢则经麄而纬细有背面唐人画或用捣熟绢为之然正是生捣令丝褊不碍笔非如今煮练加浆也古绢自然破者必有鲫鱼口与雪丝伪作者则否或用绢包硬物椎成破处然绢本坚易辨也
　　古画色
　　古画色黒或淡墨则积尘所成有一种古香可爱若伪作者多作黄色而鲜明不尘暗此可辨也
　　古画轴
　　古人多作簪顶轴小而重今人所用如蔗段大而轻古人用枣木降真或乌木象牙它木不用
　　米氏画
　　米南宫多游江浙间毎卜居必择山水明秀处其初本不能作画后以目所见日渐摹仿之遂得天趣其作墨戏不専用笔或以纸筋或以蔗滓或以莲房皆可为画纸不用胶矾不肯于绢上作今所见米画或用绢者后人伪作米父子不如此
　　杨补之
　　临江杨无咎补之学欧阳率更楷书殆所逼真以其笔画劲利故以之作纸梅下笔便胜花光仲仁补之尝游临江城中一娼馆作折枝梅于乐工矮壁至今往来士夫多往观之娼借此以壮门户端平间为偷儿窃去其壁车马顿希今江西人得补之一幅梅价不下百千金又诗笔清新无一俗气惜其生不遇苏黄诸公今人止以能作墨梅目之竟无品题之者
　　名画多无对轴
　　郭忠恕石恪厉归真范子泯辈皆异人人家多设绢素笔研以伺其来而求画然将成必醉间有得之者不过一幅半幅耳李营丘范寛皆士大夫遇其适兴则留数笔岂能有对轴哉今人或以孤轴为慊不足与之言画矣
　　挂画
　　择画之名笔一室止可三四轴观玩三五日别易名笔则诸轴皆见风日决不蒸湿又轮次挂之则不惹尘埃时易一二家则看之不厌然须得谨愿子弟或使令一人细意卷舒出纳之日用马尾或丝拂轻拂画面切不可用防拂室中切不可焚沈香降真脑子有油多烟之香止宜蓬莱笺耳牕牖必油纸糊户口常垂帘一画前必设一小案以防之案上勿设障面之物止宜香炉琴砚极暑则室中必蒸热不宜挂壁大寒于室中渐着小火假如二月天气候挂之不妨然遇寒必入匣恐冻损
　　装褙
　　画不脱落不宜数装褙一装褙则一捐精神此决然者至墨迹亦然
　　古画绢
　　古画绢脱以手指之皆能破损一壊则不可复救又有酒余污染食油腻此皆大戒切须片纸先写此粘窗以呈客方可引客入观然又多以此获罪于贵客所以人家有法书名画止可时以自娱茍以竒品自诚贾祸之媒切宜谨之墨迹法帖亦然若古钟鼎尤脆烂者手触之则縻溃米元章之言如此
　　辨名画
　　人物顾盼语言花果迎风带露飞禽走兽精神脱真山水林泉清泉幽旷屋庐深逺桥彴往来山脚入水澄明水源来歴分晓有此数端虽不知名定知妙手
　　辨谬画
　　人物如尸似塑花菓类瓶中所挿飞禽走兽但取皮毛山水林泉清闲幽旷模糊遮掩屋庐髙大不称桥彴强作断形山脚水而水源无来歴凡此数病皆谬笔也
　　名画印识
　　郭熈画于角有小熈字印赵大年永年则有大年某年笔记永年某年笔记萧照以姓名作石皷文书崔顺之书姓名于叶下易元吉书于石间王晋卿家藏则有宝绘堂方寸印米元章有米氏翰墨米氏审定真迹等印或用团印中作米芾字如蛟形江南李主所藏则有建业文房之印内合同印陈简斋则有无住道人印苏武功家则有许国后裔苏耆国老等印东坡则用二寸长形印文曰赵郡苏轼图籍吴传朋则曰延州吴説又曰吴説私印
　　异画
　　石恪作飞鼠张之则鼠不入室何尊师作猫则鼠皆逺避闗仝于霅川长兴成山寺罗汉壁作猿鹤皆走而复归吴道子作山水小龙在姑苏达官家舒之则云雾生信州懐玉山有名画画罗汉郡中毎迎请祈雨常有一二身飞还寺中
　　宋复古
　　宋复古作潇湘八景初未尝先命名后人自以为洞庭秋月等目之今画人先命名非士夫也
　　卢楞伽
　　唐卢楞伽笔世人罕见余于道州见所作罗汉十六衣纹真如銕线惟崔白作圈线颇得绪余至伯时方不及也
　　画无笔迹
　　画无笔迹非谓其墨淡模糊而无分晓也正如善书者藏笔锋如锥画沙印泥耳书之藏锋在乎执笔沈着痛快人能知善书执笔之法则能知名画无笔迹之説故古人如王大令今人如米元章善书必能画善画必能书实一事尔
　　画家睛
　　人物鬼神生动之物全在防睛睛活则有生意宣和画院工或以生漆睛然非要诀要须先圈定目睛填以藤黄夹墨于藤黄中以佳墨浓加一作瞳子然须要参差不齐方成瞳子又不可块然此妙法也
　　摹临
　　临者谓以元本置按上于傍设绢素象其笔而作之缪工决不能摹此则以绢加画上摹之墨稍浓则透元本顿失精神若以名画借摹临是自弃也就人借而不从尤非明鉴者也米元章就人借名画辄模本以还而取其元本人莫能辨此人定非鉴赏之精也
　　金碧山水
　　唐小李将军始作金碧山水其后王晋卿赵大年近日赵千里皆为之大抵山水初无金碧承墨之分要在心匠布置如何耳若多用金碧如今生色罨画之状而畧无风韵何取乎墨其为病则均耳
　　画忌如印
　　画忌如印吴道子作衣纹或挥霍如莼菜条正避此病耳由是知李伯时孙太古専作游丝犹未尽善李伯有逸笔太古则去吴天渊逺矣

　　説郛卷九十五下
<子部,杂家类,杂纂之属,说郛>
　　钦定四库全书
　　説郛卷九十六上　　　元　陶宗仪　撰
　　砚史【米芾】
　　人好万殊而以甚同为公甚不同为惑喻之而移非真得之更而得之则必信其守夫博弈犹贤乎已则吾是文必不见嗤于赏鉴之士
　　用品
　　器以用为功玉不为鼎陶不为柱文锦之美方暑则不先于表出之绤楮叶虽工而无补于宋人之用夫如是则石理发墨为上色次之形制工拙又其次文藻縁饰虽天然失砚之用
　　玉砚
　　玉出光为砚着墨不渗甚发墨有光其云磨墨处不出光者非也余自制成苍玉砚
　　唐州方城县葛仙公岩石
　　石理向日视之如玉莹如鉴光而着墨如澄泥不滑稍磨之墨已下而不热生泡生泡者胶也古墨无泡胶力尽也若石滑磨久墨下迟则两刚生热故胶生泡也此石既不热良久墨发生光如漆如油有艳不渗也嵗久不乏常如新成有君子一德之操色紫可爱声平而有韵亦有澹青白色如月如星而无晕此石近出始见十余枚矣
　　温州华严尼寺岩石
　　石理向日视之如方城石磨墨不热无泡发墨生光如漆如油有艳不渗色赤而多有白沙点为砚则避磨墨处比方城差慢难崭而易磨亦有白点点处有玉性扣之声平无韵校理石休所购王羲之砚者乃此石今人所收古砚间有此石形合晋画约见四五枚矣
　　端州岩石
　　岩有四下岩上岩半边岩后砾岩余尝至端故得其説详下岩第一穿洞深入不论四时皆为水浸治平中贡砚取水月余方及石石细扣之清越鸜鹆眼圆碧晕多
<子部,杂家类,杂纂之属,说郛,卷九十六上>明莹石嫩甚者如泥无声不着墨清越者温润着墨快不热无泡然良久微渗若油发艳亦有不乏者然方城温岩十磨此石三十磨方相及下岩既深工人所费多砚直不补故力无能取近年无复有闻有仁庙已前赐史院官砚多是其后来嵗贡惟上岩石上岩在山上石性干紫色深理麤性硬眼黄差不圆而青色淡其岩深处间有润者而眼终不如下岩也有着墨者拒墨者其着墨者初用半月前甚快葢细砂石所发出理也半月后则退生光挞墨又须以柔石发之已而复然拒墨者虽新成便拒墨此等石扣之声皆坚响而老半边岩者在山半石理同上岩色多青紫近黒多瑕而眼长如卵有瞎眼者中是白点死眼者黒点而晕细翳眼者或青或黒横乱其眼又多青不成眼圆点横长青间道如松木纹其极麤者费笔而稍细者多乏后砾石土人刻为盆印合压纸儿戏之物多夹砂无眼少瑕间有极细软者发墨不乏扣之无声土人不贵而用实有在半边上岩之上者不可常得又徧询石工云子石未尝有其在岩中实于大石版上凿岂有中包一子者余尝谓若溪流中多有卵石容差扁可崭而磨墨所谓石子世因讹为子石至有斵様相似而为之者于理必不于大石中心复生卵子也世之好竒者又以歙州罗纹石作子石砚文本直两头取鋭则纹脱短至左右颊自然成漩纹便谓之是真子石可笑緑石带黄色亦为砚多以为器材甚美而得墨快少光彩已上砚平生约见五七百枚十千已上无估
　　歙砚婺源石
　　歙州有砚图石峒最多种而赤紫石多瑕士人以线脉隔为三种病今人以细罗纹无星为上少时见一砚于士人赵光防家其様上狭四寸许下濶六寸许如二十幅纸厚色緑如公裳而点如紫金斑斑匀布无罗纹点中无窍自后不复覩与此等者又士人周昌谔处见一小圆砚青罗纹紫金如一星鵞眼钱此二砚最奇大抵发墨不乏独以色如常之石而以奇怪为品髙亦有赤紫色石无文理少瑕光泽如枣木土人以为香炉之类亦斵为砚与墨鬭而不相入经日便滑不可研矣又尝一士人家见一金丝罗纹砚其纹半金半黒光彩与常异此外麤罗纹刷丝罗纹为次第约见千余枚矣但以色与瓦砖等品故不能髙今但曽官歙者必收百余枚土人以为生终日成一砚少有病不直数十钱幸完仍好直五七千已上无估
　　通逺军漞石砚
　　石理澁可砺刄緑色如朝衣深者亦可爱又有水波纹间有黒小点土人谓之湔墨点有甚奇妙而硬者与墨鬬有慢甚者渗墨无光其中者甚佳在洮河緑石上自朝廷开熈河始为中国有亦有赤紫石色斑为砚发墨过于緑者而不匀净又有黒者戎人以砺刄而铁色光肥亦可作砚而坚不发墨
　　西都防圣宫砚
　　防圣宫石在溪涧中色紫理如虢石差硬发墨不乏扣之无声
　　青州青石
　　色类歙理皆不及发墨不乏有瓦砾之象
　　成州栗亭石
　　色青有铜点大如指理慢发墨不乏亦有瓦砾之象
　　潭州谷山砚
　　色淡青有纹如乱丝理慢扣之无声得墨快发墨有光
　　成州栗玉砚
　　理坚色如栗不甚着墨为器甚佳
　　归州緑石砚
　　理有风涛之象纹头慢不等治难平得墨快渗墨无光彩色緑可爱如贲色澹如水苍玉
　　防州黟石砚
　　色黒理干间有黑点如墨玉光发墨不乏
　　庐山青石砚
　　大畧与潭州谷山同
　　苏州褐黄石砚
　　理麤发墨不渗类防石土人刻成砚以草一束烧过为慢灰火煨之色遂变紫用之与不煨者一同亦不燥乃知天性非水火所移
　　建溪黯澹石
　　理如牛角扣之声坚清磨久不得墨纵得色变如灰作器甚佳
　　陶砚
