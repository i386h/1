<!-- { "loadSidebar": true } -->
　　纸固多品皆玉板表光之苖裔也近年有百韵牋则合以两色材为之其横视常纸长三之二可以写诗百韵故云人便其纵阔可以放笔快书凡纸皆有连二连三连四【售者连四一名曰船】牋又有青白牋背青面白有学士牋长不满尺小学士牋又半之仿姑苏作杂色粉纸曰假苏牋皆印金银花于上承平前辈葢常用之中废不作比始复为之然姑苏纸多布纹而假苏牋皆罗纹惟纸骨柔薄耳若加厚壮则可胜苏牋也蜀牋体重一夫之力仅能荷五百畨四方例贵川牋葢以其远号难致然徽纸池纸竹纸在蜀蜀人爱其轻细客贩至成都每番视川牋价几三倍范公在镇二年止用蜀纸省公帑费甚多且恠蜀诸司及州县缄牍必用徽池纸范公用蜀纸重所轻也蜀人事上则不敢轻所重矣此以价大小言也余得之蜀士云澄心堂纸取李氏澄心堂様制也葢表光之所轻脆而精絶者中等则名曰玉水纸最下者曰冷金牋以供泛使
　　广都纸有四色一曰假山南二曰假荣三曰冉村四曰竹丝皆以楮皮为之其视浣花牋纸最清洁凡公私簿书契劵图籍文牒皆取给于是广幅无粉者谓之假山南狭幅有粉者谓之假荣造于冉村曰清水造于龙溪乡曰竹纸蜀中经史子籍皆以此纸传印而竹丝之轻细似池纸视上三色价稍贵近年又仿徽池法作胜池纸亦可用但未甚精致尔
　　双流纸出于广都毎幅方尺许品最下用最广而价亦最贱双流实无有也而以为名葢隋炀帝始改广都曰双流疑纸名自隋始也亦名小灰纸

　　蜀锦谱【费着】
　　蜀以锦擅名天下故城名以锦官江名以濯锦而蜀都赋云贝锦斐成濯色江波游蜀记云成都有九璧村出美锦歳充贡宋朝歳输上供等锦帛转运司给其费而府掌其事元丰六年吕汲公大防始建锦院于府治之东募军匠五百人织造置官以涖之创楼于前以为积藏待发之所防曰锦官公又为之记其畧云设机百五十四日用挽综之工百六十四用杼之工五十四练染之工十一纺绎之工百一十而后足役歳费丝权以两者一十二万五千红蓝紫茢之类以斤者二十一万一千而后足用织室吏舍出纳之府为屋百一十七间而后足居自今考之当时所织之绵其别有四曰上贡锦曰官告锦曰臣僚袄子锦曰广西锦总为六百九十疋而已渡江以后外攘之务十倍承平建炎三年都大茶马司始织造绵绫被褥折支黎州等处马价自是私贩之禁兴又以应天北禅鹿苑寺三处置塲织造其锦自真红被褥而下凡十余品于是中国织纹之工转而衣衫椎髻鴃舌之人矣乾道四年又以三塲散漫遂即旧廉访司洁巳堂剙锦院悉聚机户其中犹恐私贩不能尽禁也则倚宣抚之力建请于朝并府治锦院为一俾所工匠各以色额织造葢马政既重则织造益多费用益伙隄防益密其势然也今取承平时锦院与今茶马司锦院所织锦名色着于篇俾来者各以时考之转运司锦院织锦名色【即成都府锦院】
　　上贡锦三疋花様
　　八答晕锦
　　官告锦四百疋花様
　　盘毬锦　　　　　簇四金雕锦
　　葵花锦　　　　　八答晕锦
　　六答晕锦　　　　翠池狮子锦
　　天下乐锦　　　　云鴈锦
　　臣僚袄子锦八十七疋花様
　　簇四金雕锦　　　八答晕锦
　　天下乐锦
　　广西锦二百疋花様
　　真红锦一百疋
　　大窠狮子锦　　　大窠马大毬锦
　　双窠云鴈锦　　　宜男百花锦
　　青緑锦一百疋
　　宜男百花锦　　　青緑云鴈锦
　　茶马司锦院织锦名色
　　【茶马司须知云逐年随蕃蛮中到马数多寡以用折传别无一定之数】
　　黎州
　　皂大被　　　　绯大被
　　皂中被　　　　绯中被
　　四色中被　　　七八行锦
　　玛瑙锦
　　叙州
　　真红大被褥　　　真红双连椅背
　　真红单椅背
　　南平军
　　真红大被褥　　　真红双窠锦
　　皂大被褥　　　　青大被褥
　　文州
　　犒设红锦
　　细色锦名色
　　青緑瑞草云鹤锦　青緑如意牡丹锦
　　真红宜男百花锦　真红穿花鳯锦
　　真红雪花毬露锦　真红樱桃锦
　　真红水林檎锦　　秦州细法真红锦
　　鵞黄水林檎锦　　秦州中法真红锦
　　紫皂段子　　　　秦州麤法真红锦
　　真红天马锦　　　真红湖州大百花孔雀锦真红飞鱼锦　　　四色湖州百花孔雀锦真红聚八仙锦　　二色湖州大百花孔雀锦真红六金鱼锦

　　卫公故物记【韦端符】
　　三年冬端符于三原令座中揖其郡官有客曰某丞李谓端符曰是卫公之胄也其家传赐书与他服器十余物者讫防端符即丞君为客谒丞延入就列端符因跪请曰籍君仆射公之嗣固愿见仆射公之烈之多其事辞虽文记或阙略具天下耳舌矣闻君世传文帝诏与公服物者愿得以观丞惨惨曰诺即其家偃偻跃步奉赐书一函他物一器出发视玉带一首末为玉十有三方者七挫两隅者六每缀环焉为附而固者以金丞曰传云环者列佩用也玉之粹者若含怡然泽者若涣释然公擒萧铣时高祖所赐于阗献三带其一也素锦袍一其襟促小裁制絶巧密光烂烂如波防出紫文绫袄一促制小袖如袍其为文林树于上其下有驰马射者又杂为狻猊防橐驰者靴袴一往来钩属锁敛之疑非华人所为也自始传于今莫能名其物象笏一差狭不类今笏者佩笔一竒木为管韬刻饰以金别为金环以限难其间韬者火镜二大觽一小觽一笇囊二椰杯一葢常佩于玉带环者十三物亡者其五有存者八大帝为儿时与公子某年上下文帝命居宫中侍吾儿戏即赐以皇子服物黄绫裶绫袍皆为龙鸾文素锦袄綷五色为花若鸟者素锦半袖小笏皆致巧功良今工之为不能也文帝赐书二十通多言征讨事厚劳苦信必威赏而已其兵事节度皆付公吾不从中理也既公疾亲诏者数四其一曰有昼夜视公病中老妪令一人来吾欲熟知起居状丞曰权文公视此诏常泣曰君臣之际乃如是耶端符既毕观中若有物击恻其心者于玉带见逺方致物而上不专有以赐有功也于文锦众物见其时之工志功不至靡也于赐公子以皇子衣服见视臣如支而游儿也于诏征讨见择将材付将职也上尝不曲制其事旁他可动哉于问公疾见上矜悯公如家人之视子姓也公之劳烈如是其大固有以感之独推其运吾不信也丞曰子观吾故物异他人之观一似动色隐心者于霜露变时毎阅省是物人难为子工文辞幸为记吾得观以慰吾慕思也

　　说郛卷九十八
<子部,杂家类,杂纂之属,说郛>
　　钦定四库全书
　　説郛卷九十九　　　　　元　陶宗仪　撰集古攷圗序
　　自黄帝氏液金作鉴夏后氏以名山之金铸九鼎防魑魅以知神奸至商周广为礼乐之器于是文物大备若兑之戈和之弓垂之竹矢皆载诸传记是皆圣人创制于前而歴世继作于后攷周礼攻金之工玉人之玉皆专心至精雕镂巧妙非后人所可及者盖其用心专一致思无杂故钟鼎尊彛刻文铭功佩环防琫象物备用是皆圣人之徒也仆自弱冠游燕京诸王公家及秘府所藏悉得瞻览以见古人备物制器之妙而后世得以彷佛其仪范岂非文治之大助乎故因暇日圗其所见与好事者共之至正元年夏五十日朱徳润圗序

　　右车饰以黍尺度髙一尺四寸二分下长七寸四分辖木口圎径三寸七分管立木口圎径三寸四分琢玉为人形手常指南足底通圎窍作旋转轴踏于蚩尤之上延祐中获观于姚牧庵承防处玉色防黄赤绀古色包转间亦有土花亏蚀处

　　右环以黍尺度圎径三寸五分厚五分色如赤璊而内质莹白循环作五蚩尤形首尾衔带雕镂古朴真三代前物也盖古者黄帝氏平蚩尤因大雾作指南车饰以文玉今其文作蚩尤形盖当时舆服所用之物也延祐中尝获观于张师道学士孙元明处

<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>

　　右璊玉马首髙四寸八分身髙四寸一分长五寸四分玉色防青古色红粉斑斓如桃花鬉尾具完而四足损折至治中南雄太守赵伯昻以古帖易得于磁器刘家命工接完其足姚牧庵先生以黄玉人赠之为副如司牧者呈马焉

<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
　　文房圗赞【林洪】
　　士之仕皆繇文房始惟唐韩愈举颖为中书他竟无所闻今圗赞一十八人拟以官酬之俟异日请于圣明之朝罔俾昌黎颛美有唐嘉熙初元王春元日和靖七世孙可山林洪龙发序
　　十八学士姓名字号
　　毛中书　【述　君举　尽心处士】
　　燕正言　【玉　祖圭　体逸客】
　　楮待制　【田　为良　剡溪遗老】
　　石端明　【甲　元朴　岩屋上人】
　　水中丞　【潜　仲含　玉蜍老翁】
　　贝光禄　【粲　孺文　洁庵小友】
　　石架阁　【卓　汝格　小山真隐】
　　边都防　【镇　叔重　句曲山民妥　元安　如石静君】
　　黎司直　【合　志齐　木讷老人仝　季方　抱椠书生】
　　刁吏书　【刚　克之　桂溪野客】
　　竺秘阁　【冯　可冯　无居士】
　　曹直院　【导　公路　介轩主人】
　　方正字　【端　士直　恶圎老叟】
　　齐司封　【敏　功父　快阁隠君】
　　胡都统　【厚　伯固　善补畴士】
　　印书记　【篆　少章　明信公子】
　　黄秘书　【宻　惟谨　斗室隐者】
　　槃都承　【藏　利用　通悟先生】

　　唐中书维颖有声至我宋有自宛陵进者亦颖之孙二公在当时帝方欲柄用髪皆种种矣使天相之早仕以究所学则昌黎和靖翁亦安有可怜不中书之叹呜呼科目资格之如此夫

　　爱身而退避固宠而胶滞皆不足以居言地以馨徳闻其惟燕氏既刚且和而清而丽置于王所与黯何异有所不言言必正矣彼黄与朱寔同厥徒简在上心虽鲜用诸然或时赞一言亦相观而善之谓摩之意与

　　士起于白屋而置身于清要者不知其歴几濯炼也能更相汲引茍无同类则山林修洁士特一草木耳书曰人之有技若已有之吾于正言中书君有取焉

　　尝过万石君之故家悯其子若孙有刚介者往往乏温润惟端明兼之且能和平以待物谨静以养年器之翰墨间厥亦宜也有若曼卿之堕马视乃厥祖得无愧焉

