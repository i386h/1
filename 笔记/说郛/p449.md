<!-- { "loadSidebar": true } -->
　　为说者曰东阳李生自海上回为言南越事山川风土悉有可考者夫南越本一州地自秦汉以来始通尉佗之自王刘防之事制亦尝自同中州崛强数代至于天下尽一而后能有定岂不以其山海之险逺故哉当今广为大府自江岭而上经大庾关隘之髙峻自闽徼而入过潮阳岚路之稀逺自防牱而下则又将歴漓江湟水泷石之嵓崿黄茅青草炎瘴袭人毒蛇猛虎山谷踞是故世之仕者恒未尝愿至至则常数期日而或不足以偿其茍且塞责之心然而晴天胜景山霾开而海气伏珎禽嘤鸣异草丛生花有素馨朱槿果有荔枝龙眼槟榔蒟酱之属芬香艶冶鲜甜爽脆鱼鸡蚬菜堆积于市酒支数年茍能顺其风气时其调适宜若无间于中州至于控制山防厌服海外大蛮其嵗时蕃舶金珠犀象香药杂产之富充溢耳目抽赋帑藏葢不下钜万计必又頼矣夫涕泣还金之吏而后有以愧夫轻生好货之俗厥任至重故常剧于他郡而必欲其称职是又岂得以其险逺之故毒瘴乘之而或略于民事者哉然则世之仕者勿以其险逺可忘必图其政山海之氓勿以其险逺自恃必奉其法度此则天子堂陛之间即为广府诚不可以不慎也虽然自秦汉以还南越幅员数千里莫不自归于经理抚绥之中至唐而后列为五府广府寔大丛山深峒恶民顽俗犷草揺风动常必德懐而威慑之然后自己间者一时山峒颛颛无所觉知之氓弄兵潢池假息汤釜至使父兄子弟修城栅缮壕堑昼夜钲皷凛焉若钜敌之压境讹言相惊继之朝廷以是而厉法令儆盗贼修马政禁兵器是虽一指疥痬之防而徧身犹或谓之不宁者盖久而后克有定此岂可以轻视南越一区之地而不深戒其山海之险远者哉呜呼今之所纪者山川故在人物则悉已往而不可复追矣遂因及其风土政事之槩者着于末节茍有观者曽可谓为晋宗少文之卧游云尔哉予故得以具论之










　　甬东山水记【呉莱】
　　昌国古会稽海东洲也东控三韩日本北抵登莱海泗南到今庆元城三五百里泰定元年夏六月自庆元桃华渡觅舟而东海际山童无草木或小仅如筯辄刈以鬻盐东逼海有招宝山或云他处见山有异气疑下有宝或云东夷以海货来互市必泊此山山故有炮台曾就台蹠弩射夷人矢洞船犹入地尺又别作大筒曵铁鏁江水夷舟猝不得入前至浃口怪石嵌险离立南曰金鸡北曰虎蹲又前则曰蛟门峡束浪激或大如五石斗瓮跃入空中却堕下碎为雰雨或逺如雪山氷岸挟风力作声势崩拥舟荡荡与上下一僧云此特其小小者耳秋风一作海水又壮排空触岸杳不辨舟楫所在独防樯上指潮东上风西来水相鬭舟不能尺咫一撞嶕石且靡解不可支持又前则为三山大洋山多磁石舟板钉铁或近山则胶制不动昌国境也昌国中多大山四面皆海人家颇居篁竹芦苇间或散在沙墺非舟不相往来田种少类入海中捕鱼蝤蛑蛇母弹涂杰步腥涎防味逆人鼻口嵗或仰谷他郡东从舟山过赤峙转入外洋望岸客山山出白艾地多蛇东到梅岑山梅子真炼药处山梵书所谓补怛落迦山也唐言小白花山自山东行西折为观音洞洞瞰海外巉中裂大石辟紫黒旁罅而两岐乱石如断圭积伏蟠结怒潮摐击昼夜作鱼龙啸吼声又西则为善财洞峭石囓足泉流渗滴悬缨不断前入海数百歩有嶕土人云曽有老僧秉烛行洞穴且半里山石合一窍有光大如盘盂侧首睨之寛洁白非水非土逺不辨厓际又自山北转得盘佗石山粗怪益髙垒石如垤东望窅窅想像髙丽日本界如在云雾苍莽中日初出大如米苁海尽赤跳踊出天末六合奣然鲜明及日光照海薄云掩蔽空水弄影恍类铺僧伽黎衣或现或灭南望桃花望秦诸山嵌空刻露防立巨浸如世叠太湖灵璧不着寸土尺树天然可爱东南望东霍山山多大树徐市葢尝驻舟于此土人云自东霍转而北行尽昌国北界有蓬莱山众山四围峙立旋绕小屿屹如千尺楼台而中又有紫霞洞与山为邻中畔明通方如大车之舆潮水一退人或可入或云人不可到隠隠有神仙题墨漫不能辨又有沙山细沙所积海日照之有芒手攫则霏霄下渐成洼穴潮过又补终不少损旁有石龙苍白角爪鳞鬛具蜿蜒跨空亘三十里舟径其下西转别为洋山中多大鱼又北则为胊山岱山石兰山鱼盐者所聚又自北而南则为徐偃王战洋处偃王既败不之彭城而之越弃王几砚防稽之水又南则为黄公墓黄公赤刀厌虎厌不行为虎所食者也夫昌国本禹贡岛夷后乃属越曰甬句东越王勾践欲使故呉王夫差居之然不至也海中三山安期羡门之属或避秦乱至此方士特未始深入或云三山在水底或云山近则风引舟去葢妄説也东土人士每爱会稽山水故称入防稽者为入东抱朴子亦云古仙者之乐登名山为上海中大岛屿如会稽之东翁洲者次之今昌国也是年秋八月自昌国回姑苏山海竒絶处明昔人之不妄时一展翫宗少文卧游不是过矣













　　洛阳伽蓝记【杨衒之】
　　城内
　　永宁寺熈平元年灵太后胡氏所立也中有九层浮图一所架木为之举髙九十丈有刹复髙十丈合去地一千尺去京师百里已遥见之僧房楼观一千余间雕梁粉壁青璅绮疏难得而言栝椿松柏扶疎拂檐翠竹香草布濩堦墀是以常景碑云须弥宝殿兠率浄宫莫尚于斯也外国所献经像皆在此寺永熈三年二月浮图为火所烧帝登临云台望火遣羽林一千救赴火所莫不悲惜垂泪而去五月中有人从象郡来云见浮图于海中光明照耀俨然如新十月而京师迁邺
　　建中寺普泰元年尚书令乐平王尒朱世隆所立也本是阉官司空刘腾宅屋宇奢侈梁栋逾制一里之间廊庑充溢堂比宣光殿门匹干明门博敞丽诸王莫及也腾诛以宅赐王雍建义元年尒朱世隆为荣追福题以为寺金花宝葢遍满其中有一凉风堂本腾避暑之处凄凉常冷经夏无蝇有万年千嵗之树也
　　长秋寺刘腾所立也腾初为长秋令卿因以为名中有三层浮图一所金盘灵刹耀诸城内作六牙白象负释迦在虚中庄严佛事悉用金玉工作之异难可具陈四月四日此像常出辟邪狮子导引其前吞刀吐火腾骧一面防幢上索诡谲不常竒伎异服冠于都市像停之处观者如堵迭相践跃常有死人
　　瑶光寺世宗宣武皇帝所立讲堂尼房五百余间绮疏连亘户牖相通珍木香草不可胜言牛筋狗骨之木鸡头鸭脚之艸亦悉备焉椒房嫔御学道之所掖庭美人并在其中亦有名族处女性爱道落髪辞亲来依此寺屏珍丽之饰服修道之衣投心入正归诚一乘永安三年中尒朱兆入洛阳纵兵大掠时有秀容胡骑数十人入寺滛秽自此后颇获讥诮京师语曰汝阳女儿急作髻瑶光寺尼夺女壻寺北有金墉城城门作重楼飞阁遍城上下从地望之有如云也
　　景乐寺太清河文献王怿所立也门外有丛树数株枝条繁茂下有甘井一所石槽鐡罐供给行人饮水庇防多有憩者有佛殿一所象辇在焉雕刻巧妙冠絶一时堂庑周环曲房连接轻条拂戸花蕋被庭至于大斋常设女乐歌声绕梁舞袖徐转丝管寥亮谐妙入神昭仪尼寺阉官等所立也太后临朝阍寺专宠宦者之家积金满堂故萧忻云髙轩斗升者尽是宦官之嫠妇胡马鸣珂者莫非英门之养息也寺有一佛二菩萨塑工精絶京师所无寺南有宜夀里段晖宅地下常闻钟声时见五色光明照于堂宇晖甚异之遂掘光所得金像一躯可高三尺有二菩萨趺坐晖遂舍宅为光明寺其后盗者欲窃此像与菩萨合声喝贼盗者惊怖应即殒倒众僧闻像呌声遂来捉得贼
　　胡统寺太后从姑所立也入道为尼遂居此寺在永宁南一里许寳塔五重金刹髙耸洞房周匝对戸交朱柱素壁甚为佳丽其寺诸尼帝城名徳善于开道工谈义理常入宫与太后説法其资养缁流从无此也修梵寺清阳门内御道北嵩明寺复在修梵寺西并墁墙峻宇比屋连甍亦是名寺也修梵寺有金刚鸠鸽不入鸟雀不栖菩提达摩云得其真相也寺北有永和里里中皆髙门华屋斋馆敞丽楸槐防途桐杨夹植当世名为贵里掘此地者辄得金玉寳玩之物无筭
　　景林寺讲殿叠起房庑连属丹槛日绣桷迎风实为胜地寺西有园多饶竒果春鸟秋蝉鸣声相续加以禅阁虚静隠室凝嘉树夹牖芳杜匝堦虽云朝市想同岩谷
　　城东
　　明悬尼寺彭城武宣王勰所立也有三层塔一所未加庄严寺东有中朝时常满仓髙祖令为租场天下贡赋所聚蓄也
　　龙华寺宿卫羽林虎贲所立也里有土台高三丈上作二精舍赵逸云此台是中朝旗亭也上有二层楼悬鼓击之以罢市
　　璎珞寺即中朝时白杜地董威辈所居处里内有璎珞慈善晖和通觉晖宗圣魏昌熈平崇真因果等十寺里内士庶二千余戸信崇三宝众僧利养百姓所供也宗圣寺有像一躯髙三丈八尺端严殊特相好毕备士庶瞻仰目不暂瞬此像一出市井皆空炎光辉赫独絶世表妙伎襍乐亚于刘腾城东士女多来此寺观看也石桥南道有景兴尼寺亦阉官等所共立也有金像辇去地三尺施宝葢四面垂金铃七宝珠飞天伎乐望之云表工作甚精难可扬防像出之日常诏羽林一百人举此像丝竹襍伎皆由防给
　　正始寺正始中立因以为名里内有典虞檐宇淸净美于景林众僧房前髙林对牖青松靑柽连枝交映多有枳树而不中食
　　平等寺广平武穆舍宅所立堂宇宏美林木萧森平台复道独显当世寺门外金像一躯孝昌三年十二月中此像面有悲容两目垂泪遍体皆湿时人号曰佛汗京师士女空市里往而观之有比丘以浄绵拭其泪湏臾之间绵湿都尽更以他绵换俄然复湿如此三日乃止景宁寺太保司徒公杨椿所立也髙祖迁都洛邑椿创居此里遂分宅为寺因以名之制饰甚美绮柱珠帘
　　城南
　　景明寺宣武皇帝所立景明年中立因以为名在宣阳门外一里御道东其寺东西南北方五百歩前望嵩山少室却负帝城青林垂影緑水为文形胜之地垲独美山县台观光盛一千余间复殿重房交疏对霤青台紫阁浮道相通虽外有四时而内无寒暑房檐之外皆是山池松竹兰芷垂列堦墀含风团露流香吐馥报德寺髙祖孝文皇帝所立也为冯太后追福在开阳门外三里开阳门御道东有汉国子学堂堂前有三种字石经二十五碑表里刻之写春秋尚书二部作篆科斗三种字汉右中郎蔡邕笔之遗迹也武定四年大将军迁石经于邺周围有园珎果出焉有梨如承光之柰承光寺亦多果木柰味甚美冠于京师
　　龙华寺广陵王所立也追圣寺北海王所立也并在报徳寺之东法事僧房比秦太上公京师寺皆种襍果而此三寺园林茂盛莫与之争
　　菩提寺西域胡人所立也在慕义里沙门达多发塜取甎得一人以进时太后与明帝在华林都堂以为妖异谓黄门侍郎徐纥曰上古以来颇有此事否纥曰昔魏时发冢得霍光女壻范明友家奴説汉朝废立与史书相符此不足为异也
　　高阳王寺髙阳王雍之宅也在津阳门外三里御道西傍雍为尒朱荣所害也舍宅以为寺正光中雍为丞相给羽葆鼓吹虎贲班劒百人贵极人臣富兼山海居止第宅匹于帝宫白殿丹楹窈窕连亘飞檐峻宇轇轕周通僮仆六千妓女五百隋珠照日罗衣从风自汉晋以来诸王豪侈未有也
　　崇虚寺在城西即汉之跃龙园也延熹九年桓帝祠老子于跃龙园设华葢之坐用郊天之乐此其地也髙祖迁京之始以地给民憩者多见妖怪是以人皆去之遂立寺焉
　　城西
