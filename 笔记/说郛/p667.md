<!-- { "loadSidebar": true } -->
　　捶丸古战国之遗筞也粤若稽古庄子之书昔者楚庄王偃兵宋都得市南勇士熊宜僚者工于丸士众称之以当五百人乗以劒而不动捶九丸于手一军停战而观之庄王免于敌而霸降世尚习盖闻而知之未造其理也至宋徽宗金章宗皆爱捶丸盛以锦囊擎以防棒碾玉缀顶饰金縁邉深求古人之遗制而益致其精也且夫饱食终日无所用心不有博奕者乎为之犹贤乎已而圣人称之方今天下隆平邉陲宁谧将帅晏安于櫜弓服矢之际士卒嬉逰于放牛归马之余茍非弹石习闲何以临机而制敌也至如芳春永昼长夏留隂秋朗气清冬晴雪霁髙飚防动纎云不惊半酣乍醒饫饱含餔于斯块坐鞅掌其能肌肤固防而筋骸束焉者几希矣宜乎视土燥坚坌而安基择地平峻凹凸以制胜拽肘运杖击杓收窝体无低昻意无急躁手持欲固意运欲和诚足以收其放心养其血胍而怡怿乎神情者矣不以勇胜不以力争斯可以正己而求诸身者也由是观之知亦卫生之防奥而训将练兵之一技也宜乎君子不器而与众乐之考古今制作之详索筹筭多少之计述为丸经二巻増注简谅好事者从而咏歌之因书以为叙
　　龙集壬午孟春上澣书于宁志斋之西轩










　　丸经【无名氏】
　　承式章第一
　　捶丸之制全式为上破式次之违式出之【捶丸之式先习家风后学体面折旋中矩周旋中规失利不嗔得隽不逞若喜怒见面利口伤人君子不与也】让采索窝【让人先抛毬儿得采者便索窝】忘撺成算【手中无撺者筭输一筹无鹰觜同】因动为击【毬儿基上安定或被风吹动当称风落如不称风落或自那动者亦算打了】对权不易【对定毬棒不可换易或再换及抹去子者亦筭输一筹】乖令背式罚不可恕【他人得胜索着法度不依随者算输一筹毬儿打在窝中用棒拨出者输一筹】趋时争利赏不为加【自己毬儿在不得埨处却那在便利之埨者不赏而有罚】胜负靡常色斯举矣【嬴即矜能逞语输即发怒便走或至骂仆嗔朋抛毬掷棒此非闲雅君子真小人耳俚语云废毬棒磨靴底眼睛饱肚里饥桦皮脸拖狗皮输便怒嬴便喜吃别人不回礼此之谓也】
　　崇古章第二
　　灵台虚较若画一会其至当精艺无二【人心随时更异谓如窝脚防儿本自一家今分两处窝脚只使撺棒能走能飞能收窝法度更多人不易学防儿只打扑棒能飞不能走又不能收窝法度更少人甚易学今不晓诸般法度只说别人是窝脚殊不知艺到精处同一理而已岂有差别○当去声】先登者生之徒后撞者死之计【先有人二棒打在窝邉后来人二棒误撞前毬不问有画无画先活后死故意打去撞人者算输一筹】逾埨毬纵从累其主【毬儿着身者若在埨上行者死了毬儿但是伴当在埨上行走者死了本官毬儿不在埨上着人无伤○纵平声从去声】放土安基随埨起垒【倒棒正棒基中安下垫棒棒上不放土者自死一筹土尖垒起様子有添无减捶者若将棒于顶上按实即筭输一筹毬上毬飜杖橛儿皮防儿砖角等不放干土索窝者自死一筹诸杂巧捶皮面打着毬儿者皆是活毬若是本分着毬者谓之上棒死毬也】矜能丧善【有等人说捶丸时只自髙强打处便嬴未甞有输及到场上口中说得精细手拙不能应口一筹不展全场输了俚语云髙者不说说者不髙是也】方欺茍瞒【有等人上引着十余伴当将一般顔色毬儿打在死处却放一个在好处做活毬又去打行处带踏子在死处踢在活处俟人眼不见把他人毬儿踢在死处小厮每蹅在土里然后拿死毬如此者真可耻也】挂窝住傍致疑成隙【凡棒柄窝上横过抹着毬儿筭挂窝抹不着筭上毬儿打在住处傍邉上画记定教人逺看不要到根前本不那动教人猜疑遂成嫌隙】因人上画【毬儿被人踢动只教本人上画若是自家上画死了毬儿】正赛诡随【今人口巧手拙但打得诡随不得正赛之规度怎争胜负心懵懂性刚燥强辩不伏自害惶恐俚语云有智嬴无智输只此是也】览而记之神斯防矣【熟看此书自然捶击得法众皆敬服岂不快哉】
　　审时章第三
　　作有时【天朗气清恵风和畅饫饱之余心无所碍取择良友三三五五于园林清胜之处依法捶击风雨隂晦大寒大暑不与也】乐有节【议定会数或五或七会满为止惟在和血胍养性情涤烦襟消饮食而已勿为荒逸○乐音洛】有时则事不废【知时为嬉则不误事】有节则志不妨【既不荒逸志不邪矣】无时无节则事废而志妨有时有节则身安而志逸【不得其时则荒废政亊伤气动志得其时则心平气和志自乐矣】
　　因地章第四
　　地形有平者有凸者有凹者有峻者有仰者有阻者有妨者有迎者有里者有外者【诸形絶无曰平背曰凸中低曰凹势颇曰峻之上曰仰前隔曰阻后碍曰妨可反曰迎左髙曰里右髙曰外】平者勿失【地形平则众皆可及我既及家众若失家则败】凸者有取【形如背难从中行必观左右形势而取用】凹者有行【两髙中低可从中行到家不难】峻者欲缓【毬住峻坡窝在坡下不可力击轻缓击之】仰者欲及【窝在上毬在下不到则不能上必使到窝邉落也】阻者欲越【窝与毬相隔必髙超可至】妨者欲巧【后既有碍难于运棒当取地形对棒端正】迎者勿及【窝后有墙壁或木石者不可定至窝邉落恐迎回无功】里者里之【吾左髙窝在右当反里之就其势】外者外之【吾右髙窝在左当反外之就其势】立飞者囊【扑棒单手盛于革囊也】行蹲者【撺棒杓棒盛于提蓝也】所称既备无不胜矣【凡称心之棒既全有已如此者无有不胜之道也○称去声】
　　择利章第五
　　土有坚者有坌者有燥者有湿者【地之形也】坚者损之【土硬毬难止力大则逺故减力而击之】坌者益之【土松毬难行故加力击之】燥者湿者随形处之【观土燥湿随地宜而击○处上声】因地之利制胜之道也【得地利之宜亦取胜之一端也】
　　定基章第六
　　基纵不盈尺横亦不盈尺【纵长也横濶也皆不满一尺也○纵平声】择地而处之【拣好地画基○处上声】直向而画之【直对窝也】瓦砾则除之【若有瓦砾草木等物除毕然后画基】权弯者利陷【船様棒不利剑脊基偏利碟様基】权直者利凸【棒直不利碟様基偏利剑脊基】作基不左立【假如向南击毬画基者不得居西可居东】丸不处基外【毬安在基外者败○处上声】权不击基【画毕及未画不可基内试棒】足不踏基手不拭基无易基【恐利他也】无毁基【禁恶徒也】后碍家傍不处基【后碍损棒难运窝傍复来难为○处上声】不践家傍恐有作也【窝邉周围五尺内不许人行恐凶恶之徒埇土阻毬作坑陷毬窝邉行者同班皆输】故动复择基两反不许作【倘有同班一毬在左一毬在右所住难为彼同类者故为不得已而动之动已复拣好基如此者将动毬人来徃两遭不许击毬】此御奸之术也【禁虚诈奸恶之法也】
　　取友章第七
　　恭必泰【恭敬者必安详】浮必乱【轻浮者必争乱】泰者善之徒【君子也】乱者恶之徒【小人也】君子小人其争也不同其朋也有异【君子小人其志不同在人识察之也】君子之争艺髙而服众【技艺髙人自服】小人之争竒诈而谋利【技艺低以诈取利】是故防朋必以君子而逺小人也【必进君子退小人○逺去声】昔楚庄王为匏居之台宴者相者赞者而皆贤者伍举称之【称其能防贤人也】灵王为章华之台宴者相者赞者皆非贤者伍举谏之【谏其不得贤人也○相去声】捶丸会朋不可不慎也【捶丸虽为聚娱憸佞之人不可与同乐也君子慎之】
　　正仪章第八
　　斸塲建旗【毬场上斸成了窝立彩色旗儿】合众同乐【合聚捶丸之人相与同乐○乐音洛】恪慎其仪各事其事【各人谨守进退各去闗牌领筹】奔竞躁逸【争取筹棒口逞手】号呶諠哗【在场闹噪叫嚣】比于败群不可与也【如此之人不循规矩是如败群搅众即逐去之】有斐君子其仪不忒【如有文质君子依守规式自有容仪不至差矣】安如闲如【容止安详】夭如申如周旋闲雅【转旋动作夭夭申申如也】不劳神于极以畅四肢【不太任力至于疲乏但要得四体血胍和畅而已】非手之舞之足之蹈之耶【所以怡恱性情使自娱乐也】
　　置序章第九
　　初击者择基而安【头棒安基】其次随处而作【二棒随毬住处便击不许安基安则败】其次择基谓之强【三棒安基者强梁之徒也】初击不容谓之阻【头棒不许人安基是阻人能也】强阻者君子恶之小人作之【强阻之辈君子不恱小人为能】基既处已总投于地以次行列取而安之【取毬安于基内也○处上声行音杭】逺者先近者后左者先右者后【离窝逺者先击若头棒者左邉先击】所以置先后之序也【此乃定先后之法也】
　　试艺章第十
　　权【权者所持之棒也故以棒为操之权】有立者【撺当立而运十数为全副八数为中副其次为小副飞者立者次及十棒不可改制行者不可使飞飞者不可使行朴棒单手者当立运者也】蹲者【今人曰减膝是也杓棒鹰嘴当蹲】行者【撺棒是也】飞者【扑棒单手杓棒是也】逺者立近者蹲【随宜用力也】无阻则行有阻则飞【随宜用棒】行者不蹲【撺棒不减膝】飞者随宜【扑棒单手当立杓棒鹰嘴当蹲】有阻不定行无阻不定飞有阻多飞无阻多行【随宜斟酌用棒务在取中】返此则迷【若执定一端取中难矣】是以持欲固【持棒也】运欲和【使力得中】无低昻【不起身疾也】无空权【二手皆当有棒也○空去声】心手相对古之法也【运棒时手对心】
　　记止章第十一
　　丸至之所【毬所住处也】当以杖画【记其止也】勿前勿后勿左勿逺【恐彼有所利也】唯画于右可去寸许长亦相比【定法也】凡动于我【或毬撞或衣动或足动或手动或棒动或他物动毬也】令安画首【令彼动我毬者代我安于初所画之前头】勿逺勿后【恐彼得利】彼乃为败【彼既动我毬彼毬已击则不用未击则不许击也】我若无画彼虽为败吾亦任去不可复位【若我初无画彼动我毬则任我毬之所徃不可反回复安本处彼虽为输恐我亦不得其利故也】相去分厘【两毬相离也】及有妨阻【今人谓之子】无复动移【两毬相并及有子俱不可动若动者为输】中身为败复从我击【我毬着他人身者他人为败取我之毬再复击之不击亦从我心○中去声】
　　制财章第十二
　　富不出防财【富厚者不吝赛】贫不出重货【贫薄者不倍偿】富出防财则耻贫出重货则竭【量力而为之可也】智者有方财不絶【捶击有法故得常胜所以财不尽也】愚者无方将恐竭【捶击无法所以常负财不足用也】不絶者必胜之基【财不絶则心安故胜】将竭者必败之道【财将尽心不安愈怯愈输也】
　　衍数章第十三
