<!-- { "loadSidebar": true } -->
　　风气动　动归乘轩　动藏受种　动生机
　　动长风　　动育源　动止戒　动杀虐
　　火气长　长归从师　长藏从夫　长生志
　　长动丽　长育违道　长止平　长杀顺性
　　水气育　育归流　　育藏海　　育生爱
　　育动渔　　育长苗　育止养　育杀傗
　　山气止　止归约　　止藏渊　　止生貌
　　止动济　止长植物　止育润　止杀寛宥
　　金气杀　杀归尸　　杀藏墓　　杀生无忍
　　杀动干戈　杀长战　杀育无伤　杀止动
　　形坟
　　地皇轩辕氏
　　乾坤易
　　干形天　　地天降气　日天中道　月天夜明山天曲上　川天曲下　云天成阴　气天习
　　坤形地　　天地圆丘　日地圜宫　月地斜曲山地险径　川地广平　云地高林　气地下湿
　　阳形日　　天日昭明　地日景随　月日从朔山日沈西　川日流光　云日蔽霠　气日昬蔀
　　阴形月　　天月淫　　地月伏辉　日月代明山月升腾　川月东浮　云月藏宫　气月防阴
　　土形山　　天山岳　　地山磐石　日山危峰月山斜巅　川山岛　　云山岫　　气山岩
　　水形川　　天川汉　　地川河　　日川湖
　　月川曲池　山川涧　　云川溪　　气川泉
　　雨形云　　天云祥　　地云黄霙　日云赤昙月云素雯　山云叠峰　川云流　气云散彩
　　风形气　天气垂氤　　地气腾氲　　日气昼围月气夜圆　山气笼烟　川气浮光　云气流霞




　　易飞候【京房】
　　鼠舞国门厥咎亡鼠舞于庭厥咎诛死
　　四方常有大云五色具其下贤人隐靑云润泽蔽日在西北为举贤良
　　正月有偃月必有嘉王
　　凡日食背于晦朔不于晦朔食者名曰薄主人民有灾患也
　　视四方常有靑云主丰
　　云在西南为举士
　　春冬干王不周风用事人君当兴边兵治城郭行刑断狱讼缮宫殿
　　何以知圣人隐也风淸明其来长乆不动摇物此有龙德在下也
　　凡候雨以晦朔望云汉四塞者皆当雨如斗牛彘当雨暴有异云如水牛不三日大雨黑云如群羊奔如飞鸟五日必雨云如浮舡皆雨北斗独有云不五日大雨四望见靑白云名曰天寒之云雨征苍黑云细如杼轴蔽日月五日必雨云如两人提鼓持桴皆为暴雨太平之时十日一雨凡岁三十六雨此休征时若之应有云大如车盖十余此阳火之气必暑有暍者












　　易洞林【阙名】
　　郭璞避难至新息有人以茱萸令璞射之璞曰子如小铃含珠搆支言之是茱萸
　　太子洗马荀子冀家中以龙铜魁作食歘鸣李尤羮魁铭曰羊羮不徧驷马长驱
　　丞相从事中郎王文英家枕自作声
　　曲阿令赵元瞻儿字虎舒从吾学卜自求蓍作卦见吾有盛艾小陵龟欲得之不与语之曰当作卦相为致此物合自来复数曰果有一龟入廏虎舒后见吾言偶有一物试可占之若得当再拜输一好角弓即便作卦曰案卦之是为龟虎舒奉弓起再拜
　　郭璞为左尉周恭卜云君堕马伤头尉后乘马行黄昏坂下有犊车触马马惊头打石上流血殆死
　　日为流珠靑龙之俱
　　东夷之人以牛骨占事呈示吉凶无往不中牛非含智之物骨有若此之効
　　赵朔善占卦气客有卜田者得履之四朔曰子归笠有逸豚已而果然














　　易稽览图【阙名】
　　太平时阴阳和风雨咸同海内不偏地有险易故风有迟疾虽太平之政犹有不能均同也唯平均乃不鸣条降阴为雨降阴之雨润而不破块
　　夏至后三十日极温夏至景风至蝉始鸣螳蜋生夏至之后三十日极热
　　冬至之后三十日极寒
　　阴阳和合为电辉辉也其光长
　　日春行东方靑道曰东陆
　　夏日月行东南赤道曰南陆
　　天有十二分以日月之所也
　　日者阳德之母也
　　天地开辟五纬各在其方至伏羲氏乃合故歴以为元阴宅以日竒阳宅以月耦阴宅先内男子当令竒阳宅内女子当令耦乃吉阴宅内男子三人阳宅内女子二人
　　易川灵图【阙名】
　　帝者天号也德配天地不私公位称之曰帝天子者继天治物改正一统各得其宜父天母地以养生人至尊之号也大君者君人之盛也
　　灵蓍四十九茎下有千岁守之
　　宓牺作易无书以画事
　　黄气抱日辅臣纳忠德至于天日抱戴
　　吐珠于泽谁能不含
　　至德之萌日月若连璧
　　至德之萌五星若贯珠
　　圣人受命瑞应先于河瑞应之至圣人杀龙龙不可杀皆感气君子得众人之助瑞应先见于陆瑞应之至君子发蛇蛇不如龙陆不如河
　　蚕阳者火火恶水故食不饮桑者土之液木生火故蚕以三月叶类防精合相食
　　建曰始五际而八节通卯酉之际为革政午亥之际为革命
　　阳气出于东北入于西北发于孟春毕于孟冬














　　易通卦验【阙名】
　　震东方也立春春分日靑气出直震此正气也气出右物半死气出左蛟龙出震气不出则岁中少雷万物不实人民疾热
　　离南方也夏至日中赤气出直离此正气也气出右万物半死气出左赤地千里
　　遂皇始出握机矩表计实其刻白苍牙通灵昌之成孔演命明道经羲作易仲命德纪衡周文增通八八之节转序三百八十四爻以系王命之瑞故正其本而万物理失之毫厘差以千里
　　人君冬至日使八能之士鼓黄钟之瑟瑟用槐木长八尺一寸夏至日瑟用桑木长五尺七寸
　　鹊者阳鸟先物而动先事而应见于木风之象
　　夏至小暑伯劳鸣搏劳性好单栖其飞其声嗅嗅夏至应阴而鸣冬至而止
　　仲夏之月反舌无声反舌有声佞人在侧
　　惊蛰大壮初九桃始华不华仓库多火
　　冬至初阳云出箕如树木之状














　　尚书旋玑钤【阙名】
　　上淸下浊号曰天地
　　禹开龙门导积石出珪出刻曰延喜王受德天锡佩少室之山大竹堪为釜甑
　　有神人名石年苍色大眉戴玉理驾六龙出地辅号皇神农始立地形甄度四海东西九十万里南北八十一万里
　　人皇氏九头驾六羽乘云车出谷口分九州
　　在政不私公位称之曰帝
　　帝者天号王者人称天有五帝以立名人有三王以正度天子爵称也皇者煌煌也
　　天子之尊也神精与天地通血气含五帝精天爱之子也
　　冬至阴云郡寒有云迎日者来岁大美此并圣德光被上感天心请付有司以彰嘉瑞从之
　　房为明堂主布政参为大辰主斩刈兼此二者故圣王重齿为表















　　尚书帝命期【阙名】
　　桀失玉镜用其噬兽
　　桀无道夏出霜
　　有人大口两耳参漏足文履已首戴钩铃胸怀玉斗分别九州随山濬川任土作贡
　　天道无适莫常传其贤者
　　禹白帝精以星感修已山行见流星意感栗然生姒戎文禹
　　桀失其玉镜用其噬虎
　　夏桀无道杀伐龙逢纪灭皇图坏乱歴纪残贼天下贤人遁逃淫色嫚易不事祖宗
　　贼起蜚卵生虎
　　有人雄起戴玉英祈旦失籥亡其金虎东南纷纷注精起
　　虞舜圣在侧陋无耀显都握石椎怀神珠
　　秦失金镜鱼目入珠
　　卯金出轸握命孔符
　　春鸟星昏中以种稷夏火星昏中以种黍菽














　　尚书考灵耀【阙名】
　　通天文者明审地里者昌明者天之时也昌者地之财也明王之治凤凰下之
　　地有四游冬至地上行北而西三万里夏至地下行南而东三万里春秋二分是其中矣地常动移而人不知譬如人在大舟中闭牖而坐舟行不觉也
　　从上临下八万里天以圆覆地以方载
　　晦而月见西方谓之朓朔而月见东方谓之侧匿秦王政以白璧沈河有黑头公从河中出呼政曰祖龙来授天宝开中有尺二玉牍
　　五百载圣纪符
　　五星若编珠旋玑中星星调则风雨时
　　日旁气白者为虹
　　火星为夏期专阳相同精感符
　　虚星为秋候昴为冬期阴气相佐德乃不邪子助母收合子符
　　桑木者箕星之精木虫食叶为文章人食之老翁为小童














　　尚书中候【阙名】
　　尧沈璧于河白云起回风摇落
　　帝尧即政景星出翼
　　尧即政七十载凤凰止庭巢阿阁讙树
　　周天子发渡孟津火自上复于下至于王屋流为乌其色赤其声魄云
　　周公归政于成王太平制礼鸾凤见
　　天乙在亳诸邻国襁负归德东观于洛习礼尧坛降三分沈璧退立荣光不起黄鱼双跃出济于坛黑乌以雄随鱼亦止化为黒玉赤勒曰精天乙受神福伐桀克三年天下悉合
　　成王观于洛河沈璧礼毕王退俟至于日昧荣光并出幕河靑云浮洛
　　醴甘也取名醴酒尧只德匪懈醴泉出文命盛德俊义在官醴泉出山
　　秦穆公出狩至于咸阳日稷庚午天震大雷有火下化为白雀衔箓丹书集于公车公俯取其书言缪公之霸也讫胡亥秦家世事














　　诗含神雾【阙名】
　　诗者诚为天地之心君德之祖百福之宗万物之户也治世之音温以裕其政平乱世之音怨以怒其政诗道然也
　　曹地处季夏之位土地劲急音中征其声淸以急是也日月扬光者人君之象也风云列势者将帅之气也声容具之
　　上以风化下下以风刺上主文而谲谏言之者无罪闻之者足以戒
　　德化充塞照润八防则鸾臻也
　　含始吞赤珠刻曰玉英生汉皇后赤龙感女娲刘季兴也
　　古之火正或食于心或食于咮以出内火故咮为鹑火心为大火
　　菖蒲益聪茱萸耐老
　　郁金十叶为贯百二十叶采以煮之为鬯合芳物酿之以降神
　　雷震百里去相附近














　　诗纪歴枢【阙名】
　　箕为天口主出气尾为逃臣贤者叛十二诸侯列于庭天霜树落叶而鸿鴈南飞
　　立秋促织鸣女工急促之候也
　　凡黍为酒阳据阴力能动故以麴酿黍为酒
　　阴阳之防一岁再遇于南方者以中夏遇于北方者以中冬
　　王者受命必先祭天乃行王事诗曰济济辟王左右奉璋此文王之郊也
　　诗无达话易无达言春秋无达辞
　　古者劒在左刀在右钩在前
　　彼茁者葭一发五豝孟春兽肥草短之候也
　　蟋蟀在堂流火西也
　　蒹葭秋水其思凉犹秦西气之变乎
　　圣人事明义以炤燿其所闇故民不陷诗云示我显德行
　　梅柳惊春羊牛来暮















　　春秋元命苞【阙名】
　　天不足西北阳极于九故天周九九八十一万里天如鸡子天大地小表里有水地各承气而立载水而浮天转如车毂之过
　　地者易也言万物怀任交易变化也自东极至于西极五亿十万九千八百八步
　　危东六星两两而北曰司空主水金守之天下忧水也木之为言触也气动跃也
　　水之为言演也阴化淖濡流施潜行也故其立字两人交一以中出者为水一者数之始两人譬男女言阴阳交物以一起也
　　水者天地之包幕五行之始焉万物之所由生元气之津液也
