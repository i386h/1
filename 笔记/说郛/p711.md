<!-- { "loadSidebar": true } -->
　　候日始出日正中有云覆日而四方有云黒者大雨青者小雨
　　四方有云如羊猪雨立至
　　四方北斗中有云后五日大雨
　　四方斗中无云唯河中有云三枚相连状如浴猪三日大雨
　　以丙丁辰之日四方无云唯汉中有者六十日风雨如常
　　以六甲之日平旦清明东向望日始出时如日上有直云大小贯日中青者以甲乙日雨赤者以丙丁日雨白者以庚辛日雨黒者以壬癸日雨黄者以戊巳日雨六甲日四方云皆合者即雨
　　【缺】　方雨时视云有五色黒赤并见者即止

　　水衡记【阙名】
　　淩解水
　　黄河正月水名
　　桃花水
　　二月三月水名
　　麦黄水
　　四月水名
　　苽蔓水
　　五月苽延蔓故以名
　　矾山水
　　六月水名
　　荻苖水
　　七月八月菼花故以名
　　登髙水
　　九月水名
　　复槽水
　　十月水落复故道
　　过淩水
　　十一月十二月水断氷结

　　峡船志【王周】
　　峡山之船与下之船大抵观浮叶而为之其状有难执而为用者或状殊而用一或状同而名异皆有谓也下之船有樯有五两有防所以使风也尾有柁傍有棚上者以其山曲水急下有石皆不可用也状直如艣前后各一者谓之稍船之斜正欹侧为船之司命者稍类柁其状殊而船之便于事者悉不如稍作稍诗艣桨桡棹防使其进而无退利涉川泽为船之陈力者艣防桨类其状同而异名也在船有力悉不如艣作艣诗峡水湍浚激石忽发者谓之濆沲洑而湤者谓之脑岸石壁立濆之忽作篙力难制以其木之坚韧竿直防其首以竹纳防之者谓之戙竹为而勾其戙者谓之纳为船之良辅者戙与篙状殊而用一也在船独出悉不如戙作戙诗岩石如齿非麻枲纫绳之为前牵取竹之筋者破而用枲为纫以续之以备其牵者谓之百丈系其船首者谓之阳纽牵之者击鼔以号令之人声滩声乱无以相接所以节动止进退牵之防碍者谓之下纬济其不通为船之先进者枲与竹状殊而用一也在船先容悉不如百丈作百丈诗噫古人观物因事为志者甚多也予祗命宪局防泝巴賨抵瞿唐耳目熟于长年三老辈矣船具之于船有力者作诗以称之庶防鲁望茶经者也俾系其末

　　水经卷上【桑钦撰】
　　河水
　　昆仑墟在西北去嵩髙五万里地之中也其髙万一千里河水出其东北陬屈从其东南流入于渤海又出海外南至积石山下有石门河水冐以西南流河水又南入葱岭山河水又西迳賔国北河水又西迳月氐国南又西迳安息南河水与蜺罗跂禘水同注雷翥海又西迳四大塔北又西迳陀卫国北河水又东迳皮山国北其一源出于阗国南山北流与葱岭河合东注蒲昌海河水又东与于阗河合又西北流注于河南河又东迳于阗北南河又东北迳扜弥国北南河又东迳且末国北北河又东北流分为二水枝流出焉北河自踈勒迳流南河之北北河又东迳莎车国南北河之东南迳温宿国北河又东迳姑墨国南河水又东迳注賔城南又东迳楼兰城南而东注河水又东注于泑海又东入塞过敦煌酒泉张掖郡南河水又自东河曲迳西海郡南河水又东迳允川而歴大榆小榆谷北又东过陇西河关县北洮水从东南来流注之河水又东北流入西卑郡界左合二川南流入河又东北济川水注之河水东又迳浇河故城北河水又东北迳黄川城河水又东迳石城南左合北谷水河水又东北迳黄河城南河水又东北迳广违城北又合乌头川水河水又东迳邯川城南河水又东临津谿水注之河水又东迳津城西北白土城南河水又东左防白土川水河水又东北防两川右合二水河水又东得野亭南河水又东歴鳯林北河水又东与漓水合河水又迳左南城南大河又东迳赤岸北河水又东洮水注之又东过金城允吾县北河水又东迳石城南又东过榆中县北又东过天水北界又北过武威媪围县东北又东北过天水勇士县北又东北过安定北界麦田山河水东北流迳安定祖厉县故城西北河水又东北迳麦田城西又北与麦田泉水合河水又东北迳麦田山西河水又东北迳于黒城北又东北髙平川水注之河水又东北迳眴卷县故城西河水又北过北地富平县西河水又北迳富平县故城西河水又北薄骨律镇城河水又迳典农城东河水又北迳典农城东河水又东北迳廉县故城东河水又与北枝津河水又东北迳浑懐鄣西河水又东北歴石崖山西又北过朔方临戎县西河水又北迳临戎县故城西河水又北有枝渠东出谓之铜口东迳沃野故城南河水又北屈而为南河出焉河水又北迆西溢于窳浑县故城东河水又屈而东流为北河东迳髙阙南河水自临河县东迳阳山南河水又南迳马隂山西河水又东南迳朔方县故城东北河水自朔方东转迳渠捜县故城北河水又东迳成宜县故城南河水又东迳原亭城南河水又东迳宜梁县之故城南河水又东迳稒阳城南又东过临沃县南河水又东枝津出焉河水又东流石门水南注之河水又东迳稒阳县故城南河水又东迳塞泉城南而东注又东过云中桢陵县南又东过沙南县北从县东屈南过沙陵县西河水屈而流白渠水注之河水南入桢陵县西北又南过赤城东又南过定襄桐过县西河水于二县之间济有君子之名河水又东南左合一水河水又南树頽水注之河水又南大罗水注之河水又左得湳水口又南过西河圁【音银】阳县东河水又东端水入焉河水又南诸次之水入焉河水又南汤水注之又南离石县西奢延水注之河水又南陵水注之河水又南得离石水口又南过中阳县西又南过土军县西河水又南合契水河水又南得大蛇水河水又南又纳辱水又南过上郡髙奴县东河水又南蒲川石楼山南迳蒲城东河水又南过河东北屈县西河水又南得鲤鱼河水又南羊求水入焉河水又南为采桑津又南过皮氏县西河水又南合蒲水河水又南迳丹水西南河水又南黒水注之河水又南至崿谷傍河水又南洛水自猎山枝分东东南注于河又南出龙门口汾水从东来注之河水又南右合畅谷水河水又南迳梁山原东河水又南崌谷水注之河水又南右
<子部,杂家类,杂纂之属,说郛,卷一百八下>合陶渠水河水又西徐水注之河水又南迳子夏石室又南过汾隂县西河水又迳郃阳城东河水又南迳陶城西又南过蒲坂县西河水又南迳雷首山西又南涑水注之又南至华隂潼闗渭水从西来注之河水歴船司空与渭水防河水又东北玉涧水注之河水又东迳阌乡侯河东与全鸠涧水合又东过河北县南河水又东永乐涧水注之河水自河北城南东迳芮城河水又防槃涧河水又东迳湖县故城北河水又东合柏谷水河水又东右合门水又东过陜县北又西迳陜县故城南又东过大阳县南河水又东迳大阳县故城南河水又东沙涧水注之又东过砥柱间河之右则崤水注之河水又东千崤之水注焉又东过平隂县北又东至邓清水从西北来注之河水又东与教水合河水又与畛水合河水又东合庸庸之水河水又东迳平隂县北河水西防濝水【一作右防】河水又东过平隂县北湛水从北来注之河水又东迳河阳县故城南河水又迳临平亭北河水又东迳洛阳县北河水又东迳平县故城北河水又东溴水入焉又东沛水注焉又东过巩县北洛水从县西北流注之又东过成臯县北济水从北来注之河水又迳黄马坂北河水又东迳旋门坂北河水东迳成臯大伾山下河水南对玉门河水又东合汜水河水又东迳板城北河水又东迳五龙坞北又东过荥阳县蒗荡渠出焉河水又东北迳卷之扈亭北河水又东迳八激堤北河水又东迳卷县北河水又东北迳赤岸固北而东北注之又东北过武徳县东沁水从之东至酸县西濮水东出焉河水又东北通谓之延津河水又迳东燕县故城北则有济水自北来注之河水又东淇水入焉又东迳遮害亭南河水又东右迳滑台城又东北过黎阳县南河水自津东北迳凉城县河水又东北迳伍子胥庙南河水又东北为长寿津故渎东北迳戚城西故渎又迳繁阳县故城东北迳隂安县故城西故渎又东北迳昌乐县故城东故渎又东北迳平邑郭西又东北迳元城县故城西北而至沙丘堰至于丈陆北播为九河河之故渎自沙丘堰南分屯氏河出焉河水故渎东北迳发干县北城西又屈迳其北大河故渎又东迳贝丘县故城南大河故渎又东迳甘陵县故城南大河故渎又东迳平原县故城西而北絶屯氏三渎北迳绎幕县故城东北西流迳平原鬲县故城西大河故渎又北迳脩县故城东又北迳安陵县西大河故渎北出为屯氏河迳馆陶县东东北出左渎又北迳经城东缭城西又迳南宫县西北注绛渎右渎又东北迳广宗县故城南又东北迳界城亭北又东北迳长乐郡武彊县故城东又东北迳广川县与水故道合又东北迳广川县故城西又东迳棘津亭南张甲故渎又东北至脩县东防清河屯氏别河东枝津出焉东迳信成城南又东迳青阳县故城南清河郡北又东北迳陵乡南又东北迳东武城县故城南又东北迳东阳县故城南屯氏别渎又东北迳清河郡南又东北迳清河故城西屯氏别河北渎东迳绎幕县故城南东邑大河故渎又东北迳平原县枝津北出至安陵县遂絶屯氏别河北渎又东北迳重平县故城南屯氏别河北渎又东入阳信县今无水又东为咸河东北流迳阳信县故城北屯氏别河南渎自平原东絶大河故渎又迳平原县故城北东北枝津又出东北至安徳县界东防商河屯氏别河南渎又东北于平原界又有枝渠右出至安徳县遂絶屯氏别河南渎自平原城北首受大河故渎东出亦通谓之笃马河东北迳安徳县故城西又东北迳临齐城南始又屈迳其城东故渎广四十步又东北迳重丘县故城西又东北迳西平昌县故城北又迳般县故城北东迳乐陵县故城北又东北迳阳信县故城南东北入海屯氏河故渎自别河东迳甘陵之信乡县故城南屯氏故渎又东迳甘陵县故城北迳灵县北又东北迳鄃县与鸣犊河故渎合上承大河故渎于灵县南东北迳灵县东东入鄃县而北合屯氏渎又东北右过卫国县南又东北过濮阳县北瓠子河出焉河水东迳铁丘南河水东北流而迳濮阳县北为濮阳津河水又东北迳卫国县南东为郭口津河水又东迳鄄城县北【一作国名】河水又东北迳范县之秦亭西河水又东北迳委粟津左防浮水故渎故渎东絶大河故渎东迳五鹿之野浮水故渎又东南迳国邑又东迳卫国县故城南古斟灌浮水故渎又东迳河牧城而东北出又东北入东武阳县东入河又有漯水出焉河水又东迳武阳县东范县西而东北流也又东北过东阿县北河水于范县东北流为仓亭津河水又歴柯泽迳东阿县故城西而东北出流注又东北过茌平县西河自邓里渠东北迳昌乡亭北迳碻磝城西河水又与邓里渠水上承大河于东阿县西东迳东阿县故城北又东北迳临邑县与将渠合又北迳茌平县东临邑县故城西北流入于河河水又东北流迳四渎津又东北过髙唐县界
　　漯水
