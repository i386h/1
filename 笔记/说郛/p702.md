<!-- { "loadSidebar": true } -->
　　扬雄曰鸤鸠戴胜生树穴中不巢生尔雅曰鹡鸰戴鵀鵀即首上胜也头上尾起故曰戴胜而农事方起此鸟飞鸣于桑间云五谷可布种也故曰布谷月令曰戴胜降于桑一名桑鸠仲春鹰所化也
　　亦曰鴶鵴
　　鸣自呼
　　亦曰获谷
　　江东呼为获谷见扬雄方言
　　春耕也
　　云此鸟鸣时耕事方作农人以为
　　仓鹒黧黄黄鸟也
　　今谓之黄莺黄鹂是也野民曰黄栗畱语声啭耳其色黧黒而黄故名黧黄诗云黄鸟以色呼也
　　亦曰楚雀
　　北人呼为楚雀
　　亦曰商庚夏蚕也
　　云此鸟鸣时蚕事方兴蚕妇以为对上文也
　　鸡鸴恶【乌路反】其类
　　鸡与山鹊恶其类相值则相搏鸴状类鹊长尾丹觜
　　鸳鸯鸟爱其类
　　鸳鸯匹鸟也鸟鷰也二鸟朝奇而暮偶爱其类也
　　鳱以水言自北而南
　　鳱音鴈随阳鸟也冬适南方集于江干之上故字从干
　　以山言自南而北
　　亦音鴈中春寒尽鴈始北向燕代尚寒犹集于山陆岸谷之间故字从斥
　　鹤以声交而孕
　　雄鸣上风雌承下风则孕
　　鹊以音感而孕
　　鹊干鹊也上下飞鸣则孕
　　白鹢相眂而孕
　　雄雌相视而孕
　　防防睛交而孕
　　状类鳬而足髙相视而睛不转孕而生雏
　　鸐嶲周子规也啼必北向
　　尔雅曰嶲周瓯越间曰怨鸟夜啼达旦血渍草木凡鸣皆北向也
　　江介曰子规
　　啼苦则倒悬于树自呼曰谢豹
　　蜀右曰杜宇
　　望帝杜宇者盖天精也李膺蜀志曰望帝称王于蜀时荆州有一人化从井中出名曰鼈灵于楚身死尸反泝流上至汶山之阳忽复生乃见望帝立以为相其后巫山龙鬬壅江不流蜀民垫溺鼈灵乃凿巫山开三峡降丘宅土人得陆居蜀人住江南住城北始立木栅周三十里令鼈灵为刺史号曰西州后数嵗望帝以其功髙禅位于鼈灵号曰开明氏望帝修道处西山而隐化为杜防鸟或云化为杜宇鸟亦曰子规鸟至春则啼闻者凄恻
　　随阳越雉鹧鸪也飞必南翥
　　广志云鹧鸪似雌雉飞但徂南不北也
　　晋安曰懐南
　　异物记云鹧鸪白黑成文其鸣自呼象小雉其志懐南不北徂也
　　江左曰遂隐
　　古今注曰南方有鸟名鹧鸪向南飞畏霜露早与暮出稀有时夜栖则以树叶覆其背燕人亦不知有此鸟也
　　鹖毅鸟也毅不知死
　　状类鸡首有冠性敢于鬬死犹不置是不知死也左传鹖冠武士戴之象其勇也
　　鸥信鸟也信不知用
　　鸥水鸟如鸧鹒而小随潮而翔迎浪蔽日曰信鸥鸥之别类羣鸣喈喈优优随大小潮来也食小鱼虾之属虽潮至则翔水向以为信反为鸷鸟所击是知信而不知所以自害也
　　鹬有文而贪
　　鹬状类鷰绀色错出有文色水际伺蚌出喙啄食之反为蚌所持死水中不知所食以为害左传曰聚鹬为冠是也
　　鸢不击而贪
　　鸢鸱也不善搏击贪于攫肉也诗云鸢飞戾天鲍照曰寒鸱吓雏
　　鹈志在水
　　鹈鹕水鸟也似鹗而大喙长尺余颔下有胡如大囊受数升湖中取水以聚羣鱼其竭涸奄取食之一名淘河诗曰维鹈在梁志在水也
　　防志在木
　　尔雅曰防斵木鸟巢木中觜如鸡长数寸常斵树食蠧虫喙振木虫皆动也
　　鸠拙而安
　　鸠鸤鸠也方言云蜀谓之拙鸟不善营巢取鸟巢居之虽拙而安处也雄呼晴雌鸣隂
　　鹪巧而危
　　鹪桃雀也状类黄雀而小燕人谓之巧妇亦谓之女闗东人呼曰巧雀亦谓之巧女喙尖取茅秀为巢防以缣麻若纺绩为巢或一房或二房悬于蒲苇之上枝折巢败巧而不知所托
　　鳬鹜之杂
　　鳬鹜鸭属色不纯正故曰杂矣
　　鹇鹭之洁
　　鹇白鹇似山鸡而色白行止闲暇
　　题鴂鸣而草衰
　　尔雅谓之鵙鵙伯劳也状类鶷鹖而大左传谓之伯赵方言曰孤鸡鸣则草衰
　　泽雉啼而麦齐
　　泽雉如商庚春季之月始鸣麦平陇也
　　风翔则风
　　风禽鸢类越人谓之风伯飞翔则天大风
　　雨舞则雨
　　一足鸟一名商羊字綂曰商羊一名雨天将雨则飞鸣孔子辩之于齐庭也
　　霜蜚则霜
　　鹔鹴鸟名其羽可为裘以辟寒鹔鹴飞则陨霜
　　露翥则露
　　露禽鹤也古今注鹤千载变苍又千载变黑所谓鹤也子野鼓琴鹤来舞露下则鹤鸣也鹤之驯养于家庭者饮露则飞去
　　林鸟朝嘲
　　林鸟朝之将翔也聚而噍啁
　　水鸟夜防山鸟岩栖
　　山岩之鸟多不巢
　　原鸟地处
　　鸟之属是
　　灵鹊兆喜
　　鹊噪则喜生
　　恠鵩塞耳
　　一名休鹠广雅曰江东呼为恠鸟闻之多祸人恶之掩塞耳矣
　　鴽鹑野则义豢则搏
　　月令曰田防化为鴽闗东谓之鹑蜀陇谓之循在田得食鸣相呼夜则羣飞昼则草伏驯养之久见食相搏鬬也
　　水鹜泽则羣扰则逐
　　鹜野鸭也飞止大泽之中羣处既豢扰之恶其族类而相逼逐也
　　鹦鹉摩背而瘖
　　鹦鹉出陇西能言鸟也人以手抚拭其背则瘖痖矣
　　鸲鹆剔舌而语
　　山海经谓之鹆今人育其雏以竹刀剔舌本欲之言语谢尚能作鸲鹆之舞
　　扶老强力
　　古今注云扶老秃鹙也状如鹤大者髙七八尺善与人鬬好防蛇脯羞【一作炙】食之益人气力走及奔马也
　　鹡鸰友悌
　　雀属也尔雅曰鹡鸰雝渠毛诗曰水鸟也大雀髙尺尖尾长喙颈黑青灰色腹下正白飞则鸣行则摇又曰鹡鸰在原兄弟急难鹡鸰共母者飞鸣不相离诗人取以喩兄弟相友之道也
　　宷寮雝雝鸿仪鹭序
　　鸿鴈属大曰鸿小曰鴈飞有行列也鹭白鹭也小不逾大飞有次序百官搢绅之象诗以振鹭比百寮雍容喩朝仪易曰鸿渐于干于磐圣人皆以鸿鹭之羣拟官师也
　　鷃雀啁啁下齐众庶
　　鷃篱鷃也雀属众人之象言多也
　　鹩鹑雄鶛牝庳
　　鹩雀也鹑也二鸟皆雄者足髙雌者足短
　　鸠鵽雌前雄后
　　鸠鸤鸠也鵽大如鸽生闗西为鸟憨急二鸟雌飞则随雌止则止雌常在前也
　　鷇将生子呼母应
　　鸟伏卵将成子鸣于鷇母应之
　　雏既生母呼子应
　　鸟既雏母呼则子应之
　　班鸠辨鵴
　　班次序也凡哺子朝从上下暮从下上他鸟皆否
　　枭鸱害母
　　枭在巢母哺之羽翼成啄母目翔去也
　　舒鴈鸣前后和
　　舒鴈飞成行也雌前呼雄后应也
　　羣栖独警
　　夜栖川泽中千百为羣有一鴈不瞑以警众也
　　覆卵则鹳入水
　　鹳水鸟也伏卵时数入水冷则不取礜石周卵以助暖气故方术家以鹳巢中礜石为真物也
　　鵞月
　　伏月卵则向月取其气助卵也
　　霄鳸司夜行鳸主昼雄翼掩左雌羽掩右
　　尔雅曰鸟雌雄不可别者以翼右掩左雄左掩右雌
　　物食长喙
　　食物之生者皆长喙水鸟之属也
　　谷食短咮
　　鸟食五谷者喙皆短
　　搏则利觜
　　鸟善搏鬬者利觜
　　鸣则引吭
　　善啼鸣颈长也
　　毛协四时
　　春则毛弱夏则稀少而改易秋则刷理冬则更生细毛自温
　　色合五方
　　仓鹰之属以象东方木行朱鸟之属以象南方火行黄鸟之属应土行以象季夏白鹭之属以象西方金行鸟以象北方水行
　　羽物变化转于时令
　　仲春之节鹰化为鸠季春之节田防化为鴽仲秋之节鸠复化为鹰季秋之节雀入大水化为蛤孟冬之节雉入大水化为蜃淮南子曰鼇化为鹑鹑化为鹯鹯化为布谷布糓复为鹞顺节令以变形也
　　乾道始终以成物性
　　生物者干之始成物者干之终随时变化成就万物之性也
　　附宋王楙补禽经说
　　章茂深尝得其妇翁石林所书贺新郎词首曰睡起啼莺语章疑其误颇诘之石林曰老夫尝得之矣流莺不解语啼莺解语见禽经余因求之禽经止一卷不载所着人名自汉七畧隋经籍志唐艺文志本朝崇文书亦皆不载观其洞究物理殆非常人所为观埤雅及诸书述禽经所载而今禽经无之尚数十条如鹤以怨望鸱以贪顾鸡以嗔视鸭以怒睨雀以猜惧燕以狂防莺以喜啭乌以悲啼鸢以饥鸣鹤以洁唳枭以凶呌鸱以愁啸鵞飞则蜮沈鵙鸣则蚓结鹊俯鸣则隂仰鸣则晴陆生之鸟咮多锐而善啄水生之鸟咮多圆而善唼短脚者多伏长脚者多立凡此在今书多所不闻疑禽经非全本此语得之鲍夷白余又观之如鹭目成而受胎鹤影接而懐卵鸳鸯交颈野鹊傅枝此见变化论鹤以声交鹊以意交防防以睛交而孕此见尔雅疏鱼瞰鸡睨鸟无肺胃蜃无臓见崇有论此类甚多皆禽经所当收者鲍夷白谓禽经非后人作
　　肉攫部【叚成式】
　　取鹰法
　　取鹰法七月二十日为上时内地者多塞外者殊少八月上旬为次时八月下旬为下时塞外鹰毕至矣鹰网目方一寸八分纵八十目横五十目以黄蘖和杼汁染之令与地色相类螽虫好食网以蘗防之○有网竿○都杙○呉公○磔竿二一为鹑竿一为鸽竿鸽飞能逺察见鹰常在人前若竦身动盼则随其所视之
　　取木鸡木雀鹞
　　取木鸡木雀鹞网目方二寸纵三十目横十八目凡鸷鸟鶵生而有恵出殻之后即于窠外放巢大鸷恐其堕坠及为日所曝热暍致损乃取带叶树枝挿其巢畔防其坠堕及作隂凉也欲验鶵之大小以所挿之叶为若一日二日其叶虽萎而尚带靑色至六七日其叶微黄十日后枯悴此时雏渐大可取
　　凡禽兽必藏匿形影同于物类也是以虵色逐地茅必赤鹰色随树
　　鹰巢
　　鹰巢一名菆鹰呼菆子者雏鹰也鹰四月一日停放五月上旬防毛入笼防毛先从头起必于平旦过顶至伏鹑则止从颈下过飏毛至尾则止尾根下毛名飏毛其背毛并两翅大翎覆翮及尾毛十二根等并拔之两翅大毛合四十四枝覆翮翎亦四十四枝八月中旬出笼雕角鹰等三月一日停放四月上旬置笼
　　鹘北回鹰过尽停放四月上旬入笼不防毛
　　鹘五月上旬停放六月上旬拔毛入笼
　　凡鸷击等一变为鸽二变为鵧转鸧三变为正鸧自此已后至累变皆为正鸧
　　白鸽
　　白鸽觜爪白者从一变为鴘至累变其白色一定更不改易若觜爪黑者臆前纵理翎尾斑节微微有黄色者一变为鴘则两翅封上及两防之毛间似紫白其余白色不改
　　齐王髙纬武平六年得幽州行台仆射河东潘子光所送白鹘合身如雪色视臆前微微有纵白斑之理理色暧昧如纁觜本之色微带青白向末渐乌其爪亦同于觜蜡胫并作黄白赤是为上品黄麻色一变为鴘其色不甚改易惟臆前纵斑渐阔而短鵧转出后乃至累变背上微加青色臆前纵理转就短细渐加膝上鲜白此为次色
　　青麻色
　　青麻色其变色一同黄麻之鴘此为下品又有罗鸟罗麻【一曰鹘】
　　白兎鹰
　　白兎鹰觜爪白者从一变为鴘乃至累变其白色一定更不改易觜爪黑而微带青白色臆前纵理及翎尾斑节微有黄色者一变背上翅尾微为灰色臆前纵理变为横理变色微漠若无防间仍白至于鴘转已后其灰色微褐而渐渐向白其觜爪极黑体上黄鹊斑色微深者一变为青白鴘鴘转之后乃至累变臆前横理转细则渐为鸧色也
　　齐王高洋天保三年获白兎鹰一聫不知所得之处合身毛羽如雪目色紫爪之本白向末为浅乌之色【一曰目赤色觜爪之本色白】蜡胫并黄当时号为金脚
