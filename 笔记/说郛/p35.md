<!-- { "loadSidebar": true } -->
　　天子得云台之礼则五车均明河行不离其常宋均云天子考察天气若梓愼见星之侵者也所以获福禳灾五车主五谷民灾得福民无饥寒之困五谷星之明以应之河若离常则有决溢之忧则九谷失所植矣昆弟有亲亲之思则钧铃入房宋均云钧铃远房则防濶今昆弟相亲故天相近明其友也
　　王者厚长幼各得其正则房心有德星之应宋均云房心为天子明堂布政之宫长幼厚则政着明房心应之而时也
　　彗在北斗祸大起在三台臣害至在太微君害至在天狱诸侯作祸彗行所指其国大恶四彗在月中者君有德天下欣心大丰盛








　　五经折疑【邯战绰】
　　夫笙者法万物始生导达阴阳之气故有长短黄钟之始象法凤皇
　　矢絶于不可追上执防在手制之在人
　　诸侯黼裘以誓田杂羔狐为黼文也
　　鼓所以检乐为群音之长也
　　王者一岁七祭天地仲春后妃郊禖禖亦祭天也明堂在国之阳三里之外七里之内地就阳位也春秋公羊説礼郊及日皆不卜常以正日上丁也鲁于天子并事变礼今成王命鲁使卜从乃郊不从即已下天子也鲁以上辛郊不敢与天子同也
　　谨按周礼説五玉贽自孤卿以下执禽尊卑有差也礼不下庶人工商之无朝仪五经无朝仪五经无説庶人工商有贽
　　礼祭法云天子有祧远庙曰祧将祧而去之故曰祧去祧曰坛去坛曰墠皆藏于祖庙有事则祷无事则止八风杀生以节翺翺















　　五经通义【阙名】
　　郑国有溱洧之水男女聚防讴歌相感
　　玉有五德温润而泽有似于智鋭而不害有似于仁抑而不挠有似于义有瑕于内必见于外有似于信垂之如坠有似于礼
　　月中有与蟾蜍月阴也蟾蜍阳也而与并明阴系于阳也
　　冬至寝兵鼔商旅不行君不听政事又曰冬至阳气萌阴阳交精始成万物气征在下不可动泄王者承天理故率天下静而不扰也
　　夏至阴始动而未达故寝兵鼓不设政事所以助微气之养也
　　冬至阳动于下推阴而上之故大寒于上夏至阴动于下推阳而上之故大热于上故易云日月运行一寒一暑日在牵牛则寒在东井则暑牵牛外宿远人故寒东井内宿近人故温也
　　寒气凝以为霜霜从地升也
　　诸侯冢树柏
　　东夷之乐持矛舞助时之生南夷之乐持羽舞助时之养
　　舞四夷之乐明泽广被四表也东夷之乐曰韎南曰任太宁末又诏阮孚等增益之咸和中乃复置太乐官鸠习遗逸尚未有金石也初荀勗既以新律造三舞次更修正钟磬勗薨事犹不竟元康三年诏其子黄门郎蕃修定
　　吴公卿奏曰烈祖未制乐舞非所以昭德着功夫歌以咏德舞以象事于文武为斌兼秉文武圣德所以彰也受命而王者六乐焉以太一乐天以咸池乐地以肆夏乐人以大夏乐四时以大濩乐五行神明以大武乐六律各象其性而为之制以乐其先祖
　　汤作濩闻其宫声使人温良而寛大闻其商声使人方廉而好义闻其角声使人隐恻而爱人闻其征声使人乐养而好施闻其羽声使人自恭俭而好礼
　　王者所以祭天地何王者父事天母事地故以子道事之祭日以丁与辛何丁者反覆自丁宁辛者当自克辛也
　　王者诸侯所以三年以祫五年以禘何三年一闰天道小备故三年一祫禘皆取未迁庙主合食太祖庙中五岁再闰天道大备故五岁一禘禘者禘也取已迁庙主合食太祖庙中
　　诸侯不得观四方故缺以东南頖天子之学故曰頖宫王者受命而起所以立灵台灵台何以为在于中也国之南附近辟雍依仁宫也灵台制度奈何师説曰积土崇增其高九仞上平无屋高九仞者极阳之数上平无屋望气显著



　　龙鱼河图【阙名】
　　太白之精下为风伯之神主司刑星辰之精下为灵星之神主得土
　　风者天之使也
　　洲在北海中地方三千里去南岸十万里上有芝草涧涧水如蜜味服之长生
　　昆仑山天中柱也
　　蚩尤兄弟八十一人并铜头铁额食沙石
　　高皇摄正总万廷四海归咏治武明文得道治承天精元祚兴隆恊圣灵
　　黄龟负图鳞甲成字从河中出付黄帝令侍臣图写以示天下
　　黄帝摄政蚩尤兄弟八十人并兽身人语铜头铁额食沙石造兵杖威震天下诛杀无道不仁不慈黄帝行天下仰事天而叹天遣女下授黄帝兵信神符而令制伏蚩尤归臣因使鎭兵以制八方
　　流洲在西海中地方三千里上多山川积石名为昆吾石冶其石为铁作剑光明照洞如水精以割玉如土














　　河图括地象【阙名】
　　天有五行地有五岳天有七星地有七表天有八气地有八风天有九道地有九州天有四维地有四渎天有九部八纪地有九州八柱东南神州曰晨土正南卭州曰深土西南戎州曰滔土正西弇州曰开土正中冀州曰白土西北柱州曰肥土北方州曰成土东北咸州曰隐土正东扬州曰信土昆仑山为柱气上通天昆仑者地之中也地下有八柱柱广十万里有三千六百轴互相牵制名山大川孔穴相通
　　天不足西北地不足东南西北为天门东南为地戸天门无上地户无下
　　八极之广东西二亿三万三千里南北二亿三万一千五百里夏禹所治四海内地东西二万八千里南北二万六千里
　　井络纒曜江汉昞灵泉流深远盛为四溃之首
　　竒肱氏能为飞车从风远行
　　有民食桑二十七年而化九年生翼
　　令訾野中有玉虎晨鸣雷圣人感期而兴














　　河图稽命征【阙名】
　　帝刘即位百七十年太阴在庚辰江充诡其变天鸣地坼
　　君急恚怒无云而雨
　　瑶光之星如虹贯日正白感处女于幽房之宫生帝颛顼
　　庆都与赤龙合生帝尧于伊祁
　　女登见大虹意感生舜于姚墟
　　修已见流星意感生帝戎文禹一名文命
　　扶都见白气贯日意感生黑帝子汤
　　太姙梦长人感已生文王
　　怪目勇敢重瞳大口力楚之邦
　　秦距之帝名政虎口日角大目隆鼻长八尺六寸大七围手握兵执矢名祖龙
　　帝刘季日角戴北斗胷背龙眼长七尺八寸明圣而寛仁好任士
　　刘受纪昌光出轸五星聚井
　　大星如虹下流华渚女节气感生白帝朱宣














　　河图稽燿钩【阙名】
　　五星散为五色之彗
　　太白散为天狗主候兵
　　辰星散为枉矢流枉矢所射可诛
　　塡星散为五残主奔亡
　　荧惑散为蚩尤旗主惑乱
　　鎭星散为虹霓主肉淫又霓者气也起在日侧其色靑赤白黄
　　十月立冬为节者冬终也立冬之时万物终成为节名小雪为中者气序转寒雨变成雪故以小雪为中也狗三月而生阳主于三故狗各高三尺
　　七九六十三阳气通故斗运狗三月而生
　　百世之后地高天下不风不雨不寒不暑民复食土皆知其母不知其父如此千岁之后而天可倚杵汹汹隆隆曾莫知其始终
　　王者封泰山禅梁父易姓奉度继兴崇功者七十二君
　　河图始开图【阙名】
　　黄帝问风后曰余欲知河之始开风后曰河凡有五皆始开乎昆仑之墟
　　黄帝名轩北斗黄帝之精母地只之女附宝之郊野大电绕斗枢星耀感附宝生轩胷文曰黄帝子
　　帝命伯禹曰告汝九术五胜之常可以克之汝能从之汝师徒将兴
　　伏羲禅于伯牛错木作火
　　孔甲见逢氏抱小女妺喜帝孔甲悦之以为太子履癸妃
　　伏羲氏以木德王天下之人未有宅室未有水火之和于是乃仰观天文俯察地理始画八卦定天地之位分阴阳之数推列三光建分八节以文应瑞凡二十四消息祸福以制吉凶
　　黄帝修德立义天下大治乃召天老而问焉余梦见两龙挺白图即帝以授余于河之都
　　天地开辟元歴名月首甲子冬首日月五星俱起牵牛















　　洛书甄耀度【阙名】
　　周天三百六十五度四分度之一夫一度为千九百三十二里则天地相去六十七万八千五百里
　　黄帝曰凡人生一日天帝赐算三万六千又赐纪二千圣人得三万六千七百二十凡人得三万六千一纪主一岁圣人加七百二十
　　天之东西南北极各有铜头铁颡兵长三十万丈三千亿万人
　　千岁之后天可倚杵
　　元气无形匈匈隆隆偃者为地伏者为天
　　嶓冡山上为狼星武开山为地门上为天髙星主囹圄荆山为地雌上为轩辕星大别为地理以天合地以通三危山在鸟鼠之西南上为天苑星政山在昆仑东南为地乳上为天糜星汶山之地为井络帝以防昌神以建福上为天井星桐柏为地穴鸟鼠同穴山之干也上为掩毕星熊耳山地门也精上为毕附星耳
　　月者阴之精地之理















　　遁甲开山图【阙名】
　　有巨灵者偏得元神之道故与元气一时生混沌女狄暮汲石纽山下泉水中得月精如鸡子爱而含之不觉而吞遂有娠十四月生夏禹
　　辽东有襄平山多饶鬼目之菜生而有神虎龙蛇大鱼守之云气覆之食之令人不饥
　　霍山南岳有云师雨虎
　　五龙受爰皇后君也兄弟四人皆人面龙身长曰角龙木仙也次曰羽龙水仙也父曰宫龙土仙也父子同得仙治在五方今五行之神也
　　卢氏山宜五谷可以避水灾因山以名县
　　帝少昊死葬云阳山
　　天皇被迹在柱州昆仑山下
　　石楼山在琅琊昔有巢氏治此山南
　　仇夷山西絶孤立太昊之治伏羲生处
　　女娲氏没大庭氏王有天下五气异色次有柏皇氏中央氏栗陆氏骊连氏赫胥氏尊卢氏祝融氏混沌氏英氏有巢氏葛天氏隂康氏朱襄氏无怀氏凡十五代皆袭庖羲之号自无怀氏已上史经不载莫知都之所在霍山南岳其兽多赤貂
　　梧桐不生则九州异
　　河东有独头山多靑檀可以为良弓
　　荣氏解曰女狄暮汲于石纽山下大祠前水中得月精如鸡子爱而含之不觉而吞遂有身十四月而生夏禹








　　淮南毕万术【阙名】
　　七月七日采守宫阴干之合以井华水和涂女身有文章即以丹涂之不去者不淫去者有奸
　　埋石四隅家无鬼
　　夜烧雄黄水虫成对来水虫闻烧雄黄晁气皆趋火磁石拒碁取鸡用作针针磨铁捣之以和磁石日涂碁头曝干之置局上即相拒不休
　　磁石一名磁君
　　取曾靑十斤烧之以水灌其地云起如山云矣曾靑为药令人不老
　　天雄鹳胎日行千里
　　乌喙蛇肝病不苦
　　萤火却马注云取萤火裹以羊皮置土中马见之鸣却不敢行
　　守宫涂脐妇人无子取守宫一枚置瓮中及蛇衣以新布密裹之悬于阴处百日治守宫蛇衣分等以唾和之涂妇人脐磨令温即无子矣
　　鹊脑令人相思取雌雄鹊各一蟠之四道通丙寅【阙】与人共饮酒置脑酒中则相思也
　　首泽浮针取头中垢以涂塞其孔置水即浮
　　苓皮螾脂鱼鼈自聚注曰取苓皮渍水斗半烧石如炭状以碎螾脂置苓皮水中七日已置沼则鱼鼈日聚矣老槐生火胶桡水则淸弊箕止咸取箕以内酱中咸着箕矣
　　取蚢脂为灯置火中即见诸物
　　沙虱一名蓬活一名地脾
