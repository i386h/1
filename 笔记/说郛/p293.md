<!-- { "loadSidebar": true } -->
　　卢多逊既卒许归其子察防防权厝襄阳佛寺将易以巨榇乃啓其尸不壊俨然如生遂逐时易衣至祥符中犹然
　　王钦若母賔古同倅三司一日賔古曰天下宿逃之财自五代迄今理督未已亡族破家病民大矣俟啓而蠲之钦若即命吏理其数翌日上奏真宗大惊曰先帝岂不知耶钦若曰先帝非不审其葢与陛下收天下心真宗霑泣乆之遽诏有司俾尽释焉钦若自此宸眷益厚
　　张咏镇永兴有父老诉牛舌为人所割咏诘之尔于邻伍谁氏最隙诉者曰有甲氏尝贷粟于某家不遂搆怨至深咏遽遣去戒云至家径解其牛货之父老如教翌日有百姓诉杀牛者咏谓之曰尔割某氏牛舌以偿贷粟之怨而反致讼耶其人遂伏罪而谓神明焉
　　防准掾雷康丁谓谪朱崖将假路于雷康准思向之窜逐诚寃于谓今谓穷来而吾仆有刚者必将致仇当为防之于是聚令博奕亦阅之诘旦闻夜三更谓往矣乃令散
　　李宗谔以京秩带馆职不预赏花钓鱼故赋诗云戴了宫花赋了诗不容重见赭黄衣无聊独出金门去恰似当年不第归太宗览之大喜特诏御宴即日改官祥符中天书降羣臣称贺鲁宗道上疏畧曰天道福善祸滛不言示化人君政得其理则作佑以垂报治乖于上则出异以警戒又何书哉臣恐奸臣肆其诞妄妖惑上听真宗虽不开纳然甚竒之
　　丁谓为侍中尝赋诗云千金家累非良寳一品高官是强名未几而籍没资产削免官爵果符言志也其中书时总领山陵事李维在翰林将授其亲职为挽郎恳请于谓曰更在陶铸谓应声曰陶铸复陶铸斋郎又挽郎维对曰自然堪泪下何必更残阳未几而谓败至朱崖撰诗赋文论数十篇号知命集其诗有草解忘忧忧底事花能含笑笑何人之句

　　説郛卷四十三上
<子部,杂家类,杂纂之属,说郛>
　　钦定四库全书
　　説郛卷四十三下　　　　元　陶宗仪　撰明道杂志【宛丘张耒】
　　白乐天作紫毫笔诗云宣城石上有老兎食竹饮泉生紫毫余守宣时问笔工毫用何处兎荅云葢陈亳宿数州客所贩宣自有兎毫不堪用葢兎居原田则毫全以岀入无伤也宣兎居山岀入为荆棘树石所伤毫例短秃则白诗所云非也白公宣州发解进士宜知之偶不问耳
　　用事谬误虽文士时有之韩文公作孔子庙记云社稷之祀不屋而坛岂如孔子巍然当坐用王者礼若以谓坛祭之礼不如屋则何必社稷天地圆丘方泽初不屋也孔子之礼虽极隆比天地则有间矣岂以坛屋分隆杀乎又巍然端坐后世为土偶乃有此古祭用主安能巍然而坐乎退之未之思也今文人作文称乱世曰板荡此二诗篇名也板为不治则可荡则诗云荡荡上帝下民之辟荡岂乱意乎太师举篇首一字名篇耳小序言荡荡无纲纪文章非其本义尭无能名亦荡荡也采石中元水府祠有韩干畵马一轴是一武臣过祠下舍之葢摹本也而人皆以为真余曽取视之其典刑乃干法落笔洗色常工所为耳祠前人説顷年张唐公罢太平守过祠下见之不能舍乃令畵工摹易取去以摹者纳庙中及行他舟皆发独载畵一舟引之不动其势欲沉张公大恐还旧本舟乃安余绍圣丙子嵗罢守宣城道采石见此畵其秋寓居宛邱于外氏李家见所蓄摹本甚多一马与中元祠中正同乃信其为摹本决也真干畵乃可寳摹本固易得唐公何用爱之如此而神亦甚宝之由此言之非独唐公之鉴未精虽庙神亦误信也
　　余所闻相工之验者固多其尤异非常法所到者有三亊其一欧阳文忠公应举时常游京师浴室院有一僧熟视公公因问之曰吾师能相人乎僧曰然足下贵人也然有二耳白于面当名满天下须不掩齿一生常遭人谤骂其后公以文章名世而屡为言者中以阴事然卒践二府其二江邻几学士在馆阁有时名诸公多欲引之而邻几流落不偶与故相呉正宪相善时有一僧能相人且善毉游江呉二家无几江被召修起居注呉相甚喜一日谓僧曰江舎人修注殊可贺也僧愀然曰事未可知呉诘其故僧曰江舎人金形人于法当贵而留滞至今乆不解其故近方能了耳呉曰何也僧曰非佳金铅金耳修注当日在君侧本朝火徳铅在火侧安能乆也呉亦未以为信后百余日江得肺疾不起其三事苏舜钦除名居姑苏唐询彦猷守湖州苏与唐善因拏舟自苏访之时湖有报本长老居简有异术善知人唐因谓居简使相苏简曰试使来院中苏他日往过简简乃设食具榻留之竟日遂留宿中夜简乃登苏卧榻若聴其息者苏觉乃胗其臂若切脉然良乆曰来得也曷【呉人谓曷如速】更无他语他日唐问简简亦以前四言对之唐亦不晓苏将行又过简因问之曰来得也曷是何等语耶简从容曰若得一州县官肯起否苏大不意因不复言而舜钦以明年恩牵复为湖州别驾遂不赴官无几何物故此三事相术之异者
　　某初除秘书省正字时与今刘端明奉世同谢刘时除左史余旧见相人术贵天地相临【谓頥额之势相称】余见刘有此相又精爽明润心颇竒之归谓同舎晁无咎曰刘左史不迟作两府晁不以为然刘竟再嵗签书西府无咎甞恠余言之验许将罢成都入北门晁二言冲元非学士可留非久当执政不知何以知之已而许果除右辖晁二谓余言君言刘签书固如神我相许右丞也不踈吕与叔长安人话长安有安氏者家得明皇髑髅光作紫金色其家事之甚谨因尔家富数倍甲于长安遂为盛族后其家析居争髑髅遂斧为数片人分一片而去余因谓之曰明皇生死为姓安人极恼合坐大笑时秦学士观方为贾御史弹不当授舘职余戏秦曰千余年前贾生过秦今复尔也闻者以为佳谑而秦不欢河豚鱼水族之竒味也而世传以为有毒能杀人中毒则觉胀亟取不洁食乃可解不尔必死余时守丹阳及宣城见土人户食之其烹煮亦无法但用蒌蒿荻笋菘菜三物云最相宜用菘以渗其膏耳而未尝见死者或云土人习之故不伤是大不然苏子瞻是蜀人守扬州晁无咎济州人作倅河豚出时每日食之二人了无所觉但爱其珍美而已南人言鱼无颊无鳞与目能开阖及作声者有毒而河豚备此五者故人畏之而此鱼自有二种色淡黑有文防谓之斑子云能毒人而土人亦不甚以捕也苏子瞻在资善堂与数人谈河豚之美诸人极口譬喻称赞子瞻但云噱其味真是消得一死人服以为精要余在真州防上食假河豚是用江鮰作之味极珍有一官妓谓余曰河豚肉味颇类鮰而过之又鮰无脂也【论咄反河豚腹中白脥也土人谓之西施乳】晁无咎谓味似鳗鲡而肉差多食不令人逆此鱼出时必成羣一网取数十初出时虽其乡亦甚贵在仲春间呉人此时防客无此鱼则非盛防其美尤宜再温呉人多晨烹之羮成客至率再温以进或云其子不可食其子如一大栗而浸之经宿大如弹丸也或云中其毒者亦不必食不洁水调炒槐花末及龙脑水皆可解余见人有説中此毒急服至寳丹亦解橄防最解鱼毒其羮中多用之而呉人悉不论此直云用不洁解河豚是戏语耳恶乌头附子之属丁隲呉人因食河豚而死或云丁自是中风非因食鱼
　　韩少师持国每酒后好讴栁三变一曲其一句云多情到了多病有老婢每听之辄云大官体中每与人别我天将风雨辄体中不佳而贵人多情致病耶又有一官人谈语好文甞谒一班行临退揖而前曰未敢欵谈旦夕专宇下班行作色曰何如趂取今日晴暖説了而此官人了不解
　　先人尝任三司检法官以亲老求知呉江县将之官名公多作诗送行而呉正宪王中甫诗工呉诗云全呉风景好之子去弦歌夜犬惊胥少秋鲈饷客多县楼疑海蜃衙鼓答江鼍遥想晨鳬下长桥正緑波王诗云乍被轩绥宠新辞计省繁三江吴故国百里汉郎官烟水莼牙紫霜天橘颗丹优游民政外风月即清欢
　　王中父名介衢州人以制举登第性聪悟絶人所尝读书皆成诵而任气多忤物以故不逹终于馆职知州其作诗多用助语足句有送人应举诗落句云上林春色好擕手去来兮又赠人落第诗云命也岂终否时乎不暂留勉哉藏素业以待嵗之秋此前古未有也平生所嗜惟书不治他事其谈语多用故事浅闻者未易晓知湖州日判司理请覆检官状云督邮所由得此状遍寻督邮无知者乃复入白之介曰督邮即録参也据尔如此全不读书闻者皆笑
　　杜甫之父名闲而甫诗不讳闲某在馆中时同舍屡论及此余谓甫天姿笃于忠孝于父名非不获已宜不忍言试问王仲至讨论之果得其由大抵本误也寒食诗云田父邀皆去邻家闲不违仲至家有古冩本杜诗作问不违作问实胜闲乂诸将诗云见愁汗马西戎逼曽闪朱旂北斗闲冩本作殷字亦有理语更雄健又有姢姢戏蝶过闲幔片片惊鸥下急湍本作开幔开幔语更工因开幔见蝶过也惟韩干畵马赞有御闲敏冩本无异説虽容是开敏而礼卒哭乃讳马赞容是父在所为也
　　先君尝从赵周翰授易与周翰稍宻先君尝与客语周翰作诗极有风味据此风流是温飞卿韩致光之流而世以朴儒处之非也尝作梅诗有一联云霜女遗灵长着素玉妃余恨结成酸又有一诗以向来为题其诗曰向来精思已陈陈旅思无端不及春潘子形容伤白发沈郎文字暗丹唇此诗竒丽之极岂野儒所为乎七言五言四言三言虽论诗者谓各有所起然三百篇中皆有之矣但除四言不全章如此耳韵虽起沈休文而自有三百篇则有之矣但休文四声其律度尤精宻耳余尝读沈休文集中有九言诗休文虽作者至牵于铺言足数亦不能工仅成语耳黄九说雄雌诗何以见取于夫子应是取趂韵耳谓瞻彼日月以下至篇终韵极不伦也韩吏部此日足可惜诗自尝字八行字又八江字崇字虽越逸出常制而读之不觉信竒作也子瞻説读吏部古诗凡七言者则觉上六字为韵设五言则上四字为韵设如君不强起时难更持一念万漏之类是也不若老杜语韵浑然天成无牵强之迹则退之于诗诚未臻其极也韩退之穷文之变每不循轨辙古今人作七言诗其句脉多上四字而下以三字成之如老夫清晨梳白头先帝天马玉花骢之类而退之乃变句脉以上三下四如落以斧斤引纒徽虽欲悔舌不可扪之类是也退之作诗其精工乃不及栁子厚子厚诗律尤精如愁深苑猿夜梦知越鸡晨乱松知野寺余雪记山田之类当时人不能到退之以髙文大笔从来便忽畧小巧故律诗多不工如陈商小诗叙情赋景直是至到而已脱诗人常格矣栁子厚乃兼之者良由栁少习时文自迁谪后始专古学有当世诗人之习耳
　　南唐平徐铉入朝见朝中士大夫寒月衣毛衫乃叹曰自五胡猾夏乃有此风铉鄙之不肯服在邠州中寒疾死铉之为此言是不甘为亾国之俘为丑言以薄中朝士大夫耳不然岂不读毛诗也豳诗曰无衣无褐郑注褐毛布也毛布非今縀子乎则其来自三代也古人衣裘并皮衣之为裘取毛织之为褐理何爽乎
　　苏长公有诗云身行万里半天下僧卧一庵初白头黄九云初日头问其义但云若此僧负暄于初日耳余不然黄甚不平曰岂有用白对天乎余异日问苏公公曰若是黄九要改作日头也不奈他何
