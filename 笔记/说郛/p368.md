<!-- { "loadSidebar": true } -->
　　政和三年闰四月丙辰诏改公主为帝姬郡主为宗姬县主为族姬珂按本朝嬴姓而用姬为称谓虽诏书眀言考古制宜莫如周然要是蔡京辈误读汉书薄姬丁姬辈名字谓姬本妇人通号故循而用之耳建炎改制议者之论已详不复复出第宗族二字本以别亲疏似亦差互攷之春秋襄公十二年秋九月吴子乘卒左氏因其临于周庙而别白之曰凡诸侯之防异姓临于外同姓于宗庙同宗于祖庙同族于祢庙杜征南预又从而释之曰同族为高祖以下如此则族之亲于宗明矣今乃反之尤失所宜京辈当时固位士多随声是非或者因国语先后为次盖初不致考也
　　诸陵复名
　　僖祖陵曰钦顺祖曰康翼祖曰靖宣祖曰安太祖曰昌真宗曰定仁宗曰昭哲宗曰泰钦宗曰献实犯后周庆祖汉平帝殇帝唐太祖后晋睿祖伪南汉高祖唐武后烈祖昭成窦后昭徳王后僖宗汉恵帝南齐宣帝后梁敬祖后晋宪祖吴景帝元魏肃宗周天元唐中宗周明帝唐太祖伪南汉中宗元魏宣武顺王后唐元宗髙祖已用之名靖定二号凡再改而皆出于复其弗审为尤甚思崇已出前记自真宗而下联永字称谓虽同纪録犹异若三祖乃国初定制名止一字直相混为一不可别矣南齐宣帝后梁敬祖之为安魏王后之为防唐太祖之为康亦皆联永字云
　　阶官避家讳
　　律文有私讳冒荣之禁故四铨之法遇磨勘阶官之称与其三代讳相值者许其自陈授以次官谓之寄理遂以繋之官称之首珂按国朝着令诸官称避家讳者拟以次官元丰改官制或有或无于是元符令又附益之云或授旧官歴攷条令初无以二字入衘者厉世磨钝之柄而下之人得以寄称掌故之野亦明矣士习目睫恬不知怪开禧丙寅李参预璧为小宗伯防课当迁中奉大夫正其祖讳援故实自言不带寄理诏从之继叅大政复迁中大夫而称朝议大夫自若朝论以为得体然铨法迄今亦莫之改也
　　任子分授
　　旧制任子许分貤徧及支庻才稍降资秩而已后乃不复然珂尝攷续防要熈寜五年四月二十二日辰州团练使致仕郭化言乞将合得一子恩泽分减与子熈恭二人近下班行内安排诏郭熈与右班殿直旧例与子恩泽许降资分授上以一子官朝廷之特恩分授非古且长侥幸遂命罢之然则此制盖袭用已久革而当人心虽各私其子亦莫之敢议今世鲜复有知此故事者
　　年号阁名
　　首唐徳宗以正观开元之盛慨想前烈改元正元庻防二祖本朝因之如近世隆兴之用建隆绍兴淳熈之用淳化熈寜绍熈之用绍兴淳熈庆元之用庆歴元祐开禧之用开寳天禧皆是也珂按吕陶净徳集记闻曰元祐之政谓元丰之法不便即复嘉祐之法以救之然不可尽变大率新旧二法并用贵其便于民也议者乃云对钩行法朝士善谑乃云岂独法令为然至于年号亦对钩矣然诙谑之谈亦有味珂谓人君法祖存古之意最为盛徳陶言近肆不可以训又按光宗升祔循故事将建阁以藏宸章侍从集议欲以大谟名当国者以为不驯又欲名天畴疑近天章且天章不入衘矣乃用寳谟珂谓寳文乃仁祖阁名显谟又神宗阁名如陶之言亦对钩也方显谟建阁时国论尚绍述哲宗慕丕承之烈以见善继若寳谟则直以禹之书首于三谟而言之歴代寳之以为大训本専指坟典此盖惟取毖藏之义云
　　官品不分别
　　本朝杂压之制杂流伎等官皆入品下而寺监之吏凡未出官而先给告者亦通谓之入品但以所居官为品之高下不复有分别珂按高峻小史刘昶传元魏高祖临光极堂大选高宗曰当今之世仰祖质朴清浊同流混齐一等君子小人名品无别此殊为不可我今八族以上士人品第有九品九品之外小人之官复有七等若有人可起家三公恐贤才难得不可止为一人混我典制昶对曰陛下刋正九流为不朽之法岂惟髣髴唐虞固以有光二代此虽为门地而言然九品之官不混它品亦一时之制与今士夫皁阉竪伎术混为一区为不同也
　　寺观勑差住持
　　中兴以后驻跸浙右大刹如径山浄慈灵隠天竺宫观如太一开元佑圣皆降勑劄差主首至于遐陬禅席如雪峯南华之属亦多用黄牒选补珂按李文简焘续长编熈寜八年八月戊申诏内外宫观寺院主首及僧道正旧降宣勑差补者自今尚书祠部给帖神祖之意凡以为不足辱制旨而已其制不知更于何时要邻于渎也
　　追册后
　　国初追册后始于孝恵建隆三年四月追册为皇后干徳二年三月諡曰孝恵太常上议摄太尉皇弟开封尹奉册继之者淑徳懿徳章懐章穆温成明达明节成穆凡八行焉母后又不与也惟明道二年十月三十日追册美人张氏为皇后十一月三十日诏追册皇后官告焚黄进入内是时郭后正位中宫仁宗追念遗徽特崇位号故不尽用后制然以俪体宸极乃舍册用告下侪妃嫔虽曰欲从杀礼然予名损实订礼者要失所据矣其后温成卒奉册孙威敏沔以枢宻副使力争不肯行事亦可见当时之公议焉
　　上后諡官
　　建隆二年六月二十三日太常少卿冯吉上昭宪皇后初諡曰明宪自后以为故事惟孝章以翰林学士承防宋白元徳以秘阁校理舒雅章懿则命翰林学士冯元如孝恵则问上议之官温成则有赐諡之诏它皆以判太常寺贰卿之议而行之自慈圣光献以母仪四朝始用翰林学士章惇仍始受成于祖宗之庙以后乃归之翰苑以为常制章穆之为庄穆仍有吏部尚书张齐贤等覆諡又不同云
　　古今祠厉
　　古有七祀于前帝王诸侯卿大夫之无后者皆致祭焉谓之泰厉公厉族厉今絶无举行者故此等无依之厉势或出于依附淫祠殆无足怪礼记祭法郑氏注汉时民家皆秋祠厉盖此祀又达于民也于古加严矣郑注又云民祠厉而托之曰山盖恶言厉巫祀取厉山氏之名去厉为山且引春秋良霄事谓厉山有子曰柱证时巫之谬珂按巫诚谬矣然谓厉为山要非如此大讹意必祀山氏特去一字不驯者耳巫祝下流去古未逺尚知有厉山氏今世谓夏禹为行雨之神谓小孤为妇人之神皆安行而不以为误是巫又乌知厉山
　　皇祐差牒
　　今世中台给黄牒之制前必曰尚书省牒某官而右语则曰差充某职替其官成资阙珂尝得皇祐五年十二月勑牒一其词曰中书门下牒光禄寺丞钱中立牒奉勑宜差知防州贑县事替阮士龙过满阙交割县务诸般公事一一防检依例施行牒至准勑故牒珂谨按祖宗朝造命之地本曰中书门下制勑院在焉自元丰分三省中书取旨门下省审尚书奉行而其职始分故熈寜以前士大夫所被受堂帖多是中书省劄子而官制后始归之尚书非沿袭之误也如到交割防检数语祖宗之重民事谨职守不厌于详且复盖于此有稽焉
　　武定军
　　嘉定戊辰诏改雄淮军为武定珂按此名有二不可五代史晋开运元年三月癸巳籍民为武定军是尝为复名不可一也真宗庙諡武定伪蜀常以洋州为武定军节度景祐四年四月诏以犯庙諡改为武康军不可二也立军经武为一代之制而袭季世之号渎宗庙之制在今日所当亟正焉

　　江南野録【龙衮】
　　先主名昪字正伦朱梁统制天下杨行宻専据湖南大将徐温出师濠上见先主擕归为己子遂用己姓吴主委正先主迁左仆射遂受吴禅奉吴主为让皇义父温为武王改元升元复姓李氏
　　世宗即位遣孙忌奉表称藩既而背约世宗问忌江南虚实忌曰本国虽小甲兵尚三十万未易可图世宗曰江南不见十数郡何可期也忌曰精兵虽止十余万然长江一条飞湍千里可敌十万之师国老宋齐邱乃王猛谢安之徒可敌十万后主名显字重光周世宗怒不割淮南地将征建康见白气贯空使觇之乃后主与众猎焉叹曰彼有人焉未可图也干徳二年始与铁钱以当铜钱十之一是歳纳国初先主之世均量民田以奠科赋家出一卒号为义师又于客户三丁抽一谓之团军至嗣主许诸郡民竞渡毎端午较其殿最胜者加以银盌谓之打标至是尽搜为卒号凌波军又率民间佣奴子婿谓之义勇军又募豪民自被缗钱军器招集无赖辈谓之自在军王师围急乃招百姓老弱外能被执者谓之排门军
　　初后主违旨拒命尝曰他日王师见讨孤当躬擐戌服背城一战如其不获聚室自焚太祖曰此措大儿语耳徒有其口必无其志果然
　　孙忌鄙延已谓人曰玉巵象瓯盛秽鸡树凤池栖集枭翟遂罢相
　　嗣主如南都既数日诘旦殿庭忽见残獐一脚视之乃兽食之余询宿卫莫知所以使往询陈陶陶曰昨暮乃狼星直日故尔嗣主叹曰真鸿儒矣
　　世宗怒江南失约召晟责之乃置晟于楼车
　　李后主酷信浮屠有僧与后顶僧伽防衣袈裟诵佛书拜跪顿颡至为瘤赘亲为桑门削作厠简子试之腮颊少有澁滞者再为治之其手不扠学佛握印而行僧犯奸有司具牍还俗后主令礼佛三百拜免刑王师克池州令僧俗兵士念救苦观世音菩萨
　　韩熈载初知贡举人皆以为巨题熈载是夕自赋五首旦视诸生皆有可观及着格言五十余篇时辈罕及诱掖后进号韩夫子性好谑浪有投贽荒恶者使妓炷艾薰之俟来嗅曰子之卷轴何多艾气也
　　陈彭年大中祥符中同知贡举省试榜出有甥不预选怒入其第防彭年未来于几上得黄勑乃题其背曰彭年头脑太冬烘眼似朱砂鬂似蓬纰缪幸叨三字内荒唐仍在四人中取他权势欺明主落却亲情卖至公千百孤寒齐下泪斯言无路达尧聪彭年怒抱其勑入奏章圣见而不悦然释其罪

　　黙记【王铚】
　　王朴仕周为枢密使五代自朱梁以用武得天下政事皆归枢宻院至今言二府当时宰相但行文书而已况朴之得君所以世宗才四年间取淮南下三关所向成功时縁用兵朴多宿禁中一日谒见世宗屏人颦蹙且仓皇叹嗟曰祸起不久矣世宗因问之曰臣观象大异所以不敢不言世宗云如何曰事在宗社陛下不能免而臣亦先当之今夕请陛下观之可以自见是夜与世宗微行自厚载门同出至野次止于五丈河旁中夜后指谓世宗曰陛下见隔河如渔灯者否世宗随亦见之一灯荧荧然迤逦甚近则渐大至隔岸火如车轮矣其间一小儿如三数歳引手相指既近岸朴曰陛下速拜之既拜渐逺而没朴泣曰陛下既见无可复言后数日朴于李谷坐上得疾而死世宗既伐幽燕道被病而崩至明年而天授我宋矣火轮小儿盖圣朝火徳之兆夫岂偶然
　　艺祖初自陈桥推戴入城周恭帝即衣白襴乗轿子出居天清寺【天清世宗节名而寺其功徳院也】太祖与诸将同入内六宫迎拜有二小儿丱角者宫人抱之亦拜询之乃世宗二子纪王蕲王也顾谓诸将曰此复何待左右即提去惟潘美在后以手掐殿柱低头不语艺祖云汝以为不可邪美对曰臣岂敢以为不可但于理未安艺祖即命追还以其一人赐美美即收之以为子而艺祖亦不复问其后名惟正者是也每供三代惟以美为父而不及其他故独此房不与美子孙连名名夙者乃其后也夙为文官子孙亦然夙有才为名师其英明有自云
