<!-- { "loadSidebar": true } -->
　　光武复南顿田租一歳父老愿复十年帝曰天下重器常恐不任安敢逺期十年乎吏民又言陛下实惜之何言谦也帝大笑复増一歳此如家人父子相唯诺足想当时中兴之气象文叔少时与人不欵曲岂信然哉杨子祖述孟子文势极是然杨子刻画不若孟子浑然李斯曰非博士官所职天下有敢藏诗书百家语者皆诣中尉杂烧之则是天下之书虽焚而博士官犹有存者惜乎入关收图籍而不及此竟为楚人一炬耳前辈尝论之但坑儒一事未有防极之者仆按史书所坑特侯生卢生四百六十余人非能尽坑天下儒者为其所坑又非儒者何以知之始皇三十二年使卢生求羡门刻碣石门壊城郭决通隄防又卢生入海还因奏録圗书曰亡秦者胡也始皇乃遣恬发兵三十万北伐匃奴起临洮筑辽水又卢生说始皇曰日方中人主时为微行以避恶鬼恶鬼避真人至愿上所居宫毋令人知然后不死之药始可得也其后建阿房宫千间万落必自此言发之观此二事皆卢生等稔其恶又从防之特方技之流耳岂所谓儒者哉始皇因封禅之义谤口纷纷已懐杀意及其一怒而坑之或者天理之不客方其求药海上也则挟童男童女以行皆取于民间夺其无告之孤肆厥不轨之状如今所谓妖敎其中死无辜者多矣此一罪也因亡胡之谶兴北伐之师筑长城断地南北生灵因是役而死者不可胜筭骸积如山血流成川调发频仍剥及闾左原始要终谁生厉阶此二罪也献避鬼之术觊眞人之来咸阳宫观二百七十复道相连有言其所幸之处者罪死梁山之上其语一泄时在旁者尽杀之自是莫知上之所在此三罪也有一于此罪不容于死况兼有之以四百六十余人之坑偿万民之命良不为过天网烣恢踈而不漏眞可畏哉始皇曰卢生等吾尊赐之甚厚今乃诽谤我诸生在咸阳者吾使廉问或为妖言以乱黔首于是使御史按问诸生传相告引仆亦信卢生非吾儒中人况始皇自谓尊赐甚厚岂非如前三者方术圗谶之类有以中其欲欤尊赐之初不名其诵孔子之言以进古今相承皆曰坑儒葢惑于扶苏之谏扶苏曰诸生皆诵法孔子皇上皆重法防之臣恐天下不安呜呼若卢生者何尝诵法孔子自扶苏一言之误使儒者不韪之名自我一洗亦万世之快也不然如两生四皓伏生之流鸿飞冥冥弋人何慕肯揺唇鼓吻自投于防穽哉仆故曰卢生四百六十余人皆方伎之士也天下之大所谓儒者固不止此其坑之者此而已矣有道之士秦不能坑火德一炎两生以讲礼闻四皓以羽翼之功闻伏生以口授古书闻岂非天夀其留此数公以见吾儒不可磨灭而明奸恶小人终不能为常久计商君以变法祸秦竟遭车裂卢生等以方技祸秦坑于咸阳其罪等也天其或者假手于秦欤商君裂矣卢生坑矣而秦以不祀抑自相挤防之明报而祸之道为不偏矣仆甚恶坑儒之名故论其顚末云
　　项羽夜闻汉军四面皆楚歌泣数行下歌曰力拔山兮气葢世时不利兮骓不逝骓不逝兮可奈何虞兮虞兮奈若何又东坡志林载李后主去国之词云二十余年家国数千里地山河几曽惯干戈一旦归为臣虏沈腰潘鬓消磨最是仓皇辞庙日敎坊犹奏别离歌挥泪对宫娥东坡谓后主当恸哭于九庙之下谢其民而后行顾乃挥泪对宫娥其词凄怆同出一揆然羽为差胜其悲歌慷慨犹有喑呜叱咤之气后主浑是养成儿女之态耳如梁武帝稔侯景之祸毒流江左乃曰自我得之自我失之亦复何恨此说虽与二者不同如穷儿呼卢骤胜骤负无所爱惜特付之一耳呜呼安得此亡国之言哉
　　田文好贤下士温公鄙之为逋逃主萃渊薮王介甫亦谓鸡鸣狗盗之出于门下此士之所以不至仆谓此不足责有一事最无耻请暴白之战国防孟尝君舎人有与君之夫人相爱者或以闻孟尝君曰为君舎人内与夫人相爱亦甚不义矣君其杀之君曰睹貌而相恱者人之情也其措之勿言也世之君子尚以为当时有一子思不在三千之数且田文志趣如此而顾以此责之过矣就使其能以礼招聘而子思且唾去不暇讵肯以车鱼之故而就之哉【战国防言非眞有此事亦恶之甚耳】
　　周亚夫细栁营见文帝不拜而揖人以为耀军威要之身擐甲胄亦所不能拜按公羊僖公三十三年晋人及姜戎败秦师于殽百里子与蹇叔子送其子而戒之子揖师而行何休云揖其父于师中介胄不拜为其拜如蹲【音存】观此则知亚夫之不拜有由矣
　　史记始皇本纪至云梦浮江下过丹阳至钱唐临浙江上防稽立石刻颂秦德西汉地理志防稽有钱唐县今人以唐为塘非也其失本于世说世说云晋人有沈姓而令其县者将筑塘患土不给诡曰致土一畚以钱一畚易之土既集诡曰今不复须土矣人皆弃去因取以筑故名殊不知秦汉以前已有此名岂云晋而然乎本朝以居士称者实繁即孟子所谓处士也六经中惟礼记玉藻有曰居士锦带注道艺处士也居士之称昉乎此
　　今人以寄居之官为寓公礼记郊特牲诸侯不臣寓公注寄公之子寄公字尤新
　　左传烛之武见秦伯曰若舎郑以为东道主史纪郑使谓秦穆曰君何不解郑得为东道后汉彭宠传以一身从我不如以一代为北道主人今世专以主人为东道古人各指其地之所向而言之
　　今以宫奴为官奴即官婢其字原于周礼天官酒人奚三百人注今之侍史官婢
　　汉昌邑王贺清狂不惠注如今白痴也仆谓以清狂对白痴字亦新后读左氏传成十八年周兄无慧葢世所谓白痴则知师古之注本于杜预惠慧字异而意同杜牧之息夫人庙诗至竟息亡縁防事可怜金谷堕楼人至竟毕竟也诗人习用至竟字按后汉樊英传论朝廷若待神明至竟无他异其余史书未见用此字俚谈以不可用为不中用自晋时已有此语左传成二年郤子曰克于先大夫无能为役杜预注不中为之役使
　　今人多曰执劵取偿按史记田敬仲世家苏代谓田轸曰公常执左劵以责于秦韩又平原君传虞卿其两权事成操右劵以责劵者取其合符之义曰左曰右皆可俗斥年长者为老物实非恶语人亦物也故曰人物况六经中已有之周礼籥祭章祭蜡以息老物
　　利市之说世俗皆然其实六经中已有此字易说卦防为利市三倍
　　周邦彦乐府有苏幙遮之曲按唐书宋务光传比见坊邑相率为浑脱队骏马胡服名曰苏慔遮葢本于此今误为幙
　　字【音廯】出羯鼔録嵇康琴赋云闲辽故音痹长故徽鸣痹者也两弦之间逺则有故云








　　实賔録【阙名】
　　伴食宰相卢懐愼也
　　痴宰相杨再思也
　　盲宰相关播也
　　模棱宰相苏味道也
　　麻膏宰相崔彻也
　　曲子相公晋和凝也
　　看马仆射唐李德权也田令孜擢为牙职令孜败德权畏诛遁入复州为太守圉人有识之者能话其事号为看马仆射
　　伏腊侍郎户部侍郎萧旲也
　　八砖学士唐翰林学士李程也
　　斗酒学士唐待诏门下省王绩也
　　侏儒郎中唐兵部郎中韦愼也
　　软饼中丞蜀韦嘏唐相范之子仕孟防时厯御史中丞性多依违时号软饼中丞
　　赤牛中尉魏兼御史中尉元仲景也尝驾赤牛时人号为赤牛中尉
　　骢马御史后汉桓典也
　　白兎御史唐王洪义也
　　金牛御史周摄侍御史严升嗜牛肉凡到处金牛为之涌贵江南人号金牛御史
　　四其御史唐郑洪霸也
　　斵窓舎人唐杨滔任中书舎人才力既踈殊不称职一日促命制词令史持库钥他适无旧本检寻乃斵窓以取物议喧然时号斵窓舎人
　　五日京兆前汉京兆尹张敞也
　　筭博士唐阳燝也
　　瘦羊博士后魏博士甄宇
　　判诗博士五代王仁裕也
　　侍芝郎吴工人黄耉也
　　有道大人汉李恢广武君左车十四世孙髙尚不仕号有道大人
　　缩葱御史唐御史侯思止也
　　太牢御史牛曰太牢谓牛僧孺也
　　土山头果毅唐诸郎中不自员外拜者之谓
　　百防将军浴水九山洛百防将军显灵碑碑云将军姓伊氏讳益
　　呷醋节度使唐节度使李景畧也
　　铛脚脨刺史薛大鼎郑德本贾郭頥也
　　癞儿刺史后魏瀛州刺史宇文福也
　　蛮府叅军晋郝隆也
　　围棋州都大中正宋明帝好围棋
　　捉船使君唐末横州刺史郭氏也
　　髯叅军短主簿郄超王珣也
　　紫袍从事唐韦见素张倚也
　　香尉汉雍伸进南海香物拜洛阳尉时人因号曰香尉进喜马唐李玚也
　　好脚迹门生唐李太师逢吉知贡举榜成未放而入相及入第就中书见座主时谓好脚迹门生前世未有负心门生唐宦者杨复恭
　　秦妇吟秀才五代蜀相韦庄也
　　不利市秀才唐夏侯孜也后登相位
　　素臣谓丘明也
　　伪荆卿唐甄戈任侠者
　　杨三郎隋宗室滕穆王瓒也
　　洒可郎节度使王绍鼎也
　　善士孟子曰薛居州善士也
　　醉士唐皮日休自谓也
　　辩士王稽云张禄天下辩士范睢言蔡泽辩士太史公谓陆贾辩士
　　望士晋葛□曰顾荣天下望士
　　贫士晋刘实也
　　寒士齐司徒褚彦囬谓刘详曰寒士不逊又褚彦囬谓谢超宗曰寒士不逊后周张绾因酒诟杜果曰寒士不逊
　　万石君汉石奋也后汉冯勤曽祖父杨为农太守有子八人皆为二千石赵魏间荣之号曰万石君又后汉秦袭为頴州太守为与羣从同时为二千石者五人故三辅号曰万石秦家
　　三相张家唐张家贞相宗延赏相德宗靖相宪宗时号曰三相张家
　　三防崔家唐崔林伯仲多至大官并列棨防时号三防崔家
　　五唐王家隋王龙之财帛埒于王侯五子各立一院邑里号为五唐王家
　　书楼张家五代周张昭逺好学积书万卷以楼藏之号书楼张家
　　三防张家唐张俭兄弟三人门皆立防时号三防张家银镂王家太原王氏四姓得之为美故呼为银镂王家喻银质而金餙也
　　万石张家唐张文权四子父子皆三品时谓万石张家眞书卢家唐卢詹尚书为吏部押官诰楷署其名字时人谓之眞书卢家
　　尖头卢家五代卢旧祖父仕唐俱至显官子孙生而头锐时人号尖头卢家
　　阙下林家唐林攒亲亡庐墓有白头来甘露降林作二阙于母墓前时号阙下林家
　　世修降表李家蜀李昊四为降表蜀人愤之有濳书其门者云世修降表李家
　　不语杨家五代中杨行宻有一子病瘖乡里号为不语杨家
　　防头崔家崔雍兄弟八人皆登进士一科世号防头崔家
　　凤阁王氏唐王释从昆弟四人皆擢进士至凤阁舎人时号凤阁王氏















　　说郛卷六下
<子部,杂家类,杂纂之属,说郛>
　　钦定四库全书
　　説郛卷七上　　　　　　元　陶宗仪　撰谭子化书卷一【谭景升】
　　道化
　　道之委也虚化神神化气气化形形生而万物所以塞也道之用也形化气气化神神化虚虚明而万物所以通也是以古圣人穷通塞之端得造化之源忘形以飬气忘气以飬神忘神以飬虚虚实相通是谓大同故藏之为元精用之为万灵含之为太一放之为太清是以坎离消长于一身风云发泄于七窍真气薰蒸而时无寒暑纯阳流注而民无死生是谓神化之道者也
　　蛇雀
