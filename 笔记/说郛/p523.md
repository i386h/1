<!-- { "loadSidebar": true } -->
　　杨妙儿者居前曲从东第四五家本亦为名辈后老退为假母居第最寛洁宾甚翕集长妓曰莱儿字蓬僊貌不甚扬齿不卑矣但利口巧言诙谐臻妙陈设居止处如好事士流之家由是见者多惑之进士天水【光远】故山北之子年甚富与莱儿殊相悬而一见溺之终不能舍莱儿亦以光远聪悟俊少尤谄附之又以俱善章程愈相知爱天水未应举时已相昵狎矣及应举自以俊才期于一战而取莱儿亦谓之万全是岁冬大夸于宾客指光远为一鸣先辈及光远下第京师小子弟自南院径取道诣莱儿以快之莱儿正盛饰立于门前以俟榜小子弟辈马上念诗以谑之曰尽道莱儿口可凭一冬夸壻好声名适来光远门前见光远何曾解一鸣莱儿尚未信应声朗答曰黄口小儿口没凭逡巡看取第三名孝廉持水添瓶子莫向街头乱椀鸣其敏捷皆此类也是春莱儿毷氉久不痊于光远【京师以宴下第者谓之打毷氉】光远尝以长句诗题莱儿室曰鱼钥兽环斜掩门萋萋芳草忆王孙醉凭靑琐窥韩寿困掷金梭恼谢鲲不夜珠光连玉匣辟寒钗影落瑶樽欲知明惠多情态役尽江淹别后魂莱儿酬之曰长者车尘毎到门长卿非慕卓王孙定知羽翼难随凤却喜波涛未化鲲娇别翠钿粘去袂醉歌金雀碎残樽多情多病年应促早办名香为返魂莱儿乱离前有阛阓豪家以金帛聘之置于他所人颇思之不得复覩莱儿以敏妙诱引宾客倍于诸妓利甚厚而假母杨氏未尝优恤莱儿因大诟假母拂衣而去后假母常泣诉于他宾次妓曰永儿字齐卿婉约于莱儿无他能今相国萧司徒遘甚眷之在翰苑时毎知闻间为之致宴必约定名占之防妓曰迎儿既乏丰姿又拙戏谑多劲词以忤宾客次妓曰桂儿最少亦窘于貌但慕莱儿之为人雅于逢迎
　　王团儿
　　王团儿前曲自西第一家也【昨车驾反正朝官多居此】已为假母有女数人长曰小润字子美少时颇籍籍者小天崔垂休【名本字似之及第时年二十】变化年溺惑之所费甚广尝题记于小润髀上为山所见【名就今字衮求近曰小求宰临晋】赠诗曰慈恩塔下亲泥壁滑腻光华玉不如何事博陵崔四十金陵腿上逞欧书【垂休本第四十后改为四十一即崔四十崔相也】次曰福娘字宜之甚明白丰约合度谈论风雅且有体裁故天官崔知之侍郎尝于筵上与诗曰【名澹赠诗方在内庭】怪得淸风送异香娉婷僊子曳霓裳惟应错认偷桃客曼倩曾为汉侍郎【时为内庭户部侍郎】次曰小福字能之虽乏风姿亦甚慧黠予在京师与羣从少年习业或倦闷时同诣此处与二福环坐淸谈雅饮尤见风态予尝赠宜之诗曰彩翠僊衣红玉肤轻盈年在破初霞杯醉劝刘郎饮云髻慵邀阿母梳不怕寒侵縁带宝每忧风举倩持裾谩图西子晨妆様西子元来未得如得诗甚多颇以此诗为称惬持诗于牕左红墙请予题之及题毕以未满壁请更作一两篇且见戒无艶予因题三絶句如其自述其一曰移壁囘牕费几朝指环偷解薄兰椒无端鬬草输邻女更被拈将玉步揺其二曰寒绣红衣饷阿娇新团香兽不禁烧东邻起様裙腰濶刺蹙黄金线几条其三曰试共卿卿戏语麤画堂连遣侍儿呼寒肌不奈金如意白獭为膏郎有无尚校数行未满翼日诣之忽见自札后宜之题诗曰苦把文章邀劝人吟看好个语言新虽然不及相如赋也直黄金一二斤宜之每宴洽之际常惨然悲郁如不胜任合坐为之改容久而不已静询之答曰此踪迹安可迷而不返耶又何计以返毎思之不能不悲也遂呜咽久之他日忽以红笺授予泣且拜视之诗曰日日悲伤未有图懒将心事话凡夫非同覆水应收得只问僊郎有意无余因谢之曰甚知幽旨但非举子所宜何如又泣曰某幸未系敎坊籍君子倘有意一二百金之费尔未及答因授予笔请和其诗予题其笺后曰韶妙如何有远图未能相为信非夫泥中莲子虽无染移入家园未得无览之因泣不复言自是情意顿薄其夏予东之洛或醵饮于家酒酣数相嘱曰此欢不知可继否因泣下洎冬初还京果为豪者主之不复可见【曲中诸子多为富豪辈日输一缗于母谓之买断但未免官使不复祗接于客】至春上巳日因与亲知禊于曲水闻邻棚丝竹因而视之西座一紫衣东座一缞麻北座者徧连【反甲反】麻衣对米盂为纠其南二妓乃宜之与母也因于棚后候其女佣以询之曰宣阳防缬铺张言为街使郎官置宴张即宜之所主也时街使令坤为敬瑄二缞葢在外艰耳及下棚复见女佣曰来日可到曲中否诘旦诣其里见能之在门因邀下马予辞以他事立乗与语能之团红巾掷予曰宜之诗也舒而题诗曰久赋恩情欲托身已将心事再三陈泥莲既没移栽分今日分离莫恨人予览之怅然驰囘且不复及其门毎念是人之慧性可喜也常语予本解梁人也家与一乐工邻少小常依其家学针线诵歌诗总角为人所误聘一过客云入京赴调选及挈至京置之于是客绐而去初是家以亲情接待甚至累月后乃逼令学歌令渐遣见宾客寻为计巡辽所嬖韦宙相国子及卫增常侍子所娶输此家不啻千金矣间者亦有兄弟相寻便欲论夺某量其兄力轻势弱不可夺无奈何谓之曰某亦失身矣必恐徒为因尤其家得数百金与兄乃恸哭永诀而去每遇宾客话及此呜咽久之
　　俞洛眞
　　俞洛眞有风貌且辩慧顷曾出曲中値故左揆于公贵主许纳别室于公【琮】尚广德公主宣宗女也颇有贤淑之誉从子【棁】冐其季父【棁球之子】于公柄国时颇用事曾贬振州司户后改名应举左揆为力甚切竟不得后投迹今左广令孜门因中第遂佐十军先通洛眞而纳之月余不能事诸媵之间彰其迹以吿贵主主即出之亦获数百金遂嫁一胥吏未朞年而所有索尽吏不能给遂复入曲携胥一女亦当时絶色洛眞虽有风情而淫冶任酒殊无雅裁亦时为席纠颇善章程郑右史【仁表】常与诗曰巧制新章拍指新金罍巡举助精神时时欲得横波盻又怕囘筹错指人离乱前两日与进士李文远【渭】渥之弟今改名【澣】其年初举乗醉同诣之文远一见不胜爱慕时日已抵晩新月初升因戏文远题诗曰引君来访洞中僊新月如眉拂户前领取嫦娥攀取桂便从陵谷一时迁予题于楣间讫先囘间两日文远因同诣南院文远言前者醉中题姓字于所诣非宜也囘将撤去之及安上门有自所居追予者曰潼关失守矣文远不肯中返竟至南院及囘固不暇前约耸辔而归及亲仁之里已夺马纷纭矣因仓皇而囘途乃奔窜因与文远思所题诗眞防词也
　　王苏苏
　　王苏苏在南曲中屋室寛博巵馔有序女昆仲数人亦颇善谐谑有进士李标者自言李英公勣之后久在大谏王致君门下致君弟侄因与同诣焉饮次标题牕曰春暮花株绕户飞王孙寻胜引尘衣洞中僊子多情态畱住刘郎不放归苏苏先未识不甘其题因谓之曰阿谁畱郎君莫乱道遂取笔继之曰怪得犬惊鸡乱飞羸童瘦马老麻衣阿谁乱引闲人到留住靑蚨热赶归标性褊头面通赤命驾先归后苏苏见王家郎君辄询热赶郎在否
　　王莲莲
　　王莲莲字沼容微有风貌女弟小僊已下数辈皆不及但假母有郭氏之癖假父无王衍之嫌诸妓皆攫金特甚诣其门者或酬酢稍不至多被尽留车服赁衞而返曲中惟此家假父颇有头角葢无图者矣
　　刘防娘
　　刘防娘北曲内小家女也彼曲素无高远者人不知之乱离之春忽于慈恩寺前见曲中诸妓同赴曲江宴至寺侧下车而行年齿甚妙粗有容色时游者甚众争往诘之以居非其所久乃低眉及细询之云门前一樗树子寻遇暮雨诸妓分散其暮予有事北去因过其门恰遇犊车返矣遂题其舍曰寻常凡木最轻樗今日寻樗桂不如汉高新破咸阳后英俊奔波遂吃虚同游人闻知诘朝诣之者结驷于门也
　　张住住
　　张住住者南曲所居卑陋有二女兄不振是以门甚寂寞为小铺席货草剉姜果之类住住其母之腹女也少而敏慧能辨音律邻有厐佛奴与之同岁亦聪警甚相悦慕年六七岁随师于众学中归则转敎住住私有结发之契及住住将筓其家拘管甚切佛奴稀得见之又力窘不能致聘俄而里之南有陈小凤者欲权聘住住葢求其元已纳薄币约其岁三月五日及月初音耗不通两相疑恨佛奴因寒食争毬故逼其牕以伺之忽闻住住曰徐州子看看日中也佛奴厐勋同姓佣书徐邸因私呼佛奴为徐州子日中葢五日也佛奴甚喜因求住住云上巳日我家踏靑去我当以疾辞彼即自为计也佛奴因求其邻宋妪为之地妪许之是日举家踏靑去而妪独畱住住亦畱住住乃键其门伺于东墙闻佛奴语声遂梯而过佛奴盛备酒馔亦延宋妪因为谩寝所以遂平生既而谓佛奴曰子既不能见聘今且后时矣随子而奔两非其便千秋之誓可徐图之五日之言其何如也佛奴曰此我不能也但愿保之他日住住又曰小凤亦非娶我也其旨可知也我不负子矣而子其可便负我家而辱之乎子必为我之计佛奴许之曲中素有畜鬬鸡者佛奴常与之狎至五日因髠其冠取丹物托宋妪致于住住既而小凤以为获元甚喜又献三缗于张氏遂往来不絶复贪住住之明慧因欲嘉礼纳之时小凤为平康富家车服甚盛佛奴佣于徐邸不能给食母兄喻之邻里讥之住住终不舍佛奴指堦井曰若逼我不已骨董一声即了矣平康里中素多轻薄小儿遇事辄唱住住诳小凤也邻里或知之俄而复値北曲王团儿假女小福为郑九郎主之而私于曲中盛六子者及诞一子荥阳抚之甚厚曲中唱曰张公吃酒李公顚盛六生儿郑九怜舍下雄鸡伤一德南头小凤纳三千久之小凤因访住住微闻其唱疑而未察其与住住昵者诘旦吿以街中之辞曰是日前佛奴雄鸡因避鬬飞上屋伤足前曲小铁鑪田小福者卖马街头遇佛奴父以为小福所伤遂殴之住住素有口辩因抚掌曰是何厐汉打他卖马街头田小福街头唱舍下雄鸡失一足街头小福拉三拳且雄鸡失足是何谓也小凤既不审且不喻遂无以对住住因大咍递呼家人随弄小凤甚不自足住住因呼宋媪使以前言吿佛奴奴视鸡足且良遂以生丝纒其鸡足置街中召羣小儿共变其唱住住之言小凤复以住住家噪弄不已遂出街中以避之及见鸡跛又闻改唱深恨向来悮听乃益市酒肉复之张舍一夕宴语甚欢至旦将归街中又唱曰莫将厐大作荍【音翘】团厐大皮中的不干不怕凤凰当额打更将鸡脚用筋纒小凤闻此唱不复诣住住佛奴初佣徐邸邸将甚怜之为致职名竟禆邸将终以礼聘住住将连大第而小凤家事日蹙复不侔矣
　　附録
　　胡证尚书
　　胡证尚书质状魁伟膂力絶人与裴晋公度同年公尝狎游为两军力士十许辈淩轹势甚危窘公潜遣一介求救于胡胡衣皂貂金带突门而入诸力士睨之失色胡后到饮酒一举三钟不啻数升杯盘无余沥逡巡主人上灯胡起取铁灯台摘去枝叶而合其跗横置膝上谓众人曰鄙夫请非次改令凡三钟引满一遍三台酒须尽仍不得有滴沥犯令者一铁跻【自谓灯台】胡复一举三钟次及一角觥者凡三台三遍酒未能尽淋漓逮至并坐胡举跻将击之羣恶皆起设拜叩头乞命呼为神人胡曰鼠辈敢尔乞汝残命叱之令去
　　裴思谦状元
　　裴思谦状元及第后作红笺名纸十数诣平康里因宿于里中诘旦赋诗曰银缸斜背解鸣珰小语低声贺玉郎从此不知兰麝贵夜来新惹桂枝香
　　郑光业补衮
　　郑光业新及第年宴次有子女卒患心痛而死同年皆惶骇光业撤筵中器物悉授其母别征酒器尽欢而散
　　杨汝士尚书
