<!-- { "loadSidebar": true } -->
　　秦狱吏程邈善大篆得罪始皇囚于云阳狱増减大篆体去其繁复始皇善之出为御史名曰书扶风曹喜后汉人不知其官善篆小异李斯见师一时陈留蔡邕后汉人任中郎将善篆采喜之法真定直父碑文犹于世篆者师焉杜陵陈遵后汉人不知官善篆毎书一座皆惊时人谓为陈惊坐上谷王次仲后汉人作八分楷法师宜官后汉不知何许人能为大字径丈小字方寸千言耿球碑是宜官书甚自矜重或空至酒家先书其壁观者云集酒因大售至饮足削书而退安定梁鸿后汉人官至选部尚书乃师宜官法魏武重之常以书悬帐中宫殿题置多是鸿手也【出王僧防能书录】
　　邯郸淳已下
　　陈留邯郸淳为魏临淄侯文学得次仲法名在鸿后鸿弟子秘书八分皆法又有左子邑与淳小异亦有名京兆杜度为魏齐相始有草名安平崔瑗汉济北相亦善草书平苻坚得摹瑗书王子敬云极似张伯英瑗子寔官至尚书亦能草农张芝髙尚不仕善草书精劲絶伦家之衣帛必先书而后练临池学书池水尽黒每书云匆匆不暇草时人谓为草圣芝弟昶汉黄门侍郎亦能草今世人中云芝书者多是昶也【出王僧防能书録】
　　姜诩已下
　　姜诩梁宣田彦和及司徒韦诞皆伯英弟子并善草诞最优魏宫馆寳器皆是诞手魏明帝起凌云台误先钉榜而未之题以笼盛诞辘轳引上书之去地二十五丈诞甚危惧乃诫子孙絶此楷法诞子少季亦有能称罗晖赵恭不详何许人与伯英同时见称西州而矜许自与众颇惑之伯英与朱寛书自叙云上比崔杜不足下方罗赵有余河间张超亦善草不及崔张刘徳升善为行书不详何许人颍川钟繇魏太尉同郡胡昭公车徴二家俱学于徳升而胡书肥钟书痩钟书有三体一曰铭石之书最妙者也二曰章程书三曰狎书相闻者也繇子防镇西将军絶能学父书改易邓艾上章事莫有知者河东卫觊魏尚书仆射善草及古文略尽其妙草体微痩而笔迹精熟觊子瓘为晋太保采芝法以觊法参之更为草藁藁是相闻书也瓘子恒亦善书博识古文字炖煌索靖张芝姊之孙晋征西司马亦善草陈国何元公亦善草书呉人皇象能草世称沈着痛快荥阳陈畅晋秘书令史善八分【出王僧虔能书録】
　　王羲之
　　王羲之告誓文今之所即其藁本不具年月日朔其真本维永和十年三月癸夘九日辛亥而书亦真开元初润州江宁县瓦官寺修讲堂匠人于防吻内竹筒中得之与一沙门至八年县丞李延业求得上岐王王以献便留内不出或云其后却借岐王十二年王家失火图书悉为灰烬此书亦见焚矣【出国史异纂】
　　王廙
　　王廙羲之之叔也善书画尝谓右军曰吾诸事不足法惟书画可法晋明帝师其画王右军学其书【出尚书故实】
　　潞州卢
　　东都顷年创造防秋馆穿掘多蔡邕鸿都学所书石经后洛中人家往往有之王羲之借船帖书之尤工者也故山北卢匡寳惜有年卢公致书借之不得云只可就看未尝借人也卢除潞州旌节在途才数程忽有人将书帖就卢求售阅之乃借船帖也惊异问之云卢家郎君要钱遣卖耳卢叹异移时不问其价还之后不知落于何人京师书侩孙盈者名甚着盈父曰仲容亦鉴书画精于品目豪家所寳多经其手真伪无所逃焉公借船帖是孙盈所蓄人以厚价求之不果卢公时甚急切减而赈之日乆满百千方得卢公韩太冲外孙也故书画之尤者多阅而识焉【出尚书故实】
　　桓
　　晋书中有饮食名寒具者亦无注解处后于齐民要术并食经中检得是今所谓饼桓尝盛陈法书名画请客观之客有食寒具不濯手而执书画因有涴不怿自是防客不设寒具【出尚书故实】
　　褚遂良
　　贞观十年太宗谓魏徴曰世南没后无人可与论书徴曰褚遂良后来书流甚有法则于是召见太宗尝以金帛购王羲之书迹天下争赍古书诣阙以献时莫能辨其真伪遂良备论所出咸为证据一无舛误十四年四月二十二日太宗为真草书屏风以示羣臣笔力遒利为一时之絶购求得人间真行凡二百九十纸装为七十卷草书二千纸装为八十卷每聴政之暇时阅之尝谓朝臣曰书学小道初非急务时或留心亦胜弃日凡诸艺未尝有学而不得者也病在心力懈怠不能専精耳今吾学古人之书殊不学其形势惟在求其骨力得其骨力形势自生【出谭賔録】
　　兰亭真迹
　　太宗酷好书法有大王书迹三千六百纸率以一丈二尺为一轴寳惜者独兰亭为最置于坐侧朝夕观鉴尝一日附耳语髙宗曰吾千秋万嵗后与吾兰亭将去也及奉讳之日用玉匣贮之藏于昭陵【出尚书故实】
　　王方庆
　　龙朔三年四月髙宗自书与辽东诸将许敬宗曰许圉师爱书可于朝示之神功二年上谓鳯阁侍郎王方庆曰卿家合有书法方庆奏曰臣十代再从伯祖羲之先有四十余纸贞观十二年先臣进讫有一卷臣近已进讫臣十一代祖洽九代祖珣八代祖昙首七代祖僧绰六代祖仲寳五代祖骞高祖规曽祖褒并九代三从伯祖晋中书令献之已下二十八人书共十卷见在上御武成殿召羣臣取而观之仍令鳯阁舍人崔融作序目为寳章集以赐方庆朝野荣之【出谭賔录】
　　二王真迹
　　开元十六年五月内出二防真迹及张芝张昶等书总一百六十卷付集贤院令集字榻两本进分赐诸王其
　　书皆是贞观中太宗令魏徴虞世南褚遂良等定其真伪八十卷小王张芝等迹各随多少勒为卷帙以贞观字为印印缝及卷之首尾其草迹又令褚遂良真书小字帖纸影之其中古本亦有是梁隋官本者梁则满骞徐僧权沈识文朱异隋则江总姚察等署记太宗又令魏褚等卷下更署名以记之其兰亭本相传云在昭陵宫中乐毅论长安中太平公主奏借出外榻写因此遂失所在五年勑陆元悌魏哲刘怀信等检校换褾每卷分为两卷总见在有八十卷余并失坠元悌又割去前代记署以己之名氏代焉宗自书开元二字为印记之右军凡一百三十卷小王二十八卷张芝张昶各一卷右军真行书唯有黄庭告誓等卷存焉又得滑州人家所藏右军扇上真尚书宣示及小王行书白骑遂等二卷其书有贞观年旧褾织成字【出谭賔録】
　　八体
　　张怀瓘书断曰篆籕八分书章草草书飞白行书通谓之八体而右军皆在神品右军尝醉书数字防画类龙爪后遂有龙爪书如科斗玉筯偃波之类诸家共五十二般【出尚书故实】
　　李都
　　李都荆南从事时朝官亲熟自京寓书书踪甚恶李寄诗戱曰华缄千里到荆门章草纵横任意论应笑钟张虚用力却敎羲献枉劳魂惟堪爱惜为珍寳不敢留误子孙深荷故人相厚处天行时气许教吞【出抒情诗】
　　东都乞儿
　　大厯中东都天津桥有乞儿无两手以右足夹笔为经乞钱欲书时先用掷笔髙尺余以足接之未尝失落书迹楷书不如【出酉阳杂俎】
　　卢宣
　　李徳裕作相日人有献书帖徳裕得之执翫颇爱其书卢宣时为度支郎中有善书名召至出所获者书帖令观之宣持帖乆之不对徳裕曰何如宣有恐悚状曰是某顷年所临小王帖太尉弥重之【出卢氏杂记】
　　岭南兎
　　岭南兎尝有郡牧得其皮使工人削笔醉失之大惧因剪已须为笔甚善更使为之工者辞焉语其由因实对遂下令使一户输人须或不能致辄责其直【出岭南异物志】










　　书品【庾肩吾】
　　静先生曰予遍求古逖访厥初书名起于洛字势发于仓史故遗结绳取诸文象诸形防诸人事未有广此缄縢深兹文契是以一画加大天尊可知二力增土地卑可审日以君道则字势圎月以臣辅则文体缺及其转注假借之流指事防意之类莫不状范毫端形呈字表开篇玩古则千载共朝削简今则万里对面记善则恶自削书贤则过必改玉厯颁正而化俗帝教陈言而设教变通不极日用无穷与圣同功参神并运爰洎中叶舍繁从省渐失颍川之言竟逐云阳之字若乃鸟迹孕于古文壁书存于科斗符陈帝玺摹调蜀漆署表宫门铭题礼器鱼犹舍鳯鸟己分虫仁义起于麒麟威形发于龙虎云气时飘五色仙人还作两童若浮溪蛇若赴穴流星疑烛垂露似珠芝英转车飞白掩素参差倒薤既思种栁之謡长短悬针复想定情之制蚊脚傍低鹄头仰立填飘板上谬起印中波回堕镜之鸾楷顾雕陵之鹊竝以篆籀重复见重昔时或巧能售酒或妙令鬼哭信无味之奇珍非趋时之急务且具録前训今不复兼论惟草正疏通専行于世其或继之者虽百代可知寻体发源秦时人下邳程邈所作始皇见而重之以奏事繁多篆字难制遂作此法故曰书今时正书是也草圣起于汉时解散法用以赴急本因草创之义故曰草书建初中京兆杜操始以善书知名今之草书是也余自少迄长留心兹艺敏手谢于临池鋭意同于削板而蕺山之扇竟未増钱凌云之台无因诫子求诸故迹或有浅深辄删善草者一百二十八人伯英以称圣居首法髙以追骏处末推能相越小例而九引类相附大等而三复为略论总名书品张芝伯英　钟繇元常　王羲之逸少
　　右三人上之上
　　论曰既发源秦史草乃激流齐相跨七代而弥遵将千载而无革诚开博者也均其文总六书之要指其事笼八体之奇能拔篆籕于繁芜移楷真于重密分行纸上类出茧之蛾结画篇中似闻琴之鹤峯防间起琼山惭其敛雾漪澜递振碧海愧其下风抽丝散水定其下笔倚刀较尺验于成字真草既分于星芒烈火复成于珠佩或横牵竖掣或浓防轻拂或将放而更留或因挑而还置敏思藏于胸中巧意发于毫铦詹尹端防故以迷其变化英韶倾耳无以察其音声殆善射之不注妙斵轮之不是以鹰爪含利出彼兔毫龙管润霜游兹虿尾学者鲜能具体窥者罕得其门若探妙测深尽形得势烟花落纸将动风彩带字欲飞疑神化之所为非人世之所学惟张有道钟元常王右军其人也张工夫第一天然次之衣帛先书称为草圣钟天然第一工夫次之妙尽许昌之碑穷极邺下之牍王工夫不及张天然过之天然不及钟工夫过之羊欣云贵越羣品古今莫二兼撮众法备成一家若孔门以书三子入室矣允为上之上
　　崔瑗子玉　杜度伯度　师宜官
　　张昶文舒　王献之子敬
　　论曰崔子玉擅名北中迹罕南度世有得其摹者王子敬见之称美以为功类伯英杜度滥觞于草书取奇于汉帝诏后奏事皆作草书师宜官鸿都为最能大能小文舒声劣于兄时云亚圣子敬泥帚早验天骨兼以制笔复识人工一字不遗两叶妙此五人允为上之中
　　索靖幼安　梁鹄孟皇　韦诞仲将
　　皇象休明　胡昭孔明　钟防士季
　　卫瓘伯玉　荀舆长　阮研文机
　　右九人上之下
　　论曰幼安敛蔓舅氏抗名卫令孟皇功尽笔力字入帐中仲将不妄染毫必须张笔而左纸孔明动见模楷皆谓胡肥而钟痩休明斟酌二家聫驾八絶士季之范元常犹子敬之禀逸少而工拙兼効真草皆成伯玉逺慕张芝近叅父迹长狸骨方拟而难迨阮硏居今观古尽窥众妙之门虽复师王祖钟终成别搆一体此九人允为上之下
　　张超子竝　郭伯道　刘徳升君嗣
　　崔寔子真　卫夫人名铄字茂猗
　　李式景则　庾翼稚恭　郗愔方回
　　谢安安石　王珉季琰　栢敬道
　　羊欣敬兀　王僧防　孔琳之彦琳
　　殷钧季和
　　右十五人中之上
