<!-- { "loadSidebar": true } -->
　　萆蔴子油写纸上以纸灰撒之则见字一云杏仁尤佳冬月砚冻入酒磨墨不冻
　　盐卤写纸上烘之字黑
　　冬月令水不冰以杨花铺砚槽名文房春风膏砚桦皮烧烟熏纸作故色胜如黒泥
　　花瓶中欲水不臭用火烧瓦一片在内胶泥亦可收画法未雨之先晒干卷入匣以厚纸糊缝过梅月取出挂之
　　收笔东坡用黄连煎汤调轻粉蘸笔候干收之
　　果子
　　收枣子蛀以一层栗草一层枣相间安之
　　收栗不蛀以栗蒲烧灰淋汁浇二宿出之候干置盆中用沙覆之
　　藏西不可见日影见之则芽
　　收鸡头晒干入瓶纸蒙了复埋之地中
　　藏金橘于菉豆中则经时不变
　　藏柑子以盆盛用干潮沙盖之土同法
　　收湘橘用煮汤锡缾收之经年不坏
　　藏胡桃不可焙焙则油了
　　藏梨子用萝卜间之勿令相着经年不烂
　　梨蒂插萝卜上亦不得烂藏香圆同此法
　　松子仁带皮则不油
　　橄榄树高难采以盐涂树则实自落
　　青梅小满前嫩脆过后则易黄
　　新榧子以猪脂炒过则黒皮不着肉
　　栗子与橄榄同食作梅花香
　　橄榄与盐同食则无苦味
　　梅子与韶粉同食不酸不软梅叶尤佳
　　炒银杏在十个以上则不爆
　　干果子蒸了者露之味如新
　　菱煮过以矾汤绰之红緑如生
　　爆栗子银杏拳一个在手则不爆勿令人知
　　香员蒂上安芋片则不
　　水杨梅入烰炭不烂
　　蔬菜
　　收芥菜子宜隔年者则辣
　　收冬忌苕帚风
　　生姜社前收无筋
　　未霜时不可收芋为其多也
　　吃茶多腹胀以醋解之
　　茄子以炉灰藏之可至四五月
　　小满前收盐芥菜可交新
　　豆防内用甜头生者晒干方可入不然则烂了晒时以炉灰糁之不引蝇子
　　花竹
　　养荷花用温汤入缾中以纸了以花削尖簪则花开且久
　　蜀葵花削煨了以石灰蘸过令干插水缾中开至顶而叶不软
　　冬青树上接梅则开洒墨梅
　　石榴树以麻饼水浇则花多
　　梧桐树闰月多生一叶【按六壬梧桐常年十二叶闰年十三叶】
　　养石菖蒲无力而黄者用鼠粪洒之
　　养牡丹芍药栀子并刮去皮火烧以盐擦之插花瓶中或用沸汤插之亦开
　　鳯仙花欲令再开但将子逐旋摘去则又生花
　　种兰去土用水烰炭屑种之
　　蒲萄树用麝香入其皮则蒲萄尽作香味
　　花树虫孔以硫黄末塞之
　　木樨蛀者用芝蔴梗带殻束悬树上
　　竹多年者则生米而死急截去离地三尺许通去节以犬粪灌之则余竹不生米也
　　海棠花用薄荷水浸之则开
　　橘柚树浇肥春分后多死
　　竹叶以沸汤蘸过则不卷藏擫甲
　　银杏不结子于雌树凿一孔入雄树木一块以泥涂之便生子
　　葫芦照水种自正
　　草木花被羊食并不发
　　花红者令白以硫黄烧烟熏盏子盖花则白
　　香圆去蒂以大蒜捣烂醢蒂上则满室香更以湿纸围盖上
　　芝蔴柴挂树上无蓑衣虫
　　牡丹根下放白术诸般顔色皆是腰金
　　冬蔓上午时用苕帚打之则生多
　　禽鱼
　　鱼瘦而生白者名虱用枫树皮投水中则愈
　　鳖与蝤蛑被蚊子叮了即死
　　小犬吠不絶声者用香油一蚬殻灌入鼻中经宿则不吠
　　乌骨鸡舌黒者则骨黒舌不黒者但肉黒
　　鸡未者以苕菷赶之则毛倒生
　　母鸡生子与青【一作续】麻子吃则常生不抱卵
　　水中浮萍干焚烟熏蚊虫则死
　　竹鸡呌可去壁虱并白蚁
　　鸦鹘带帽儿飞去立唤则高去伏地唤则来
　　马螘畏肥皁
　　鸡黄双者生两头及三足鸡
　　使苍蝇不来席上以稻草索数条悬壁闲则尽
　　油杀诸虫
　　猫儿眼知时有歌云子午线卯酉圆寅申巳亥银杏样辰戌丑未侧如钱
　　楼葱逼蝇
　　蚕畏鼓声则伏而不起亦畏雷故也
　　燕聚鱼
　　马误食鸡粪骨眼生
　　鸡下卵晨则雄暮则雌日中对日下亦雄
　　香貍生四个外肾
　　鹰无肫而有肚子吃肉故也飞禽吃谷者有肫
　　鸡吃猫饭能啄人
　　令蛙不鸣三五日以野菊花为末顺风撒之
　　逼蝇腊月猪脂以缾悬厠上
　　麻叶烧烟能逼蚊子
　　杂著
　　溪中水沫取起令干为末入汤中即冷而不沸
　　池水浑浊以瓶入粪用箬包札之投水中则清
　　醉中饮冷水手颤
　　锡铜相和硬且脆水淬之极硬
　　银铜相杂亦易镕化
　　釜底煤可代火草引火
　　陈茶末烧烟蝇速去
　　油纸灯入荷池叶死
　　金遇铅则碎
　　日未出及已没下酱不引蝇子
　　铜钱与胡桃一处嚼之钱易碎
　　水银撒了以鍮石引之皆上石
　　打落器中白矾与韶粉研刷真皮色不退
　　蛇畏姜黄
　　续麻骨插竹园四向竹不沿出芝麻骨亦可
　　胡麻麪啖犬则黒光而骏
　　梓木作柱在下手则木响呌云是争位
　　杉木烰炭为末安门桕中开门则自能响
　　钉月台板用蹇漆树削作钉以米泔水浸之待干钉板易入且坚如铁
　　荷花梗塞鼠穴自去
　　荷花叶煎汤洗镴器或用荷梗一方用糟醋
　　染干皁皮顔色内入杏仁则光且黒
　　黄蜡与果子同食则蜡自化去
　　萝卜提硝则白煎亦然
　　伏中不可铸钱汁不清名炉冻
　　水缸内养鱼三两个则活不生脚
　　伏中合酱与麯不生虫
　　灯心蘸油再蘸白矾末粘起炭火
　　鸡子开小窍去黄白了入露水又以油纸糊了日中晒之可以自升起离地三四尺
　　收椒带眼收不带叶收不变色
　　伏中收松柴斫碎以黄泥水中浸皮脱晒干冬月烧之无烟竹青亦可
　　煮象牙用酢卤煮之自软














　　说郛卷二十二下
<子部,杂家类,杂纂之属,说郛>
　　钦定四库全书
　　説郛卷二十三上　　　　元　陶宗仪　撰因话録【赵璘】
　　递迁月令
　　徳宗常暮秋猎苑中天色微寒谓侍臣曰九月衣衫二月袍与时不相宜欲递迁一月如何左右皆贺翌日降防议之李吉甫为翰林学士承防先进言圣人上顺天时下尽物理宜编之于是李程时亦为内相议曰臣按月令十月始裘月令是宗所定恐不可易上遽止其议
　　大僚子安得居山
　　武宗时李徳裕荐处士王志业堪为谏官帝问谁之子对以王超子帝曰凡处士当是山野之人王大僚子安得居山耶徳裕无对
　　不赏父之都虞候而惜母之阿乳儿
　　郭汾阳在河中禁军无故驰马犯者辄死南阳夫人乳母之子犯禁都虞杖杀诸子泣告虞纵横之状王叱之曰不赏父之都虞而惜母之阿乳儿汝辈奴材也
　　好脚门生
　　李逢吉知贡举榜成未放而入相及第就中书见座主时谓之好脚迹门生也
　　讃招隐寺
　　兵部李约员外初至金陵于府主李锜坐上屡赞招隠寺一日锜宴于寺既归谓君曰尝夸招隠寺昨游宴细看何殊州中君笑曰某所赏者踈埜耳若以逺山将翠幙遮古松用防物裹腥羶涴鹿跑泉音乐乱山鸟声此则实不如在叔父大防也
　　茶须活火煎
　　李约嗜茶能自煎谓人曰茶须缓火炙活火煎之活火者谓炭之有焰方炽者也
　　晋公不服食
　　裴晋公不信数术不喜服食每语人曰鸡猪鱼蒜遇着则食生老病死时至则行
　　口占进玉带状
　　晋公平淮西赐以玉带公临薨却进口占奏状曰内府之珍先朝所赐旣不合将归地下又不可留在人间闻者莫不叹其不乱
　　陆羽歌
　　羽本遗小儿为竟陵能盖寺僧收养至成人后他适闻所养僧卒作歌曰不羡黄金罍不羡白玉杯不羡朝入省不羡暮入台千羡万羡西江水曾向竟陵城下来
　　和尚教坊
　　元和中有僧文溆者聚众论说内典托言鄙防之事不逞同辈争效其音调为歌曲呼所居为和尚教坊又有僧鉴虚作煮肉法行于世
　　文章托名
　　才命论称张燕公革华传称韩文公老牛歌称白乐天佛骨诗称郑司农后人所托其名非真者也
　　御史三院
　　一曰台院其僚曰侍御史呼为端公知杂事者谓之杂端非知杂事谓之散端二曰殿院其僚殿中侍御史新入者知右巡以次左巡号两使三曰察院其僚曰监察御史每公堂会食皆集若杂端失笑则三院皆笑谓之哄堂
　　防中无不揖
　　饮酒无起谢之礼但公揖酒赴朝偃息于待漏则有卧揖上马有马揖他悉以揖为礼
　　诸察院防名
　　察院诸防名看地名礼察谓之松防防南有古松也刑察谓之魇防寝者多魇兵察谓之茶瓯防以其主院中茶茶必以陶器置之躬自缄啓故也吏察主朝官名籍谓之朝簿防
　　东譲客非礼
　　人道尚右以右为尊先賔客故西让客主人在东盖自卑也今人东让客岂礼哉
　　阁下
　　古者三公门有阁而郡守比诸侯亦有阁故有阁下之称前辈与大官书多呼执事或足下刘子与宰相书曰足下韩退之与张仆射书曰执事即其例也记室本王侯賔佐之称他人亦不泛称惟执事则指左右之人尊卑皆可通用侍者士子亦可通称非特在道释也又自卑达尊例云座前尤非也阁下降殿下一阶座前降几前一等岂可僣用哉
　　文章李益
　　李益能文多有贵家子同姓名人谓益文章李益谓贵游为门户李益
　　七七
　　李沂公妾名七七善琴与筝
　　山公
　　李约有山林之致养一猨因名曰山公也
　　孟诗韩笔
　　韩愈能古文孟郊长于五言时号孟诗韩笔
　　属意蜂蝶
　　李贺作歌诗多属意于花草蜂蝶间竟不能逺大
　　时世妆
　　崔枢夫人治家整肃贵贱皆不许时世妆
　　会稽二清
　　越州有名僧二人一曰清江二曰清昼故号二清
　　几至失名
　　皎然以诗谒韦苏州皆效其诗体韦全不见赏明日以旧制投之韦大叹服曰几至失名何不但以所工见投而猥希老夫意也耶人各有所得非卒能致也
　　南榻北榻
　　公堂防食杂端在南榻主簿在北榻乃旧仪也

　　同话録【曽三异】
　　舞柘
　　舞柘之本出拓枝氏之国流传误为柘枝也其字相近耳
　　鼗
　　鼗古乐也今不言播鼗而曰撚梢子世俗之陋也今如击鼓云超舞云证绾之类甚多
　　散乐
　　散乐出周礼注云野人之能乐舞者今乃谓之路岐人此皆市井之谈入士大夫之口而当文之岂可习为鄙俚
　　古箫
　　古箫都下所谓排箫是也今言箫管乃别器筝秦乐也乃琴之流古瑟五十自黄帝令素女鼓瑟帝悲不止破之自后瑟止二十五秦人鼓瑟兄弟争之又破为二筝之名自此始今之制十三而古制亦有十二者谓之筝世俗有乐器小而用七弦名轧筝今乃谓之如是则箫管以二物为一名筝以一名为二物矣或云恬分瑟为两则恐无争之义
　　交倚
　　交倚谓之绳牀乃外国所制欧公不御之
　　比疎
　　古者尚沐故治髪之具栉而已王藻曰沐稷而靧粱栉用椫栉髪晞用象栉如此而已然栉已有比之义诗云其比如栉笺谓相迫近也至汉书所言比疎则视禅栉为加密矣然犹非今之比疎也注以为辫髪之饰则今女子首饰所着金翠珍异之梳耳后世惮数沐而栉用竹以为去垢之具则与汉所言比疎名虽同而实又异也
　　虎子
