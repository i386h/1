<!-- { "loadSidebar": true } -->
　　黄松子曰唐自广明之乱天下凌迟奸猾亡命之徒攘袂誓众于萑蒲之下而所在横溃建于此时乃与晋晖軰攘窃于许蔡之郊藏匿于墟墓之间其暴固不足以警动郡县及得罪被系死在旦夕而孟彦晖纵之使去此狱吏知其必贵而祐之耶抑天为之耶遂能奋迹士伍奔赴行在忠义感激诚贯白日执戈被鋭翼卫乗与于烟熖之中其勤至矣巨阉猜忌自壁迁利遂举兵据阆止谋自全之计洎陈田召而不纳遂抗表请师犹有勤王之节而韦昭度章句书生柔雅醖借非具有将帅之才驾驭之术建察其可取而代中以机智夺其符印遂摧敌克城节制全蜀而纳贡述职道不絶使及梁祖受禅非有汤武高光之徳建誓师雪耻而为岐陇所阻自视才畧不在梁下其肯降心俛首而为之臣耶因僣窃位号亦时使之然也观其委任将佐擢用才智抚养士卒恵绥黎庶劝课农桑轻省徭赋临终顾托至诚无疑前视刘备可以无愧矣

　　幸蜀记【宋居白】
　　僖宗聪睿强记好驰骋诸色博弄无不周徧季年宠内园小儿张浪狗好歌能舞才十六七能数般马伎忽一日浪狗曰臣无马乗僖宗乃宻与银一百两令自买之其时圣驾自岐阳回长安少有好马浪狗于诸处寻求于云阳县买得一疋浪狗本在宣徽南院安下僖宗日日独行浪狗院中闻买的马自潜行看之此马又未曾骑习僖宗廵绕马左右谓浪狗曰好马好马称数徧其马忽尔腾跃右足踏僖宗左脇便倒不醒浪狗惊惶将数银盂子尿灌僖宗口良乆方苏归称气疾诏医二十余人脉用药皆言是膀胱之气并无瘳效其脇痛转剧卧十二日崩本因马踏也
　　四月唐遣客省使严末瞍入蜀军以窥实虚其笏记略曰伏自朱温肆逆运属昭宗三年痛别于西秦一旦逈迁于东治诛残南北焚爇宫闱虽列藩悉是唐臣无一处不从伪命由是大唐中兴皇帝念高祖太宗之业倐尔隳张愤朱温崔之徒同谋簒弑遂乃神防逈发心鼎独然竭沧波而誓戮鲸鲵芟林莾而决除虎兕十年对垒万阵交锋虑乆困于生灵乃选练其死士才过汶水抟王彦章于马前旋入夷门斩朱友正于楼上劒霜未匣枪雪犹挥叚凝领八万雄师倒戈伏死赵嵒知一人应运引颈待诛遂使贼将归心谋夫拱手取乾坤只劳八日救涂炭遂定四维此词亦颇壮也
　　成康元年正月朔受朝贺大赦改元三月衍朝永陵自为尖巾民庻皆效之还宴怡神亭嫔妃妾妓皆衣道服莲花冠髽髻为乐夹脸连额渥以朱粉曰醉妆国人皆效之
　　四月朔衍防羣臣举觞不饮容色不悦特进顾在珣曰臣闻主忧臣辱主辱臣死今陛下临轩不乐臣愿请罪衍曰北有后唐南有蛮诏朕既不能吊伐彼又不为臣子此所忧尔在珣曰朝廷有十臣在陛下何忧退而令太子洗马林罕者着十在文以进曰有只如者兴土木于禁中选骁雄于手下爰持斧钺出镇藩篱餙宫殿于选方命鸾舆而逺幸为衅之端为祸之原有王承休者摧挫英雄吹扬佞媚全无才智谬处腹心断性命于戏玩之间戮仇雠于枢机之下有功劳而皆弃非贿赂而不行有宋光嗣者受先皇之付嘱为大国之栋梁既不输忠又不知退恣一门之奢侈任数方之骄矜徒为贪饕之人实非社稷之器有王宗弼者谬陟烟霄殊非謇谔兴乱本则逞章程之妙恣奸谋则事颊舌之能必召倾亡尚居左右有韩昭者性懐惨毒又恣贪残焚爇军营要寛私第不顾喧腾于众口惟思自任于心懐有欧阳晃者酷毒害民市刑聚货叨为郡守实负天恩疮痍已徧于阳安蒙蔽半由于内宻有田鲁俦者为君王之元舅受保傅之尊官但务奢华不思辅弼第宅逈同于上苑珍珠未满于贪心有徐延琼者出为留守入掌枢机无谔谔以佐君但唯唯而徇防有景润澄者捜求女色取悦宸襟常叨不次之恩毎冒无厌之宠敷对唯夸于便防佐时不识于经纶素非忠勤实为忝窃有严凝月者唱亡国之音衒超时之俊毎为巫觋以翫圣明致君为桀纣之年使上乏唐虞之化任臣如此社稷何安衍览之大笑赐在珣防五百叚加开封府在珣以防之半遗罕罕字仲缄西江人博通经史除温江主簿迁太子洗马落托不覊文多讥刺执政恶之故不得用而卒
　　四月逰浣花龙舟防舫十里绵亘自浣花潭至万里桥逰人士女珠翠夹防日正午暴风起须臾电雷防晦有白鱼自江心跃起变为蛟形腾空而去是日溺者数千人衍惧即时还宫
　　重阳宴羣臣于宣华苑夜分未罢衍自唱韩琮栁枝词曰梁苑隋堤事已空万条犹舞旧春风何须思想千年事谁见杨花入汉宫侍臣宋光溥咏胡曾诗曰吴王自恃秉雄才贪向姑苏醉緑醅不觉钱塘江上月一宵西送越兵来衍闻之不乐于是宴罢
　　七月天富仓奏米中生虫如小蜂尾后垂如米粒曳之而行
　　十月彗星见长丈余在舆鬼之次司天言恐国家有大灾宜修徳以禳之诏于玉局北置道塲以答天变右补阙张云上疏言此是百姓怨气上彻于天成此彗星彗者除旧布新之义此乃亡国之兆岂祈禳之可免衍怒流于黎州云唐安人立朝謇谔自比朱云权幸多嫉之宣徽使景润澄尝谓曰昔朱云请斩马劒以腰斩张禹今上方只有杀鸡刀卿欲用乎云曰鸡刀虽小亦可斩羣狗润澄憾之至是奏云谤国遂有黎州之贬云多病行至临卭卒
　　六年正月禁民戴危脑帽其制狭中鋭首拂之即坠九月唐庄宗遣李稠来通好市珠玩锦綉衍不许以为落草庄宗怒曰衍岂免落草乎
　　韩昭字徳华长安人衍北廵以为文思殿学士京城留守判官多嘲谑云韩公凡事如僧剃髪无有寸长昭以便佞恩倾一时出入宫掖太妃爱其美风姿而专有嬖阳之宠唐兵入蜀王宗弼与之有隙先捕而杀之枭首金马坊百姓皆溺之
　　四月二日文明殿试制科白衣蒲禹卿对策其略曰今朝廷所行皆一朝一夕之事公卿所陈者非乃子乃孙之谋蹔偷目前之安不为身后之虑衣朱紫者皆盗跖之辈在郡县者悉狼虎之人奸佞满朝邪淫如市以斯求治是谓倒行执政皆切齿欲诛之衍以其言有益擢为右补阙
　　三月禁百姓不得带小防衍好私行往往宿于倡家饮酒于楼索笔题曰王一来去恐人识之故令民间皆带大防
　　四月流军使王承纲于茂州衍尝私至承纲家悦其女有美色欲私之承纲有隙奏其出怨言故被贬女闻纲得罪剪髪求赎其罪不从乃自缢死
　　五月不雨至九月林木皆枯赤地千里肥遗见王氏开国记以肥遗为毕鬼唐英按肥遗蛇名角上有火见则大旱非鬼也
　　五年三月上巳寓宴怡神亭妇女杂坐夜分而罢衍杂坐舄履交错尝召嘉王宗寿赴宴宗寿因持桮谏衍宜以社稷为念少节宴饮其言慷慨激烈衍有愧色佞臣潘左迎顾在珣韩昭等奏曰嘉王从来酒悲不足乃相与谐谑戏笑衍命宫人李玉箫歌衍所撰宫词侑宗寿酒宗寿惧祸乃尽饮之左迎曰嘉王闻玉箫歌即饮请以玉箫赐之衍曰王必不纳宗寿字永年王建之族子八月衍受道箓于苑中以杜光庭为真天师崇真舘大学士光庭字賔至京兆杜陵人方干见之谓曰此宗庙中寳玉大圭也举制科不中入天台为道士僖宗召见赐紫衣出入禁中上表乞游成都隠青城山白云溪卒于蜀年八十五颜貌如生世以为尸解有文千巻余皆本无为之旨
　　九月诏置贤良方正博通经史明逹吏治识洞兵机沈滞邱园五科令黄衣选人白衣举人投防就试吏部考较十月以韩昭为吏部侍郎昭受赂徇私选人诣鼓院诉之又嘲曰嘉眉卭属侍郎骨肉遵江清城侍郎亲情果阆三州侍郎自留巴蓬集壁侍郎不识衍一日闻言召而问之昭曰此皆太后太妃国舅之亲亦臣之亲衍为之黙然衍字化源建幼子旧名宗衍八歳封郑王为左奉驾军使元膺死建以淮王宗辂类已又信王宗杰明敏有才欲选立之衍母徐氏有宠宻以金百镒遗宰相张格言上已许衍为太子愿相公助之格遂抗表言衍才气英武允堪社稷之托遂得立开崇贤府置僚属颇好论史赋诗即位年十八时梁贞明五年也立周氏为皇后十月诏选良家女二十人备后宫十二月拜永陵诏以来年正月有事于南郊改明年为干徳元年以龙跃池为宣华池即摩诃池
　　二年八月衍北廵以宰相王锴判六军诸卫事旗帜戈甲百里不絶衍戎装被金甲珠防锦袖执弓挟矢百姓望之惊相谓为灌口祅神复以宫人二十人从至汉州驻西湖与宫人泛舟奏乐饮宴弥月九月驻军西县自西县还至益昌泛舟逰阆中舟子皆衣锦綉衍自制水调银汉之曲日命乐工歌之郡民何康女殊有美色将嫁衍取之赐其夫家百缣其夫一恸而卒
　　三年三月衍还成都五月宣华苑成延袤十里内起重光太清延昌防真之殿清和迎仙之宫降真蓬莱丹霞之亭土木之功穷极奢巧衍数于其中为长夜之饮六月往大慈寺避暑观明皇僖宗御容宴羣臣于华严阁下七夕与宫人乞巧于丹霞楼是月寝疾命子昶监国季良召术士周仲明问知祥夀仲明曰上合为真王食蜀中二十年禄既登九五于夀无益季良曰可为金縢乎曰此天数也非人力可为季良又问子孙夀何如曰二纪外有真人出天下一统二十六日知祥薨年六十一伪谥文武圣徳英烈明孝皇帝庙号髙祖葬和陵有道者自号醋头手擕一灯檠所至处卓之呼曰不得登登便倒至是人以为应知祥好学问性寛厚抚民以仁恵驭众以恩接士大夫以礼薨之日蜀人甚哀之昶字保元知祥第三子母李氏雍顺公主之媵生昶于太原大成初知祥迎入蜀累迁西川衙内马步军都指挥使
