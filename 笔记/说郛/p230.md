<!-- { "loadSidebar": true } -->
　　东坡尝约刘器之同参玉版和尚器之毎倦山行闻见玉版欣然从之至帘泉寺烧笋而食器之觉笋味胜问此何名东坡曰玉版此老僧善说法令人得禅恱之味于是器之方悟其戏
　　狮子吼
　　陈慥字季常公弼之子居于黄州之岐亭自称龙丘先生又曰方山子好賔客喜畜声妓然其妻柳氏絶凶妬故东坡有诗云龙丘居士亦可怜谈空说有夜不眠忽闻河东狮子吼拄杖落手心茫然河东狮子指柳氏也坡又尝醉中与季常书云一絶乞秀英君想是其妾小字
　　不合时宜
　　东坡一日退朝食罢扪腹徐行顾谓侍儿曰汝辈且道是中何物一婢遽曰都是文章坡不以为然又一人曰满腹都是机械坡亦未以为当至朝云乃曰朝士一肚皮不合时宜坡捧腹大笑
　　扺三觉
　　东坡喜嘲谑以吕微仲丰硕毎戏之曰公眞有大臣体此坤六二所谓直方大也微仲拜相东坡当直其词曰果艺以达有孔门三子之风直大而方得坤爻六二之动一日东坡谒微仲微仲方昼寝久而不出东坡不能堪良久见于便坐有一菖蒲盆畜绿毛东坡云此易得若六眼则难得微仲问六眼出何处东坡曰昔唐庄宗同光中林邑国尝进六眼时伶人敬新磨在殿下进口号曰不要閙不要閙听取这儿口号六只眼儿分明睡一觉抵别人三觉
　　阃上困
　　东坡知湖州尝与賔客游道塲山屏退从者而入有僧凭门熟睡东坡戏云髠阃上困有客即答曰何不用钉顶上钉
　　姜制之
　　子瞻与姜至之同坐友宴姜先举令云坐中各要一物药名因指子瞻曰君药名也问其故曰子苏子子瞻应声曰君亦药名也若非半夏定是厚朴姜诘其故子瞻曰非半夏厚朴何以曰姜制之
　　鳖厮踢
　　东坡与温公论事公之论坡偶不合坡曰相公此论故爲鳖厮踢温公不解其意曰鳖安能厮踢坡曰是之谓鳖厮踢
　　字说
　　东坡闻荆公字说新成戏曰以竹鞭马爲笃不知以竹鞭犬有何可笑公又问曰鸠字从九从鸟亦有证据乎坡云诗曰鸤鸠在桑其子七兮和爷和娘恰似九个公欣然而听乆之始悟其谑也
　　断屠
　　鲁直戏东坡云昔王右军字为换鹅书韩宗儒性饕餮毎得公一帖于殿帅姚鳞许换羊肉十数斤可名二丈书爲换羊书矣坡大笑一日公在翰苑以圣节撰著纷冗宗儒日作数简以图报书使人立庭下督索甚急公笑语曰传语本官今日断屠
　　须当归
　　刘贡父觞客子瞻有事欲先起刘调之曰幸早里且从容子瞻曰柰这事须当归各以三果一药爲对
　　致仕
　　山谷尝和东坡春菜诗云公如端爲苦笋归明日春衫诚可脱坡得诗戏语坐客曰吾固不爱做官鲁直遂欲以苦笋硬差致仕闻者絶倒
　　水骨
　　东坡尝举坡字问荆公何义公曰坡者土之皮东坡曰然则滑者水之骨乎荆公黙然
　　烧猪
　　东坡喜食烧猪佛印住金山时毎烧猪以待其来一日爲人窃食东坡戏作小诗云远公沽酒饮陶濳佛印烧猪待子瞻采得百花成蜜后不知辛苦爲谁甜
　　巧对
　　东坡在黄州时尝赴何秀才防食油果甚酥因问主人此名爲何主人对以无名东坡又问爲甚酥坐客皆曰是可以爲名矣又潘长官以东坡不能饮毎爲设醴坡笑曰此必错煑水也他日忽思油果作小诗求之云野饮花前百事无腰间唯系一葫芦已倾潘子错煑水更覔君家为甚酥李端叔尝爲余言东坡云街谈市语皆可入诗但要人镕化耳
　　俗语
　　熈宁初有人自常调上书迎合宰相意遂擢御史苏长公戏之曰有甚意头求富贵没些巴鼻便奸邪有甚意头没些巴鼻皆俗语也
　　不留诗
　　先生在黄日毎有燕集醉墨淋漓不惜与人至于营妓供侍扇书画亦时有之有李琪者小慧而颇知书札坡亦毎顾之喜终未尝获公之赐至公移汝郡将祖行酒酣奉觞再拜取领巾乞书公顾视久之令琪磨砚墨浓取笔大书东坡七岁黄州住何事无言及李琪即掷笔袖手与客笑谈坐客相谓语似凡易又不终萹何也至将彻具琪复拜请坡大笑曰几忘出场继书云恰似西川杜工部海棠虽好不留诗一座击节尽欢而散
　　莫相疑
　　大通禅师者操律髙洁人非斋沐不敢登堂东坡一日挟妙妓谒之大通愠形于色公乃作南柯子一首令妙妓歌之大通亦为解頥公曰今日防破老禅矣其词云师唱谁家曲宗风嗣阿谁借君拍板与门槌我也逢塲作戯莫相疑溪女方偷眼山僧莫睫眉却愁弥勒下生迟不见阿婆三五少年时
　　呪法
　　王君善书符行天心正一法为里人疗疾駈邪仆尝传呪法当以授王君其辞曰汝是已死我我是未死汝汝若不吾祟吾亦不汝苦
　　争闲气
　　东坡示参寥云桃符仰视艾人而骂曰汝何等草芥辄居我上艾人俯而应曰汝已半截入土犹争髙下乎桃符怒往复纷纷不已门神解之曰吾辈不肖傍人门户何暇争闲气耶请妙总大士看此一转语
　　洗儿戏作
　　洗儿戏作人皆飬子望聪明我被聪明悮一生惟愿孩儿愚且鲁无灾无难到公

　　谑名录【呉淑】
　　香尉汉雍仲也
　　井底蛙公孙述也
　　伏鸾邓艾也
　　隐鹄陆云也
　　痴虎魏许楮也
　　髯参军短主簿郄超王询也
　　十钱主簿元庆也
　　惊蛱蝶魏收也
　　妳母何承天也
　　奴宋武帝也
　　笔公尖头奴魏杜弼也
　　黄颔小儿崔防谓齐文襄也
　　入铁主簿长鬛公又齐须公魏许惇也
　　癞儿刺史后魏瀛州刺史崔暹也
　　饿彪将军魏元晖也
　　饥鹰侍中魏卢昶也
　　被赕刺史宋益州刺史垣闳也
　　黑面仆射元魏元钦也
　　赤牛中尉元魏元仲景也
　　瞎虎魏谷楷也
　　卧龙魏李崇也
　　黄瓢少师桃弓仆射齐郭祚也
　　细眼奴文中子谓房龄也
　　羊鼻公唐魏征也
　　鬼婆武后也
　　人猫李义府也
　　喜鹊窦申也
　　斗酒学士唐待诏门下省王绩也
　　铜山大贼李义府也
　　呷酸节度使唐李景畧也
　　捉船使君唐末横州刺史郭氏也
　　四明遂老贺知章也
　　多田翁卢从愿也
　　肉腰刀李林甫也又索鬭鸡亦李林甫也
　　紫袍主事唐韦君素也
　　不利市秀才唐相国夏侯孜也
　　僞荆唐甄戈任侠也
　　酒可郎唐节度使王诏鼎也
　　补唇先生方千也
　　醉部落唐倪若水也
　　地藏菩萨唐史思明李光弼也
　　人头罗刹唐御史李全交也亦号鬼面夜叉
　　没字碑唐赵崇也
　　伏猎侍郎唐戸部侍郎萧灵也
　　侏儒郎中唐兵部侍郎常愼也
　　金牛御史严舁期也
　　四其御史唐郑洪霸也
　　断舍人唐杨熖也
　　缩防御史唐御史侯思正也
　　美唐博士唐杨燝也
　　判诗博士王仁谷也
　　伴食宰相卢怀愼也
　　痴宰相杨再思也
　　抝木枕措大唐仇士良谓学士崔愼由也
　　驱驴宰相王及善也
　　盲宰相关播也
　　足谷翁唐相韦宙也
　　麻膏宰相崔也
　　粥饭僧五代李愚爲宰相无所事事也
　　偻锣儿汉刘铢谓李业也
　　曲子相公晋和凝也
　　软饼中丞蜀韦嘏也
　　风月主人蜀欧阳彬也
　　酒囊饭袋五代马氏子也
　　边和尚南唐边镐也
　　瘿相王钦若也
　　鹤相丁谓也
　　媪相童贯也
　　三防宰相王珪也
　　猢狲待制王黼子闳孚也
　　九子母夫钱穆父也
　　风流骸骨王梅运句也
　　浪子宰相李邦彦也

　　艾子杂说【苏轼】
　　殇子
　　艾子事齐王一日朝而有忧色宣王恠而问之对曰臣不幸稚子属疾欲谒告念王无与图事者所朝然心实系焉王曰盍早言乎寡人有良药稚子顿服其愈矣遂索以赐艾子拜受而归饮其子辰服而已卒他日艾子忧甚戚王问之故慽然曰卿丧子可伤赐卿黄金以助葬艾子曰殇子不足以受君赐然臣将有所求王曰何求曰只求前日小儿得效方
　　三物
　　艾子行于海上见一物圆而褊且多足问居人曰此何物也曰蝤蛑也既又见一物圆褊多足问居人曰此何物也曰螃蠏也又于后得一物状貎皆若前所见而极小问居人曰此何物也曰彭越也艾子喟然叹曰何一蠏不如一蠏也
　　冷债
　　艾子使于魏见安厘王王问曰齐大国也比年息兵何以爲乐艾子曰敝邑之君好乐而羣臣亦多效伎安厘王曰何人有伎曰淳于髠之笼养孙膑之踢毬东郭先生之吹竽皆足以奉王欢也安厘王曰好乐不无横赐奈侵国用何艾子曰近日却告得孟尝君处借得冯驩来索得几文冷债是以饶足也
　　献苜蓿
　　齐地多寒春深求竽甲方立春有村老挈苜蓿一筐以与于艾子且曰此物初生未敢尝乃先以荐艾子喜曰烦汝致新然我享之后次及何人曰献公罢即刈以喂驴也
　　好饮
　　艾子好饮少醒日门生相与谋曰此不可以谏止唯以险事怵之宜可诫一日大饮而哕门人宻抽彘肠致哕中持以示曰凡人具五脏方能活今公因饮而出一脏止四脏矣何以生耶艾子熟视而笑曰唐三藏犹可活况有四耶
　　二媪
　　艾子行出邯郸道上见二媪相与让路一曰媪几岁曰七十问者曰我今六十九然则明年当与尔同岁矣
　　钻火
　　艾子一夕疾呼一人钻火久不至艾子呼促之门人曰夜暗索钻具不得谓先生曰可持烛来共索之矣艾子曰非我之门无是客也
　　舟师
　　艾子见有人徒行自吕梁托舟人以趋彭门者持五十钱遗舟师师曰凡无赍而独载者人百钱汝尚少半汝当自此为我挽牵至彭门可折半直也
　　赶兔
　　穰侯与纲夀接境魏冉将以广其封也乃伐纲夀而取之兵囘而范睢代其相矣艾子闻而笑曰真所谓外头赶兔屋里失獐也
　　富贵
　　艾子曰尧治天下久而耄勤呼许由以禅焉由入见之所居土堦三尺茅茨不剪采椽不斵虽逆旅之居无以过其陋命许由食则饭土啜土器食麤粝羮藜藿虽厠监之养无以过其约食毕顾而言曰吾都天下之富享天下之贵久而厌矣今将举以授汝汝其享吾之奉也许由顾而笑曰似此富贵我未甚爱也
　　未了公事
　　秦破赵于长平坑众四十万遂以兵围邯郸诸侯救兵列壁而不敢前邯郸垂亡平原君无以爲防家居愁坐顾府吏而问曰相府有何未了公事吏未及对新垣衍在坐应声曰唯城外一火窃盗未获尔
　　好诘难
　　营丘士性不通慧毎多事好折难而不中理一日造艾子问曰凡大车之下与槖驼之项多缀铃铎其故何也艾子曰车驼之爲物甚大且多夜行忽狭路相逢则难于囘避以借鸣声相闻使预得囘避尔营丘士曰佛塔之上亦设铃铎岂谓塔亦夜行而使相避耶艾子曰君不通事理乃至如此凡鸟鹊多托高以巢粪秽狼藉故塔之有铃所以警鸟鹊也岂以车驼比耶营丘士曰鹰鹞之尾亦设小铃安有鸟鹊巢于鹰鹞之尾乎艾子大笑曰怪哉君之不通也夫鹰隼击物或入林中而绊足縚线偶爲木之所绾则振羽之际铃声可寻而索也岂谓防鸟鹊之巢乎营丘士曰吾尝见挽郎秉铎而歌虽不防其理今乃知恐爲木枝所绾而便于寻索也抑不知挽郎之足者用皮乎用线乎艾子愠而答曰挽郎乃死者之导也爲死人生前好诘难故鼓铎以乐其尸耳
　　诵佛经
