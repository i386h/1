<!-- { "loadSidebar": true } -->
　　造茶旧分四局匠者起好胜之心彼此相夸不能无弊遂并而为二焉故茶堂有东局西局之名茶銙有东作西作之号凡茶之初出研盆荡之欲其匀操之欲其腻然后入园制銙随笪过黄有方故銙有花銙有大龙有小龙品色不同其名亦异随纲系之于贡茶云
　　过黄
　　茶之过黄初入烈火焙之次过沸汤爁之凡如是者三而后宿一火至翌日遂过烟焙之火不欲烈烈则面炮而色黒又不欲烟烟则香尽而味焦但取其温温而已凡火之数多寡皆视其銙之厚薄銙之厚者有十火至于十五火銙之薄者八火至于六火火数既足然后过汤上出色出色之后置之密室急以扇扇之则色泽自然光莹矣
　　纲次
　　细色第一纲
　　龙焙贡新
　　水芽　　十二水十宿火　正贡三十銙创添二十銙
　　细色第二纲
　　龙焙试新
　　水芽　十二水　十宿火　正贡一百銙创添五十銙
　　细色第三纲
　　龙团胜雪
　　水芽　十六水　十二宿火　正贡三十銙【续添二十銙创添二十銙】
　　白茶
　　水芽　十六水　七宿火　　正贡三十銙【续添五十銙创添八十銙】
　　御苑玉芽
　　小芽　十二水　八宿火　正贡一百片
　　万夀龙芽
　　小芽　十二水　八宿火　正贡一百片
　　上林第一
　　小芽　十二水　十宿火　正贡一百銙
　　乙夜清供
　　小芽　十二水　十宿火　正贡一百銙
　　承平雅玩
　　小芽　十二水　十宿火　正贡一百銙
　　龙鳯英华
　　小芽　十二水　十宿火　正贡一百銙
　　玉除清赏
　　小芽　十二水　十宿火　正贡一百銙
　　启沃承恩
　　小芽　十二水　十宿火　正贡一百銙
　　雪英
　　小芽　十二水　七宿火　正贡一百片
　　云叶
　　小牙　十二水　七宿火　正贡一百片
　　蜀葵
　　小芽　十二水　七宿火　正贡一百片
　　金钱
　　小芽　十二水　七宿火　正贡一百片
　　寸金
　　小芽　十二水　九宿火　正贡一百銙细色第四纲
　　龙团胜雪　　　　已见前　正贡一百五十銙无比夀芽　小芽　十二水　十五宿火
　　正贡五十銙　　　创添五十銙
　　万春银叶　小芽　十二水　十宿火
　　正贡四十片　　　创添六十片
　　宜年寳玉　小芽　十二水　十宿火
　　正贡四十片　　　创添六十片
　　玉清庆云　小芽　十二水　十五宿火
　　正贡四十片　　　创添六十片
　　无疆夀龙　小芽　十二水　十五宿火
　　正贡四十片　　　创添六十片
　　玉叶长春　小芽　十二水　七宿火
　　正贡一百片
　　瑞云翔龙　小芽　十二水　九宿火
　　正贡一百八片
　　长夀玉圭　小芽　十二水　九宿火
　　正贡二百片
　　兴国岩銙　中芽　十二水　十宿火
　　正贡一百七十銙
　　香口焙銙　中芽　十二水　十宿火
　　正贡五十銙
　　上品拣芽　小芽　十二水　十宿火
　　正贡一百片
　　新收拣芽　中芽　十二水　十宿火
　　正贡六百片
　　细色第五纲
　　太平嘉瑞　小芽　十二水　九宿火
　　正贡三百片
　　龙苑报春　小芽　十二水　九宿火
　　正贡六十片　　　创添六十片
　　南山应瑞　小芽　十二水　十五宿火
　　正贡六十銙　　　创添六十銙
　　兴国岩拣茶　　　中芽　　十二水
　　十宿火　　　　　正贡五百十片
　　兴国岩小龙　　　中芽　　十二水
　　十五宿火　　　　正贡七百五片
　　兴国岩小鳯　　　中芽　　十二水
　　十五宿火　　　　正贡五十片
　　先春雨色
　　太平嘉瑞　　　　已见前　正贡二百片
　　长夀玉圭　　　　已见前　正贡一百片续入额四色
　　御苑玉芽　　　　已见前　正贡一百片
　　万夀龙芽　　　　已见前　正贡一百片
　　无比夀芽　　　　已见前　正贡一百片
　　瑞云翔龙　　　　已见前　正贡一百片麤色第一纲
　　正贡
　　不入脑子上品拣芽小龙一千二百片
　　六水　十宿火
　　入脑子小龙七百片四水十五宿火
　　增添
　　不入脑子上品拣芽小龙一千二百片
　　入脑子小龙七百片
　　建宁府附发小龙茶八百四十片
　　麤色苐二纲
　　正贡
　　不入脑子上品拣芽小龙六百四十片
　　入脑子小龙六百七十二片
　　入脑子小鳯一千三百四十片　四水
　　十五宿火
　　入脑子大龙七百二十片　二水　十五宿火入脑子大鳯七百二十片　二水　十五宿火增添
　　不入脑子上品拣芽小龙一千二百片
　　入脑子小龙七百片
　　建宁府附发小鳯茶一千三百片
　　麤色第三纲
　　正贡
　　不入脑子上品拣芽小龙六百四十片
　　入脑子小龙六百四十片
　　入脑子小鳯六百七十二片
　　入脑子大龙一千八百片
　　入脑子大鳯一千八片
　　增添
　　不入脑子上品拣芽小龙一千二百片
　　入脑子小龙七百片
　　建宁府附发
　　大龙茶四百片　大鳯茶四百片
　　麤色第四纲
　　正贡
　　不入脑子上品拣芽小龙六百片
　　入脑子小龙三百三十六片
　　入脑子小鳯三百三十六片
　　入脑子大龙一千二百四十片
　　入脑子大鳯一千二百四十片
　　建宁府附发
　　大龙茶四百片　大鳯茶四十片
　　麤色第五纲
　　正贡
　　入脑子大龙一千三百六十八片
　　入脑子大鳯一千三百六十八片
　　京铤改造大龙一千六百片
　　建宁府附发
　　大龙茶八百片　大鳯茶八百片
　　麤色第六纲
　　正贡
　　入脑子大龙一千三百六十片
　　入脑子大鳯一千三百六十片
　　京铤改造大龙一千六百片
　　建宁府附发
　　大龙茶八百片　大鳯茶八百片
　　京铤改造大龙一千二百片
　　麤色第七纲
　　正贡
　　入脑子大龙一千二百四十片
　　入脑子大鳯一千二百四十片
　　京铤改造大龙二千三百二十片
　　建宁府附发
　　大龙茶二百四十片　大鳯茶二百四十片京铤改造大龙四百八十片
　　细色五纲
　　贡新为最上后开焙十日入贡龙团为最精而建人有直四万钱之语夫茶之入贡圈以箬叶内以黄斗盛以花箱护以重篚花箱内外又有黄罗羃之可谓什袭之珍矣
　　麤色七纲
　　拣芽以四十饼为角小龙鳯以二十饼为角大龙鳯以八饼为角圈以箬叶束以红缕包以红纸缄以蒨绫惟拣芽俱以黄焉
　　开畬
　　草木至夜益盛故欲尊生长之气以糁雨露之泽每嵗六月兴工虚其本培其末滋蔓之草遏郁之木悉用除之政所以导生长之气而渗雨露之泽也此之谓开畬唯桐木则留焉桐木之性与茶相宜而又茶至冬则畏寒桐木望秋而先落茶至夏而畏日桐木至春而渐茂理亦然也
　　外焙
　　石门　乳吉　香口
　　右三焙常后北苑五七日兴工每日采茶蒸榨以其黄悉送北苑并造

　　品茶要録【黄儒】
　　説者常怪陆羽茶经不第建安之品葢前此茶事未甚兴灵芽真笋往往委翳消腐而人不知惜自国初已来士大夫沐浴膏泽咏歌升平之日久矣夫身世洒落神观冲淡惟兹茗饮为可喜园林亦相与摘英夸异制棬鬻新而趣时之好故殊异之品始得自出于蓁莽之间而其名遂冠天下借使陆羽复起阅其金饼味其云腴当爽然自失矣因念草木之材一有负瓌伟絶特者未尝不遇时而后兴况于人乎然士大夫间为珍藏精试之具非尚雅好真未尝辄出其好事者又常论其采制之出入器用之宜否较试之汤火图于缣素翫于时独未有补于赏鉴之明耳葢园民射利膏油其面色品味易辨而难详子因阅收之暇为原采造之得失较试之低昻次为十説以中其病题曰品茶要録云
　　一采造过时
　　茶事起于惊蛰前其采芽如鹰爪初造曰试焙又曰一火其次曰二火二火之茶已次三火矣故市茶芽者惟同出于三火前者为最佳尤喜薄寒气隂不至冻【芽发时尤畏霜有造于一火二火皆遇霜而三火霜霁则三火之茶胜矣】晴不至于暄则谷芽含养约勒而滋长有渐采工亦优为矣凡试时泛色鲜白隠于薄雾者得于佳时而然也有造于积雨者其色昏黄或气候暴暄茶芽蒸发采工汗手薰渍拣摘不给则制造虽多皆为常品矣试时色非鲜白水脚微红者过时之病也
　　二白合盗叶
　　茶之精絶者曰鬬曰亚鬬其次拣芽茶芽鬭品虽最上园戸或止一株葢天材间有特异非能皆然也且物之变势无常而人之耳目有尽故造鬭品之家有昔优而今劣前负而后胜者虽人工有至有不至亦造化推移不可得而擅也其造一火曰鬭二火曰亚鬭不过十数銙而已拣芽则不然徧园陇中择其精英者耳其或贪多务得又滋色泽往往以白合盗叶间之试时色虽鲜白其味澁淡者间白合盗叶之病也【一鹰爪之芽有两小叶抱而生者白合也新条叶之初生而白者盗叶也造拣芽常剔取鹰爪而白合不用况盗叶乎】
　　三入杂
　　物固不可以容伪况饮食之物尤不可也故茶有入他叶者建人号为入杂銙列入柿叶常品入桴槛叶二叶易致又滋色泽园民欺售直而为之试时无粟纹甘香盏面浮散隠如微毛或星星如纎絮者入杂之病也善茶品者侧盏视之所入之多寡从可知矣向上下品有之近虽銙列亦或勾使
　　四蒸不熟
　　谷芽初采不过盈筐而已趣时争新之势然也既采而蒸既蒸而研蒸有不熟之病有过熟之病蒸不熟则虽精芽所损已多试时色青易沈味为桃仁之气者不蒸熟之病也唯正熟者味甘香
　　五过熟
　　茶芽方蒸以气为视之不可以不谨也试时色黄而粟纹大者过熟之病也然虽过熟愈于不熟甘香之味胜也故君谟论色则以青白胜黄白余论味则以黄白胜青白
　　六焦釡
　　茶蒸不可以逾久久而过熟又久则汤干而焦釡之气出茶工有乏新汤以益之是致蒸损茶黄试时色多昏黯气焦味恶者焦釡之病也【建人号热锅气】
　　七压黄
　　茶已蒸者为黄黄细则已入卷模制之矣葢清洁鲜明则香色如之故采佳品者常于半晓间冲防云雾或以罐汲新泉悬胸间得必投其中葢欲鲜也其或日气烘烁茶芽暴长工力不给其采芽已色不鲜明薄如瓌卵气者压黄之病也
　　八渍膏
　　茶饼光黄又如防润者榨不干也榨欲尽去其膏膏尽则有如干竹叶之意唯吾饰首面者故榨不欲干以利易售试时色虽鲜白其味带苦者渍膏之病也
　　九伤焙
　　夫茶本以芽叶之物就之卷模既出卷上笪焙之用火务令通熟即以灰覆之虚其中以熟火气然茶民不喜用实炭号为冷火以茶饼新湿欲干以见售故用火常带烟熖烟熖既多稍失看以故薫损茶饼试时其色昏红气味带焦者伤熖之病也
　　十辨壑源沙溪
