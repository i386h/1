<!-- { "loadSidebar": true } -->
　　詹天游名正字可大风流才思不减昔人故宋驸马杨镇有十姬皆絶色名粉儿者尤胜一日招天游宴尽出诸姬佐觞天游属意于粉儿口占一词云淡淡青天一防春娇羞一口儿婴一梭玉一云白藕香中见西子玉梅花下见昭君不曾真个也消魂杨遂以粉儿赠之曰天游真销人魂也后为翰林学士熊纳文尝以软香遗之因作庆清朝慢以谢极形容也其词云红雨争妍芳尘生润将春都揉成泥分眀惠风微露搏搦花枝欵欵汗酥薫透娇羞无奈湿云痴偏厮称霓裳霞佩玉骨氷肌梅不似兰不似风流处那更着意闻时蓦地生绡扇内凉浮动好风微醉得浑无气力海棠一色睡胭脂滋味滞人花气争知
　　朱熠本武臣常为内夫人妹内官官弟婚啓理庙见之大加赏异特防授官至参知政事其啓云环堂座之九星貂珥曾叅于画室罗嫔嫱之九御鱼轩尝缀于彤闱俱从天上之神仙来结人间之嘉防所由逺尔夫岂偶然令弟从长奕世近龙光月殿斯沾于湛露舎妹夫人十年陪凤辇霓裳犹粲于朝霞水流红叶之无心琴续朱弦而有托璚台不怕雪甫歌采鸾之诗玉杵曾霜辱聘云英之咏朱乃武举状元温州人理庙微时识之理宗时李亶归化朝廷命学士院制诏以褒之时黄某当笔以思已成而其起句有难为辞者葢以父全逆节故也往请于后村云臣子之心忠君而爱父春秋之法内脩而外攘黄大踧踖即以应诏
　　约房之府君既卒贫无以归好事者为作一疏求赙赠平淡简易截断众流其起聨云有防未举行道之人忍闻见义不为秉彜之天安在四六尤难作宋末如方岳李刘诸公骈花俪叶叶芳嫓丽至有一句累十余字者则失其为四六之体矣与其事异而句竒孰若字平而句雅去陈腐取浑成方可以言制作之妙如近世徐耕华辞郡倅清观理书末云招非其招士固且为小相役则往役我未免于乡人时以敷役不及赴也用事切着对之无出其右

　　词品【涵虚子】
　　马东篱如朝阳鸣凤张小山如瑶天笙鹤白仁甫如鹏抟九霄李寿卿如洞天春晓乔梦符如神鳌鼔浪费唐臣如三峡波涛宫大用如西风雕鹗王实甫如花间美人张鸣善如彩凤刷羽关汉卿如琼筵醉客郑徳辉如九天珠玉白无咎如太华孤已上十二人为首等贯酸斋如天马脱羁邓玉賔如幽谷芳兰滕玉霄如碧汉闲云鲜于去矜如奎璧腾辉商政叔如朝霞散彩范子安如竹里鸣泉徐甜斋如桂林秋月杨淡斋如碧海瑚李致逺如玉匣昆吾郑廷玉如佩玉鸣銮刘廷信如摩云老鹘吴西逸如空谷流泉秦竹村如孤云野鹤马九臯如松隂鸣鹤石子章如蓬莱瑶草【缺】西村如清风爽籁朱廷玉如百草争芳庾吉甫如云散绮杨立斋如风烟花柳杨西庵如花柳芳妍周紫山如秋潭孤月张云庄如玉树临风元遗山如穷岛孤松髙文秀如金
　　盘牡丹【缺】　　　　　　　　止庵如晴霞结绮荆【缺】如珠笼鹦鹉萨天锡如天风环佩薛昂夫如雪窻翠
　　竹【缺】　　如雪中乔木周徳清如玉笛横秋博果宻如闲云出岫杜善夫如凤池春色钟继先如腾空寳气王仲文如剑气腾空李文蔚如雪压苍松杨显之如瑶台夜月顾仲清如雕鹗冲霄赵文宝如蓝田美玉赵明逺如太华晴云李子中如清庙朱瑟李叔进如壮士舞剑呉昌龄如庭草交翠武汉臣如逺山叠翠李宜夫如梅边月影马昂夫如秋兰独茂梁进之如花里啼莺纪君祥如雪里梅花于伯渊如翠柳黄鹂王廷秀如月印寒潭姚守中如秋月辉金志甫如西山爽气沈和甫如翠屏孔雀睢景臣如凤管秋声周仲彬如平原孤隼吴仁卿如山间明月秦简夫如峭壁孤松石君宝如罗浮梅雪赵公辅如空山清啸孙仲章如秋风鐡笛岳伯川如云林樵响赵子祥如马嘶芳草李好古如孤松挂月陈存甫如湘江雪竹鲍吉甫如老蛟泣珠戴善甫如荷花映水张时起如鴈阵惊寒赵天锡如秋水芙蕖尚仲贤如山花献笑王伯成如红鸳戏波已上七十人次之又有董解元卢疎斋鲜于伯防冯海粟赵子昂班彦功王元鼎董君瑞查徳卿姚牧庵髙拭史敬先施君美汪泽民辈凡百五人不着题评抑又其次也虞道园张伯雨杨鐡崖辈俱不得与可谓严矣

　　词防【陆辅之】
　　夫词亦难言矣正取近雅而又不逺俗予从乐笑翁游深逹奥防制度所法因从其言命韶暂作词防语近而明法简而要俾初学易于入室云陆辅之识词说
　　命意贵逺用字贵便造语贵新炼字贵响古人诗有翻案法词亦然词不用雕刻刻则伤气务在自然周清真之典丽姜白石之骚雅史梅溪之句法吴梦窻之字面取四家之所长去四家之所短此翁之要诀学者所谓刻鹄不成尚类鹜者也不可与俗人言可与知者道对句好可得起句好难得收拾全借出场凡观词须先识古今体制雅俗脱出宿生尘腐气然后知此语咀嚼有味蕲王孙韩铸字亦顔雅有才思尝学词于乐笑翁一旦与周公瑾父买舟西湖泊荷花而饮酒杯半公瑾举似亦顔学词之意翁指花云莲子结成花自落
　　词云清空二字亦一生受用不尽指迷之妙尽在是矣学者必在心传耳传以心防意有悟入处然须跳出窠臼外时出新意自成一家若屋下架屋则为人之贱仆矣
　　制词须布制停匀血胍贯穿过片不可断意如常山之蛇救首救尾沈伯时乐府指迷多有好处中间一两段亦非词家之语
　　属对
　　小雨分山断云笼口【曰不伐探春】烟横山腹鴈防秋容【呉叔声声慢】问竹平安防花番次【徐渊】穉柳苏晴故溪歇雨【美成清平乐】虚阁笼云小帘通月【白石法曲献仙音】蝉碧勾花鴈红攒月【丁梦庵前调】落叶霞飘败窻风咽【吴梦窻仝】风泊波惊露零秋冷【秋晓白莲前人】花匝么象奁双陆【陆团扇法曲献仙音】珠蹙花舆翠翻莲额【紫木香】汗粉难融袖香新窃【同上】种石生云移花月【翁处静齐天乐】断浦沉云空山挂雨【史邦卿绮罗香】画里移舟诗边就梦【同上齐天乐】砚冻凝花香寒散雾【周草窻同调】系马桥空移舟岸易【黄双溪仝】疏绮笼寒浅云栖月【丁宏寒】竹深水逺台髙石出【施梅川】香茸沾袖粉甲留防【去姬复来】就船换酒随地攀花【梅川】调雨为酥催冰做水【王清痩】做冷欺花将烟困柳【邦卿春雨】巧剪兰心偷粘草甲【前人春雪】罗袖分香翠绡封泪【陈董甫】池面冰胶墙腰雪老【白石】枕簟邀凉琴书换日【仝】薄袖禁寒轻妆媚晚【花翁】倒苇沙闲枯兰洲冷【方竹屋】绿芰擎霜黄花招雨【仝】紫曲迷香緑窻梦月【李筼房】暗雨敲花柔风过柳【仝】霜杵敲寒风灯揺梦【吴梦窻】盘丝系腕巧篆垂簮【重午】翠叶垂香玉容消酒【姜白石】金谷移春玉壶贮暖【张寄闵茶花】拥石池台约花栏槛【仝】问月賖晴凭春买夜【丁湖南】醉墨题香闲箫弄玉【周草窻】
　　乐笑翁竒对
　　随花甃石就泉通沼【扫花游】断碧分山空帘剰月【琐寒窻】沙净草枯水平天逺【解连环】接叶巢莺平波卷絮【髙阳台】晴光转树晓气分岚【声声慢】鹤响天髙水流花净【壶中天】料理琴书夷犹今古【真珠帘】欵竹门深移花槛小【一蕚红】扫花防迳拨叶通池【仝】乱雨敲春深烟晚【寒窻】开帘过雨隔水呼灯【懐旧游】浪卷天浮山邀云去【壶中天】岸角冲波篱根爱叶【湖月】波荡兰觞隣分杏酪【庆春朝】云映山辉柳分溪影【法曲献仙音】荷衣消翠蕙余香【声声慢】浅草朝霜融泥木燕【庆清朝】香防古字谱掐歌声【甘州】行歌趂月唤酒延秋【解语花】穿花覔路傍柳防隣【声声慢】门当竹迳路管台城　鬟丝湿雾扇锦翻桃　因花整帽借柳维船【并同前】
　　警句
