<!-- { "loadSidebar": true } -->
　　又高帝【一曰髙齐】武平初领军将军赵野乂献白兎鹰一聫头及顶遥看悉白近边熟视乃有紫迹在毛心其背上以白地紫迹防其毛心紫外有白赤周绕白色之外以黑为縁翅毛亦以白为地紫色节之臆前以白为地微微有纁赤纵理眼黄如真金觜本之色微白向末渐乌蜡作浅黄色胫指之色亦黄爪色与觜同
　　散花白
　　散花白觜爪黒而微带青白色者一变为紫理白鴘鴘转以后乃至累变横理转细臆前紫渐灭成白其觜爪极黒者一变为青白鴘鴘转之后乃至累变横理转细臆前渐作灰白色
　　赤色
　　赤色一变为鴘其色带黑鴘转已后乃至累变横理转细臆前微微渐白其背色不改此上色也
　　白唐
　　白唐一变为青鴘而微带灰色鴘转之后乃至累变横理转细臆前微微渐白
　　鷃烂堆黄
　　鷃烂堆【一曰唯一曰难】黄一变为鴘色如鹙氅鴘转之后乃至累变横理转细臆前渐渐微白
　　黄色
　　黄色一变之后乃至累变其色似于鹙氅而色微深大况鷃烂雄黄变色同也
　　青斑
　　青斑一变为青父鴘鴘转之后乃至累变横理转细臆前微微渐白此次色也
　　白唐
　　白唐唐者黑色也谓斑上有黑色一变为青白鴘襍带黑色鴘转之后乃至累变横理转细臆前渐渐微白
　　赤斑唐
　　赤斑唐谓斑上有黑色也一变为鴘其色多黑鴘转之后乃至累变横理转细臆前黑虽渐褐世人仍名为黑鸧
　　青斑唐
　　青斑唐谓斑上有黑色也一变为鴘其色带靑黑鴘转之后乃至累变横理虽细臆前之色仍常暗黪此下色也
　　斑
　　鹰之雌雄虽以大小为异其余形相本无分别雉鹰虽小而是雄鹰羽毛襍色从初及变既同兎鹰更无别迹雉鹰一嵗臆前纵理濶者世名为斑至后变为鴘鸧之时其臆纵理变作横理然犹濶大若臆前纵理本细者后变为鴘鸧之时臆前横理亦细
　　荆窠白
　　荆窠白者短身而大五觔有余便鸟而快一名沙里白生代北沙漠里荆窠上向雁门马邑飞
　　代都赤
　　代都赤者紫背黒须白精白毛三觔半已上四觔已下便兎生代川赤巗里向虚坵中山白飞
　　漠北白
　　漠北白者身长且大五觔有余细斑短胫鹰内之最生沙漠之北不知逺近向代川中山飞一名西道白
　　房山白
　　房山白者紫背细斑三觔已上四觔已下便兎生代东房山白阳椵树上向范阳中山飞
　　渔阳白
　　渔阳白腹背俱白大者五觔便兎生徐无及东西曲一名大曲小曲白叶树上生向章武合口博海飞
　　东道白
　　东道白腹背俱白大者六觔徐鹰内之最大生卢龙和龙以北不知逺近向涣林巨黑【一曰墨】章武合口光州【一曰川】飞虽稍软若值快者越于前鹰
　　土黄
　　土黄所在山谷皆有柞栎树上或大或小
　　黑皂骊
　　黑皂骊大者五觔生渔阳山松杉树上多死时有快者章武飞
　　白皂骊
　　白皂骊大者五觔生渔阳白道河阳漠北所在皆有生栢枯树上便鸟向灵丘中山范阳章武飞
　　青斑
　　青斑大者四觔生代北及代川白杨树上细斑者快向灵丘山范阳飞
　　鴘鹰荏子
　　鴘鹰荏子青黑者快蜕净眼明是未尝养雏尤快若目多眵蜕不净者已养雏矣不任用多死又条头无花虽逺而聚或条出句然作声短命之口内赤反掌热隔衣蒸人长命之疉尾振卷打格只立理面毛藏头睡长命之也凡鸷鸟飞尤忌错防病入乂十无一活乂在咽防骨前皮里缺盆骨内膆之下
　　吸筒
　　吸筒以银鍱为之大如角鹰翅管鹰以下筒大小准其翅管
　　凡夜条不过五条数者短命条如赤小荳汁与白相和者死　凡网损　摆伤　兎蹋伤　　兵爪皆为病鹰鸷鸟之雄以爪牙为人用者也故善用之则为鹰扬为鹯敺不善用之则为横击为饱飞可不慎欤潘之垣防


　　异名
　　中华古今注云蟚蚏小蟹也生海涂中食土一名长卿其一螯偏大者为拥剑一名执火
　　诫嗜
　　混俗頥生论曰凡人常膳之间猪无筋鱼无气鸡无髓蟹无腹皆物之禀气不足者不可多食
　　兵异
　　军略灾篇云地忽生蟹当急迁砦栅不迁将士亡
　　集防
　　陶隠居云僊方以黑犬血灌蟹三日烧之诸防毕集
　　鲎类
　　郭景纯传山海经云鲎形如车文青黑色十二足长五六尺似蟹雌常负雄而行渔者取之必双得即吴都赋所谓乘鲎者也吕延济亦注云似蟹
　　浦名
　　南齐建武四年崔慧景作乱到都下【今之金陵】不克单马至
　　蚕书【秦观】
　　予闲居妇善蚕从妇论蚕作蚕书
　　考之禹贡扬梁幽雍不贡茧物兖篚织文徐篚纎纩靑篚秪纁緎防豫篚纎纩青篚檿丝皆茧物也而桑土既蚕独言于兖然则九州蚕事兖为最乎予游济河之间见蚕者豫事时作一妇不蚕比屋詈之故知兖人可为蚕师今予所书有与吴中蚕家不同者皆得兖人也
　　种变
　　春之日聚蚕种沃以牛溲浴于川毋伤其借廼县之始审卧之五日色青六日白七日蚕已生尚卧而不伤
　　时食
　　蚕生明日桑或柘叶风戾以食之寸二十分昼夜五食九日不食一日一夜谓之初眠又七日再眠如初乃食叶寸十分昼夜六食又七日三眼如再又七日或五日不食二日谓之大眠食半叶昼夜八食又三日不食乃食全叶昼夜十食不三日遂茧凡眠已初食以叶勿掷掷则蚕惊毋食二叶
　　制居
　　初止方尺及乎将茧乃方四丈织萑苇范以苍筤竹深五尺广五尺以为筐建四木宫梁之以为槌县筐于上九寸凡槌十县以居食蚕时分其居粪其叶余叶时去之萑叶为篱勿宻屈藁之长二尺者自后茨之为簇以居茧蚕凡茧七日而采之居蚕欲温居茧欲凉故以萑铺茧寒之以风以缓蛾变
　　化治
　　常令煑茧之鼎汤如蟹眼必以筯其绪附于先引谓之喂头毋过三系则系麄不及则脆其审举之凡系自鼎道钱眼升于鏁星星应车动以过添梯乃至于车
　　钱眼
　　为版长过鼎而广三寸厚七黍中其厚挿大钱一出其端横之鼎耳后镇以石绪緫钱眼而上之谓之钱眼
　　锁星
　　为三芦管管长四寸枢以圆木建两竹夹鼎耳缚枢于竹中管之转以车下直钱眼谓之锁星
　　添梯
　　车之左端置环绳其前尺有五寸当车牀左足之上建柄长寸有半匼柄为鼔鼔生其寅以受环绳绳应车运如环无端鼓因以旋鼔上为鱼鱼半出鼔其出之中建柄半寸上承添梯添梯者二尺五寸片竹也其上揉竹为钩以防系窍左端以应柄对鼓为耳方其穿以闲添梯故车运以牵环绳绳簇鼔鼔以舞鱼鱼振添梯故系不过偏
　　车
　　制车如辘轳必活其两辐以利脱系
　　祷神
　　卧种之日升香以祷天驷先蚕也割鸡设醴以祷妇人寓氏公主盖蚕神也毋治堰毋诛草毋沃灰毋室入外人四者神实恶之
　　戎治
　　唐史载于阗初无桑丐邻国不肯出其王即求置婚许之将迎乃吿曰国无帛可持蚕自为衣女闻置蚕帽絮中闗守不敢验自是始有蚕女刻石约无杀蚕蛾飞尽蚕蛾乃得治茧言蚕为衣则治茧可为丝矣世传茧之未蛾而窍者不可为丝顷见邻家误以窍茧杂全茧治之皆成系焉疑蛾蜕之茧也欲以为丝而其中空不复可治呜呼世有知于阗治丝防者肯以敎人则贷蚕之死可胜计哉予作蚕书哀蚕有功而不免故録唐史所载以俟博物者






　　养鱼经【范蠡】
　　朱公居陶齐威王瞍朱公问之曰闻公在湖为渔父在齐为鸱夷子皮在西戎为松子在越为范蠡有诸曰有之曰公居足千万家累亿金何术乎朱公曰夫治生之法有五水畜第一水畜所谓鱼池也以六亩地为池池中有九洲多蓄藻荇水草垒折为之求怀子鲤鱼长三尺者二十头牡鲤鱼长三尺者四头以二月上庚日纳池水令水无声鱼必生至四月纳一神守六月纳二神守八月纳三神守神守者鳖也所以纳鳖者鱼二万三百六十则蛟龙为之长而鱼将飞去纳鳖则鱼不复去在池中周绕九洲无穷自谓江湖也至来年二月得鲤鱼长一尺者一万五千枚三尺者四万五千枚二尺者万枚约计货得钱一百二十五万至明年得长一尺者十万枚长二尺者五万枚长三尺五万枚长四尺者四万枚留长二尺者二千枚作种所余皆货得钱五百一十五万至明年不可胜计也王乃于后苑治池一年得钱三千余万池中九洲仍分八谷使大小各为一类不相错襍以养鲤者鲤不相食易长不费也














　　渔具咏【陆蒙】
　　天随子于海山之顔有年矣矢渔之具莫不穷极其趣大凡结绳持网者总谓之网罟网罟之流曰笊曰罾曰罺【侧交反】圆而纵舍曰罩挟而升降曰【女减反】缗而竿者总谓之筌筌之流曰筒曰车横川曰梁承虚曰笱编而沈之曰箄【音卑】矛而卓之曰矠【音册矛也】棘而中之曰乂镞而纶之曰射扣而騃之曰桹【以薄板置瓦器上系之以驱鱼】置而守之曰神【鲤鱼满三百六十嵗蛟龙辄率而飞去年置一神守之则不能去矣神鼈也】列竹于海澨曰沪【呉之沪渎是也】错薪于水中曰【糁】所载之舟曰舴艋所贮之器曰笭箵其他或术以招之或药而尽之皆出于诗书杂传及今之闻见可考而验之不诬也今择其任咏者作十五题以讽噫矢鱼之具也如此余既歌之矣矢民之具也如彼谁其嗣之鹿门子有髙洒之才必为我同作
　　网
　　大罟网目繁空江波浪黑沈沈到波底恰其波同色牵时万鬐入已有千钧力尚悔不横流恐他人更得
　　罩
　　左手掲圆罛轻桡防舟子不知潜鳞处但去笼烟水时穿紫屏【一作萍】破忽值朱衣起【松江有朱衣鲋】贵得不贵名敢论鲂与鲤
　　
　　有意烹小鲜乘流驻孤棹虽然烦取舍未肯求津要多为虾蚬误已分防防笑寄语龙伯人荒唐不同调
　　钓筒
　　短短截筠光悠悠卧江色篷差防相应雨慢烟交织须臾中芳饵迅疾如飞翼彼竭我还浮君看不争得
　　钓车
　　溪上持双轮溪边指茅屋闲乘风水便敢议朱丹毂髙时倚衡惧下有折轴速曷若载逍遥归来卧云族
　　鱼梁
　　能编似云薄横絶青川口缺处欲随波波中先置笱投身入笼槛自古难飞走尽日水濵吟殷勤谢渔叟
　　乂鱼
　　春溪正含緑良夜才参半持矛若羽轻列烛如星烂伤鳞跳宻藻碎首沈遥岸尽族染东流傍人作佳翫
　　射鱼
　　弯弓注碧浔掉尾行凉沚青枫下晚照正在澄明里抨断荷扇溅血殷菱蘂若使禽荒闻移之暴烟水
　　鸣桹
　　水浅藻荇澁钓罩无所及铿如木铎音势若金钲急敺之就深处用以资俯拾搜罗尔甚微遁去将何入
　　沪【呉人今谓之簖】
　　万植御洪波森然倒林薄千颅咽云上过半随潮落其间风信背更值雷声恶天道亦裒多吾将移海若
　　【呉人今谓之丛】
　　斩木置水中枝条互相蔽寒鱼遂加此自以为生计春冰忽融冶尽取无遗裔所托成祸机临川一凝睇
　　种鱼
　　凿池收赪鳞疎疎置云屿还同汗漫游遂以江湖处如非一神守潜被蛟龙主蛟龙若无道跛鼈亦可御
　　药鱼
　　香饵缀金钩目中悬者防盈川是毒流细大同时死不惟空饲犬便可将贻蚁茍负竭泽心其他尽如此
　　舴艋
　　篷棹两三事天然相与闲朝随稚子去暮唱菱歌还倚石迟后侣徐桡供逺山君看万斛载沈溺须臾间
　　笭箵
