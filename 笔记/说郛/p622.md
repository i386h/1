<!-- { "loadSidebar": true } -->
　　山南以峡州上【峡州生逺安宜都夷陵三县山谷】襄州荆州次【襄州生南鄣县山谷荆州生江陵县山谷】衡州下【生衡山茶陵二县山谷】金州梁州又下【金州生西城安康二县山谷梁州生襄城金牛二县山谷】淮南防光州上【生光山县黄头港者与峡州同】义阳郡舒州次【生义阳县钟山者与襄州同舒州生太湖县潜山者与荆州同】夀州下【盛唐县生霍山者与衡山同也】蕲州黄州又下【蕲州生黄梅县山谷黄州生麻城县山谷并与荆州梁州同也】浙西以湖州上【湖州生长城县顾渚山谷与峡州光州同生山桑儒师二寺白茅山悬脚岭与襄州荆南义阳郡同生鳯亭山防翼间飞云曲水二寺啄木岭与夀州常州同生安吉武康二县山谷与金州梁州同】常州次【常州义兴县生君山悬脚岭北峯下与荆州义阳郡同生圈岭善权寺石亭山与舒州同】宣州杭州睦州歙州下【宣州生宣城县雅山与蕲州同太平县生上睦临睦与黄州同杭州临安于潜二县生上目山与舒州同钱塘生天竺灵隠二寺睦州生桐庐县山谷歙州生婺源山谷与衡州同】润州苏州又下【润州江宁县生傲山苏州长洲县生洞庭山与金州蕲州梁州同】剑南以彭州上【生九陇县马鞍山至徳寺棚口与襄州同】绵州蜀州次【绵州龙安县生松岭闗与荆州同其西昌昌明神泉县西山者并佳有过松岭者不堪采蜀州青城县生丈人山与绵州同青城县有散茶木茶】卭州次雅州泸州下【雅州百丈山名山泸州泸川者与金州同也】眉州汉州又下【眉州丹校县生铁山者汉州绵竹县生竹山者与润州同】浙东以越州上【余姚县生瀑布泉岭曰仙茗大者殊异小者与襄县同】明州婺州次【明州鄞县生榆防村婺州东阳县东目山与荆州同】台州下【台州曺县生赤城者与歙州同】黔中生恩州播州费州夷州江南生鄂州袁州吉州岭南生福州建州韶州象州【福州生闽方山山隂县也】其恩播费夷鄂袁吉福建泉韶象十一州未详往往得之其味极佳
　　九之畧
　　其造具若方春禁火之时于野寺山园丛手而掇乃蒸乃舂乃复以火干之则又棨朴焙贯棚穿育等七事皆废其煑器若松间石上可坐则具列废用槁薪鼎枥之属则风炉灰承炭檛火防交牀等废若瞰泉临涧则水方涤方漉水囊废若五人已下茶可味而精者则罗废若授藟跻嵓引絙入洞于山口炙而末之或纸包合贮则碾拂末等废既瓢盌防札熟盂醝簋悉以一筥盛之则都篮废但城邑之中王公之门二十四器阙一则茶废矣
　　十之图
　　以绢素或四幅或六幅分布写之陈诸座隅则茶之源之具之造之器之煑之饮之事之出之畧目击而存于是茶经之始终备焉

　　茶録【蔡襄】
　　茶论
　　色
　　茶色贵白而饼茶多以珍膏油【去声】其面故有青黄紫黒之异善别茶者正如相工之眎人气色也隠然察之于内以肉理润者为上既己末之黄白者受水昏重青白者受水详明故建安人鬬试以青白胜黄白
　　香
　　茶有真香而入贡者微以龙脑和膏欲助其香建安民间试茶皆不入香恐夺其真若烹防之际又杂珍果香草其夺益甚正当不用
　　味
　　茶味主于甘滑惟北苑鳯凰山连属诸焙所产者味佳隔溪诸山虽及时加意制作色味皆重莫能及也又有水泉不甘能损茶味前世之论水品者以此
　　藏茶
　　茶宜蒻叶而畏香药喜温燥而忌湿冷故收藏之家以蒻叶封裹入焙中两三日一次用火常如人体温温则御湿润若火多则茶焦不可食
　　炙茶
　　茶或经年则香色味皆陈于浄器中以沸汤渍之刮去膏油一两重乃止以钤箝之微火炙干然后碎碾若当年新茶则不用此説
　　碾茶
　　碾茶先以浄纸密裹捶碎然后熟碾其大要旋碾则色白或经宿则色已昏矣
　　罗茶
　　罗细则茶浮麤则沫浮
　　汤
　　汤最难未熟则沫浮过熟则茶沈前世谓之蟹眼者过熟汤也况瓶中煑之不可辨故曰汤最难
　　熁盏
　　凡欲防茶先须熁盏令热冷则茶不浮
　　防茶
　　茶少汤多则云脚散汤少茶多则粥面聚【建人谓之云脚粥面】钞茶一钱七先注汤调令极匀又添注入环回击拂汤上盏可四分则止眎其面色鲜白着盏无水痕为絶佳建安鬬试以水痕先者为负耐久者为胜故较胜负之説曰相去一水两水
　　器论
　　茶焙
　　茶焙编竹为之裹以蒻叶葢其上以収火也隔其中以有容也纳火其下去茶尺许常温温然所以养茶色香味也
　　茶笼
　　茶不入焙者宜密封裹以蒻笼盛之置髙处不近湿气
　　砧椎
　　砧椎葢以砧茶砧以木为之椎或金或铁取于便用
　　茶钤
　　茶钤屈金铁为用以炙茶
　　茶碾
　　茶碾以银或铁为之黄金性柔铜及防石皆能生鉎【音星】不入用
　　茶罗
　　茶罗以絶细为佳罗底用蜀东川鹅溪画绢之密者投汤中揉洗以羃之
　　茶盏
　　茶色白宜黒盏建安所造者绀黒纹如兔毫其柸微厚熁之久热难冷最为要用出他处者或薄或色紫皆不及也其青白盏鬭试自不用
　　茶匙
　　茶匙要重击拂有力黄金为上人间以银铁为之竹者轻建茶不取
　　汤瓶
　　瓶要小者易汤又防茶江汤有凖黄金为上人间以银铁或瓷石为之

　　试茶録【子安】
　　隄七闽山川特异峻极回环势絶如瓯其阳多银铜其隂孕铅铁厥土赤坟厥植惟茶会建而上羣峯益秀迎抱相向草木丛条水多黄金茶生其间气味殊美岂非山川重复土地秀粹之气钟于是而物得以宜欤北苑西距建安之洄溪二十里而近东至东宫百里而遥【姬名有三十六东东宫其一也】过洄溪逾东宫则仅能成饼耳独北苑连属诸山者最胜北苑前枕溪流北涉数里茶皆气弇然色浊味尤薄恶况其逺者乎亦犹橘过淮为枳也近蔡公作茶録亦云隔溪诸山虽及时加意制造色味皆重矣今北苑焙风气亦殊先春朝隮常雨霁则雾露昏蒸昼午犹寒故茶宜之茶宜髙山之隂而喜日阳之早自北苑鳯山南直苦竹园头东南属张坑头皆髙逺先阳处嵗发常早芽极肥乳非民间所比次出壑源岭髙土决地茶味甲于诸焙丁谓亦云鳯山髙不百丈无危峯絶崦而冈阜环抱气势柔秀宜乎嘉植灵卉之所发也又以建安茶品甲于天下疑山川至灵之卉天地始和之气尽此茶矣又论石乳出壑岭断崖缺石之间葢草木之仙骨丁谓之记録建溪茶事详备矣至于品载止云北苑壑源岭及总记官私诸焙千三百三十六耳近蔡公亦云唯北苑鳯凰山连属诸焙所产者味佳故四方以建茶为目皆曰北苑建人以近山所得故谓之壑源好者亦取壑源口南诸叶皆云弥珍絶传致之间识者以色味品第反以壑源为疑今书所异者从二公纪土地胜絶之目具疏园陇百名之异香味精粗之别庶知茶于草木为灵最矣去亩步之间别移其性又以佛岭叶源沙溪附见以质二焙之美故曰东溪试茶録自东宫西溪南焙北苑皆不足品第今畧而不论总叙焙名【北苑诸焙或还民间或北苑前书未尽今始终其事】
　　旧记建安郡官焙三十有八自南唐嵗率六县民采造大为民间所苦我宋建隆已来环北苑近焙嵗取上供外焙俱还民间而裁税之至道年中始分游坑临江汾常西蒙洲西小丰大熟六焙南劒又免五县茶民专以建安一县民力裁足之而除其口率泉庆厯中取苏口曾坑石坑重院还属北苑焉又丁氏旧録云官私之焙千三百三十有六而独记官焙三十二东山之焙十有四北苑龙焙一乳橘内焙二乳橘外培三重院四壑岭五谓源六范源七苏口八东宫九石坑十连溪十一香口十二火梨十三开山十四南溪之焙十有二下瞿一蒙洲东二汾东三南溪四斯源五小香六际会七谢坑八沙龙九南乡十中瞿十一黄熟十二西溪之焙四慈善西一慈善东二慈惠三船坑四北山之焙二慈善东一丰乐二
　　北苑【曾坑石坑附】
　　建溪之焙三十有二北苑首其一而园别为二十五苦竹园头甲之鼯防窠次之张坑头又次之苦竹园头连属窠坑在大山之北园植北山之阳大山多修木丛林郁廕相及自焙口达源头五里地逺而益髙以园多苦竹故名曰苦竹以髙逺居众山之首故曰园头直西定山之隈土石回向如窠然南挟泉流积隂之处而多飞防故曰鼯防窠其下曰小苦竹园又西至于大园絶山尾疎竹蓊翳昔多飞雉故曰鸡薮窠又南出壤园麦园言其土壤沃宜麰麦也自青山曲折而北岭势属如贯鱼凡十有二又隈曲如窠巢者九其地利为九窠十二垅隈深絶数里曰庙坑坑有山神祠焉又焙南直东岭极髙峻曰教练垅东入张坑南距苦竹带北冈势横直故曰坑坑又北出鳯凰山其势中跱如鳯之首两山相向如鳯之翼因取象焉鳯凰山东南至于袁云垅又南至于张坑又南最髙处曰张坑头言昔有袁氏张氏居于此因名其地焉出袁云之北平下故曰平园絶岭之表曰西际其东为东际焙东之山萦防如带故曰带园其中曰中歴坑东又曰马鞍山又东黄淡窠谓山多黄淡也絶东为林园又南曰柢园又有苏口焙与北苑不相属昔有苏氏居之其园别为四其最髙处曰曾坑际上又曰尼园又北曰官坑上园下坑园庆厯中始入北苑嵗贡有曾坑上品一斤丛出于此曾坑山浅土薄苗发多紫复不肥乳气味殊薄今嵗贡以苦竹园茶充之而蔡公茶録亦不云曾坑者佳又石坑者涉溪东北距焙仅一舍诸焙絶下庆歴中分属北苑园之别有十一曰大畬二曰石鸡望三曰黄园四曰石坑古焙五曰重院六曰彭坑七曰莲湖八曰严歴九曰乌石髙十曰髙尾山多古木脩林今为本焙取材之所园焙嵗久今废不开二焙非产茶之所今附见之
　　壑源【叶源附】
　　建安郡东望北苑之南山丛然而秀髙峙数百丈如郛郭焉【民间所谓捍火山也】其絶顶西南下视建之地邑【民间谓之望州山】山起壑源口而西周抱北苑之羣山迤南絶其尾岿然山阜髙者为壑源头言壑源岭山自此首也大山南北以限沙溪其东曰壑水之所出水出山之南东北合为建溪壑源口者在北苑之东北南径数里有僧居曰承天有园陇北税官山其茶甘香特胜近焙受水则浑然色重粥面无泽道山之南又西至于章歴章歴西曰后坑西曰连焙南曰焙山又南曰新宅又西曰岭根言北山之根也茶多植山之阳其土尺埴其茶香少而黄白岭根有流泉清浅可涉涉泉而南山势回曲东去如钩故其地谓之壑岭坑头茶为胜絶处又东别为大窠坑头至大窠为正壑岭实为南山土皆黒埴茶生山隂厥味甘香厥色青白及受水则淳淳光泽【民间谓之冷粥面】视其面涣散如粟虽去社茅叶过老色益青明气益郁然其止则苦去而甘至【民间谓之草木大而味大是也】他焙芽叶遇老色益青浊气益勃然甘至则味去而苦留为异矣大窠之东山势平尽曰壑岭尾茶生其间色黄而味多土气絶大窠南山其阳曰林坑又西南曰壑岭根其西曰壑岭头道南山而东曰穿栏焙又东曰黄际其北曰李坑山渐平下茶色黄而味短自壑岭尾之东南溪流缭绕冈阜不相连附极南坞中曰长坑逾流为叶源又东为梁坑而尽于下湖叶源者土赤多石茶生其中色多黄青无粥面粟纹而颇明爽复性重喜沈为次也
　　佛岭
