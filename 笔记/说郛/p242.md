<!-- { "loadSidebar": true } -->
　　魏仆射元忠每立朝必得常处人或记之不差尺寸魏仆射本名真宰武后朝被罗织下狱有命出之小吏闻者以告魏惊喜曰汝名何曰元忠乃改从元忠焉朱正谏敬则代着孝义自宇文周至国家并令旌表【阙】六阙
　　中宗反正后有武当县丞夀春周憬存慨有节操乃与王驸马同皎谋诛武三思事发同皎见害憬遁于比干庙中自刎临死谓左右曰比干忠臣也
　　神龙中洛城东地若水影纎防必照就视则无所见长史李承喜上表庆贺
　　崔融司业作武后哀防文因发疾而卒时人以为三二百年来无此文
　　朝仪鱼袋之饰唯金银二等至武后乃改五品以铜中宗反正从旧
　　景龙中中宗游兴庆池侍宴者递起歌舞并唱下兵词方便以求官爵给事中李景伯亦起唱曰廻波尔时酒巵兵儿志在箴防侍宴既过三爵諠哗窃恐非宜于是乃罢坐
　　景龙中多于侧门降黒勅斜封以授人官爵时人号为斜封官
　　景龙中妃主家竞为奢侈驸马杨慎交武崇训至油洒地以筑毬
　　兵部尚书韦嗣立景龙中中宗与韦后幸其庄封嗣立为逍遥公又改其居鳯凰原为清虚原鹦鹉谷为幽栖谷吏部南院旧无选人坐韦嗣立尚书之为吏部始奏请有司供牀褥自后因为故事
　　昆明池者汉孝武所穿有捕鱼利京师赖之中宗朝安乐公主请焉帝曰前代以来不以与人不可主不悦因大役人徒别掘一池号曰定昆池既成中宗徃观令公卿赋诗李黄门日知诗云但愿蹔思居者逸无使当时作者劳及睿宗即位谓之曰当时朕亦不敢言非卿忠正何能若是无何而迁侍中
　　李侍中日知初为大理丞武后方肆诛戮大卿胡元礼承防欲防人死令日知改断再三不从元礼使谓李曰胡元礼在此人莫覔活李起谓使者日知谘卿李日知在此人莫覔死竟免之
　　中宗崩既除防吐蕃来吊深衣练冠待于庙今定陵自有寝庙若择宗室最长者素服受礼于彼其可乎举朝称善而从之
　　徐彦伯常侍睿宗朝以相府之旧拜羽林将军徐既文士不悦武职及迁谓贺者曰不喜有迁且喜出军耳崔司知琬中宗朝为侍御史弹宗楚客反盛气作色帝优之不令问因诏毎弹人必先进内状许乃可自后以为故事
　　代有山东士大夫类例三卷其非士族及假冒者不见録署云相州僧昙刚撰后栁常侍冲亦明于族姓中宗朝为相州刺史询问旧老云自隋已来不闻有僧名昙刚盖嫉于时故隐名氏云
　　裴知古自中宗武后朝以知音直太常路逢乗马者闻其声窃曰此人即当堕马好事者随而观之行未半坊马惊堕殆死尝观人迎妇闻妇佩玉声曰此妇不利姑是日姑有疾竟死云其知音皆此类也又善于摄卫开元十二年终年且百岁近代言乐卫道弼为最天下莫能以声欺者
　　曹绍□沈之弼皆为太乐令享北郊监享御史有怒于□欲以乐不和为之罪杂扣钟磬使□暗名之无误者由是反叹服
　　元行冲賔客为太常少卿有人于古墓中得铜物似琵琶而身正圎莫有识者元视之曰此阮咸所造乐具乃令匠人改以木为声甚清雅今呼为阮咸是也
　　太平公主于京西市掘池赎水族之生者置其中谓之放生池墓铭云言水蓍言市
　　今上之为潞州别驾将入朝有军人韩凝礼自谓知兆上因以食箸试之既布卦一箸无故自起凡三偃三起观者以为大吉徴既而诛韦氏定天保因此行也凝礼起家五品至今犹存
　　今上既诛韦氏擢用贤俊改中宗之政依贞观故事有志者莫不想望太平中书令元之璟御史大夫构河南尹杰皆一时之选时人称姚宋毕李焉
　　张同州沛之在州也任止名为録事刘幽求为朝邑尉沛奴下诸官而独呼二公为刘大任大若平常之交今上之诛韦氏沛兄渉为殿中监见杀并令诛沛沛将出就州正名时假在家闻之遽出曰朝廷初有大难同州京之佐辅奈何单使一至便害州将请以死守之于是劝令覆奏因送沛于狱曰正名若死使君可忧不然无虑也时方立元勲用事于中竟脱沛于难二公之力萧至忠自晋州之入也蒋大理钦绪即其妹壻送之曰以足下之才不忧不见用无为非分妄求至忠不答蒋退而曰九代之卿族一举而灭之可哀也哉至忠既至中书令嵗余以诛死
　　开元始年上悉出金银珠玉锦绣之物于朝堂若山积而焚之示不复御用也
　　姚开府凡三为相而必兼兵部至于军镇道里与骑卒之数皆暗能纪之矣
　　郭尚书元振始为梓州射洪令徴求无厌至掠部人卖为奴婢者甚众武后闻之使籍其家唯有书数百卷后令闻资财所在知皆以济人于是竒而免之后为凉州都督路不拾遗藩国闻其风多请朝献自国家善为凉州者郭居其最
　　今上之初吐蕃倾国作冦某官薛讷为元帅以御之大防而还时有贺者退曰薛公谦而有礼宜有凯旋故事毎三月三日九月九日赐王公以下射中鹿赐为第一院赐绫其余布帛有差至开元八年秋舍人许景先以为徒耗国赋而无益于是乃诏罢之其礼至今遂絶京城诸州邸贞观初所造至开元初李尚书入悉卖与居人以钱入官
　　崔湜之为中书令河东公张嘉贞为舍人湜轻之常呼为张底后会商量数事意皆出人右湜惊羙久之谓同官曰知无张底乃我辈一般人此终是其坐处湜死十余载河东公竟为中书焉
　　东封之岁洛阳平御路北市东南隅得铭汉丞相长史朱买臣墓云蓍言市千载之后阿谁是七十年丞相源乾曜张説以八月初五今上生之日请为千秋节百姓祭皆就此日名为赛白帝羣臣上万岁寿王公戚里进金镜绶带士庻结丝承露嚢更相遗问十九年春诏州县社及奠并不得用牲牢荐脯醢而已十九年夏诏京都置太公庙于孔子庙之西以秋春仲月上戊日致祭汉留矦张良配享置令丞録事各一员
　　后土祠隔可与梁山相望旧立山神像以配座如妃匹焉至开元中年始别建室而迁出之或云张燕公之为也
　　忻州北有丹水其源出长平山下传云秦杀赵卒其水变赤因以为名今上始幸太原知其故改为怀水潼津关为周宻
　　开元初司农卿姜师度引洛水灌朝浥泽尽发以修堤堰墓为水所湍击今寖頽削焉
　　崔潞府日知歴职中外恨不居八座及为太常于都寺防事后起一楼正与尚书省相望人谓之崔公望省楼晋谢灵运须羙临刑施为南海祗恒寺维摩诘须寺人宝惜初不亏损中宗朝安乐公主鬭百草欲广其物色令驰驿取之又恐为他人所得因剪弃其余遂絶云阳县界多汉离宫故地地有似槐而叶细土人谓之玉树扬子云甘泉赋云玉树青防后左思以雄为假称珍怪不详也
　　江寜县寺有晋长明灯岁久火色变青而不热隋文帝平陈已讶其古至今犹存
　　旧人皆服衮巾至周武始为四脚国初又加巾子焉髙齐兰陵王长恭白类羙妇人乃着假面以对敌与周师战于金墉下勇冠三军齐人壮之乃为舞以效其指麾击刺之容今人面是
　　灵州鸣沙县有沙人马践之輙鎗然有声持至他处信宿之后而无复声矣
　　今开通元宝钱武德四年铸其文欧阳询率更所书也王右军兰亭序梁乱出在外陈天嘉中为僧永所得至太建中献之宣帝隋平陈日或以献晋王王不之宝后僧果从帝借搨及登极竟未从索果师死后弟子僧辩得之太宗为秦王日见搨本惊喜乃贵价市大王书兰亭终不至焉及知在辩师处使萧翊就越州求得之以武德四年入秦府贞观十年乃搨十夲以赐近臣帝崩中书令禇遂良奏兰亭先帝所重不可留遂秘于昭陵晋平南将军侍中王右军之叔父工草飞白祖述张卫法后得索靖书七月二十六日一纸每宝翫之遭永嘉防乱乃四叠缀于衣中以过江今蒲州桑泉令豆卢器得之叠迹犹存
　　王右军告誓文今之所传即其藁草不具年月日朔其真本云维永和十年三月癸卯朔九月辛亥而书亦真小文开元初年润州江宁县瓦官寺修讲堂匠人于防吻内竹筒中得之与一沙门至八年县丞李延业求得上岐王岐王以献帝便留不出或云后却借岐王十二年王家失火图书悉为煨烬此书亦见焚云
　　卢黄门思道仕髙齐久不得进时和士开方贵宠用事或谓卢曰何不一见和王思道素自髙欲徃恐为人所见乃未明而行比至其门立者众矣卢驻辔望之彼何人斯森然而与槐栁齐列因鞭马疾去有过卢黄门思道者见一胡人在座问此何等答曰从兄浩反语卢浩尚为老胡
　　集常侍徐陵聘于齐时魏收文学北朝之秀收録其文集以遗陵令传之江左陵速济江而沉之从者以问陵曰吾为魏公藏拙

　　説郛卷三十六上
<子部,杂家类,杂纂之属,说郛>
　　钦定四库全书
　　説郛卷三十六下　　　　元　陶宗仪　撰刘賔客嘉话録【韦绚】
　　张廵之守睢阳宗已幸蜀逆羯方炽城孤势蹙人食竭以絺布切煮而食之时以荼汁和之而意自如其谢加金吾表曰想娥眉之碧峯豫游西蜀追緑耳于元圃保寿南山逆贼禄山迷逆天地戮辱黎献羶臊阙庭臣被围七旬亲经百战主辱臣死当臣致命之时恶稔罪盈是贼灭亡之日其忠勇如此又激励将士赋诗曰接战春来苦孤城日渐危合围如月晕分守若鱼丽屡厌黄尘起时将白羽挥裹疮犹出阵饮血更登陴忠信应难敌坚贞谅不移无人报天地心计欲何施又夜闻笛诗曰岧嶤试一临胡骑俯城隂不辨风尘色安知天地心营开星月近战苦阵云深旦夕更楼上遥闻横笛吟为诗用僻字须有来处宋考功诗云马上逄寒食春来不见饧尝疑此字因读毛诗郑笺説箫处注云即今卖饧人家物六经唯此注中有饧字縁明日是重阳欲押一餻字寻思六经竟未见有餻字不敢为之常讶杜贠外巨防折老拳疑老拳无据及览石勒传卿既遭孤老拳孤亦饱卿毒手岂虚言哉后辈业诗即须有据不可率尔道也
　　刑部侍郎从伯伯刍言某所居安邑里巷口有鬻饼者过户未尝不闻讴歌而当垆兴甚早一旦召与语贫窘可怜因与万钱令多其夲日取饼以偿欣然持镪而去后过其户则寂然不闻讴歌声谓其逝矣及呼乃至谓曰尔何辍歌之遽乎曰本流既大心计转麤不暇唱渭城矣从伯曰吾思官徒亦然因成大噱
