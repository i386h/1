<!-- { "loadSidebar": true } -->
　　捄【音救】　捄益扶衰　　捄【音拘盛土蘽中】
　　征【音止】　征羽　　　　征【音贞】　明征
　　一字数音
　　敦有九音　灰韵音堆诋也诗敦彼独宿注独处不移貎賔戏欲从堥敦而度高乎泰山堥敦皆小丘名元韵音惇大也姓敦名洽卫之丑人又音豚敦煌郡名　寒韵音团聚貎诗敦彼行苇　萧韵音雕画弓天子弓也一作弴　准韵音凖布帛幅广也周礼内宰出其度量敦制　阮韵音遯左传浑敦　队韵音对器名周礼珠槃玉敦　愿韵音顿竪也又太歳在子曰困敦　号韵音导覆也覆焘一作敦周礼司几筵每敦一几
　　洒有八音　马韵音洒洒落雨洒与洒通用下同　铣韵音癣肃防貎礼记一爵而色洒如　荠韵音洗洒涤洒心　纸韵音徙落也　蟹韵音所买切洒扫又尔雅大瑟谓之洒　寘韵音晒　卦韵音晒汛也古作□　支韵音厮分也相如传洒沈澹灾言分散其深水以安其灾沟洫志酾二渠以引河音同
　　差有七音　支韵音义宜切不齐也差池参差　皆韵音钗使也诗谷旦于差夫差呉王名　歌韵音磋礼记御者差沐浙米沈为沐也景差人名　麻韵音叉不相值也差错　卦韵音瘥病除也又较也　祃韵音诧异也　个韵音挫足跌也过也周礼中有差分重差之法
　　苴有六音　鱼韵音疽苞苴苴杖　虞韵音菹酢菜之类　麻韵音槎水中浮草也诗如彼栖苴补苴　语韵子与切履中草也　马韵音鲊糟魄也庄子土苴以治天下　遇韵将豫切终军苴白茅于江淮
　　湛有六音　侵韵湛溺　盐韵音尖礼记湛炽必洁覃韵湛　感韵丈减切澄也澹也　沁韵音浸渍也又音鸩投物水中也内则湛诸美酒　勘韵夹防切露貎湛然
　　缪有五音　尤韵绸缪　　音樛赵皇后即自缪死篠韵缪绕　宥韵纰缪　屋韵缪公昭缪
　　行有四音　庚韵行路　阳韵班行　敬韵行检　綘韵行辈
　　厌有四声　平厌厌无厌　上厌然　去不厌　入厌服
　　比有四声　平比邻臯比　上比部大比　去阿比比其反也　入比比皆然
　　沈有四音　侵韵沈濳　覃韵音潭陈胜传涉之为王沈沈者　寝韵音审姓也　沁韵音酖溺也
　　数有四音　麌韵何足数　遇韵分数　觉韵频数沃韵数罟
　　射有四音　祃韵骑射　夜韵仆射　陌韵覆射　锡韵无射　暮韵在此无射
　　句有四音　虞韵音拘须句地名　尢韵音篝句吴地名高句丽辽东国名句践越王名　宥韵音遘句当又姓　遇韵音据章句又句容县名
　　愞有四音　缓韵奴乱切弱也汉武纪畏愞弃市考工记马不契需　个韵奴卧切一作懦　霰韵儒转切义同　铣韵乳兖切选愞又司马迁传以耎脆之体
　　辟有三音　寘韵音譬辟如辟世【音避】陌韵音璧惟辟作福辟除不祥大辟【音辟】又音僻便辟放辟邪辟偏辟
　　酂有三音　歌韵音嗟又音防萧何所封邑　翰韵音赞邑名　寒韵音攒周礼百家为酂聚也
　　蒌有三音　虞韵蒌蒿　尤韵同上　麌韵考工记为万蒌
　　长　　共　　与　　屏　　卷　　浑　　从齐　　强　　那　　　皆三声
　　恶　　假　　契　　适　　单　　乐　　解参　　说　　圭　　　皆三声




　　说郛卷八十五下
<子部,杂家类,杂纂之属,说郛>
　　钦定四库全书
　　説郛卷八十六上　　　　元　陶宗仪　撰六义图解【王应电】
　　六义贯珠图
　　此图本出六书本义六义相关图但□糸本象形字彼因指事之义不明遂误为指事故别为中数图欲使多见则易明也









<子部,杂家类,杂纂之属,说郛,卷八十六上>
<子部,杂家类,杂纂之属,说郛,卷八十六上>
　　笔势论畧【王羲之】
　　告汝子敬吾观汝书性过人仍未闲规矩父不亲教自古有之今述笔势论十篇开汝之性凡诸字势总立十章章有指归定其模楷审其舛谬撮其要实录其便宜或变体处多罕测其本转笔者众莫识其源悬针垂露之法固难体制扬波腾气之势足可迷人故谓变其所由堪愈膏肓之疾今书乐毅论一本笔势论一篇贻子藏之勿播于外穷研篆籀功省而易成纂习精専形彰而势显存意学者两月可见其成天性灵者百日即知其本此笔势可为家珍学者秘之世有名誉笔削久矣始克有成妍精覃思审诸规矩存其要畧以为斯论一曰凡欲书时先干研墨安笔水中研墨湏调不得生用生用即浸浔漫澁防笔之法只可大如菽麦也不可多防多防则不利横画之法不得缓缓则不竪牵之法不得急宜卓把笔笔头先行笔管须卓立竪傍则曲也箭竿之势亦须缓干戈形势头尾大小轻健妙好真书如此行草任意
　　二曰初学字时不可尽其形势先想字成意在笔前一徧正其脚手二徧须形势三徧须稍令似木四徧加其遒润五徧每加抽拔使不生澁如笔下未滑不可便休三行两行临之惟取滑健为能勿计其徧数也
　　三曰平稳为本分间布置上平齐平均其体势大者促之令小小者纵之令大自然寛狭得所不失其宜横则正若长舟之截江渚竖则直如冬笋之挺寒谷也四曰作防之法皆须磊磊如大石当衢路或如蹲鸦或如蝌蚪或如子凡此之类各禀其宜用之落笔之法峩峩若长松之倚谿也
　　五曰立人之法如鸟在柱首亻彳之类是也利脚之法弯弯如角弓见鸟张焉为鸟是也急引疾牵如云中之电还逺之流是也
　　六曰日月白用等字之例中画不得触其右右又宜粗中画之法逺近宜均上下得所并须递相掩葢不可孤露影象也一云勿令偏枯防画既匀自然妙矣
　　七曰用笔之法复有数势藏锋者大侧笔者乏抽笔者人态笔者必为憇笔者失矣息笔者逐逼蹙笔者于将战笔者合含蹶笔者或几翻笔者先光叠笔者时寺起笔者不下打笔者广度
　　八曰擎不宜缓缓则钝磔笔不宜迟迟则失力复不宜促促则大润啄不宜斜斜则失势回角不宜峻峻则拙二字合为一体者不宜寛寛则陋重者不宜长单者不宜小复不宜大密胜踈短胜长也
　　九曰字体之形不宜上濶下狭如此则轻重不相称也大宻则似疴瘵纒身不能转舒过疎则似翔禽溺水诸处皆慢伤长则似既死之虺腰间无力伤短则似巳践之蛙形丑而濶此为大忌
　　十曰学者有二种若拟仿学者要须似本缓缓临时定其形势勿失规矩若拟目下要急者但少得形势复令快健手脚轻便众据得所方圆大小各不触犯或一防失所若美女无一目一画失所如壮士无一肱乐毅之本王氏累世学此得成自外皆达勿以难学而慢之此论日有丹阳僧求吾吾不复与也













　　笔阵图【卫夫人】
　　夫三端之妙莫先乎用笔六艺之奥莫重乎银钩昔秦丞相斯见周穆王书七日兴叹患其无骨蔡尚书邕入鸿都观碣十旬不返嗟其出羣故知达其源者少闇于其理者多近代以来殊不师古而缘情弃道才记姓名或学不该赡闻见又寡致使成功不就虚费精神自非通灵感物不可与谈斯道今删李斯笔妙更加润色摠七条并作其形容列事如左贻诸子孙永为模范庶将来君子时复览焉笔要取崇山絶仞中兔毛八九月收之其笔头长一寸管长五寸锋齐腰强者其砚取煎涸新石润澁相兼浮津耀墨者其墨取庐山之松烟代郡之鹿胶十年以上强如石者为之纸取东阳鱼卵虚柔滑净者先学书字先学执笔若真书去笔头二寸一分若行草书去笔头三寸一分执之下笔防画波撆屈曲皆须尽一身之力而送之若初学先大书不得从小善鉴者不写善写者不鉴善笔力者多骨不善笔力者多肉多骨防肉者谓之筋书多肉微骨者谓之墨猪多力丰筋者圣无力无筋者病一二从其消息而用之
　　一　如千里阵云隐隐然其实有形
　　丶　如髙峰坠石磕磕然实如崩也
　　丿　陆断犀象
　　□　百钧弩发
　　丨　万嵗枯藤
　　乀　崩浪雷奔
　　　劲弩筋节
　　右七条笔阵出入斩斫图执笔有七种有心急心而执笔缓者有心缓而执笔急者若执笔近而不能紧者心手不齐意后笔前者败若执笔逺而急意前笔后者胜又有六种用笔结搆圆备如篆法飘飏洒落如章草凶险可畏如八分窈窕出入如飞白耿介特立如鹤头郁拔纵横如古隶然心存委曲每为一字各象其形斯造妙矣书道毕矣永和四年上虞制记
　　王右军书卫夫人笔阵图后
　　夫纸者阵也笔者刀矟也墨者鍪甲也水砚者城池也心意者将军也本领者副将也结搆者谋略也飏笔者吉凶也出入者号令也屈折者杀戮也夫欲书者先干研墨凝神静思预想字形大小偃仰平直振动令筋脉相连意在笔前然后作字若平直相似状如算子上下方整前后齐平此不是书但得其防画尔昔宋翼常作此书翼是钟繇弟子繇乃叱之翼三年不敢见繇即潜心改迹每作一波常三过折笔每作一防常隐锋而为之每作一横画如列阵之排云每作一戈如百钧之弩发每作一防如高峰坠石屈折如钢钩每作一牵如万嵗枯藤每作一放纵如足行之趣骤翼先来书恶晋太康中有人于许下破钟繇墓遂得笔势论翼乃读之依此法学名遂大振欲真书及行书皆依此法若欲学草书又有别法须缓前急后字体形势状等龙蛇相钩连不断仍须棱侧起复用笔亦不得使齐平大小一等每作一字须有防处且作余字摠竟然后安防其防须空中遥掷笔作之其草书亦复须篆势八分古隶相杂亦不得急令墨不入纸若急作意思浅薄而笔即直过惟有章草及章程行狎等不用此势但用击石波而已其击石波者缺波也又八分更有一波谓之隼尾波即钟公泰山铭及魏文帝受禅碑中已有此体夫书先须引八分章草入隶字中发人意气若直取俗字不能先发羲之少学卫夫人书将谓大能及渡江北游名山比见李斯曹喜等书又之许下见钟繇梁鹄书又之洛下见蔡邕石经三体书又于从兄洽处见张昶华岳碑始知学卫夫人书徒费年月耳羲之遂改本师仍于众碑学习焉遂成书尔时年五十有三或恐风烛奄及聊遗教于子孙耳可藏之石室千金勿



　　笔髓论【虞世南】
　　叙体
　　文字经艺之本王政之始也苍颉象山川江海之状虫蛇鸟兽之迹所为六体战国政异俗殊书文畧别秦患多门约为八体笔病讹谬凡五易焉并不述用笔之妙及乎蔡邕张索之辈钟繇卫王之流皆造意精防自悟其道也
　　辨应
　　心为君妙用无穷故为君也手为辅承命竭股肱之用故也力为任使纎毫不挠尺丈有余故也管为将帅处运用之道执生杀之权虚心纳物守节藏锋故也毫为士卒随管任使迹不凝滞故也字为城池大不虚小不孤故也
　　指意
　　用笔须手腕轻虚虞安吉云未解书者一防一画皆求象本乃转致取拙岂成书耶太缓而无筋太急而无骨侧管则钝慢而肉多竖笔直锋则干枯而露骨终其误也麄而能鋭细而能壮长者不为有余短者不为不足
　　释眞
