<!-- { "loadSidebar": true } -->
　　孔子筮易遇贲愀然色不平贞离文明柔中而当位其君位止而不应此圣人道不行于当世之象
　　孙权闻闗侯败使虞翻筮之遇节之临占曰不出二日断头节自泰卦中来干为首九三之五凡迁二位故有是象
　　纬书有以世应占者以八纯卦自初变为某宫一世卦以至于五其上爻不变复变第四爻为游防其后举内卦三爻同为一变为归防是故一卦变八卦其不相通者五十有六按易经六爻皆九六用变今乃上爻不变五既变而不复自四而下所复不同体天地之撰配四时之变通者如是乎以其为数不密故不得不用六神以配时日由是与辞象乖矣陆德明引此以附易音辨刘禹锡解贞屯悔豫之说非也若纳甲卦气之类皆出纬书不能合于正经今不取
　　连山归藏宜与周易数同而其辞异先儒谓周易以变者占非也连山归藏以不变者占亦非也古之筮者兼用三易之法卫元之筮遇屯曰利建侯是周易或以不变者占也季友之筮遇大有之干曰同复于父敬如君所此固二易辞也既之干则用变矣是连山归藏或以变者占也
　　大衍初揲扐一二三者为少扐四者为多是少者三而多者一也或以钱寓多少之数虽适平而非阳饶隂乏之义
　　竒数有一有二有三有四策数有六有七有八有九而五与十不用故成易者无非四营也
　　或曰九变六六变九非也九当变八六当变七何以言之国语董因为晋文公筮遇泰之八谓初二三以九变八而四五上不变为八故曰泰之八也唐人张辕作周易啓元曰老阳变成少隂老隂变成少阳葢与此合八衍【阙】数七衍蓍数九六不极其衍故发挥而为爻也贞者静而正悔者动而过动乎外岂皆有悔哉曰有戒惧之意焉
　　大舜志定谋同然后用筮杨雄曰不以其占不如不筮王通曰骤而语易则玩神其防一也
　　一卦变六十四卦一爻变六十四爻谓如干初变姤则自二至上亦变姤之九不待本爻变而后谓之变也二篇之中其变二万四千五百七十六
　　天地数衍爻数一下用二衍三四衍十六五衍二十五六衍三十六七衍四十九八衍六十四九衍八十一十衍百以上积为三百八十四爻
　　揲蓍详説第九
　　蓍四十九分于两手挂一于左之小指以左手之半四揲之归其竒于扐扐指间也复以右手之半四揲之再扐是为十有八变之一初揲之扐不五则九第二第三揲之扐不四则八八九为多四五为少三少得老阳之数九三多得老隂之数六两多一少得少阳之数七两少一多得少隂之数八皆取过揲之策而四之也第一揲左手余一或余二或余三则并挂一与别手者共为五是少也左手余四则并挂一与别手者共为九是多也
　　第二揲取第一揲所余之数或四十四或四十复分二挂一揲之以四归竒于扐又再扐之以求之左手者余一或余二则并挂一与别手者共为四是少也余三或余四则并挂一与别手者共为八是多也
　　第三揲取第二揲所余之数或四十或三十六或三十二如第二揲求之左手得一二为少三四为多是故三少之余其策三十有六故四之而得九谓挂与扐者十有三也三多之余其策二十有四故四之而得六谓挂与扐者二十有五也两多一少之余其策二十有八故四之而得七谓挂与扐者二十有一也两少一多之余其策三十有二故四之而得八谓挂与扐者十有七也以上三变然后一画立其三变之间其别六十有四老阳十二老隂四少阳二十少隂二十八是故以四营之而得一三五七之数皆天数也蓍得天数故能圆而神卦得地数曰两仪曰四象曰六爻曰八卦故能方以智今详推变数为之图只左手扐数其挂与右手即此可推皆自下而之中自中而之上以效爻画云三少为老阳者十二谓四营得天三之数积有数一百八其策四百三十有二
　　右隂阳各九百九十二策合为一千九百八十有四策是为一爻之变数总六爻之变得万有一千九百四策内爻位当三百八十四二篇之策当万有一千五百二十位数也者合九六而一之也策数也者离九六而分之而又四营之也太始于十八终于五十四并始终七十二为一曰与此义同
　　一卦变六十四卦图第十
　　干

　　姤　　遯　　否　　观　　剥　　坤
　　同人　讼　　渐　　晋　　比
　　履　　巽　　旅　　萃　　豫
　　小畜　鼎　　咸　　艮　　谦
　　大有　大过　涣　　蹇　　师
　　夬　　无妄　未济　小过　复
　　家人　困　　防
　　离　　益　　坎
　　革　　噬嗑　屯
　　大畜　随　　颐
　　中孚　蛊　　解
　　睽　　贲　　震
　　兊　　损　　升
　　需　　井　　明夷
　　大壮　既济　临
　　节
　　恒
　　丰
　　归妹
　　泰
　　天地生成数配律吕图第十一
　　天一【子　　十一月生水　黄钟】　宫　地二【未　　六月生火　林钟】　征天三【寅　　正月生木　太蔟】　　商　地四【酉　　八月生金　南吕】　羽天五【辰　　三月生土　姑洗】　　角　地六【亥　　十月成水　应钟】　宫天七【午　　五月成火　防賔】　　征　地八【丑　　十二月成木　大吕】　商天九【申　　七月成金　夷则】　　羽　地十【卯　　二月成土　夹钟】　角右各以所王之方而生五行而土寄王于辰其成数皆在生数之后以其周流于十二辰也自天一至地十顺序生之则与律吕上生下生之说相符而虚无射仲吕为畸数故十二律能生六十
　　今以五声十二律旋相为宫考之黄钟为宫下生林钟征又上生太蔟商又下生南吕羽又上生姑洗角此天一至天五数也林钟为宫上生太蔟征又下生南吕商又上生姑洗羽又下生应钟角此地六至地十数也故二均独无无射仲吕之声以十二律各五声考之无射自为宫为夷则之商防賔之角夹钟之征大吕之羽仲吕自为宫为夹钟之商大吕之角无射之征夷则之羽故二均竟无黄钟林钟之声故曰无射仲吕为畸数也
　　乾坤六爻新图第十二
　　图之说曰天形如鸡子地居天之中之半其势西北高东南下干天也干之三画位乎上坤地也坤之三画位乎下三也者三才之象也然天有十二次隂阳极六月而反故重干之三画于东南方重坤之三画于西北方然后干初九位乎寅伏于地下经曰阳气潜藏是也处艮之位前万物成终始是也九二见于地上见龙在田是也九三春时已成而阳方上行与时偕行是也九四革春而为夏乾道乃革是也九五位夏之中飞龙在天是也上九夏时已成而阳已极矣与时偕极是也坤之初六配孟秋之月隂始凝是也六二应地上而当正秋之时地道光是也六三一阳犹存而伏于地下含章是也六四纯隂用事天地闭是也六五处中居下黄裳是也阳生于隂中文在中是也上六阳将位乎内隂巳极于外龙战于野是也是故二五中爻位四方之中矣虽然阳生于子故坎位焉隂生于午故离位焉隂阳歴三月而后位以其被于万物也孔子曰我欲观夏道是故之杞吾得夏时焉此连山所以首艮也又曰我欲观商道是故之宋吾得坤干焉此归藏所以首坤也今干初在艮位坤初在坤位三易无异致也夫明夷之谦初九变也左氏载卜楚丘之言以为旦之日古人以寅配初其来尚矣医家难经为百刻图一岁隂阳升降防于立春一曰隂阳昏晓防于艮时此説与易合旧说不同者不暇辨也或难之曰复卦以初九为主大象何以称至日曰冬至乃先王朔巡狩之时是日闭闗无是理也王曰元后诸侯曰群后后通诸侯言侯无省方之礼也然则奈何曰春秋公行书至自某者八十三先王于至之日闭闗后于至之日不省方是也如今之歇泊假是也然则何为商旅不行曰出入闗者给纳传符闗吏有假则商旅不得行矣是故隂阳生于子午巳见于坎离之画若画震兑于东西亦见乾坤始于寅申也

　　说郛卷二下
　　钦定四库全书
　　説郛卷三上　　　　　　明　陶宗仪　撰周易举正【郭京】
　　干九三君子终日干干夕惕若厉无咎注纯修下道则处下之礼旷终日干干至于夕犹惕若厉也谨按定本犹字在惕字上则夕字为絶句今则惕字在犹字上则惕字为絶句则下若字宜训为如夕字为絶句则若字宜为语辞
　　坤初六履霜坚氷至象曰履霜隂始凝也谨按隂始凝也上误増坚氷字
　　屯六三象曰即鹿无虞何以从禽也脱何字
　　师六五田有禽利执之无咎谨按定本之字行书向下引脚稍类行书言字转写相仍遂成谬误
　　比彖曰比吉吉字下误増也字
　　九五象曰显比之吉位正中也失前禽舎逆取顺也今本舎逆取顺一句误在失前禽上
　　泰六四象曰翩翩不富皆反实也反误作失字
　　随彖曰随大亨利贞无咎而天下随时谨按彖大亨下脱利字
　　贲不利有攸往彖故不利有攸往谨按定本不字草书势如小字
　　刚柔交错天文也文明以止人文也天文上脱刚柔交错一句
　　剥彖曰剥剥落也按今本脱落字
　　无妄彖曰无妄刚自外来而为主于内动而愈健谨按经脱愈字
　　象曰天下雷行物与无妄先王以茂对时育物物上误増万字
　　六二谨按象曰不耕而获求富也求字误作未字大畜上九象何天之衢亨道大行也脱亨字
　　坎习坎彖曰坎习坎重陷也谨按卦首习字上脱卦名坎字彖曰下亦脱坎字
　　离象曰明两作离大人以明照继明照于四方谨按脱明照字
　　大壮六五丧牛于易象曰丧牛于易牛字并误写羊字明夷上六至晦谨按晦字上脱至字误増不明字蹇象曰山上有水蹇君子以正身修徳谨按经注正字并误作反字
　　九三往蹇来正象曰往蹇来正谨按经注象三止字并误作反字
　　姤女壮勿用取女彖曰姤遇也柔遇刚也女壮勿用取女不可与长也谨按繇辞取字下误増女字彖辞勿用取上脱女壮字勿用取下误増女字
　　萃彖曰萃聚也顺以説刚中而应故聚也王假有庙致孝享也利见大人亨利贞聚以正也谨按彖举繇辞脱利贞字
　　困初六象曰入于幽谷不明也不明字上误増幽字井彖曰巽乎水而上水井井养而不穷也改邑不改井无丧无得往来井井乃以刚中也谨按脱无丧无得往来井井两句
　　鼎元吉亨彖曰鼎象也以木巽火亨饪也圣人亨以享上帝以养圣贤谨按经帝字下误増而大亨字
　　震彖曰震亨震来虩虩恐致福也笑言哑哑后有则也震惊百里惊逺而惧迩也不丧匕鬯出可以守宗庙社稷以为祭主也谨按经脱不丧匕鬯字
　　艮九三艮其限谨按限字误作身字
　　渐彖女归吉也谨按渐彖女归吉下误増也字
　　象君子以居贤徳善风俗谨按脱风字
　　归妹六五小象不如其娣之袂良谨按良字下误増也字
　　丰九四象曰遇其夷主吉志行也谨按脱志字
　　旅初六旅琐琐防其所取灾谨按防字并合作防贱之义不合作斯
　　巽彖重巽以申命命乃行也谨按命乃行也一句误入注
　　涣彖曰利涉大川利贞乗木有功也谨按利涉大川下脱利贞字
　　节彖曰説以行险当位而节中正以通然后乃亨也谨按然后乃亨也一句误将入注
　　中孚豚鱼吉信及也谨按及字下误増豚鱼字
　　小过过以利贞与时行也柔得中是以可小事也谨按是以下脱可字小事下误増吉字
　　六五象曰宻云不雨已止也谨按经注止字并误作上字故字上仍脱下字
