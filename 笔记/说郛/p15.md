<!-- { "loadSidebar": true } -->
　　元余齐三者无变皆不占上者事之始终亦不占五行相乗得二十五又以三才乗之得七十五以为策虚其五而用七十分而为二取左之一以挂于右揲左以十而观其余置而扐之复合为一而再分之挂揲其右皆如左法左为主右为客先主后客者阳先客后主者隂观其所合以名命之既得其名又合蓍而复分之阳则置右而揲左隂则置左而揲右生纯置右成纯置左揲之以七所揲之余为所得之变观其吉凶臧否平而决之阳则用其显隂则用其幽幽者吉凶臧否与显戾也欲知始终中者以所筮之时占之先体为始后体为中所得之变为终变巳主其大矣又有吉凶臧否平者于变之中复为细别也不信不筮不疑不筮不正不筮不顺不筮不蠲不筮不诚不筮必蠲必诚神灵是聴以凖易虚以拟且覆瓿而况虚乎其弃必矣然子云曰后世复有扬子云必知吾于子云虽未能知固好之矣安知后世复无司马君实乎

　　説郛卷二上
<子部,杂家类,杂纂之属,说郛>
　　钦定四库全书
　　说郛卷二下　　　　　　明　陶宗仪　撰京氏易畧【京房】
　　夫易者象也爻者效也圣人所以仰观俯察象天地日月星辰草木万物顺之则和逆之则乱夫细不可穷深不可极故揲蓍布爻用之于卜筮分六十四卦配三百八十四爻序一万一千五百二十策定天地万物之情状故吉凶之气顺六爻上下次之八九六七之数内外承乗之象故曰兼三才而两之孔子曰阳三隂四位之正也三者东方之数东方日之所出又圆者径一而开三也四者西方之数西方日之所入又方者径一而取四也言日月终天之道故易卦六十四分上下象隂阳也竒耦之数取之于乾坤乾坤者隂阳之根本坎离者隂阳之性命分四营而成易十有八变而成卦卦象定吉凶明得失降五行分四象顺则吉逆则凶故曰吉凶悔吝生乎动又曰明得失于四序运机布度其气转易王者亦当则天而行与时消息安而不忘亡将以顺性命之理极蓍龟之源重三成六能事毕矣分天地乾坤之象益之以甲乙壬癸震防之象配庚辛坎离之象配戊己艮兑之象配丙丁八卦分隂阳六位五行光明四通变易立节天地若不变易不能通气五行迭终四时更废变动不居周流六虚上下无常刚柔相易不可以为典要惟变所适吉凶共列于位进退明乎机要易之变化六爻不可据以随时所占周礼太卜一曰连山二曰归藏三曰周易为阳二为隂三为阳四为隂五为阳六为隂一三五七九阳之数二四六八十隂之数隂从午阳从子子午分行子左行午右行左右凶吉吉凶之道子午分时立春正月节在寅坎卦六立秋同用雨水正月中在丑防卦初六处暑同用惊蛰二月节在子震卦九白露同用春分二月中在亥兑封九四秋分同用清明三月节在戌艮卦六四寒露同用谷雨三月中在酉离卦九四霜降同用立夏四月节在申坎卦六四立冬同用小满四月中在未巽卦六四小雪同用芒种五月节在午干宫九四大雪同用夏至五月中在己兑宫九冬至同用小暑六月节在辰艮宫六小寒同用大暑六月中在卯离宫初九大寒同用孔子易云有四易一世二世为地易三世四世为人易五世六世为天易游防归防为鬼易八卦鬼为击爻财为制爻天地为义爻福德为宝爻同气为专爻龙德十一月在子在坎卦左行虎刑五月午在离卦右行甲乙庚辛天官申酉地官丙丁壬癸天官亥子地官戊己甲乙天官寅卯地官壬癸戊己天官辰戍地官静为悔发为贞贞为本悔为末初爻上二爻中三爻下三月之数以成一月爻三日二爻三日三爻三日名九日余有一日名曰闰余初爻十日为上旬二爻十日为中旬三爻十日为下旬三旬三十积旬成月积月成年八八六十四卦分六十四卦配三百八十四爻成万一千五百二十策定气候二十四考五行于运命人事天道日月星辰局于指掌吉凶见乎其位系乎吉凶悔吝生乎动寅中有生火亥中有生木巳中有生金申中有生水丑中有死金戌中有死火未中有死木辰中有死水土兼于中建子阳生建午隂生二气相冲吉凶明矣积筭随卦起乾坤震巽坎离艮兑八卦相荡二气阳入隂隂入阳
　　二气交互不停故曰生生之谓易天地之内无不通也干起巳坤起亥震起午巽起辰坎起子离起丑艮起寅兑起酉分于六十四卦遇王则吉废则凶冲则破刑则败死则危生则荣攷其义理其可通乎分三十为中六十为上三十为下总一百二十通隂阳之数也新新不停生生相续故淡泊不失其所确然示人隂阳运行一寒一暑五行互用一吉一凶以通神明之德以类万物之情故易所以断天下之理定之以人伦而明王道八卦建五气立五常法象乾坤顺于隂阳以正君臣父子之义故易曰元亨利贞夫作易所以垂教教之所被本被于有无且易者包备有无有吉则有凶有凶则有吉生吉凶之义始于五行终于八卦从无入有见灾于星辰也从有入无见象于隂阳也隂阳之义岁月分也岁月既分吉凶定矣故曰八卦成列象在其中矣六爻上下天地隂阳运转有无之象配乎人事八卦仰观俯察在乎人隐显灾祥在乎天考天时察人事在乎卦八卦之要始于乾坤通乎万物故曰易穷则变变则通通则乆乆于其道其理得矣卜筮非袭于吉唯变所适穷理尽性于兹矣

　　闗氏易传【阙朗】
　　卜百年义第一
　　同州刺史王彦问于闗子曰夫治乱损益各以数至茍推其道百世可知彦不佞愿假先生之筮一以决之闗子曰占筭幽防至诚一虑多则有惑请命蓍卦以百年为断既而揲蓍布卦得夬之革舍蓍而叹曰当今大运不过一再传尔从今甲申二十四年戊申天下当大乱而祸始宫掖有蕃臣柄政世伏其强若用之以道则桓文之举也如不以道臣主俱屠地也彦曰其人安出子曰参代之墟有异气焉若出其在并之郊乎彦曰此人不振苍生何属子曰当有二雄举而中原分彦曰各能成乎子曰我隙彼动能无成乎若无大贤扶之恐皆不能成名彦曰请刻其岁子曰始于甲寅卒于庚子天之数也彦曰何国先亡子曰不战德而诈权则旧者先亡彦曰其后何如子曰辛丑之岁当有恭俭之主起布衣而并六合彦曰其东南乎子曰必在西北夫平大乱未可以文治必须以武定且北用武之国也且东南之俗其也剽西北之俗其兴也勃况东南中国之旧主也中国之废久矣天之所废孰能兴之彦曰东南之岁可刻乎子曰东南不出运歴三百大贤大圣不可卒遇能终其运所幸多矣且辛丑之岁明王当兴定天下者不出九载巳酉江东其危乎彦曰明王既兴其道若何子曰设斯人有始有卒五帝三王之化复矣若无三五之道则必终之以骄加之以亢晩节末路有桀纣之主出焉天下复乱夫先王之道坠地乆矣改张易调其兴实难苛化虐政其穷必酷故曰大军之后必有凶年积乱之后必有凶主理当然也彦曰先王之道竟亡乎子曰何谓能亡也夫明主乆旷必有达者兴焉而能行其典礼此三才五常所由系也孔子曰文不在兹乎此王道不能亡也彦曰请推其数子曰乾坤之策隂阳之数推而行之不过三百六十六引而伸之不过三百八十四终则有始天之道也噫朗闻之先圣与卦象相契自魏以降天下无真主故黄初元年庚子至今八十四载更八十二年丙午三百六十六矣当有达者生焉更十八年甲子当有王者合焉用之则王道振不用则洙泗之教修矣彦曰其人安出子曰唐晋之郊乎昔殷后不王而仲尼生周周后不王斯人生晋生周者周公之余烈也生晋者陶唐之遗风乎天地之数宜契自然彦曰此后何如子曰始于甲申止于甲子正百年矣过此未之或知也
　　统言易义第二
　　乾坤易之门也易变动乎乾坤之中也天动也阳也刚也配地则变地静也隂也柔也顺天而行行而变变而通此所谓易孔子曰动静有常刚柔断矣方以类聚物以群分吉凶生矣言易始于动静终于吉凶圣人所以前知而行其道也道不虚行存乎其人是故天道曰隂阳地道曰刚柔人道曰仁义行之则三变而通之则一子曰百虑而一致此言三才五常叅同而用也用之于既往之谓变用之于未来之谓占观其变极其数知其来受命如响乾坤之神夫易极乎神而已矣子曰蓍之德圆而神卦之德方以知神以知来知以藏往然则知之可及也藏之不可及也非至圣非神孰能与于此蓍以数推卦以象告数主乎动象主乎静动言乎逺故可以知来静言乎迩故可以藏往往来之交逆顺之际此吉凶所以前知也变化所以防合也数防乎上象合乎下天人相与其深防哉
　　大衍义第三
　　大衍之数五十其用四十有九何谓也曰天数兆于一生于二成于三此天地人所以立也衍于五成于六偶于十此五行六爻十日所以错综也天一数之兆也虽明其兆未可以用也地二数之生也有生则滋乃可以推之也天三数之极也极乎终则反乎始兼两之义也子曰兼三才而两之又曰六爻之动三极之道也五行水生乎一成乎六火生乎二成乎七木生乎三成乎八金生乎四成乎九土生乎五成乎十独阳不生独隂不成故天一必待地六而成之地二必待天七而成之其体虽五而成必六六者非他天地生成之谓也天数五地数五五者非他三天两地之谓也地二天三合而为五其二不用者六来则一厺也既成则无生也有生于无终必有始既有则无厺矣故大衍五十其用四十有九者入有厺无之谓也张彛问曰何谓入有厺无子曰天生于阳成于隂隂成则阳厺生于隂成于阳阳成则隂厺六爻初上无位者隂阳相厺者也天数以三兼二地数以二兼三竒耦虽分错综各等五位皆十衍之极也故曰大衍彛曰然则其用何谓四十有九其一将不用乎子曰物无两大必曰虚盈日往月来昼极则夜进盈于此则虚于彼盈于小必虚其大此用所以不穷也故曰其用四十有九也彛曰凡衍天地之数五十有五今云五十而又厺其一何谓也子曰蓍不止防天地而已必以五行运于中焉大耦而言则五十也小竒而言则五也凡天地之数五十有五竒耦小大具言之尔若举大而厺小盈竒而虚耦则小竒之五大耦之一皆盈而不用彛书而藏之叹曰吾乃知蓍可贵也
　　乾坤之防义第四
