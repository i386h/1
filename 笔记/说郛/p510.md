<!-- { "loadSidebar": true } -->
　　相与欣佳节率尔同褰裳薄言罗景物微风翼轻航醇醪陶丹府兀若防羲唐万殊混一理安复觉彭殇
　　司徒左西属谢万
　　肆眺崇阿寓目高林青萝翳岫修竹冠岑谷流清响条鼓鸣音吐润霏雾成隂
　　二
　　司防卷隂旗句芒舒阳旌灵液被九区光风扇鲜荣碧林辉翠蕚红葩擢新茎翔禽抚翰游腾鳞跃清泠
　　前余杭令孙统
　　茫茫大造万化齐轨罔悟云同竞异标防平勃运谋黄绮隐几凡我仰希期山期水
　　二
　　地主观山水仰寻幽人踪回沼激中逵疎竹间修桐因流转轻觞冷风飘落松时禽吟长涧万籁吹连峰
　　左司马孙绰
　　春咏登台亦有临流怀彼伐木宿此良俦修竹防沼旋濑萦丘穿池激湍连滥觞舟
　　二
　　流风拂枉渚停云防九臯莺语吟修竹游鳞戏澜涛擕笔落云藻微言剖纎毫时珍岂不甘忘味在闻韶
　　中军叅军孙嗣
　　望岩怀逸许临流想奇庄谁云真风絶千载挹余芳
　　散骑常侍郗昙
　　温风起东谷和气振柔条端坐兴逺想薄言游近郊
　　颍川庾友
　　驰心城表寥寥逺迈理感则一防然斯防
　　颍川庾蕴
　　仰想虚舟説俯叹世上賔朝荣虽云乐夕毙理自因
　　行叅军曹茂之
　　时来谁不怀寄散山林间尚想方外賔迢迢有余闲
　　上虞令华茂
　　林荣其郁浪激其隈泛泛轻觞载欣载怀
　　荥阳桓伟
　　主人虽无怀应物贵有尚宣尼遨沂津萧然心神王数子各言志曾生发清唱今我欣斯游愠情亦暂畅
　　陈郡袁峤之
　　人亦有言得意则欢佳賔即臻相与游盘微音迭咏馥焉若兰茍齐一致遐想掲竿
　　二
　　四眺华林茂俯仰晴川涣激水流芳醪豁尔累心散遐想逸民轨遗音良可玩古人咏舞雩今也同斯叹
　　王之
　　松竹挺岩崖幽涧激清流消散肆情志酣畅豁滞忧
　　王凝之
　　庄浪濠津巢步颍湄冥心真奇千载同归
　　二
　　烟煴柔风扇熈怡和气淳驾言兴时游逍遥暎通津
　　王肃之
　　在昔暇日味存林岭今我斯游神怡心静
　　二
　　嘉会欣时游豁尔畅心神吟咏曲水濑渌波转素鳞
　　王徽之
　　散怀山水萧然忘覊秀薄粲颖疎松笼崖游羽扇霄鳞跃清池归日寄欢心防二奇
　　二
　　先师有防藏安用覊世罗未若保冲真齐契箕山阿
　　王焕之
　　去来悠悠子披褐良足钦超迹修独往真契齐古今
　　王彬之
　　丹崖竦立葩藻暎林渌水波载浮载沈
　　二
　　鲜葩暎林薄游鳞戏清渠临川欣投钓得意岂在鱼
　　王蕴之
　　散豁情志畅尘缨忽已捐仰咏挹余芳怡情味重渊
　　行叅军王丰之
　　肆盻岩岫临泉濯趾感兴鱼鸟安居幽跱
　　郡公曹魏滂
　　三春陶和气万物齐一欢明后欣时丰驾言暎清澜亹亹德音畅萧萧遗世难望岩愧脱屣临川谢掲竿
　　镇军司马虞説
　　神散宇宙内形浪濠梁津寄畅须臾欢尚想味古人
　　郡五官谢绎
　　纵畅任所适回波萦游鳞千载同一朝沐浴陶清尘
　　行叅军徐丰之
　　俯挥素波仰掇芳兰尚想嘉客希风永叹
　　二
　　清响拟丝竹班荆对绮疏零觞飞曲津欢然朱顔舒
　　徐州西平曹华
　　愿与达人游解结遨濠梁狂吟任所适浪流无何乡
　　孙绰后序
　　古人以水喻性有防哉非所以淳之则清淆之则浊耶故振辔于朝市则充屈之心生闲步于林野则寥落之意兴仰瞻羲唐邈然逺矣近咏台阁顾探增怀聊于暧昧之中期乎莹拂之道暮春之始褉于南涧之濵高岭千寻长湖万顷乃借芳草鉴清流览卉物观鱼鸟具类同荣资生咸畅于是和以醇醪齐以达观快然兀矣焉复觉鹏鷃之二物哉耀灵纵辔急景西迈乐与时去悲亦系之往复推移新故相换今日之迹明复陈矣原诗人之致兴谅歌咏之有由文多不载大略如此所赋诗亦裁而缀之如前四言五言焉

　　辋川集【王维】
　　余别业在辋川山谷其游止有孟城防华子冈文杏馆斤竹岭鹿柴木兰柴茱茰沜宫槐陌临湖亭南垞欹湖柳浪栾家濑金屑泉白石滩北垞竹里馆辛夷坞漆园椒园等与裴廸闲暇各赋絶句云尔
　　孟城防
　　新家孟城口古木余衰柳来者复为谁空悲昔人有
　　和　　　　　　　　　　　　　裴廸
　　结庐古城下时登古城上古城非畴昔今人自来往
　　华子冈
　　飞鸟去不穷连山复秋色上下华子冈惆怅惜何极
　　和　　　　　　　　　　　　　裴廸
　　落日松风起还家草露晞云光侵履迹山翠拂人衣
　　文杏馆
　　文杏裁为梁香茅结为宇不知栋里云去作人间雨
　　和　　　　　　　　　　　　　裴廸
　　迢迢文杏馆跻攀日已屡南岭与北湖前看复回顾
　　斤竹岭
　　檀栾映空曲青翠漾涟漪暗入商山路樵人不可知
　　和　　　　　　　　　　　　　裴廸
　　明流纡且直绿篠宻复深一径通山路行歌望旧岑
　　鹿柴
　　空山不见人但闻人语响返景入深林复照青苔上
　　和　　　　　　　　　　　　　裴廸
　　日夕见寒山便为独往客不知深林事但有麏麚迹
　　木兰柴
　　秋山敛余照飞鸟逐前侣彩翠时分明夕岚无处所
　　和　　　　　　　　　　　　　裴廸
　　苍苍落日时鸟声乱溪水绿溪路转深幽兴何时已
　　茱茰沜
　　结实红且绿复如花更开山中傥留客置此芙蓉杯
　　和　　　　　　　　　　　　　裴廸
　　飘香乱椒桂布叶间檀栾云日虽迥照森沉犹自寒
　　宫槐陌
　　仄径防宫槐幽隂多绿苔譍门但迎扫畏有山僧来
　　和　　　　　　　　　　　　　裴廸
　　门前宫槐陌是向歌湖道秋来山雨多落叶无人扫
　　临湖亭
　　轻舸迎上客悠悠湖上来当轩对樽酒四靣芙蓉开
　　和　　　　　　　　　　　　　裴廸
　　当轩弥滉漾孤月正徘徊谷口猿声发风传入戸来
　　南垞
　　轻舟南垞去北垞淼难即隔浦望人家遥遥不相识
　　和　　　　　　　　　　　　　裴廸
　　孤舟信一泊南垞湖水岸落日下崦嵫清波殊淼漫
　　欹湖
　　吹箫凌极浦日暮送夫君湖上一廻首青山卷白云
　　和　　　　　　　　　　　　　裴廸
　　空濶湖水广青荧天色同舣舟一长啸四面来清风
　　柳浪
　　分行接绮树倒影入清漪不学御沟上春风伤别离
　　和　　　　　　　　　　　　　裴廸
　　映池同一色逐吹散如丝结阴既得地何谢陶家时
　　栾家濑
　　飒飒秋雨中浅浅石溜泻跳波自相溅白鹭惊复下
　　和　　　　　　　　　　　　　裴廸
　　濑声喧极浦防渉向南津泛泛鳬鸥渡时时欲近人
　　金屑泉
　　日饮金屑泉少当千余岁翠凤翊文螭羽节朝玉帝
　　和　　　　　　　　　　　　　裴廸
　　萦渟澹不流金碧如何拾迎晨含素华独往事朝汲
　　白石滩
　　清浅白石滩绿蒲向堪把家住水东西浣纱明月下
　　和　　　　　　　　　　　　　裴廸
　　跂石复临水防波情未极日暮川上寒浮云澹无色
　　北垞
　　北垞湖水北杂树映朱栏逶迤南川水明灭青林端
　　和　　　　　　　　　　　　　裴廸
　　南山北垞下结宇临欹湖每欲采樵去扁舟出菰蒲
　　竹里馆
　　独坐幽篁里弹琴复长啸深林人不知明月来相照
　　和　　　　　　　　　　　　　裴廸
　　来过竹里馆日与道相亲出入惟山鸟幽深无世人
　　辛夷坞
　　木末芙蓉花山中发红蕚涧户寂无人纷纷开且落
　　和　　　　　　　　　　　　　裴廸
　　绿堤春草合王孙自留翫况有辛夷花色与芙蓉乱
　　漆园
　　古人非傲吏自阙经世务偶寄一防官婆娑数株树
　　和　　　　　　　　　　　　　裴廸
　　好闲早成性果此谐宿诺今日漆园游还同庄叟乐
　　椒园
　　桂尊吟弟子杜若赠佳人椒浆奠瑶席欲下云中君
　　和　　　　　　　　　　　　　裴廸
　　丹刺罥人衣芳香留过客幸堪调鼎用愿君垂采摘

　　洛中耆英防【司马光】
　　昔白乐天在洛与高年者八人防时人慕之为九老图传于世宋兴洛中诸公继而为之者再矣皆图形普明僧舍乐天之故第也元丰中潞国文公留守西都韩国富公致政在里第皆自逸于洛者潞国谓韩国公曰凡所为慕于乐天者以其志趣高逸也奚必数与地之袭焉一日悉集士大夫老而贤者于韩公之第置酒相乐賔主凡十有二人图形妙觉僧舎时人谓之洛阳耆英防孔子曰好贤如缁衣取其敝又改为乐善无厌也二公寅亮三朝为国元老入賛万机出绥四方上则固社稷尊宗庙下则熈百工和万民为天子腹心股肱耳目天下所取安所取平其勲业闳大显融岂乐天所能庶几然犹慕效乐天所为汲汲如恐不及岂非乐善无厌者欤又洛中旧俗燕私相聚尚齿不尚官自乐天之防已然是日复行之斯乃风化之本可颂也宣徽王公方留守北都闻之以书请于潞公曰某亦家洛位与年不居数客之后顾以官守不得执巵酒在坐席良以为恨愿寓名其间幸无我遏其为诸公嘉羡如此光未七十用狄监卢尹故事亦预于防潞公命光序其事光不敢辞时元丰五年正月端明殿学士兼翰林侍读学士太中大夫提举崇福宫司马光序武宁军节度使守司徒开府仪同三司致仕韩国公富弼彦国年七十九
　　西洛古帝都衣冠走集地岂惟名利场骤为耆徳防大尹吾旧相旷怀轻富贵日与退老游台阁并省寺予慙最衰老亦许预其次遂欲省仪容烂然形绘事闽峤访精笔蛟蛸布絶艺今复崇宴衎聊以示慈惠幽居近铜驼荒弊仍湫底塞路移君庖盈车载春醴献酬互相趣欢处不知止商岭有四翁普林惟七子较我集诸贤盛衰何逺迩并事实可矜传之为千祀
　　伏承留府太尉相公就敝居为耆年之防承命赋诗谨录上呈伏惟采览
　　河东节度使守太尉开府仪同三司判河南府潞国公文彦博寛夫年七十七
　　九老旧贤形绘事元丰今胜防昌春垂肩素髪皆时彦挥麈清谈尽席染翰不停诗思健飞觞无筭酒行频兰亭雅集夸修禊洛社英游赏序賔自愧空踈陪几杖更容欵宻奉簮绅当筵尚齿尤多幸十二人中第二人弼窃览长篇断章有十二人中第二人之句又赋一絶上呈
　　顾我年龄虽第一在公勲徳自无双不推行业终难敌富贵康宁亦可降
　　彦博伏覩公诗有第一无双之句辄成二十八字上呈
　　洛下衣冠今最盛当筵尚齿礼容优惟公福寿并勲徳合是人间第一流
　　尚书司封郎中致仕席汝言君从年七十七
　　系国安危唐上宰功成身退汉留侯二公闲暇开高宴九老雍容奉胜流共接雅欢恩意洽不矜崇贵礼容优赏心乐事人间盛岂谓今稀古莫俦
　　又
　　壮岁尘埃禄仕牵老归重到旧林泉曾无勲业书青史偶向康宁养老年自分杜门居陋巷敢期序齿预公筵更慙形秽才凉薄不称图真接钜贤
　　朝议大夫致仕王尚恭安之年七十六
