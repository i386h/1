<!-- { "loadSidebar": true } -->
　　诗禁体物语此学诗者类能言之也欧阳文忠公守汝阴尝与客赋雪于聚星堂举此令往往皆阁笔不能下然此亦定法若能者则出入纵横何可拘碍郑谷乱飘僧舍茶烟湿密洒歌楼酒力微非不去体物语而气格如此其卑苏子瞻冻合玉楼寒起粟光揺银海生花超然飞动何害其言玉楼银海韩退之两篇力欲去此弊虽防搜奇谲亦不免有缟带银杯之句杜子美暗度南楼月寒生北渚云初不避云月字若随风且开叶带雨不成花则退之两篇工殆无以愈也
　　韩魏公初镇定武时年才四十五徳望伟然中外莫不倾属公亦自以天下为任御事不惮勤劳晩作阅古堂尝为八咏其疉石药园沟泉三篇卒章云主人未有铭功处日视崔嵬激壮懐吾心尽欲医民病长得忧民病不销谁知到此幽闲地多少余波济物来其意气所怀固已见于造次赋咏之间终成大勲岂徒言之而已哉五代王仁裕知贡举王丞相漙为状元时年二十六后六年遂相周世宗犹及本朝以太子太保罢归班年才四十二前此所未有也漙初拜相仁裕犹致仕无恙尝以诗贺漙云一战文场援赵旗便调金鼎佐无为白麻骤降恩何极黄髪初闻喜可知跋勑案前人到少筑沙堤上马归迟立班始得遥相见亲洽争如未贵时漙在位每休沐必诣仁裕从容终日盖唐以来座主门生之礼尤厚今王丞相将明霍侍郎端友牓南省奏名时知举四人安枢密处厚刘尚书彦修与今邓枢密子常范右丞谦叔吾亦沗防检试卷官邓范不唯及见其登庸可以继仁裕且同在政府则仁裕所不及也

　　乌台诗案【朋九万】
　　山村絶句
　　烟雨蒙蒙鸡犬声有生何处不安生但敎黄犊无人佩布谷何劳也劝耕
　　此诗意言是时贩私盐者多带刀杖故取前汉龚遂令人卖劒买牛卖刀买犊曰何为带刀佩犊意言但得盐法寛平令民不带刀劒而买牛犊则民自力耕不劳劝督以讥盐法太峻不便也
　　又
　　老翁七十自腰鎌慙愧春山笋蕨甜岂是闻韶解忘味迩来三月食无盐
　　此诗意言山中之人饥贫无食虽老犹自采笋蕨充饥时盐法峻急僻逺之人无盐食用动经数月若古之圣贤则能闻韶忘味山中小民岂能食淡而乐乎以讥盐法太急也
　　赠孙莘老
　　嗟余与子久离羣耳冷心灰百不闻若对青山谈世事当须举白便浮君
　　任杭州通判日转运司差徃湖州相度堤防利害因与知湖州孙觉相见作诗与之某是时约孙觉并坐客如有言及时事者罚一大盏虽不指言时事是非意言时事多不便不得説也
　　又
　　天目山前渌浸裾碧澜堂下看衔舻作堤捍水非吾事闲送苕溪入太湖
　　为先曽言水利不便却被转运司差相度堤岸又云作堤捍水非吾事意言本非兴水利之人以讥水利之不便也
　　秋日牡丹
　　一朶妖红翠欲流春光回照雪霜羞化工只欲呈新巧不放闲花得少休
　　杭州一僧寺内秋日开牡丹花数朶陈襄作絶句某和之此诗讥当时执政以化工比执政以闲花比小民言执政但欲出新意擘画令小民不得暂闲也寄子由
　　眼看时事力难任贪恋君恩退未能迟钝终须投劾去使君何日换聋丞
　　某初到杭州寄弟辙诗此诗云眼看时事力难任时事谓新法青苗助役等事也言己才力不能胜任意亦是讥新法事烦难了办也
　　和刘攽韵
　　白髪相望两故人眼看时事防番新曲无和者应思郢论少卑之且借秦歳恶诗人无好语夜长鳏守向谁亲少思多睡无如我鼻息如雷撼四邻
　　熙宁九年刘攽寄秦字韵诗与某寻和之此诗云眼看时事防番新以讥近日更立新法事多也
　　独乐园
　　青山在屋上流水在屋下中有五亩园花竹秀而野花香袭杖履竹色侵盏斚樽酒乐余春棋局消长夏洛阳古多士风俗犹尔雅先生卧不出冠盖倾洛社虽云与众乐中有独乐者才全徳不形所贵知我寡先生独何事四海望陶冶儿童诵君实走卒知司马持此欲安归造物不我舍名声逐吾辈此病天所赭抚掌笑先生年来学喑哑
　　司马光在西京葺一园名独乐园作诗寄之此诗言四海望光执政陶冶天下以讥见任执政不得其人又言儿童走卒皆知其姓字终当进用縁光曽言新法不便既言终当进用光意亦讥朝廷新法不便终用光改变此法也又言光却瘖黙不言意望光依前上言攻击新法也
　　送刘攽通判泰州
　　君不见阮嗣宗臧否不挂口莫夸舌在牙齿牢是中惟可饮醇酒读书不用多作诗不须工海边无事日日醉梦魂不到蓬莱宫秋风昨夜入庭树莼丝未老君先去君先去防时囘刘郎应白髪桃花开不开
　　此诗云君不见阮嗣宗臧否不挂口莫夸舌在牙齿牢是中惟可饮醇酒言当学阮籍口不臧否人物惟可饮酒勿谈时事意以讥新法不便不容人直言也留题风水洞
　　春山磔磔鸣春禽此间不可无我吟路长漫漫傍江浦此间不可无君语金鲫池边不见君追君直过定山村路人皆言君未逺骑马少年清且婉风岩水穴旧闻名只隔山溪夜不行溪桥晓溜浮梅蕚知君系马岩花落出城三日尚逶迟妻拏怪骂归何时世上小儿夸疾走如君相待今安有
　　熙宁七年二月二十七日游杭州风水洞节推李佖知轼到来先行三日留彼见待某到彼于壁上留题诗末句云世上小儿夸疾走如君相待今安有意以讥讽世之小人多务急进也
　　送李清臣
　　珥笔西归近紫宸太平典册不缘麟付君此事宁论晋载我当时旧过秦门外想无千斛米墓中知有百年人看君两眼明如镜休把春秋坐素臣
　　李清臣差修国史赋诗送之某于仁宗朝曽进论二十五首皆论徃古得失贾谊汉文帝时人追论秦之过失作过秦论史记载之某妄以贾谊自比意欲李清臣于国史中载所进论
　　御史狱中遗子由
　　圣主如天万物春小臣愚暗自亡身百年未满先偿债十口无归更累人是处靑山可藏骨他年夜雨独伤神与君今世为兄弟更结来生未了因
　　予以事系御史防狱府吏稍见侵自度不能堪死狱中不得一别子由故作诗授狱卒梁成以遗子由


　　説郛卷八十三下
　　钦定四库全书
　　说郛卷八十四上　　　　元　陶宗仪　撰庚溪诗话【西郊野叟】
　　艺祖皇帝尝有咏月诗曰未离海底千山暗才到天中万国明大哉言乎拨乱反正之心见于此诗矣又窃闻上微时客有咏初日诗者语虽工而意浅陋上所不喜其人请上咏之即应声曰太阳初出光赫赫千山万山如火发一轮顷刻上天衢逐退羣星与残月盖本朝以火德王天下及上登极僣窃之国以次削平混一之志先形于言规模逺矣
　　太宗皇帝既辅艺祖皇帝创业垂统暨登寳位尤留意斯文每进士及第赐闻喜宴必制诗赐之其后累朝遵为故事宰相李昉年老罢政家居曲宴必宣赴坐昉献诗曰微臣自愧头如雪也向钧天侍玉皇上俯和曰珍重老臣纯不已我惭寡昧继三皇时皆荣之苏易简在翰林一日上召对赐酒谓之曰君臣千载遇易简应声曰忠孝一生心吕端参知政事上一日宴后苑钓鱼赐之断句曰欲饵金钩殊未逹磻溪须问钓鱼人端赓以进曰愚臣钩直难堪用宜问濠梁结网人既而端遂拜相君臣防遇形于咏歌其与唐虞赓载事虽异而实同也
　　真宗皇帝听断之暇惟务观书每观一书毕即有篇咏命近臣赓和故有御制观尚书诗春秋周礼礼记孝经诗各三章读宋书陈书各二章读后魏书三章读北齐书二章读后周书隋书唐书各三章读五代史后唐晋史汉史周史各二章可谓好文之主也仁宗皇帝当持盈守成之世尤以斯文为急毎进士闻喜宴必以诗赐之景祐元年所赐诗末句曰寒儒逢景运报国合如何言宏大而有激励真诏防也山东李庭臣尝言辽人有持锦臂鞲鬻于市者其上织成诗一聨恩袍草色动仙籍桂香浮乃景祐五年赐进士诗也圣制固宜逺播而仁化所覃虽逺人亦知敬爱庭臣遂以千金易之作小屏几砚间见之者莫不改容瞻敬嘉祐初龙图阁直学士尚书吏部郎中梅摰公仪出守杭州上御制诗以宠赐之其首章曰地有吴山美东南第一州梅既到杭州欲侈上之赐遂建堂山上曰有美欧阳修为记以述之亦人臣之荣遇也
　　光尧夀圣太上皇帝当内修外攘之际尤以天德服逺至于宸章睿藻日星照垂者非一至绍兴二十八年将郊祀有司以太常乐章为序失次文义弗协请遵真宗仁宗朝故事亲制祭享乐章诏从之自郊丘宗庙原庙等共有十四章肆笔而成睿思雅正宸文典赡所谓大哉王言也至于一时闲适遇景而作则有渔父辞十五章清新简逺备骚雅之体其辞有曰薄晚烟林淡翠微江边秋月已明辉纵逺柁适天机水防闲云片段飞又曰青草开时已过船锦鳞跃处浪痕圎竹叶酒柳花氊有意沙鸥伴我眠又曰水涵微雨湛虚明小笠轻蓑未要晴明鉴里縠纹生白鹭飞来空外声辞多不能尽载观此数篇虽古之骚人词客老于江湖擅名一时者不能跂及又一章曰春入朝阳苑晓雾弄沧波载与俱归又若何此又有进用贤才之意关治体也今上皇帝以英睿之资宸文圣作焕然超卓方居王邸时从太上皇帝视师江左经由京口题诗金山曰屹然山立枕中流弹压东南二百州狂敌来临须破胆何劳平地战貔貅辞斐而防深已包不战而屈人兵之意也今上皇帝躬受内禅践阼以来未尝一日暂忘中兴之业每形于诗辞如新秋雨过述怀有曰平生雄武心览镜朱顔在岂惜常忧勤规模须广大如春晴有感曰春风归草木晓日丽山河物滞欣逢泰时丰自此多神州应未远当继沛中歌观此则防恢之志大矣如幸秘阁宴羣臣赐诗曰稽古右文慙菲德礼贤下士法前王欲臻至治观熙洽更罄谟猷为赞襄俯和丞相史浩诗有曰谁欲元首明自得股肱喜又曰虚心欲受人忠言资逆耳朕瘠天下肥至乐无易此观此则任贤听谏虚巳爱民之心切矣至如咏德寿宫冷泉亭古风有曰孰云人力非自然千岩万壑藏云烟上有峥嵘依空之翠壁下有潺湲潄玉之飞泉一堂虚敞临佳沼宻防交加森翠葆山头草木四时芳阅尽岁寒长不老又曰日长雅趣超尘俗歩逍遥快心目山光水色无尽时都将挹向杯中醁观此则笃于奉亲尽天下之养者无不至矣如春赋曰浃土膏之流润将劝功于九农碧草萋其露游丝飘其曳空丹緑兮众芳迢遥兮春风春风兮归来信吹万之不同又曰碧实朱英秾苞艶葩荣于春者冬必悴蘖于夏者秋必花擢乔松于岁寒出竒卉于天涯知深仁之被物曾何间四时与幽遐吾将观登台之熙熙包八荒而为家穆然若东风之振槁洒然若膏雨之萌芽则生生之德无时不在又何美乎目之芳华观此则所以赞天地化育一视而同仁者深矣真帝王之用心也当今皇太子夙禀岐嶷之资笃日就月将之道方其处恭邸时在三王中阅经史习艺业为最多每为诗篇辞语髙妙岩肖时备员讲官毎请退则与同僚咏叹敬服不已今育徳春宫之久谅制作深造颢灵之体但以在逺不可得而闻窃观赓主上新秋雨过述怀诗有曰中兴日月异王气山河在万物饰昭回稽首王言大其辞如是其意宏逺矣
　　汉髙帝大风歌不事华藻而气槩逺大真英主也武帝秋风辞言固雄伟而终有感慨之语故其末年防至于变魏文父子横槊赋诗虽遒壮抑而乏帝王之度六朝以后人主言非不工而纎丽不逞无足言也
