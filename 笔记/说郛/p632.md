<!-- { "loadSidebar": true } -->
　　忻【二务】　　　岚【四务】　　　保德【一务】　　岢岚【二务】石【二务】　　　海【四务】　　　通【四务】　　　蕲【八务】
　　和【五务】　　　光【七务】　　　黄【八务】　　　涟水【一务】高邮【三务】　　太平【六务】　　江【六务】　　　洪【七务】
　　饶【九　　在城　五县石头　景德　兴利】　兴国【三务】　　安【五务】
　　沣【二务】　　　岳【四务】　　　简【十五务】　　资【十六务】怀安【十二务】　劒【三务】
　　三万贯以下
　　广济【一务】　　随【二务】　　　金【一务】　　　均【三务】
　　郢【三务】　　　唐【五务】　　　莫【四务】　　　雄【一务】
　　干宁【二务】　　灞【四务】　　　安肃【一务】　　永宁【二务】广信【一务】　　顺安【一务】　　丹【三务】　　　北平【一务】熈【一务】　　　成【三务】　　　路【十务】　　　府【一务】
　　代【七务】　　　威胜军【八务】　平定军【四务】　泽【五务】
　　宪【一务】　　　慈【三务】　　　辽【三务】　　　滁【六务】
　　濠【七务】　　　处【八务】　　　歙【六务】　　　南康【四务】广德【二务】　　防【十三务】　　池【六务】　　　抚【一务】
　　筠【一务】　　　临江【三务】　　建昌【三务】　　衡【六务】
　　汉阳【三务】　　陵井监【二十务】永康【八务】　　荆门【一务】昌【四务】　　　普【四十三务】　　荣【六务】　　　渠【一务】
　　广安【三务】　　利【六务】　　　南劒【十五务】　三泉【一务】蓬【七务】　　　兴【一务】　　　洋【五务】
　　一万贯以下
　　登【三务】　　　信阳【二务】　　信安【一务】　　保定【一务】房【三务】　　　庆成【三务】　　宁化军【一务】　南安【二务】吉【九务】　　　袁【四务】　　　永【三务】　　　邵【二务】
　　峡【一务】　　　归　　　　　　　　　　　【务】　　　雅【七务】　　　泸【一务】
　　巴【十四务】　　邵武【四务】　　文【一务】
　　五千贯以下
　　原【十一务】　　开宝监　　火山军【一务】　道【一务】
　　郴【一务】　　　全【一务】　　　桂阳【六务】　　戎【三务】
　　富顺监【一务】　龙【三务】　　　集【二务】　　　壁【二务】
　　大宁监【一务】　渝【四务】　　　万【一务】　　　忠【一务】
　　无定额
　　莱芜监　　利国监　　河　　　　康定军沙苑监　　太平监　　司竹监　　大通监
　　麟　　　　丰永平监　辰　　　　沅
　　淯州监　　黎　　　　茂　　　　威
　　劒门关
　　无
　　防　　　　黔　　　　达　　　　开
　　施　　　　涪　　　　云安　　　梁山
　　福　　　　汀　　　　泉　　　　漳
　　兴化　　　广南东西两路州军

　　罚爵典故【李荐】
　　周礼觥其不敬者觥罚爵也
　　诗桑扈兕觥其觩注罚爵也觩然不用
　　礼记檀弓杜蒉酌饮师旷李调及晋平公投壶偝立谕言有常爵又若是者浮注有常爵谓有常例罚爵也浮亦罚也一说谓罚爵之盈满而浮泛也
　　论语下而饮
　　韩诗外传齐桓置酒令曰后者罚饮一经程
　　说苑魏文侯与大夫饮酒令曰不釂者浮以大白于是公乗不仁举白浮君
　　汉书叙传皆饮满举白服防曰举满桮有余白者举罚之孟康曰举白见验饮酒尽不师古曰引取满觞而饮饮讫举觞吿曰尽不一说白者罚爵之名饮不尽者以此爵罚之
　　徐邈云御叔罚于饮酒
　　陈后主先令张贵妃等襞采笺制五言诗孔范等十客一时继和迟则罚酒
　　酉阳杂俎酒至鹦鹉杯徐君房饮不尽属魏肇师肇师曰海蠡蛇蜒尾翅皆张非独为玩好亦所以为罚韩安国作几赋不成罚三升
　　兰亭之会王子敬诗不成饮三觥
　　景龙文馆记诗序云人题四韵后者罚三杯
　　郝隆不能诗受罚及金谷酒数
　　王乂在江总席上曰虽深杯百罚吾亦不辞
　　杜工部诗百罚深杯亦不辞

　　新丰酒法【林洪】
　　初用面一斗糟醋三升水二担煎浆及沸以麻油用椒葱白候熟浸米一石越三日蒸饭熟及以元浆煎强半及沸去又浸以川椒及油候熟注缸面入斗许饭及面末十斤酵半升暨晩以元饭贮别缸却以元酵饭同下入水一担面二斤熟踏覆之既晩以木摆越三日止四五日可熟其初余浆又加以水浸米每値酒熟则取酵相接续不必灰其麯只磨麦和皮用淸水搜作饼令坚如石初无它药仆尝从危巽斋子骖之新丰故知其详危君此时尝禁窃酵以所酿以今所酿且给新以洁所酵诱客舟以通所酿故日而利不亏是以知一酒政之微危亦究心矣昔入丹阳道中诗云乍入新丰市犹闻旧酒香抱琴沽一醉尽日卧斜阳正其地也沛中自有旧丰马周独酌之地乃长安效新丰也

　　酒乗【韦孟】
　　周公作酒诰一篇
　　卫武公作宾筵诗一章
　　汝阳王璡甘露经又酒谱一卷
　　宋志酒録一卷又白酒方一卷四时酒要一卷秘修藏酿方一卷
　　王绩酒经又酒谱二卷
　　刘酒孝经贞元饮畧三卷
　　窦子野酒谱一卷又酒录一卷
　　朱翼中酒经三卷
　　胡节还醉鄕小畧五卷白酒方一卷
　　胡氏醉鄕小畧一卷
　　皇甫崧醉鄕日月三卷条刺饮事三十篇
　　临安徐炬酒谱
　　侯白酒律
　　东坡酿酒经一章
　　阳曾龟令谱芝兰一卷
　　同尘先生小酒令一卷
　　焦革酒谱一卷
　　高允酒训一卷
　　刘乙百悔经

　　觥记注【郑獬】
　　黄帝时有玛瑙瓮中有宝露尧时犹存时淳则露满时浇则露竭
　　纣为琼杯　南昌国献敬宗玳瑁盆　周穆王时西域献常满杯　秦始皇赤玉瓮　汉文帝时方士新坦衍献玉杯　唐时高丽国献紫霞杯　渤海防柃瘿盂罽宾国献水晶杯　波祗国文螺巵　唐武德二年西域献玻瓈杯
　　内库一杯靑色纹如乱丝其薄如叶杯足有镂金字曰自暖杯上命以酒置之温温然有气相吹如沸
　　魏后有玛瑙榼容三升玉缝之人称为西域鬼作撒马罕儿国即汉时之罽宾国也进一杯名照世杯光明洞彻照之可知世事
　　爵者容一升周曰爵
　　觚者鄕饮酒之爵也受二升
　　角者以角为之受四升
　　觯者适也当适可也所以节饮金屈巵如菜椀而有手把子
　　觥者受五升毛诗注七升罚不敬也兕觥以兕牛角为之
　　斚者画禾稼之象于上受六升商曰斚
　　斗者取象于北斗受十升
　　卤者中尊也受五斗
　　彛者上尊也受三斗
　　罂者下尊也受六斗
　　甒者纣臣昆吾作瓦器也受五斗
　　罍者象云雷施不穷也受一石金罍容一斛山罍夏尊也
　　壶者圜器也受十斗乃一石也重一百二十斤或曰刘伯伦一饮一石五斗古时斗窄以今量较之古一石得三斗其五斗当一斗五升也
　　琖者夏曰琖与盏同
　　钟者二缶谓之钟
　　杯桮否六字通同
　　匜者亦杯也
　　罇本作尊周礼罇墫樽通同
　　大贝出日南可为酒杯见尔雅翼
　　觞者巵之总名也谓之羽觞者如生爵之形有颈尾羽翼
　　瓶缻缾通用似钟而颈长
　　盌者小盂也椀防同
　　缶者小瓦盆也秦人击之以节歌杜子美诗莫笑田家老瓦盆自从盛酒长儿孙
　　坎者小罍也见尔雅
　　勺者挹酒之器容一升与杓同有龙勺蒲勺疏勺皆祼爵也
　　刘表三爵一曰伯雅七升二曰仲雅六升三曰季雅五升
　　嵇叔夜刻杯为鸾鸟之形名鸾觞
　　乌孙国贡刘表号靑田壶贮水即如酒可供二十人天帝仙家有流花宝爵日中争光
　　车渠椀玉属纎理缛文出西车渠国
　　绿文测海蠡陈后主之酒器也
　　大瓮大杓晋诸阮之酒器也
　　唐宁王有暖玉杯
　　隋文帝时突厥献玻瓈七宝杯唐宗以酌李白张易之有鸳鸯盏
　　李太白诗酒飞鹦鹉重有鹦鹉铛
　　九曲杯以螺为之薮穴极湾曲可以藏酒
　　李适之七品曰蓬莱盏海山螺舞仙螺匏子巵幔卷荷金蕉叶玉蟾儿皆因象为名
　　金凿落韩昌黎诗酡顔倾凿落宋姜尧章诗剪烛屡呼金凿落
　　冯道家有水晶不落一只白乐天诗银花不落从君劝唐文宗赐牛僧孺龙杓
　　西京有香螺巵
　　昭宗有鸂巵
　　唐时有莲子杯又有注子名偏提
　　五位瓶南唐以铜为之高三尺围八九尺上下置如桶宋干德间高昌国进琥珀盏
　　苏东坡有药玉盏又有荷叶杯工制美妙
　　黄庭坚有梨花盏
　　玉东西金叵罗皆古饮器
　　火鸡卵杯注酒自热
　　广州人取大虾头为杯
　　蟹杯以金银为之饮不得其法则双螯钳其唇必尽乃脱其制甚巧
　　椶杯织成花鸟可爱
　　南海出龟同鹤顶杯酒船以金银为之内藏风帆十副酒满一分则一帆举饮干一分则一帆落眞鬼工也服匿如甖小口大腹方底受酒酪二斗匈奴之器破瓢为杯也婚礼婿揖妇入共牢而食合而酳汕碗折酒之大椀也
　　玉缸唐诗花扑玉缸春酒香
　　双鳬杯一名金莲杯即鞋也王深辅道有双鳬杯诗则知昔日狂客亦以鞋杯为戏也
　　白玉莲花杯王永年与窦卞杨绘饮于私室出其妻赵氏间坐令妻以左右手酌酒献卞绘谓之白玉莲花杯文宗有神通盏了事盘
　　自同光至开运中有五位缾九曲杯
　　耀州陶匠创造一等平底深盌状简古号小海瓯房州元自诚抵鹊杯
　　陶谷家有鱼英酒琖
　　毕卓酒船

　　麴本草【田锡】
　　广西蛇酒坛上有蛇数寸许言能去风其麴乃山中取草所造良毒不能无虑
　　江西麻姑酒以泉得名今其泉亦少其麴乃羣药所造浙江等处亦造此酒不入水者味胜麻姑以其米好也然皆用百药麴均不足尚
　　淮安菉豆酒麴有菉豆乃解毒良物固佳但服药饮之药无乃亦有灰不美
　　南京瓶酒麴米无以其水有醶亦着少灰味太甜多饮畱中聚痰
　　山东秋露白色纯味冽
　　苏州小瓶酒麴有葱及川乌红豆之类饮之头痛口渴处州金盆露淸水入少姜汁造麴以浮饮法造酒醇美可尚香色味俱劣于东阳以其水不及也
　　东阳酒其水最佳称之重于他其酒自古擅名事林广记所载酿法麴亦入药今则絶无惟用麸麴蓼汁拌造假其辛辣之力蓼性解毒亦无甚碍俗人因其水好竞造薄酒味虽少酸一种淸香远达入门就闻虽邻邑所造俱不然也好事者淸水和麸麴造麴米多水少造酒其味辛而不厉美而不甜色复金黄莹彻天香风味竒絶饮醉并不头痛口干此皆水土之美故也
　　暹罗酒以烧酒复烧二次入珍贵异香每坛一个用檀香十数斤烧烟薫之如漆脂后入酒蜡封埋土中二三年絶去烧气取出用之有带至船上者能饮之人三四杯即醉价値比常数十倍有疾病者饮一二杯即愈且杀蛊予亲见二人饮此酒打下活虫长二寸许谓之鞋底鱼蛊
　　枸杞酒补虚损去劳热长肌肉益顔色肥健人止肝虚目泪
