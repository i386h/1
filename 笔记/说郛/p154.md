<!-- { "loadSidebar": true } -->
　　临安南荡崇觉空禅师生縁姑熟参侍黄龙死心禅师死心惜其福不逮慧以无应世为嘱草堂清公送以偈曰十年聚首龙峯寺一悟真空万境闲此去随縁且髙隠莫将名字落人间寻栖止天台望髙丛林应命崇觉未防院罹回禄黾勉于土木之役亦无倦诲接尝颂野狐话曰含血潠人先汚其口百丈野狐失头狂走蓦地唤回打个筋斗空之天资精悍知见甚髙律身精严外请不赴有欲迎齐为架三门乃告以舍家财荷公发心矣背众食奈我破戒何其固守如此然平居气凌诸方于学徒亦鲜假词色真有父风卓然可敬也
　　建州开善谦禅师平居不倦诲人而形于尺素尤为曲括有曰时光易过且做工夫别无工夫但放下便是只将心识上所有底一时放下此是真正径截工夫若别有工夫尽是痴狂外邉走山僧寻常道行住坐卧决定不是见闻觉知决定不是思量分别决定不是语言问答决定不是试絶却此四个路头看若不絶决定不悟此四个路头若絶僧问赵州狗子还有佛性也无赵州云无如何是佛云门道干屎橛管取呵呵大笑谦之言如云廓天布以授学者与夫浮词滥说何啻天冠地履然福不逮慧出世未防而卒于谦虽无恨惜乎法门不幸耳
　　温州江心龙翔肱禅师天资严重能踪迹其师髙庵悟公之为人其偈句亦精妍丛林颇诵之因谢事龙翔游雁荡戏题龙鼻水以见意曰雨足云收得暂闲谩将头角寄空山鼻端一滴无多子引得人人到此间肱后住筠阳洞山退寓云居三塔而终然云居乃受道之地流行坎止任之以縁复与髙庵防会此非偶然耳邵武吴学士讳伟明字元昭参道于海上洋屿庵与弥光藏主为法友别去未防于南剑道中有省乃颂妙喜老师室中所问十数因縁今纪其一曰不是心不是佛不是物通身一穿金锁骨赵州参见老南泉解道镇州出萝卜遂致书以颂呈谓不自谩也妙喜即说偈证之曰通身一穿金锁骨堪与人夫为轨则要识临济小厮儿便是当年白拈贼继而光往邵武相访亦和之曰通身一穿金锁骨正眼观来犹剰物纵使当机觌靣提敢保居士犹未彻妙喜亦尝谓元昭有宗师体裁又称光为禅状元谅其然乎以之追踪丹霞厐老故事可无媿也
　　灵源禅师居黄龙昭黙堂与东湖居士徐师川夜话遂及陈述古尝对东坡谈禅东坡谓其如说食龙肉且以自所论若食猪肉实羙而真饱也灵源曰此乃东坡早嵗趂俊发言不觉负堕当为明之于是成二偈东坡笑说吃龙肉舌底那知己咽津能省咽津真有味会言龙肉不为珍又何知龙肉即猪肉细语防言尽入神惜彼当年老居士大机会未脱根尘师川笑曰至哉斯言惜老坡不闻也噫东坡诗有前身自是卢行者之句盖自知从佛祖中来矣然较所学于述古可谓前言戏之耳灵源欲杜其从而作说者以偈辨明厥有防哉
　　佛鉴禅师元符二年首众僧于五祖于时太平灵源赴黄龙其席既虚灵源荐佛鉴于舒守孙鼎臣遂命之出世演和尚付法衣佛鉴受而捧以示众曰昔释迦文佛以丈六金襴袈裟披千尺弥勒佛身佛身不长袈裟不短会麽即此様无佗様自是一众悚服及礼辞次演曰大凡应世畧为子陈其四端虽世俗常谈在力行何如耳一福不可受尽福尽则必致祸殃二势不可使尽势尽则定遭欺侮三语言不可说尽说尽则机不宻四规矩不可行尽行尽则众难住其词质而理优足以救过逺恶亦犹药不在精粗愈病者为良耳
　　冯给事济川绍兴八年随僧夏于径山因题枯髅圗曰形骸在此其人何在乃知一灵不属皮袋妙喜老师见而谓之曰公何作此见解耶即和曰只此形骸即是其人一灵皮袋皮袋一灵冯于是悚然悔谢是时堂中首座九仙清禅师亦继之曰形骸在此其人何在日炙风吹掩彩掩彩清乃恵日雅公之嗣
　　荐福本禅师绍兴十年首众僧于径山有偈示聪上座曰毒龙猛虎堂前立铁壁银山在后横进既无门退无路如何道得出常情聪还鄱阳取道徽州谒太守吴元昭因出似之吴曰毒蛇猛虎空相向铁壁银山谩自横长笛一声归去好更于何处觅疑情吴与本以同参契分更唱迭和与夫捉杯笑语为治剧余乐则有间矣若非透脱情境安能尔耶
　　仰山伟禅师者平时机语丛林鲜其见于仰山祖堂自讃曰吾真难貌班班駮駮拟欲安排下笔便错又塔铭载示众曰道不在声色而不离声色凡一语一黙一动一静隠显纵横无非佛事日用现前古今凝然理何差妙喜老师谓其是讲因明百法起信等论师及参得禅了开口更不着经论一字以其说禅方于云盖老智云
　　程待制智道曾侍郎天游寓三衢最久而与乌巨行禅师为方外友曾尝于坐间举东坡宿东林闻谿声呈照觉总公之偈谿声便是广长舌山色岂非清浄身夜来八万四千偈他日如何举似人程问行曰此老见处如何行曰可惜双脚踏在烂泥里曾曰诗能为料理否行即对曰谿声广长舌山色清浄身八万四千偈明明举似人二公相顾叹服吁登时照觉能奋金刚椎碎东坡之巢窟而今而后何独羙大颠之门有韩昌黎耶虽乌巨向曾程二公畧露锋铓岂能洗丛林噬脐之叹哉苏州定慧信禅师蚤以百丈野狐颂得丛林之誉其颂曰不落不昧二俱是错取舍未防识情卜度执滞言诠无绳自春至花开秋来叶落错错谁知普化揺铃铎又贻老僧曰俗腊知多少厐眉拥毳袍看经嫌字小问事爱声髙暴日终无厌登阶渐觉劳自言曾少壮游岳两三遭信为明眼宗匠此乃其游戏耳然品题形貌之衰惫摸写情思之好尚可谓曲尽其妙矣
　　襄阳谷隠显禅师生于西蜀安枢密之别业田丁家南游参仰山伟公因致问如何是佛向上事伟对以日出东方夜落西显复进语东方向上更望指示语未竟而伟便打于是有省及住谷隠以仰山忌日对灵拈香曰仰靣不见天低头不见地不知大仰来不来一炷旃檀表勤意显为人诚至道学纯正安公尝携家属致拜且对人曰不意有一佛出吾家地上遂奏浄觉禅师号以伸敬焉盖取其緼畧其所出可谓道一介则一介重也潭州云盖智和尚居院之东堂政和辛卯嵗死心谢事黄龙由湖南入山奉觐日已夕矣侍僧通谒智曳履且行且语曰将烛来看其面目何似生而能致名喧宇宙死心亦絶呌把近前来我要照是真师叔是假师叔智即当胸殴一拳死心曰却是真个遂作礼宾主相得欢甚及死心复领黄龙至政和甲午十二月十五日示寂时智住开福得其讣音即陞座曰法门不幸法幢摧五蕴山中化作灰昨夜泥牛通一线黄龙从此入轮廻侍僧编次易入为出智见而大诟是时智年九十可谓宗门大老矣视死心为犹子闻讣汉法幢之摧盖前辈以法道故云然不然生誉死毁与市辈无异真可羞也明州和庵主从南岳辨禅师游丛林以为饱参及逸居雪窦之前山栖云庵有志于道者多往见之雪窦主者嫉其胜已因郡守周舎人闻其名而问之对云一常僧耳和遂题三偈于壁徙居杖锡山一曰自从南岳来雪窦二十余年不下山独处居庵身已老又寻幽谷养衰残二曰十方世界目前寛抛却云庵过别山三事壊衣穿处补一条藜杖伴清闲三曰黄皮裹骨一常僧壊衲头百虑澄年老嬾能频对客攀萝又上一峻嶒和之清名髙徳出自所守而神蕊形茹亦何与于世然犹取忌于时卒致徙居噫徳名累人信矣夫









　　鹤林玉露【罗大经】
　　余同年李南金云茶经以鱼目涌泉连珠为煮水之节然近世瀹茶鲜以鼎镬用瓶煮水难以视则当以声辨一沸二沸三沸之节又陆氏之法以未就茶镬故以第二沸为合量而下未若以金汤就茶瓯瀹之则当用背二涉三之际为合量乃为声辨之诗云砌虫唧唧万蝉催忽有千车捆载来聴得松风并涧水急呼缥色绿瓷杯其论固已精矣然瀹茶之法汤欲嫩而不欲老盖汤嫩则茶味甘老则过苦矣若声如松风涧水而遽瀹之岂不过于老而苦哉惟移瓶去火少待其沸止而瀹之然后汤适中而茶味甘此南金之所未讲者也因补以一诗云松风桧雨到来初急引铜瓶离竹炉待得声闻俱寂后一瓯春雪胜醍醐
　　赵季仁谓余曰某平生有三愿一愿识尽世间好人二愿读尽世间好书三愿看尽世间好山水余曰尽则安能但身到处莫放过耳季仁因言朱文公毎经行处闻有佳山水虽迂途数十里必往逰焉携樽酒一古银杯大几容半升时引一杯登览竟日未尝厌倦又尝欲以木作华夷圗刻山水凹凸之势合木八片为之以雌雄笋相入可以折度一人之力足以负之毎出则以自随后竟未能成余因言夫子亦嗜山水如知者乐水仁者乐山固自可见如子在川上与夫登东山而小鲁登泰山而小天下尤可见大抵登山临水足以触发道机开豁心志为益不少季仁曰观山水亦如读书随其见趣之髙下唐子西诗云山静似太古日长如小年余家深山之中每春夏之交苍藓盈堦落花满径门无剥啄松影参差禽声上下午睡初足旋汲山泉拾松枝煮苦茗啜之随意读周易国风左氏传离骚太史公书及陶杜诗韩苏文数篇从容步山径抚松竹与麛犊共偃息于长林丰草间坐防流泉潄齿濯足既归竹窓下则山妻稚子作笋蕨供麦饭欣然一饱弄笔牕间随大小作数十字展所藏法帖笔迹画卷纵观之兴到则吟小诗或草玉露一两段再烹苦茗一杯出步溪邉解后园翁溪友问桑麻说秔稻量晴校雨探节数时相与剧谈一饷归而倚杖柴门之下则夕阳在山紫緑万状变幻顷刻恍可人目牛背笛声两两来归而月印前溪矣味子西此句可谓妙絶然此句妙矣识其妙者盖少彼牵黄臂苍驰猎于声利之场者但见衮衮马头尘匆匆驹隙影耳乌知此句之妙哉人能真知此妙则东坡所谓无事此静坐一日得两日若活七十年便是百四十所得不已多乎农圃家风渔樵乐事唐人絶句模写精矣余摘十首题壁间毎菜羮豆饭后啜苦茗一杯偃卧松窓竹榻间令儿童吟诵数过自谓胜如吹竹弹丝今记于此韩偓云闻说经旬不启闗药窓谁伴醉开顔夜来雪压前村竹剰看溪南防尺山又云万里清江万里天一村桑柘一村烟渔翁醉着无人唤过午醒来雪满船长孙佐辅云独访山家歇还涉茅屋斜连隔松叶主人闻语未开门绕篱野菜飞黄蝶薛能云邵平地接吾庐谷雨干时偶自锄昨夜春风欺不在就牀吹落读残书韦庄云南陵酒熟爱相招蘸甲倾来緑满瓢一醉不知三日事任他童子作渔樵杜荀鹤云山雨溪风卷钓丝瓦瓯蓬底独斟时醉来睡着无人唤流下前滩也不知陆云雨后沙虚古岸崩渔梁携入乱云层归时月落汀洲暗认得山妻结网灯郑谷云白头波上白头翁家逐船移浦浦风一尺鲈鱼新钓得儿孙吹火荻花中李商隠云城郭休过识者稀哀猿啼处有柴扉沧江白石渔家路薄暮归来雨湿衣张演云鵞湖山下稻梁肥豚栅鸡栖对掩扉桑柘影斜春社散家家扶得醉人归
　　范二贠外吴十侍御访杜少陵于草堂少陵偶出不及见谢以诗云暂往北隣去空闻二妙归幽栖诚濶畧衰白已光辉野外贫家逺村中好客稀论文或不愧重肯欵柴扉陈后山在京师张文潜晁无咎为馆职聫骑过之后山偶出萧寺二君题壁而去后山亦谢以诗云白社双林去髙轩二妙来排门冲鸟雀挥壁带尘埃不惮升堂费深愁载酒回功名付公等归路在蓬莱杜陈一时之事相类二诗醖借风流未易优劣
