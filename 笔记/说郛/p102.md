<!-- { "loadSidebar": true } -->
　　余首卷辨王建宫词多杂以它人所作今乃知所知不广葢建自有宫词百篇传其集者但得九十首蜀本建集序可攷后来刻梓者以它人十诗足之故尔混淆余旣辨其人矣尚有二首殿前传防各依班召对西来八诏蛮上得青花龙尾道侧身偷觑正南山鸳鸯瓦上忽然声昼寝宫娥梦里惊元是吾王金弹子海棠窠下打流莺者未详谁作也所逸十篇今见于洪文敏所録唐人絶句中然不知其所自得其词云忽地金舆向月陂内人接着便相随却囘龙武军前过当殿教开卧鸭池画作天河刻作牛玉梭金镊采桥头每年宫女穿针夜敕赐亲来乞巧楼春来晓困不梳头嬾逐君王苑北游蹔向玉花堦上坐簸钱赢得两三筹红灯焰里看春云月上三更直宿分金砌雨来行歩滑两人擡起隐花裙蜂须蝉趐薄松松浮动搔头自有风一度出时抛一遍金条零落满函中教徧宫娥唱尽词暗中头白没人知楼中日日歌声好不问从初学阿谁弹棋玉指两参差对局临虚鬬着危先打角头红子落上三金字半边垂宛转黄金白柄长青荷叶子画鸳鸯把来不是呈新様欲进防风到御床供御香方加减频水沉山麝每囘新内中不许相传出已被医家写与人药童食后进云浆高殿无风扇少凉每到日中重掠鬓衩衣骑马绕宫廊
　　婢仆诗
　　唐李昌符婢仆诗二首其一云不论秋菊与春花个个能量空腹茶无事莫教频入库一名闲物要些些曲尽婢之情状乃知古今如此
　　羮颉
　　汉高帝封兄子信为羮颉侯虽以其母轑釡之故然按括地志实有羮颉山在妫州怀戎县东南十五里此注史记者失不引此顔师古汉书注但云颉山一音戛言其母夏羮釡也小司马索隐又直谓爵号耳非县邑名皆弗深攷也
　　明府
　　唐人称县令曰明府而汉人则谓之明廷见范蔚宗书张俭传明府以称太守如老叟称刘宠刘翊称种拂髙获称鲍昱皆然
　　花蕋宫词
　　首卷书王平甫所云花蕋宫词三十二首今攷王防简续成都集记才二十八首尽笔于此庶眞赝了然五云楼阁鳯城间花木长新日月闲三十六宫连内苑太平天子坐昆山防眞广殿约宫墙楼阁相扶倚太阳净甃玉阶横水岸御炉香气扑龙床龙池九曲逺相通杨桞丝牵两岸风长似江南好春景画船来往碧波中东内斜将紫禁通龙池鳯沼夹城中晓钟声断严妆罢院院纱窻海日红殿名新立号重光岛上池台尽改张但是一人行幸处黄金閤子鎻牙床安排诸院接行廊水槛周廻十里强青锦地衣红綉毯尽铺龙脑郁金香夹城门与内门通朝罢廵游到苑中毎日日高祗候处满隄红艶立春风厨盘进食簇时新侍坐无非列近臣日午殿头宣索脍隔花催唤打鱼人立春日进内园花红蕋轻轻嫩浅霞跪到玉阶犹带露一时宣赐与宫娃三面宫城尽夹墙苑中池水白茫茫亦从狮子门前入旋见亭台绕防傍离宫别院绕宫城金板轻敲合鳯笙夜夜月明花树底傍他长有按歌声御制新翻曲子成六宫才唱未知名尽将觱栗来抄谱先按君王玉笛声旋移红树斸青苔宣使龙池更凿开展得防波寛似海水心楼殿胜蓬莱太虚高阁凌虚殿背倚城墙面枕池诸院各分娘子位羊车到处不教知修仪承宠住龙池扫地焚香日午时等候大家来院里看教鹦鹉念宫词才人出入毎相随笔研将行绕曲池能向防牋书大字忽防御制写新诗六宫官职总新除宫女安排入画图二十四司分六局御前频见错相呼春风一面晓妆成偷折花枝傍水行却被内监遥觑见故将红豆打黄莺梨园弟子簇池头小乐携来候燕游旋炙银笙先按拍海棠花下合梁州殿前排燕赏花开宫女侵晨探几囘斜望花间遥举袖传声先唤近臣来小毬塲近曲池头宣唤勲臣试打毬先向画廊排御幄管弦声动立浮油供奉头筹不敢争上棚专唤近臣名内人酌酒才宣赐马上齐呼万嵗声殿前宫女总纎腰初学乘骑怯又娇上得马来才似走几囘抛鞚抱鞍桥自教宫娥学打毬玉鞍初跨柳腰柔上棚知是官家认遍遍长赢第一筹翔鸾阁外夕阳天树影花光逺接连望见内家来往处水门斜逼罨楼船内人追逐采莲时惊起沙鸥两防飞兰棹把来齐拍水并船相鬬湿罗衣新秋女伴各相逢罨画船飞别浦中旋折荷花半歌舞夕阳斜照满衣红月头支给买花钱满殿宫娥近数千遇着唱名多不应含羞走过御床前
　　祭井灶门户箕帚杵臼
　　今世祭井灶门户箕帚杵臼者非以其神为能享之也特頼其徳烦苦之无已也

　　纪谈録【晁迈】
　　祖宗故事进士廷试第一人及制科一任回必入馆然须用人荐且试而后除进士声律固其习而制科亦多由进士故皆试诗赋一篇
　　韩魏公不甚信佛理葢平生所厚善而信者欧阳永叔势不得不然
　　汉尚书令仆丞郎月给隃糜墨大小二枚故江南李氏时有墨务官
　　玫瑰油出北方其色莹白其香芬馥不可名状北人贵重之
　　四虫氷蚕不知寒火防不知热蓼虫不知苦蝍蛆不知臭
　　四弃饼子以荔枝殻甘蔗滓干柏叶枣核和焚一用松毬
　　志中有爵者宜称塜无爵者称墓有爵及尊贵者称公无爵者咸称君
　　松封大夫人知为秦始皇事不知柏亦封大夫出武后陶渊明所记桃花源人谓桃花观即是其处不知公葢寓言也
　　沈光有洞庭乐赋韦八座岫谓朝贤曰此赋乃一片宫商也

　　过庭録【范公偁】
　　温公曰某适过范淳父门邀之同去徐思之不敢轻言被他不是个趂哄底人忠宣叹息久之既归谓子孙曰淳父为温公所重如此
　　宣和间景灵宫落成御制有诗用莱字韵应制者牵强不叶独郑逹甫所作云殿上神光瞻舜禹壁间俊气识伊莱为絶冠诸臣矣
　　邵伯恭侍郎守长安既去久之以书抵亲识曰自去长安唯酥梨笋时复在念其他漫然不复记噫可谓风流矣
　　建业进士某游上都贫不能自给以诗干韩相魏公一聨云建业江山千里逺长安风雪一家寒韩公怜之以百千赒焉
　　谢景武师直与王存正仲友善谢任褒阳王逺至夜叫门见之师直屣履出迎率子侄行家人之礼慷慨道旧喜而有诗云倒着衣裳迎户外尽呼儿女拜灯前阳翟燕照隣仲明贤士人也素安命生计索然读书不仕尝有诗云女矮儿痴十口余进时无业退无庐一窻风雪韩城夜火冷灯青照旧书
　　韩康公子宗武文叔贤而有才康公有爱妾曰蟾奴康公身后家赀钜万妾尽携他适文叔恬然不较乡里服焉
　　王子野待制家旧养学老子曰水先生颇能前知祸福甚敬信之子野正食罗列珍品甚盛水生适至子野指谓生曰试观之何物可下饭乎生遍视良久曰此皆未可唯饥可下饭尔
　　呉人孙山滑稽才子也赴举他郡乡人托以子偕往乡人子失意山缀榜末先归乡人问其子得失山曰解名尽处是孙山贤郎更在孙山外
　　无名子从学鲁直未几文大进甞题扇上画小儿迷藏诗云谁剪轻纨织巧丝春深庭院作儿嬉路郎有意嘲轻脱只有迷藏不入诗盖路得延小儿诗不及迷藏也昝昌洪道为许学正钤束诸生严甚轻薄者苦怨之昝他适书所居壁云某日某上谒良输先军昝归不解徐绎之盖连姓而言乃短舌者之詈言也
　　王观与章子厚友善俱以踈散称时号观三惇七各言其第也子厚执政观蹭蹬不逹至堂见子厚邀至阁中话旧欲去子厚令引马就登观上马对众顾谓子厚曰相公莫要忘了观三子厚颇有慙色
　　李充子美洛人家业卖饼好学不倦从程正叔游忠宣招馆下随仕五六年归见正叔正叔曰子久从范何所闻见充曰范公奥蕴妙用某固难测相从累年但见贵者见之忘其贵贱者见之忘其贱尔正叔首肯回谓门人曰李生非常才也二三子速往见之
　　石苍舒与韩魏公有旧韩拜相石至干禄留数月无成石作诗以别归云【上句旧逸失】帘前二圣拥千官唯有扫门霜鬓客却随社燕入长安韩览之恻然遂注一官而去神庙大长公主哲宗朝重于求配遍士族中求之莫中圣意带御器械狄咏颇美丰姿近臣奏曰不知要如何人物哲宗曰人物要如狄咏者天下谓咏为人様子狄咏狄青子也范蜀公六十三嵗致政归第后十余年上欲起之者再三蜀公表谢云六十三而告老盖不待年七十五而复来孰云中礼朝廷无以强之竟从其请
　　李清臣邦直平生罕作词唯晩年赴大名道中作一词云去年曽宿黄陵浦鼓角秋风海鹤辽东回首红尘一梦中竟死不返亦为诗防也
　　州陈恬叔易以才名称乡里家贫与弟同居一日弟忤其意遂捶之亲乡中嘲者目曰恺悌君子自号涧上丈人里人之子从叔易学文而好刷饰头靣举止妖娆目为涧上丈母
　　陶岳商公父也与冦莱公同年岳调密州幕属防守密防且少陶公就拜讲长少礼陶纳之后有啓谢防公云与韩非同传于老子何伤以叔向为兄是仲尼太过许昌进士马磐子渐五侍郎少时受教后光禄大卿行继处席下为范氏三世师磐死有二子贫甚所居切隣曾存之屡欲市之酬重价二马藜羮忍穷不欲曰先人故庐兄弟当死此不愿易也乡人服之
　　温公独乐园林赋诗述美者甚众李夷行炳大有见山台诗云【上句已逸失】纷纷红紫簇虚檐山光不肯饶春色故向花间出数尖盖台侧尽栽花卉也

　　説郛卷十四下
<子部,杂家类,杂纂之属,说郛>
　　钦定四库全书
　　説郛卷十五上　　　　　元　陶宗仪　撰萤雪丛説卷上【子俞子】
　　余自四十以后便不岀应举人笑其无能为也是则然矣然而早能知退又有人之所不能为焉以己之无能为而能为人之所不能为此非其所长矣乎葢四十而不惑四十五十而无闻焉斯亦不足畏也已夫子尝有是言也幼诵夫子之言力行夫子之训既而不惑抑又无闻宜乎退缩一头地而莫之为也自此功名灰念加以拙于谋利时复优游黄卷考究讨论付之书记囊萤映雪无所不为尘积日乆遂成一编目曰萤雪丛説寳其实也虽然囊萤映雪岂能照耀方册也哉于以见其学之笃而志之鋭也此史臣所以美其勤勤若是姑欲激昂后进云尔则知今之丛是説者其亦车孙康之意欤庆元庚申八月望日东阳俞成元徳漫録
　　致字说
　　先儒解致字徃徃不尽如致中和天地位焉郑康成云致行之至也致乐以治心云致深审也周易略例主心致一也孔頴逹云致犹归也礼器礼也者物之致也郑云致之言至也极也其他诸经徃徃指为极尽之意如丧致乎哀而止见危致命君子以致命遂志与病则致其忧之类是也此皆意有未尽葢致有尽之意有取与纳之意如丧致乎哀而止见危致命谓之极尽可也如致中和致知之类则又有取之意焉吾闻致师者亦有取之意也用致夫人凡春秋以其事致七十而致事致为臣而归则又有纳之意与尽之意凡此皆难以一字通解也今人谓招致者亦有取意也檀弓齐谷王姬之丧当为告古毒反声之误也告下告上之辞故误为谷父母之丧哭无时使必知其反也知当为如字之误也言父母之丧号哭思慕知欲父母复反
　　忍字説
