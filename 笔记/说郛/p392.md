<!-- { "loadSidebar": true } -->
　　燕邠字元矦赵嵩字伯髙南郑人也陈调字元化仲卿孙也邠为刺史郤俭从事使在葭萌与从事董馥张同行俭为黄巾贼王饶赵播等所杀邠闻故哀恸说馥赴难二子不可邠叹曰使君已死用生何为独死之牧刘焉嘉之为图象学宫诛馥等嵩事太守苏固固为米贼张修所疾杀嵩痛之仗剑直入修营杀十余人几获修死陈调少尚游侠闻固死聚宾客百余人攻修大破之进攻修营乃与战以伤死又有陈术字申伯作耆旧者也失其行事厯新城魏兴上庸三郡太守及锡光等不列也
　　穆姜安众令程祗妻司校尉李法姊也祗前妻有四子兴敦觐豫穆姜生二子淮基祗亡兴等憎恶姜姜视之愈厚其资给六子以长幼为差衣服饮食凡百如之久兴等感寤自知失子道谒南郑狱受不爱亲罪太守嘉之复除门戸常以二月八日社致肉三十斤酒米各二斛六斗六子相化皆作令士五人州郡察举基字稚业特隽免为南郡太守
　　泰瑛南郑杨相妻大鸿胪刘巨公女也有四男二女相亡敎训六子动有法矩长子元珍出行醉母十日不见之曰我在汝尚如此我亡何以帅羣弟子元珍叩头谢过次子仲珍白母请客既至无贤者母怒责之仲珍乃革行交友贤人兄弟为名士泰瑛之教流于三世四子才官隆于先人故时人为语曰三苖不止四珍复起杜泰姬南郑人赵宣妻也生七男七女若元珪稚珪有望五人皆令德其教男也曰中人情性可上下也在其检耳若放而不检则入恶也昔西门豹佩韦以自寛宓子贱带以自急故能改身之恒为天下名士戒诸女及妇曰吾之委身在乎正顺及其生也恩自于抚爱其长之也威仪以先后之体貌以左右之恭敬以监临之懃恪以劝之孝顺以内之忠信以发之是以皆成而无不善汝曹庶几勿忘吾法也后七子皆辟命察举牧州守郡而汉中太守南郑令多与七子同嵗季考上计无不修敬泰姬执子孙礼
　　礼珪成固陈省妻也杨元珍之女生二男长娶张度辽女惠英少娶荀氏皆贵家豪富从婢七八资财自富礼珪敇二妇曰吾先姑母师也常言圣贤必劳民者使之思善不劳则逸逸则不才吾家不为贫也所以粗食给吾者使知苦难备独居时二妇再拜奉教从孙奉上微慢珪抑絶之感悟革行遭乱流行宗表欲见之必自严饬从子孙侍婢乃引见之曰此先姑法也四时祭礼自亲养牲酿酒曰夫祭礼之尊也年八十九卒惠英亦有淑训母师之行者也
　　文姬南郑赵伯英妻太尉李固女也父为梁冀所免兄宪公季公罢官归文姬叹曰李公灭矣乃与二兄议匿弟燮父门生王成亡命徐州涕泣送之谓成曰托君以六尺之孤若李氏得嗣君之名义参于程杵矣久之遇赦燮得还行丧服阕勅之曰先公为汉忠臣虽死之日犹生之年梁冀以族弟幸得济岂非天乎慎勿有一言加梁氏加梁氏则连主上是又掇祸也奉行之燮成在徐州各异处佣赁而私相往来成病亡燮四时祭之陈顺谦成固人也顺谦适邓令曹宁十九寡居长育遗孤八十余卒兄弟陈防著书叹述之惠谦适张亮则在扶风官下吏白欲重禁严防以肃非法元修访于恵谦恵谦曰恢德教养防免耻五刑三千盖亦多矣又何加也兄弟伯思学仙道惠谦戒之曰君子疾没世名不称不患年不长也且夫神仙愚惑如系风捕影非可得也伯思乃止陈伯台称云女尚书之后耳
　　礼修赵嵩妻张氏女也姑酷恶无道遇之不以礼修终无愠色及宁父母父母问之但引咎不道姑卒感寤更慈爱之乡人相训曰作妇不当如赵伯髙妇乎使恶姑知变可谓妇师矣后姑病女来省疾姑却之曰我死固当絶于贤妇手中后遭米贼嵩死乃碧涂面乱首怀刀托言病贼不逼也养遗生女依父叔立义终身者也韩树南南郑人赵子贱妻也子贱初为郡功曹李固之诛诏书下郡杀固二子宪公季公太守知其枉遇之甚寛二子托服药死具棺器欲因出逃子贱畏法敇更验实就杀之及固小子燮得还子贱虑燮报仇赁人刺之燮觉告郡杀子贱初树南谏子贱子贱不从及临死许共并命兄弟嫂侍婢视守之经百余日乃绐兄嫂曰念一死万不得生不敢复图死也上下以为信然无几时于幕下自杀
　　孝子传【徐广】
　　老莱子至孝奉二亲行年七十着五防斒斓衣弄雏鸟于亲侧
　　吴恒之性至孝母之夕设九饭茶每临一祭辄号恸断絶至七祭吐血而死
　　罗威母年七十天寒常以身温席而后授其处
　　杜孝巴郡人也少失父与母居以至孝称后在成都母喜食生鱼孝于蜀截大竹筒盛鱼二头塞之以草祝曰我母必得此因投中流妇出汲乃见筒横来触岸异而取视有二鱼含笑曰必我壻所寄熟而进之闻者叹骇吴人陈遗为郡吏母好食锅防焦饭遗在役恒带一囊每煑食取焦者以贻母
　　郭巨河内温人也妻生男谋曰养子则不得营业妨于供养当杀而埋焉锸入地有黄金一釡上有铁劵曰黄金一釡赐孝子郭巨
　　闵子骞事后母极孝骞衣以芦花御车失靷父怒笞之抚背之衣单父欲去后妻骞启父曰母在一子寒母去三子单
　　管宁避地辽东遇风船人危惧皆叩头悔过宁惟諐言咎念常如厠不冠而已向天叩头风亦寻静
　　巴郡文壤母死坟土未足耕一畆地为壤羣鸟数千衔所作壤以着坟上
　　北平阳公辇水作浆以给过者兼补履屩不取其直天神化为书生问云何不种菜曰无菜种即与数升公种之化为白璧余皆为钱公得以娶妇
　　王灵之庐陵西昌人丧父母二十年盐酢不入其口所住屋夜有光庭中橘树隆冬三实
　　吴猛年七嵗时夏日伏于亲牀下恐蚊防及父母邓展父母在牗下卧多蚊展伏牀下以肤饲之
　　陈陈太子也后母譛之陈侯令自投辽水鱼负之以出曰我罪人也故求死耳鱼乃去
　　萧芝忠孝除尚书郎有雉数十头饮啄宿止当上直送至岐路下直及门飞鸣车侧
　　余尝至绥安县逢途逐猴猴母负子没水水虽深而清乃以防刺之自脇以下中断脊尚连防着船中子随其傍以手扪子而死

　　幼童传【刘昭】
　　任嘏
　　乐安任嘏者十二就师学不再问一年通三经乡人歌曰蒋氏翁任氏童言蒋氏之门老而方笃任家之学幼而多慧
　　杨氏
　　杨氏子者梁国人也九嵗甚聪慧孔君平诣其父父不在乃呼儿出为设果果有杨梅指以示儿此君家果儿即答曰未闻孔雀是夫子家禽
　　夏侯荣
　　夏侯荣字幼权沛国谯人也幼聪慧七嵗能属文诵书日千言经目辄识之
　　祖莹
　　祖莹范阳人十二为中书学生博士张天龙讲尚书选为都讲生徒悉集莹夜读书劳倦不觉天晓误持同房生赵郡李孝怡曲礼卷上座置礼于前诵尚书三篇不遗一字
　　孙士潜
　　士潜字石龙六嵗上书七嵗属文金楼子自叙曰余六嵗解为诗奉勅为诗曰池萍生已合林花发稍周因而稍学为文也

　　髙道传【贾善翊】
　　司马承祯
　　开元中文靖天师与司马承祯各就枕忽闻小儿诵经声泠泠如金玉天师窥之额上有小目如钱光照一席逼而聴之乃承祯脑中声也
　　张果
　　明皇问叶法善张果何人法善曰混沌初分白蝙蝠精也果尝乘一白驴日行数万里夜即叠之其厚如纸置巾箱中以水噀之复成驴也
　　苏校书
　　苏校书者好酒唱望江南善制毬杖外混于众内潜修真每有所阙即以毬杖干于人得所酬之金以易酒一旦于郡中白日升天
　　朱桃槌
　　朱桃槌居女毛村草服素冠晦名匿位织履自给口无二价或招以弓旌或遗以尺牍并笑傲不答后虚室而逝
　　袁起
　　袁起者后汉时湘中人在乡忽醉三日始醒起吐皆闻酒气自云起与天人共饮
　　李生
　　李生不知何许人与李羲范善一夕诣别曰某受命于冥曺主给一城内戸口逐日所用之水今月限既毕不可久住后三日死矣所缺者顾送终之人少一千钱托道兄贷之因曰人世用水不过日用三五升过此极有减福折算切宜慎之
　　郄法遵
　　郄法遵居庐山简寂观道行精确独力检校以厯数年全无徒弟

　　方外志【阙名】
　　王江
　　王江魏之考城人尝举周易学究不遂慨然有超世之志醉则卧衢路或值雪则逻者戏以雪埋之其气蒸然消释尽去或值其宴坐从旁窃聴之潺潺然若流水之声此盖仙经所谓飞精入脑昼夜之间水声潺湲不絶者是为金丹第二转之应也
　　张明
　　张明者永静农家子也有道人者呼去入牢山授以修炼内丹之法明后馆于刘毅一日塞其两楹间使毅立阶阼上明袒臂中立顿撼支体俯而哕者数四忽仰而大呼喷吐一赤丸其大如橘霞彩四发时毅家人妇女皆窃窥之光芒射隙间皆惊明却立须臾复吸而吞之出谓毅曰此吾十五年之所养也翌日不告而去莫知所之
　　胡恬如
　　胡恬如道髙卧云林善隂阳纬星厯推步罏火黄白之事景福年遇上蔡人马处谦卖卜于世悯其瞽疾而致孝于二亲学术未至旨甘不足因挈入山授其推课之诀嵗余业就送之出山

　　列仙传【刘向】
　　初武帝好方士淮南王招致宾客有枕中鸿寳秘宻之书言神仙使鬼物及邹衍重道延命之术世人莫见先是安先谋反伏诛向父为武帝治淮南王狱独得其书向幼而从之因得受读及宣帝即位修武帝故事向与王章王乔等并以通敏有才进侍左右及见淮南铸金之术上言黄金可成上使向典尚方铸金费多不验下吏当死兄隠安成侯乞入国中半赎向罪上亦以其才得减死论复征为黄门侍郎讲五经于石渠至成帝时向既司典籍颇修神仙之事乃知铸金之术实有不虚仙顔久视真乎不谬但世人求之不勤者遂缉上古以来三代秦汉博采诸家言神仙事约载其人集斯传焉赤松子者神农时人雨师
　　封子者黄帝时人也世传为黄帝陶正
　　马师皇黄帝时马医也
　　赤将子舆者黄帝时人
　　黄帝者号曰轩辕
　　方囘者尧时隠人也
　　偓佺者槐山采药人也尧时人
　　容成公者自称黄帝师亦云老子师
　　老子姓李名耳字伯阳陈人生于殷为周柱下史闗令尹喜者周大夫也
　　吕尚者冀州人也避纣乱隠于辽东西适周钓于磻溪啸父者冀州人也少在西州市上补履
　　师门者啸父弟子也为夏孔甲龙师
　　务光者夏时人也
　　仇生者不知何所人当殷汤时为木正
　　彭祖者殷大夫也姓籛名铿帝颛顼之孙
　　陆终氏中子卭疏者周封史也
　　介子推者姓王名光晋人也
　　马丹者晋人也当文侯时为大夫
　　糓城乡平常生者不知何所人也
　　陆通者云楚狂接舆也
　　葛由者周成王时人也
　　江妃二女者不知何所人也逢郑交甫者
　　范蠡字少伯徐人也事师太公望为越大夫
　　琴髙者赵人也以鼓琴为宋康王舍人
　　寇先者宋景公时人也
　　王子乔者周灵王太子晋也
　　防伯子者周苏氏客也
　　安期生者琅琊阜鄊人也
　　酒客者梁市上酒家人也
　　任光者上蔡人也赵简子尝聘之
　　萧史者秦穆公时人也
　　祝鸡翁者洛人也
　　朱仲者防稽人也髙后时来献珠
　　修羊公者魏人也后以道干景帝
　　稷丘君者泰山下道士也武帝时为立祠
　　崔文子太山人也
　　赤须子者丰人也秦穆公时作鱼吏
　　东方朔平原厌次人也
　　钩弋夫人者齐人也姓赵武帝幸之生昭帝
　　犊子邺人也
