<!-- { "loadSidebar": true } -->
　　后魏明帝正光二年夏六月首阳山中有晩虹下饮于溪泉有樵人阳万于岭下见之良久化为女子年十六七异之问不言乃告浦津戍将宇文显取之以闻明帝召入宫幸未央宫视之见其容貎姝美问云我天女也暂降人间帝欲逼幸而色甚难复令左右拥抱声如钟磬化为虹而上天
　　射猪翁
　　辰州有射猪者遂入石室见老翁问何故射吾猪对以伤禾翁即呼一童责之曰何不谨门令猪出射猪者问翁是何人童子答曰此河上翁帝使为诸生讲易我即王弼受易未通遂罚守门

　　怪记【唐徐炫】
　　阳雍伯尝设义浆以给行旅一日有行人饮讫怀中出石子一升与之曰种此可生美玉并得好妇如其言种之有徐氏女极美试求之徐公曰得白璧一双即可乃于所种处得璧遂娶之
　　杨道和夏于田中有雷神至桑下霹雳下击之道和以锄格其肱遂落地不得去色如丹目如镜毛角长三尺余状如六畜头似猕猴
　　卢汾梦入螘穴见堂宇危豁题曰审雨堂
　　庐陵太守厐企自云其乃祖非罪系狱墙上有蝼蛄行其左右谓曰尔有神能活我死否因投食与之蝼蛄食尽去有顷复出行形体稍大乃复与食如此数月间其大如豚及将刑之夜蝼蛄掘壁为大穴乃破械从之出亡后遇赦免故厐氏世祀蝼蛄
　　狄希中山人也能造千日酒饮之千日醉时有州人姓刘名石好饮酒往求之希曰我酒发来未定不敢饮君石曰纵未熟且与一杯得否希曰闻此语不免饮之复索曰美哉可更与之希曰且归别日当来只此一杯可眠千日石别似有怍色至家醉死家不之疑哭而葬之经三年希曰石必应酒醒宜徃问之既往石家诘曰石在家否家人皆怪之曰石亡来服已阕矣希惊曰酒眠千日今合醒矣乃命其家人凿塜破棺防之塜上汗气彻天遂命发塜方见开目张口引声而言曰快哉醉我也因问希曰汝作何物令我一杯大醉今日方醒日髙几许墓上人皆笑之被石酒气冲入鼻中亦各醉卧三月
　　青蚨似蝉而差大其味辛可食每生子必于草叶大如蚕子人将子归则母亦飞来即以母血涂钱八十一文以子血复涂余钱每市物或先用子者即母归用母即子归如此轮环不已
　　安丰侯王戎常赴人家殡殓主人治棺未竟安丰在车上卧见空中有一异物如鸟熟视转大渐近见一乗赤马车一人在中着帻赤衣手持一斧至地下车径入王车中回环久之谓王曰君神明清照物无隐情凡人家殡殓葬送苟非至亲不可急往良不获已可乗赤车令髯奴御之及乘白马则可禳之因谓戎君当致位三公语良乆主人内棺当殡众客悉入此鬼亦入既入户鬼便持斧行棺墙上有一亲趋棺欲与亡人诀鬼便以斧正打其额即倒地左右扶出鬼于棺上视戎而笑众悉见鬼持斧而出

　　续怪録
　　延州妇人
　　昔延州有妇人白晳颇有姿貎年可二十四五孤行城市年少之子悉与之游狎眤荐枕一无所却数年而殁州人莫不悲惜共醵防具为之葬焉以其无家瘗于道左大厯中忽有胡僧自西域来见墓遂趺坐具敬礼焚香围绕赞叹数日人见谓曰此一滛纵女子人尽夫也以其无属故瘗于此和尚何敬耶僧曰非檀越所知斯乃大圣慈悲喜舍世俗之欲无不狥焉此即鏁骨菩萨顺縁已尽圣者云耳不信即启以验之众人即开墓视遍身之骨钩结皆如鎻状果如僧言州人异之为设大斋起塔焉
　　临海射人
　　呉末临海人入山射猎为舍住夜中一人长丈着黄衣白径来谓射人曰我有讐尅明日当战君可见助当厚相报明日食时君出溪邉敌从北来我南往白者我黄者彼射人许之明出果闻岸北有声状如风雨草木四靡视南亦尔唯见二大蛇长十丈于溪中相遇便见盘绕白蛇势弱因引弓射之黄蛇死日将暮复见昨人来辞谢云住此一年猎明年去甚勿复来来必为祸射人曰善遂停一年猎所获甚多家至巨富数年后忽忆先所获多乃忘前言复更往猎见先白人告曰我语君勿更来不能见用讐子已大今必报君非我所知射人闻之甚怖便欲走乃见三乌衣皆长八尺俱张口向之射人即死

　　志怪録【唐陆勲】
　　劝酒女子
　　有董氏女病邪多不食时索酒饮后作胡旋舞频年医治不差云常有一女子来相伴如梦寐中家人后于橱间得一劝酒女子疑之作祟遂焚之其女自此愈矣
　　澡盆
　　文献公诞时一蛇自屋陊于前举头张喙乆之方去及七日浴忽飘风暴雨劈其澡盆为二片与母俱无惊动
　　鬼物
　　有人夜泊舟于富春间月色澹然见一人于沙际吟曰陊江三十年潮打形骸朽家人都不知何处奠杯酒舟人问曰君是谁可示姓名否又吟曰莫问我姓名向君言亦空潮生沙骨冷魂魄悲秋风舟人上岸揖之遂失所在
　　林中怪
　　黄韫説明州黄使君时有吏人家竹园甚广秋夕明月见车马十来队长数寸马大如防或持鎗劔或负弓弩次第自林中出望其园门轧然而开似有人拔开吏人惊惧呼家人随后观之从江桥过望西南而驰罔知所之吏人明旦伐去竹林无所见其家亦无患害
　　枯竹根
　　金楼子云山中夜见胡人者铜鐡精也中宵见火光者朽木也皆不为害温州有人山中遇一波斯抱野鸡见人挥霍钻入石壁中其石自合袭明子尝闻外舅説顷嵗庄墙间荧荧光尺余时兼兄弟中有不寜者众谓之怪忧之数夕炳然如初外舅情不甘乃就拔之得一物回灯下防乃枯竹根耳其光遂灭疾者无咎
　　宅泣
　　顾全武于越中广搜楩柟建宅甚宏壮毕工之际梁栋皆出水户牖渍湿竟不得入斯屋而卒人谓之宅泣
　　怪婢
　　郑彦荣买得一婢年十五六容色不舒常頩然郑诘之殊不对但低头而已忽尔火光屋塼瓦乱掷牀榻俱震郑甚惧犹未疑其婢自后或食馔秽汚或财帛濳失日见防人立夜有物歌吟召行道法者书符厌劾终不能胜婢自云但可驱使无有他事即日平静问其所从曰常有一男子夜来同处性颇刚戾如别有顾即见嗔怒尔郑既知不敢驻乃贱售之其年郑遇害
　　虱异
　　扬州苏隐夜卧闻被下有数人齐念阿房宫赋声而小急开被视之无他物惟得虱十余其大如豆杀之即止
　　髪变血
　　梁邺上元后忽发变如血卜曰元夜食牛肺犯天枢廵使夜行祷谢可免
　　猪肝中有防书
　　白浦民割猪肝肝中有一纸大如手色如新书云烟苍苍明年无粮次年巢宼起州郡多荒
　　狗歌怨
　　吏人蔡超家狗作怪蹲于堂上将拍板唱歌声悲怨又一旦覔头巾不见戴在灶上坐其月超遇害
　　蟾蜍
　　沈庆校书説镜中有一吏人家女病邪饮食无恒或歌或哭躶形奔驰抓毁面目遂召巫者治之结坛塲鸣鼓吹禁咒之次有一乘航船者偶驻泊门首河内枕舷卧忽见阴沟中一蟾蜍大如椀朱眼毛脚随鼓声作舞乃将篙拨得缚于篣板下闻其女呌云何故缚我壻船者乃扣门语其主曰某善除此疾主深喜问其所欲云秪希数千文别无所求主曰某惟此女偏爱之前后医疗已数百缗如得愈何惜数千耶愿倍酬之船者乃将其蟾以油熬之女翌日差
　　烂彘首
　　陆承泽迁新居有一女子布服戴巾其面入门气息秽恶云尀耐此軰当鞭杀人问曰何者即息声再问亦不应陆怒令人起巾廼一臰烂彘首其年陆遇害
　　双笔自舞
　　杜昭远将失宠幸家多妖物昼见狗作鸡鸣尝一日架上双笔起舞相对回旋不已杜曰既为祟能自书乎右一笔倒砚中渍其毫于案上大书一杀字其年杜防大辟
　　枕声
　　中郎王文英枕自作声
　　髪异
　　孤山寺前枫树上有一鹊巢甚伟人上取其子探得头髪子数结光润各长五尺莫知其由
　　一团毛
　　明州有市人家见一大鸟飞入室家人击杀之面似人身一团毛而已可重数两乃挂于篱上旬日其家月下防宗忽从篱下地人立而语自称我偶避猛鸷到此尔何见杀方欲阴论今値尔饮酒我甚思得一杯茍惠之即不为讐矣席人惊避乃自于尊中吸之及啄筵内肴馔毕望空而奋莫知所以寻州牧有事其家即无咎
　　猪臂
　　呉中有一人于曲阿见塘上有一女子貎端正呼之即来便留宿乃解金铃系其臂至明日更求女却无人忽过猪牢邉见母猪臂上有金铃
　　摄镜
　　呉兴许寂之太元中忽有鬼怪摄取大镜以内器里
　　石立
　　后赵録云涂中有大石二文许自立石勒命断之有鱼羊之文于是字羊
　　皂防
　　元符三年冬内人自防陵还摘皂荚一笼入宫门笼辄自跃皂荚皆跃出
　　宫屏妇人
　　元和初有士人因醉卧防中及醒见古屏上妇人等悉于床前踏歌歌曰长安女儿踏春阳无处春阳不断肠士人惊叱之忽然上屏
　　燕化女子
　　昔有燕飞入人家化为一小女子长仅三寸自言天女能先知吉凶
　　虾蟆毒
　　丘杰年十四遭母防以熟菜有味不尝于口歳余忽梦母曰汝噉生莱遇虾蟆毒灵牀前有三丸药可取服之杰惊起果得瓯中药服之下科斗子数升
　　皷鞞响
　　晋孝武太元中帝每闻手巾箱中有皷吹鞞角响于是请僧斋防夜见一臂长三丈余手长数尺来摹经案
　　一物如人眼
　　萧余上元夜于宣阳里酒盘下得一物如人眼睛其体类美石光彩射人余夜游市肆闲置掌中每行黑闇衢巷随身光明三尺毫末可鉴后因而飞出
　　人头食肉
　　邓喜杀猪祀神治毕悬之忽见一人头徃食肉喜引弓射之咋咋作声绕屋三日
　　水影
　　大厯末深洲束鹿县中有水影长七八尺遥望见人马往来如在水中及至前不见水
　　桑树哭
　　晋孝怀帝永嘉二年冬项县桑树有声如解材人谓之桑树哭
　　怪疾
　　陈子直主簿妻有异疾每腹胀则腹中有声如击皷远闻于外行人过门者皆谓其家作乐腹消则皷声亦止一月一作医莫能知

　　志怪録【祖台之】
　　呉未亡前常有紫赤气见斗牛之间星官及诸善占者咸忧呉方兴惟张茂先于天文尤精独知为神剑之气非江南之祥
　　晋怀帝永嘉中谯国丁杜渡江至阴陵界时天昏雾在道北见一物如人倒立两眼垂血从头下聚地两处各有升余杜与从弟齐声喝之灭而不见立处聚血皆化为萤火数千枚纵横飞去
　　茍晞为兖州镇去京师五百里有贡晞珍异食者欲贻都邑亲贵虑经信宿之间不复鲜美募有牛能日行数百里者当厚赏之有人进一牛云此一日行千里晞乃命其丁车善驭书疏发遣旦发日中到京师取答书还至一更始竟便逹晞以其骏快筋骨必将有异遂杀而观之亦无灵唯双筋如小竹大自头挟脊着肉裹故晞不觉也
　　呉中有一士大夫于都假还西曲阿堂上见一女子甚美留其宿士解臂金铃系女臂令暮更来遂不至使人求都无此色过猪圏见一母猪臂上系金铃
　　防稽山阴东郭氏女先与县人私通此人估还于县东灵慈桥女往入船就之因共寝接为设食防蝥食毕女将两防蝥上岸去船还来至郭逢人语此女已死乃徃省之尚未殡也发衾视之两手各把一防蝥
　　呉中书郎盛冲至孝母王氏失明冲暂行勅婢食母婢乃蛴螬虀食之王氏甚美然非鱼肉母谓冲曰汝试问之既而问婢服实见蛴螬冲抱母恸哭而目立开本草经曰蛴螬一名蟦齐主治血瘴
　　建康小吏曹着见庐山夫人夫人为设酒出金鸟啄甖其中镂刻奇饰异形非人所能名下七子合盘盘中亦无俗中肴
