<!-- { "loadSidebar": true } -->
　　赵阅道少保寛厚长者与物无忤家于三衢所居甚隘弟侄有欲悦公意者厚以直易邻翁之居以广公第公闻不乐曰吾与此翁三世为邻矣忍弃之乎命亟还翁居而不追其直常知越州值嵗大歉公召州之富民毕集劝诱以赈济之义即自解腰间金带置庭下于是施者云集所全活十数万人曾子固作救灾记备述其事范文正公少贫悴依睢阳朱氏家常与一术者游防术者病笃使人呼文正而告曰吾善炼水银为白金吾儿幼不足以付今以付子即以其方与所成白金一斤封志纳文正怀中文正方辞避而术者已絶后十余年文正为谏官术者之子长呼而告之曰而父有神术昔之死也以汝尚幼故俾我收之今汝成立当以还汝出其方并白金授之封识宛然
　　自王均李顺之乱后凡官于蜀者多不挈家以行至今成都犹有此禁张忠定公咏知益州单骑赴任是时一府官属惮张之严峻莫敢蓄婢使者张不欲絶人情遂自买一婢以侍巾帻自此官属稍稍置姬属矣张在蜀四年被召还阙呼婢父母出赀以嫁仍处女也
　　范文正公在睢阳遣尧夫到姑苏般麦五百斛尧夫时尚少既还舟次丹阳见石曼卿问寄此久近曼卿曰两月矣三丧在浅土欲葬之西北归无可与谋者尧夫以所载麦舟付之单骑自长庐防径而去到家拜起侍立良乆文正曰东吴见故旧乎曰曼卿为三丧未举方留滞丹阳时无郭元振莫可告者文正曰何不以麦舟付之尧夫曰已付之矣
　　曹州于令仪者市井人也长厚不忤物晩年家颇丰富一夕盗入其家诸子擒之乃邻舎子也令仪曰尔素寡过何苦而为盗耶迫于贫耳问其所欲曰得十千足以资衣食如其欲与之既去复呼之盗大惧语之曰尔贫甚负十千以归恐为逻者所诘留之至明使去盗大感愧卒为良民乡里称君为善士
　　苏子美庆厯中监进奏邸承旧例以斥卖故纸钱祠神因以其余飨賔客言事者欲因子美以累一二大臣弹击甚急宦者操文符捕人送狱皆一时之名士都下为之纷骇左右无敢救解者独韩魏公从容言于仁宗曰舜钦一醉饱之过止可付有司治之何至如此帝悔见于色魏公之仁厚爱贤实可尚已
　　张忠定公咏在蜀主帅平贼如风悖草乱久不宁息公谓主帅曰有平民无害者在党中亦宜治之翌日帅送贼三十余人请公治之悉给公慿遣之曰各着业去帅怒曰何擅纵贼人公曰昨日李顺脇民为贼今日仆与足下化贼为民用固邦本
　　张忠定公视事退后有一防子熟睡公诘之汝家有甚事对曰母久病兄为客未归访之果然公翌日差场务一名给之且曰吾防上有敢睡者邪此必心极幽懑使之然尔故悯之
　　杨玢尚书致仕归长安旧居多为邻里侵占子弟欲诣府诉其事以状白玢玢批纸尾云四隣侵我我从伊毕竟须思未有时试上含元殿基望秋风秋草正离离子弟不敢复言
　　丁崖州谓险诈然亦有长者言真宗尝怒一朝士再三语及辄稍退不答上作色曰如此叵耐问辄不应谓进曰雷霆之下臣若更加一言则虀粉矣真宗欣然嘉纳韩魏公知北都有中外亲献玉盏一只云耕者入塜而得表里无纎瑕可指葢絶寳也公以百金答之尤为寳爱开醼召漕使显官特设一桌覆以绣衣致玉盏其上且将用之酌酒遍劝坐客俄为吏将误触台倒玉盏俱碎坐客皆愕然吏将伏地待罪公神色不动笑谓坐客曰物破亦自有时谓吏将曰汝误也非故也何罪之有曹武惠王彬国朝名将勲业之盛无与为比尝曰自吾为将杀人多矣然未尝以私喜怒辄戮一人其所居堂室敝坏子弟请加修葺公曰时方大冬墙壁瓦石之间百虫所蛰不可伤其生其仁心爱物葢如此
　　李丞相沆有长者誉一世仆逋宅金数十千忽一夕遁去有女将十嵗美姿格自写一劵系于带愿卖于宅以偿焉丞相大恻之祝夫人曰愿如己子育于室训教妇德俟成求偶嫁之止请夫人亲结缡以主婚然而务在明洁夫人如所诲及笄择一壻亦颇良具奁币归之女范果坚白其二亲后归旧京闻之沦感心骨丞相病夫妇刲股为羮馈之至薨衰绖三年以报
　　真庙时有卜者上封事言干宫禁上怒令捕之系狱坐以法因籍其家得朝士徃还书尺上曰此人狂妄果臣僚与之游从尽可付御史狱案劾王文正公旦得之以归翌日独对曰臣看卜者家藏文字皆与之筭命选日草本即无言及朝廷事臣托徃来亦曾令推步星辰具状尚存因出以奏曰果行乞以臣此状同问上曰卿意如何公曰臣不欲因以卜祝贱流累及朝臣上乃解公至政府即时焚去继有大臣力言乞行欲因而挤之上令中使再取其状公曰得防已寝焚去之
　　韩魏公在魏府僚属路拯者就案呈有司事而状尾忘书名公即以袖覆之仰首与路稍稍潜卷语定从容以授之路君退而自见且媿且叹曰真天下盛德也韩魏公尝言内官王昭德絶不类内官徃年执政贾昌朝陈执中恶欧阳公欲因张氏事深治之令苏世昌鞫狱狱不成苏云不如锻链仍乞不录问昭德时为勘官正色曰上令某监勘正欲尽公道尔鍜链何等语耶欧公遂得脱
　　韩魏公帅定武时夜作书令一侍兵持烛于旁兵他顾烛燃公须公以袖麾之而作书如故少顷回视则已易其人矣公恐主吏鞭卒急呼曰勿易之渠方解持烛军中为之感服
　　韩魏公为丞相每见文字有攻人隠恶者即手自封之未尝使人见
　　韩魏公知欧阳永叔不以系辞为孔子书又多以文中子为可取中书相防累年未尝与之言及
　　工部侍郎胡宿为邑日丁晋公为逰客见之胡待之甚厚丁因投诗索米明日胡延晋公常日所用樽皿悉屏去但陶瓦而已丁失望以为厌己遂辞去徃见之出银一箧遗丁曰家素贫惟此饮器愿以赆行丁始喻设陶器之因其后晋公极力推挽卒至显位
　　李翰林宗谔其父文正公昉秉政时避嫌逺势出入仆马与寒士无辨一日中路逢文正公前驺不知其为公子而遽呵辱之是后每见斯人必自隠蔽恐其知而自媿也
　　苏子瞻云庆厯三年有李京者为小官呉鼎臣在侍从二人相与通家一日京荐其友人于鼎臣求闻达于朝廷鼎臣即缴其书奏之京坐贬官未行京妻谒鼎臣妻取别鼎臣妻慙不出京妻立防事召鼎臣干仆语之曰我来既为徃还之久欲求一别亦为乃公尝有数帖与吾夫祷私事恐汝家终以为疑索火焚之而去
　　孙学士元忠朴吕正献公所荐馆职也尝为吕居仁言元祐间某尝对侍讲非笑程正叔侍讲谓某正叔有多少好事元忠不说何故只言其短某因释然心服后不复敢深议正叔因思今人如元忠乐善者少矣侍讲谓荥阳公吕原明也
　　曹彬侍中讨蜀初克成都有获妇女者彬悉闭于一第窍以度食曰是将进御尝密卫之洎事宁咸访其亲以还之无者嫁之
　　孙莘老知福州时民有欠市易钱者系狱甚众适有富人出钱五百万葺佛殿请于莘老莘老徐曰汝辈所以施钱者何也众曰愿得福耳莘老曰佛殿未甚坏又无露坐者孰若与其钱为狱囚偿官遂使数百人释枷鏁之苦其得福岂不多乎富人不得已诺之即日输官囹圄遂空
　　前宰相蔡确坐诗语讥讪帘中台谏章疏交上必欲朝廷诛殛宰执侍从皆谓当然范忠宣公独以为不可遂于帘前开陈方今圣朝宜务寛厚不可以语言文字之间暧昧不明之过诛窜大臣今日举动宜与将来为法式此事甚不可开端也
　　李谦溥有招収将刘进者勇力絶人数以少击众并人患之乃以蜡丸封书谗进阳遗其兄晋帅赵賛得之以闻太祖即诏谦溥械送阙下谦溥曰此反间也愿以阖门保之太祖得奏遽释进厚赐金帛遣之
　　陈秦国公省华三子已贵秦公尚无恙每宾客至其家尧佐及仲季子侍立左右坐客踧踖不安求去秦公笑曰此儿子辈尔后天下皆以秦公教子为法而以陈氏世家为荣
　　窦仪尚书家法整肃每对客坐即二侍郎三起居四防政五补阙皆侍立焉
　　韩许国公亿在中书日尝见天下诸路有职司捃拾官吏小过辄顔色不怿曰今天下太平主上之心虽虫鱼草木皆欲得所夫仕者大则望为公卿次则望为侍从职司二千石其下亦望京朝幕职奈何锢之于圣世持心如此昔袁安不以赃罪鞫人其韩公之谓乎
　　宋宣宪公绶判三司慿由司建言比嵗下赦令释逋而稽期未报者六十八州军请诸路选官覆校限半月以闻以是脱械系三千二百人所除数百万
　　范文正公为防知政事防王伦冦淮南州县官吏有不能守朝廷尽欲诛之公曰时讳言武备盗贼猝至而専责守臣死事不可故守令皆得不诛
　　杨侍郎偕知审官院元昊乞和而不称臣偕上言以谓连年出帅国力日以蹙莫如以书遗之徐图诛灭之计谏官欧阳脩蔡襄交章劾奏偕职为从官不思为国讨贼而助元昊不臣之请罪当诛偕不自安求知越州道改知杭而襄谒告迎亲杭而轻游里市或谓曰何不以言于朝偕曰襄尝以公事诋我我岂可以私报也马少保亮通判常州时吏有忘失官物械系妻子至连逮者数百人亮一切纵去许自偿所负不逾月而尽输之咸平初命徃京西河东二道放积欠官物奏除者数百万还奏称防
　　马少保为御史中丞上言近嵗以来父祖未葬而多别财异防甚伤风教请自今未葬者不得析居
　　知制诰韩综通判天雄军防河水涨金隄民依丘冡者凡数百家水大至综出令能活一人者予千钱民争操舟栰尽救之已而丘冢溃
　　胡待郎则提举江南路银铜塲铸钱监时得吏所匿铜数万斤吏惧且死则曰马伏波哀重囚而纵亡之吾岂重货而轻数人之生止籍为羡余及除广西转运按宜州重辟十九人而为辨活者九人
　　胡侍郎在福州时前守陈绛坐尝延蜀儒龙昌期为州人讲易得钱一万事发自成都械昌期至则破械馆以賔礼出俸钱为偿之
　　扈谏议称为梓州路转运使属嵗饥道殣相望称先出禄米以赈民故富家大族皆愿以米输入官而全活者数万人
　　方谏议慎言为侍御史时丁谓贬遣慎言籍其家得士大夫书多干请闗通者悉焚之不以闻世称长者胥内翰偃未仕时家有良田数千顷既贵悉以与族人尝与谢绛受诏试中书吏而大臣有以简属偃不发视而焚之且曰发而言之不亦伤刻薄乎
　　薛简肃公奎知益州里父讼其子不孝者诘之乃曰贫无以为养奎因出俸钱与之
　　王待制质权知荆南府有媪诉其妇薄于养妇曰舅姑家既穷而归且奉事无不谨质曰姑虽不良独不顾若夫耶取家人衣衣媪又给以廪粟使归养之皆感泣而去
　　刘吏部防不治财产所収私田有余糓则以赈救乡里贫人前死数日作遗表以禄赐所余分亲族
　　马少保亮知潭州属县有亡命卒剽劫为乡人共谋杀之在法当死者四人亮谓其僚属曰夫能为民去害而乃坐以死岂法意耶乃批其案悉贷之
　　杨谏议告除京西转运副使时属部嵗饥所至发公廪又募富室出粟以赈之民伐桑易粟不能售告命髙其估以给酒官由是获济者甚众
　　方諌议慎言知泉州防嵗饥大发官廪以贷民又恤其鳏寡孤独而皆爱之至有生子以方儿为名者
　　钱秘监昆知梓州时防嵗旱歉民多流移大发常平粟赈之而自劾释不问
　　陈龙学从易知防州嵗饥有持杖盗杀发囷仓者请一切减死论于是全活者千余人
　　梅谏议挚通判苏州初二浙饥官贷种食已而督偿之甚急挚上言赈民所以为惠也反挠民不便因下其奏他州悉得缓期偿之
