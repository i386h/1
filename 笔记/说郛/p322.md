<!-- { "loadSidebar": true } -->
　　太祖之自陈桥还也太夫人杜氏方设斋于定力院闻变王夫人惧杜太夫人曰吾儿平生奇异人皆言当极贵何忧也言笑自若是日太祖即位契丹北汉兵皆退京都中下之户不重生男每生女则爱防如捧璧擎珠甫长成则随其姿质教以艺业用备士大夫采拾娱侍名目不一有所谓身边人本事人供过人针线人堂前人剧杂人拆洗人琴童棋童厨娘等级截乎不紊就中厨娘最为下色然非极富贵家不可用余以宝祐丁巳参阃寓江陵尝闻时官中有举其族人置厨娘事首末甚悉谩书之以发一笑其婺人名某者奋身寒素已歴二倅一守然受用澹泊不改儒家之风偶奉祠居里使嬖不足使令饮馔且大粗率守念昔留某官处晩膳出京都厨娘调羮极可口适有便介如京谩作承受人书托以物色费不屑较未几承受人复书曰得之矣其人年可二十余近回自府第有容艺能算能书旦夕遣以诣直不旬月果至初憇五里头时遣脚夫先申状来乃其亲笔也字画端楷歴叙庆幸即日伏事左右末乞以四轿接取庶成体面辞甚委曲殆非庸碌女子所可及守一见为之破顔及入门容止循雅红裙翠裳参视左右乃退守大过所望少选亲朋皆议举杯为贺厨娘厨娘遽至使厨请曰未可展会明日且是常食五杯五分厨娘请食品菜品资次出书以示之食品第一为羊头佥菜品第一为葱虀余皆易辨者厨娘谨奉旨敎举笔砚具物料内羊头佥五分各用羊头十个葱韮五牒合用葱五斤他物称是守固疑其妄然未欲遽示以俭鄙姑从之而宻觇其所用翊旦厨师告物料齐厨娘发行匳取锅铫盂勺汤盘之属令小婢先捧以行熣灿燿目皆白金所为大约计该五七十两至如刀砧杂器亦一一精致旁观啧啧厨娘更围袄围裙银索攀掉臂而入据坐胡牀切徐起取抹批脔惯熟条理真有运斤成风之势其治羊头也漉置几上别留脸肉余悉掷之地众问其故厨娘曰此皆非贵人所食矣众为拾顿他所厨娘笑曰若辈真狗子也众虽怒无语以荅其治葱韮也取葱微彻过沸汤悉去须叶视楪之大小分寸而截之又除其外数重取条心之似韭黄者以淡酒醯浸渍余弃置了不惜凡所备馨香脆美济楚细腻难以尽其形容食者举筯无嬴余相顾称好旣撤席厨娘整襟再拜曰此日试厨万幸台意须照例守方迟难厨娘曰岂非待捡例邪探囊取数幅纸以献曰是昨在某官处所得支赐判单也守视之其例每展防支赐绢帛或至百疋钱或至三二百千无虚拘者守破悭勉强私窃喟叹曰吾辈事力单薄此等筵宴不宜常举此等厨娘不宜常用不两月托以他事善遣以还其可笑如此温公之任崇福春夏多在洛秋冬在夏县每日与本县从学者十许人讲书用一大竹筒筒内贮竹签上书学生姓名讲后一日即抽签令讲讲不通则微数责之公每五日作一暖讲一杯一饭一面一肉一菜而已公先陇在鸣条山坟所有余庆寺公一日省坟止寺中有父老五六辈上谒云欲献薄礼乃用瓦盆盛粟米饭瓦罐盛菜羮真饭土簋啜土铏也公享之如太牢既毕复前啓曰某等闻端明在县日为诸生讲书村人不及往听今幸略説公即取纸笔书庶人章讲之既已复前白曰自天子章以下各有毛诗两句此独无有何也公默然少许谢曰某平生虑不及此当思其所以奉答村父笑而去每见人曰我讲书曽难倒司马端明公闻之不介意
　　建炎己酉秋杭州清波门里竹园山平地涌血须臾成池腥闻数里明年金人杀戮万人即暗竹园也熙宁八年冬杭州地涌血者三最后流入于河腥不可闻有称中兴野人和东坡念奴娇词题吴江桥上车驾巡师江表过而覩之诏物色其人不复见矣词云炎精中否叹人材委靡都无英物戎马长驱三犯阙谁作长城坚壁万国奔腾两宫幽陷此恨何时雪草庐三顾岂无髙卧贤杰天心眷我中兴吾皇神武踵曾孙周发河岳封疆俱効顺狂虏会须灰灭翠羽南巡扣阍无语徒有冲冠髪孤忠耿耿劒锋冷浸秋月
　　古者尚书令史防禁甚宻宋法令史白事不得宿外虽八座命亦不许李唐令史不得出入夜锁之韩愈为吏部侍郎乃曰人所以畏鬼以其不见鬼如可见则人不畏矣选人不得见令史故令史势重任其出入则势自轻不禁吏出入自文公始
　　徽宗北狩四太子请王婉容为尼玛哈子妇上遣之曰好事新主及行大哭曰何忍以一身事两主就舆中以匳刀自刎太子曰南宋大臣未有如此者择地葬之立碑曰贞妇冡
　　光尧圣寿太上皇帝当内修外攘之际尤以文德服逺至于宸章睿藻日星昭垂者非一绍兴二十八年将郊祀有司以太常乐章篇序失次文义弗协请遵真宗仁宗朝故事亲制祭享乐章诏从之自郊社宗庙原庙等共十有四章肆笔而成睿思雅正宸文典赡所谓大哉王言也至于一时闲适寓景而作则有渔父辞十五章又清新简逺备骚雅之体其辞有曰薄晩烟林淡翠微江边秋月已明辉纵逺柁适天机水底闲云片段飞又曰青草开时已过船锦鳞跃处浪痕圆竹叶酒柳花氊有意沙鸥伴我眠又曰水涵微影湛虚明小笠轻簔未易晴明镜里縠纹生白鹭飞来空外声辞不能尽载观此数篇虽古之骚人词客老于江湖擅名一时者不能企及
　　通判监酒赵诗者昔在学校尝因斋生熟寐与众戏以香烛花果楮钱之类设于卧榻前而潜伺之寝者既觉见之曰我已死邪因唏嘘不已少顷复寐久不起视之真死矣乃彻供设之物相与秘之斯人岂乍觉见此神魂惊散遂不复还体也邪事有不可知者

　　闻见杂录【王巩】
　　太祖为殿前都防检有殿直冲节执诣枢府枢相王朴曰太尉军制殿直廷臣无廻避礼后太祖每曰安得如王朴者相之
　　故事执政奏事坐论殿上太祖即位之明日执政登殿上曰朕目昏持文字近前执政至榻前宻遣中使撤其坐执政立奏事自此始也
　　慈圣光献皇后养女范观音得幸仁宗温成患之一日岁大旱仁宗祈雨甚切至然臂香以祷宫人内珰皆然祈雨之术备尽天意弗荅上心忧惧温成养母贾氏宫中谓之贾婆婆威动六宫时相认之以为其姑乃阴谓丞相请出宫人以弭灾变上从之温成乃曰上非出所亲厚者莫能感天意首出其养女以率六宫范氏遂被出而雨未至上问台官李东之曰惟册免议未行耳是夕鎻院贾氏营救不获时相从工部侍郎拜武镇军节度使同中书门下平章事判北京雨遂霔
　　先公为谏官论王德用进女口仁宗初诘之曰此宫禁事卿何从和先公曰臣职在风闻有之则陛下当改无之则为妄传何至诘其从来也仁宗笑曰朕真宗子卿王某子与他人不同自有世契德用所进女口实有之在朕左右亦甚亲近且留之如何先公曰若在疏逺虽留可也臣之所论正恐亲近仁宗色动呼近珰曰王德用所进女口各支钱三百贯即今令出内东门了急来遂涕下先公曰陛下既以臣奏为然亦不须如此之遽且入禁中徐遣之上曰朕虽为帝王然人情同耳茍见其涕泣不忍出则恐朕亦不能出之卿且留此以待报先公曰陛下从谏古之哲王所未有天下社稷幸甚久之中使奏宫女已出门矣上复动容而起
　　李和文都尉好士一日召从官呼左右军官妓置会夜午台官论之杨文公以告先公不荅退以红笺书小诗以遗和文且以不得预会为恨明日真宗出章疏先公曰臣尝知之亦遗其诗恨不得往也太平无象此其象乎上意遂释
　　丁晋公尝忌杨文公一日诣晋公旣拜而髯拂地晋公曰内翰拜时须撇地杨起视其仰尘曰相公坐处幕漫天时人称其敏而有理
　　太祖一日幸后苑赏牡丹召宫妃将置酒得幸者以疾辞再召复不至上乃亲折一枝过其舍而簪于髻上上还辄取花掷地上顾之曰我辛勤得天下乃欲以一妇人败之邪即引佩刀截其腕而去
　　金城夫人得幸太祖颇恃宠一日宴射后苑上酌巨觥以劝太宗太宗固辞上复劝之太宗顾庭中曰金城夫人亲折此花来乃饮上遂命之太宗引弓射而杀之再拜而泣抱太祖足曰陛下方得天下宜为社稷自重而上饮射如故
　　张乖崖布衣时客长安旅次闻邻家夜聚哭甚悲讯之其家无他故乖崖诣其主人力叩之主人遂以实告曰某在官不自慎尝私用官钱为家仆所持欲娶长女拒之则畏祸从之则女子失节约在朝夕所以举家悲泣也乖崖明日至门首俟其仆出即曰我白汝主假汝至一亲家仆迟迟强之而去出城使导马前至崖间即数其罪仆仓皇间以刄挥坠崖中归告其邻曰仆已不复来矣速归汝乡后当谨于事也
　　太祖即位方镇多偃蹇所谓十兄弟者是也上一日召诸方镇授以弓劔人驰一骑与之私出固子门大林中下马酌酒上语方镇曰此间无人尔辈要作官家者可杀我而为之方镇伏地战恐上再三谕之伏地不敢对上曰尔辈是真欲我为主邪方镇皆再拜呼万岁上曰尔辈既欲我为天下主尔辈当尽臣节今后毋或偃蹇方镇复再拜呼万岁与饮尽醉而归
　　李文靖端黙寡言堂下花槛倾圯经岁不开家人一日语之文靖不荅累以为言文靖曰岂以此故动吾一念哉亦不之问
　　广东老媪江边得巨蚌剖之得大珠归而藏之絮中夜辙飞去及晓复还媪惧失去以大釡煮之至夜有光烛天隣里惊之以为火也竞往赴之光自釡出乃珠也明日纳于官府今在韶州军资库予尝见之其大如弹丸状如水精非蚌珠也其中有北斗七星隐然而见煮之半枯矣故郡不敢贡于朝
　　金州道左有石洞入洞十里有石门门间有仙人像半掩扉外又有白石龙一条观者必秉炬而入有落烬即旋去之每旱必往祈请及出洞门必有书字记雨之多少商人或过洞外必森然心动莫不加敬
　　防峡将至灔滪堆峡左岩上有题圣泉二字泉上有大石谓之洞石而初无泉也过者击石大呼则水自石下出予尝往焚香俾舟人击而呼之曰山神土地人渴矣久之不报一卒无室家复大呼曰龙王万姓渴矣随声水注时正月雪下其水如汤或曰夏则如氷凡呼者必以万岁别以龙王而呼之水于是出矣
　　扬州后土庙有琼花一株宋丞相郊构亭花侧榜曰无防谓天下无别株也仁宗庆厯中尝分植禁中明春辄枯遂复载还庙中鬰茂如故
　　张文懿为射洪令时出城遇村寺老僧于道邂逅过之亦必出迎文懿恠而诘之僧曰长官来则山神夜梦告某曰相公至矣一日复往而僧不出文懿曰不出何也僧谢曰神不我告也文懿以为诞使僧问其所以夜梦告曰长官误断杀牛事天符已下不复相矣文懿惊骇省之果尝有杀牛事也遂复改正明日再过寺僧复出曰昨夕山神云长官复为相明日当来但减筭尔后文懿再入中书
