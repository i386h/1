<!-- { "loadSidebar": true } -->
　　伪吴先主吴王行宻庐州合淝人力举三百斤防时居常独处必见黑衣人侍其侧后既有众遂令部兵悉以黑缯幕其首号曰黑云都渥宻长子既袭父位徐温张灏谋杀之立杨渭为主渭卒弟丹阳王溥袭位伪谥渭为先皇帝温出镇润州以其子知训知广陵政事为朱瑾所杀即日其事闻于景州知诰诰谋于宋齐丘丘曰请明公即今渡江定其事仍驰闻令公【即温也时在润州】则政事之任归公矣不然令公当以诸子入代明公无望矣知诰立从之温闻之诰已入遂因而许之知诰既代知训以厚重清俭镇其时俗温尝入觐泊知诰第侍奉弥谨温谓弟子曰事在二哥矣知诰之兄知询以徐温既卒乃代为金陵节制为政暴急仍与知诰争权知诰遂绐以杨氏将申辅相之命使知询入朝至处环卫之列徐氏将移杨氏之祚乃以升州为大吴西郡州为东都声言将迁杨氏于江南改白沙为迎銮镇俄而逼禅称杨氏欲入道乃营室于茆山迁溥居之册白受禅老臣知诰谨上尊号曰髙尚思崇古让皇帝溥既渡江赋诗畧曰烟凝楚岫愁千防雨滴吴江泪万行兄弟四人三百口不堪端坐细思量及将遇弑方诵佛书于楼上使者前趋溥以香炉掷之俄而见害知诰自以取国艰难乃志勤俭金陵虽升都邑但以旧衙署为之唯加鸱尾栏槛而已其余女妓音乐园苑器玩之属一无増加知诰殂景乃即位壬子癸丑间有狂人遍骂市人曰待显徳三年总杀之又曰不得韩白二人杀之无噍类人皆莫测俄而周太祖南郊改元显徳世宗袭位因仍其号至三年丙辰王师遂入淮南时韩侍卫令坤白太师重过并为戎帅王师既入将屠其城而二公戢兵淮人得过江而南者尤众悉如狂者人言周师未南征而淮南市井小儿普喝曰擅来也及州建春门有鼍【鼍本陀音而俗谓之擅】出于水次众以为应矣未几王师入先锋骑兵皆唱蕃歌其首句曰擅来也方明其兆煜景之次子本名从嘉嗣伪位乃更今名有辞藻尚奢侈尝于宫中以销金罗幕其壁以白银钉瑇瑁而押之又以緑钿刷隔眼糊以红罗种梅花于其外又以花间设画小木亭子才容二座煜与爱姬周氏对酌于其中如是数处煜善音律造为山家及振金铃曲破言者取要而言云山家破金铃曲又建康市中染肆之傍多题曰天水碧寻而皇家荡平之悉前兆也
　　伪蜀先主建许州舞阳人世为饼师初以唐朝之命析黎雅卭蜀四州为永平军节度旋领两川封蜀王及梁太祖受禅乃僣大号长子元膺谋作乱伏诛乃立其少子郑王衍以为主建在伪位十有二年急于督责虽仓库充溢而聚敛不已末年苦于痢疾疼楚尤剧但坐锦囊而疾中顾左右曰我见百姓无数列于牀前诟我曰重赋厚敛以至我伤害而死今已得诉于帝矣建曰我实不知外间如此今如之何未几而殂衍即伪位荒滛酒色出入无度尝以缯防数万段结为防楼山上立宫殿亭阁一如居常栋宇制衍宴乐其中或逾旬不下又别立二防亭于山前列诸金银锜釜之属取御厨食料烹燀于其间衍凭防楼以视之谓之当面厨防山之前复穿一渠以通其宫中衍乘醉夜下防山即泛小龙舟于渠中使宫人乘短画船倒执炬蜡千余条逆照水面以迎其船歌乐之声沸于渠上及抵宫中复酣宴至暁防楼山遇风雨霜雪所损乃重易之无所爱惜好戴大裁防盖欲沌已而人以为泥首包羞之兆耳初建立衍为嗣铸铜钟于佛寺其声洪逺建乃谓其下曰吾立此钟为立太子故也令其洪逺是必东宫将来之庆未及八日其钟陨地龙首摧落建知不怿衍果八年而亡衍之末年率其母后等同幸青城至成都山上清宫随驾宫人皆衣画云霞道服衍自制甘州曲辞亲与宫人唱之曰画罗裙能解束称腰身栁眉桃脸不胜春薄媚足精神可惜沦落在风尘宫人皆应声而和之衍之本意以神仙而在凡尘耳后衍降中原宫妓多沦落人间始騐其语后朝廷追封为顺正公后唐既平蜀定乃以太原节度使孟知祥走马入蜀以镇抚之及明宗时安重诲用事知祥乃絶朝贡寻以长兴五年遂僣大号初王氏在蜀建剙宫殿皆纪太匠孟徳名氏于梁俄而终为孟氏所处知祥僣号才七月而终昶嗣伪位昶尚年少乃与其母后同宫数年余遂迁新宫而居其宫宇稍广乃选民间女子有殊色者充之及有司引至后苑昶亲选佳者亦赐诸王余则纵去而民间惧其捜选皆立求媒伐而嫁之谓之惊婚昶之母后即后唐积庆公主之从娣也颇务慈俭而昶亦能禀之及归皇朝终讫天命逺视李氏近观王衍祸福之道盖相万焉蜀之末年百官竞执马鞭自马至地妇人竞戴髙冠子皆谓之朝天又制新曲名之曰万里朝天意谓万里皆朝于已及归降之后﨑岖川陆至于京师乃万里朝天之騐矣伪汉先主名严后名防【防之字曰俨本无此字防欲自大乃以龙天合成其字殊不典也】其先上蔡人徙闽之仙逰复迁畨禺因家焉父谦为贺水镇将既卒以其子隠嗣隠即严之兄也先时唐末天下藩镇不受代而薛王知柔以石门扈跸功授唐广帅丞相齐公徐彦若复代知柔隠皆迎纳朝论嘉之寻自为广帅隠卒严代其任梁朝命拜南平王以中原多事乃僣号改元干亨封其子十有八人为王九年八月白虹入其伪三清殿中颇忧畏防有词臣王宏欲说严以白虹为白龙见上赋以贺之严大恱乃改元白龙更名龚又改为袭严性严酷果于杀戮每视事则垂帘于便殿使有司引罪人于殿下设以非法之具而屠脍之故有汤镬铁床之狱又有投汤镬之后更加日曝沃以盐醋肌体腐烂尚能行立久之乃死其余则锤锯互作血肉交飞腥秽之气寃痛之声充沸庭庑而严之唇吻必垂涎及颐额若噏膏肉之气者乆之方复常态有司俟其复常乃引罪人而退盖妖蜃毒蛇之类非可待以人伦也严暴政之外惟以治宫殿为务故作昭阳诸殿秀华诸宫皆极瓌丽昭阳殿以金为仰阳银为地面檐楹榱桷皆饰之以银殿下设水渠浸以真珠又琢水精琥珀为日月列于东西玉柱之上严亲书其牓其余宫室殿宇悉同之严殂子玢嗣位是为殇帝昏暴益甚亦为长夜之饮其弟晟使壮士夜以角觝进而弑之于长春宫玢卒晟乃袭伪位改元应干晚年积忌功臣宗室诛戮相继每诛亲族其子皆鸩死女有色遂置嫔御之列晟之所为虽蛮夷不足与论理而人伦之内实所不忍闻焉鋹晟之长子也袭伪位改元大寳委政内官龚澄枢及方人卢琼仙又引巫樊胡子妖言以陈祸福由是内外淫乱鋹踵父之奢立万政殿饰一柱用银三千两又以银为殿衣间以云母无名之费日有千万末年野蕈生于宫殿御井石自行百余步狐鸣鬼哭妖怪日作至于亡国鋹既为天兵所败其下乃燔府库寳货之外其真珠至美者凡四十有六瓮焉及至京师鋹乃自结真珠龙凤鞍帊以献太祖谓羣臣曰闻鋹所贡悉皆手制其所善止如此不亡何待耶鋹在南越伪封卫王及归朝封恩赦侯旋改彭城郡公又进封卫国公及薨追封南越王
　　闽忠懿王讳审知光州固始人长兄潮次兄圭及审知军中号为三龙皆以唐末起兵为黄巢部伍巢败乃领其众入泉州旋自泉州复入福州初碎石僧为防辞曰岩髙潮水没潮退矢口出盖言潮破福州陈岩而审知终嗣其地也延翰审知子也袭父伪位逾年而终母博陵氏之女性悍妒而残忍尝以练缚姬侍而鞭之练染血赤乃止又置木掌掴人一旦盛暑天无纎云而霆电击博陵毙于中庭或曰忠懿暴终博陵之鸩故也延钧审知次子延翰殂遂袭其位僣称大号号国曰大闽改元龙启即位日既被衮冕遂恍惚不能自知乆之方苏乃心许饭僧三百万缮经三百藏寻而稍安后于诸寺赛所许愿文疏中明述其事闻者哂之曰大闽其应天顺人有如此者延钧即位改名鏻鏻将死有赤虹入其室饮以金盆水吸之俄尽又芝生殿门俄而遇弑延禀审知之养子眇一目人亦谓之独眼龙延钧之兄也翰既死禀自泉州率兵而至因立延钧为主自还泉州将行谓钧曰善守之无烦老兄再至钧憾其言后因诈疾以趋召禀禀复来遂以兵迎于南台江毙之舟中取其首至而责之曰果烦老兄再至矣因枭之无诸市禀之子继升继伦皆奔浙中昶本名继鹏伪封福王即钧之长子也钧为皇城使李仿所弑而立昶昶遂改元通文性狂狷忠懿之勲旧悉屏去之威武军亦弃不用威武军忠懿王之亲兵也威武怒一日潜取延羲于私第而立之延羲审知之第二十八子也延羲即位改元永隆移书于邻国曰六军踊跃于门前羣臣欢呼于日下延羲在位为长夜之饮自宗室洎宰臣而下多以拒命见诛末年为伪客省使朱文进所杀王氏遂灭忠懿尝问山僧国祚脩短僧曰大王骑马来骑马去忠懿以丙午得闽至开运丙午嵗而国亡其言騐矣
　　延政延羲弟羲即位乃请以建州为威武军延羲不许因授延政为建州镇安军节度使延政乃自更为镇武后复僣号称大殷皇帝改元天徳延羲遇害闽人有迎延政者防为兵所攻不能下使其子继雄至文进拒而杀之延政终归于江南封自在王寻改光山王终鄱阳焉
　　延彬圭之子忠懿之犹子也圭死袭其父封于泉州性多艺而奢纵日服一巾栉日易一汗衫能为诗亦好说佛理词人禅客谒见多为所沮宅中声妓皆北人将求妓必图已形而书其歌诗于图侧题曰才如此貌如此以是冀其见慕圭初领兵至泉州舍于佛寺始生延彬于寺之堂既生而有白雀一栖于堂中迄延彬之终方失其所在凡三十年仍嵗丰年每发蛮舶无失坠者人因谓之招寳侍郎朝廷赠延彬云州节度使及卒复云台山迄今闽人谓之云台侍中其诗有尤者曰两衙前后讼堂清软锦披袍拥鼻行雨后緑苔侵履迹春深红杏锁莺声因擕久醖松醪酒自煮新抽竹笋羮也解为诗也为政侬家何似谢宣城人多诵之
　　伪朱文进者王氏时为客省使既弑其君延羲乃称藩于朝廷行天福年号朝廷授文进福州节度使同中书门下平章事封闽国王泉州指挥使娄从效杀文进所署制史文进发兵攻之为泉州所败连重遇乃杀文进首建州以从子继昌来守福州为淮兵所阻指挥使李儒赟乃推僧卓俨明为主卓俨明本神光寺僧住上方达将自立惧人情不附乃假立之未几杀之遂自立儒赟本名达既自立乃表朝廷授检校太尉同平章事充福建节度知闽国事复求爵于朝廷不允遂归江南编入属籍赐名义预其伪皇子之列既而召之使入觐复不听命遂为江南所攻告急于浙发兵救之围解乃觐于浙未几还本任复谋叛为浙兵所戮其弟儒赟亦诛焉
　　娄从效泉州桃林人父讳璋初与董思安张汉思陈洪进等俱为本州偏将及朱文进簒灭王氏以其将黄绍颇守泉州从效等因杀绍颇而立王继勲以应建州文进举兵攻之不克及江南克建州从效首请江南之命累授从效至检校太尉兼中书令泉州清源军节度使鄂国公十数年间颇亦强盛建隆壬戌嵗发疽死众立张汉思为帅以洪进副之初从效有泉南之地洪进为其大将与张汉思同列从效死汉思有其地且请节制于江南以洪进为节度副使而颇忌洪进一日设筵将害洪进俄而地震汉思惶惑洪进遂起出他日洪进率子弟径入衙署取其符印而废之洪进因请命于朝廷授平海节度使太宗即位乃脩朝觐改授徐州节镇兼使相封岐国公终赠中书令諡忠顺








　　郡阁雅言【潘若同】
　　杜牧
　　杜牧舍人罢任浙西郡道中有诗曰镜中丝鬂悲来惯衣上尘痕拂渐难惆怅江湖钓鱼手却遮西日向长安与杜甫齐名时号大小杜
　　李逺
