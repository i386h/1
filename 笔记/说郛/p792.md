<!-- { "loadSidebar": true } -->
<子部,杂家类,杂纂之属,说郛>
　　钦定四库全书
　　説郛卷一百二十上　　　元　陶宗仪　撰清异録一【陶谷】
　　天文
　　龙润
　　李煜在国时自作祈雨文曰尚乖龙润之祥
　　跋扈将军
　　隋炀帝泛舟忽隂风颇叹曰此风可谓跋扈将军
　　竒水
　　雨无云而降非龙而作号爲竒水
　　天公絮
　　云者山川之气今秦陇村民称爲天公絮
　　赤真人
　　周季年东汉国大雪盛唱曰生怕赤真人都来一夜春后大宋受命
　　吼天氏
　　吕圜贫秋深大风隣人朱录事富而轻圜后叠小纸掷圜前云吕圜洛师人也身寒而德备一日吼天氏作孽独示威于圜
　　圣琉璃
　　王衍伶官家乐侍燕小池水澄天见家乐应制云一段圣琉璃
　　艶阳根
　　僞闽中书吏韦添天字谜云露头更一日真是艶阳根
　　碧翁翁
　　晋出帝不善诗时爲俳谐语咏天诗曰髙平上监碧翁翁
　　冷飞白
　　老伶官黄世明常言逮事庄宗大雪内宴镜新磨进词号冷飞白
　　天公玉戏
　　比丘清传与一客同入湖南客曰凡雪仙人亦重之号天公玉戏
　　花鞴扇
　　俗以开花风爲花鞴扇润花雨爲花沐浴至花老风雨断送葢花刑耳
　　惊世先生
　　惊世先生雷之声也千里镜电之形也
　　迷空歩障
　　世宗时水部郎韩彦卿使髙丽卿有一书曰博学记偷抄之得三百余事今抄天部七事迷空步障【雾】威屑【霜】教水【露】冰子【雹】气母【虹】屑金【星】秋明大老【天河】
　　地理
　　黄金母
　　汾晋村野间语曰欲作千箱主问取黄金母意谓多稼厚畜由耕耘所致
　　空青府
　　契丹东丹王突买巧石数峰目爲空青府
　　隐士泥
　　秣陵孟娘山土正白色曰白墡土周防始调涂其四堵因呼隐士泥
　　宠仙
　　桑维翰夀辰韦潜德献太湖石一块上有字金饰曰宠仙
　　琉璃变
　　刘东叔赋腊月雨云且雨且冻山径滑是谁作此琉璃变
　　青铜海
　　汴老圃纪生一鉏芘三十口病笃呼子孙戒曰此土十畆地便是青铜海也
　　七弦水
　　武夷山有石如立壁巅隐一泉分七山僧颠坚名爲七弦水
　　十辛
　　积麦以十辛良下子不得过三辛收泼不得过三辛上塲入仓亦用辛日
　　君道
　　萧闲大夫
　　刘鋹僭立奢丽自恣在宫中自称萧闲大夫
　　候窻监
　　南汉刘晟殿侧置宫人望明窓以候晓宫人谓之候监
　　摘瓜手
　　人君号能选才者莫如唐太宗然瀛洲十八人许敬宗乃得与如摘瓜手耳取之既多其中不容无滥
　　扫国眞人
　　隋裴寂待选京都一日郊饮遇老人画地上沙土曰扫国眞人【太宗】又曰玉环天子【宗】又曰丹丘上圣【宪宗】告寂云三百年中最雄者此三人耳
　　彩局皃
　　开元中后宫繁众侍御寝者难于取舍爲彩局儿以定之集宫嫔用骰子掷最胜一人乃得专夜官珰私号骰子爲剉角媒人
　　大昏元年
　　王曦绍僭号梁闽越淫刑不道黄峻曰合非永隆恐是大昏元年
　　紫明供奉
　　武帝宣内供奉赐坐食甘露毬蜜捣山药油浴既退侵夜宫嫔离次上独映琉璃灯笼观书久之归寝殿王才人问官家今日以何消遣上曰绿罗供奉已去皂罗供奉【宫人特髻】不来与紫明供奉灯相守熟读尚书无逸篇数遍朕非不能取热閙快活正要与管尊罍暂时隔破
　　容易郎君
　　晋少主志于富贵才进姓名即问几钱拜官赐职出于谈笑幸臣私号容易郎君
　　媚猪
　　刘鋹昏纵角出得波斯女年破瓜黑腯而慧艶善淫曲尽其妙鋹嬖之赐号媚猪
　　官志
　　风力相国
　　越公杨素专恣既久包藏可畏四方寒心不敢直指故以风力相国槩之
　　润家钱
　　南溪地狭力弱事例卑猥州县时防僚属不设席而分馈阿堵号润家钱
　　分身将
　　梁将葛从周忠义骁勇每临阵东西南北忽焉如神晋人称爲分身将
　　肉雷
　　来绍乃唐酷吏俊臣之裔天禀鸷忍以决罚爲乐尝宰郃阳生灵困于孽手创造铁绳千条或有令不承则急缚之仍以其半槌手往往委顿每肆枯木之威则百囚俱断轰响震动一邑时呼肉雷
　　百和参军
　　袁象先判衢州时幕客谢平子癖于焚香至忘形废事同僚苏收戏刺一札伺其亡也而投之云鼎炷郎守馥州百和叅军谢子平
　　赤心榜
　　张聿宰华亭治政凛然凡有府使赋外之需直榜邑门民感其诚指爲赤心榜
　　小宰羊
　　时戢爲青阳丞洁已勤民肉味不给日市豆腐数个邑人呼豆腐爲小宰羊
　　牛皮绷铁鼓
　　苏州录事叅军薛朋廉勤明察胥吏呼爲牛皮绷铁鼔言难谩也
　　软绣天街
　　本朝以亲王尹开封谓之判南衙羽仪散从粲如图画京师人叹曰好一条软绣天街近日士大夫骑吏华繁者亦号半里娇
　　脯掾
　　何敬洙帅武昌时司仓彭湘杰习知膳味就中脯腊尤殊敬洙檄掌公厨郡中号爲脯掾
　　裹头冰
　　宋城主簿祝天贶励已如冰玉百姓呼爲裹头冰天贶去后和甄来尉颇得天贶余味加以儒而文民间语曰去了裹头冰却得一段着脚琉璃
　　名字副车
　　邓州别驾令狐上选政贪性疎百姓呼名字副车人事
　　閙侯
　　侯元亮马氏时湖湘宰退居长沙门常有客宴防无虚日人目爲閙侯
　　九龙烛
　　杜黄裳当宪宗初载深谋宻议眷礼敦优生日例外别赐九龙烛十挺
　　呷大夫
　　家述常聿修仕伪蜀爲太子左赞善大夫西人皆滑稽聿修伺述酒瓮将竭叩门求饮未通大道已见罍耻濡笔书壁曰酒客干喉去唯存呷大夫
　　九福
　　天下有九福京师钱福眼福病福屏帷福吴越口福洛阳花福蜀川药福秦陇鞍马福燕赵衣裳福
　　蠭窠巷陌
　　四方指南海爲烟月作坊以言风俗尚淫今京师鬻色戸将及万计至于男子举体自货进退恬然遂成蠭窠巷陌又不止烟月作坊也
　　手民
　　木匠总号运金之艺又曰手民手货
　　女及第
　　齐鲁燕赵之种蚕收茧讫主蚕者簪通花银碗谢祠庙村野指爲女及第
　　不动尊
　　宣武刘钱民也铸铁爲筭子薄游妓求钗奁刘子辞之姥曰郎君家库里许多青铜教做不动尊可惜烂了风流抛散能使几何刘子云我爷唤筭子作长生铁况钱乎
　　瓯宰
　　广席多宾必差一人惯习精俊者充瓯宰使举軄律众
　　金搭膝
　　温韬少无赖拳人几死市魁将送官谢过魁前拜逾数百魁释之韬每念之以爲耻既贵达拍金薄搭膝带之曰聊酬此膝
　　女行
　　胭脂虎
　　朱氏女沉惨狡妬嫁爲陆愼言妻愼言宰尉氏政不在巳吏民语曰胭脂虎
　　冠子虫
　　俗骂妇人爲冠子虫谓性若虫蛇有伤无补
　　补阙灯檠
　　冀州儒李大壮畏服小君万一不遵号令则叱令正坐爲绾匾髻中安灯盌然灯火大壮屏气定体如枯木土偶人诨目之曰补阙灯檠
　　黑心符
　　莱州长史于义方着黑心符一卷録以传后黑心者继妇之德名也
　　君子
　　髯佛
　　滑州贾宁性仁恕赈饥救患耆稚爱慕之以宁多髯遂皆以髯佛呼之
　　老雅陈
　　巴陵陈氏累世孝谨乡里以老雅陈目之谓乌鸦能反哺也
　　百悔经
　　闽士刘乙尝乘醉与人争妓女既醒惭悔集书籍凡因饮酒致失贾祸者编以自警题曰百悔经自后不饮至于终身
　　乐天羮
　　周维简隐洪州西山尝云得米三四石乐天羮七百二十碗足了一年之费
　　私麽
　　虫使
　　庄宗时伶官朱国宾天姿乖狠众皆畏恨以其闽人号爲虫使
　　腹兵
　　荆楚贾者与闽商争宿邸荆贾曰尔一等人横面蛙言通身劒防天生玉网腹内包虫闽商应之曰汝軰腹兵亦自不浅葢谓荆字从刀也
　　瓮精
　　螺川人何画薄有文艺而屈意于五侯鲭尤善酒人以瓮精诮之
　　释族
　　的乳三神仙
　　太祖陈桥时太后方饭僧于寺惧不测寺主僧誓以身蔽上受禅赐的乳三神仙
　　引饭大师
　　禅家未粥饭先鸣槌维那掌之藂林目浄槌爲引饭大师维那爲栾槌都督
　　鉢盂精
　　行脚僧惊举子驴举子不忿僧曰麻衣鬼着汝何时防林举子扬鞭曰鉢盂精且理防取养命圆
　　双撚布
　　长安素上人四时止双撚布爲三衣执一鬼脚杖而已
　　寄生囊
　　梓潼双灯寺僧书一颂曰撞来好个寄生囊云云趺坐而化
　　泥融觉
　　比丘无染游庐山春雨路滑忽仆石上由是洞见本原士大夫称爲泥融觉
　　紫织方
　　获嘉秃士贯微僭奢如贵要子弟旋织小叠胜罗染椹服号紫织方
　　三只韈
　　去习者云行至峨眉山而隐蓄三只韈常用二补一嵗久裂帛交杂望之茸茸焉自呼爲狮子袜
　　仙宗
　　饕餮仙
　　近世事仙道者不务寡欲多捜黄白术贪婪无厌宜谓之饕餮仙
　　草
　　昌九
　　宜春太守虞杲郡斋植昌蒲五槛次子梦髯翁自号昌九言愿赐保养
　　科名草
　　杜荀鹤舍前椿树生芝草明年及第以漆彩饰之安几砚间号科名草
　　蕉迷
　　南汉贵珰赵纯节性惟喜芭蕉凡轩馆宇咸种之时称纯节爲蕉迷
　　绿天
　　怀素居零陵庵东郊治芭蕉亘带几数万取叶代纸而书号其所曰绿天庵曰种纸厥后道州刺史追作緑天铭
　　馨列侯
　　唐保大二年国主幸饮香亭赏新兰诏苑令取沪溪美土爲馨列侯拥培之具
　　萧寒郡假节侯
　　芦之爲物大类此君但霜雪侵陵改素爲愧耳故好事君子号芦爲萧寒郡假节侯
　　木
　　绿卿
　　王彪临池赋云碧氏方澄宅鱼而荡绿卿髙拂宿烟雾以参差
　　平头笋
　　海南岛中一类笋极腴厚而甚短岛人号平头笋
　　文章树
　　张曲江里第之侧有古柘尝因狂风发其一根解爲器具花纹甚竒人又以公之手笔冠世目之曰文章树
　　蚱蜢竹
　　江湖间有一种野竹其叶纠结如虫状山民曰此蚱蜢竹也
　　鞾鞵树
　　金乡路上一老榆往来者就树下易草屦例以其旧悬而去行人指爲鞾鞵树
　　边幼节
　　余爲笋効傅休奕作墓志曰边幼节字脆中晋林琅玕之裔也以汤死建隆二年三月二十五日立石
　　花
　　小南强
　　南汉地狭力贫不自揣度有欺四方傲中国之志每见北人盛夸岭海之强世宗遣使入岭馆接者遗茉莉文其名曰小南强及本朝鋹主面缚僞臣到阙见洛阳牡丹大骇叹有缙绅谓曰此名大北胜
　　睡香
　　庐山瑞香花始缘一比丘昼寝盘石上梦中闻花香烈酷不可名既觉寻香求之因名睡香四方竒之谓乃花中祥瑞遂以瑞易睡
　　独立仙
　　孟昶时每臈日内官各献罗体圏金花树子梁守珍献忘忧花缕金于花上曰独立仙
　　锦洞天
　　李后主每春盛时梁栋壁柱栱阶砌并作隔筒宻挿杂花榜曰锦洞天
　　黄玉玦
　　钱俶以弟信鎭湖州后圃芙蓉枝上穿一黄玉玦枝梢交杂不知从何而穿也信截干取玦以献人谓真仙来游留此以惊世耳
　　楼罗厯
　　刘鋹在国春深令宫人鬪花凌晨开后苑各任采择少顷勑还宫锁花门膳讫普集角胜负于殿中宦士抱关宫人出入皆捜怀袖置楼罗厯以验姓名法制甚严时号花禁负者献耍金耍银买燕
　　紫风流
