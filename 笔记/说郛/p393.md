<!-- { "loadSidebar": true } -->
　　骑龙鸣者浑亭人也
　　王柱者不知何所人也
　　园客者济隂人也或云陈留济阳氏
　　鹿皮公者淄州人也
　　山图者陇西人也
　　谿父者南郡佣人也
　　谷春者栎阳人也成帝时为郎
　　昌容者常山道人也
　　隂生者长安中渭桥下乞儿也
　　子英者舒乡人也
　　毛女者字玉姜在华隂山中自言始皇宫人也
　　服闾者不知何所人也往来海边
　　文賔者太丘乡人也
　　商丘子胥者髙邑人也
　　子尚者楚语而细音不知何所人
　　陶安公者六安铸冶师也
　　赤斧者巴戎人也
　　呼子先者汉中闗下卜师也
　　负局先生者不知何所人也语似燕代间人
　　朱璜者广陵人也
　　女丸者陈市上沽酒妇人也
　　黄阮丘者睢山道士也
　　陵阳子明者铚乡人也
　　木羽者钜鹿南和平乡人也
　　俗者自言河间人也


　　神仙传【葛洪】
　　予着内篇论神仙之事凡二十卷弟子滕升问曰先生云仙化可得不死可学古之得仙者岂有其人乎予答曰秦大夫阮仓所记有数百人刘向所撰又七十余人然神仙幽隠与世异流世之所闻者犹千不得一者也故子入火而陵烟马皇见迎于防龙方囘变化于云母赤将茹葩以随风涓子饵术以着经啸父别火于无穷务光游渊以哺薤仇生却老以食松卭疏煑石以錬形琴髙乘鲤于砀中桂父改色以脑女丸七十以増容陵阳吞五脂以登髙商丘咀菖蒲以无终雨师链五色以属天子先辔两虬于涂周晋跨素寉于缑氏轩辕控飞龙于鼎湖葛由策木羊于绥山陆通匝遐纪于槖卢萧史乗凤而轻举东方飘帻于京师犊子鬻桃以沦神王柱飞行以饵砂阮丘长存于睢岭英氏乘鱼以登遐修羊陷石于西岳马丹回风以上徂鹿翁陟险而流泉园客蝉蜕于五华予今复抄集古之仙者见于仙经服食五方百家之书先师所说耆儒所论以为十卷以传知真识逺之士其系俗之徒思不经微者亦不强以示之则知刘向所述殊甚简畧美事不举此传虽深妙竒异不可尽载犹存大体窃谓有愈于刘向多所遗弃也晋抱朴子葛洪稚川题
　　广成子者古之仙人也居空同黄帝造焉
　　若士者古之神仙也莫知其姓燕人卢敖见之
　　彭祖者姓籛名铿帝颛顼之孙至殷末年七百六十嵗
　　蒙谷山沈文太者九疑人也
　　白石先生者中黄丈人弟子也至彭祖已年二千有余嵗皇初平者丹溪人也金华牧羊者
　　卫叔卿者中山人也
　　沈羲者吴郡人也
　　李八百者蜀人也莫知其名
　　王逺字方平东海人也
　　墨子者名翟宋人也仕为大夫
　　孙博者河东人也
　　班孟者不详何人也或云女子也
　　王子者姓章名震南郡人也周幽王征之不起
　　天门子者姓王名纲
　　北极子者姓隂名恒
　　太阳子者姓离名明本王子同年之亲友也
　　太隂女者姓芦名仝太阳子敎以补道之要
　　太女者姓颛名和治王子之术
　　黄极子者姓柳名融
　　马鸣生者齐国临淄人也本姓和字君贤
　　隂长生者新野人也
　　天师张道陵字辅汉沛国丰县人也
　　茅君者名盈字叔中咸阳人也秦始皇时学道几年道成治句容山君之次弟名固字季伟季弟名衷字思和亦得成真
　　栾巴蜀郡成都人也
　　汉淮南王刘安髙皇帝亲孙也
　　李少君者齐人也汉武帝时人
　　王真者上党人也尝见魏武帝时年已四百嵗
　　陈长者在屿上已六百余嵗
　　刘纲者下郡人也初居四明山后为上虞令
　　樊夫人刘纲妻也
　　东陵圣母广陵海州人也适杜氏师事刘纲
　　孔元方者许昌人也
　　涉正者字元真巴东人也
　　焦先生者字孝然河东人也
　　孙登者不知何许人也
　　灵寿光者扶风人也
　　严清者防稽人也
　　赵翟者字子荣上党人也
　　宫嵩者琅琊人也
　　容成公者字子黄辽东人也行素之道年二百嵗善房中之术
　　许由巢父服箕山石流黄丹今在中岳山中
　　石阳服三黄得仙
　　清平吉者沛国人也汉髙帝时卒
　　王都仲者汉人也汉元帝尝见之
　　汉旗门郎程伟妻者得道者也
　　葛洪族祖字孝先吴大帝欲加以荣位不可左慈者字元放庐江人也
　　王遥者字伯辽鄱阳人也
　　太山老父者莫知姓名汉文帝尝诣之
　　刘根字君安长安人也汉孝成帝时为郎中
　　壶公者不知其姓名费长房得其道
　　尹轨字公度太原人也
　　董奉者字君异侯官县人也吴先主时得道
　　李根字子源许昌人也
　　李意期蜀都人也汉文帝时人
　　王兴者阳城人也汉武帝时人
　　黄敬字伯严武陵人也
　　甘始者太原人也
　　蓟子训者齐人也
　　分象者字元则防稽人也
　　伯山甫者雍州人也
　　黄山君者修彭祖之术年数百嵗犹有少容
　　魏伯阳者吴人也
　　陈安世者京兆人也
　　李阿者蜀人也
　　九灵子者姓皇名化
　　絶洞子者姓李名修
　　刘政者沛人也
　　王烈者字长休邯郸人也
　　凤纲者渔阳人也
　　东郭延者山阳人也
　　乐子长者齐人也
　　和贵者字仲理辽东人也
　　黄芦子者姓葛名起
　　曽女生者长乐人也
　　封君达者陇西人也
　　刘京者本孝文帝侍郎也
　　董仲君者临淮人也








　　续神仙传【沈汾】
　　古人神仙举世知之飞腾隠化俗稀可覩先贤有言人间得仙之人犹千不得其一况史不书神仙之事故多不传于世详其史意以君臣父子理乱忠孝之道激励终古也若尚虚无自然之道则人无所拘制矣史记言三神山在海中仙人居金银宫阙不死之药生其上人有至者则风引船而去终莫能到斯亦激励之意也大哉神仙之事灵异罕测初之修也守一链气拘谨法度孜孜辛勤恐失于半涂往海储山积功之髙者便为仙官卑者犹为仙民十洲间动有仙家四十万耕植芝田课计顷畆如稻焉是仙官分理仙民及人间仙凡也其隠化者如蝉留皮换骨保气固形于岩洞然后飞升成于真仙信非虚矣汾生而慕道尤喜积书及长游厯凡接髙士所说兼复积年之间闻见皆铭于心又以国史不书事散于野矧当中和兵火之后坟籍犹缺讵有秉笔札而述作处世斯久又渐希惜哉它时寂无遗声今故编集其事分为三卷兾持兹好事君子道之以资谈柄用显真仙者哉
　　飞升一十六人　　内女真三人
　　真子姓张名志和防稽山隂人也
　　蓝采和不知何许人也
　　王老坊州宜君县人也
　　道华自言蛾眉山来泊于河中永乐观
　　马湘字子然杭州盐官县人也
　　邬通微莫知何所人也
　　金可纪新罗人也
　　贺自真莫究其来也
　　鄷去奢衢州龙丘人也
　　张氏道名静县令升之女鄠县尉李言之妻也戚氏道名逍遥冀州南宫人也适同邑蓟浔
　　宋元白不知何许人
　　卖药翁莫知其姓名
　　谢自然蜀华阳女真也
　　茅淑女真人也
　　朱儒子永嘉安固人也
　　许碏自称髙阳人也
　　隠化二十人
　　孙思邈京兆华原人也
　　张果隠于常州条山往来汾晋间
　　刘商彭城人也家长安
　　许宣平新安歙人也
　　刘□小字宜歌瞻兄也
　　罗方象不知何许人
　　李珏广陵江阳人也
　　李升字云举自言江夏人也
　　叶千韶字鲁聪洪州建昌人也
　　徐钧者不知何许人
　　王可交苏州华亭人也
　　钱朗字内光洪州南昌人也
　　司马承祯字子微隠天台山
　　曹德林自言从东海青屿山来游于曲江东海蓬莱乡人也
　　聂师道字宋征新安歙人也
　　羊愔者太山人也
　　殷七名文祥又名道筌不知何所人也
　　谭峭字景升国子司业珠之子
　　杜升字可云自言京兆杜陵人也







　　集仙传【曽慥】
　　道家者流学黄老神仙之术链形成气链气成神及道成形神俱妙遥兴轻举浮游蓬莱变化超忽将与山石无极其次坐脱立亡有所谓尸解按真诰云人死必视其形足不青皮不皴目光不毁无异生人毛发尽脱但失形骨者皆尸解也又云尸解之仙但不得御华葢乘飞云登太极游九宫其中有火解者要之一性常存周游自在有道士宿植根本积功累行乃能飞升是以三千行满独步云归兹语信而有证或修心链性自日益至于日损自有为至于无为功成丹就住世成仙固自有次第又云亲遇至人饵丹药得要诀不假修为一起直入蓬莱之地则系于縁分如何耳刘向有列仙传葛洪有神仙传沈汾有续仙传予晩学养生潜心至道因采前辈所録神仙事迹并所闻见编集成书皆有证据不敢増损名曰集神仙传异代事得于碑碣者姑以其世冠于卷首其年不可考者次之其着见于本朝者又次之至于亡其姓名者皆附之卷末中有长生久视之道普劝功周同证道果浮生光景如流生老病死苦随之事在勉强而已览者详焉绍兴辛未至游子曾慥述岑道愿江陵人也隋末已百余嵗
　　翟法言字干祐防州云安人也唐天寳十四载年四十一矣
　　王昌遇梓州人也大中十三年成道
　　杨云外字慕仙徐州人也唐大中末抵万洲
　　尔朱洞字通微不知何许人也唐懿宗朝学道
　　钟离字云房不知何许人也唐末入终南山
　　吕嵓字洞宾又字希圣九江人也曾授真签于正阳子应靖不知何许人唐僖宗时为封令
　　屈突无为字无不为世不知其牒但云五代时得道人张鼇不知何许人也唐末得道
　　贺元不知何许人仕五代时至晋为水部
　　马自然不知何许人也
　　张四郎眉州人也
　　黄损不知何许人也五代时仕南汉为尚书仆射陈字图南谯郡人也唐长兴中举进士不第
　　郭忠恕字恕先不知何许人也汉湘隂公辟以事王昭素酸枣人也开寳二年召至讲易
　　赵灵运不知何许人也雍熙中为睦州令
　　穆若拙莫详其牒端拱中为洛州肥乡令
　　张无梦字灵隠凤翔盩厔人也真宗召见
　　杨谷字虚白太室山人也真宗召之
　　蓝方字道元亳州人也仁宗召至
　　刘昉字中明酸枣人也
　　晁回字明达澶州人仁宗时以太子少保归老
　　刘凡字伯寿开封尹华之子
　　雷应本冯翊人家全州
　　鲜于先生蜀州人也尝为司戸参军
　　刘谊字宜翁湖州人也少登进士科官至二千石王安国字平甫临川人也神宗时入崇文馆
　　髙存不知何许人也政和初监泰州酒务
　　石延年字曼卿其先幽州人
　　张大夫魏州人也亡其名官至押班
　　周从泗州鼎族也
　　马宣悳不知何许人仕至宣悳郎
　　田端彦齐鲁间人也崇宁中佥事荆南节度府
　　傅林青州人也
　　刘希岳字秀峰漳川人也端拱中为道士
　　王江考城人也
　　赵吉泰州人也
　　张用成字叔平天台人也一名百端熙宁二年遇异人刘卞功滨州人也徽宗三召之不应
　　刘生棣州人也
　　张继先信州贵溪人天师道陵三十代孙也
　　武抱一建康人也
　　徐问真潍州人也
　　袁元不知何所人也
　　徐忍公不知何许人少为京都徐氏携养
　　孙希龄不知其里居亦莫详何代人
