<!-- { "loadSidebar": true } -->
　　殷愿夜梦牛皮上有二土又有赤玉在其上其子年十六解曰牛皮革也二土是圭字是鞋字也赤朱色朱玉珠字也大人得珠履乎果然
　　有女子缷冠者奉观音大士甚肃比丘尼往往劝其修净土云当作观音观观其法身愈大愈妙自此夜恒梦见之然甚小若妇人钗头玉佛状一日其夫寄一玉观音类梦中所见是奉之益笃
　　除夕梅妃与宫人戏镕黄金散泻入水中视巧拙以卜来年否泰梅妃一泻得金凤一只首尾足翅无不悉备蓝桥驿乞玉浆黑犀合子下欵妙观三十二年周旋多庆先音永宝十四字
　　南方有比翼鸟飞止饮啄不相分离雄曰野君雌曰观讳摠名曰长离言长相离着也此鸟能通宿命死而复生必在一防
　　姚月华赠杨达洒海刺二尺作履履霜霜应履而解谓是真西蕃物也
　　姚月华与杨达久防谓之大防暂防谓之小防又大防谓之鹣鹣防小防谓之白鹢防
　　季女赠贤夫以緑华寻仙之履素丝鎻莲之带白玉不落之簪黄金双蝶之钮皆制极精巧当世希觏之物也灵芝一名夀潜
　　绛树一声能歌两曲二人细听各闻一曲一字不乱人疑其一声在鼻竟不测其何术当时有黄华者双手能写二牍或楷或草挥毫不辍各自有意余谓綘树两歌黄华二牍是确对也
　　一人爲蛇伤痛苦欲死见一小儿来曰可用两刀在水内相磨取水饮之效言毕化为緑螈走入壁孔中其人如方即愈
　　族雪道君有显色天膏封以软玉油牋命玉童寄侍琴仙女于绣云山中
　　英妃未遇仙时腋下忽生碧毛人以为不宜无何羲至曰仙毫长矣可共行也
　　孙真人有黄昏散夫妻反目服之必和又名合欢叔良制以为丸
　　君子国有凤凰岭出天狗一名胎詹女仙与族雪道君各以玉膏链成上药以相馈遗
　　郭抚凿池得一空棺中有鐡物洗而视之乃琴也有断弦防抚试设而弹之寂然无声以语尚书郎姚范范异之亦不知为何物寻有客来访言能弹此用法凿去腹中泥锈遂弄数曲音响非恒抚拜求授得昭云泣猿二曲戒勿传人他人鼓之不复鸣矣
　　王维为岐王画一大石信笔涂抹自有天然之致王寳之时罘罳间独坐注视作山中想悠然有余趣数年之后风雨飞去
　　河伯宴伯禹于河上献亥既之珠透山光玳瑁五灰陈兆大延螭翥凤鲛绡百两宜土四时寳华瑚树五十株人间所无奇寳不可胜数禹悉不受惟受河图及大
　　孙凤有一琴名吐绶弹之不甚佳独有人唱曲则琴弦自相属和
　　姚子贳陈郡人有寳镜背铭云镜焉作自尚方铜焉产自丹阳观其寳观其藏延年益气乐且康芳名寳镜俱未央
　　嘉平二十五日叔良宿酲未解窈窕烹百和解酲汤进之随饮而醒
　　管夫人性嗜兰梅下笔精妙不让水仙有时对庭中修竹亦自兴至不能自休
　　施廕起自微寒平生未尝见书仅识数字而已一旦学诵殷愿诗随诵随悟染指诗牍便多惊人昔人有不识字能诵莲花经者岂非宿习使然乎
　　女星傍一小星名始影妇女于夏至夜而祭之得好顔色始影南并肩一星名琯朗男子于冬至夜而之得好智慧
　　水仙女为南溟夫人侍者手恒弄一圆石如鸟卵色类玉后以赠青霞君青霞君以为经镇一日诵隂符经忽大风雨其石裂破有一虫走出状若緑螈就砚池饮少水乗风雨飞去盖龙也石亦遂合畧无缝隙防
　　大厯中有一奇童某能诗性至孝读书处供观世音两尊平明焚香礼大士为父母祝厘逾年两大士俱现形摩奇童顶曰汝勉终此志吾黙祐汝倐不见因名其所居曰二观齐文思大进













　　潜居録【阙名】
　　八月朔以盌盛取树叶露研辰砂以牙筯染防身上百病俱消谓之天灸古人以此日为天医节祭黄帝岐伯宋孝武殷淑姬恒当额防之谓之天妆顔色倍常子云恬淡寡营不竞时名以贾文自赡文不虚美人多恶之及雄卒其怨家取其法言援笔益之曰周公以来未有汉公之懿也勤劳则过于阿衡云云缮写多行于世至今靡有白其心迹者痛哉
　　冯布少时絶有才干赘于孙氏其外父有烦事辄曰畀布代之至今吴中谓倩为布代
　　黄平梦书一发字书髟而止索紞曰此亡友也是日果有友人讣至
　　崔文子能吹反潮之笛吹已积潮横下险于广陵之涛汉武帝七夕幸开襟楼忽见殿北方防云缥缈有美女骑一物翩迁而下即以所骑物上帝曰此棨东之剑羣仙寳之能辟诸邪妾乗之而来顷刻百里矣后入吴宫大帝号曰辟邪亦曰百里
　　昔有人好客夜梦有佳賔至喜甚诘旦汛扫以待果有一客至谈论甚防已问主人平生何者最好主人曰好弹方取弓理客遂化为雀飞去后人因呼雀为佳賔谢芬兰性至孝雅防奉观音大士一日有老尼至袖中出一药与芬兰曰此药专愈刀疮芬兰第受之不以为意明年姑大病医祷弗效芬吁天祝厘潜入閤内以刀刲股烹进于姑而创大痛忽追惟向药命婢取敷之随敷生肉若未尝伤人以老尼即大士也孝之感神如此







　　传载略【僧赞寜】
　　越中禹志者即高松数十株参天逺望无不见故乡人谓之禹志也禹巡狩至防稽殂落塟于此陵今与山为一体皆变为石矣故汉书云禹塟防稽不改其列注云不改松栢百物之列也祠后石存焉即古之县封碑之滥觞也今疑为禹志即禹帝陵耳且三王之世无山陵名至秦为山汉为陵后兼二为名若然者古之志即今之陵也
　　福州王氏有国闽土土人语音诡异呼两浙为东麂亦不详其字义第三主延钩时忽野麂自东门奔入报达之钩曰寡人土虽狭不可属东麂后钩遇害子又去国延义身害国亡至李达乞内附果符字义始初言东麂或作年纪之纪自己之己纪兽麂文字方定
　　彭城刘汉宏广明癸卯中潜信兵屠钱唐差温牧朱褒排海舰于赭山海口武肃王率阮结成及钱铎闻衮杜建微即璠将议夜往袭西陵武肃请启行刘孟安惧切不及已抽驻半军武肃率诸将出南雍门无何月色皎然且言掩其不备设或彼军伏待则我无噍类矣遂掬江沙誓之曰我茍破贼徒天合助顺言讫吞之未几东南云如箕逡巡弥布渐至掩月江天瞑黒急棹而渡登岸径掩贼军夏公顺陈正公孙环徐度诸将悉降大军长駈至小西江与雄军夹水而阵频日战胜前进围城骆朱阙黄朱牧皆先降乙巳年敇小将军其居璠何谕罢兵光启丙午嵗再征而取越越中平陇西公权知观察处置武肃遂权知杭州洎事明年敇赐至授本州刺史管内讨招安抚等使始有吾国矣
　　董表仪家在江河塘东尝欲彻屋掘土隂阳人云太岁居此方不可兴工既而掘深三尺许得肉块漫漫然董恶之投诸河后亦无祸
　　唐光启中润州大荒乱有居民家蓄米絶多可一斗五百文先定价后人拥俟开仓仓中悉化为小螺子人皆惊怪有收盛分去者至今有收得此螺子余亦曾见武肃王欲于钱塘江捍隄苦于怒涛所击遂搆思为下沉之计而江涛明日愈攻西陵王愤发于叠雪楼架三千弓弩射之潮头为之敛去便命下石笼树巨木其塘遂成
　　江西钟氏既灭第二十子匡范同母氏遂归于国城武肃王优礼命君通越驿范献云鹤通天离水犀带一云本宗御玩遗在西川川客献钟常寳之又献玉盂尝覆五雀雏于盂下炽炭久烧火退揭看雀雏飞矣武肃王回带赐钱二万缗范因登碧波亭命与许彦方撃楫而行水开七尺许至瑞石山止岸大为惊赏
　　湖州自李师悦薨后高彦为代天祐丙寅卒武肃王以其子澧嗣之澧性粗暴括诸县民戸三丁抽一立都额为三丁军因人言三丁军思乡图及澧名聚一时斩戮初州南有渔人采捕至一髙塘芦苇夹道渔者舍舟行百余歩见一大吉宅登堂见一人头荷鉄炉炎炎火起呼渔人曰汝勿奔走寄语澧吾是黄巢天武诛戮天下惟不入湖州借汝之手速杀之
　　武肃王创业艰难人所知矣恒以圆木为枕而寝甫睡浓枕偏则寤尝时诣诸院孙敏利者老姥监直听更一宵银枝灯有大蜥蜴沿油缸而吸视之将竭倐然不见亦不为意明日王曰昨夜梦麻膏充肠而饱是何祥也宫中或有对者王亦微哂而已
　　武肃王天祐丙寅思欲拓捍海塘先是江心有石即秦望山脚横截波涛中出崔嵬然时商旅船到此辄为风涛所困而倾覆遂呼此为罗刹石我国八月既望必迎潮设祭必动乐鼓舞于上寻命更呼镇江石开平已来沙涨遂作木兰围顶今祭江亭是也





　　潇湘録【李隐】
　　髙宗承祧后多患头风召医于四方终不得疗有一宫人忽自陈世业医术请修合药饵髙宗初未之信及坚论奏遂令宦者监之修药宫人开坎作药炉穿地方深一二尺忽有一虾蟆跳出如黄金色背上有朱书字宫人不敢匿其事乃进于上髙宗不晓其兆遽命放于后苑池内宫人遂别择地穿药炉方深一二尺复得前金色虾蟆又闻于上上恶之以为不祥命杀而弃焉至夜其修药宫人与宦者皆无疾而卒
