<!-- { "loadSidebar": true } -->
　　河南广武山汉高皇庙在其麓殿前有八角井曰汉武井中有三鱼一金鳞一黒鳞一如常而一边鳞肉与骨皆无独其首全与二鱼并游水中但其游差缓不复有扬鬛拨刺之势观者凭栏俯窥虽异之而犹未审一日有堕井而死者因滤之遂得三鱼鳞色如在水中时半边者五内皆无方大异之后复置井中至今三鱼尚存俗传汉髙皇食脍庖人治鱼及半而楚军至仓皇弃鱼井中而遁此语固无根难信然已刳之鱼而游泳不死亦可怪也

　　东皋杂録【孙宗鉴】
　　余顷官海上同僚多吴人盛夸鼃味之羙坐有一闗右士人大噱吴人不能平余从旁为解纷汉东方朔言汉都泾渭之南所谓天下陆海之地上宜姜芋汝水多鼃鱼顔师古注鼃似虾蟇而小长脚人亦取食之汉唐皆都雍东方朔言水多鼃鱼是汉都人食鼃也顔师古言人亦取食之是唐都人食防也汉都不惟食之宗庙献亦用鼃霍光传霍山曰丞相减宗庙羔防可以此罪也非宗庙荐献而何吴人大喜曰今日虾蟇价増三倍矣
　　今人掷钱为博者戏以钱文面背分胜负曰字曰幕前汉西域传云賔国以金银为钱文为骑马幕为人面如淳曰幕者漫顔师古曰幕即漫耳无劳借音
　　汉碑额多篆身多隶隶多凹篆多凸惟张平子墓铭则额与身皆篆唐李文资暇集曰借之【上子夜反下子亦反】书籍俗曰借一痴借与二痴索三痴又按王府新书杜元凯遗其子书曰书勿借人古人云古谚借书一嗤【嗤借也】后人更生其词至三四因讹为痴集韵释瓻【音摛】字酒器也古以借书谓借书餽酒一瓻还书亦餽酒一瓻故山谷从人借书有诗曰勿辞借我千里他日还君一瓶三説可兼存之但惜集韵不载云瓻盛酒借书何典故也王荆公一日谓刘贡父曰三代夏商周可对乎贡父应声四诗风雅颂荆公拊髀曰天造地设也
　　东坡喜嘲谑以吕微仲丰硕毎戏之曰公真有大臣体此坤六二所谓直方大也微仲拜相东坡当制其词曰果艺以逹有孔门三子之风直大而方得坤爻六二之动一日东坡谒微仲仲方昼寝久而不出东坡不能堪良乆见于便坐有菖蒲盆畜緑毛东坡曰此易得若六眼则难得微仲问六眼出何处东坡曰昔唐荘宗同光中林邑国常进六眼儿号曰六只眼儿分明睡一觉抵别人三觉
　　司马温公人传所制乐府词有西江月流传最乆今又得一解名锦堂春红日迟迟虚廊转影槐隂迤西斜彩笔工夫难状晩景烟霞蝶尚不知春去漫绕幽砌寻花奈猛风过后纵有残红飞向谁家始知青萍无价叹飘零官路荏苒年华今日笙歌藂里特地咨嗟席上青衫湿透筭感旧何止易老多少离愁散在天涯
　　韩华玉汝玉兄弟相继命相持国又拜门下侍郎甚有望其家搆堂欲榜曰三相俄持国罢政遂请老
　　东坡元丰间系御史狱谪黄州元祐初起知登州未防以礼部员外郎召道中遇当时狱官甚有愧色东坡戏之曰有蛇螫杀人为防官所追议法当死蛇前诉曰诚有罪然亦有功可以自续防官曰何功也蛇曰某有黄可治病所活已数人矣吏收騐可不诬遂免良久索一牛至狱吏曰此牛触杀人亦当死牛曰我亦有黄可治病亦数人矣良乆亦得免久之狱吏引一人至曰此人生常杀人幸免死今当还命其人仓黄妄言亦有黄防官大怒诘之曰蛇黄牛黄皆入药天下所共知汝为人何黄之有左右交讯其人窘甚曰某别无黄但有些惭惶
　　余喜畜三代秦汉石刻自魏晋以下不録也西汉以前金石刻皆完但石刻极少惟石鼔文与吉旦祭祀文秦李斯篆汉文翁学生题名亦是后汉始作墓碑故今人所见汉碑皆东京文字也余家所藏最完者惟淳干长承与逢童子碑无一字讹翼州从事章表亦其次也近鄢陵县得故民吴公碑亦甚完好古碑有三种仪礼注曰宫必有碑所以识日景礼记祭义曰君牵牲既入庙门丽于碑説者谓系也祭则系牲则必有穿也檀弓曰公室视丰碑三家视桓楹説者谓斵大木为之形如石碑于椁前后四角树之凿去碑中之木使之于空穿间为鹿卢下棺以繂绕天子六繂四碑诸侯四繂二碑大夫二繂二碑士繂无碑葢古惟王者有隧诸侯皆悬棺而下晋文公朝王请隧弗许曰王章也未有代徳而有二王亦叔父所恶也自周衰及战国秦汉皆以碑悬棺或以木或以石既碑留塘中不复出矣其稍稍书姓名爵里其上后汉遂作文字辨识矣今掘地得古石碑或文字而有窍者非丽牲之碑则下棺之碑
　　封禅书曰大帝使素女鼓五十瑟声悲帝禁不止破其瑟为二十五按集韵释筝字曰秦人薄义子父争瑟而分之因以为名筝十二弦葢破二十五而为之也
　　古人通上下称朕臯陶曰朕言惠作底行象曰干戈朕琴朕弤朕离骚曰朕皇考曰伯庸至秦天子始自称曰朕汉唐人称父母伯叔通曰大人疏受谓其叔广曰从大人议唐刘禹锡曰无辞以白其大人称父曰大人葢近语也
　　刘贡父为舍中书一日朝防幙次与三衙相邻时诸帅两人出军伍有一水晶茶盂传玩良乆一帅曰不知何物所成莹洁如此贡父隔幙谓之曰诸公岂不识此乃多年老氷
　　神考问荆公云卿曽看欧阳公五代史否公对曰臣不曽仔细看但见每篇首必曰呜呼则事事皆可叹也余谓公真不曽仔细看也若使曽子细看必以鸣呼为是五代之事岂非事事可叹者乎
　　李章奉使北庭时馆伴发一语云东坡作文多用佛书中语李荅云曽记赤壁词云谈笑间狂樯防飞烟灭所谓灰飞烟灭四字乃圆觉经语云火出木烬灰飞烟灭北使黙无语

　　东轩笔録【魏泰】
　　李太后始入掖庭才十余嵗唯有一弟七嵗太后临别手结刻丝鞶囊与之拊背泣曰汝虽沦落颠沛不可失此囊异时我若遭遇必访汝此为物色也言讫不胜鸣咽后其弟佣于凿纸钱家然常以囊县于胸臆间未常斯须去身也一日苦下痢势将不救为纸家弃于道左有入内院子者见而怜之收飬于家恠其衣服百结而胸悬带鞶囊因问之具以告院子惄然惊异葢尝奉防于太后令物色访其弟也院子复问其姓氏小字世系甚悉遂解其囊明日入示太后及具道本末是时太后封宸妃时真宗已生仁宗矣闻之悲喜遂以其事白真宗遂官之为右班殿直即所谓李用和也及仁宗立太后上仙諡曰章懿召用和擢以显官后至殿前都指挥使领节钺赠陇西郡王世所谓李国舅者是也
　　曹翰以罪谪为汝州副使凡数年一日有内侍使京西朝辞太宗宻谕之曰卿至汝州当一访曹翰观其良善然慎勿泄我意也内侍如防往见因吊其迁谪之久翰泣曰罪犯深重感圣恩不杀死无以报敢愬苦耶但以口众食贫不能度日幸内侍哀矜欲以故衣质十千以继粥饭可乎内侍曰太尉有所须敢不应命何烦质也翰固不可于是封裹一复以授内侍收复以十千答之洎回奏翰语及言质衣事太宗命取其复开示之乃一六幅画幛题曰下江南图太宗恻然念其功即日防召赴阙稍复金吾将军葢下江南翰为先锋也
　　有朝士陆东通判苏州而权州事因断流罪命黥其面特刺配某州牢城黥毕幕中相与白曰凡言特者罪不至是而出于朝廷一时之防今此人应配矣又特者非有司所得行东大恐即改特刺字为凖条字再黥之类为人所笑后有荐东之才于两府者石叅政闻之曰吾知其人矣得非权苏州日于人靣上起草者乎
　　王荆公之次子名雱为太常寺太祝素有心疾娶同郡宠氏女为妻逾年生一子雱以貌不类已百计欲杀之竟以悸死又与其妻日相鬭閧荆公知其子失心念其妇无罪欲离异之则恐其误被恶声遂与择壻而嫁之是时有工部员外郎侯叔献者荆公之门生也娶槐氏女为妻少悍叔献死而帏箔不肃荆公奏逐槐氏妇归本家京师有谚语曰王太祝生前嫁妇侯工部死后休妻
　　皇甫泌白敏中之壻也少年纵逸多外宠往往涉旬不归敏中方秉政毎优容之而其女抱病甚笃敏中深以为忧且有恚怒之词敏中不得已具劄子乞与泌离婚一日奏事毕方欲开陈真宗圣体似不和遽离扆坐敏中近前奏曰臣有女壻皇甫泌语方至此真宗连应曰甚好甚好防得已还内矣敏中词不及毕不觉收泪盖莫知圣意如何已而传诏中书皇甫泌特转两官敏中茫然自失欲翌日奏论是夕女死竟不能辩直其事王韶罢副枢知鄂州宴客出家妓坐客张绩醉挽妓不前将拥之妓泣诉于韶坐客皆失色韶曰出尔曹以娱賔乃令客失欢命取大杯罚妓人服其量
　　仁宗尝步苑中及还宫顾嫔御曰渴甚可进热水嫔御进水且曰大家何不外靣取水而致乆渴耶仁宗曰吾屡顾不见僚隣女子茍问之即有抵罪者故忍渇而归圣性仁恕如此
　　太宗尝与赵普议事不合上曰安得宰相如桑维翰者与之谋乎普曰使维翰在陛下亦不用葢维翰爱钱上曰茍用其长当防其短措大眼孔小赐与十万贯则塞破屋子矣

　　山房随笔【蒋子正】
　　辛稼轩帅浙东时晦庵南轩任仓宪使刘改之欲见辛不纳二公为之地云某日公宴至后筵便坐君可来门者不纳但喧争之必可入既而改之如所教门下果諠哗辛问故门者以告辛怒甚二公因言改之豪杰也善赋诗可试纳之改之至长揖公问能诗乎曰能时方进羊腰肾羮辛命赋之改之对甚寒愿乞巵酒酒罢乞韵时饮酒手颤余沥流于怀因以流字为韵即吟云防毫已付管城子烂胃曽封闗内侯死后不知身外物也随樽爼伴风流辛大喜命共甞此羮终席而去厚餽焉席散南轩邀至公廨置酒语之曰先君魏公一生公忠为国功厄于命来挽者竟无一章得此意愿君有意为发幽潜改之即赋一絶云背水未成韩信陈明星已陨武侯军平生一防不平气化作祝融峯上云南轩为之堕泪今龙洲集中不见此二诗岂遗珠邪又稼轩守京口时大雪率僚佐登多景楼改之敝衣曵履而前辛令赋雪以难字为韵即赋云功名有友易贫贱无交难自此莫逆云
　　李恭山节汾州人也赋杨妃菊云命委嵬坡万马泥惊魂飞上傲霜枝西风落日东篱下薄幸三郎知不知直北某州有道君题壁一诗曰彻夜西风撼破扉萧条孤馆一灯防家山囘首三千里目断天南无鴈飞曽闻海上铁斗胆犹见云中金甲神乃陆枢宻君实挽张郢州世杰诗郢州拥佑景炎祥兴于海上拥兵南北岸一日忽大风雨行止皆不利郢州舟覆而薨翌早寻尸棺敛焚岛上其胆如斗更焚不化诸军感恸须防云中现金甲神人且云金天上我闗系不小后身出必驱除恢复矣此诗全篇不传忠诚义烈虽亡犹耿耿也京口天庆观主聂碧江西人尝为龙翔宫书记北朝赦至感而有诗云乾坤杀气正沉沉又聼燕防降徳音万口尽传新诏好累朝谁念旧恩深分茅裂土将军志问舍求田父老心丽正押班犹昨日小臣无语泪霑襟又哀被掳妇云当年结髪在深闺岂料人生有别离到底不知因色误马前犹自买胭脂又有诗云防栁垂鬟别様梳醉来马上倩人扶江南有眼何曽见争卷珠看鹧鸪观中有赵太祖真容北来见者必拜聂因题其上鳯表龙姿俨若新一囘展卷一伤神天顔亦恠君非鲁河北山东总旧臣
