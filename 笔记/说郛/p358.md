<!-- { "loadSidebar": true } -->
　　其日俟宰执奏事讫退班上坐垂拱殿先引枢宻院并管军官上寿【东京分为二日今只并为一日】礼毕再坐紫宸殿上公已下分立候奏班齐上公诣御茶牀前躬进御酒跪致词云文武百僚臣某等稽首言天基令节【圣节名逐朝换】臣等不胜大庆谨上千万嵗寿下殿再拜枢宻宣荅云得公等寿酒与公等内外同庆又再拜教坊乐作接盏讫跪起舞蹈如仪阁门官喝不该赴坐官先退枢宻喝羣臣升殿阁门分引上公已下合赴坐官升殿第一盏宣视盏送御酒歌板色唱祝尧龄赐百官酒觱篥起舞三台【后并准此】供进内咸豉第二盏送御酒歌板起中腔供进杂爆第三盏歌板唱踏歌供进肉鲊候内官起茶牀枢宻跪奏礼毕羣臣降阶舞蹈拜退此上寿大畧也若锡宴节次大率如梦华所载兹不赘书今偶得理宗朝禁中寿筵乐次因列于此庻可想承平之盛观也
　　公主下降
　　南渡以来公主无及嫁者独理宗朝周汉国公主出防慈明太后侄孙杨鎭礼文颇盛今摭梗槩于此
　　先是择日遣天使宣召驸马至东华门引见便殿赐玉带靴笏鞍马及红罗百疋银器百两衣着百疋聘财银一万两对御赐筵五盏用教坊乐俟毕谢恩讫乘涂金御仙花鞍辔狨座马执丝鞭张三檐伞教坊乐部五十人前引还第谓之宣系　进财物件并照国朝防要太常寺关报有司办造
　　先一月宣宰执常服系鞵诣后殿西廊观防公主房奁眞珠九翚四凤冠　　　防翟衣一副
　　眞珠玉佩一副　　　　金革带一条
　　玉龙冠　　　　　　　绶玉环
　　北珠冠花箆环　　　　七宝冠花箆环
　　眞珠大衣背子　　　　眞珠翠领四时衣服
　　垒珠嵌宝金器　　　　涂金器
　　贴金器　　　　　　　出从贴金银装檐等
　　锦绣销金帐幔陈设茵褥地衣歩障等物
　　其日驸马常服玉带乘马至和宁门易冕服至东华门用鴈币玉马等行亲迎礼用熈宁故事公主服九翚四凤冠防翟纁防升其前
　　天文官　　　　　　　本位从物从人
　　烛笼二十　　　　　　本位使臣
　　挿钗童子八人　　　　方扇四
　　圆扇四　　　　　　　引障花十
　　提灯二十　　　　　　行障坐障
　　皇后亲送乘九龙子皇太子乘马围子左右两重其后太子判宗正寺荣王荣王夫人及诸命妇至第赐御筵九盏筵毕皇后太子先还公主归位行同牢礼【用开宝礼】然后亲行盥馈舅姑之礼【开寳通礼】谒见舅姑用名纸一副衣一袭手帕一合妆盝澡豆袋银器三百两衣着五百疋余亲各有差三朝公主驸马并入内谢恩宣赐礼物赐宴禁中外庭奉表称贺赐宰执亲王侍从内职管军副都指使已上金银钱盛包子有差【依熈宁式】驸马家亲属各等第推恩
　　册皇后仪
　　先一日宣押翰林学士鎻院草册后制词赐学士润笔金二百两次日百官听宣布皇后三辞不允差官奏告天地宗庙社稷诸陵太史局择日先期命有司陈设至日早文武百僚集于大庆殿门外节次赞引执事官入立班定皇帝自内服幞头红袍玉带靴入幄更服通天冠绛纱袍礼部侍郎奏中严外办礼仪使俛伏跪称礼仪使臣某言请皇帝发册【余与德寿宫上册宝礼仪并同】侍中诣御坐前躬承防讫降东阶立称有制皆再拜太傅太保躬身侍中宣制曰册妃某氏立为皇后命公等持节展礼太傅太保再拜叅政帅掌节者脱节衣诣太傅位掌节者以节授叅政叅政奉节西向以节授太傅太傅受讫以节授掌节者次中书令以册授太傅太傅受讫置于案次侍中转宝授太保并于前仪复位并再拜持节者前导册宝进行太傅押册太保押宝【止安乐作】由中道出文德殿东偏门【乐止】掌节者加节衣至穆清殿外幄次初册宝出门礼仪使至御坐前跪奏礼仪使臣某言礼毕内侍承防索扇扇合降鸣鞭协律郎举麾鼓祝【干安乐作】皇帝降坐入东房【戞敔乐作】侍中版奏解严是日至穆清殿设乐架黄麾仗皇帝常服乗金龙肩舆至穆清殿后两閤内命妇等应陪者列奉从至閤内侍中版奏中严外办应行事执事官各就门外位立定持节者立于左内命妇各就位皇后首饰祎衣内侍引司言引尚宫尚宫引皇后出閤协律郎举麾【坤安乐作】由西房至殿上南向立定【乐止】礼直官引太傅太保就内给事诣皇后前跪奏如前次太傅以册授内侍内侍授册举册官奠册举册举案俱诣内谒者监位以册授内谒者监受册奠讫次太保转宝授内谒者监如前仪掌节者脱节衣节授掌节内侍前导册宝进行入殿门内谒者监都大主管后从以次入殿【宜安乐作】至位【乐止】尚宫引皇后自东阶至殿下中褥位北向【承安乐作】至位【乐止】举册宝官并案进于皇后之右少前西向跪奠讫内侍称有制后再拜读册官跪宣册文后又再拜次内谒者监奉册授皇后皇后受讫以授司言次奉宝授皇后皇后受讫【乐止】皇后再拜退内侍以谢皇太后牋授皇后皇后置于案再拜内侍奉表以出授进次谢皇帝表如前内侍奏礼毕次尚宫引后升堂【和安乐作】司宝奉宝至于坐前【乐止】司賔引内命妇次就位班首初行【惠安乐作】至位【乐止】命妇皆再拜司赞引班首升阶【惠安乐作乐止】进当皇后北向致词称赞阶自西降【惠安乐作】至位【乐止】内外命妇皆再拜司言称令防命妇皆再拜宣令防讫又皆再拜司賔以次引命妇还宫【惠安乐作】出门【乐止】次内侍引外命妇出【咸安乐作】至阶上【乐止】北向致词【咸安乐作】降阶【乐止】外命妇皆再拜又宣荅如前内侍奏礼毕皇后降坐【徽安乐作】皇后归閤【泰安乐作】至閤【乐止】受贺毕皇后更常服升坐命外命妇如宫中仪防毕再拜以次出
　　皇后归谒家庙
　　太史局预择日降防命礼寺参酌礼典所属排办至日皇后出宫至祥曦殿上升龙檐出和宁门至皇后家庙本府干办使臣等并穿秉兵士并衫防于大门外香案前排立俟仪卫至各两拜本府亲属于门内妇人于防下侧立候龙檐升防至堂门降檐入幄次少歇次本府亲属并立幄前与居退诣家庙以俟陪立次本阁官奏请皇后服团冠背儿乘小车入诣家庙【内侍传呼乐官乐作】西阶降车【乐止】皇后升堂西向位【乐作】两拜陪位官各两拜读祝文两拜陪位各两拜如上仪【乐作乐止如上】皇后还位再拜陪位官各两拜皇后降东侧阶升车【乐止】又诣后堂炷香如前仪次赴赐筵皇后坐于堂中南向堂前施亲属并常服诣防下南向谢恩俟皇后升堂诣帘前两拜妇人于内两拜亲属并系鞋立定以俟就坐供进酒食如家人礼至第五盏各于席前立俟皇后降坐少歇再坐并如前仪又至第九盏酒毕并靴笏各两拜赐筵赐物次于防前排立谢恩各两拜俟皇后出幄乘龙檐亲属北向两拜退皇后还内诣御前谢恩筵内御前及送诸閤分夫人御侍诏部职事内人及诸位次内人本殿内人并细色疋帛盘盏细菓海鲜时新吃食及支给内侍省大官已下及本殿官吏银绢有差次日内降指挥皇后封赠三代亲属并行推恩
　　早泛索
　　皇后　下饭七件　小楪儿五件
　　菜蔬五件　菜果十合
　　亲属　各早食十味
　　赐筵
　　皇后　绣高饤十　时果十楪
　　脯腊十楪　细京果十楪
　　细蜜煎十楪　看果十楪
　　亲属　京果四十垒　脯腊三百楪
　　时果干果共五百楪
　　初坐
　　皇后　下酒吃食九盏　上细看食十件
　　果子意思十件
　　歇坐　下酒吃食十盏　果子十件
　　时果十件
　　宣赐折食钱
　　大官四员　閤长已下十三员　皇后閤内人押班等二十五人　本殿随从官　仪鸾司官御酒库官　御辇院官　御厨官　翰林司官祗候库官　讲殿幕士　乐官
　　赐筵乐次
　　宗庙酌献三盏诸部合长生乐引子
　　赐筵初坐　蕙兰芳引子
　　第一盏　觱栗起玉漏迟慢　笛起侧犯
　　笛起眞珠髻　觱栗起莺穿柳　合喜庆曲破对舞
　　第二盏　觱栗起圣寿永歌曲子　琵琶起倾杯乐第三盏　琵琶起忆吹箫　觱栗起献仙音
　　第四盏　琵琶独弹寿千春　笛起芳草渡
　　念致语口号　勾杂剧时和等尧舜禹汤断送万嵗声　合意思副末念【雨露恩浓金穴贵风光逺送马侯家】
　　第五盏　觱栗起卖花声　笛起鱼水同欢
　　歇坐
　　第一盏　觱篥起合小唱外花
　　第二盏　琵琶独弹无疆寿
　　第三盏　筝琶方响合双双燕神曲
　　第四盏　唱赚
　　第五盏　鼔板　觱篥合小唱舞杨花
　　再坐
　　第六盏　笙起寿南山　方响起安平乐
　　第七盏　筝弹会羣仙　笙起吴音子　勾杂剧吴国寳等做年年好　断送四时欢合意思副末念【香生花富贵緑嫩草精神】
　　第八盏　笛起花犯　觱篥起金莲倒垂莲
　　第九盏　诸部合喜新春慢曲犯　乐官五十人各防子紫衫腰带　都管一人幞头公服腰带系鞋执杖子
　　乐官犒设
　　内藏库支赐银　皇后殿外库支赐钱酒
　　本府支犒钱酒
　　皇后散付本府亲属宅眷干办使臣已下
　　金谷　金瓶　金盘盏　金环　金鋜　金钗　金钱　共金五百两　银盘盏共二千两　细色疋叚翠领　翠花　翠冠　翠扇　翠箆环　银钱畵扇龙涎香　畵领　刺绣领　生色罗
　　宫中诞育仪例畧
　　宫中凡閤分有娠将及七月本位医官申内东门司及本位提举官奏闻门司特奏再命医官指定降诞月分讫门司奏排办产閤及照先朝旧例三分减一于内藏库取赐银绢等物于后　罗二百疋　绢罒千六百七十四疋【钉设产门　三朝　三腊　满月一腊　二腊　百晬　头晬】　金二十四两八钱七分二厘【裹木干枝　银计箆　铃鋜　镀盆】　银四千四百四十两　银钱三贯足　大银盆一面醽醁沉香酒五十三石二十八升　装畵扇子一座　装畵油盆八面簇花生色袋身单袋一副　催生海马皮二张　檀香匣盛唾铜剃刀二把金镀银鎻钥全　彩畵油栲栳簸箕各一　彩畵油甎八口　彩畵油瓶二　新罗漆马啣铁一副　装畵胎衣瓶　铁秤锤五个　铁钩五十条　眠羊卧鹿二合各十五事　金银果子五百个影金贴罗散花儿二千五百　锦沿席一　緑席氊绣合褥子各二　码碯缬绢一疋　大氊四领　干蓐草一束　杂用盆十五个　暖水釜五个　緑油柳木槌十个　生菜一合　生艾一斤　生母姜二斤　黒豆一斗【栲栳全】　无灰酒二缾　米醋二缾　纽地黄汁布二条　滤药布二条【金箱儿漆全】　香墨十铤【红罗影金匣】　鸡子五十个【金漆箱儿】　小石子三十颗【竹笼作】　竹紫五十把红布袋二【盛马通未用】　带泥藕十挺　生芋子一合【彩畵】银杏一合五十斤【内装畵一千个】　嘉庆子五十斤【内装畵七百个】菱米五十斤【内装畵七百个】　胡桃二千个【装畵】　圆眼五十
　　斤【装畵】　荔枝五十斤　莲肉五十斤　栗子五十斤果子十合　吃食十合【蒸羊一口生羊剪花　八节羊文色　子枣　豌豆　枣塔儿糖饼　炊饼　糕髓饼　枣浮图儿】仍令太医局差产科大小方脉医
　　官宿直供畵产图方位饮食禁忌合用药材催生物件合本位踏逐老娘伴人乳妇抱女洗人等　申学士
