<!-- { "loadSidebar": true } -->
　　先公致政之明年正月望夜上御乾元门楼观灯召公预焉初夕乐作酒三行上起凭阑四顾见灯烛士庶之盛诏移先公近御坐别赐一榻在丞相上上自取御尊斟酒并亲授果饵因顾问先公晋汉朝旧事乆之圣意甚欢谓左右曰帝都人物骈阗里闬阔逺非复昔时之隘陋也若方之晋汉则繁富百倍矣此惟李某宿旧尚可记耳上又目先公语侍臣曰李某可谓善人君子矣侍朕二十年两在相位未尝有伤人害物之事余可知也先公但俯伏拜谢至中夜方退先公归谓诸子曰吾策名筮仕仅五十年内省生平所为虽不能建竒功异勲以耀简册然不蔽人之善不忌人之进度徳守分不媿屋漏今圣君拔两至相位又保全老朽令退其身又顾盻恩意益厚于往昔又对羣臣目之为善人君子惟四者有一亦足为幸吾何人哉而享是具美昔仲尼有言曰善人吾不得而见之矣又谓子夏曰尔为君子儒又目季札曰有吴延陵君子是知善人君子乃男子极美之称耳而金口论曲加于老臣吾何以称之古人受一言之知尚思杀身以报况辱斯言哉尔曹勉励忠孝之节思圣君之所言念吾身之所行则无沗尔父矣先公休致之明年年七十一思欲继白乐天洛中九老之防时吏部尚书宋公琪年七十九左谏议大夫杨公徽年七十五郢州刺史判左金吾卫事魏公丕年七十六太常少卿致仕李公运年八十水部郎中直秘阁朱公昻年七十一庐州节度副史武公好礼年七十九太子中舍致仕张公允成年八十五吴僧左讲经首座赞宁年七十八并公九人欲防于家园合为九老之防已形于歌咏布在人口适防蜀寇作乱朝廷方议出师繇是不成防而罢
　　槁简赘笔【章渊】
　　余解官南昌后居南墅草堂于若溪濵逾七年矣闭关却扫息交絶游脱粟屡空断编自娱文有抵捂随辄定正事或牵连亦皆记载投藁破簏乆而盈积阅视得数十幅不忍与故纸同弃録为五卷题曰藁简赘笔云中国章渊伯深父序
　　周周蛩蛩
　　阮嗣宗咏懐诗云周周尚啣羽蛩蛩亦念饥周周鸟名垂头屈尾饮于河则没常啣鸟羽然后得饮北有兽曰蛩蛩蛩能择美草拒虚负之而走以喻君臣相须而济
　　金钗十二行
　　古乐府词河中之曲咏莫愁云头上金钗十二行足下丝履五文章后人多误使为金钗者十二行不知一人独挿十二行金钗古妇人髻非今比
　　闭字
　　颜延年赠王太常诗云侧闻幽人居郊扉常昼闭闭字音鼈陶渊明与从弟明逺诗云顾盻莫谁知荆扉昼常闭闭又音别字虽各异其义则一闭字亦音闭谓阖户也
　　乌龙
　　韩渥诗云洞门深闭不曽开横卧乌龙作妬媒又云栢风不动乌龙睡时有幽禽自唤名又云遥知小阁还斜照羡杀乌龙卧锦茵祝镒子权贤良穷探古诗无不贯通一日问余曰韩致光诗用乌龙为何事余答白乐天和元微之梦游春诗云乌龙卧不惊青龙飞相逐当是犬尔子权曰何所据余戏之曰岂不闻俚语云拜狗作乌龙后阅沈汾续仙传云韦善俊擕一犬号乌龙化为龙乘之飞升而去乐天致光诗未必不用此事
　　笙簧
　　笙中有簧以火炙之乐家谓之暖笙故陆鲁望赠逺诗云妾心冷如簧时时望君暖亦巧于用韵
　　防鱼
　　韩退之答柳柳州食虾蟇诗云余初不下喉近亦能【阙】尝惧染蛮【阙】平生性不乐汉武帝欲除上林苑东方
　　朔进谏曰土宜姜芋水多防鱼贫者得以人给家足无饥寒之忧颜师古注云防鱼即蛙侣虾蟇而小长脚葢人亦取食之
　　防
　　霍山曰丞相擅减宗庙羔兔防师古曰羔兔蝇所以供祭也防古者上以祭宗庙下以给食货而退之云尔何邪白乐天和张十六虾防诗云嘉鱼祭宗庙灵贡邦家应龙为致雨润我百谷芽蠢蠢水族中无用者虾蟇亦读汉书不熟也
　　碧落
　　吴兴武康县延真观唐碧落观也沈休文故宅有唐县令胡传美题诗云仙宫碧落应征书遗迹依然掩故居幢节不归天杳邈烟霞空锁日幽虚不逢金简投云洞可惜瑶台叠藓除欲脱儒衣陪羽客伤心齿髪已凋疎熈宁中孙莘老为湖州守集境内东晋以来诗为吴兴集刋行偶遗此诗
　　评李贺诗
　　杜牧作李贺诗集序以谓稍加以理奴仆命骚命骚讵可奴仆壊古乐府体无如贺者骋少年粗豪之气乖诗人比兴之义如荣华乐即拟古少年行云鸢肩公子二十余皓齿编贝唇激朱气如虹蜺饮如建瓴走马夜归呌严更径往往穿复道游椒房岂少年夜游之所何谬甚也
　　夜合石竹
　　闲花野草亦随时轻重唐人诗中多言夜合石竹如辽阳春尽无消息夜合花前日又西山花挿宝髻石竹绣罗衣是也至今唐画宫殿池台多作二花自然有富贵气今人絶不知重矣
　　咏妇人
　　自古咏妇人诗云手如柔荑肤如凝脂领如蝤蛴齿如瓠犀螓首蛾眉巧笑倩兮美目盻兮宋玉云増之一分则太长减之一分则太短施朱太赤施粉太白固己的的分其状貌矣韩退之云清声而便体秀外而慧中飘轻裾曳长袖粉白黛緑者列屋而闲居妬宠而负恃争妍而取怜又何费辞之繁至元微之云近昵妇人晕洎眉目绾约头髪衣服广修之度匹配色泽尤极怪艳因为艳诗可谓直状畧无隠蓄陶渊明作闲情赋固多微词梁昭明便谓白玉微瑕以此言之宜乎当时深斥以谓淫言绮语入人肌肤偶读元氏叙诗寄乐天书故録其语
　　又
　　今人见妇人麤率者戏之曰碎挼花打人唐宣宗时有妇人以刀断其夫两足宣宗戏语宰相曰无乃碎挼花打人葢引当时人有诗云牡丹含露真珠颗美人折向庭前过含笑问檀郎花强妾貌强檀郎故相恼须道花枝好一面发娇嗔碎挼花打人
　　酒令
　　唐人酒戏极多钓鼇竿堂上五尺庭中七尺红丝线繋之石盘盛诸鱼四十品逐一作牌子刻鱼名各有诗于牌上或一钓连二物録事择其一以行劝罚焉又有采珠局格与钓鼇实同而名异后人复以名易鱼李建中谦谓金吾巡使虞之名不雅驯乃易以毕卓等古善饮酒人名赵昌言为之序又有劝酒玉烛酌酒之分数为劝每诗状人之形如体之肥瘦髭之多少所好尚伎艺分为赏罚诗皆有味其言大抵皆出于钓鼇诗海底仙鼇难比俦黄金顶上有瀛洲当时龙伯如何钓虹作长竿月作钩请以流霞桮劝登科人十分余皆类此今不复见为此戏者人但传其诗图其罚格今酒仙投曼倩亦其遗制也
　　耗磨日
　　正月十六日古谓之耗磨日张説耗日饮诗云耗磨传兹日纵横道未宜但令不忌醉翻是乐无为又云上月今朝减流传耗磨辰还将不事事同醉俗中人饮酒如今之社日此日但谓之耗日官司不开仓库而已
　　薛涛
　　蜀妓薛涛字洪度本长安良家子父郑因官寓蜀涛八九嵗知声律其父一日坐庭中指井梧示之曰庭除一枯梧耸干入云中令涛续之应声曰枝迎南北鸟叶送往来风父愀然乆之父卒母孀居韦臯镇蜀召令侍酒赋诗因入乐籍涛暮年屏居浣花溪着女冠服有诗五百首
　　歌挽
　　韩退之大行皇后挽歌词云凤飞终不返劒化防相从王荆公尝云此非君臣所言近于凟也王黼奉勅撰明节和文贵妃墓志云妃齿莹洁常饵绛丹歴歴可数又云六宫称之曰韵葢当时以妇人有标致者俗目之为韵使荆公见之当云何也
　　河市乐
　　刘贡父诗话云俳优言河市乐説者云是石驸马在南都家乐甚盛诮诋南河市中乐人故得此名其实不然唐元和中时燕吴行记其中已有河市字大都是不军中在市者散乐名贡父谓是今散乐是也乃髙驸马非石也河中在处临河者皆曰河是如今之艺人于市肆作塲谓之打野泊皆谓不着所今谓之打野呵
　　子夜吴歌
　　齐梁以来江南乐府词多采方言用之穏帖不觉为俗语吴中下里之曲有云消梨应郎心上冷甘蔗应郎心上甜又云罗裙十二褶小妻也是妾皆有类乐府词余因为子夜吴歌二章云消梨得能冷甘蔗得能甜总应郎心上为侬素比缣桃根复桃叶罗裙十二褶阿郎欢自浓小妻也是妾
　　白莲社
　　逺法师在庐山初修净土之社凡百有二十三人谢康乐为凿东西二池种白莲求入净社故号白莲社然逺公以灵运心杂止之世传十八贤乃彭城刘遗民豫章雷次宗雍门周续之南阳宗炳南阳张野南阳张铨西林觉寂大师东林普济大师惠持法师賔佛防耶舍尊者蜀賔佛防跋陀罗尊者慧睿法师昙顺法师昙恒法师道炳法师道敬法师昙诜法师道生法师李伯时画莲社图陶渊明乘篮舆谢康乐乘马张曲笠二公虽不入净社常往来山中僧齐己逺公影堂诗云陶令醉多招不得谢公心乱入无方是也
　　皷契
　　禁皷古有契契有二一曰放皷二曰止皷其制以木刻字于上凡放皷契出禁门外击皷然后作止皷契出亦然而更皷止契传自唐至本朝有司尝欲易新不许
　　落花诗
　　宋景文平生数赋落花诗晚守圃田又赋此题云香归蜂蜜尽红入燕泥干人谓景文与落花俱尽未几果卒
　　康节易数
　　邵尧夫精于易数推往测来其验如神其母自江邻几家得此书出为民妾而生尧夫尝云其学惟先丞相申公与司马温公二人可传先丞相以敏温公以专数皆以四水火土石为四行以谓金水皆出于石也皇王帝霸为四运易诗书春秋为四经悉符合以相配撰皇极经世其图画方圆二像或空其中或以墨实之数亦皆四
　　丘墓
　　吴兴丘墓一村之人皆姓丘有大碑列其族党称左史丘明之后云明为鲁国史左弱为邾国大夫则左史葢鲁史官丘明乃姓名也




　　説郛卷二十四上
<子部,杂家类,杂纂之属,说郛>
　　钦定四库全书
　　説郛卷二十四下　　　　元　陶宗仪　撰传讲杂记【吕希哲】
　　青岀于蓝
　　程伯淳正叔兄弟尝事周敦頥后与关中诸张为友大胜敦頥人以为青出于蓝
　　武人不可枢臣
　　苏子瞻尝见文富二公言以武人为枢臣最非国计彼不读书不知义理临大节不知所守至和中仁宗不豫诸公议及嗣事王徳用时为枢宻辄合两手掌向额曰柰此一尊菩萨何
　　八蜡
　　八蜡者先啬也农也邮表也畷也猫也虎也坊也庸也先儒以猫虎合为一而以昆虫为八之一皆非也昆虫无乃祝辞尔
　　八珍
　　八珍者淳熬也淳母也炮也捣珍也渍也熬也糁也肝膋也先儒不数槮而分炮豚羔为二皆非也
　　宴会书问
　　世人以徃来宴防书问为徒费目力不若不诵之愈是未知先王治人道之意人之所以异于禽兽者以有礼乐相交接之道故曰粲然有文以相接驩然有恩以相与此其所以讲信修睦而免于争夺相杀之患者常消祸于未萌也
　　鏖糟陂
　　都城西南十五里有地名鏖糟陂土人恶之因易其名曰好草陂
　　见父执
　　予少时诣其父执欧阳公王荆公司马温公欧阳公拜则立扶之既再拜但曰拜多其慰抚之如子侄及传达正献公语乃变容唯唯见荆公温公皆先荅拜俟叙述事竟然后跪扶之
　　竿牍请谒
