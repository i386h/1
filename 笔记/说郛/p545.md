<!-- { "loadSidebar": true } -->
　　王师围金陵唐使徐铉来铉伐其能欲以口舌解围谓太祖不文盛称其主博学多艺有圣人之能使诵其诗曰秋月之篇天下传诵之其句云云太祖大笑曰寒士语尔吾不道也内不服谓大言无实可穷也以请殿上惊惧相目太祖曰防时自秦中归道华下醉卧田间觉而月出有句曰未离海底千山黑才到天中万国明铉大惊殿上称寿
　　孟嘉落帽前世以为胜绝杜子美九日诗云羞将短髪还吹帽笑倩傍人为正冠其文雅旷达不减昔人谓诗非力学可致正须胸中度世耳
　　望夫石在处有之古今诗人共用一律唯梦得云望来已是几千歳只似当年初望时语虽拙而意工黄叔度鲁直之弟也以顾况为第一云山头日日风和雨行人归来石应语语意皆工江南有望夫石毎过其下不风即雨疑况得句处也
　　欧阳永叔不好杜诗苏子瞻不好司马史记余毎与黄鲁直恠叹以为异事
　　费氏蜀之青城人以才色入蜀宫后主嬖之号花蘂夫人效王建作宫词百首国亡入备后宫太祖闻之召使陈诗诵其国亡诗云君王城上竪降旗妾在深宫那得知十四万人齐解甲更无一个是男儿太祖悦葢蜀兵十四万而王师数万尔
　　韩退之南食诗云鲎实如惠文山海经云如惠文惠文秦冠也蚝相粘如山蚝牡蛎也
　　白乐天云笙歌归院落灯火下楼台又云归来未放笙歌散畵防门前蜡烛红非富贵语看人富贵者也杨蟠金山诗云天末楼台横北固夜深灯火见扬州王平甫云庄宅牙人语也解量四至呉僧钱塘白塔院诗曰到江吴地尽隔岸越山多余谓分界堠子语也
　　黄鲁直云杜之诗法出审言句法出庾信但过之耳杜之诗法韩之文法也诗文各有体韩以文为诗杜以诗为文故不工耳
　　黄鲁直谓白乐天笙歌归院落灯火下楼台不如杜子美云落花逰丝白日静鸣鸠乳燕青春深也孟浩然云气蒸云梦泽波撼岳阳城不如九僧云云间下蔡邑林际春申君也苏子瞻曰子美之诗退之之文鲁公之书皆集大成者也学诗当以子美为师有规矩故可学退之于诗本无解处以才高而好尔渊明不为诗写其胸中之妙尔学杜不成不失为工无韩之才与陶之妙而学其诗终为乐天尔
　　退之诗云长安众富儿盘馔罗羶荤不解文字饮惟能醉红裙而老有二妓号绛桃柳枝故张文昌云为出二侍女合弹琵琶筝也又为季干志叙当世名贵服金石药欲生而死者数辈着之石藏之地下岂为一世戒邪而竟以药死故白云退之服硫黄一病竟不痊也荆公诗云力去陈言夸末俗可怜无补费精神而公文体数变暮年诗益苦故知言不可不愼也
　　子美懐薛据云独当省署开文苑兼泛沧浪学钓翁省署开文苑沧浪忆钓翁据之诗也
　　王摩诘云九天宫殿开阊阖万国衣冠拜冕旒子美取作五字云阊阖开黄道衣冠拜紫宸而语益工
　　杨大年傀儡诗云鲍老当筵笑郭郎笑他舞防太郎当若敎鲍老当筵舞转更郎当舞袖长语俚而意切相传以为笑
　　呉越后王来朝太祖为置宴出内妓弹琵琶王献词曰金凤欲飞遭掣搦情脉脉看即玉楼云雨隔太祖起拊其背曰誓不杀钱王
　　武人出庆宫色最后庭裕陵得之防敎坊献新声为作诗号瑶台第一层
　　宋玉为高唐赋载巫山神过楚襄王葢有所讽也而文士多效之者又为记以实之而天地百神举无免者余谓欲界诸天当有配偶其无偶者则无欲者也唐人记后土事以讥武后尔
　　黄诗韩文有意故有工老杜则无工矣然学者先黄韩不由黄韩而为老杜则失之拙易矣
　　永叔谓为文有三多看多做多商量多也
　　余以古文为三等周为上七国次之汉为下周之文雅七国之文壮伟其失骋汉之文华赡其失缓东汉而下无取焉
　　陈绎批荅曾鲁公表云爰露乞骸之请黄裳为曾侍读制曰备员劝讲乞骸备贠乃表语非诏语也曾鲁公谓人曰使布何所道
　　诗欲其好则不能好矣王介甫以工苏子瞻以新黄鲁直以竒而子美之诗竒常工易新陈莫不好也
　　熈宁初有人自常调上书迎合宰相意遂丞御史苏长公戏之曰有甚意头求富贵没些巴鼻便奸邪有甚意头没些巴鼻皆俗语也
　　某公用事排斥端士矫饰伪行范蜀公咏僧房假山曰倐忽平为险分明假夺眞葢刺之也
　　鲁直谓荆公之诗暮年方妙然格高而体下如云似闻青秧底复作兆坼乃前人所未道又云扶舆度阳焰窈窕一川花虽前人亦未易道也然学二谢失于巧尔苏诗始学刘禹锡故多怨刺学不可不愼也晩学太白至其得意则似之矣然失于粗以其得之易也
　　王荆公暮年喜为集句唐人号为四体黄鲁直谓正堪一笑尔司马温公为定武从事同幕私幸营妓而公讳之尝防僧庐公往迫之使妓逾墙而去度不可乃具道公戏之曰年去年来来去忙蹔偷闲卧老僧床惊回一觉防僊梦又逐流鸎过短墙又杭之举子中老牓第其子以绯譲之客贺之曰应是穷通自有时人生七十古来稀如今始觉为儒贵不着荷衣便着绯夀之毉者老娶少妇或嘲之曰偎他门戸傍他墙年去年来来去忙采得百花成蜜后为他人作嫁衣裳眞可笑也熈宁初外学置官师职简地亲多在幕席徐有学官喜谇语同府苦之咏蝇以刺之曰衣服有时遭防染杯盘无日不追随
　　唐人不学杜诗惟唐彦谦与今黄亚夫庻谢师厚景初学之鲁直黄之子谢之偦也其于二父犹子美之于审言也然过于出竒不如杜之遇物而竒也三江五湖平漫千里因风石而竒耳
　　谢师厚废居于邓王左丞存其妹婿也奉使荆湖枉道过之夜至其家师厚有诗云倒着衣裳迎户外尽呼儿女拜灯前
　　世称杜牧南山与秋色气势两相高为警絶而子美才用一句语益工曰千崖秋气高也
　　鲁直有痴弟畜漆琴而不御虫虱入焉鲁直嘲之曰龙池生壁虱而未有对鲁直之兄大临旦见牀下以溺噐畜生鱼问知其弟也大呼曰我有对矣乃虎子养溪鱼也
　　欧阳公谪永阳闻其倅杜彬善琵琶酒间请之杜正色盛气而谢不能公亦不复强也后杜置酒数行遽起还内微闻丝声且作且止而渐近乆之抱器而出手不絶弹尽暮而罢公喜甚过所望也故公诗云坐中醉客谁最贤杜彬琵琶皮作弦自从彬死世莫传皮世未有也
　　尚书郎张先善着词有云云破月来花弄影帘幕卷花影堕轻絮无影世称诵之张三影王介甫谓云破月来花弄影不如李冠防胧澹月云来去也冠齐人为六州歌头道刘项事慷慨雄伟刘潜大侠也喜诵之
　　往时青幕之子妇妓也善为诗词同府以词挑之妓荅曰清词丽句永叔子瞻曾独歩似恁文章写得出来当甚强
　　黄词云断送一生唯有破除万事无过葢韩诗有云断送一生唯有酒破除万事无过酒才去一字遂为切对而语益峻又云杯行到手更留残不道月明人散谓思相离之忧则不得不尽而俗士改为留连遂使两句相失正如论诗云一方明月可中庭可不如满也
　　子瞻谓孟浩然之诗韵高而才短如造内法酒手而无材料尔
　　鲁直乞猫诗云秋来鼠辈欺猫死窥瓮翻盘搅夜眠闻道貍奴将数子买鱼穿栁聘防蝉虽滑而可喜千载而下读者如新
　　龙图孙学士觉喜论文谓退之淮西碑叙如书铭如诗子瞻谓杜诗韩文顔书左史皆集大成者也
　　少防谓元和圣德诗于韩文为下与淮西碑如出两手葢其少作也
　　王夫人晁载之之母也谓庶子功名富贵有如韩魏公而未有文士也
　　退之作记记其事尔今之记乃论也少防谓醉翁亭记亦用赋体
　　庄荀皆文士而有学者其説剑成相赋篇与屈骚何异扬子云之文好奇而卒不能奇也故思苦而词艰善为文者因事以出奇江河之行顺下而已至其触山赴谷风搏物激然后尽天下之变子云唯好奇故不能奇也欧阳公谓退之为樊宗师志便似樊文其始出于司马子长为长卿传如其文唯其过之故兼之也
　　退之以文为诗子瞻以诗为词如敎坊雷大使之舞虽极天下之工要非本色今代词手唯秦七黄九尔唐诸人不逮也
　　韩退之上尊号表曰析木天街星宿清润北岳毉闾神鬼受軄曾子贺赦表曰钩陈太防星纬咸若昆仑渤澥涛波不惊世莫能轻重之也后当有知之者
　　国初士大夫例能四六然用散语与故事尔杨文公笔力豪瞻体亦多变而不脱唐末与五代之气又喜用古语以切对为工乃进士赋体尔欧阳少师始以文体为对属又善叙事不用故事陈言而文益高次退之云王特进莫年表奏亦工但伤巧耳
　　元祐初起范蜀公于家固辞其表云六十三而致仕固不待年七十九而造朝岂云知礼是时文潞公年八十余一召而来人各有所志也
　　昔之黠者滑稽以玩世曰彭祖八百歳而死其妇哭之恸其邻里共解之曰人生八十不可得而翁八百矣尚何尤妇谢曰汝辈自不喻尔八百死矣九百犹在也世以痴为九百谓其精神不足也又曰令新视事而不习吏道召胥魁具道笞十至五十及折杖数令遽止之曰我解矣笞六十为杖十四耶魁笑曰五十尚可六十犹痴邪长公取为偶对曰九百不死六十犹痴
　　唐语曰二十四考中书令谓汾阳王也而无其对或以问平甫平甫应声曰万八千戸冠军侯不唯对偶精切其贵亦相当也
　　范文正公为岳阳楼记用对语説时景世以为竒尹师鲁读之曰传竒体尔传奇唐裴铏所着小説也
　　柳三变防东都南北二巷作新乐府骫骳从俗天下咏之遂传禁中仁宗颇好其词毎对必使侍从歌之再三三变闻之作宫词号醉蓬莱因内官达后宫且求其助仁宗闻而觉之自是不复歌其词矣会改京官乃以无行黜之后改名永仕至屯田员外郎
　　宁拙毋巧宁朴毋华宁粗毋弱宁僻毋俗诗文皆然魏文帝曰文以意为主以气为辅以词为卫子桓不足以及此其能有所传乎
　　鲁直与方蒙书顷洪甥送令嗣二诗风致洒落材思高秀展读赏爱恨未识面也然近世少年多不肯治经术及精读史乃纵以助诗故致逺则泥想达源自能追琢之必皆离此诸病漫及之尔与洪朋书云父所寄诗语益老健甚慰相期之意方君诗如凤雏出鷇虽未能翔于千竟是眞凤尔
　　老杜云长镵长镵白木柄我生托子以为命黄独无苗山雪盛短衣数挽不掩胫往时儒者不解黄独义改为王精学者承之以予攷之葢黄独是也本草赭魁注黄独肉白皮黄巴汉人蒸食之江东谓之土芋余求之江西谓之土卯煑食之类芋魁云
　　余读周书月令云反舌有声佞人在侧廼解老杜百舌过时如发口君侧有谗人之句
　　韦苏州诗云怜君卧病思新橘试摘才酸亦未黄书后欲题三百颗洞庭须待满林霜余往以为葢用右军帖中赠子黄甘三百者比见右军一帖云奉橘三百枚霜未降未可多得苏州葢取诸此
　　余评李白诗如张乐于洞庭之野无首无尾不主故常非墨工椠人所可拟议吾友黄介读李杜优劣论曰论文正不当如此余以为知言
　　与潘邠老书曰大受今安在其诗甚有理致语又工也又曰但咏五言觉翰墨之气如虹犹足贯日尔
　　礼部员外郎裴説寄边衣诗曰深闺乍冷开香箧玉筯防防湿红颊一阵霜风杀柳条浓烟半夜成黄叶重重白练明如雪独下闲阶转凄切秪知抱杵捣秋砧不觉高楼已无月时闻塞鴈声相唤纱窓只有灯相伴几展齐纨又懒裁离肠恐逐金刀断细想仪形执牙尺囬刀剪破澄江色愁捻金针信手缝惆怅无人试寛窄时时举手匀残泪红牋漫有千行字书中不尽心中事一半殷勤托边使裴説诗句甚丽零陵摠记载説诗一篇尤诙诡也
