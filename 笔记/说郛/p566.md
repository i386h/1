<!-- { "loadSidebar": true } -->
　　闷来弹鹊又搅碎一帘花影【徐干臣二郎神】鴈足不来马蹄难驻门掩一庭芳景【仝前】尽吸西江细斟北斗万象为賔客扣舷独笑不知今夕何夕【念奴娇】花影吹笙满地淡黄月【石湖醉落魄】寒光庭下水连天飞起沙鸥一片【丹阳湖西江月】凉满北窻休共软红说【并仝】灯花结片时春梦江南天濶　惟有两行低鴈咫尺倚画楼月【并仝】人在煗红温翠【赵醉林上元】波底夕阳红湿【赵彦谒金门】应把花卜归期才簪又重数【稼轩】是他春愁来春归何处却不解将愁去　翠销香暖云屏更那时酒醒【刘龙洲】燕子不归花有恨小院春深【谢静寄】海棠影下子规声里立尽黄昏【洪平斋】相思无处说相思笑把画罗小扇覔春词【徐山民南柯子】妾心移得在君心方知人恨深【前调】惊起半牀幽梦淡月啼鸦【刘小山清平乐】千树压西湖寒碧【白石赋梅】波心荡冷月无声【仝前人扬州慢】昭君不惯胡沙逺但暗忆江南江北【仝】墙头唤酒谁问信城南诗客岑寂髙柳晚蝉报西风消息【仝惜红衣】问甚时同赋三十六陂秋色【仝】冷香飞上诗句【仝念奴娇】一般离思两消魂马上黄昏楼上黄昏【刘小山一剪梅】絮飞春尽天逺书沉日长人瘦【花翁】烛影揺红【牡丹】临断岸新緑生时是落红愁流处记当日门掩梨花剪灯深夜语【史邦卿绮罗香春雨】愁损玉人日日画栏独凭【仝双飞燕】恐凤鞋挑菜归来万一灞桥相见【仝东风第一枝春雪】自怜诗酒瘦难应接许多春色【仝喜迁莺元夕】愁万斛为春痩了怕春知【髙竹屋金人捧露盘梅】惊愁搅梦更不管庾郎心醉【仝祝英台近】悠悠岁月天涯一分秋一分憔悴【张东泽桂枝香】落叶西风吹老几番醒醉【仝】露侵宿雨踈帘淡月照人无寐【仝】算只藕花知我意犹把红芳留客【仝念奴娇】春在卖花声里【王贵英夜行船】试花春雨湿晴【韩萧问浪淘沙】贪与萧郎眉语不知舞错伊州【刘后村清平乐赋妓】何处消魂初三夜月第四桥春【罗谷柳稍春】一砚梨花雨【周萧斋防绛唇】薄幸东风薄情游子薄命佳人【仝柳梢春赋柳花】怪别来胭脂慵傅被东风偷在杏梢【赵山恋绣衣】对菱花与说相思看谁瘦损【陆云西睡鹤仙】清絶影也别知心惟有月【萧结山霜天晓角梅】花开犹是十年前人不似十年前后丁宁记取儿家碧云隐约红霞直下小桥流水门前一树桃花【李肩吾清平乐】又是羊车过也月明花落黄昏【黄玉林清平乐宫词】连呼酒上琴台去秋与云平【吴梦窻甘州灵岩】帘半卷黄花人在小楼【仝】南楼不恨吹横笛恨晓风千里关山【仝髙阳台落梅】玉奴最晚嫁东风来结梨花幽梦【仝清江月有梅】緑隂青子老溪桥羞见东隣娇小【并仝】月落杯空无影【仝齐天乐】不约舟移杨柳系有縁人映桃花见【仝倦防芳遇旧妓】渐老芙蓉犹是霜看【仝】不成又是教人恨待倩杨花去问【月湖杏花天】珠帘卷上还重下怕东风吹散歌声【赵钓月风入松】燕子不来东风无语又黄昏琴心不度春云逺断膓难托啼鹃夜深犹倚垂杨二十四栏【陈西麓绛都春】寄相思偏仗柳枝待拆　尊前唱奈东风吹落絮飞　甚等闲半委东风半委小桥流水【张寄闲睡鹤仙】待晴犹未又粉蝶儿住落花不去湿重防香两翅怎知人一防新愁寸心万里云隐吟情闲逺【仝壶中天】断云过雨花前歌扇梅边酒盏【莫事山水龙吟】但良宵空有亭亭霜月作相思伴又燕子衔来相思自道玉痩不禁春病【汤西村二郎神】宿粉残香随梦冷落花流水知天逺【倦寻芳】都将千里芳心十年幽梦分付一声啼鴂【祝英台近】不妨防笔银笺翠樽水　自管领一庭秋色【中秋】春在栏干咫尺【李筼房壶中天寄开明亭】明年今夜玉尊知醉何处【仝】闲帘深掩梨花雨谁问东阳瘦【仝探芳信和草窻】防番鹦外斜阳防干倚遍恨杨柳遮愁不断归醉夜堂歌舞月废春眠【李秋厓浪淘沙】参差护晴窻戸【王竹可】心期暗数总寂寞当年酒筹花浦付春愁小楼今夜雨暗粉疎红为谁匀注都负了燕约莺期更闲却柳烟花雨【张梅崖绮罗香】梦魂欲度苍茫去怕梦惊还被愁遮【草窻髙阳台】休缀潘鬓影怕緑窻年少人惊【仝柳花】花深深处柳隂隂处一片笙歌【仝少年游】一掬春情斜月杏花屋【王碧山醉落魄】采碎花心唫碎淡黄雪【仝】翠簟一池秋水半牀露半牀月【仝霜天晓角】恰是断魂江上柳越春深越瘦【仝谒金门】一室秋灯一庭秋雨更一声秋鴈【仝醉蓬莱归故山】昨宵风雨凉到木犀屏【赵元甫相思引】重见落冷枫红舞【白石】黄帘緑幕萧萧梦灯前几换秋风【吴梦窻赠宏庵】鴈风吹裂云痕小楼一缕斜阳影【丁梦窻水龙吟】清隂一架颗颗蒲萄醉花碧【仝六么令】看画船尽入西湖闲却半湖春日【西湖】
　　乐笑翁警句
　　和云流出空山年年净洗花香不了【南浦春水】写不成书只记得相思一防【解连环孤鴈】才放些晴意早瘦了梅花一半也知不作花看东风何事吹散【探春雪霁】见说新愁如今也到鸥边【西湖】醒醉一乾坤【真珠帘】莫开帘怕见飞花怕听啼鹃【并仝】须待月许多都付与秋【声声慢】几日不来一片苍云未扫【扫花游】春风不奈垂杨柳吹却絮云多少【齐天乐】天香吹动一身秋【甘州赠桂卿】茂树石牀因坐久又却被清风留住【庆宫春】忍不住低低问春【仝】不知能聚愁多少【霜叶飞老妓】
　　词眼
　　燕娇莺姹【潘元质】緑肥红痩【易安】宠柳娇花【仝】笼灯燃月【清真】醉云醒月【梦窻】挑云研雪【碧山】柳昏花暝【梅溪】翠隂香逺【千里】玉娇香怨【竹屋】蝶凄蜂惨【守斋】柳腴花瘦【西材】绾燕吟莺【仝】燕昏莺晓【秋崖】渔烟鸥雨　翠颦红妬【可竹】愁胭恨粉【玉笛】月约星期【团言为】雨今云古【玉笛】恨烟颦雨【东泽】燕窥莺认【梅心】愁罗恨绮【虚静】移红换紫【闰翁】聨诗换酒　选歌试舞　舞勾歌引三生春梦
　　单字集虚
　　任看正待乍怕纵问爱奈似但料想更算况怅怏早尽嗟凭叹方将未已应若莫念甚
　　两字【缺】
　　此本还在沈伯时乐府指迷之后古雅精妙较是输他一着也若新巧清丽是册亦未可少也元跋四六余语【宋相国道】
　　帝王之制备载乎书典谟训诰誓令之文多以四字为句惟鲜对偶后之制诰间以六字而以四字成聨者亦多赋者古诗之流今之则四六矣诗三百篇其间长短之句固无几足以尽四字句之防此四者殆四六之所从祖徽庙以于阗玉增八宝有九其文云范围天地幽赞神明保合太和万寿无疆王初寮艸诏曰太极函三通太和于一气乾元用九增箓于万年包括玺文无一遗者
　　祭春牛文
　　东坡手泽云元丰六年十一月二十七日天欲明数吏持纸一幅其上题云请祭春牛文余取笔疾书云三阳既至庻草将兴爰出土牛以戒农事衣被丹青之好本出泥涂成毁须臾之间谁为喜愠吏微笑曰此两句复当有怒者傍有一吏云不妨此是唤醒他盘洲祭勾芒神文曰天子命我尽牧南海之民农人告予将有西畴之事念铜虎谨班春之职出土牛示嗣岁之期此当是帅广时所作意虽与东坡不同而词语瓌妙似之
　　玉牒
　　玉牒所记非止本支而凡一朝大政事大号令大更革拜罢皆在焉仙源积庆特其一条耳前此进玉牒备书表章能备言之惟子湖一表终始对说其辞云帝系勤鸿荣科条于属籍圣谟啓祐严训典于寳储尧统汉绪肇别于天潢周诰商盘俨仙于东壁惟昭穆亲疎之有序与文章词令之当传麟趾振振共仰宗盟之益茂虞书浑浑更瞻圣作之相辉其形容玉牒方为两尽
　　语对
　　绍圣中蔡京馆辽使李俨葢泛使者留舘颇久一日俨方饮忽持盘中杏曰来未开花如今多杏京即举梨谓之曰去虽叶落未可轻梨
　　天生对偶
　　旧说以红生白熟脚色手文寛焦薄脆之属为天生对偶触类索之亦有经前人纪载者聊疏于此如三年太守旧日老翁相公公相子人主主人公泥肥禾长水落石出断送一生惟有破除万事无过北斗七星三四防南山万寿十千年迅雷风烈风雷雨絶地天通天地人筵上枇杷本是无声之乐草间蚱蜢还同不系之舟皆絶工者又有书语两句而证于俗谚曰尧之子不肖舜之子亦不肖谚曰外甥多似舅吾力足以举百钧不足以举一羽谚曰便重不便轻之类是也
　　作赋用事
　　晚唐五代间诗人作赋用事亦有甚工者如江文蔚天窻赋云一窻初啓如凿开混沌之时两瓦乍飞类化作鸳鸯之后又土牛赋云饮水俄临讶盟津之拳塞度关倘许疑函谷之丸封
　　傩文
　　政和中新创禁中傩仪有防令翰苑撰文翟公选当直其畧云南正司天无俾神人之杂夏后铸鼎以絶山林之奸茍非圣神孰知情状顷刻进入人服其敏而工















　　月泉吟社【吴渭】
　　社规
　　本社预于小春月望命题至正月望日收卷月终结局请诸处吟社用好纸楷书以便誊副而免于差舛明书州里姓号以便供赏而不致浮湛切望如期差人来问浦江县西地名前吴吴知县位对面交卷守囘标照应俟评校毕三月三日掲晓赏随诗册分送此固非足凂我同志亦姑以讲前好求新益云
　　誓诗坛文
　　月泉旧社久褰诗锦之华季子后人独仿礼罗之意遂从昨岁徧致新题春日田园颇多襍兴东风桃李又是一番乡邦之胜友云如湖海之英游雷动古囊交集钜轴横陈谁掲青铜尚询黄发无舎女学何至教琢玉哉不用道谋是在主为室者俾得臣而寓目与舅犯以同心睠惟骚吟良由工苦所贵相观而善亦多自负所长能雄万夫定羞与绛灌等伍如降一等乃待以季孟之间欲辛甘燥湿之俱齐固甚难以曲直轻重而见欺亦不可念伟事或偶成于戏剧彼谗言特借誉而揄扬我诗如郐曹何幸纵观于诸老此声得梁楚誓将不负于齐盟一防无他三辰在上
　　诗评
　　诗有六义兴居其一凡隂阳寒暑草木鸟兽山川风景得于适然之感而为诗者皆兴也风雅多起兴而楚骚多赋与比汉魏至唐杰然如老杜秋兴八首深诣诗人阃奥兴之入律者宗焉春日田园襍兴此盖借题于石湖作者固不可舎田园而泛言亦不可泥田园而他及舎之则非此诗之题泥之则失此题之趣有因春日田园间景物感动性情意与景融辞与意防一吟风顷悠然自见其为襍兴者此真襍兴也不明此义而为此诗他未暇悉论徃徃叙实者多入于赋称美者多近于颂甚者将襍兴二字体贴而相去益逺矣诸公长者惠顾是盟而屑之教形容模冩尽情极态使人诵之如逰辋川如遇桃源如共柴桑墟里抚荣木观流泉种东皋之苗摘中园之蔬与义熙人相尔女也如入豳风国耜者桑者竞载阳之光景而聆仓庚之载好其音也如梦寐时雍之世出而作入而息优游于耕凿食饮而壤歌之起吾后先也其余瓌辞藻思粲然毕陈应接有所不暇姑次第其篇什附以管见俟览者细订之若曰折衷则吾岂敢
　　春日田园襍兴
　　罗公福【第一名杭清吟社三山连文凤伯正号应山】
　　老我无心出市朝东风林壑自逍遥一犁好雨秧初种几道寒泉药旋浇放犊晓登云外垄听莺时立柳边桥池塘见说生新草已许吟魂入梦招
　　评曰众杰作中求其粹然无疵极整齐而不见边幅者此为冠
