<!-- { "loadSidebar": true } -->
　　葡萄欲其肉实当栽于树之旁于春鑚树上作窍子引葡萄枝入窍中透出至二三年其枝既长大塞满树窍便可斫去葡萄根托根以生便得肉实如枣北地皆如此法种
　　银杏树有雌雄雄者有三棱雌者有二棱合二者种之或在池边能结子而茂葢临池照影亦生也
　　果树有蠧出者以芫花纳孔中即止或纳百部叶凿果树纳少钟乳粉则子多且美又树老以钟乳末和泥于根上掲去皮抹之复茂
　　凡接矮果及花用好黄泥晒干筛过以小便浸之又晒干筛过再浸之凡十余度以泥封树皮用竹筒破两半根裹之则根立生次年断其皮截根栽之
　　桑上接梅梅则不酸
　　桑上接梨则脆而甘美
　　果实异常者根下必有毒蛇切不可食
　　果木有虫蠧处以杉木削小丁塞之其虫立死
　　生人髪挂树上鸟不敢食其实
　　接树须取向南隔下者接之则着子多
　　凡种树宜在望前在望后少实
　　花果树如曽经孝子及孕妇手折则数年不着花或不甚结子
　　果子先被人盗吃一枚飞禽便来吃
　　凡果木未全熟时摘若熟了即抽过筋脉来嵗必不盛果实凡经数次接者核小但其核不可种耳
　　河隂石榴名三十八者其中只有三十八粒子
　　橄榄将熟以竹钉钉之或纳少许盐于皮下其实尽落柿子接及三次则全无核
　　桃树过春以刀疎斫之则穰出而不蛀
　　桃实太繁则多坠以刀横斫其榦数下乃止社日令人摏桃树下则结实牢
　　凡果不牢者宜社日桩其根
　　三月上旬斫取果木好直枝如大胟指大长五寸许纳芋魁中种之或大蔓菁根亦可用胜种核者种核三四年乃如此大耳
　　桃李蛀者以煮猪头汁冷浇之即不蛀
　　桃者五行之精制百鬼谓之仙木
　　凡果实初熟用双手摘则年年生果见麝香熏则花不结子种甘蔗必用猪毛和土则长梅树接桃则脆桃树接杏则大
　　桃熟时墙面暖处寛深为坑收湿牛粪纳坑中收好桃核十数枚尖头向上坑中粪土葢厚一尺深春芽生和土移种之
　　果树生小青虫虰蜻盼挂树自无
　　凡树木当元日日未出时以斧斑驳椎接李等树谓之嫁树
　　种石榴取直枝如胟指大斩一尺长八九条共为一科烧二头二寸作坑深一尺条口径一尺竖枝坑畔围布令匀置枯骨姜石于枝间下土令实一重骨石一重土出枝头一寸水浇即生又以骨石置枝间即茂杏熟间时取核纳粪中至春既生则移栽实地既移不得更移凡移大梅树去其枝梢大其根盘沃以沟泥无不活者生龙眼沸汤内淖过食之能健脾
　　柿子尚生防之即熟
　　凡果须肉烂和核种之否则不类其种
　　柑橘橙等于根棘上接者易活
　　林檎蛀以铁线寻窍内钻刺用百部杉木钉塞之如生毛虫以鱼腥水泼根活埋蚕蛾于地下
　　糓麦
　　凡种五谷用成收满平定日为佳小豆忌卯稻麻忌辰禾忌丙黍忌丑秫忌寅未小麦忌戌大麦忌子大豆忌申凡九谷不避忌日种之多伤败
　　种诸豆子油麻大麻等若不及时去草必为草所蠧耗虽结实亦不多谚云麻耘地豆耘花麻须初生时耘豆虽开花亦可耘
　　种菉豆地宜痩
　　腊日种麦及豆来年必熟麦麦苗盛时须使人纵牧于其间令稍实则其收倍多麦属阳故宜干原稻属隂故宜水泽
　　小麦不过冬大麦不过年
　　麦最宜雪谚云冬无雪麦不结
　　种麦之法土欲细沟欲深耙欲轻撒欲匀晒麦之法宜烈日之中乗热而收仍用苍耳叶或麻叶碎杂其中则免化蛾
　　菜
　　茄子开花时取叶布路旁以灰围之结子加倍谓之嫁茄
　　种香菜常以洗鱼水浇之则香而茂
　　种茄子时初见根处擘开纳硫一星以泥培之结子倍多其大如盏味甘而益人
　　菠薐过月朔乃生今月初一二间种与二十七八间种者皆过来月初一乃生验之信然葢菠薐西国菜也生菜种之不拘时才尽即下种亦便出谚云生菜不离园以不时而出也
　　香菜与土龙朏不得用粪浇浇则不香只以沟泥水米泔汁浇之佳
　　茭白根逐年移动生者不灰
　　甜瓜生者以鮝鱼骨挿顶上则蒂落而易熟
　　冬瓜正月晦日傍墙区种之圆三寸深五寸着粪种之种韭之畦欲深下水和粪初嵗惟一剪每剪即加粪惟深其畦为容粪也
　　茄着五叶因雨栽之
　　种萝卜宜沙壖地五月犁五六遍六月六日种锄不厌多稠即少种
　　种芋根欲深斲其叶以覆其上旱则浇之有草锄去之种枸杞法秋冬间收子于水盆中挼取曝干春熟地作畦畦中去五寸土勾作垄垄中缚草稕如臂长与垄等即以泥涂草稕上以枸杞子布于泥上以细土葢令遍又以烂牛粪一重又以土一重令畦平待苗出水浇堪吃便剪
　　又法枸杞可以挿种
　　花
　　凡接牡丹须令人看视之如一接活者逐嵗有花如初接不活削去再接只当年有花牡丹花上穴如针孔乃虫所藏处花工谓之气仓以大针防硫黄末针之虫乃死或以百部草塞之牡丹千叶者蜀人号为京花谓洛阳种也单叶者只号为川花又曰山丹又曰山花菜园中间种牡丹芍药最茂
　　牡丹芍药不可置木檞中不耐久须要避风处
　　海棠花欲其鲜而盛于冬至日早以糖水浇根下立春若是子日于茄根上接牡丹花不出一月即烂漫初春掘藕节藕头着泥中种之当年着花
　　以莲菂投靛瓮中经年移种发碧花
　　种莲须先以羊粪壌地于立夏前两三日种当年便着花又法用五月二十日移深种莲柄长者以竹杖挟之无不活者
　　种藕以酒糟涂之则盛
　　月桂花叶常若虫食者以鱼腥水浇之乃止
　　李赞皇花木记云凡草木以海为名者悉从海外来如海棠之类是也
　　瑞香花恶湿日不得频沃以水宜用小便可杀蚯蚓或从花脚浇之则叶緑又用梳头垢腻根上有日色即覆之
　　鸡粪壅茉莉则盛壅百合则甚滋生
　　用燖猪汤浇茉莉素馨花则肥
　　催花法用马粪浸水前一日浇之三四日方开者次日尽开
　　木犀接石榴开花必红
　　花木接者移种须令接头在土外
　　灌溉花木各自不同木犀当用猪粪瑞香当用燖猪汤葡萄当用米泔水肉汁尤妙花木有不宜用粪秽者甚多尤宜审问用之非其宜立槁
　　园圃中四旁宜种决明草则虵不敢入
　　凡接花木虽已接活内有脂力未全包生接头处切要爱防如梅雨浸其皮必不活
　　濯洗布衣灰汁浇瑞香必能去蚯蚓且肥花以瑞香根甜灰汁则蚯蚓不食而衣垢又自肥也
　　芙蓉未开隔夜以靛水调纸蘸花蕊上以纸裹蕊口花开成碧色花五色皆可染
　　黄白二菊各披去一边皮用麻皮扎合其花半黄白色棘能辟霜花果艺棘园中即茂
　　鸎粟九月九日及中秋夜种之花必大子必满
　　凡种花木须冬至后立春前斫直接有鹤膝如大胟指者长二尺许扎于芋魁中掘令寛调泥浆细切生葱一束搅于泥中以细土覆之勿令实当有花次年结实牡丹着蕊如弹子大时试捻十朶中必有三两朶不实者去之庶不夺他花力
　　凡种好花木其旁须种葱薤之类免麝香触也
　　种花药处栽数株蒜遇麝香则不损
　　种兰蕙忌洒水
　　凡种花欲得花多须用肥土秋冬间壅根春来着花自然盛以猪粪和土令发热为肥土木犀叶有齿如锯其纹亦麄涩者乃香有一等叶光泽者殊无香也又有一等花极白者亦无香兰亦如之
　　冬间花瓶多冻破以炉灰置瓶中则不冻或用硫黄置瓶内亦得
　　芍药牡丹摘下烧其柄挿瓶中后用其柄以蜡封之尤妙
　　苦楝树上接梅花则成墨梅
　　海棠候花谢结子剪去来年花盛无叶
　　凡花木有直根一条谓之命根趂小栽时便盘了或以砖石承之勿令生下则他日易移
　　凡花皆宜春种惟牡丹宜秋社前后种接
　　种水仙诗诀云六月不在土七月不在房栽向东篱下花开朶朶香

　　説郛卷一百六下
<子部,杂家类,杂纂之属,说郛>
　　钦定四库全书
　　说郛卷一百七　　　　　元　陶宗仪　撰禽经【张华】
　　子野曰鸟之属三百六十凤为之长故始于此
　　凤者羽族之长
　　凤雄凰雌
　　凤鸿前麟后蛇首鱼尾龙文身鷰颔鸡喙骈翼首载徳顶揭义背负仁心抱忠翼挟信足履正小音钟大音鼓不啄生草五采备举飞则羣鸟从出则王政平国有道
　　亦曰瑞鶠
　　景纯注尔雅云瑞应鸟也鸡头蛇颈鷰頥背鱼尾五彩色髙六尺许出为王者之嘉瑞孝经援神契曰王者徳及鸟兽则凤鸟翔
　　亦曰鸑鷟
　　凤之小者曰鸑鷟五彩之文三嵗始备也
　　羽族之君长也鸾瑞鸟
　　鸾者凤鸟之亚始生类凤久则五彩变易故字从变省礼斗仪曰天下大平安宁则见其音如铃峦峦然也周之文物大备法车之上缀以大铃如鸾之声也后改为銮
　　一曰鸡趣
　　顾野王符瑞图曰鸡趣王者有徳则见
　　首翼赤曰丹凤靑曰羽翔白曰化翼曰隂翥黄曰土符
　　别五采而为名也
　　凤翥鸾举百羽从之
　　鸾凤翔止百鸟皆从也以类化
　　凤靡鸾吪百鸟瘗之
　　凤死曰靡鸾死曰吪禽鸟啄土以瘗藏之
　　慈乌反哺
　　慈乌曰孝鸟长则反哺其母大嘴乌否
　　白脰乌不祥
　　乌之白脰者西南人谓之鬼雀鸣则防咎
　　巨喙乌善警
　　乌之巨嘴者善避矰弋弹射曰善警
　　防乌吟夜
　　乌之失雄雌则夜啼
　　鸷鸟之善搏者曰鹗
　　鹗大人见而悚愕也
　　窃曰雕
　　色浅黑而大者其羽防鸟毛也
　　鴘曰鵕
　　鹰色苍黄谓之鴘广雅曰鴘鹰二嵗色也鹰生二嵗加系也
　　骨曰鹘了曰鹞
　　能逺视也了目明白音了
　　曰鹯
　　晨风也向风摇翅其回迅疾状类鸡色青搏燕雀食之左传云若鹰鹯之逐鸟雀
　　夺曰鵽
　　如鹯而小者其脰上下亦取鸟雀如攘夺也
　　王瞗瞗鸠鱼鹰也
　　毛诗曰王瞗鸷而有别多子江表人呼以为鱼鹰雌雄相爱不同居处诗之国风始闗雎也
　　亦曰白鹥
　　鹥之色白者
　　亦曰白鷢
　　状如鹰尾上白也
　　雉介鸟也
　　善搏鬭也
　　亦曰鸠
　　尔雅曰雉絶有力奋
　　五采备曰翚
　　尔雅曰伊洛而南素质五采皆备成章曰翚江淮而南青质五采皆备成章曰鹞言其毛色光辉也周礼后六服一曰翚衣取其雉性介而守以比后徳也
　　亦曰夏翟
　　书曰羽畎夏翟雉尾至夏则光鲜也
　　亦曰鹞雉
　　靑质五采解见上注
　　采黄曰鷩雉
　　背毛黄腹毛赤尾毛緑而鲜明周礼鷩冕取此
　　白曰雗雉
　　江南呼曰白雉
　　曰海雉
　　羽色纯黑亦善鬭生海中山岛上
　　首有采毛曰山鸡
　　山雉长尾尤珍防之林木之森鬰者不入恐触其尾也雨则避于岩石之下恐濡湿也久雨亦不出而求食死者甚众
　　颈有彩囊曰避株
　　雉属出华岳及盛山中晴旸则颈出彩色作囊遇树木则避之故曰避株任昉曰亦名吐绶鸟
　　背有采羽曰翡翠
　　状如防防而色正碧鲜缛可爱饮啄于澄澜洄渊之侧尤惜其羽日濯于水中今王公之家以为妇人首饰其羽直千金
　　腹有采文曰锦鸡
　　状如鸠鸽膺前五色如孔雀羽出南诏越山中嵗采捕之为王者冠服之饰
　　鸤鸠戴胜布谷也
