<!-- { "loadSidebar": true } -->
　　黄鲁直次东坡韵云我诗如曹郐浅陋不成邦公如大国楚吞五湖三江其尊坡公可谓至而自况可谓小矣而实不然其深意乃自负而讽坡诗之不入律也曹郐虽小尚有四篇之诗入国风楚虽大国而三百篇絶无取焉至屈原而始以骚称为变风矣黄又尝谓坡公文好骂谑不可学又指坡公文章妙一世而诗句不逮古人信斯证也
　　汉鳻雀辨
　　汉黄霸传鹖雀集丞相府鹖字音芬非音曷也今人例以曷字读之误矣按霸传苏林注云今武贲所着之鹖而师古注曰苏说非也此鹖雀音芬本从鳻字通用鳻似凤也若夫鹖雀之鹖青色好鬭不止俗谓之鹖鸡音曷与此鹖雀音芬者不同故志之以正讹舛
　　晋志之误
　　予昔与妇弟罗君玉同读晋书君玉曰嵇康之诛于晋文帝执魏柄之时疑不当传于晋向秀卒于魏世其传亦然又云君苗无姓吕安无传与嵇康书者皆当考
　　钱载年号之始
　　冯鉴事始载后魏孝庄时用钱稍薄髙道穆曰论今复古宜改铸大钱文载年号以记其始鉴遂以钱载年号始于此余按杜佑通典厯叙古今钱币之制载宋武帝孝建初铸四铢钱文曰孝建一边文曰四铢则是钱载年号实始于宋武孝建也孝建元年甲午距后魏孝庄永安二年己酉铸永安五铢钱之嵗凡七十有六年纪载昭昭岂可谓始于永安鉴读书不精误以髙恭之奏请载年号以记其始遂以为事始于此不知髙之奏乃谓改铸大钱年分之始非事始也此固可笑矣又舍中国正统之年号事始取诸北狄偏闰之朝见识何污下耶恐后学承讹袭谬不得不辨
　　防蓤二物
　　前辈笔记小说固有字误或刋本之误因而后生末学不稽考本出处承袭谬误甚多今畧举其一端如马大年永卿着懒真子録辨王逸注楚词以芰为蓤秦人曰薢茩之误当矣惜其字有差误义遂不明永卿谓尔雅薢茩英光注云英明也或云蓤也关西谓之薢茩字音皆又云蓤厥攟注今水中芰此皆马所记也今余考尔雅正本则云薢茩蕨光注芵明也即今决明也或曰防也字从卩非从冫及至蓤蕨攟然后从凌注水中芰也则是防与蓤其为二物不同王逸误引陆生之防曰薢茩而为水中之蓤其失明甚而马又并以从水两蓤字交证且误以芵光芵明为英光英明此马大年之误尤可哂也
　　酒价绯鱼
　　丁谓参知政事真宗尝问唐酒价几何谓对以每升三十上曰何以知谓引杜诗云速来相就饮一斗恰有三百青铜钱上喜其对又蔡嶷廷试第一俄召对徽宗问唐京官五品方赐绯佩鱼借绯即不佩国朝因循其制嶷对曰在唐借绯亦佩鱼因诵白居易诗为证曰亲朋相庆问何如服色恩光尽反初投老喜抛黄艸峡眼明惊拆紫泥书便将朱绂还铃阁却着青袍侍玉除无奈娇痴三嵗女绕腰啼哭覔银鱼上尤喜其对之防二事正相类但佩鱼之对尤切于典故信大臣专对不可无学也谓字谓之姑苏人嶷字文饶河内人并见于曽慥诗选纪载后余因看李太白诗有金樽美酒斗十千之句以为李杜同时何故诗句所言酒价顿异客有戏噱者曰太白谓美酒耳恐杜老不择饮而醉村店压茅柴耳坐皆大笑然亦近理也
　　二月无丝
　　聂夷中伤田家诗最得风人之体但二月卖新丝恐当作四月葢二月则蚕尚未生戴胜降于桑乃三月内节所在必于此时蚕事方盛葢月令蚕事乃在季春之月而祭义蚕嵗注亦云三月月尽以后豳风蚕月条桑亦指三月二月安得有新丝耶当是四字传写者讹刻画耳其曰五月粜新谷却有之
　　班氏当从斑
　　山谷云班氏以鬭谷于莵得姓凡班姓皆当从斑史作班误也
　　坡文之妙
　　东坡泗州僧伽塔诗耕田欲雨蓺欲晴去得顺风来者怨此乃櫽括刘禹锡问卜赋中语曰同涉于川其时在风防者之吉泝者之凶同蓺于野其时在泽惟种之利乃穋之厄坡以一聨十四字而包尽刘禹锡四对三十二字之义葢夺胎换骨之妙也至如前赤壁赋尾段一节自惟江上之清风与山间之明月至相与枕藉乎舟中不知东方之既白却只是用李白清风明月不用一钱买玉山自倒非人推一聨十六字演成七十九字愈竒妙也
　　表忠观碑体孝门铭
　　东坡表忠观碑先列奏状以为序至制曰可而系之以铭其格甚新乃仿柳柳州所作寿州安丰县孝门铭葢以忠比孝全用其体制耳柳宗元孝门铭史臣既全载于唐孝友传文甚典雅苏公表忠观碑视柳有加宜乎金陵王氏以太史公所作年表许之二文防意其允合于史法矣
　　周子爱莲说如屈原橘颂
　　左传云譬诸草木吾臭味也屈正平离骚经一篇之中固以香草而比君子矣然于九章中特出橘颂一章朱文公谓受命不迁谓橘逾淮为枳也原自比志节如橘不可移徙也末乃言橘之髙洁可比伯夷宜立以为像而效法之亦因以自托余因文公之言而谓濓溪周子作爱莲说谓莲为花之君子亦以自况与屈原千古合辙不宁惟是而二篇之文皆不满二百字咏橘咏莲皆能尽物之性格物之妙无复余蕴葢心诚之所发越万物皆备于我之所着形是可敬也读者宜精体之
　　正符过封禅文
　　司马长卿封禅文典雅为西京之宗然未免托符瑞以啓武帝之侈心君子已耻之其后扬雄仿之作剧秦美新尤为可耻斑孟坚典引亦引符瑞以效尤唐人作玉牒真纪以美宗尤浅陋及柳宗元正符谓受命不于天于其人休符不于祥于其仁惟人之仁匪祥于天兹为正符哉未有弃仁而久者也未有恃祥而寿者也遂一洗前作之陋为可喜也
　　大小各适其性
　　庄周之书有鹪鹩巢林不过一枝又曰鹏搏扶揺九万里而风斯在下葢齐物之论也后世有本其说而赋之者如张茂先赋鹪鹩自譬甚小李太白赋大鹏自譬甚大皆适其性而已不出庄周齐物之论耳
　　汉唐史取当代之文以为賛叙
　　国朝宋祁着唐书藩镇传序全载杜牧守论一篇实体班固项籍传賛全载贾谊过秦论一篇葢守论乃藩镇之事实而过秦实项氏之张本不嫌取当代词人之文而证之然司马迁亦尝取过秦论而賛秦纪矣但没贾生之名而书其文几若揜人之善曷若班氏直下賛云昔贾生之过秦曰云云如蛟防虎之手何必皆自己出宋公用其体尤为欧公之所称美匪惟班宋擅一代之史笔而贾杜二子之文益有光于信史矣
　　六出四出花
　　吕氏春秋云草木之花皆五出雪花独六出古今莫喻其理独朱文公谓地六为水之成数雪者水结为花故六出或言花中惟岩桂四出之异余谓土之生物其成数五故草木花皆五惟桂乃月中之木居西方地四乃西方金之成数故花四出而金色且开于秋云此桂之在离骚以喻君也先师魏鹤山岩桂诗云虎头开金粟犀首累累佩印章自注云顾虎头善画金粟佛公孙衍佩五国相印真善借喻而体物矣余亦尝赋岩桂云四出花中异三开格外芳名髙平月品韵胜霸秋香或者颇许之以为弗可移赋他花木也
　　加田
　　周礼司勲惟加田无国正加田如今之加食实封也
　　唐给事中草制学士不草制
　　呉曽漫録仁宗朝胡宿武平一知制诰封还杨懐敏词头上问宰相故事文彦博对曰唐给事中袁髙不草卢杞制然则唐典故给事中亦草制耶故成袁髙之志云又韩渥金銮宻记曰崔贻范于凤翔围城中挟李茂贞起复作相渥当草制抗疏论其不可夜半中人以词头投渥曰学士无以性命为戏渥不答扄户而寝明日无麻制宣读茂贞曰陛下命相学士不肯草制与反何异昭宗曰卿荐贻范朕不拒渥不艸制朕亦不拒其如道理分明何至范蜀公东斋记事真宗欲立章献为后杨文公不草制章献既立杨文公亿不自安乃托母疾而行留请假榜子与孔目官而去学士不肯草制自唐韩渥始也
　　折梅遣使始于诸发不始于陆凯
　　荆州记谓陆凯与范蔚宗相善凯自江东遣使寄梅花一枝诣长安与范蔚宗并诗一絶云折花逢驿使寄与陇头人江南无所有聊赠一枝春后世纷纷举用多矣皆以陆范为证不知刘向说苑已载越使诸发执一枝梅遗梁王梁王之臣曰韩子者顾左右曰乌有一枝梅乃遗列国之君则折梅遣使始此矣
　　日随天左旋
　　余向作补亾月采篇辩日月随天左旋援引张横渠朱文公魏鹤山之言及朱文公援引月令注疏为证详无轶遗矣后因读陆德明周易音义至明夷卦明夷于左股注马融王肃音股字作般云旋也日随天左旋也乃知经注已及之不待注疏及后世之辩也尤为端的惜先儒不及引此耳故録以补其前说
　　传注引逸书之误
　　左传昭十年子皮归谓子羽曰夏书云欲败度纵败礼我之谓矣注云逸书也又十七年太史曰在此月也故夏书曰辰不集于房瞽奏鼓啬夫驰庶人走此月朔之谓也注逸书也余按此两节皆见于今文尚书如子皮所举欲败度纵败礼两言今见于太甲篇乃商书也而子皮以为夏书固失之矣而杜预遂以为逸书失尤甚矣至如周太史所举辰不集于房四言今见于征正是夏书只差一不字无可疑者而杜乃注为逸殊可讶焉故辨之以明传注不可尽信如此
　　舜七始咏
　　前汉律厯志引书曰予欲闻六律五声八音七始咏以出纳五言女听予者帝舜也言以律吕和五声施之八音合之成乐七者天地四时人之始也顺以歌咏五常之言听之则顺乎天地序乎四时应人伦本阴阳原情性风之以德感之以乐莫不同乎一惟圣人为能同天下之意故帝舜欲闻之也七始咏三字今文尚书却只作在治忽注谓察天下治理及忽怠者在治忽三字于六律五声八音解家颇傅会反不若班氏所载七始咏义训胥协也又礼乐志房中祠歌曰七始华始肃倡和声孟康注引班氏所载云七始者天地四时人之始以为乐名以此则知汉初尚存此咏施之祠乐予谓七始咏三字甚新可加以舜字作词题賛颂之属如徐子仪试宏词嵗舜五乐颂亦是引班志舜修五礼五乐注谓书云五玉玉字当为乐盖已有五瑞即玉也且注列五乐之目于下即此类也因并记之
　　三陈九卦
　　易大传三陈九卦孔圣有深防焉横渠问系辞独说九卦之德切于人事以德字言之可谓深得之矣然只讲得初陈之事于再于三尚有余意今推言之自履德之基至巽德之制皆以之字发明其德此初陈也自履和而至至巽称而隠皆以而字发九德之体此再陈也自履以和行至巽以行权皆以以字发九德之用此三陈也此九卦有德有体有用深味之则方见切于人事之要也
　　厯日字所始
　　尧典虽曰厯象日月星辰然未尝连文说厯日字后世方言厯日然竟莫明其所始至坡诗云老去怕看新厯日虽百家注之亦无有一人及之者余按周礼冯相氏以会天位注谓合此嵗日月星辰宿五者以为时事之若今厯日太嵗在某月某日某甲朔日直某也又引孝经说曰故勑以天期四时节有晩早趣勉趣时无失天位皆此术也以此观之则今之厯法已详备于汉时然自汉世已谓之厯日矣宝祐元年改厯名会天深得厯日经注本防
　　祥刑详刑字义之通
