<!-- { "loadSidebar": true } -->
　　永徽中卢齐卿暴死及苏説见其舅李某为司判官有吏押案曰宇文融合为宰相舅曰宇文融岂堪作宰相吏曰天符已下数日多少即由判官舅乃判一百日既拜果百日而罢公曰官不前定何名真宰崔丞相造布衣时江左士人号曰白衣防时有四人是卢东羙其二遗忘崔左迁在洪州州帅曹王将辟为副时德宗在梁奏的合过况曹王有功且亲也时有赵山人言事多中崔问之曰地主奏某为副使且的过否对曰不过崔诘曰以时事必合得过也山人曰却得一刺史不久勅到更逺于此崔不信再问曰必定耳州名某亦知之不可先言且曰今月某日勅到必先吊而后贺崔心惧乆之盖言某日即崔之忌日也谓赵山人曰言中奉百千不中轻挞五下可乎山人笑曰不合得员外百千只合得起一间竹屋又问之且我有宰相分无曰有崔曰逺近曰只隔一两政官不至三年矣及某日私忌洪州诸僚皆知其説是日悉之江亭将慰崔忌众皆北望人信至酉时见一人从北岸袒而招舟急使人问之乃曰州之脚力将及岸问曰有何除改崔员外奏副使员外过否曰不过却得防州刺史勅牒在此诸公惊笑果先慰而后贺焉明日説于曹王曹王与赵山人镪百千不受崔为起竹屋一间欣然徙居之又谓崔曰到防州后有大经一叚惊惧即必得入京也既而崔舅源休与朱泚为宰相崔忧闲堂帖追入甚忧惕时故人窦参作相拜兵部郎中俄迁给事中平章事
　　又曰薛邕侍郎有宰相望时有张山人善相崔造相公方为兵部郎中与前进士姜公辅同在薛侍郎坐中薛问张山人曰坐中有宰相否必在己身多矣张曰有薛曰几人曰有两人曰何人曰崔姜二人必同时宰相薛嘿然不乐既而崔郎中徐问张曰何以同时意谓姜公始前进士已正郎势不相近也曰命合如此仍郎中在姜之后后姜为京兆尹功曹充翰林学士时众知泾将姚令言入城的取朱泚泚曾帅泾得其军心乃上疏令防虞之防入十日德宗幸奉天悔不纳姜言遂于行在擢姜为给事中平章事崔后姜半年以夕郎拜相果同而崔在姜后离防州后第二改官拜官亦不差而薛侍郎竟终于列曹始知前辈不可忽后辈也
　　李丞相泌谓德宗曰肃宗师臣岂不呼陛下为郎圣顔不悦泌曰陛下天宝元年生向外言改年之由或以农得宝此乃谬也以陛下此年降诞故宗皇帝以天降至宝因改年号为天宝也圣顔然后悦德宗降三日宗立于髙堦上肃宗次之代宗又次之保母繦抱德宗来呈色不白晳耳仆前肃宗代宗不悦二帝以手自下递传呈上宗一顾之曰真我儿也谓肃宗曰汝不及他谓代宗曰汝亦不及他髣髴似我既而在位二十七年寿六十三肃宗登位十五年是不及也后明皇帝幸蜀至中路曰郎亦一遍到此来里及德宗幸梁是也乃知圣人应天受命享国緜逺岂徒然哉
　　刘希夷曰年年歳岁花相似岁岁年年人不同其舅宋之问苦爱此两句恳乞许而不与之问怒以土袋压杀之宋生不得其死天报之也
　　逆羯将乱于中原梁朝志公太师有语曰两角女子緑衣裳却背大行邀君王一止之月必消亡两角女子安字緑者禄字也一止正月也果正月败亡甚矣符志公之寓言也时张廵将雷万春于城上与廵语次被贼伏弩射中万春面不动令狐潮疑是木人询问廵知万春乃言曰向见雷将军方知足下军令矣
　　琼州地名朐防朐防是蚯蚓也故土多此虫盖其状物也常至夜江畔出其身半跳于空中而鸣其形朐防【上音屈下音忍】
　　絇曰五夜者甲乙丙丁戊更相送之今惟言乙夜与子夜何也公曰未详
　　大司徒杜公在维扬也尝召賔幕闲语我致政之后必买一小驷八九千者饱食讫而跨之着一麤布襴衫入市看盘铃傀儡足矣又曰郭令公位极之际常虑祸及此大臣之危事也司徒深防不在傀儡盖自汚耳司徒公后致仕果行前志諌官上防言三公不合入市公曰吾计中矣计者即自汚耳
　　刑部侍郎从伯伯刍自王府长史三年为新罗使始得郎中朱绂因见宰相自言此事时宰不知是谁曰大是急流
　　相国李司徒勉为开封知县尉捕贼时有不良试公之寛猛乃潜纳人贿俾公知之公召告吏卒曰有纳其贿者我皆知之任公等自陈首不可过三日过则舁榇相见其纳贿不良故逾限而欣然自赍其榇至公令取石灰棘刺置于榇中令不良入命取钉钉之送汴河讫乃请见廉使使叹赏乆之后公为大梁节度使人问公曰今有害人如此公如何待之公曰即打腿
　　上官昭容者侍郎仪之孤也仪有罪妇郑氏填宫遗腹生昭容其母将诞之夕梦人与秤曰持之秤量天下郑氏兾其男也及生昭容母视之秤量天下岂汝耶呕哑如应曰是
　　李丞相绛先人为防州督邮方赴举求乡荐时樊司徒泽为节度使张常侍正甫为判官主乡荐张公知丞相有前途啓司徒曰举人悉不如李某秀才请只送一人请众人之资以奉之欣然允诺
　　菜之菠棱本西国中有僧将其子来如苜蓿蒲萄因张骞而至也绚曰岂非颇棱国将来而语讹为菠棱耶杜丞相鸿渐世号知人见马燧李抱真卢新州杞陆丞相贽张丞相靖李丞相藩皆云竝为宰相既而尽然许郭之徒又何以加也
　　范希朝将赴镇太原辞省中郎官既拜而言曰郎中有事但处分希朝希朝第一遍不应亦且恕至第三遍不应即任郎中贠外下手挿打得挿打为造箭者挿羽打干言攅箭射我也
　　公曰诸葛所止令兵士独种蔓菁者何绚曰莫不是取其才出甲者生防一也叶舒可煮食二也乆居随以滋长三也弃去不惜四也囬则易寻而采之五也冬有根可斸食六也比诸蔬属其利不亦博乎曰信矣三蜀之人今呼蔓菁为诸葛菜江陵亦然
　　河东张嘉贞为平姚见河东碑为文书甚佳及过面奏天后天后对之河东请去帘曰臣出自寒防今防召对然咫尺天顔犹隔云雾伏乞陛下去帘则天许之事书史册
　　蔡之将破有水牛黒色入池浴既出身自白皎然唯头不变又有雀数百同为一窠皆丝絮为之有羣鸟同巢一旦尽弃掷其鶵而去有马生牛蹄者蔡州既平宪宗命道士张某至境置醮于紫极宫宫本吴少诚生祠也裴令公毁之为宫有道士院阶前种麻生髙如墉道士葺为藩屏其醮日霹雳麻屏两片下有穴五寸已来有狸迹寻之上屋其踪稍大如马亦如人足直至屋上而灭其韩碑石本吴少诚德政碑世与狄梁公碑对立其吴碑亦流汗成泥狄梁公碑如故不十日中使至磨韩之作而刋改制焉
　　公尝于贵人家见梁昭明太子胫骨防红而润泽岂非异也又尝见人腊长尺许眉目手足悉具或以为僬侥人也
　　元公镇南海日疽生于鬓气息惙然忽有一年少道士直来房前谓元公曰本师知病疮遣某将少膏药来可便傅之元公宠韩氏家号静君遂取膏疾贴之于疮上至暮而防数日平复于苍黄之际不知道士所来及令勘中门至衙门十余重并无出入处方知是其异也盛膏小银合子韩氏收得后犹在
　　蜀王尝造千面琴散在人间王即隋文之子杨秀也李汧公勉取桐丝之精者杂缀为之谓之百衲琴用蜗殻为徽其间三面尤絶异通谓之响众韵磬弦一上可十年不断
　　绛州碧落碑文乃髙祖子韩王元嘉四男【训谊譔谌】为先妃所制陈惟玉书今不知者皆妄有指説荀舆能书尝写狸骨方【狸骨理劳方也】右军临之谓之狸骨帖
　　昔中书令河东公开元中居相位有张憬藏者能言休咎一日忽请公以一幅纸大书台字授公公曰余见居台司此意何也后数日贬台州刺史
　　河东公出镇并州日上问有何事但言之奏曰臣有弟嘉祐逺牧方州【不记去处】手足支离常系念虑上因口勅张嘉祐可忻州刺史忻州河东属郡上意不疑公亦不让岂非至公无隐出于常限也
　　王平南廙右军之叔也善书畵尝谓右军曰诸事不足法唯书畵可法晋明帝师其畵右军学其书
　　京国顷岁街陌中有聚观戏场者询之乃二刺猬对打令既合节奏又中章程
　　汲冢书盖魏安厘王时卫郡汲县耕人于古冢中得之竹简漆书科斗文字杂写经史与今本校验多有同异耕人忘其姓名
　　世谓牡丹花近有盖以前朝文士集中无牡丹歌诗公尝言杨子华有畵牡丹处极分明子华北齐人则知牡丹花亦乆矣
　　王僧防右军之孙也齐髙祖尝问曰卿书与我书孰优对曰陛下书帝王第一臣书人臣第一帝不悦尝以撅笔书恐帝所忌故也
　　陆畅常谒韦臯作蜀道易诗首句曰蜀道易易于履平地臯大喜赠罗八百疋臯薨朝廷欲绳其既徃之事复开先所进兵器其上皆刻定秦二字不相与者欲搆成罪名畅上疏理之云臣在蜀日见造所进兵器定秦者匠之名也由是得释蜀道难李白罪严武作也畅感韦之遇遂反其词焉
　　魏受禅碑王朗文梁鹄书钟繇镌字谓之三絶【古镌字皆须妙于篆籀故繇方得镌刻】张怀瓘书断曰篆籀八分书草书章书飞白行书通谓之八体而右军皆在神品右军尝醉书防畵类龙爪后遂为龙爪书如科斗玉筯偃波之类诸家共五十二般
　　舒州灊山下有九井其实九眼泉也旱则杀一犬投其中大雨必降犬亦流出焉
　　南山久旱即以长防系虎头骨投有龙处入水即掣不定俄顷云起潭中雨亦随降【龙虎敌也虽枯骨犹能激动如此】
　　五星恶浮图佛像今人家多图畵五星杂于佛事或谓之禳灾真不知也
　　武后朝宰相石泉公王方庆后尝御武成殿阅书畵问方庆曰卿家旧法书存乎方庆遂进自右军已下至僧防智永禅师等二十五人各书帖一卷命崔融作序谓之宝章集亦曰王氏世宝
　　今延英殿灵芝殿也谓之小延英苖韩公居相位以足疾歩骤防蹇上每于此待之宰相传小延英自此始也八分书起于汉时王次仲次仲有道术诏徴聘于车中化为大鸟飞去遗二翮于山谷间今有大翮山小翮山偶忘其处
　　李约尝江行与一商胡舟楫相次商胡病固邀与约相见以二女托之皆异色也又遗一大珠约悉唯唯及商胡死财宝数万约皆籍送官而以二女求配始殓商胡时自以夜光含之人莫知之也后死商胡亲属来理资财约请官司发掘验之夜光在焉其宻行有如此者杨祭酒爱才公心尝知江表之士项斯赠诗曰几度见诗诗摠好及观标格过于诗平生不解藏人善到处相逢説项斯项斯由此名振遂登髙科
　　东都顷年创造防秋舘穿掘多得蔡邕鸿都学所书石经至今人家徃徃有之
　　王内史借舩帖书之尤工者也卢公尚书宝惜有年矣张賔获致书借之不得云只可就看未尝借人卢公除潞州旌节在途才数程忽有人将书帖来就公求售阅之乃借船帖也公惊异问之云卢家郎君要钱遣卖耳公嗟讶移时不问其价还之后不知落何处
　　飞白书始于蔡邕在鸿都学见匠人施垩帚遂创意焉梁子云能之武帝谓曰蔡邕飞而不白羲之白而不飞飞白之间在卿斟酌耳
　　章仇兼琼镇蜀日仇尝设大会百戏在庭有十岁女童舞于竿杪忽有物状如雕鹗掠之而去羣众大骇因而罢乐后数日其父母见在髙塔上梯而取之则神形如痴乆之方语云见壁畵飞天夜叉者将入塔中日饲果食饮馔之类亦不知其所自四日方精神如初
