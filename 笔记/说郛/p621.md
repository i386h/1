<!-- { "loadSidebar": true } -->
　　具列或作床或作架或纯木纯竹而制之或木或竹黄黒可扄而漆者长三尺阔二尺髙六寸具列者悉敛诸器物悉以陈列也
　　都篮
　　都篮以悉设诸器而名之以竹篾内作三角方眼外以双蔑阔者经之以单篾纎者缚之递压双经作方眼使玲珑髙一尺五寸底濶一尺髙二寸长二尺四寸濶二尺

　　茶经卷下
　　五之煑
　　凡炙茶慎勿于风烬间炙熛熖如鑚使炎凉不均持以逼火屡其飜正候炮【普教反】出培塿状虾蟆背然后去火五寸卷而舒则本其始又炙之若火干者以气熟止日干者以柔止其始若茶之至嫩者蒸罢热捣叶烂而牙笋存焉假以力者持千钧杵亦不之烂如漆科珠壮士接之不能驻其指及就则似无禳骨也炙之则其节若倪倪如婴儿之臂耳既而承热用纸囊贮之精华之气无所散越候寒末之【末之上者其屑如细米末之下者其屑如菱角】其火用炭次用劲薪【谓桑槐桐枥之类也】其炭曾经燔炙为膻腻所及及膏木败器不用之【膏木为栢桂桧也败器为朽废器也】古人有劳薪之味信哉其水用山水上江水中井水下【荈赋所谓水则岷方之注挹彼清流】其山水拣乳泉石池漫流者上其瀑涌湍潄勿食之久食令人有颈疾又多别流于山谷者澄浸不泄自火天至霜郊以前或潜龙蓄毒于其间饮者可决之以流其恶使新泉涓涓然酌之其江水取去人逺者井取汲多者其沸如鱼目微有声为一沸縁边如涌泉连珠为二沸腾波皷浪为三沸已上水老不可食也初沸则水合量调之以盐味谓弃其啜余【啜尝也市税反又市悦反】无乃而钟其一味乎【上古暂反下味滥反无味也】第二沸出水一瓢以竹防环激汤心则量未当中心而下有顷势若奔涛溅沫以所出水止之而育其华也凡酌置诸盌令沫饽均【字书并本草饽均茗沫也蒲笏反】沬饽汤之华也华之薄者曰沫厚者曰饽细轻者曰花如枣花漂漂然于环池之上又如回潭曲渚青萍之始生又如晴天爽朗有浮云鳞然其沫者若緑钱浮于水渭又如菊英堕于樽俎之中饽者以滓煑之及沸则重华累沫皤皤然若积雪耳荈赋所谓焕如积雪煜若春有之第一煑水沸而弃其沫之上有水膜如黒云母饮之则其味不正其第一者为隽永【徐县全县二反至美者曰隽永隽味也永长也史长曰隽永汉书蒯通着隽永二十篇也】或留熟以贮之以备育华救沸之用诸第一与第二第三盌次之第四第五盌外非渴甚莫之饮凡煑水一升酌分五盌【盌数少至三多至五若人多至十加两炉】乗热连饮之以重浊凝其下精英浮其上如冷则精英随气而渴饮啜不消亦然矣茶性俭不宜广则其味黯淡且如一满盌啜半而味寡况其广乎其色缩也其馨也【香至美曰音备】其味甘槚也不甘而苦荈也啜苦咽甘茶也【一本云其味苦而不甘槚也甘而不苦荈也】
　　六之饮
　　翼而飞毛而走呿而言此三者俱生于天地间饮啄以活饮之时义逺矣哉至若救渴饮之以浆蠲忧忿饮之以酒荡昏寐饮之以茶茶之为饮发乎神农氏闻于鲁周公齐有晏婴汉有扬雄司马相如吴有韦曜晋有刘琨张载逺祖纳谢安左思之徒皆饮焉滂时浸俗盛于国朝两都并荆俞【○俞当作渝巴渝也】间以为比屋之饮饮有觕茶散茶末茶饼茶者乃斫乃熬乃乃舂贮于瓶缶之中以汤沃焉谓之痷茶或用葱姜枣橘皮茱茰薄荷之等煑之百沸或令滑或煑去沫斯沟渠间弃水耳而习俗不已于戏天育万物皆有至妙人之所工但猎浅易所庇者屋屋精极所著者衣衣精极所饱者饮食食与酒皆精极之茶有九难一曰造二曰别三曰器四曰火五曰水六曰炙七曰末八曰煑九曰饮隂采夜焙非造也嚼味嗅香非别也羶鼎腥瓯非器也膏薪庖炭非火也飞湍壅潦非水也外熟内生非炙也碧粉缥尘非末也操艰搅遽非煑也夏兴冬废非饮也夫珍鲜馥烈者其盌数三次之者盌数五若坐客数至五行三盌至七行五盌若六人已下不约盌数但阙一人而已其隽永补所阙人
　　七之事
　　三皇炎帝神农氏周鲁周公旦齐相晏婴汉仙人丹丘子黄山君司马文园令相如执防雄吴归命侯韦太傅嗣晋惠帝刘司空琨琨兄子兖州刺史演张黄门孟阳傅司咸江洗马统孙参军楚左记室太冲陆吴兴纳纳兄子会稽内史俶谢冠军安石郭农璞桓州温杜舍人毓武康小山寺释法瑶沛国夏侯恺余姚虞洪北地傅防丹阳君举髙安任育长【育长任胆字元本遗长字今增之】宣城秦精炖煌单道开剡县陈务妻广陵老姥河内山谦之后魏琅琊王肃宋新安王子鸾鸾弟豫章王子尚鲍昭妺令晖八公山沙门谭济齐世祖武帝梁刘廷尉陶先生景皇朝徐英公勣
　　神农食经茶茗久服人有力悦志
　　周公尔雅槚苦荼广雅云荆巴间采叶作饼叶老者饼成以米膏出之欲煑茗饮先炙令赤色捣末置瓷器中以汤浇覆之用葱姜橘子芼之其饮醒酒令人不眠晏子春秋婴相齐景公时食脱粟之饭炙三戈五卵茗菜而已
　　司马相如凡将篇乌啄桔梗芫华冬贝母木蘖蒌芩草芍药桂漏芦蜚廉雚菌荈诧白敛白芷菖蒲芒消莞椒茱茰
　　方言蜀西南人谓茶曰蔎
　　吴志韦曜传孙皓每飨宴坐席无能否率以七升为限虽不尽入口皆浇灌取尽曜饮酒不过三升皓初礼异密赐茶荈以代酒
　　晋中兴书陆纳为吴兴太守时卫将军谢安常欲诣纳【晋书云纳为吏部尚书】纳兄子俶恠纳无所备不敢问之乃私蓄数十人馔安既至所设唯茶果而已俶遂陈盛馔珍羞毕具及安去纳杖俶四十云汝既不能光益文叔奈何秽吾素业
　　晋书桓温为扬州牧性俭每防饮唯下奠拌茶果而已
　　捜神记夏侯恺因疾死宗人字茍奴察见鬼神见恺来収马并病其妻着平上帻单衣入坐生时西壁大床就人覔茶饮
　　刘琨与兄子南兖州刺史演书云前得安州干姜一斤桂一斤黄芩一斤皆所须也吾体中溃闷常仰其茶汝可置之【溃当作愦】
　　傅咸司教曰闻南方有以囷蜀妪作茶粥卖为廉事打破其器具乃又卖饼于市而禁茶粥以蜀姥何哉神异记余姚人虞洪入山采茗遇一道士牵三青牛引洪至瀑布山曰予丹丘子也闻子善具饮常思见惠山中有大茗可以相给祈子他日有瓯牺之余乞相遗也因具奠祀后常令家人入山获大茗焉
　　左思娇女诗吾家有娇女皎皎颇白晳小字为纨素口齿自清歴有姊字惠芳眉目粲如画驰鹜翔园林果下皆生摘贪华风雨中倐忽数百适心为茶荈剧吹嘘对鼎防
　　张孟阳登成都楼诗云借问子舍想见长卿庐程十累千金骄侈拟五都门有连骑客翠带腰吴彄鼎食随时进百和妙且殊披林采秋橘临江钓春鱼黒子过龙醢果馔逾蟹蝑芳茶冠六情溢味播九区人生茍安乐兹土聊可娱
　　傅防七诲蒲桃宛柰齐柿燕栗峘阳黄梨巫山朱橘南中茶子西极石蜜
　　君举食檄寒温既毕应下霜华之茗三爵而终应下诸蔗木元李杨梅五味橄榄悬豹葵羮各一杯孙楚歌茱茰出芳树颠鲤鱼出洛水泉白盐出河东美防出鲁渊姜桂茶荈出巴蜀椒橘木兰出髙山蓼苏出沟渠精稗出中田
　　华陀食论苦茶久食益意思
　　壶居士食忌苦茶久食羽化与韭同食令人体重郭璞尔雅注云树小似栀子冬生叶可煑羮饮今呼早取为茶晚取为茗或一曰荈蜀人名之苦荼
　　世説任瞻字育长少时有令名自过江失志既下饮问人云此为茶为茗觉人有怪色乃自申明云向问饮为熟为冷耳【下饮谓设茶也】
　　续捜神记晋武帝世宣城人秦精常入武昌山采茗遇一毛人长丈余引精至山下示以茗而去俄而复还乃探怀中橘以遗精精怖负茗而归
　　晋四王起事惠帝防尘还洛阳黄门以瓦盂盛茶上至尊
　　异苑剡县陈务妻少与二子寡居好饮茶茗以宅中有古冢每饮辄先祀之二子患之曰古冢何知徒以劳意欲掘去之母苦禁而止其夜梦一人云吾止此冢三百余年卿二子恒欲见毁赖相保护又享吾佳茗虽潜壤朽骨岂翳桑之报及晓于庭中获钱十万似久埋者但贯新耳母告二子慙之从是祷钦愈甚
　　广陵耆老晋元帝时有老姥每旦独提一器茗往市鬻之市人竞买自旦至夕其器不减所得钱散路傍孤贫乞人人或异之州法曹絷之狱中至夜老姥执所鬻茗器从狱牖中飞出
　　艺术炖煌人单道开不畏寒暑常服小石子所服药有松桂蜜之气所饮茶苏而已
　　释道该説续名僧宋释法瑶姓杨氏河东人永嘉中过汪遇沈台真请真君武康小山寺年垂悬车【○悬车喻日入之指人垂老时也淮南子曰日至悲泉爰息其马亦此意也】饭所饮茶永明中勑吴兴礼致上京年七十九
　　宋江氏家传江统字应迁愍怀太子洗马常上疏谏云今西园卖醯麫蓝子菜茶之属亏败国体
　　宋録新安王子鸾豫章王子尚诣昙济道人于八公山道人设茶茗子尚味之曰此甘露也何言茶茗
　　王微杂诗寂寂掩髙阁寥寥空广厦待君竟不归收领今就槚
　　鲍昭妺令晖着香茗赋
　　南齐世祖武皇帝遗诏我灵座上慎勿以牲为祭但设饼果茶饮干饭酒脯而已
　　梁刘孝绰谢晋安王饷米等启传诏李孟孙宣教防垂赐米酒笋菹脯酢茗八种气苾新城味芳云松江潭抽节迈昌荇之珍疆场擢翘越葺精之美羞非纯束野麏裛似雪之鲈鲊异陶瓶河鲤操如琼之粲茗同食荈酢类望柑免千里宿舂省三月种聚小人怀惠大懿难忘
　　陶宏景杂録苦茶轻换膏昔丹丘子黄山君服之后魏録琅琊王肃仕南朝好茗饮莼羮及还北地又好羊肉酪浆人或问之茗何如酪肃曰茗不堪与酪为奴桐君録西阳武昌庐江晋陵好茗皆东人作清茗茗有饽饮之宜人凡可饮之物皆多取其叶天门冬防揳取根皆益人又巴东别有真茗茶煎饮令人不眠俗中多煮檀叶并大皁李作茶并冷又南方有芦木亦似茗至苦澁取为屑茶饮亦可通夜不眠煮盐人但资此饮而交广最重客来先设乃加以香芼辈
　　坤元録辰州溆浦县西北三百五十里无射山云蛮俗当吉庆之时亲族集防歌舞于山上山多茶树
　　括地图临遂县东一百四十里有茶溪
　　山谦之吴兴记乌程县西二十里有温山出御荈夷陵图经黄牛荆门女观望州等山茶茗出焉
　　永嘉图经永嘉县东三百里有白茶山
　　淮隂图经山阳县南二十里有茶坡
　　茶陵图经云茶陵者所谓陵谷生茶茗焉本草木部茗苦茶味甘苦微寒无毒主瘘疮利小便去痰渴热令人少睡秋采之苦主下气消食注云春采之
　　本草菜部苦荼一名茶一名选一名游冬生益州川谷山陵道傍凌冬不死三月三日采干注云疑此即是今茶一名茶令人不眠本草注按诗云谁谓荼苦又云堇荼如饴皆苦菜也陶谓之苦茶木类非菜流茗春采谓之苦茶【途遐反】
　　枕中方疗积年瘘苦茶蜈蚣并炙令香熟等分捣筛煑甘草汤洗以末傅之
　　孺子方疗小儿无故惊蹶以苦茶葱须煑服之
　　八之出
