<!-- { "loadSidebar": true } -->
　　管中窥豹世人惟知为王献之事而其原乃魏武令中语也魏志注建安八年庚申令曰议者或以军吏者之言一似管中窥豹欤
　　唐初贼朱粲以人为粮置碓磨寨谓啖醉人如食糟豚每览前史为之伤叹而自靖康丙午岁洊遭兵燹六七年间山东京西淮南等路荆榛千里米斗至数十千且不可得盗贼官兵以至民居更互相食人肉之价贱于犬豕壮者一枚不过十五斤躯暴以为腊登州范温率忠义之人绍兴癸丑岁泛海到钱塘有至行在犹食者老嫂男子妇女更谓之饶把火妇人少艾者名之下羮羊小儿呼为和骨烂又通目为两脚羊唐止朱粲一贼今百倍于前数杀戮焚溺饥饿疾疫防堕其死已众又加之以相食杜少陵谓丧乱死多门信矣不意以老眼亲见此时呜呼痛哉
　　钓丝之半系以荻梗谓之浮子视其没则知鱼之中钓韩退之钓鱼诗云羽沉知食钓则唐世葢浮以羽也按常衮集有谢赐绯表云内给事潘某奉勑防赐臣绯衣一副并鱼袋玉带牙笏等臣学愧聚萤才非倚马典坟未博谬陈良史之官辞翰不工叨辱侍臣之列惟知待罪敢望殊私银章雪明朱绂电映鱼湏在手虹玉横腰袛奉宠荣顿忘惊惕蜉蝣之咏恐刺国风蝼螘之诚难酬天造则知唐世玉带施于绯衣而银鱼亦悬于玉带也本朝宗室凢南班环衞官皆以皇伯叔侄加于衔上更不书姓袒免外亲亦然熈宁中始有换授外官者则去皇属而加姓宣和中人并姓除之时以为非靖康中乃复旧制常衮集载李譓除袐书监词云昔刘歆父子代典文籍今之袐宝岂可避亲再从叔正议大夫守光禄卿同正员嗣泽王谌防嗣潘国夙章忠孝葢唐世非期亲不加皇属虽出閤外任亦不着姓而以尊从载于衔上似为得也然本朝宗子皆复名而连宗字服御见不知之又汉唐以来所弗逮者
　　赵叔问为天官侍郎肥而喜睡又厌賔客在省还家常挂歇息牌于门首呼为三觉侍郎谓朝回饭后归第也范觉民作相方三十二岁肥白如冠玉旦起与裹头带巾必皆揽镜时谓三照相公
　　泉福二州妇人轿子则用金漆雇妇人以荷福州以为肩擎至他男子则不肻肩也广州波斯妇绕耳皆穿穴带环有二十余枚者家家以篾为门人食防榔唾地如血北人嘲之曰人人皆唾血家家尽篾门又妇人防悍喜鬬讼虽遭刑责而不畏耻寝陋尤甚岂秀美之气中于緑珠而已邪
　　关右塞上有黄羊无角色类麞鹿人取其皮以为衾褥有夷人造噆酒以荻管吸于瓶中老杜送从弟亚赴河西判官诗云黄羊饫不羶芦酒还多醉葢谓此也张易之行成之族孙则天临朝太平公主引其弟昌宗入侍昌宗荐易之器用过臣朝令召见俱承辟阳之宠右补阙朱敬则谏曰臣闻志不可满乐不可极嗜欲之情愚智皆同贤者能节之不使过度则前贤格言也陛下内宠已有薛懐义张易之昌宗固应足矣迩闻尚食奉御柳模有侍子良賔洁白美湏眉左监门衞长史候长自云阳道壮伟过于薛懐义专欲自进堪充宸内供奉无礼无义溢于朝聴臣愚职在谏诤不敢不奏则天劳之曰非卿直言朕不知此赐防百叚唐史旧书载详斯语父子兄弟君臣荐进献纳如此亦可谓之秽史矣易正义释朶頥云是动义如手之捉物谓之朶也今世俗以手引小儿学行谓之朶莫知其义以此观之乃用手捉则当为朶也
　　自中原遭战争之苦人死于兵革水火疾饥坠厌寒暑力役者葢不可胜计而避地二广者幸获安居连年瘴厉至灭门如平江府洞庭东西二山在太湖中非舟檝不可到敌骑宼兵皆莫能至然地方共几百里多种柑橘桑麻糊口之物尽仰商贩绍兴二年冬忽大寒湖水遂氷米船不到山中小民多皆饿死富人遣人负载蹈氷可行遽又氷拆防而没者亦众泛舟而徃率遇巨风激水舟皆积氷冻重而覆溺复不能免又是岁八月十八日钱塘观潮徃者时特盛岸髙二丈许上多积薪人皆乗薪而忽风驾洪涛出岸激薪崩摧死者有数百人通应江水咸淡得中子鱼出其间者味应珍美上下十数里鱼味即异颇难多得故通应子鱼名传天下而四方不知乃谓子鱼大可容印者为佳虽东坡之博闻以通印紫鱼为披绵黄雀之对也至云鮆鱼皆一通三印则传者亦悮正可谓一魔为比矣以子名者谓子多为贵也
　　绍兴三年八月浙右地震地生白毛韧不可防时平江童謡言地上白毛生老少一齐行台臣论其事因下求言之诏宰相吕颐浩由此以罪罢按晋志武帝咸康初孝武太元二年十四年地皆生毛近白祥光孙盛以为人劳之异其后征劔代征敛赋役无宁岁天下劳扰百姓疾怨焉时军卒多掳掠妇人有母子每随军而行谓之老少军方韩刘自建康镇江更戍既而敇移屯池州韩复分军江宁江宁王瑷徃湖南岳飞赴江外行在即至九江郭仲荀赴明州老少之行已数十万人也
　　白乐天诗云岁盏能推蓝尾酒辛盘先劝胶牙饧又云三盏蓝尾酒一楪胶牙饧而东坡亦云蓝尾忽惊新火后【乐天寒食诗云三盏蓝尾酒】遨头要及浣花前【成都太守自正月二十出游至四月十九日至浣花乃止】余尝见唐小説载有翁姥共食一饼忽有客至云使秀才婪泥于是二人所啖甚微末乃授客其得独多故用贪婪之字如岁盏屠苏酒是饮至老大最后所为多则亦有贪婪之意以饧胶牙俗亦于岁旦琥珀饧以验齿之坚脆然或用饺子然二者见之唐之寒食与今世异乎
　　两浙妇人皆事服饰口腹而耻其营生故小民有不能供其费者皆从其私通谓之贴夫公然出入不以为恠如近寺居人其所贴者皆僧行也多至有四五焉浙人以鸭为名大讳北人但知鸭作羮虽甚热亦无气后至南方乃知鸭若只一雄则虽合而无卵湏则二三始有子其以为讳者葢为是耳不在于无气也
　　北人南牧上皇遽逊位彼将及都城乃与蔡攸一二近侍微服乗花纲小舟东下人皆莫知至泗上徒歩至市中买鱼酬价未谐估人呼为保义上皇顾攸咲曰这汉毒也归犹赋诗就用红鱼羮故事初不为戚凢自古兵乱郡邑被焚毁者有之虽盗残暴必赖室庐以处故湏有存者靖康之后北人侵陵王国兵习露处凡所经过尽焚毁如曲阜先圣旧宅自鲁共王之后无复葺治衢信万山所环路不通驿部使率数十岁不到居人流寓得以安处三年春偶邑人以私怨告众事魔有白马洞缪罗者杀保正怒其乞取其第四女者辄衣赭服布喧动至遣官兵徃捕一方被害葢自兵连不解如前载避地二广者以瘴厉灭门徙家洞庭者以湖冰絶食葢九州之内几无地能全其生者岂一时之人数当尔邪少陵谓丧乱死多门信矣
　　范文正公四子长子纯仁材髙善知人通兵书学道家能出神一日方坐观书妹婿蔡交以杖击户神惊不归自尔遂失心然居丧犹如礼草文正行状皆不悮失至其得疾之岁即书曰天下大乱遂掷笔于地葢其心之定也有子早逝止一孙女丧夫以病狂尝闭于室中窓外有大桃树花适盛开一夕防襦登木食桃花几尽明旦有见其裸身坐于树杪以梯下之自是遂愈再嫁洛人奉议郎任婿以寿终
　　建炎后俚语有见当时之事者如仕途捷径无过贼上将竒谋是受招又云欲得官杀人放火受招安欲得富赶着行在发酒醋
　　兴化军莆田县去城六十里有通应庙江水在其下亦曰通应地迎仙水极深缓海潮之来亦至庙所故其水咸淡得中取灌卉木花叶鲜防多佳鱼味别常产防政孟庾夫人徐氏有竒疾每发于闻见即举身战栗至于几絶其见母与弟皆逐去母弟至终不相见又恶闻徐姓及打银打鐡声买物不得见有与钱亦不欲一文尝有一婢使之十余年甚得力极喜之一日偶问其家所为业婢曰打银疾遂发后更不可见竟逐去之至于其他皆无所差失医祝无能施其术葢前世所未尝有也
　　甄彻字见独本中山人后居宛丘大观中登进士第时林摅为同知枢宻院当唱名读甄为坚音上皇以真音摅辨不逊呼彻问之则从帝所呼摅遂以不识字坐黜后见甄氏旧谱乃彻之祖屯田外郎复所记云舜子商均虞周封于陈为楚惠王所灭至烈王时有陈通奔周王以为周将美以其族以舜居陶甄之职命为甄皆通之后而居中山于邯郸为近按许氏説文甄陶也从瓦垔音居延反呉书孙坚入洛屯军城南甄官井上有五色气令人入井探得传国玺坚以甄与己名音恊以为受命之符即三国以前未有音为之人切者矣孙权即位尊坚为武烈皇帝江左诸儒为呉讳故以陶甄之甄因其音之相近者转而音真説文颠蹎蹎阗以真为声烟咽以甄为声驯涎以川为声侁駪以先为声此先中韵互以为声也况呉人亦以甄为旃则愈近矣其后秦为世祖符坚隋为髙祖杨坚皆因吴音蹔避其讳然秦有其土止一十五年隋帝天下才二十七载避讳不乆寻则还复既殊汉庆贺又异唐内为景字且不易恶能遽改故世处镇定者犹守旧姓奈何俗罕识本音纵不以真见呼又乃有以为坚字久后从俗致溷本真是用正厥音参攷世系叙为家谱云余按千姓编通作二音而张孟押韵真与甄皆之人切云舜陶甄河濵因以为氏又稽延切而稽延之音蔡与免而不言陶与氏也坚字音经坚切与甄之音异矣嘉祐中王陶作彻之曽祖説马济墓録云甄以舜陈氏出于陈避吴符隋时有为河南北溷讹音莫能分本之于古乃识其真
　　临安府城中有七宝山车驾驻跸时御史中丞辛丙殿中侍御史常同监御史魏矼明震周纲皆上居其上人遂呼为五台山车马驻跸临安以府廨为行宫绍兴四年大享明堂更修射殿以为享所其基即钱氏时握呉人语讹乃云恶发殿谓钱王怒即乗此座也时殿柱大者每条二百四十千足总木价六万五千余贯则壮丽可见言者屡及而不能止迨绍兴之后巨盗多命官招安率以宣賛舍人宠之时以此官为耻然清流者其録官下皆有兼字至贼軰则无矣若遥郡者尽以忠者处之其徒亦稍有解者甚非旷荡欲安反侧之意也古所谓媵妾者今世俗西北名曰祗候人或云左右人以其亲近为言已极鄙俚而浙人呼为贴身或曰横床江南又为横门尤可笑
　　江南人谓社日有霜必雨丙辰春社繁霜浓瓦次日果大雨
　　朱希亮州人为邓州敎官有乔世贤者恃力轻忽偶与朱相值遽问之曰君心希何亮朱报云何世无贤今日未问君姓名将出何云乔愕然不能答葢古惟有桥姓而省木莫知其由至唐始有彛及知之或云【阙】　贵姓也
　　余家故书有吕缙卿叔夏文集载淮隂节妇传云妇年少美色事姑甚谨夫为商与里人共财出贩深相亲好至通家徃来其里人悦妇之美因同江行防傍无人即排其夫水中指水泡曰他日此当为证既溺里人大呼求救得其尸已死则号恸为之制服如兄弟厚为棺敛送终之礼甚备録其行槖一毫不私至所贩货得利亦均分着籍既归尽举以付其母为择地土葬日至其家奉其母如己亲若是者累年妇以姑老亦不忍去且感里人之恩亦喜其义也姑以妇尚少里人未娶亲之犹子故以妇嫁之夫妇尤欢睦后有儿女数人一日大雨里人者独坐檐下视庭中积水窃笑妇问其故不直告愈疑之叩之不已里人以妇相欢又有数子待之必厚故以诚语之曰吾以爱汝之故害汝前夫其死时指水泡为证今日泡水竟何能为此其所以笑也妇亦笑而已后伺里人之出即诉于官鞫实其罪而行法焉妇大恸哭曰以吾之色而杀二夫亦何以生遂赴淮而死此书吕氏既无而余家者亦散于兵火姓氏皆不能记姑识其畧
　　【阙】　　厯厯日中治水龙数乃自元日之后逢辰为支节是得寅卯在六日为丰年之兆
