<!-- { "loadSidebar": true } -->
　　一言之出必有以利泽于当世而后可以任言责若夫当言而不言塞也不当言而言泛也不泛不塞动有利泽其惟水中丞之徳乎

　　昔贝锦善巧言王投之逺裔逮汉开西南夷其孙始得偕明珠文甲辈诣阙下帝嘉其文令佐写书官众以其祖好防不相容廼反身修徳益自磨砺及拜光禄卿无复讶矣噫周至汉几何年见其后尚窃恶之彼譛人者戒之哉

　　架阁与端明同谱系性刚峻未仕时尝语人曰孔子作春防游夏不能措一辞以生杀所系非若急于矜燿者以文章病天下及居是官闻之者往往阁笔而不下盖亦知所畏矣乌乎笔且不可以妄动况为国任赏刑者乎

　　外地风寒圣策未定有能相与镇压之使朝廷晏然边鄙不耸厥功亦大矣然或不相协和进退自用又岂能制一时飘忽之患哉昔郭汾阳与李临淮最不相能及东伐乃执手以谊相勉每叹世无斯人今见二公良有感夫

　　汉开石渠黎氏以材学应诏上书言欲总齐天下书非一人力因以其兄荐帝嘉其能举亲曰卿之弟兄均可谓邦之司直也欤书成因以是官酬之诗云周道如砥其直如矢黎氏之徳备矣夫

　　文籍散逸吏并缘为奸时必得裁鍳刚明之士斯可总齐清议若夫昏懦椎钝则何所取材惟公行无玷缺又能砥砺亷隅以直道行置荷槖间千百年一人耳子曰才难不其然乎

　　盛夏天子御延英与羣臣论治道及边事叹世无颇牧孰可任一臂力防公在傍进言曰臣虽不能任重愿试一障帝嘉其节令带秘阁徃焉及事定不言汗马劳翻然自号无居士渊明为琴书友可谓功成身退者与

　　坤臣道也利在方直彼美君子得坤之徳畀彼掌纶如丝之出顾瞻周行真一绳墨友者谁欤正字中书恶曲与汚惟正是趋或以赤心警戒弗渝子曰益者三友此三子者可谓得友直之义乎

　　方氏世居歴山介然独行不屑以枉道进至唐开书库乃与其党曹氏出焉帝嘉其直授正字于辩证之功固多然一朋字未正迄今有遗憾焉

　　剚裁品秩必得刚正士而后封赏无缺典若髙下其手则有不齐患惟公世居并州以直声闻不可干以私故斜封墨敕一时咸无焉帝分松江锡之亦励其直与

　　兵之逆顺犹反覆纸过于用刚则衅生积于用柔则解弛必有以调集固结之乃可以帖服百万之师于一指不刚不柔如公其人以之制敌胜可占矣若夫符籍散逸行伍缺漏不过随时补之而已

　　汉符玺郎宁忤一大臣不辄授之玺继有倒用以击泚者亦郎之孙世以赤心事君宜其有后也今虽载笔侯藩依红泛绿在风月间未尝不加谨焉视乃厥祖可谓若合符节云

　　昔在有唐逆雏煽炽二十四郡鲜不畏避与平原走丸递事得彼鲁人三缄之义授以秘书言惟谊耳达空函者能无尔媿

　　都承防不用院吏奉行文书惟用士人故陈毛颖辈咸预焉后多为显官今公一遵旧制凡所蓄者彬彬皆文墨之流宜乎能参总机要无所遗失傥或后用吏必以口颊漏事又岂能仰承上防欤

　　文房圗賛续【罗先登】
　　毛颖传始于昌黎前人谓以文滑稽者也其后黄甘温陶之传不胜其繁至宋季可山林君独取文房所用十八人各酬以官圗像而賛可谓愈出愈竒矣倦闲秘书又从而著名字与号焉仆近于友人王起善处获观本兹复有见示石刻者则其数又倍之乃秋浦罗雪江追补可山之未收录者亦圗且賛而无名号起善因仿效焉为撰斯尽矣仆以从游之久故书其梗槩于后云元统二年樊士寛序
　　圗賛续姓名字号
　　朱检正　【丹　伯洪　赤城仙侣】
　　木奉使　【简　敬行　漆园傲吏】
　　平待制　【树　公立　大隐先生】
　　明诏使　【光　徳耀　开晦公子】
　　房刺史　【巻　仲舒　善藏埜客】
　　亷防军　【宻　思谨　湘筠老叟】
　　髙阁学　【介　友文　清节处士】
　　防将军　【翦　思齐　勇退老夫】
　　石鼓院　【镇　子厚　岐山后人】
　　利通直　【鋭　弥坚　金精山人】
　　焦　　　【桐　良材　清音居士】
　　白　　　【　君奕　烂柯仙客】
　　莫　　　【铘　刚卿　丰城隐君】
　　释　　　【鉴　无隐　圎明上座】
　　弓　　　【矢　子劲　矍圃老人】
　　叶　　　【嘉　清友　玉川先生】
　　水　　　【函　子方　介石髙士】
　　商　　　【鼎　师古　香山道人】
　　周有八士圣人常以记善人之富予亦于文房四七之际得八人焉兹八人者在晋室间目为同堂合席之交然皆髙尚其事不屑仕进号为八仙此不特皆云台功臣而又有富春钓叟辈出焉敬列于右



　　朱与墨氏实同涂异用世以朱墨并称朝家以墨位上卿先拜正言而朱尚置散地一日同召至上前朱从容曰朱也当御帝曰俞墨氏常缕数万言非卿勘得无续彩霓声韵之误邪

　　公居山林与楮为侣楮既见困公起刀锯置身铅椠流芳汗青被以绣衣煌煌使星越国不辞磬折之劳将命不惮往复之厪使乎使乎盍谨厥职当如赵简子所识毋为吕恵卿所易

　　平氏世居天子卧内录刺史姓名为职独公平正得大体观其文石前陈则有悠然深逺意帝嘉其能召立端明殿与石君相先后焉视其绘女色置云母者宁不大相迳庭邪

　　古者考绩之法惟在黜幽陟明后之仕者往往迷于富贵蔽于利欲鲜能以光明洞照见也惟兹明公耿耿不寐善开人之昏善继人之晷有所使令诏之而已其明徳逺矣夫

　　传曰惟名与器不可以假人然公尝偕守相进帝辄观引见天子亦记其姓名于屏其见收录于上如此蟠木非小器必有先为之容谅非无因而前也如公可谓真刺史矣

　　昔燕与赵閧氛埃未弭亷颇一居上将则气盖书生遂封于蔚父良有以也防庄隐生书林静观圗籍调风尘之警古今亦时有之惟得人如亷君者卧护境上则纎翳无自而入矣公岂其苗裔邪

　　昔邺侯家多书挿架三万轴非斯人乎何其能任重也盖笺翰往来简牍书巻亦各有时茍无职当宁免散漫今得置在髙位者罗而收之亦既富矣芸香册府为今要地陛善次对非曰束之髙阁也

　　版圗乆亏文轨未一公方往相英豪整我幅员公能握刷精神泛扫旧染不攘臂唾手间使边隅帖服宜乎埀功竹帛也非公其人亦徒有白面书生耳彼恶敢当将军之勇哉

　　昔岐山之阳有石氏兄弟即其先世也唐博士韩愈尝嘉其为人重厚不迁荐诸太学求切磋益繇是子孙皆谨重称今观二公之在朝行虽不动声色而镇浮力量未尝有陂僻反侧风亦善绳其祖武者与

　　士莫患于进鋭而退速厥有身于簿书文籍间而能极力攻进曾不以利钝计是亦囊中之脱颖者也顔氏子鑚之弥坚见进而不见止今而后知公之用心盖刚矣其亦有志于孔子之道欤卓哉

　　白雪阳春髙山流水妙趣天通洋乎盈耳伯牙絶响渊明无大音希声静中之仙

　　顺胜逆负动拔静安往来一辙酬应多端一枰秋水无人乎侧知知白是曰僊客

　　陆防蛟龙水剸犀革功成身退恪守三尺赤山之精紫电之光用之则行舍之则藏

　　如防之圎如月之明事至能应物来能名以静观动以空观色妍丑何心间能不惑

　　谁毁斯直谁恶斯曲不勉而中不疾而速发迹扶桑定功天山玉闗称老矍圃足闲

　　毓秀顶蜚英玉川搜搅胸中书传五千儒素家风清淡滋味君子之交其淡如水

　　非芷非荃非兰非蕙生灭一气博山之裔众醉我醒众浊我清此是陋室惟吾徳馨

　　古者史分左右职纪言纪事非有文则不可以行逺然必直书寓褒贬示劝惩宋林洪纪文房通用之器十八类后罗先登续之又十八类各系以职官名号圗像为賛托之史事隐然寓褒贬深意可徴其具乎史才不获登承明奉常之署以直笔章衮钺是非之用特假是以见志耳沈润卿刻之以传俾世之秉刑赏褒贬之权者于是乎法其为益世道之功不归之润卿乎岂徒为文房之美观而已长洲沈周题

　　燕几圗序
　　燕几圗者圗几之制也初几有六列等惟三俱广一尺七寸五分髙二尺八寸而其长者二各以广之数而四之积而为长七尺也其中者二各以广之数而三之积而为长五尺二寸五分也其小者二各以广之数而两之则长三尺五寸也以广倍长而几之制以成纵横离合变态无穷率视夫賔朋多寡杯盘丰约以为广狭之则遂创为二十体变为四十名因体定名因名取义谓之骰子卓盖拟其六也燕衎之余以之展经史陈古玩无施而不宜宁不愈于世俗之泥于小大一偏之用者乎圗成而耒阳宣君谷卿见而爱之欲肆其布置务广而方则不足于一隅乃增一小者合而为七而其体始备其名益多余嘉其善变而适于用也易名七星而并圗之名曰燕几圗按圗设席类有雅致顾虽小道亦见吾二人之智若出于一云绍熙甲寅歳十二月丙午日云林居士黄长睿伯思序

　　【卓之横数不宜太广则倍数太长欲狭亦止于一尺七寸其长准此倍之卓脚以低小为雅其圗以五寸六七分为准俗工每泥以见为卓必放脚阔两卓相并中即开缝须当敛下广狭与上同则纵横布置无不齐矣布卓或七或六以至一二今圗颇増多于旧以其长广同者与其形似者各为体凡二十有五体合为七十有六名其长广之数谓如函三之体纵用一中卓二横头即共长八尺七寸五分横用一长卓即广七尺藏一之体纵用一长卓一中卓即共长一丈二尺二寸五分横用三横头即共广五尺二寸五分余体大小皆仿此计之】

<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
<子部,杂家类,杂纂之属,说郛,卷九十九>
