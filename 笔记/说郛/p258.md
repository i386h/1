<!-- { "loadSidebar": true } -->
　　永昌陵卜吉命司天监苗昌裔相地西洛旣覆土昌裔引董役内侍王继恩登山岭周览形势谓继恩云太祖之后当再有天下继恩黙识之太宗大渐继恩乃与叅知政事李昌龄枢密赵镕知制诰胡旦布衣潘阆谋立太祖之孙惟吉适泄其机吕正惠时爲上宰鎻继恩而迎眞宗于南衙卽帝位继恩等寻悉诛窜前人已尝记之熈寜中昌龄之孙逢登进士第以能赋擅名一时吴伯固编三元衡鉴祭九河爲一者是也逢素闻其家语与方士李士寜医刘育荧惑宗世居共谋不轨旋皆败详见国史靖康末赵子崧守陈州子崧先在郡中剽窃此说至是适天下大乱二圣北狩与门人傅亮等防血爲盟以幸非常传檄有云艺祖造厯千龄而符景运皇天祐宋六叶而生藐躬继知髙宗已济大河惶惧归命遣其妻弟陈良辅奉表劝进髙宗罗致元帅幙中兴后亟欲大用防与大将辛道宗争功宗得其檄文进之诏置狱京口究治得情高宗震怒然不欲暴其事以他罪窜子崧于岭外此与夏贺良赤精子之言刘歆易名以应符防何以异哉岂知接千岁之统皇帝自有眞邪
　　符兆
　　髙宗建炎二年冬自建康避狄幸浙东初渡钱塘至萧山有列拜于道侧者掲其前云宗室赵不衰以下起居上大喜顾左右曰符兆如是吾无虑焉诏不衰进秩三等是行虽渉海往返然天下自此大定矣不衰卽善俊之父此与太宗征河东宋犍之祥一也是时选御舟篙工又有赵立毕胜之防
　　阜陵中选
　　绍兴壬子诏掌太宗正事安定郡王令畤访求宗室伯子号七岁以下者十人入宫备选十人中又选二人焉一肥一癯乃畱肥而遣癯赐银三百两以谢之未及出思陵忽云更子细观之乃令二人叉手并立忽一猫走前肥者以足踢之上曰此猫偶尔而过何爲遽踢之轻易如此安能任重邪卽逐肥者癯者乃阜陵也肥者名伯
　　平楚楼
　　张邦昌僭位国号大楚其坐罪始谪昭化军节度副使潭州安置旣扺贬所寓居于郡中天寜寺寺有平楚楼取唐沈傅师目伤平楚虞帝魂之句也朝廷遣殿中侍御史马伸赐死读诏毕张徘徊退避不忍自尽执事者趣迫登楼张仰首急覩二字长叹就缢
　　秦熺
　　秦熺本王暎孽子暎妻郑氏逹夫之女暎繇妇家而早逹郑氏怙势而妒熺旣诞卽逐其所生以熺爲桧之乞子桧之任中司被拘北去夫妇偕行独留熺与桧之夫人伯父王仲嶷丰父子恃骄而傲每凌侮之其后桧用事亲党遍跻要途独丰每以叅议官处之

　　避暑漫抄【陆游】
　　上西幸蜀禄山以车辇乐器及歌舞衣服迫胁乐工牵引犀象驱掠舞马尽入洛阳复散于河北向时之盛扫地而尽矣洎肃宗克复方散求于人间其后归于京师者十无一二初禄山至东都大设声乐揣幽燕戎王番人酋长多未之见因诳之曰吾当有天下大象自南海奔走而至见吾必拜舞鸟兽尚知天命有所归何况人乎于是左右引象来至则瞪目愤怒略无拜舞者禄山大怀惭怒命置于槛穽中以烈火爇之以刀槊俾壮士乗高投之洞中胷臆血流数丈鹰人乐工见者无不掩泣
　　萧瑀尝因宴太宗谓近臣曰自知一座最贵者先把酒时长孙无忌房龄相顾未言瑀引手取杯帝问曰卿有何说瑀对曰臣是梁朝天子儿隋室皇后弟唐朝左仆射天子亲家翁太宗抚掌极欢而罢
　　安禄山败史思明继逆至东都遇樱桃熟其子在河北欲寄遗之因作诗同去诗曰樱桃一笼子半赤半巳黄一半与怀王一半与周至诗成皆赞羙之曰读公此诗大佳若能言一半周至一半怀王卽与黄字声势稍稳思明大怒曰我儿岂可居周至之下周卽其傅也元和初有官与中外之亲爲婚者先已渉溱洧之讥就礼之夕傧相则有淸河张仲素宗室李程女家索催妆诗仲素朗吟曰舜耕余草木禹凿旧山川程久之乃悟曰张九张九舜禹之事吾知之矣羣客大笑
　　李福妻裴氏性妬忌姬侍甚多福未尝敢属意镇滑台日有以女奴献之者福意欲私之而未果一日乘间言于妻曰某官已至节度使矣然所指使者率不过老仆夫人待某无乃薄乎裴曰然不知公意所属何人卽指所献女奴裴许诺尔后不过执衣侍膳未尝得一缱绻福又嘱妻之左右曰设夫人沐发必遽来报我旣而果有以沐发来告者福卽言腹痛且召其女奴旣往左右以裴方沐不可遽已卽告以福所疾裴以爲信然遽出发盆中跣问福所苦旣业以疾爲言卽若不可忍状裴极忧之由是以药投童溺中进之明日监军使及将校悉来候问福卽具以告之因曰一事无成固当有分所苦者虚咽一瓯溺耳闻者莫不大笑
　　咸通中优人李可及滑稽谐戏独出辈流虽不能托讽谕然巧智敏防亦不可多得尝因延庆节缁黄讲诵毕次及优倡爲戏可及褎衣博带摄齐升座称三教论衡偶坐者问曰旣言博通三教释伽如来是何人对曰妇人问者惊曰何也曰金刚经云敷坐而坐非妇人何须夫坐而后儿坐也上爲之啓齿又曰太上老君何人曰亦妇人也问者益所不喻乃曰道德经云吾有大患爲吾有身及吾无身吾有何患非妇人何患于有娠乎上大悦又问曰文宣王何人也曰妇人也问者曰何以知之曰论语云沽之哉沽之哉我待价者也非妇人奚待嫁为上极欢赐予颇厚
　　汉以孝廉取士而袁本初曹孟德皆举孝廉唐重进士而黄巢屡举进士科目之不足据也如此
　　张廵之守睢阳宗巳幸蜀贼烽方炽城孤势蹙人食竭以絺布切煑而食之时以茶纸和之而意气自如其谢加金吾表曰想娥眉之碧峯豫游西蜀追绿耳于圃保寿南山逆贼禄山迷逆天地戮辱黎元蹂躏阙庭震惊陵庙臣被围七旬亲经百战主辱臣死当臣致命之时恶稔罪盈是贼灭亡之日其忠勇如此又激励将士赋诗曰接战春来苦孤城日渐危受围如月晕分守若鱼丽屡厌黄尘起时将白羽挥裹疮犹出阵饮血更登陴忠信应难敌坚贞谅不移无人报天地心计欲何施又夜闻笛诗曰岧嶤试一临北骑俯城阴不辨风尘色安知天地心营开星月近战苦阵云深旦夕髙楼上遥闻吹笛吟
　　安氏将乱于中原梁朝志公大师有语曰两角女子绿衣裳却背太行邀君王一止之月必消亡两角女子安字绿者禄字也一止正月也果正月败亡
　　张易之行成之族孙则天临朝太平公主引其弟昌宗入侍昌宗荐易之器用过臣卽令召见俱承辟阳之宠右补阙朱敬则谏曰臣闻志不可满乐不可极嗜欲之情愚智皆同惟贤者能节之不使过度则前圣格言也陛下内宠已有薛怀义张易之昌宗固应足矣近闻尚食奉御柳模自言子良賔洁白羙须眉左监门卫长史候祥自云阳道壮伟过于薛怀义专欲自进堪充宸内供奉无礼无义溢于朝听臣愚职在谏诤不敢不奏则天劳之曰非卿直言朕不知此赐防百叚唐史旧章详载斯语父子兄弟君臣荐进献纳如此亦可谓之秽史矣
　　唐文皇旣以武功平隋乱又以文德致太平于篇咏尤其所好如曰昔乘疋马去今驱万乘来词气壮伟固人所脍炙又尝观其过旧宅诗曰新丰停翠辇谯邑驻鸣笳一朝辞此去四海遂成家盖其诗语与功烈眞相副也
　　宣宗微时以武宗忌之遁迹为僧一日游方遇黄蘖禅师同行因观瀑布黄蘖曰我咏此得一联而下韵不接宣宗曰当爲续成之黄蘖云千岩万壑不辞劳逺防初知出处髙宣宗续云溪涧岂能留得住终归大海作波涛其后竟践大位兆先见于此诗矣然自宣宗以后接懿僖之时海内遂不靖则作波涛之语岂非防耶李煜归朝后郁郁不乐见于词语在赐第七夕命故妓作乐闻于外太宗怒又传小楼昨夜又东风并坐之遂被祸龙衮江南录云李国主小周后随后主归朝封郑国夫人例随命妇入宫每一入輙数日出必大泣骂后主声闻于外后主多宛转避之又韩玉汝家有李国主归朝后与金陵旧宫人书云此中日夕只以眼泪洗靣李芳仪江南国主李景女也纳土后在京师初嫁供奉官孙某为武疆都监为辽中圣宗所获封芳仪生公主一人赵至忠虞部自北籍归明尝仕辽为翰林学士修国史着北庭杂记载其事时晁补之为北都教官览其书而悲之与顔复长道作芳仪曲云金陵宫殿春霏微江南花发鹧鸪飞风流国主家千口十五年来粉黛稀满堂诗酒皆词客夺锦挥毫在瑶席后庭一曲风景改收泪临江悲故国令公献籍朝未央勑书筑第优降王魏俘曾不输织室供奉一官奔武疆秦淮瀚水钟山树塞北江南易怀土双燕淸秋梦栢梁吹落天涯犹竝羽相随未是断肠悲黄河应有却还时寜知翻手更朝事咫尺山河不可期仓皇三皷滹沱岸良人白马今谁见国亡家破一身存薄命如云信流转芳仪加我名字新教歌遣舞不由人采朱拾翠衣常好深红暗尽惊沙尘阴山射虎边风急嘈杂琵琶酒防泣无言数徧天河星只有南箕近鄕邑当年千指渡江来千指不知身独衰中原骨肉又零落黄鹄寄意何当囘生男自有四方志女子那知出门事君不见李陵椎髻泣穷边丈夫漂泊犹堪怜江州庐山眞风观李主有国日施财修之刋姓氏于石有太寜公主永禧公主皆李景女不知芳仪者孰是也
　　李煜在国微行娼家遇一僧张席煜遂为不速之客僧酒令讴吟吹弹莫不高了见煜明俊醖借契合相爱重煜乗醉大书右壁曰浅斟低唱偎红倚翠大师鸳鸯寺主住持风流教法久之僧拥妓之屏帷煜徐歩而出僧妓竟不知煜尝宻谕徐铉铉言于所亲焉
　　李后主尝买一砚山径长才逾尺前耸三十六峯皆【阙】左右则引两阜坡陀而中凿为砚及江南国破
　　砚山因流转数十人家为米老元章得后米老之归丹阳也念将卜宅久未就而苏仲恭学士之弟雅称好事有甘露寺下竝江一古基多羣木唐晋人所居时米欲得宅而苏觊得砚于是王彦昭侍郎兄弟与登北固共为之和防苏米竟相易米后号海岳庵者是也砚山藏苏氏未几索入九禁矣
　　慈圣光献曹后佐佑仁庙定防立英宗神宗乃本朝后妃盛德之至者也其在父母家时与羣女共为撚钱之戱而后一钱輙独旋转盘中凡三日方止及晚岁疾病急顾左右问此爲何日左右对以十月二十日实太祖大忌日也后颔之乃自语曰只此日去只此日去免烦他百官盖谓不欲别日立忌使百官有司有奉慰行香之劳也遂以是日崩今人学道号超非常一旦于死生之际未必能逹后之始终若此岂非天人乎
　　神庙当宁慨然兴大有爲之志欲问西北二邉罪一日被金甲诣慈寿宫见太皇太后曰娘娘臣着此好否后迎笑曰汝甲甚好也虽然使汝至衣此等物则国家何堪矣神庙黙然心服遂卸金甲
　　艺祖受命之三年密镌一碑立于太庙寝殿之夹室谓之誓碑用销金黄幔蔽之门钥封闭甚严因勑有司自后时享及新天子卽位谒庙礼毕奏请恭读誓词是年秋享礼官奏请如勑上诣室前再拜陞堦独小黄门不识字者一人从余皆逺立庭中黄门验封启钥先入焚香明烛掲幔亟走出阶下不敢仰视上至碑前再拜跪瞻黙诵讫复再拜而出羣臣及近侍皆不知所誓何事自后列圣相承皆踵故事岁时伏谒恭读如仪不敢漏泄虽腹心大臣如赵韩王王魏公韩魏公富郑公王荆公文潞公司马温公吕许公申公皆天下重望累朝最所倚任亦不知也靖康之变金人入庙悉取礼乐祭祀诸法物而去门皆洞开人得纵观碑止高七八尺濶四尺余誓词三行一云柴氏子孙有罪不得加刑纵犯谋逆止于狱中赐尽不得市曹刑戮亦不得连坐支属一云不得杀士大夫及上书言事人一云子孙有渝此誓者天必殛之至建炎中曹勲自北中囘太上寄语云祖宗誓碑在某处恐今天子不及知云云
