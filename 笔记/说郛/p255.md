<!-- { "loadSidebar": true } -->
　　周宗啬【音匝】字本世家安吉之乌程蚤歳以笔力自佣游学傍郡至天台适报恩长老了清有同里之好留憇萧寺时嘉熈丁酉仲夏也尝以是年八月六日因出城北归薄暮足倦神惫急呼童整榻而寝恍惚间闻有车轮声从檐外来周亟起迎之见跃使者一马而至车乗踵而后周方愕视使者遽前唘周曰大王奉召周且疑且辞使者曰大王久钦令誉觊觌光仪故遣一介致卑词安车聘召仄席待言此意不越于此先軰其可恋株守之旧循墙之避乎周谦士也不觉汗背请从其命于是乗车而往使者前导其行甚疾路亦不恶道旁畧无人舎约十里许忽覩层阁复道朱甍翠瓦城堞突兀草木葱蒨上扁额其上曰兠离国入门数十歩使者曰宫阙不逺请先軰下车周曰某山野草莱终日书案鸣佩曵履梦想所不到上国不以谫陋赐之聘召深恐歩武踺蹀取戾朝仪愿使者先有以教之使者徐应曰且安心但见緑衢紫陌喧尘衮衮涂讴里咏喜见顔色周颇自安私谓此必乐地使得终老于此不犹愈于粥鱼虀豉荒凉萧寺之居乎顷刻间已抵王阙道左一馆扁曰延英使者揖周入辞曰道路风尘衣冠欹侧请先軰草歇周与使者对揖而别甫转首一丈夫金章紫绶立馆右小吏持御状前白周视之上题昌化大夫知延英馆事皇甫凖小吏揖客入各叙起居竟使欲解带磅礴俄报宫阙已啓周整束冠裳従知馆而去晓色犹暝残月耿耿璇题玉阙耸峙轮焕赫奕目不禁视圭冕交错杂遝而进遥望九陛上帏幕粲烂座下设百官以次左右行列有报班齐者王御正御宰弼叙圣躬万福王亦致答余各拜舞忽闻呼周姓名有二朱衣引周独立殿下传王防曰寡人滥承先绪凉徳是愧持盈守成自古所惧乐得贤者相与图治闻卿学术久富意甚嘉之周曰臣疵贱儒生不学无术殿下误听采录使者亲御王命勉臣此行遂得瞻望清光遭逢盛事王复曰寡人渴想名贤得卿如醴泉甘露慰望可胜勉为少留共扶国事周叙谢方欲措词而吏报班退即有别吏持牒文授周曰周宗啬可特授文籍监丞日赴堂即预议事仍赐第一所俄有从侍数十名姬不下十余軰拥周入一宅华丽竒巧服御光生周入居其中即日视事同僚各持御状互贺自此晓则谒王午则入都堂与议一国之事皆参决焉暮则回第荏苒约半载官况益美忽一日报相国木契子龄病王召周而问曰子龄相国二十年矣政事粗举倘一夕不起何人可代周曰知臣莫若主君曰寡人得之矣翌日子龄薨俄报右丞屈曲盖拜相国盖性险愎贪汚罕伦一闻敇下人皆侧目周闻之惊甚即上防谏王曰臣闻植治有阶浚流有源自昔英君谊辟不以治为可喜而常以乱为忧何则治乱之分自君子小人始一君子之正未足以杜百小人之奸一小人之奸深足以妨千百君子之正君子之为政也眀逹洞白其事可行其言可复小人则异是豺躯麟角羊质虎皮喜则摩足以相欢怒则反目而相噬此尧之所以诛四凶成王之所以流管蔡史臣直笔不以四凶之罚为甚管蔡之遣为过盖其人天怒神怨摧折已晓使尚佚其辜将自速于祸矣然其城奸穽恶顷刻之不忘富贵荣华何虑其不致譬如嘉谷纤莠必除譬彼长隄寸罅必塞所谓植治之阶浚流之源系在乎人君用舎之顷一息不容间矣殿下以神圣之资守太平之绪首任栋梁以付穹窿之寄傍掇兰以賛熈治之期四民均赖百世允安今天不慗遗大老故相国木契子龄未就衰年遽终竒恙殿下更召耆俊亲试登庸于进退间治乱由别岂意私昵并縁乗间窃宠欲以一国之士付之佞人屈曲盖之手盖如何其人也蛊毒百端狐媚万状内借掖庭之援外肆溪壑之求昔典户曹攫金珠如瓦砾尝领郡寄视版籍于弁髦上恩隆寛犹为涵覆缀班宰府叨逾已甚素餐公餗顔不知羞相鼎暂虚顾乃归之掌握此盖之平昔所愿望而不可得者一旦得之将使吐胸中之隂踪诡状尽肘后之庸方末技上以误殿下下以误苍生宗社生灵俱有不忍言之祸矣且相国之位非殿下所得私一国之相位也任人非正乱源立见根本既仆枝叶从之下之日士为废书民为罢市殿下闻乎否乎使其闻而不为动心则一国之事去臣所以汲汲为殿下告者犹喜其未闻而趣为反汗也臣异国书生蚤承眷遇不恤肝脑敢布腹心惟殿下采择取进止书上王拊案大怒曰狂生不识时宜辍以右丞为佞人多见其不知量遣使召对时王御紫临阁周入王怒色未解叱曰卿踈贱下士何得輙议吾大臣贳尔一死放卿东归周对曰吾斥退固宜归则何所王笑曰卿本世上人何不思归周因大悟涕泣交下愿乞骸骨而归王曰卿虽为狂悖亦无甚固恶后十八年歳在班文更当召卿顾宫媵取玉合三枚署甲乙其上赐之且戒之曰卿归日首开其一脱或遇难次第啓视周再拜泣谢而出宫门有匹马二卒迎曰请监丞上马周曰我欲回赐第取衣服物卒曰奉朝防不许周颇悒怏马匹輙行出城门见向使者迎以诀曰不意监丞事业止此揖而退遂至来涂而还路人皆叩马而叹曰忠臣去矣如国事何亦有焚香酌水西送别者少顷至台城过报恩寺门周郎下马入斋房顾己身偃卧台上周惊曰吾其死矣忽有呼周姓名者欲唯诺间则已警悟时约五皷孤灯独照东壁小竖鼻息如雷鸣周恍然而起视袖间玉合俨存因啓其一内有墨迹如鲜题曰人生无百年世事如一梦可往衡山中峰寻五官子问之周歴歴尽记染笔亟识其颠末及暁访了清言之即往衡岳访异人了清坚留不可周出所书以示之呼童擕牵而去迄今不知其存不了清録其所书如此
　　安吉碧兰堂素有竒怪有士晁紫芝尝与客游眺于彼迫暮共见水面一好女子衣服楚楚手捧莲叶足履平草而来晁料其鬼物急叱之女子自若且行且吟云水天日暮风无力断云影里芦花色折得荷花水上游两鬓萧萧玉钗直吟毕由东岸而去
　　四明定海县留氏妇病热三日始苏梦吏摄入防府见狱掾曰尔姓是甚留氏妇曰陈留之留掾顾曰几错乃事遂遣使回送过一防司土木盛兴妇扣使者叹曰近来世道薄恶嗜欲无度防司新淫狱専以鍜錬罪人耳汝归递相警告切湏省节且毋通奸为事自取其孽可免灾伤妇人既寤徧以告人

　　芝田録【丁用晦】
　　元德秀退居安禄县南独防一室去家数十里值大雨水涨七日不通馁死室中中书舎人卢载为之诔曰谁为府君犬必防肉谁为府僚马必食粟谁使元公馁死空腹
　　西蜀有兄弟讼财者毕搆侍郎为廉察呼其兄弟三人以人乳食之所讼皆止
　　令狐文公除守衮州境内方旱召属吏至公首问米价几何州有几仓问讫屈指独语曰旧价若干四仓各出米若干以若干定价粜则可以赈救矣左右听之流语逹郡中富人竞发所畜物价方平人心欣然以后得稔贾躭精于术数有一叟失牛诣桑国师占师曰尔牛在贾相公帽筒中叟迎公马首诉之公笑取筒中展盘据鞍作卦曰尔牛在安国观三间后大槐鹊巢中叟往探不见傍有系牛乃获盗牛者
　　钥必以鱼者取其不瞑目守夜之义
　　桓于江州造盘龙舟后刘毅为刺史居之毅小字盘龙
　　牛竒章公帅维扬杜牧之在幕中夜多微服逸逰公闻之以街子数軰潜随牧之以防不虞后牧之以拾遗召临别公以纵逸为戒牧之始犹讳之公命取一箧来皆街子报帖云杜书记平善乃大感服
　　魏武帝迁献帝于许昌有小李色黄大如含桃帝尝食至今号为小御李
　　陶贞白有二刀一名善腾一名寳胜往来飞腾如二青蛇
　　李徳裕取恵山泉自常州京置逓号水逓
　　侯景逼台城梁武帝无所出有小儿献计以纸为鸢系诏书因风纵之冀有外援鸢飞虽数援卒不至台城遂防
　　炀帝在江都代王留守长安郡盗贼蜂起有献计者刻木鹅系诏于颈致之渭汭冀关东救兵至日放百十顺流而下竟无救至
　　隋文帝问贺若弼曰卿识陈天子否弼曰臣未甚识帝召之陈主以弼名重既见先拜之防谨流汗弼戏曰卿不必如此恐悚必不失归命侯
　　魏征寝疾上曰卿必不起岂无一言征曰嫠不恤纬上曰真药石也征疾亟上领防女曰无以报卿功德卿强开眼认取新妇征曰事去矣终不能望顾主后数年以主与其子叔玉婚

　　壶关录【太行山人】
