<!-- { "loadSidebar": true } -->
　　海观张先生名锡字天锡天才拔粹文雄一时虽前辈搢绅无不倾仰人得其片纸只字不啻拱璧然而落魄不羁豪纵逸发以明经领天顺壬午乡荐春闱不偶登乙榜授山西大同应州山隂教谕解官南还凡湖山诸竒胜名人之燕集殆无虚日鲸吞海吸青楼红粉争相承迎名公钜卿四方儁乂惟恐见晚人以铁崖方之所居爲回禄所燬作四六短防以干知识云秋风破茆屋尚兴杜老之悲烈焰燬高堂宁免张生之叹虽云天地爲家人世本同旅寄其如四海空囊此身无所依栖昔也鸠居虽拙犹可歌于斯哭于斯今焉鸟巢既焚正谓破我室取我子不能进不能退乆类触藩之羊无以居无以处真是丧家之狗胡开口的桞宗元飜道黔庐赭居之足贺没巴臂的陈去非反説祝融回禄之意佳又不是鲁新宫何必问宋禆灶怆于心者自昔云天火破我胆者于今不见人烟五株柳树烧成炭三径黄花化作灰反风灭火之人乆无焦头烂额之客安在夫徃者不可谏固谓甑已破矣来者犹可追须知鼎取新焉所恨者五车书当不得栋梁八韵赋难充甎瓦作金石声文章可慿管城子兴土木工事业须仗孔方兄然释道尚有化縁儒家岂无布施况彼盖三间殿造七寳塔费无限钱不过徼福来生何如助数两银舍几定钞干有益事可以扬名今世秃和尚只化愚夫老书生惟求逹士曽闻晋将军与戴逵建宅甚极富饶又説宋宰相爲康节买居必求寛广何昔贤之好士岂今日而无人伏愿用财于当行施徳于不报欢喜心大家齐发安乐窝小子必成俾吾春诵夏弦胜彼朝钟暮鼓贮清风明月于无穷藏竒书异画于不已是所愿也惟善图之文虽谑浪才华迭出不数月而居完新居构医俗亭飬鱼池自爲文以纪之琼瑶洞竹石轩小蓬莱见山楼袖海堂则四方名士爲之记西崖李东阳尝从受经至贵犹执师生礼尝过阳羡主复斋徐君家今内阁学士徐公溥之父也暇日游张公洞作歌云平生爱山爱水非一日如何方寸之间积此天样烟霞癖手探禹穴书脚着谢公屐人云胡不徃见扁鹊而求瘥扁鹊荅以从来有艾不治泉石膏肓之痼疾今来义兴主于复斋徐君家谈山谈水靡靡无终极或酌酒忘形或弹碁竟日或看花笑春或聮诗入夕徐君乃大笑而言曰此乐不足旣吾与子之交情吾地乃有汝宗人天师之故迹乃将若弟侄拉若亲戚青州从事罋中取不用三百青蚨觅维时春波献绿春草牵碧逺望荆南山上万株松足以取材供健笔珍重屏翳爲我长驱无片云青天却似鸾牋色天风吹鬓蓬如草胜水名山怡目而已到崖隂魑魅多云深猿鸟少不知天公縁何鞭挞日月昼夜奔波颠倒忙似世间人只恐世人不死可惜乾坤容易老出山髓作泉济人渴竭地力出糓济人饱如此则造化飜爲世人奴世人又颠倒不知造化之功依旧归防窈我疑此洞不是张公炼丹处应是造化惧为人奴预先营此巢穴便欲移家此中住奈何日月不从此中出入便如人身无眼睛至今白日而不明又胡不驱六甲走六丁絶顶挂日月岩阿悬羣星亦如人间青天白日大明白却教吾辈执烛举火扪摸而巡行欲求心目净飜使神防惊几回我欲不与众俱入又爱絶壁随人清如何此景不一入却去世上观丹青况复我辈不入一题品此景空有世上名当年炼丹灶今日生瑶草当年青驘迹今日苍苔色当时踪迹今犹改神仙万古知安在镜中白髪换朱顔滔滔红日沉东海若教千金能买一时回我就防此山爲黄金尽把流年问天买时亦不能买金亦不可成山水当富贵清闲当功名只今兹洞清幽亦自乐何必战触蛮于蜗角终日奔竞而营营闲中自有禅不用参中妙我作狂歌写洞天聊此供我徐君兴余之一笑其跌宕险恠可方玉川月食诗信可以歩武铁崖矣其作徃徃于歌姬处居多又饮歌儿刘赛春家赋诗云轻隂阁正春和剧饮江楼乐事多白苎乌富佳句锦筝银甲动高歌一时佳防真难得百岁光隂最易过不趂此时判烂醉积金至斗待如何又题扇云困倚南轩石步廊老夫方拟逺乘凉忽惊窻外风潇防却是身边扇送将正欲民安懐谢老还因亲在想黄香炎凉正相循还至底事班姬空断肠又题海棠云胭脂渍晕晓难销未信环儿有此娇艶色烛天天亦醉不须银烛更高烧又送同年余侍御之京云浙闱曽忆与联名同捧乡书上玉京官冷青氊嗟我薄位尊乌府羡君荣九重丹陛推温造万里长沙老贾生此去都俞天表下莫言岩穴有遗英其豪气可想又金瓶牡丹诗云牡丹五色金瓶内想得多归富贵家翦碎西川千尺绮飞来一片赤城霞荔枝同谱还应是芍药爲奴岂浪夸只有孤松我园树无人相赏亦何嗟亦自谓也
　　诗人意多同
　　张海观尝咏刘项事云鸿沟不界两龙争致语而翁任意烹莫怪封侯号羮颉平生只在一杯羮予后以香台集示之方谙瞿存斋已有此言海观实未尝见其书也存斋汉嫂轑釡诗云蚤年轑釡寻丘嫂中嵗分杯乞若翁可笑刘郎穷肚腹涎只在一羮中陈刚中亦有咏漂母墓诗云英雄未遇亦堪羞一饭区区不自谋莫笑千金酬漂母汉家更有颉羮侯故知古人诗人命意多同佳语未必不重道也
　　胡斗南
　　国初胡虚白杭之海宁人号斗南老人工诗文有斗南集行世其题杨妃教鹦鹉念心经诗云春寒中酒睡初醒笑倚东窻小玉屛早悟眼前空是色不教鹦鹉念心经又咏女史六首杨妃病齿云侍儿扶起倦看花不道春寒入齿牙髓纵能医病颊蠧根先长在唐家西施捧心云妾佳西家本姓施越王甞胆已多时至今独抱心中苦长向春宫鎻翠眉虞请劔云当时玉斗碎鸿门碧血空霑楚劔痕满地落花皆汉土不知何处着春魂昭君出塞云玉顔一别汉宫花鴈背霜寒万里沙説与当时边上将铙歌只合奏琵琶二乔观书云自小观书在绣帏天生国色世应稀争知丑妇无才貎曾向南阳嫁布衣绿珠坠楼云花飞金谷彩云空玉笛吹残步障风枉费明珠三百斛荆钗那及嫁梁鸿冲雅规刺有风人余意大率类此
　　咏纎手
　　眉轩沈彦博先生约尝分题得纎手赋诗云曽见花梢拣俏枝宛如春笋露参差金钗欲溜轻扶鬓寳鉴重临淡扫眉双送秋千扶索处半揎罗袖赌时香腮闷托闻嘶马忙揭朱帘认阿谁一时诗坛爲之阁笔
　　箨冠生
　　海观爲予作箨冠生小传屈指今二十年余手泽宛然而海观坟土已干矣呜呼是可悼也予少海观一嵗而犬马齿犹碌碌追思旧逰不觉涕下岂天丰于才而啬其夀耶抑精华太着而无停滀悠乆之储耶传曰生杭人也不欲显其名于人故不以氏行甞集箨爲冠啸歌自得若不与人世者虽博学能文善书攻琴熟律而不肯以技自试每酒酣耳热辄语人曰身寓也名字者又寓之寓也尚不知我又安知有物又安计夫寓吾又何名人因强名之曰箨冠生生又笑曰吾方以天爲冠而假之箨若然吾不知箨中有天乎天在箨中乎箨即天乎然庄生云莫大乎毫末莫小乎天地今摹吾冠中之天诚小也遂自号箨冠生云太史公曰战国时有鹖冠子亦有箨冠子鹖勇而鬬是未忘战国态箨自谢而不用宜生之果于忘世也夫端可以方防崖矣







　　蟫精隽卷十二
<子部,杂家类,杂说之属,蟫精隽>
　　钦定四库全书
　　蟫精隽卷十三
　　明　徐伯龄　撰
　　録运甓要
　　庐陵李昌祺先生名祯以永乐甲申进士歴官至广西左布政使工诗文尤精画所着有运甓漫録剪灯余话等集学博而才富识髙而指逺姑録其诗词数章可以见其胷中矣其读元史五絶云鄂屯河上起风飚坐使钱唐王气销三百年来中国鼎一时分付与元朝荷香十里栁耆卿金主无端意气横爱煞伯顔贤宰相钱塘亲看晚潮生金宫宋苑久埃尘荠麦青青几度新无限兴亡今昔事不堪回首路旁人西江月冷塞风秋憔悴归来塟故丘若使奢淫长保得宋金遗恨几时休龙沙遗孽半消磨起辇秋深白草多惟有广寒宫里月清光曽照舞天魔又题舞阳留侯庙二絶云信族豨夷越醢躬太平无复用英雄髙皇却堕先生计世上何曽有赤松人心变幻几千般带砺盟深亦易寒秦网逃来逃汉网谁将此意语萧韩新安謡云新安野老发垂肩说着先朝泪然洪武初年真少事几曽轻到县衙前垂老频逢嵗薄收秋租多欠卖耕牛县官不暇怜饥馁唤拽官车上陜州当夫当役子孙忙田地荒芜户有粮昨日迤西畨使过尽驱妇女赶牛羊咏灯花云羞向明开向暗开芳丛暖焰照银台须臾烂熳都成蕋顷刻凋零半是煤綉幌不愁疎至纱窻只怕猛风来歌阑舞罢人归寝一寸丹心未肯灰感旧游云长干东畔是秦淮叶自随流信自乖花防玉纎崔防水月中珠泪郭华鞵晚峯尚忆青螺黛氷筯犹疑白燕四海遨游空有意忍弹归凤独伤懐席上赠妓云绾雾纎纎指凌波小小莲春山银烛下秋水玉樽前舞袖鸳鸯锦歌珠玳瑁筵座间皆狎客惟属杜樊川又题清溪渔隠作苏幕遮词云浦云收山月放红蓼滩头秋水生新涨一个轻舟双浆荡萧散江湖富贵非吾望击空明凌滉漾渚鹭汀鸥处处常相傍马首红尘三百丈风吹不到蓑衣上续冬青行云冬青枝忆昔南渡升平时瑶陛左右两行植信是阆苑仙宫移亭亭碧玉作柯榦雨雾风晴总宜玩朝退旌旗拂树低细蕋轻飘雪零乱岂知事变大可哀湖山歌舞尽荒台王气冰销生杀气扃不固六陵开六陵隧中龙鳯骼义士夜深偷拾得亲制衾稠裹碎琼恭题諡号挥浓墨捧向幽闲僻静冈愁云惨淡月防茫神灵噏歘潜呵防竁穴深沈谨瘗藏复恐后人迷此处识以常朝殿前树翠盖隂笼土一抔万年枝在髠奴去屈指于今二百秋盛衰暗逐水东流皇朝既鉴元朝失青史争如野史收空遗孤塔钱唐浒白发遗民忍瞻覩天上威神固俨然人间俯仰徒凄楚弗独欷歔叹宋亡赤眉汚汉更堪伤阿瞒奸计为疑冢身死还将智力防浮世宁云盖棺定十二重瞳犹未瞑大招酹酒续悲歌唐公洒泪应来听冬青事见陶九成辍耕録
　　仙林寺钟铭
　　宋理宗御制仙林寺钟铭云大块噫嘘震薄盖舆眷此洪钟以实出虚栾铣其角十分其鼓岂有铸鼎收金遗禹博大阐绎厚薄和均上开天阃下彻地垠乃警聋瞆乃割昏晓咨尔有闻孰不心皎以为有声匪撞不鸣以为无声如雷如霆作镇梵宫法音无际巩我神臯万有千禩至正间钟覆铸铭毁皇眀成化间仙林为隣火所燬有阃帅率兵捍寺门不许人入救钟遂烁于煨烬间哀哉
　　诗含比兴
　　鉴戒録载唐文宗曰尝观晋君臣以夷旷致倾覆当时卿大夫过耶李名曰然古诗有之人生不满百常懐千歳忧畏不逢时也昼短苦夜长闵时失也何不秉烛游劝之勤也臣愿捐躯命济国家惟陛下鉴照不惑则安人强国其庶几乎又古今诗话王右丞终南山诗说者以为讥时宰诗云太一近天都连山接海隅言势位盘防朝野也白云囘望合青霭入看无言徒有表而无内也分野中峯变晴隂众壑殊言恩泽偏也欲投人处宿隔水问樵夫言畏祸深也又谢叠山【枋得】注韦苏州【应物】滁州西磵絶句下云幽草【阙】

　　可谓善说诗者矣
　　南村外史传
