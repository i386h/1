<!-- { "loadSidebar": true } -->
　　唐人诗中用字平仄与今人不同尝言之矣今以未言者再言之唐彦谦春雨诗云灯檠昏鱼目薰烟咽麝脐【檠作去声】王建赠李翺旗旛四面下营稠手诏频来老将忧每日城南空挑战不知生缚入唐囚【挑作上声】又刘梦得赠日本僧云为问中华学道者几人雄猛得宁馨【宁作平声】程泰之演蕃露又云唐都长安语音非东南北比于诗句考之如緑浪东西南北路红阑三百九十桥十当作谌字读也为问长安日如何不相离又却似东风相欺得夜来吹折数枝花相当读作厮晚来幽独恐伤神【恐读作去声】王建宫词云新睡起来思旧梦见人忘却道胜常【胜作平声】又断肠犹系琵琶弦【琵读作备】凡此律诗不叶律矣
　　古诗用字
　　文苑英华云凡前人用韵有两音而不可輙改者如吴均酬别诗押亮字韵下云七宝雕华装装唐韵侧亮反行装也而艺文类聚改作仗又孟浩然送辛大不及诗押汝字韵上云日暮独悲余余与予同葢上声也而楚词目兮愁予亦然而集本改作绪又李乂赠同行人诗骢马何尝驱正用乐府骢马驱事唐韵驱区遇反或改为驻而不知前已押节序催难驻矣又如朱休驾幸太学赋各呈才而切磋磋七过反而或改作效课杨涛穿九曲珠赋乍见规行之迕迕于武反回曲貌而一本改作迓尤非
　　古诗用字
　　白居易贺雨诗已责寛三农正用左传晋悼公已责事谓止逋责也而集本文粹并作责已非又董思恭日诗沧海十枝晖见山海经扶桑九日居下枝一日居上枝而或作十丈非是
　　用事之误
　　长门怨诗刘早云昭阳更漏不堪闻耿纬云闻道昭阳宴杨衡云望望昭阳信不来刘媛云愁心和雨到昭阳王贞白云昭阳歌舞伴按昭阳赵昭仪所居非陈后长门宫事也又梁范静妻沈氏昭君怨诗早信丹青巧重赂洛阳人按西京杂记毛延夀长安杜陵人则非洛阳矣
　　误唐人诗
　　杜牧李给事诗元礼退归缑氏学缑当作纶按膺本颍川人纶氏属颍川膺免官归纶氏教授常千人又白居易涧底松诗金张世禄黄宪贫牛衣寒贱貂蝉贵黄宪本牛医儿衣字误而集本又改作原宪贫详上下文其误多矣
　　爱妾换马考
　　爱妾换马诗见张祐集乐府亦然而文苑乃作陈标未知孰是其诗云粉閤香销华廏空忍将行雨换追风休怜柳叶双睂緑却爱桃花两耳红侍宴永辞春色里趂朝休立漏声中恩劳未尽情先尽暗泣长嘶两意同
　　宫苑花考
　　唐李益宫苑花诗露湿晴花春殿香月明歌吹在昭阳似将海水添宫漏共滴长门一夜长葢宫苑诗也题误而又昭阳事非长门乃长信也
　　方干雪诗
　　方干集序雪寄喻鳬诗密片无声急复迟纷纷犹胜落花时逡巡不觉藏莎渚宛转偏宜傍柳枝透室虚明非月照满空回散是风吹髙人坐卧才方逸援笔应成六出词又有一篇集中不载而或以为杜荀鹤作而杜集中亦无诗云密片繁声久未销萦廻飞霰转飘飖澄江莫蔽长流色衰栁难粘自动条湿气添寒酣酒夜素花迎曙卷帘朝此时行径无人迹惟望徽之问寂寥
　　少年行
　　李百药少年行少年飞翠葢上路动金镳始酌文昌酒新吹弄玉箫少年子欢乐尽芳朝千金笑里面一搦掌中腰挂缨岂惮宿落珥不胜娇少年子无辞归路遥文粹乃以前句少年子改作少年不欢乐何以尽芳朝后句改作寄语少年子无辞归路遥文势反浅葢后人添改未可与不知者道耳
　　夏清侯传
　　宜春王从谦作夏清侯传侯姓干氏讳秀字耸之渭川人也曾大父仲森碧虚郎大父挺凌云处士父太清方隠于幽閴輙以卓立卿自名衣緑绶佩玉玦秦闻之就拜银緑大夫秀始在胚胎已有祖父相生而操持面目凛然佥曰凤雏而文虎乳而斑秀之谓也不日间昂霄耸壑姿态猗猗逺胜其父久之才坚可用时秦王病暑席温为下常侍不称防有言秀甚忠能碎身为王得之必如意王亟召使者驾追锋车旁午于道既至引对王大恱诏柄臣金开剖喻秀以古鼎新之义然后剖析其材刮削其麄编度全又教其方直缜密于是风来得能一变有司奏上殿王宣防云恨识卿晚赐姓名为平莹封夏清侯真食嶰谷三百戸莹以赐姓名改字少覃自此槐殿虚敞玉窻邃深莹専奉起居往往屏疎妃嫔以身借莹向之喘雷汗雨隠不复见如超热海登广寒宫王病良愈谓左右曰莹每近吾则四体生风神志增爽虽古清香清郎何以尚兹宠遇益隆椻曹侍郎羽果支头使臣水卷足功臣添凭皆出其下莹暇日休沐万殊水醮酣百穗香辟谷安居咏箨兮之诗以自娯感子猷此君之称嫌牧之夫人之谤回视作甲者劳于魏武为冠者小于汉髙白虎殿之虚名童子寺之寡援未尝不伤其类而长太息也不懈于位前后五年秋归田园夏直轩阁功日大无何秦王有寒疾不可以风席温再幸兼拜罗木周为斗围蓝蒙厚中为边幅将军同司卧起莹絶不占踪迹卷而不舒潦倒尘埃中每火云排空日色如焰则忆昔悲今泪数行下乃上表乞骸骨得请以便就第终王世不用子嗣节袭国有罪除其封人以凝秋叟呼之既不契风云但以时见于士庶家亦得人之欢心后世尚循莹业流落遍于四方惟西北地寒故辙迹不至云【从谦南唐李九子也】
　　徽宗咏金芝
　　宋叶坦斋窦笔衡载宣和元年秋道徳院奏金芝生驾幸观因幸蔡京家鸣銮堂置酒时蔡京有诗徽宗即席赐和曰道徳方今喜迭兴万邦从化本天成定知金帝来为主不待春风便发生其后女真入中原以宣和七年冬至京师十一月二十五日城破时太史预借立春出土牛以迎新嵗竟无助于事遂成诗防
　　朝云词
　　东广孙蕡仲衍我皇明国初人文名当世尝于栖禅寺作朝云词并序记其迹奇伟博赡序云嵗十月【阙】

　　其一曰妾本【阙】

　　其二曰杏花疎【阙】

　　其三曰零落残魂【阙】

　　其四曰家居
　　钱塘【阙】

　　其五曰记得云间【阙】

　　其六曰愁云汉【阙】
　　其七曰
　　东望【阙】

　　其八曰三生石【阙】

　　其九曰万紫千红【阙】

　　其十曰身前身后【阙】



　　按陶九成书史防要朝云字子
　　霞云
　　动物植物
　　邵康节先生曰动物自首生植物自根生自首生命在首自根生命在根又曰飞者栖木食木鹰鹯之毛犹木也走者栖草食草虎豹之毛犹草也飞之类喜于风而敏于飞上走之类喜土利于走下在水者不在风在地瞑走之类上睫接下睫飞之类下睫接上睫类使之然也水类出水则死风类入水则死然有出入之类者鼈鵞鳬之类是也
　　星律异名
　　二十八宿天文星各有异名如房星一名天驷又名天闲心名大火而诗又称三星言其体也箕亦诗称南箕斗亦名南斗牛名牵牛女名嬃女虚则书称星虚室诗称营室壁又名东壁昴又名旄头毕诗称天毕井又名东井鬼名舆鬼星名七星书又称星鸟翼又名天倡又若十二律夹钟又名圜钟林钟又名函钟又八风东明庶风诗又称谷风南景风诗又称凯风之类是也

　　蟫精隽卷二
　　钦定四库全书
　　蟫精隽卷三
　　明　徐伯龄　撰
　　梅花先生传
　　先生名花字魁【阙】

<子部,杂家类,杂说之属,蟫精隽,卷三>

　　乃防稽山农王
　　元章之作也山农名冕前元人能写梅书法诗画为一时三絶我国初召至京师谒见髙皇问有何新作对以有题画梅絶句云猎猎北风吹倒人乾坤无处不沙尘寻常冻死梅根下始信江南别有春称防得赐放还其题所画梅絶句百篇有云今日开门见好山链诗坛下列仙班看来都是梅花树个个春风玉佩环又云我家洗砚池边树个个花开淡墨痕不要人夸好顔色只留清气满乾坤其胷中是何抱负
　　山村评诗
　　先民仇山村先生名逺字仁近前元人尝自题其诗尾云近世习唐诗者以不用事为第一格少陵无一字无来处众人固不识也若不用事云者正以文不读书之过耳暇日与里人盛元仁言之予元仁俱以笔墨受两山先生知予之心元仁之心先生之心同矣元仁归十锦将束书渡淮輙録小卷赠行以寄君思若元仁小好诗録以教我以寄予思明月天淮千里对面嵇不孤矣两山谓莫两山也瞿存斋谓其语有激而云然然亦切中寡学而輙谈比兴之病者其怀古诗云吹却青灯夜不眠满襟怀古恨绵绵江东曽试桓司马沧海难追鲁仲连吴岫月明吟木客汉宫露冷泣铜仙何时一酌桃源酒醉倒春风数百年意与安得中山千日酒酩然直到太平时同一轨度又兵间有歌舞者云边尘未定苦无谋年少金多絶不忧野战尚酣红帕首涂歌犹醉锦纒头蛾贪银烛那知死月恋金罇不照愁亦欲避秦髙隠去桃花源上觅渔舟慨乱伤时其值季世而然是斯文之不幸也
　　落花诗
　　宋莒公兄弟皆以髙名擢用宋仁庙时文章多人未有比者少年时作落花诗为时脍炙莒公诗云一夜东风拂苑墙归来无处剰凄凉汉臯佩冷临江失金谷楼危到地香泪脸补痕劳獭髓舞台收影费鸾肠南朝乐府休赓曲桃叶桃根尽可伤景文诗云坠素翻红各自伤青楼烟雨忍相忘欲飞更作回风舞已落犹成半面妆沧海客归珠迸泪章台人去骨凝香可怜无意传双蝶尽把芳心与蜜房又余襄公一首元方回评云三四殊不减二宋亦似昆体余襄公靖葢直臣名士诗当加敬诗云小园斜日照残芳千里伤春意未忘金谷已虚新步障马嵬徒见旧香囊莺来似结啼鸾怨蝶散应知梦雨狂清爽又成经嵗别却歌团扇寄回肠
　　山谷词
　　乙巳嵗予再往南兰陵思南守永定郡东曹为予言尝观宋黄太史山谷墨迹曾见一词甚有余味而其声调则唐张真西塞山前渔歌也字既遒劲而格律冲澹予因録之其词云偶然垂饵得长鱏鱼大船轻力不任随逺近共浮沉万事从轻不要深
　　独孤性妬
　　史称隋文帝独孤后性妬后宫罕得进御尉迟迥女孙没入宫得幸于上后阴杀之帝大怒单骑入山谷间行二十余里髙颎杨素追及扣马苦谏还宫颎夫人卒帝欲为娶颎辞年老纳室非所愿后颎爱妾生男后不恱谮颎于帝陛下尚欲信髙颎耶始陛下欲为颎娶而颎面欺今其诈见矣帝由是疎颎太子勇昭训云氏有宠生俨裕筠及诸姬子数人而与妃元氏不相得后称不平遣人伺求勇过不惟于已有妬亦且妬其子妾而又妬于颎所谓并他人家亦妬也殊不可晓哉
　　王元之诗
　　尝读陆务观老学庵笔记王元之诗云两株红杏映篱斜妆香山副使家何事春风容不得和莺吹折数枝花语虽极工然大风折树而莺犹不去于理未通予以为不然是诗有所为而言莺巧言如簧之小人而君子不幸与之同黜读者不可以词害意也
　　词贵圆滑
　　国初有词人俞行之作窓外折花美人影词名霜天角甚圆滑作词之法无出于此其词云影窻纱是谁来折花折则从他知他折向谁家　檐前枝最佳折时髙折些寄语挿花人道须挿向鬓边斜又有一词咏芭蕉名卜算子亦圆滑溜亮国初词人王叔明之所作也词云舞袖怯西风翠扇羞荒草满贮相思向此中斜剪云牋小　心里又藏心心事何时了今夜应知一叶秋添得愁多少
　　函首和戎
