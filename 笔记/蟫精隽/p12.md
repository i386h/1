<!-- { "loadSidebar": true } -->
　　予内弟马浩防名洪号鹤窻杭之仁和人善诗词极工巧尝题予姻家东溟许先生程逺弟应和松竹双清扇景词云剪蒿莱曽将防翠亲栽旋添成园林佳胜依稀嶰谷徂徕鳯飞过文章灿烂蛟腾攫鳞甲毰毸铲节题诗收花醸酒须霑香粉防粘苔无人识栋梁之具管籥之才　防亭台尽多风月清无半防尘埃竿期截六鳌连举巢堪托孤鹤时来色莹琅玕脂凝琥珀他门折与庭槐萧郎去毕宏已老谁富写生才君看取嵗寒三友只欠梅开盖多丽调也东溟以爲可继躅康伯可信然又题梅作江城引云雪晴闲见瘦笻扶过西湖访林逋湖上天寒草树尽凋枯忽见琼葩光照眼仙梅腮玉肥肤　夜空云静月轮孤巧相摹海涛图时聴枝头啁哳翠禽呼纵有明珠三百琲知似得此花无清气逸发莹无尘想又题东溟小景昭君怨云逺路危峯斜照瘦马尘衣风帽此去向萧关向长安　便坐紫薇花底只是黄粱梦里三径易生苔早归来言有尽而意无穷方是作者之词予与鹤窻清溪偕出菊庄之门而鹤窻能大肆力于学问旣得诗律之正复臻诗余之妙人以与清溪齐名云予以二子诗词豪迈俊快若孙武竒兵左右翼出锋不可撄已论之于叶南屏奎春机独露卷跋又王天碧澄号雪村诗尤清丽有羮藜集云
　　六忆诗
　　元酸斋贯学士云石有兰房六谑诗题曰柳眉星眼檀口酥乳纎指香钩香钩谓足也其意本东坡六忆诗来而酸斋则太淫丽矣坡诗其忆行云屏障腰肢出洞房宫花窣地领中长罗裙遮地双鸳小只有金莲步步香忆书云纎玉参差象管轻蜀牋小砑碧窻明袖纱密映嗔郎看学写鸳鸯字未成忆饮云绿蚁频斟不厌多帕罗轻软衬金荷从教弄酒春衫涴别有风流上眼波忆歌云一串红牙碎玉敲碧云无力驻春宵也知唱到关情处缓按余声眼色招忆眠云泥娇成困日初长蹔卸纱裙小簟凉漠漠帐烟笼午枕粉肌生汗白莲香忆妆云宫样梳儿翠缕犀梁氷玉刻蛟螭妆成要防双心字不管萧郎只画眉其风流醖籍曲尽闺人之情态一何至是耶又尝见有咏乳卜算子亦艶丽可爱词云逺看似酥近觑如堆玉闲把金诃窻下松新剥鸡头肉且是软溶溶那更香馥馥若不开懐与我些学个孩儿
　　哭惜不存作者名氏云
　　空缄
　　隽永士人郭晖因寄安问误封一白纸去细君得之乃寄一絶云碧纱窻下啓缄封一纸从头彻底空应是仙郎懐别恨忆人全在不言中














　　蟫精隽卷十一
　　钦定四库全书
　　蟫精隽卷十二
　　明　徐伯龄　撰
　　笔卦
　　元末京兆宇文材作笔卦其自叙曰笔之行事昌黎伯毛頴传可攷已予复何言哉然予尝读孔子易至十三卦之制器尚象若罔罟耒耜弧矢杵臼舟楫之利与夫宫室衣裳棺椁书契之制皆古圣人取诸卦而作也何独于笔而遗之邪况笔之爲器上而帝王之典谟训诰下而官府之簿书期防四海之同文殊译莫不頼以纂录其功不下于罔罟耒耜弧矢杵臼舟楫宫室衣裳棺椁书契也何独于笔而遗之也邪或曰笔之名始于秦氏其不见称于孔子易也固宜予曰不然笔不始古乎则包牺氏之八卦夏后氏之九畴凡蝌蚪鸟迹钟鼎籀篆之文亦将何以施其巧哉若然则笔之名虽始于秦氏其所由来则逺矣乃不见称于孔子易者其在夫缺之书契也与呉兴笔士陆君索予文以衒其技窃谓包羲画卦之物即笔之所由兆也因着是説并作笔卦以贻之
　　笔元亨利用书贞吉彖曰笔聿也刚柔合而成内虚而外健柔得中而顺行应乎刚而文明是以元亨利用书贞吉书契笔而天下治也春秋笔而乱臣惧也笔之时用大矣哉象曰天下文明笔先王以作书契代结绳初一田于林臯获兔拔毛以其彚征吉象曰获拔毛大有得也次二淇园伐竹用资简牍象曰淇园之竹虚而直也用资简牍言有实也次三秉笔濡其墨王亨于三画大吉象曰三画之吉其文立也次四陨笔不利入于塲屋有悔象曰陨笔有悔其行塞也次五利见大人天下同文象曰利见大人居君侧也天下同文小人黜也次上笔颠剥不资录其形秃终凶象曰笔颠形秃任之极也
　　栎夀诗
　　乡先觉莫仲子璠字仲璵号橘隐晚号栎夀博学强记世秉诗礼代有显仕者仲子工诗文乐道不仕与菊庄先生爲诗酒交诗筒酒榼时复徃还识见高逺命意简古尝见其读史三首其一曰五胡荐云扰晋宇如瓜分脩与封豕乘时肆妖氛茁彼池中蒲雄盖世闻投防渡江表目中无晋君兵威奋烈火玉石将俱焚世无鲁连子谁能爲解纷谢传运帷幄子弟将中军战血漂淮水杀气凌浮云遂令江南士不汚塞北氛伟哉淝水防可方城濮勲吁嗟谢安石后世之桓文彼哉清谈辈碌碌何足云其二曰赵宋世忠厚养士三百年时危不负主繄惟文状元勤王仗大义擐甲相周旋皇天不祚宋白日沉虞渊宁甘珠璧碎不爲瓦砾全碧血溅燕市精光上烛天嗟嗟我生晚不得爲执鞭手持竹如意击碎空山颠沛渺何许涕泗悲茫然其三曰捐生固不易处死尤爲难孰知龚胜后乃有谢叠山江东一溃散跋渉何间关瓯闽苦物色国破家亡残伟哉烈丈夫矢死无生还防身岂足惜大义不可奸忠孝亦何物古今称大闲耿耿浩然气上摩霄汉间谁谓首阳高有志能跻攀至今百世下清风激懦顽我读三上书凛然毛骨寒当时祼将士胡能不厚顔又尝疟疾南屏叶文甫奎赠以碧霞丹服之愈作诗以谢自序云予遘疟疾文甫以碧霞丹见餽今病小愈实资是力诗以谢之诗云丹有碧霞者色青铜当其修合时至理妙无穷朱列南北龙虎环西东煌煌勾陈土黄螾居其中丹成袐金匮什袭严缄封我衰困疟疾鍼砭无全功一丸纳牝百窍潜流通沉沉热恼境洒然濯清风五行复正气四体还冲融夜梦青衣神代爲双玉童挥戈奋来徃直上泥丸宫疟鬼伏残喘巢穴爲之空宛如狐防辈胆落御史骢觉来一呵欠色泽神亦充何当献九重四海济疲癃文甫故宋叶文康公时十一世孙石林叶梦得之后也
　　威寜诗防
　　威宁伯王公越当盛时以左都御史掌宪事破威宁海子俘馘首功加太子太保兵部尚书掌宪坐营如故忽思退休而赋诗云归去来兮归去来千金难买钓鱼台也知世事只如此试问古人安在哉绿醑有情怜我老黄花无主爲谁开平生事业心如火一夜西风化作灰又云堪笑儒官拜将官请兵容易用兵难世间惟有征夫苦天下无如边地寒爲胡笳吹作雪心经兵火炼成丹朝廷公道明如镜俯仰无慙处处安未几竟以事败徙陆安州安置遂符一夜化灰之速黄花无主之防良可畏也
　　烈妇行
　　賔州军士刘平戍枣阳与妻子道宿车下平爲虎所得衔去妻胡氏追及之杀虎脱其夫赵文敏公子昻爲赋诗云客车何焞焞夫挽妇爲推问君将安去言徃枣阳戍官事有程宿车下夜半可怜逢猛虎夫命悬虎口妇怒髪指天十步之内血相溅夫难再得虎可前呼儿取刃力与虎争宁与虎死无与虎生夫活心始平男儿节义有如此万岁千秋可以事明主冯妇卞庄安足数呜呼猛虎逢尚可寗成寗成奈何汝杨铁崖亷夫以爲千载义烈有足歌者犹恨时之士大夫其作未雄爲之赋曰夫从军妾从主梦魂犹痛刀箭瘢况乃全躯饲豺虎拔刀誓天天爲怒眼中于莬小于防血号虎鬼寃魂语精光夜贯新阡土可怜三世不复仇泰山之妇何足数末句意有未满于文敏也又尝见文敏画石田茆屋图有人赋絶句其上云瀛洲学士玉堂仙画出苕溪似辋川如此青山茆屋底岂无十畞种瓜田意谓文敏以宋宗室国亡出仕太早故讽之也惜不记作者名氏云
　　相婆
　　尝读高斋漫录云王和父守金陵荆公退居半山每出跨驴从二村仆一日入城忽遇和父之出公亟入编户家避之老姥因言病痁求药公随行偶有药取以遗之姥酬以麻线一缕云相公可将归人事相婆也公笑而受之
　　拨不断
　　尝喜范蠡归湖杂剧第四折双调中有拨不断一章蕴借可爱而惜挺斋之选不及反收其沉醉东风有数字病于齿牙者徳清平日讥人措词不稳谓之扭折颡子无乃自谓欤词云螯擘紫石榴橙剖软金瓯钓得锦鳞来活纳在青蒲蒌绿蚁香浮斑竹篘红姜细切白莲藕山寺钟响渔火榔鸣江村月落海窟潮来方是酒醒时但其全折前后词不能皆纯惟此可入选中也
　　过碧浪湖
　　东呉张节之和副宪浙西时尝过呉兴碧浪湖有诗云碧浪湖头月色凉夜乘兰桨泝流光星河落落天连渚葭菼苍苍露欲霜一曲菱歌归别浦几家渔火住横塘宦逰多少思乡念回首西风见鴈行成化癸巳予过苕城半隐唐君惟勤爲予言苕人至今称述之
　　海观豪放
