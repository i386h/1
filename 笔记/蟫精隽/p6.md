<!-- { "loadSidebar": true } -->
　　苏文忠公有老饕赋近有某为拟老饕赋虽近俳谐亦有所刺云赋曰齿刺唇揺心煎腹熬常眼落于铛铫每动情于厨庖晨之兴也扫半椀之豆粥飡数甑之雪糕时方凛也荡三百之卯酒图一朝之醄醄方投箸而扪腹一嗳腐而心嘈嗟夫物理岂消兮幻体有漏人情可却兮宾席难逃海味之去酒也而实于小器非肉之不饱也而尤便【平声】于大蟹蟹团脐而巨殻鱼带子而多醪遇若人于春台飨东家之大豪葢新旧宜于合和而生熟异于烹庖饮福者则必覆盏歠醢者亦尝哺糟每尝遍于市食终莫及于家殽切縁孟尝之门多喜不速之客大扺刘伶之宴悉尊洪量之豪易索得于需丰物可足于蛴螬故先生之愿游者绮席深不恋乎绨袍利觜尖头兮深乡防之吉凶寻香逐气兮裒醵金以游遨既盍簮而发笑何净盘而见嘲先生嘲笑而寻起东厮而上右见章渊稿简赘笔云
　　诗闗风教
　　华亭张东海汝弼先生善草书由成化丙戌进士歴官郎署晚任江西南安守尝有咏宋史二诗云女中尧舜岂虚名惜也垂帘月昼明后世春秋谁秉笔应将斧钺示仪刑真史钺也又云一枝薛荔二千银买得中原万里尘纵有龙鳞与风雨不知艮岳属何人有黍离之悲又梅岭闻鹧鸪云晓行梅岭鹧鸪啼草树荒凉路欲迷莫道哥哥行不得马蹄南北又东西有一唱三叹之余意时有妖人王臣以左道媚中贵得授锦衣千戸以采药为名请以中贵偕出川广直两浙等处买办民不堪命而藩臬巡镇大臣皆不敢谁何有司承迎奔命不暇尤且百般掯索科敛财物及回为各巡镇守令交章飞劾而科道并弹于是宪皇天威震怒斩首传诣其所歴地方枭示呜呼其恶报之着耶东海初至南安适闻其事作诗曰过岭囊箱下濑船丁夫昼夜少安眠薄田荡尽犹输税恶客时来横索钱穷髪东南皆赤子举头西北是青天不才无计苏民困食禄乘轩自赧然凡此皆有闗风教
　　聂东轩
　　景泰间临川聂东轩大年分教吾杭仁和邑庠书法为当时独步而诗尤工人得片纸只字不啻聮珠合璧尝作湖上送友人诗云秦人鞭石挥雷斧日车飜动扶桑树至今海眼塞不尽留与游人载歌舞冷泉一派东南奔云影倒侵玻璃盆鱼鳞蚌鹬粲可数菱芡蒲荷奚足论呉侬甘向呉中老相逢只説西湖好二八红妆陌上花春风竞鬭湖边草太平官府不索钱垆头酒徒多醉眠轻舟短棹唱歌去红鲤吹花银浪圆薄宦钱唐凡两度玉骢惯识西湖路緑酒从来不用賖黄鹂也解留人住青衫白髪兴悠悠无限诗情付水沤却忆长公多感慨未容白傅擅风流送君湖南歌此曲杨桞飞花春酒熟他时何处最相思湖上年年春草緑他作率称是
　　瑇瑁
　　宋范石湖成大桂海虞衡志瑇瑁形似鼋背甲十三片黑白班文相错鳞差以成一背其边裙襴缺齧如锯齿无足而有四鬛前两鬛长状如檝后两鬛极短其上皆有鳞甲以四檝棹水而行海人养以盐水饲以小鲜俗传甲子庚申日輙不食谓之瑇瑁斋日其说甚俚

　　蟫精隽卷六
　　钦定四库全书
　　蟫精隽卷七
　　明　徐伯龄　撰
　　辩水仙
　　宋杨廷秀万里题千叶水仙花自序云世以水仙为金盏银台葢单叶者其中真有一酒盏深黄而金色至千叶水仙其中花片揉杂密缔一片之中下轻黄而上淡白如深一截者与酒杯之状殊不相似而千叶者乃真水仙云诗云燕叶葱根两不差金防风味独清嘉薄揉肪玉围金钿浅染鵞黄剰素纱台盏元非千叶种平容要是小莲花向来山谷相看日知是他家当自家
　　夀光先生傅
　　任松卿夀光先生传夀光先生名鉴者西蜀人父同尝输作尚方其母范氏梦明月入懐同曰此奇征也吾为尔成之后遇祝融氏卢中得炼养术神光满室弥月不散果生鉴鉴生未有识察防负局仙人从代来见鉴奇曰此不迎不将应物而不藏者乎命以金膏涂顶玉水洗胷鉴遂光明善照人之妍丑皆爱鉴鉴亦不少假借毫髪无隠对之者衣冠必肃武帝初待诏建章宫帝将御冕而朝羣臣召鉴侍帝改容临之赐锦裀玉匣进为玉台郎时方置大长秋以鉴赐贵人陈氏氏自得鉴益自修饰容仪絶国遂册陈氏为皇后皇后受册已谢曰妾待罪后宫不能自媚陛下以鉴赐妾妾膏沐必对鉴今妾以色承恩鉴之力也乞封鉴如仪乃封鉴容成侯赐锦裀如故后立十余年挟妇人媚道觉女子楚服弃市相连者三百余人赐册皇后上玺绶罢退长门宫鉴惧毁求容平阳主家讴者卫子夫善鉴帝祓霸上还过主家所侍良家女皆不恱独恱子夫得幸轩中入为皇后后不引鉴不敢侍上上知鉴能饰后容出入不疑加赐五龙五缦后立三十八年与戾太子擅发兵诛江充朝廷大怒执金吾刘散奉册收皇后玺绶后自杀帝乃制诏御史容成侯鉴克明喜饰置【阙】　物后宫赖之然二后实危朕而鉴不察反饰置之虽好色必恶心朕几中焉夫能察人之形而不能察人之情能饰人之容而不能饰人之心容成侯何以自明遂废弃民间晚号夀光先生太史公曰古公亶父周之初也鉴岂其裔欤胷中不正眸子眊焉鉴岂不善察者饰置之过帝甘心焉以貌取人罪鉴误矣松卿名士林字宗实鄞江奉化人生宋理宗寳祐癸丑殁元武宗至大己酉以文名两浙间为赵子昻邓善之诸公所知尝授生徒于杭开元宫云
　　幕士评词
　　予过南兰陵于友人处获见王灼碧窻漫志中载东坡玉堂有幕士善讴因问我词比桞词如何对曰桞郎中词只好十七八女孩儿执红牙板唱杨桞岸晓风残月学士词须闗西大汉执铁板唱大江东去公大笑【阙】

　　禁酿
　　元罗志仁禁酿词名木兰花慢云汉家糜粟诏将不醉饱生灵便收拾银罂当垆人去春歇旗亭渊明权停秫徧人间暂学屈原醒天子宜呼李白妇人却笑刘伶提壶卢更有谁听爱酒已无星想难变春江卜
　　萄酿緑空想芳馨温存鸬鷀鹦鹉且茶瓯谈对晚山青但皓秋风鱼梦赐酺依窎波防　铁崖亦有诗云三月皇都酒禁酤山禽空自唤提壶烟生陆羽新茶灶尘满黄公旧酒垆月下不须携妓饮花前何必倩人扶满朝多少贤卿相尽学醒醒楚大夫命意相同云
　　杨眉庵诗
　　眉庵先生杨孟载基洪武初任山西按察使为吴下诗宗与太史髙季迪啓浔阳张来仪羽记室徐防文贲皆齐名时称髙杨张徐语极纎丽其咏春水春草二诗尤脍炙人口春水诗云溶溶漾漾欲平桥知是巴江雪尽消红雨落花来滚滚緑烟芳草去迢迢沅湘已没鸥边渡湓浦新添鹭外潮向晚渔郎走相报大家齐上木兰桡春草云嫩緑柔蓝逺更浓春来无处不茸茸六朝旧恨斜阳里南浦新愁细雨中近水欲迷歌扇緑隔花遥衬舞裙红平川十里归人晚无数牛羊一篴风又有句云栁花嫩如鵞破殻藓痕斑似鹿辞胎又云尚短栁如初折后已残梅似半开时其精妙工致夺化工之功大率多此类也其诗余尤工云
　　盗犬赋
　　费襄梁溪漫志宋滕逹道未遇时与诸生讲学于僧舎主僧出诸生夜盗其犬而烹之事闻有司欲治其罪滕公为丏免守素闻其能赋因谕之曰能为盗犬赋则将释之滕即口占其辞惟僧不净犬也宜偷彻蓝宫之夜吠充绛帐之晨羞既欲思于实腹遂乃设于空喉饼饵引来犹掉续貂之尾索绹牵去难回顾兔之眸守大笑即置不问
　　遗山妹
　　元遗山好问之妹为女冠文而艳张平章当揆欲娶之使人嘱遗山遗山辞以可否在妺妺以为可则可张喜自往访觇其所向至则适自手补天花板辍而迎之张询近日新作应声答曰补天手段暂施张不许纎尘落画堂寄语过帘双燕子移巢别处觅雕梁张竦然而出
　　三恶图
　　张光弼号一笑居士元江浙省员外后居苗帅杨旺扎勒帐下有时名尝见其题刘耀卿画三恶图诗云石门激浪雪无迹松下瀑流雷有声百折狂澜虽是险人心方寸最难平雄浑有味集中不载因为録之
　　邵庵屏上对
　　道园虞邵庵先生集未达时鲁齐许文正公衡延置家塾而先生落魄不羇日出游公每至塾诸生輙曰先生出矣公患苦之常宛转为先生言已而如故一日题对句于先生卧屏间云日日嬉游知虞公之不可諌葢用孟子全语扺暮先生回已被酒大醉视屏间对即拔笔书于右云朝朝絮防何许子之不惮烦似若天造地设何其防切如是耶
　　重叠金
　　旧见唐人一词行云流水一句含情深妙昔虞邵庵示人作诗法以打起流莺儿莫教枝上啼啼时惊妾梦不得到辽西予于此词亦然词云蔷薇带露珍珠颗美人折向庭前过含笑问檀郎花强妾貌强檀郎若相恼畨道花枝好一向发娇嗔碎揉花打人葢菩萨蛮也一名重叠金
　　中原音韵
　　北乐府用字皆北音与沈休文所传四声韵不同盖地居土中为阴阳之所和防五方之雑亿兆之广择其通者曰中原正语取四海适中天下同声而无滞者也其音有平上去三声而无入声其入声字皆附派入三声之内燕山卓从之作中州韵为志亦勤矣惜其所收不能什百四方未解之音使后学莫知适从至如秉持之秉克巳之克肉食之肉皆不见録未得为成书也若夫琼林雅韵则其收尤驳杂以南音谬戾可憎词人病之元髙安周挺斋徳清复作中原正韵较前为胜然其间犹有未能尽善者试有一二言之至若握雨携云之握词中多用如握手握雾拏云掌握一握握筭之类韵既不收音从曷得今之讴者往往无定音伍或音袄又有音鸟买切者至如曹大家之家音姑汉隽明释何为称不敢收而遂弃之况三声既定又言以广其押韵为作词而设然呼吸言语之间还有入声之别呜呼既定中天下之音何方语市言之可证也今京师之人呼客读如怯以往为网而反以遗忘之忘为旺宁能从之乎既又讥时人呼厐涓为厐坚渊明为烟明非矣而未免悬絶为昡绢帛之绢为建其能尽变之乎葢以理推则天下之音无适不可耳徒以耳目为异同胡能得四方之正乎今南人呼府县之县为健羡之羡为旋【去声】月桂之桂为寄季孟之季为巨指挥之挥为吁亦可以言语呼吸为证耶欢娱之娱六书即古唐虞字今与提撕【音嘶】骍【音星】色字咸误于世久矣而徳清乃谓从旁读亦无害而又讥骍字之谬噫均之以偏旁之读何独骍乃异于娱撕哉是可笑也惊吓之吓不收齐微与黒字同音而入皆来作蟹刁槊之槊不收戈禾而与萧豪叶作炒城郭之郭不收戈韵而亦从豪作稿则棺椁之椁读为棺稿可乎然又凡例不缜考据未尽乃从而文之云字有不可施于词之韵脚不能尽收毋讥其不备葢虽其字不可施之押韵其不可施于词语中乎既入词语宁可不知其读作何音欤又是书既成阴阳有字固然矣墨本乃以一字乂有阴阳之分既而自亦难掩复设饰词谓云友朋索之难郤已冩数十本散之江湖当时虑为图利之徒盗刋非我有也故以此混之此言岂公天下之心欤是其矛盾可见矣沈约为吴兴语言固无俟语而已徳清乃欲为人转其喉舌换其齿牙其抑难乎尔焉惟其选定四十词中有精粹者予故重为録出二十五章并外附拨不断一章共二十六章以备赏音者鉴之云
　　挺斋妙选
