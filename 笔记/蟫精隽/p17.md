<!-- { "loadSidebar": true } -->
　　海观张先生天锡尝于海昌转塘祝士安家戱和存齐瞿宗吉先生剪灯新话渭塘竒遇记中四时词四首甚豪俊予过士安因仍俾予和之自愧形秽丑颦勉副其意存齐春词云春风【阙】

　　夏词
　　云芭蕉【阙】




　　秋词云铁马【阙】
　　冬词
　　云山茶【阙】

　　海观和春词云条风荡雨不
　　成雪黄鹂将子调新舌丽质初含荳冦胎芳心未展丁香结娇柔懒起緑云髿日传花影来窗纱春光醉人浑似梦呼奴一试龙团茶夏词云堤下小溪分燕尾溪上长堤如鸭背相纒藤蔓在依松不定荷心初出水停针倦绣懐人时萧郎去速来何迟日日倚栏劳目力看得梁间燕哺儿秋词云闗河寂寞西风满地清雷眀月冷女牛有恨路难通河汉无声夜流影丁东砧杵起隣家鬓云倦理犀梳斜晓来洗妆对眀镜玉容顦顇如黄花冬词云火冷金猊烟不吐困倚雕笼罢歌舞谩将锦字托鸳鸯欲语哀情怕鹦鹉张郎去后谁画眉侍儿只恠梳妆迟天公似怜人寂寞早传春信来南枝予和春词云满院杨花滚晴雪睡起幽窗禽弄舌白团巧试合欢罗绣帏髙缀流酥结香鬟乱拥云松髿琼肌卷袖红映纱短梦压眉消不得闲碾闽南凤饼茶夏词云池波緑防蜻蜓尾海榴红溜鹧鸪背薇帐笼烟沐若秋蕲簟缃纹净如水梦囘午枕觉来时堦前花影日迟迟闲敲金针作钩钓戯抛香饵引鱼儿秋词云寒碪声捣秋闺霜枫叶落呉江冷砌间惨切乱蛩悲月中缥渺孤鸿影髙髻云鬟学内家凤半堕鸾翘斜自防银灯帘外照石兰开过芙蓉花冬词云夜永兰台烛花吐照影学飜莲掌舞暖炙银簧引凤凰时将经卷教鹦鹉旧愁新恨攒双眉玉壶水寒更漏迟罗衾似铁耿无寐腰围瘦比梅花枝
　　四抝
　　云溪友议宋邕初无令绪及瞽诗名乃彰卢纶员外作拟僧诗僧清江作七夕诗刘隋州有眼作无眼句宋邕无眼作有眼句卢诗云愿得逺公知姓字焚香洗鉢过余生清江上人七夕诗云惟愁更漏促离别在眀朝刘隋州诗云细雨湿衣看不见闲花落地听无声宋邕诗云黄鸟不堪愁里听緑杨宜向雨中看岂不为四拗也哉
　　放翁临终诗
　　放翁陆务观于宋嘉定己巳歳冬临终易箦之际作诗云死去元知万事空但悲不见九州同王师北定中原日家祭无忘告乃翁愚谓矍铄哉此老可谓没齿不忘朝廷者矣较之宗泽三跃渡河之心何以异哉





　　蟫精隽卷十五
　　钦定四库全书
　　蟫精隽卷十六
　　明　徐伯龄　撰
　　廖处士
　　雅言杂载廖融字元素隐于衡山与逸人任鹄王正已凌蟾王元皆一时名士廖融作梦仙谣云琪木扶疎系辟邪麻姑夜宴紫皇家银河旌节排波影珠阁笙箫吸月华翠鳯引游三岛路赤龙齐驾五云车星稀犹倚虹桥立拟就张骞搭汉槎退宫妓云神仙风格本难俦曾从前皇翠辇游红踯躅繁金殿暖碧芙蓉美水宫秋宝筝钿剥隂尘覆锦帐香销画烛幽一旦色衰归故里月明犹梦按梁州左司谏张观过衡山留诗曰未向漆园为傲吏定应明代作徴君家传奕世无金玉乐道经年有典坟雨小舟横别涧隔花幽犬吠深云到头终为苍生起休恋耕烟楚水濆融卒刺史何承矩葬之进士郑志其墓
　　秦少游女
　　宋靖康间有女子为金人所俘自称秦学士女道中题诗云眼前虽有还乡路马上曽无放我情读者凄然曽裘父为作秦女行云妾家家世居淮海淮海文名喧宇内自从贬死古藤州门户凋零三十载可怜生长深闺里耳濡目染知文字亦尝强学谢娘诗女子未嫌称博士年长来来逢世乱黄头鲜卑兵入汉妾身亦复堕兵间往事不堪回首看一身漂荡逐羌儿被驱不异犬与鸡奔驰万里向沙漠天长地久无还期北风潇潇易水寒雪花满地经燕山千杯鲁酒愁中醉一曲琵琶泪里弹吞声饮恨从谁诉偶然信口题诗句眼前有路可还乡马上魂迷不知处诗成吟罢更茫然岂意汉地能流传当时情绪亦可念至今闻者为悲酸忆昔中郎有女子亦防虏中垂一纪暮年多幸逢阿瞒厚币赎之归故里惜哉此女不得如终竟老死留穹庐空余诗话传凄恻不减胡笳十八拍故宋无有诗云郎罢藤隂老泪潸黄金谁赎蔡姬还看来山抹防云恨直送蛾眉出汉闗盖闽人呼父为郎罢山抹防云少游满庭芳词中语也
　　孝经序
　　近世教子幼读社学惟孝经一书为有益至如求千文固非初学之可骤语其神童酒诗又非所以训子弟之事殊不知子弟当以先入之言为主今既令从事末习又安能使其求乎本而进于道哉况今之庸师俗儒率皆愚瞽之辈往往乃以唐眀皇孝经授之舛谬既不能知何以训诸来学此晦庵为之刋误而深山董氏之大义所由作也元武夷熊勿轩先生为之序曰孔门之学惟曽氏得其宗曽氏之书有二曰大学曰孝经传章句颇亦相似学以大学为本行以孝经为先自天子至庶人一也尧典一篇大学孝经之祖也自克眀峻徳以至亲睦九族极而百姓之昭眀万邦之于变大学之序也孝之为道盖以具于亲睦九族之中矣何也一本故也自是舜以克孝而徽五典禹以致孝而叙彞伦伊尹述成汤之徳一则曰立爱惟亲二则曰奉先思孝人纪之修孰大乎是文武周公帅是而行备见于记礼所载上而宗庙之享下而子孙之保其为孝蔑以加焉功化之盛至使四海之内人人亲其亲长其长一鳞毛一茅甲之防无不得所呜呼二帝三王之教可谓大矣孝经一书即其遗法也世入春秋皇纲解纽孔子伤之三复昔者眀王孝治之言思之深望之切矣诚使天子公卿躬行其上凡礼乐刑政之具一是以孝为本则斯道也因天性之自然人心之固有一转移间王道頋不易易乎惜也徒托之空言而仅见于门人记録之书也书存而道可举虽不能行之一时犹可贻之来世今此经之可考者不过汉艺文志而已而其篇改别顔注古文二十二章孔壁所藏本也今文一十八章河间王所得顔芝本而刘向之所参校者也要之出于诸儒傅防皆非曽氏门人所记旧文矣唐宗开元勅议意非不美而司马贞浅学陋识并以闺门一章去之卒啓宗无礼无度之祸而其所制序文至以孝为外饰之资仁义为后来之兆彼固不知所谓因心之孝者果何所因而又何自而萌乎学之不讲徳之不修一至于此朱文公特起南夏平生精力用之易四书为多至此书则仅成刋误一编注释大义犹有未及噫人子不可斯须忘孝则此经为天子至庶人一日不可无之书章句己明而大义犹阙顾非一大欠事乎盖尝有志彚集诸家传注以眀一经而未果一日予友胡庭芳挈其髙第董真卿访予云谷山中手携孝经大义一书取而阅之则其家君染山先生董季亨父所辑也其书为初学设故其词皆眀白而切实熟玩之则义趣精深又有非眇见謏闻所能窥者族兄眀仲敬为刋之书塾以广其传此惟学者修身齐家之要而有国有天下者亦岂能外是而他有化民成俗之道哉噫滕五十里国耳其君一用之至于四方草偃风动一时行事班班有三代之风学问之功用固如此晋武魏文亦天资之美者惜诸臣无识不能有以啓导而充大之悠悠天壤此经之废盖千五百余年人心秉彞极天罔坠岂无有能讲而行之者诚有以二帝三王之心为心则必以二帝三王之教为教矣仁人心也学所以求仁而孝则行仁之本也语曰如有王者必世而后仁愚何幸身亲见之峕大徳八年歳在乙巳阳复之月前进士武夷熊禾序
　　三英诗
　　金华瀛洲録天圣中礼部郎中孙冕选三英诗刘元载妻早梅詹茂光妻寄逺赵晟之母惜别刘妻哀子无立詹妻留夫侍母病赵母惧子逺游公爱其才以取之早梅诗云南枝向暖北枝寒一种春风有两般凭仗髙楼莫吹笛大家留取倚阑干寄逺诗云锦江江上探春囘销尽寒冰落尽梅争得儿夫似春色一年一度一归来惜别诗云暖有烟波冷有冰惟人殁后却无凭预愁离别苦相对挑尽渔舟一夜灯愚按早梅诗青琐摭遗作蜀郡阁红梅扃钥女仙所作殊为无义味今作刘妻早梅诗是也大抵刘斧之摭遗所言多谬妄所载王谢乌衣国事先儒已论其非今孙公所选必有所见也
　　易淮海韵词
　　词话源流杭妓琴操性通慧善诗词有倅车在西湖误唱秦少游满庭芳词内一句云画角声断斜阳琴操适在侧曰画角声断樵门非斜阳也倅因戱之曰汝能易之否琴操即改韵云山抹防云天连衰草画角声断斜阳暂停征斾聊共饮离觞多少蓬莱旧事空囘首烟霭茫茫孤村里寒鸦万流水绕低墙销魂当此际轻分罗带暗解香囊谩赢得秦楼薄幸名狂此去何时见也襟袖上空有余香伤情处长城望断灯火已昏黄东坡闻而称赏之
　　王稻婆传
