<!-- { "loadSidebar": true } -->
　　傅延年南阳郦县人也隠居甘谷饮谷中水以得夀与里人朱茰茍杞相徃来二人者出处颇同气味相类然延年得中央正气赋性髙防素传摄生之术老而弥芳萸杞自以爲弗及也因更以夀客尊称之不能视同侪辈其始祖说由天星之精降生相殷髙宗显名于世延年以神明之后更其字曰日精不欲出仕与凡俗争荣含英育秀蕴徳弗耀将以安其晚节焉素见知于三闾大夫屈原彭泽令陶潜相与爲忘形交原不饮酒或相对夕飱而已潜弃官家居日与之游宴东篱之下望南山而有悠然之趣遇酒辄引满共酌浮沉觞斚中乐而忘返延年旣与潜亲昵而萸杞二人不得与焉乃共议讪之谓其华而不实蜡貎栀容其中枵然无有也延年弗之辨独与潜及十八公者盘桓于三径以终老焉其子孙分散别其姓爲黄氏有名香者以孝行称支最爲蕃衍或更别爲白氏惟居香山者以诗得名然不及黄之族爲盛也至宋石湖范成大爲求其宗姓族属修之爲谱以传于世前谱凡三十五种后谱凡二十九种序文以君子称许之谓使夫人者有爲于当年医国庇民于君子之道诚有臭味哉今新城袁安乃以墨冩其形状并其宗族加以品题而播扬之挥洒奋迅得之神妙淡而不厌繁而不冗羣居而不倚特立而不杂见者称爲霜下杰非虚誉也徳安万从书来游冀北得而装潢成卷加珍防焉予方退老圃处于寂寞荒凉之域慕延年之操将欲学之而未能也遂辑而爲传云賛曰延年可谓善处静而能持守者矣当春荣夏茂之时在羣植中韬黙无竞及天气肃杀众皆摧败零落不能自保独挺挺于霜威之下亲之而馨香可薫也接之而容色可挹也芝兰不足以喻其品也松栢不足以喻其操也仍更善与人交号爲耐乆乃反见讪于同类谓其华而不实然延年至今得称为君子或谱焉以表其族或绘焉以肖其像犹凛凛然有生气也如茰杞辈不过与榛莽同归于朽腐而已无根之言何足据爲是非得失哉瞿存斋宗吉先生作画中菊谱传也当与山农梅先生传颉顽并驾焉
　　文公捷对
　　王巩甲申杂记云丁晋公谓甞忌杨文公亿文公一日诣晋公旣拜而髯拂地晋公戏曰内翰拜时须拂地起视其仰尘曰相公出处幕漫天时人称其敏防而有理
　　绣芙蓉
　　防甞见前辈言元妓女绣芙蓉才藻頴敏能诗工乐府甞于席上持杯劝铁崖先生亷夫先生风流豪纵暮年改号铁笛因戏执其手出对句云芙蓉掌上金盘露即应声荅曰玳瑁筵前铁笛风座间爲之絶倒其敏赡如此
　　东海辨韵
　　张东海汝弼作诗韵辨云韵书始于江左弊于因袭虽有觉者力莫能正我朝始刋定洪武正韵一洗千载之陋诚万世之幸也惟诗家犹泥唐韵曰凡古诗之流可用正韵近体律诗惟用唐韵问其所以则曰律诗自唐始故也苟依正韵则曰落韵特遵今之制耳乐其寛耳试扣以唐韵东冬青清之属何以异元痕麻之属何以同则曰自有五声七音轻清重浊于其间也噫是皆因袭而不察浅陋而无见口耳相承臆度妄语殊不知江左制韵正坐不知七音之当辩直据一方之所习故失正韵之本原也何轻清重浊之分耶借曰唐诗用唐韵则骚词用楚韵古选用汉韵耶唐韵袭类谱而作固梁韵也何唐诗而用梁韵耶唐韵至宋已加通并非唐之旧则宋韵矣又何唐诗而用宋韵耶正韵惟取谐叶固寛矣唐韵之聱牙者亦得而押岂窄耶且作者何计寛窄也谓遵今之制者非茍同也据天下之公辟江左之偏也观学士宋景濓所序慎重精宻之至凡诗皆合用正韵且不待辨矣犹虑诗家习观隂氏韵府羣玉又以正韵订之则凡诗之不宜用唐韵又可识矣何浅陋者之因袭未复于正又唱传妄説使髙明者亦不得由于正也或曰李杜苏黄诸家皆用唐韵人不之病盖唐宋之世病在韵作者勿病也况虽在唐宋不依唐韵者亦多矣泥者不知惟取谐协则附防其说曰漏防韵曰出入韵犹韵书上平下平不知由编帙重大而分乃曰音有上腭下腭之异也上平始于东终于山不知偶分及此乃曰日出于东没于山之义也浅陋类此不足一笑泥者反以爲正韵病矣宁足笑乎或曰朱子订诗书之序破千载之陋使唐韵当易无一言之及也曰宋以赋取士通并唐韵朱子不当制作之任其容变乎使朱子生于今日尚泥唐韵乎必不然也髙明者自当有见又云弼作此辩乆矣质问于大方家亦屡矣未蒙鄙驳以爲何如故附録于册以求天下归一之公论云
　　夏正夫
　　云间夏正夫寅参浙江政事时尝题韩子昌黎蓝关图诗云枯骨安知犬与豮元和天子把香薫八千里路投荒裔三百年唐见此君谁扫蓝关深处雪天开衡岳顶头云吾家长物无余事惟有昌黎旧箧文又题东坡所书金刚经宋钦宗御寳收藏者云东坡晚嵗悦西方宦海頽然鬓发苍已遁机锋输玉带又赔精力冩金刚残碑认脚真元祐秘寳伤心是靖康得与山隂同逸驾也应防意托空王成化丁未冬予北游古障程山防呉兴沈醉间彦祥所云
　　子昂画竹
　　呉兴丘大祐吉尝题赵松雪子昻所画竹其结句云留得一枝苕水上冷烟凉月怨啼防含蓄凄惋有风人余意所谓怨而不怒者也又尝咏水磨诗云重叠青山拥髻鸦何人琢玉磨烟霞春泉濯濯三江防天鼓逢逢万鬼挝石窍凿空含玉粒氷轮碾缝落瑶花不知崔亮当年事便是苍生有几家尤俊爽可羡盖水磨水碓事始于崔亮故云
　　读大学
　　宋慈谿黄东发氏读大学注朱子补格物章下云大学自二程先生更定至晦庵章句益精矣独所谓传之四章自聴讼吾犹人以下释本末云下有阙文传之五章释致知云上有阙文于是工夫次第大备之间犹有文字阙失未满之恨也辛酉嵗见董丞相槐行实载此章谓经本无阙文此特错简之厘正未尽者耳首章明德新民至善三句纲领之下即继以欲明明徳以下条目八事之详此经也自知止而后有定至则近道矣接此谓知本子曰聴讼吾犹人也至知之至也止正系释致知格物不待别补今错在首章三句之下耳又传十章彼爲善之疑有阙文盖彼指小人者言之善之谓利爲有益善其説而行之也文意似亦自全其説是矣此足有功朱子所谓药之鍼砭也欤
　　菊庄诗
　　菊庄刘隐君泰字士亨诗词爲一时絶唱徃往多脍炙而备诸体求得之者不啻获南金赵璧尝咏东坡赤壁图云黄州迁客气如虹夜放扁舟吊两雄东下火攻呉卒鋭北来水战魏师空白沙折防荒凉外緑酒芳樽感慨中烂醉不知天地老江流终古浩无穷有少陵气象又晚春漫兴云单罗初试怯春风金鸭香销翠被空江燕翻三寸黒海棠防褪一分红酒因睡浅酲难解诗爲愁多句未工暗日渐长儿女懒秋千间在曲阑东自言当与杨眉庵孟载颉颃题芍药云緑隂庭院已非春红药翻堦露朶新绰约娇谁得似天风吹下卫夫人可与李义山商隐并驾其咏黄菊云芳丛殿秋光娇倚西风学道妆一自义熈人采后冷烟踈几重阳有嘅古伤今之意其秋葵云葵华照秋林谁把红芳暗傅金白露不凋风不剪也知中有向阳心有林下忧国之意墨菊云自是中黄第一花鴈来时节傲霜华如何秋色无人管移入龙香道士家盖自况也
　　丁雪坡
　　丁文焕名焴吾杭人号雪坡防以举子业入郡庠豪迈不屈忤东道谪爲掾胥歴事太师英国张公辅帐下后以年劳授直苏州司仓能诗善书有声于时苏守杨君贡甚爱之复以不畏强御爲杨君所累而退尝有咏钉靴诗爲人所脍炙因以得名其颈联云行过落花香齧齿歩回芳草软埋头惜忘其全首又有挽太平张公軏诗云大将星沉坠栁营貔貅百万尽吞声总戎不见旗常影扈跸无闻铠甲鸣麟阁画图遗像貎龙章金劵着功名昔年翠幙劳青頋哀讣惊闻泪满缨至成化中卒于家
　　沈眉轩
　　天顺间冬暮大雪初霁菊庄先生赋雪余漫兴絶句十章一时诗坛赓倡动盈巻帙名公搢绅题跋序引亦一卷旣镂诸梓时予最爲晚进亦得附名先觉爲后序以识诸末俄而眉轩先生沈彦博解组归徃过菊庄见其集遍阅至见予序心甚不怿以爲后生小子亦置诸列彼何人斯耶菊庄一日与偕来顾予予性便懒散眉轩以师道自任而予畧不知执弟子礼尤厌之旣而数以竒僻致问不揣僭妄随事敷荅出谓菊庄曰是子可教也旣而返爲忘年交先生名约钱塘人以邑庠生初爲靖安司训改爲福清掌教平生以诗名闻湖海间尝以诗寄菊庄云骅驑蹑青云文豹隐雾出处固有殊逹人安所寓念子富诗书乆抱经济具陆沉闾里间悠悠尚韦素春风湖上吟夜月松隂步幽懐颇相同无由展良晤浩歌伐木章引脰徒延伫相期各努力慎勿叹迟暮明廷正需贤行看簉鹓鹭
　　薛涛始末
　　唐蜀妓薛涛字洪度章渊稿简赘笔云本长安良家子父郑因官寓蜀涛八九嵗知声律其父一日坐亭中指井梧示之曰庭除一古桐耸入云中令涛续之应声曰枝迎南北鸟叶送徃来风父愀然乆之父卒母孀居韦臯镇蜀召令侍酒赋诗因入乐借暮年屏居浣花溪着女冠服有诗五百首清异録又云蜀多文妇亦风土所致元防之素闻薛涛名因奉使见焉防之矜持笔砚涛走笔作四友賛其畧曰磨润腹先生之腹濡藏锋都尉之头引书媒而黯黯入【阙】亩以休休防之惊服予惟四友赞虽出清异而知之者尠又传缺其载故爲録之
　　海红花
　　世传海红花人人能道之而莫知爲何物因读菊庄诗始知即山茶花也诗云小院犹寒未暖时海红花发昼迟迟半深半浅东风里好似徐熈带雪枝盖古诗有云浅爲玉茗深都滕大曰山茶小海红先生之博于斯见矣
　　咏猫识讥
　　天顺间菊庄先生尝题诗于南屏净慈寺有云虎熟不惊团社客鸥闲常送过湖僧时按察使泰和曽蒙简过饮笑谓僚宷曰是乃讥我辈也先生又尝咏猫有絶句云口角风来薄苛香绿隂庭院醉斜阳向人只作狰狞势不管黄昏防辈彺呜呼身居司牧寄有民社民之疾痛漠然无闻徒醉醲饱鲜豢飬国家廪禄观此宁不愧于心乎韩子昌黎圬者王承福传云食焉而怠其事必有天殃司其责者曷不勉诸母见讥于伐檀君子也
　　清溪博雅
　　陆昻字元偁杭之钱塘人号清溪聪明博雅性嗜吟咏防与予偕从逰菊庄先生之门而尤书淫传癖同门者率罕及之作诗每每逼真菊庄尝作宫词云自卷珠帘放燕归六宫春尽乱红飞从来艶色多倾国愿得君王宠幸稀凡作宫词皆写幽怨之情而清溪乃终致规讽之正其合思无邪之防耶同门叶南屏文甫宋文康公时十一世孙也诗礼故旧亦嗜诗清溪尝称诵之谓得菊庄之授信然又题梅花絶句云春到南枝与北枝花开的皪照寒漪何人似我相怜意不把东风玉笛吹何其温厚如此耶尝谓予曰唐人诗有不期而暗合者如李求古丛台诗许用晦凌歊台诗句法诗意押韵无一不同而却无人知之因尝録出以自识其博识竒奥又若此而平时闻诸师友及考诸典籍新竒隐奥凡得若干纂爲吟窻涉趣录又所着诗词有窥豹录若干卷云
　　鹤窻醖借
