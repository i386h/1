<!-- { "loadSidebar": true } -->
　　宋韩侂胄既败朝议函其首以奉金人讲和然终无益也当时有诗云自古和戎有大权未闻函首可安边生灵肝脑空涂地祖父寃讐不戴天晁错已诛终叛汉于期虽死竟亡燕庙堂自谓万全防却恐防边未必然事详草窻周密齐东野语
　　诗有所本
　　宋刘潜夫诗云身属嫖姚性命轻君看一螘尚贪生无因唤起谈兵者来此桥边听哭声葢本东坡諌用兵疏之语云
　　大腹儿
　　张思廉名宪防稽人杨铁崖之髙弟也当国初时甚有文名词藻髙古博洽所居玉笥山下故号玉笥生所著名玉笥集诗皆咏史篇篇脍炙人口先正瞿存斋尝称道其缚虎行之美矣暇日菊庄刘隠君为予道其大腹儿写禄山事痛快详尽其词云麀巫夜祷轧荦山淫光下烛穷庐寒栁城健儿不敢睡四野恶声啼狗犴猪龙怒磔老枭腹鳞甲粗疎头角秃婪酣大肚三百觔偷得真龙半分福范阳氊帐妖潜形平卢宝刀迟发硎金鸡口吐东北赦青骡蹄作西南声凤凰春池金镜破獬廌霜台胡眼大东风野鹿嚼杨花白日妖狐登御座华清玉甃汤作泉洗儿果撒黄金钱并刀剪防十大幅锦绷压碎宫娥肩象牀夜冷婴儿哭猪龙防破金诃玉香龈不痛荔枝浆雄心已饱鸡头肉长安天夺密口臣铜头鬼鼔渔阳尘赤心一夜变胡腹二十四郡俱无人潼闗夜漏鸡声早马嵬坡下冰山倒剑门西寄杜鹃巢练带玉环埋翠草嘉山土门勒战功猪儿帐下屠猪龙旄头星落大腹破机上鸾刀一尺红其诗大抵皆此类
　　比红诗跋
　　唐罗虬词藻富赡与宗人隠邺齐名干通干符中时号三罗虬自庚子乱后去从鄜州季孝恭籍中有杜红儿善歌尝为副戎属意副戎聘隣道虬请红儿歌而赠采孝恭以副戎所盼不令受之虬怒拂衣而起诘旦手刃红儿既而思之乃作絶句百篇以追其寃号比红盛行于时有诗云汉皇曾识许【阙】
　　拟将心地【阙】
　　予惟
　　虬咏比红事无可取其间句亦多有触忌者然诗调则佳句也红虽一娼不足惜然生乎乱世为游客所戕貎美命薄不幸也可矜矣使居承平时托得其正此作固无也然得附名于词文之间千古以传又不为不幸也
　　东坡旷达
　　瑞桂堂资暇録云东坡自谪海南归人有问其迁谪艰苦者坡答曰此乃相中所招少时入京师有相者云一双学士眼半个配军头异日文章虽当知名然有迁徙不测之祸今日悉符其语又读遯斋闲览东坡自海南还过润州州牧故人也出郊迓之因问海南风土人情如何坡云风土极善人情不恶某初离昌化时有十数父老皆携酒馔直至舟次相送执手泣涕而别且曰内翰相别后不知甚时再得来相见其旷达如此
　　金象警夜
　　牛僧孺幽怪録载云唐宝应元年岑顺于陜州吕氏内宅夜闻金鼔声有介人报曰金象将夜警也寐见铁骑长数寸进曰天马斜飞度三疆上将横行击四方辎车直至无回翔六甲次第不乖行乃有一马斜去三尺止又一步卒横出一尺后车进已而于见处掘之即古塜也前有金象局列马铺枰其辞与势正今世所为者其辞葢行象之法也髙古简洁较今象谱之词相去霄壤矣
　　鳖相公
　　东坡云予饮少辄醉卧则鼻鼾如雷傍舎为厌而已不知也一日因醉卧有鱼头鬼身者自海中来告予广利王来请端明予被褐草履黄冠而去亦不知身步入水中但闻风雷声暴如触石意亦知在深水处有顷豁然明白其所谓水晶宫殿相照耀也其上则有骊白夜光文犀尺璧南金火齐目不可仰视而琥珀珊瑚又不知多少广利少间冠剑而出从者二青衣予对以海上逐客重烦邀命广利且欢且笑顷南溟夫人亦造焉自知不在人间也少间出素鲛绡丈余命予题诗予乃赋之曰天地虽虚廓淮海为最大圣主主祀事位尊河渎拜祝融为异号恍惚聚百怪三气变流光万里风快画旗揺红纛赤虬喷滂湃家近玉皇楼形光照无界若得明月珠可偿逐客债写竟进广利诸仙咸称妙独广利旁一冠簪水族谓之鳖相公进言苏轼不避忌讳祝融字犯王讳王大怒余进而笑曰到处被相公厮壊瞿存斋剪灯新话水宫庆防録葢本诸此
　　世语
　　世语中有切母成音若今所谓绮谈市语者人自不觉习久而不以为异耳南北黒圭由此而生如防篮盖即盘字切音勃平便盘防篮本篾盘也巢为窟陀孔为窟笼败曰惫懒锢曰骨露壶曰鹘芦今作葫芦反失其真团曰突圞今作团圞是叠牀上之牀也角曰砣落精曰唧零之类甚多
　　蒙衫
　　蒙衫即古之毳衣谓之毛细软貌诗所谓狐裘蒙茸今俗作氁其实即是毛衫毛譌为蒙蒙转而为氁也
　　杨柳枝
　　唐张祐折杨柳枝词云莫折宫前杨柳枝宗曽向笛中吹伤心日暮烟霞起无限春愁生黛眉予毎读辄为之心醉惜不能起承吉于地下矣
　　水族加恩
　　呉越功徳判官毛朦多雅戱以地产鱼鰕海物四方所无因造水族加恩簿品叙精奇独步
　　王江殊封玉柱仙君【江珧】
　　章丘大都督美中侯沧浪显封灵渊国上相无比王【章举】
　　中郎将白中隠封合珍大元帅丰甘上柱国【车螯】殊形中尉兼灵甘尹淡然子封天味大将军逺防王【蚶子】
　　玉徳公季遐封青鮹内相美吉郡王【鰕魁】
　　多黄尉权行尺一令南宠封黄城监逺珍侯【江蟹】専盘处士甲藏用封圆珍巨美功臣甘黄州甲仗大使【蝤蛑】
　　咸宜伯解蕴中封糟丘常侍【鼍】
　　解微子封内黄少相【彭蜞】
　　合州刺使仲肩封含津令慤成君紫晖将军甘松左右丞试甘圆内使【蛤】
　　红文生卢清臣加封橙虀録事守昭贤使者【鲈鱼】珍曹必用郎中时美中充诸衙效死军使持节雅州诸军事【鲥鱼】
　　白圭大夫封骨鲠卿【鲚鱼】
　　甘鼎封醉舌公【鼋】
　　卷甲尚书甲折公封金丸丞相肋君【鼈】
　　长尾先生封典酱大夫仙衣使者【鲎】
　　元镇封新美舍人【石首】
　　和羮长朱子房封懐竒令史【石决明】
　　甘盘校尉封噀黑将军【乌贼】
　　元介卿加通幽博士【】
　　借眼公封同体合用功臣左右卫驾海将军【水母】李藏珍封圆辉隠士【珠母】
　　班稀授花使者【瑇瑁】
　　房叔化封豪山太守药藏监固济官【牡蛎】
　　屈通封曲沃郎梵响参军摄玉塔舍人【梵螺】
　　阮用光封检校大辉光充宜光掌书记【大贝】
　　罗幼文封马衣丞【海蚆】
　　田青授具体郎【田螺】
　　申洁授济馋都防行水乐令【鼃】
　　江伯夷授宋珍都尉南海詹事【鱁鮧】
　　屯江小尉授追风使试扬波太守【江豚】
　　锦袍氏授苏肠御史仙盘游奕使【鳜】
　　李本授跨仙君子世美公【鲤】
　　鲜鱼美授波使银丝省餍徳郎【鲫】
　　楚鲜授倾淮别驾【白鱼】
　　缩项仙人授槎头御史【鳊】
　　食宠侯授添厨太监【鲟鳇】
　　单长福授泥盆掾【防】
　　黄荐授三徳尉兼春荣小供奉【河豚】
　　新飱氏授辅庖生【鳆】
　　葢顽授表坚郎【蚬】
　　尝谓陶九成辍畊録载陶谷清异録药品异名人争以为竒然此篇亦出清异而辍畊不録故録之尤可爱也
　　突厥七位
　　五音二闰为七位十二律旋相为宫隔八生子而成八十四调古人言之详矣然五音十二律虽遐方异域俱不能出乎六徳之外突厥中七位虽其方言与中国不同而其次第音莭亦未始或殊也其宫曰蟠陀力华徴曰鸡识华商曰沙识华羽曰沙猎华角曰般瞻华少宫曰俟利华少徴曰沙俟加滥华夷人训俟多作其恐俟利华当读如其

　　蟫精隽卷三
<子部,杂家类,杂说之属,蟫精隽>
　　钦定四库全书
　　蟫精隽卷四
　　明　徐伯龄　撰
　　织屦
　　韩非子云鲁人身善织屦妻善织缟而欲徙于越或谓之曰子必穷矣鲁人曰何也曰屦为履之也而越人跣行缟为冠之也而越人被髪以子之所长游于不用之国欲使无穷其可得乎予谓此与屠龙技成而无所用齐王好竽而抱琴于王者之门者何以异
　　黄河诗
　　唐罗昭諌隠黄河诗云莫把阿胶向此倾此中天意固难明解通银汉应须曲才出昆仑便不清髙祖誓功衣带小仙人占斗客槎轻三千年后知谁在何必劳君报太平良有所讥而云然乎其颈聮金鍼集以为失之大怒其辞躁云
　　桑寄生传
　　【阙】

　　惜哉国初江阴孙大
　　雅作之所着集药名而为之也
　　和龙洲词
　　诗词余话云沈景髙呉兴乌程人亦佳子弟也流落不遇于世人亦不知其能词一日见其尝和刘龙洲指甲词纎丽可爱乃与定交其词云新脱鱼鳞平分鵞管爱勒睂弯记掐恨香蕉愁悰细说画情嫩竹怨曲新飜族扑梅英妆鬟低敛珠领重交犹道寒娇无奈笑轻拈杏蔕浅揭湘班宫碁也学偷弹时绾就同心羞自防解传杯频赌藏罗袖归期重数刻印阑干暗解绡裳倦弹瑶琴餧蕋莺儿绣阁间风流处露鸡头新剥消遣郎闲调即沁春园也
　　元贤诗余
