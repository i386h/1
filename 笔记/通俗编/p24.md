<!-- { "loadSidebar": true } -->
　　〔史记索隐〕崔浩云。匈奴部落名。〔按〕部落不特为外裔之称。汉书鲍宣传。部落鼓鸣。男女遮［（辺-刀）＜世］。承上文县官［（谣-言）＋系］役言。魏志管宁传。孙狼为叛。言胡居士贤者。不得犯其部落。时胡昭居陆浑县也。
　　
　　向道
　　〔孙子军争篇〕不用郷导者。不知地利。
　　
　　细作 
　　〔尔雅释言〕间。俔也。注曰。今之细作也。〔左传宣八年〕晋人获秦谍。释文曰。谍、今谓之细作。
　　
　　材官 
　　〔史记申屠嘉传〕以材官蹶张从高帝。〔汉书高帝纪〕発材官及中尉卒三万人。注云。材官。骑士有材力者。
　　
　　营长
　　〔后汉书第五伦传〕伦为营长。
　　
　　行头 
　　〔呉语〕行头皆官帅。〔按〕此谓行列之长。亦称行长。周礼弁师疏。伍伯者。谓宿卫者之行长。
　　
　　都头 
　　〔唐书兵志〕诸都领以都将。亦曰都头。〔薛能登城诗〕无端将吏逡巡至。又作都头一队行。〔按〕元人小说。尊逻卒曰都头。似本于此。
　　
　　火伴 
　　〔南史卜天兴传〕弟天生。少为队将。十人同火。〔杜佑通典〕五人为列。二列为火。五火为队。〔木兰诗〕出门看火伴。火伴始惊惶。〔柳宗元段太尉逸事状〕叱左右皆解甲。散还火伍中。〔按〕其所以名火。以共一灶为火食也。后世贾客挟伴。亦谓之火。俗因有火计之称。元［禾＋眞］估客乐。出门求火伴。入戸辞父兄。刘［分＋攵］中山诗话、南方贾人、各以火自名。一火、犹一部也。今或作伙、作伴。皆非。
　　
　　手下 
　　〔三国志甘宁传〕权赐米酒聚［肴＋殳］。宁乃料赐手下百余人食。又〔太史传注〕先君手下兵数千。尽在公路所。
　　
　　夜不收
　　详〔兵律条例〕。
　　
　　娄罗 
　　〔唐书回［纟＋乞］传〕含具緑花。言娄罗也。葢聪明才敏之意。〔五代史刘铢传〕谓李业等曰。诸君可谓偻［イ＋罗］儿矣。〔宋史张思均传〕思均起行伍。征伐稍有功。质状小而精悍。太宗尝称楼罗。自是人目为小楼罗焉。〔苏鹗演义〕人能［（払-仏）＋娄］覧罗绾。谓之［（払-仏）＋娄］罗。［（払-仏）＋娄］字从手不从木。〔酉阳杂俎〕天宝中进士。有东西朋。各有声势。稍［イ＋仓］者。多会于酒楼食毕罗。故有楼罗之号。然梁元帝辞云。城头网雀。楼罗人着。及南史顾欢传蹲夷之仪。楼罗之辩。则知楼罗之言。非始于唐。〔按〕古人多取双声字为形容之辞。其字初无定体。故或作娄罗。或作偻［イ＋罗］。或又以娄作楼［（払-仏）＋娄］。笑林载汉人过呉。呉人设笋。问是何物。曰、竹也。归而煮其床箦不熟。乃谓其妻曰。呉人轣辘。欺我如此。轣辘亦娄罗之转。大率言其［イ＋票］狡而已。苏段以义说之。皆属穿凿。
　　
　　铁汉
　　〔该闻録〕李遵懿握兵江淮。人号铁汉。
　　
　　首级 
　　〔汉书卫靑传〕斩三千七百首级。师古注。本以斩敌一首拜爵一级。故一首为一级。
　　
　　拳勇 
　　〔诗小雅〕无拳无勇。职为乱阶。注。拳、力也。〔管子小匡篇〕郷有拳勇股肱之力、秀出于众者。则告有司。〔文选呉都赋〕览将师之拳勇。与士卒之扬抑。
　　
　　部署 
　　〔史记项羽纪〕部署呉中豪俊。〔淮阴侯传〕欲袭吕后、太子。部署已定。〔三国志贾逵传〕部署诸将。水陆并进。〔旧唐书江夏王道宗传〕筑土山。攻安市城。土山崩。道宗失于部署。为贼所据。
　　
　　整顿 
　　〔史记张耳陈余传〕宜整顿其士卒。〔三国志孙坚传〕勅部曲整顿行陈。无得妄动。
　　
　　甚设 
　　〔战国策〕韩傀宗族甚多。居处兵卫甚设。〔史记大宛传〕出炖煌者六万人。多赍粮。兵弩甚设。〔汉书李广利传〕亦云赍粮兵弩甚设。师古注、施张甚具也。〔按〕俚俗谓有盛馔曰甚设。误。
　　
　　发动 
　　〔庄子天运篇〕人固有尸居而龙见。雷声而渊默。发动如天地者乎。〔史记平准书〕燕齐之间。靡然发动。又发作。见〔韩愈南海神庙碑〕盲风怪雨。发作无节。
　　
　　騒动 
　　〔孙子用间篇〕凡兴士十万。出征千里。日费千金。内外騒动。〔淮南子兵略训〕贪昧之人。残贼天下。万人騒动。莫宁其所。〔史记游侠传〕天下騒动。宰相得剧孟。若得一敌国。又騒扰。见〔平准书〕。
　　
　　钞逻 
　　〔三国志陆逊传〕韩扁赍表奉报。还遇敌于［シ＋（眄-目）］中。钞逻得扁。
　　
　　钞暴 
　　〔后汉书南匈奴传〕遣呉汉等撃之。经歳无功。而匈奴钞暴日増。〔宋书张进之传〕劫掠充斥。毎入村抄暴。〔按〕钞抄音义同。俗以武力凌人谓之钞暴。
　　
　　打跳
　　〔诸葛亮心书〕弄刀者伤手。打跳者伤足。
　　
　　插打 
　　〔刘公嘉话録〕范希朝赴鎭太原。辞省中郎官曰。郎中但处分事。如三遍不应。任郎中下手插打。插打。为造箭者插羽打干。谓陨箭射我也。
　　
　　鼓噪 
　　〔周礼大司马〕鼓皆［马＋戒］。车徒皆噪。注、吏士鼓噪。象攻敌克胜而喜也。〔左传成五年〕华元享宋公子围龟。请鼓噪以出。鼓噪以入。〔谷梁传〕公会齐侯于夹谷。齐人鼓噪而起、欲以执鲁君。〔后汉书光武纪〕王寻围昆阳。光武从城西水上冲其中坚。城中亦鼓噪而出。中外合势。震呼动天地。
　　
　　挫衂 
　　〔晋书宣帝纪〕亮攻陈仓。挫衂而反。又〔卢志传〕三军畏衂。惧不可用。衂皆女六反。
　　
　　操刺 
　　〔五代史汉纪〕耶律徳光指刘知远曰。此都军甚操刺。〔按〕刺、音辣。世俗以勇猛为操刺也。
　　
　　琅汤 
　　〔管子宙合篇〕以琅汤凌铄人。人之败也常自此。〔按〕今以不敛摄为琅汤。
　　
　　飞扬跋扈 
　　〔北史济神武纪〕侯景専制河南十四年。常有飞扬跋扈之志。〔杜甫诗〕痛饮狂歌空度日。飞扬跋跋扈为谁雄。
　　
　　耀武扬威
　　〔元曲选〕谢金吾两世姻绿、单鞭夺［木＋朔］。皆见。
　　
　　直撞 
　　〔史记樊［口＋会］传〕［口＋会］闻。事急。乃持铁盾直撞入、立帐下。
　　
　　直冲
　　〔南史鲁广达传〕华皎舟师强盛莫敢进。广达首率骁勇。直冲贼军。
　　
　　荡 
　　〔宋书颜师伯传〕单骑出荡。〔孔［岂＋页］传〕毎战以刀楯直荡。荡、皆音汤。〔隋时童謡〕上山吃鹿［（狆-中）＋章］。下山吃牛羊。忽闻官军至。提刀向前荡。
　　
　　作梗
　　〔北史魏收传〕羣氏作梗。遂为边患。
　　
　　出尖 
　　〔宋史兵志〕煕宁间造箭四种。一曰出尖。〔按〕俗以强出任事曰出尖。或谓其本于此。犹史记脱颖而出意也。或又谓出尖乃球门色目。汪云程蹴［足＋（鞠-革）］谱。三人定位。一人当头名出尖。五人场戸名小出尖。六人场戸名大出尖。并着备参。
　　
　　争交
　　〔梦梁録〕角抵者。相扑之异名也。又谓之争交。〔按〕今之扑交。
　　
　　相打 
　　〔晋书诸葛长民传〕夜眠中毎惊起跳踉。如与人相打。〔宋书黄回传〕回于宣阳门与人相打。
　　
　　作闹 
　　〔旧唐书武宗纪〕有识人言宰相作赦书。欲减削禁军衣粮料。仇士良曰。必若如此。军人须至楼前作闹。〔蒋氏昌黎诗注〕宋庆暦中。西师未解。晏元献大雪置酒西园。欧阳永叔赋诗曰。须磷铁甲冷彻骨。四十余万屯边兵。晏曰。昔韩愈亦能作言语。赴裴度会时。但云园林穷胜事。钟鼓乐淸时。不曾如此作闹。
　　
　　［（払-ム）＋（垒-土）］鼓 
　　〔升庵外集〕岑参凯歌、鸣笳［（払-ム）＋（垒-土）］鼓拥回军。今本［（払-ム）＋（垒-土）］作迭、非。近制。启明、定昏鼓三通。曰发［（払-ム）＋（垒-土）］。当用此字。俗作擂、非。［（払-ム）＋（垒-土）］亦后増字。然差善于擂。古乐府、官家出游雷大鼓。雷转作去声用。
　　
　　筛锣 
　　〔云麓漫钞〕今人呼洗曰沙锣。又曰厮锣。国朝赐契丹、西夏使人皆用此语。究其说。军中不暇持洗。以锣代之。又中原人以撃锣为筛锣。东南亦有言之者。筛沙音相近。筛文为厮。又小转也。
　　
　　备马 
　　〔南渡録〕康王南奔。倦息崔府君庙。梦神曰。追骑已至。宜速去。已备马矣。〔天禄志余〕今北京方言。将出则令人备马。本此。〔按〕说文有［牛＋葡］字。平秘切。引易［牛＋葡］牛乘马。玉篇云。［牛＋葡］、服也。以鞍装马也。则备马当正用［牛＋葡］字。南渡録未足为据。
　　
　　木马 
　　〔南史齐东昏侯纪〕帝始欲骑马。未习其事。兪灵韵为作木马。人在其中。行动进退。随意所适。其后遂为善骑。〔按〕今习武者所设。造端于此。至唐时则遂盛行。通典、武举制土木马于里闾间。教人习骗。是也。
　　
　　云梯 
　　〔墨子公输篇〕公输般为云梯之械。〔按〕云梯似始于此。然虎韬军略篇已云、临冲视城中。则有云梯、飞梯。
　　
　　丈八蛇矛 
　　〔释名〕矛长丈八曰［矛＋肖］。〔晋书刘曜载记〕陈安左手奋七尺大刀。右手执丈八蛇矛。刀矛倶发。輙害五六。陇上人为歌曰。七尺妥当奋如濡。丈八蛇矛左右盘。十荡十决无当前。〔李靑莲集送郑灌从军〕丈八蛇矛出陇西。弯弧拂箭白狼啼。
　　
　　尚方斩马剑　 
　　〔汉书朱云传〕愿得尚方斩马剑。断佞臣一人以厉其余。师右注、尚方。少府之属官。作供御器物。故有斩马剑。其剑利、可以斩马也。〔按〕俗传句云。安得尚方斩马剑。管教断却佞人头。全演汉书。
　　
　　武艺十八事 
　　〔读书记数略〕一弓、二弩、三鎗、四刀、五剑、六矛、七盾、八斧、九钺、十戟、十一鞭、十二箭、十三［木＋过］、十四殳、十五叉、十六杷头、十七绵绳套索、十八白打。
　　
　　三丁点一 
　　〔白居易诗〕无何天宝大征兵。戸有三丁点一丁。〔十国春秋〕高［シ＋豊］括诸县之三丁抽一者、立都额为三丁军。又〔晋书石季龙载记〕将讨慕容［皇＋光］。令诸州兼复之家。五丁取三。四丁取二。
　　
　　一人拌死。千人莫当 
　　〔呉子励士篇〕一人投命。足惧千夫。〔呉越春秋〕越人作离别辞曰。一人判死兮而当百夫。〔白虎通三军篇〕引传曰。一人必死、十人不能当。百人必死、千人不能当。千人必死、万人不能当。
　　
　　杀人一万。自损八百
　　见〔元史本纪〕。〔按〕今俗述为恒语小变云杀人三千。
　　
