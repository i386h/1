<!-- { "loadSidebar": true } -->
　　〔谷梁传〕僖十年、祠致福于君。〔周礼天官膳夫〕祭祀之致福者。疏云、诸臣祭家庙。祭讫。致胙肉于王。谓之致福。〔春官大宗伯〕［月＋辰］膰之礼。亲兄弟之国。注云、赐其肉。同福禄也。〔按〕今谓牲物曰福礼。分胙曰散福。本古人之言也。
　　
　　
　　卷二十七 饮食
　　
　　一生吃着不尽
　　〔东轩笔録〕或戏王沂公曰、状元试三场。一生吃着不尽。沂公答曰、平生之志。不在温饱。
　　
　　三世仕宦。方解着衣吃饭
　　〔明道杂志〕载钱文穆公云云。〔老学庵笔记〕载谚云云。〔按〕魏武令曰、三世长者知被服。五世长者知饮食。实此语所由来。
　　
　　吃饭处
　　〔五代史晋家人传〕耶律徳光谓李太后曰、可无忧。管取一吃饭处。〔又安叔千传〕魏武令曰、三千曰、汝通诚欸。吾当与汝一吃饭处。
　　
　　家常饭
　　
　　　〔独醉杂志〕范文正云、家常饭好吃。〔五灯会元〕道楷云、佛祖言句。如家常茶饭。〔齐己诗〕应笑晨持一杯苦。腥膻市里叫家常。〔陆游诗〕茅檐唤客家常饭。竹院随僧自在茶。
　　
　　粗茶淡饭
　　〔杨万里诗〕粗茶淡饭终残年。
　　
　　长□冷饭
　　〔五灯会元〕僧问和尚家风。奉［王＋（磷－火）］曰、长□冷饭。
　　  
　　饭来开口
　　〔元[禾+眞]方言〕酒熟餔糟学渔父。饭来开口似神鸦。〔白居易有感〕食来即开口。睡来即合眼。二事最关身。安寝加餐饭。〔按〕管子揆度篇、百乘耕田万顷。为戸万戸。开口十万人。千乘耕田十万顷。为戸十万。开口百万人。乃开口二字所出。
　　
　　把饭叫饥
　　〔东坡集答程彝仲尺牍〕所示自是高文。大似把饭叫饥。聊发千里一笑。又〔五灯会元〕通慧珪。有棒饭称。临河叫渇语。
　　
　　一饭未尝留俗客
　　〔杜甫诗〕。〔按〕俚俗句、淡饭须留有意人、本于此。
　　
　　吃鸟饭。［尸＜阿］黑屎
　　见〔元曲选〕东坡梦剧。
　　
　　老米饭捏杀不成圆
　　〔又〕神奴儿剧。
　　
　　早知灯是火。饭熟已多时
　　〔五灯会元〕泗州用元举此语。〔苏轼诗〕虽知灯是火。不悟钟非饭。〔刘因诗〕此去要知灯是火。向来空指雁为羹。皆用之。
　　
　　逢茶即茶。逢饭即饭
　　〔又〕道匡答僧问、具大惭愧人云。
　　
　　饥来吃饭。困来即眠
　　〔传灯録〕或问慧海如何用功。海云云。或曰、一切人总如是。曰、不同也。他吃饭时不肯吃。百种需索。睡时不肯睡。千设计较。所以不同。〔黄山谷集〕赠刘静翁颂、困便横眠饥吃饭。十方无壁又无门。
　　
　　饥不可食。寒不可衣
　　〔汉书景帝纪〕黄金珠玉。饥不可食。寒不可衣。〔东坡集〕喜雨亭记用此。
　　
　　自饱不知人饥
　　〔晏子春秋〕景公时、雨雪三日。公被狐白之裘。见晏子曰、怪哉。雪三日不寒。晏子曰、古之贤君。饱而知人饥。温而知人寒。公何不然也。〔按〕元人冻苏秦、玉壶春等曲。倶有坐儿不觉立儿饥语。同此意。
　　
　　美食不中饱人吃
　　〔五灯会元〕义靑、善孜皆举此语。
　　
　　不知饥饱
　　〔论衡率性篇〕有痴狂之疾者。歌啼于路。不暁东西。不睹燥湿。不知饥饱。〔朱子语録〕王荆公吃物不知饥饱。
　　
　　饥不择食
　　即〔孟子〕饥者易为食义。〔传灯録〕［广＜龙］居士对丹霞然、有饥不择食语。
　　
　　因噎废食
　　〔淮南子说林训〕有以噎死者、而禁天下之食、则悖矣。
　　
　　不吃烟火食
　　〔王直方诗话〕张文潜来饮予家。作长句。后东坡来。读之曰、此不是吃烟火食人道底言语。
　　
　　吃食讳食
　　见〔元曲选〕鸳鸯被剧。
　　
　　坐吃山空
　　〔又〕秦简夫东堂老有坐吃山空。立吃地陷语。
　　
　　多吃坏肚皮
　　〔元典章〕如今但是勾当里行的官人多吃。祗应教百姓生受。要肚皮坏了。〔按〕当时所云肚皮。乃取受钱物之辞。今谚则实谓腹。
　　
　　火食
　　〔礼王制〕夷蛮之俗。有不火食者矣。〔庄子让王篇〕孔子穷于陈蔡之间。七日不火食。〔北史张簒传〕见士卒饥冻者。开门纳之。分寄人家。给其火食。
　　
　　举火
　　〔晏子杂上篇〕国之闲士。待臣而举火者数百家。〔北史杨［（情－青）＋音］传〕亲族羣从。并待而举火。
　　
　　柴米油盐醤醋茶
　　〔梦梁録〕人家毎日不可缺者。柴米油盐酒醤醋茶。〔按〕今去酒一事。谓之开门七件。元人玉壶春、度柳翠、百花亭等剧。倶有早晨起来七件事。柴米油盐醤酢茶句。周徳淸以七件皆无。作折桂令纪之。见叶儿乐府。
　　
　　米盐
　　〔黑子非命篇〕吾尝米盐数天下书。〔韩非子说难篇〕米盐博辨。则以为多而交之。〔史记天官书〕其所占验。凌杂米盐。〔又减宣传〕其治米盐事。大小皆关其手。〔汉书黄覇传〕米盐靡密。初若烦碎。颜注曰、言杂而且细。〔王僧孺与何炯书〕委曲同之针缕。烦碎譬之米盐。〔按〕今人恒语、犹曰米盐琐屑。
　　
　　数米而炊
　　〔庄子庚桑楚〕简髪而栉。数米而炊。〔淮南子泰族训〕秤薪而［（爨－火）／衣］。数米而炊。〔诠言训〕量粟而舂。数米而炊。可以治家。不可以治国。
　　
　　膏梁子弟
　　〔天香楼偶得〕今人谓富贵家曰膏梁子弟。言但知饱食。不谱他务也。后魏孝文帝迁洛。差第士人阀阅姓氏。有八氏、十姓、三十六族、九十二姓之制。凡三世有三公者曰膏梁。有令仆者曰华腴。尚书领护而上者为甲姓。九卿若方伯者为乙姓。据此。则膏梁之称。乃极尊贵。未可以是为相诋也。
　　
　　馆谷
　　〔左传成十六年〕晋入楚军三日谷。音义曰、本或作三日馆谷。谓食楚粟三日也。〔南史宋高帝纪〕帝讨慕容超克广固城。馆谷于靑土。〔唐书马燧传〕讨田悦。斩首百万。俘千余。馆谷三十万斛。〔按〕流俗解此义。如诗之适馆授粲。误矣。
　　
　　饮啄有定分
　　〔玉堂闲话〕引谚云、一饮一啄。繋之于分。此言虽小。亦不徒然。〔北梦琐言〕夏侯生示人行止。事无不验。葢饮啄之有分也。〔传灯録〕普岸偈云、随縁饮啄。更复可为。
　　
　　君子略尝滋味
　　见〔元曲选〕举案斋眉剧。
　　
　　未有不散之筵
　　〔倪思［金＋且］经堂杂志〕凡筵三杯亦散。五杯亦散。极于百杯亦散。谚云、未有不散之筵。余于是有深感。
　　
　　肉山酒海
　　〔帝王世纪〕夏桀为肉山脯林。殷纣为酒池肉林。〔文选曹植与呉质书〕愿举泰山以为肉、倾东海以为酒。
　　
　　有酒有肉
　　〔淮南子说林训〕视书上有酒者、下必有肉。上有年者。下必有月。
　　
　　酒嚢饭袋
　　〔论衡别通篇〕饱食快饮。虑深求卧。腹为饭坑。肠为酒嚢。〔金楼子〕祢衡云、荀彧可与强言。余皆酒瓮饭嚢。〔颜氏家训诫兵篇〕今世士夫。但不读书。即称武夫。儿乃饭嚢酒瓮也。〔荆湘近事〕马氏僭奢。诸院王子。仆从［火＋亘］赫。文武之道。未尝留意。时谓之酒嚢饭袋。
　　
　　酒徒
　　〔汉书［丽＋（都－者）］食其传〕初见沛公。称高阳酒徒。〔魏志常林传注〕蒋济素嗜酒。会醉。不时见苗。苗恚恨。还刻木为人。署曰酒徒蒋济。置之墙下射之。〔按〕今云酒徒者。皆属诋辞。葢独本于魏志。
　　
　　酒客
　　〔北史李元忠传〕齐神武东出。元忠载素筝浊酒本奉迎。神武闻其酒客。未即见之。〔又郭衍传〕晋王有夺宗之谋。托衍心腹。衍曰、副君酒客。其如我何。
　　
　　汤酒
　　〔山海经〕华山首说祠祀礼云、汤其酒百壶。郭注、汤或作温。〔按〕汤、读去声。与礼月令如以热汤之汤同音。即温酒也。宋人加皿。拟老餐赋、有荡三杯之卯酒句。其实为赘。
　　
　　整酒
　　〔仪礼士冠礼〕再［酉＋焦］摄酒。注、摄犹整也。整酒谓挠之。疏云、案有司彻司摄酒。注云、更洗益整顿之。不可云洗。亦当为挠。谓更挠搅添益整顿。示新也。
　　
　　洪量
　　〔南史〕梁元帝妃徐氏。性嗜酒。多洪醉。〔燕在阁知新録〕今因谓酒量大曰洪量。
　　
　　雅量
　　〔小尔雅〕［疋／皿］、音雅。杯也。通作雅。〔典论〕刘表制酒器三。大曰伯雅。容七升。次曰仲雅。容六升。小曰季雅。容五升。〔按〕世称雅量。谓能饮此器中酒。不及醉也。
　　
　　醉汉
　　〔开天遗事〕张曲江曰、李林甫议事如醉汉脑语。〔刘克庄诗〕乍可生前称醉汉。也胜死后谥愚公。
　　
　　醉如泥
　　〔异物志〕南海有虫无骨。名曰泥。在水则活。失水则醉。如一堆泥。〔独醉杂志〕汉时人讥周泽。一日不斋醉如泥。谓此。
　　
　　酩酊
　　〔集韵〕酩酊、醉甚。〔按〕凡事物至极流俗。辄曰酩酊。假借言耳。
　　
　　逃席
　　〔醉郷日月〕酒徒有逃席之病。弃之如脱［尸＜徙］。〔李廓诗〕不乐还逃席。多狂惯［（衫－彡）＋叉］衣。〔唐彦谦诗〕众饮不欢逃酒席。独行无味放游［革＋（强－弓）］。
　　
　　撞席
　　见〔王子一［（悦－兑）＋呉］入桃源曲〕。
　　
　　酒令
　　〔后汉书贾逵传〕逵作酒令。学者宗之。〔梁书王规传〕湘东王为京兆尹。与朝士宴集。属规为酒令。〔皇甫松醉郷日月〕载有骰子、旗旙、闪□、抛打等令。〔五代史史弘肇传〕会饮王章第。酒酣为手势令。〔按〕韩诗外传。齐侯置酒令曰、后者罚饮一经程。此酒令字见载籍之始。其在诗曰、既立之监。或佐之史。监史犹今所谓令官。葢早开其风矣。
　　文字不鲜明
　　酒令严如军令
　　〔史记齐悼惠王世家〕高后令刘章为酒吏。请以军法行酒。诸吕有一人醉亡酒。章追仗剑斩之。〔按〕流俗此谚及谓难与之席曰、吕太后筵席、皆本此。
　　
　　饮酒不谈公事
　　〔南史徐勉传〕勉与门人夜宴。客有虞暠者。因求詹事五品官。勉正色云、今夕止可谈风月。不冝及公事。
　　
　　使酒骂坐
　　〔史记灌夫传〕为人刚直使酒。武安侯劾其骂坐不敬。繋居室。〔南唐书〕徐知训因使骂座。〔山谷题跋〕兪淸老资性卞急。少不当意。使酒呵骂。
　　
　　［酉＋凶］酒
　　〔书泰誓注〕［酉＋凶］、醉怒也。〔史记呉王［シ＋鼻］传〕下［（胚-月）＋（都-者）］周邱。无行［酉＋凶］酒。〔北史梁彦光传〕有［シ＋釜］阳人焦通。性［酉＋凶］酒。事亲礼阙。为从弟所讼。
　　
　　茶当酒
