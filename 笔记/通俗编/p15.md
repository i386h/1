<!-- { "loadSidebar": true } -->
　　内官外官 
　　〔周语〕内官不过九御。外官不过九品。注。九品。九郷也。〔汉书终军传〕孤于外官。注。谓非侍卫也。皆与今在京曰内官、在各省曰外官别。
　　
　　本色官 
　　〔唐书柳仲郢传〕有以药术进者。诏署盐官。仲郢以为医有本色官。若委钱谷。名分不正。
　　
　　堂后官 
　　〔李心传朝野杂记〕堂后官。谓三省诸房都録事也。补职及一年。改宣教郎。
　　
　　稗官 
　　〔汉书艺文志〕小说出于稗官。师古注。稗、犹［禾＋弟］稗之稗。小官也。〔按〕俚俗嗤流外小官曰芝麻官。盖即［禾＋弟］稗之义。
　　
　　宰官 
　　〔郭象南华经注〕大鹏之与斥［晏＋鸟］。宰官之与御风。同为累物耳。王应麟云。二字始见此。
　　
　　官长 
　　〔墨子尚贤中篇〕贤者举而上之。谓之官长。〔愼子威徳遍〕立国君以为国。非立国以为国君也。立官长以为官。非立官以为官长也。
　　
　　官衔 
　　〔封氏闻见记〕官衔之名。当是选曹补授。须存资歴。闻奏之时。先具旧官名品于前。次书拟于后。使新旧相衔不断故云。〔艮园识小録〕家语礼运篇。官有衔。职有序。注。衔治也。执辔篇云。善御马者正衔勒。善御民者正百官。官衔之名本此。封氏记殊无所据。
　　
　　备员 
　　〔史记秦始皇纪〕博士虽七十人。特备员弗用。〔平原君传〕毛遂曰。愿君即以遂备员行矣。〔申屠嘉传〕自嘉死后。诸为丞相者。皆以列侯继嗣。［女＋足］［女＋足］廉谨。为丞相备员而已。
　　
　　问寮 
　　〔诗大雅〕我虽异事。及尔同僚。音义曰。僚字又作寮。〔左传文七年〕先蔑奔秦。荀伯尽送其帑于秦曰。为同寮故也。〔孔丛子〕孟武伯问孔子曰。古者同寮有服乎。答曰。然。同寮有相友之义。〔三国呉志薛莹传〕同寮之中。莹为冠首。〔杨愼丹铅録〕文选注。寮、小窗也。同官为寮。指其斋署同窗为义。今士子同业曰同窗。官先事。士先志。官之同寮。亦士之同窗也。
　　
　　［（扣-口）＋晋］绅 
　　〔周礼典瑞〕王晋大圭。注。晋读［（扣-口）＋晋］绅之［（扣-口）＋晋］。谓插于绅带之间。疏曰。汉有［（扣-口）＋晋］绅之士。亦谓插笏于绅。〔荀子礼论〕缙绅而无钩带矣。杨倞注。缙与［（扣-口）＋晋］同。〔史记封禅书〕语不经见。［（扣-口）＋晋］绅者不道。索隐曰。姚氏云。［（扣-口）＋晋］当作缙。又〔五帝纪〕荐绅先生难言之。徐广注。荐绅即缙绅。古文假借耳。〔索隐〕郑众注。周礼云、［（扣-口）＋晋］读曰荐。据郑意。则荐亦进。进而置于绅带之间也。〔按〕羣碎録谓今［（扣-口）＋晋］作缙非。不见荀子及姚氏说耶。
　　
　　月俸 
　　〔周礼太宰〕禄位以驭其士。注、禄若今月奉也。音义曰、奉本或作俸。〔又宫正〕均其稍食。疏、稍则稍稍与之月俸是也。
　　
　　养廉 
　　〔宋史职官志〕诸略职官。各有职田。所以养廉也。〔金史伯徳特［璃-王］补传〕特［璃-王］补为政简静。不积财。常曰。俸禄已足养廉。衣食之外。何用蓄积。
　　
　　脚色 
　　〔北史杜铨传〕杨素惊杜正元之才。奏属吏。部选期已过。注色令还。〔朝野类要〕初入仕。必具郷贯三代名衔。谓之脚色。〔朱子答任行甫书〕休致文字。不知要録白［纟＋（檄-木）］申脚色之类否。〔元典章〕保选令史吏员。亦开具姓名脚色。直言所长。〔通雅〕脚色状。亦谓之。根脚。迩来下司初见上司。犹递手本。上开出身履歴。所谓脚色是也。
　　
　　凭引 
　　〔挥尘録〕本朝及五代以来。吏部给初出官付。不惟着歳数。兼说形貌。以防伪冒。元丰时。改官制。除之。〔按〕此即今凭引之制。
　　
　　出缺
　　〔世说注〕山涛启事曰。吏部郎史曜出缺处当选。
　　
　　掣签 
　　〔北史王勇传〕胡仁、及王文达、耿令贵三人。皆有殊功。还拜上州刺史。然州颇有优劣。周文令探筹取之。胡仁遂得雍州。文达得岐州。令贵得北雍州。〔按〕探筹即掣签。古今语殊耳。
　　
　　过堂 
　　〔［（扣-口）＋庶］言〕载新及第进士。随座主至部堂。初见宰相。通姓名。谓之过堂。韩［イ＋屋］有及第过堂日诗。
　　
　　参 
　　〔能改斋漫録〕下之见上谓之参。始战国时也。国策曰。秦王欲见顿弱曰。臣之不参拜。王能使臣无拜可矣。秦王许之。
　　
　　钻 
　　〔班固答宾戏〕商鞅挟三术以钻孝公。李周翰注。钻取必入之义。〔宋史〕王安石秉政。邓绾、李定之徒。倶以趋媚擢用。士谕有十钻之目。〔古杭杂记〕史弥远用事。士夫多以钻刺得官。伶人俳优者、一人执石钻之。久而不入。曰。钻之弥坚。一人撃其首曰。汝何不钻弥远。却钻弥坚耶。
　　
　　［タ／寅］绿 
　　〔左思呉都赋〕［タ／寅］绿山岳之［巴／山］。〔韩愈诗〕靑壁无路难［タ／寅］绿。〔韵会〕［タ／寅］绿。连络也。〔按〕易艮爻辞。列其［タ／寅］。厉熏心。［タ／寅］、当中脊之肉也。上下不能相通。而厉熏其心。是有干进之象。
　　
　　参罚 
　　〔汉书天文志〕太歳在巳。太初在参、罚。注云。参为白虎三星。其下又有三星曰罚。参、罚之义。盖取乎此。
　　
　　调繁简 
　　〔汉书薛宣传〕频阳县当数郡凑。其令薛恭职不［辛＋力＋辛］。而粟邑僻小。令尹赏。久郡用事吏。宣即奏赏与恭换县。二人视事数月。两县皆治。〔按〕今调繁简之制。起此。
　　
　　告病 
　　始见〔穆天子传〕。盛姫告病。〔史记汲黯传〕黯多病。上常赐告。注曰。赐告、得去官归家。与告、居官不视事。〔汉书高帝纪注〕亦曰汉书有予告、有赐告。赐告者。病三月当免。天子优赐其告。使得带印绶将官属归家治病。
　　
　　告老 
　　〔左传襄七年〕韩献子告老。〔蔡[巛/邑]陈太邱碑〕年已七十。遂隐邱山。县车告老。〔北史高允传〕允以老疾乞骸骨。不许。乃着告老诗。
　　
　　起复 
　　〔［金＋留］绩霏雪録〕起复者。丧制未终。勉情任用。所谓夺情起复也。如欧公晏元献神道碑。丁父忧去官。已而眞宗思之。即其家起复。及史嵩之丧父。经营起复。是也。今人不考。例以服门＜癸］为起复。误矣。
　　
　　陛见
　　〔北史张普惠传〕表乞朝直之日。时听奉见。自此之后。月一陛见。
　　
　　卓异 
　　〔汉书宣帝纪〕故掖庭令张贺、辅导朕躬。恩惠卓异。厥功茂焉。〔后汉书刘般传〕陈忠疏荐刘恺、处约思纯。进退有度。诚宜简练卓异。以厌众望。
　　
　　加级 
　　〔北史齐世祖纪〕河淸元年大赦。内外百官。普加泛级。〔按〕加级字见此。而其事汉初已有。高祖纪。故大夫以上。赐爵各一级。颜师古注曰。就加之也。
　　
　　一阶半级 
　　〔颜子家训勉学篇〕或因家世余绪。得一阶半级。及公私宴集。谈古赋诗。塞黙低头。欠伸而已。〔北史序传〕仲举曰。吾少无宦情。岂以垂老之年。求一阶半级。
　　
　　人多缺少 
　　〔唐赵憬审官六议〕有人少阙多、人多阙少之语。阙与缺同。〔［（花-化）／召］溪渔隐丛话〕政和间。先君赴调京师。歩月景徳寺。指月为对云。圆少缺多天上月。同赴调者应声戏曰。员多阙少部中官。〔按〕论衡累害篇。位少人众。仕者争进。当时葢已患之。
　　
　　持禄养交 
　　〔管子明法篇〕小臣持禄养交。不以官为事。故失其能。〔荀子臣道篇〕偷合苟安。以持禄养交。谓之国贼。
　　
　　食禄有地
　　〔李义山杂纂〕凡说食禄有地。必是差遣不好。
　　
　　仕路狭
　　〔后汉书和帝诏〕束修良吏。进仕路狭。
　　
　　功成名遂 
　　〔老子〕功成、名遂、身退、天之道。〔史记范雎传〕中山之国。赵独呑之。功成名立。而利附焉。〔北史周明帝纪〕功成名遂。建国剖符。
　　
　　后来居上 
　　〔史记汲黯传〕陛下用群臣如积薪。后来者居上。师古注。或曰。积薪之言。出曾子。
　　
　　当官 
　　〔左传〕当官而行。〔周礼疏〕士师所禁。惟在当官。〔晋书熊远传〕当官以理事为俗吏。奉法为苛刻。〔三国志孙奂传〕奂。讷于造次。而敏于当官。
　　
　　经官
　　〔晋书范粲传〕高［君＋页］曰。范伯孙名讳。未尝经于官曹。
　　
　　卖官 
　　〔后汉书桓帝纪〕初开西邸卖官。自关内侯、虎贲、羽林、入钱各有差。又私令左右卖公卿。公千万。卿五百万。〔五代史前蜀世家〕徐太妃以教令卖官。自刺史以下。毎一官阙。必数人并争。而入钱多者得之。
　　
　　买官
　　〔后汉书崔寔传〕程夫人曰。崔公冀州名士。岂肯买官。頼我得是。
　　
　　卖官鬻爵 
　　〔宋书邓［王＋宛］传〕［王＋宛］父子并卖官鬻爵。〔李百药赞道赋〕直言正谏。以忠信而获罪。卖官鬻爵。以贷贿而见亲。
　　
　　官久则富
　　〔史记货殖传〕廉吏久。久更富。俚语因之。
　　
　　官官相为
　　见〔元乔孟符两世姻绿曲〕。
　　
　　文官不爱钱。武官不惜死
　　〔宋史岳飞传〕云云。〔李白诗〕有为官不爱钱句。
　　
　　相门必有相将门必有将 
　　〔史记〕孟尝君语。又〔魏志陈思王传〕引谚云云。〔北史李彪传〕亦引谚曰。相门有相。将门有将。斯不惟其性。盖言习之所得也。〔南史王训传〕上目送之曰。可谓相门有相。〔王鎭恶传〕武帝曰。鎭恶。王猛孙。所谓将门有将。又〔史记任安传〕言将门之下。必有将类。〔晋书王沈传〕言公门有公。卿门有卿。
　　
　　将相无种 
　　〔史记陈渉世家〕王侯将相。宁有种乎。〔玉海〕许敬宗曰。护儿儿作相。世南男作匠。文武岂有种耶。
　　
　　养相体 
　　〔史记完颜奴申传〕金自南渡之后。为宰执者。临事相习低言缓语。互为推让。以为养相体。
　　
　　忍辱至三公
　　〔晋书列女传〕杜有道妻严氏、戒预书。引谚云云。
　　
　　宰相肚里好［（扣-口）＋（（掌-手）／牙）］船 
　　〔水东日记〕南京大理少卿杨公复。能诗有名。其家童往往于元武湖［土＋需］采萍藻为豚食。呉思庵以其密迩厅事。拒之。杨戏答诗云。数点浮萍容不得。何如肚里好［（扣-口）＋（（掌-手）／牙）］船。盖谚有之。宰相肚里好［（扣-口）＋（（掌-手）／牙）］船。故云。
　　
　　伴食宰相 
