<!-- { "loadSidebar": true } -->
　　〔宣政杂録〕靖康初。民间以竹径二寸、长五尺许。冒皮于首鼓之。因其制作之法。谓曰谩上不谩下。通衢用以为戏云。
　　
　　上明知下暗
　　见〔张国宾薛仁贵剧〕。
　　
　　人心似铁官法如［缶＋卢］
　　见〔王仲文救孝子曲〕。
　　
　　急急如律令 
　　〔李济翁资暇録〕符咒之类。末句云。急急如律令。人以为饮酒之律。令不得停滞。非也。令、宜平声。律令。乃雷边捷鬼。此鬼善走。与雷相疾速。故云如此鬼之疾走也。〔演繁露〕风俗通、谕汉法九章。因言曰。夫吏者治也。常先自正。然后正人。故文书下如律令。言当承宪履绳。动不失律令也。今符咒家。凡行移悉仿官府制度。则其云如律令者。亦仿官府文书为之。不必凿言雷鬼也。〔云麓漫钞〕五字。本汉公移当语。张天师汉人。故承用之。道流至今祖述。〔按〕文选陈琳为袁绍檄豫州。末云。如律令。注、如程氏引风俗通之说。又琳檄呉将校部曲。末亦如诏律令。史记三王世家。亦云当用如律令。援以证之。愈见资暇之说。之凿。
　　
　　一期权在手。看取令行时
　　〔朱湾奉使设宴戏掷笼筹诗〕。
　　
　　官无悔笔。罪不道科
　　〔古今谭概〕戴袁节推酒令引俗语云云。
　　
　　一字入公门。九牛曳不出
　　〔普灯録〕黄龙慧南禅师。尝举扬此语。
　　
　　公门好修行
　　见〔元曲选〕岳百川铁拐李、扬显之酷寒亭二剧。
　　
　　事官千日。失在一朝
　　〔传灯録〕王廷彬问朗上座。捧炉神为甚翻却茶。朗答云云。
　　
　　
　　卷七 文学
　　
　　读书百［彳＋扁］。其义自见 
　　〔魏志王肃传注〕董遇不肯教人。而去必当先读百［彳＋扁］。言读书百［彳＋扁］。而义自见。〔朱子训学斋规〕引古人云。读书千遍。其义自见。
　　
　　早知穷达有命。悔不十年读书
　　〔南史〕沈攸之语。
　　
　　读书不求甚解
　　〔晋书〕陶潜语。
　　
　　读书破曼卷 
　　〔杜甫赠韦左丞诗〕。〔东皇杂録〕或问荆公。老杜诗何故妙絶古今。曰。老杜固自言之曰。读书破万卷。下笔如有神。
　　
　　读书三到 
　　〔训学斋规〕余谓读书有三到。心到、眼到、口到。三到之中。心到最急。
　　
　　作相须读书人 
　　〔宋史太祖纪〕谓窦仪云。又〔王文正笔録〕太祖谓庐多逊。作宰相须用儒者。
　　
　　富贵必从勤苦得。男儿须读五车书
　　〔杜甫题栢学士茅屋诗〕。
　　
　　共君一夜话。胜读十年书 
　　〔程伊川语録〕古人有言曰。共君一夜话。胜读十年书。若一日有所得。何止胜读十年书耶。
　　
　　不敢妄为些子事。只因曾读数行书
　　〔辍耕録〕载元中书左丞吕忠肃公思诚诗。
　　
　　书中自有黄金屋 
　　〔李之彦东谷所见〕劝学文言。书中自有黄金屋。自斯言一入于胸。未得志时。已惟以金多为荣矣。〔按〕劝学文未考何人作。观此知其在宗以前。高则诚琵琶记、喜书中今日有女如玉。男儿有书须勤读。也自有千锺粟。全用其文。
　　
　　客至罢琴书
　　〔杜诗〕地幽忘盥栉。客至罢琴书。
　　
　　习读在前生
　　〔郑谷赠刘神童句〕。
　　
　　不学无术
　　见〔汉书霍光传〕。
　　
　　开卷有益 
　　〔黾水燕谈〕宋太宗诏撰太平御览等书。日览二卷。因事有阙。则暇日追补。尝曰。开卷有益。朕不以为劳也。
　　
　　手不释卷 
　　〔华阳博议〕马怀素、吕思礼、于休烈、李［石＋奚］、仕宦不释卷。刘［日／丙］、鲁肃、崔林、辛术、军旅不释卷。刘实、王起、赵逸、崔元翰、耄耋不释卷。司马光、童穉不释卷。裴［白＋皐］、乱离不释卷。皇甫谧、裴汉、疾病不释卷。
　　
　　一目十行 
　　〔北齐书河南王孝瑜传〕读书十行倶下。〔梁书昭明太子传〕读书数行并下。
　　
　　过目不忘 
　　〔晋书苻融载记〕融下笔成章。耳闻则诵。过目不忘。〔唐书王起传〕起于天下书无不读。一经目。弗忘也。
　　
　　文不加点 
　　〔文选鹦鹉序〕笔不停缀。文不加点。〔北史杜铨传〕杜正元文不加点。〔卢文伟传〕卢绚祖为二十余人作表。文不加点。〔梁书萧介传〕武帝置酒赋诗。介染翰便成。文不加点。〔隋书许善心传〕帝称其文不加点。笔不停毫。〔［（扣-口）＋庶］言〕李白奉诏草白莲花序。文不加点。
　　
　　文过其实
　　〔后汉书冯衍传〕以文过其实。遂废于家。
　　
　　卖文为活 
　　〔杜甫寄斛斯六官诗〕故人南郡去。去索作碑钱。本卖文为活。翻令室倒县。
　　
　　咬文嚼字
　　见〔元人杨氏劝夫曲〕。
　　
　　文不识 
　　〔西京杂记〕大姓文不识。家富多书。匡衡与其佣作。而不求偿。〔按〕此疑假设姓名。如今小说之例。续萱録有贾博谕、全若虚。盖其类云。
　　
　　甚有道理
　　〔诗〕有伦有脊。毛传云。所言有道理。
　　
　　有道理
　　〔诗〕有伦有脊。毛传云。所言有道理。
　　
　　是何道理
　　〔卢仝月蚀诗〕见似不见。是何道理。
　　
　　出于何典 
　　〔后汉书孔融传〕融与操书。称武王伐纣以妲己赐周公。操不悟其嘲己。问出何经典。〔文苑传〕边孝先曰。师而可嘲。出何典记。
　　
　　不落道 
　　〔白居易小童薛阳陶吹［咸／角］栗歌〕众音［尔＋见］缕不落道。有如部伍随将军。〔按〕此谓其不劳越他道。今反以文词错杂失次为不落道。非。
　　
　　不通 
　　〔论衡别通篇〕通人犹富人。不通者。犹贫人也。通人胸怀百家之言。不通者空腹无一牒之诵。〔通典〕魏立太学。学者满一歳。试通一经。为弟子。不通。遣罢。弟子满二歳。试通二经。补文学堂故。不通者。听从后辈试。〔燕翼贻谋録〕试场问本经义疏。不过记出处而已。考官批于界行之上。能记则曰通。不记则曰不。其误记者亦书曰不。〔古文孝经谏诤章〕是何言与下。有不通之言也五字。〔按〕今文无之。面语亦不类。或疑属旧注。误为正文。
　　
　　一窍不通 
　　〔吕氏春秋贵直论〕纣杀比干而视其心。孔子曰。其窍通。则比干不死矣。高诱注云。纣心不通。安于为恶。若其一窍通。则比干不见杀。又〔列子仲尼篇〕文挚谓龙叔曰。子心六孔流通。一孔不达。今以圣智为疾者。其以此乎。
　　
　　五经扫地 
　　〔唐书祝钦明传〕帝与羣臣宴。钦明自言能八风舞。帝许之。钦明体肥丑。据地摇头睆目。帝大笑。卢藏用叹曰。是举五经扫地矣。
　　
　　皮里春秋 
　　〔晋书［（衫-彡）＋者］［衣＜臼］传〕桓彝见而目之曰。季野有皮里春秋。言其外无藏否。而内有所褒贬也。
　　
　　一部十七史。从何处说起 
　　〔薛应□宋元通鉴〕文天祥至燕。丞相孛罗召见。天祥仰首言曰。自古帝王。有兴有废。孛罗曰。且问盘古至今几帝几王。天祥云云。
　　旄の毛の代わりに斤 　
　　既读孔圣书。必达周公礼
　　见〔元曲选〕呉昌龄断风花雪月、贾仲名萧淑兰二剧。
　　
　　诸子百家 
　　〔后汉书注〕诸子百六十九家。言百家。举成数也。
　　
　　连篇累牍 
　　〔北史李谔传〕连篇累牍。不出月露之形。〔宋史选举志〕寸［日／咎］之下。惟务贪多。累牍连篇。何由精妙。
　　
　　千篇一律
　　〔艺苑厄言〕白乐天诗。千篇一律。轻看。最能易人心手。
　　
　　双管齐下 
　　〔郭若虚图画见闻志〕唐张［王＋（缲-纟）］。尤善画松。能手握双管。一时齐下。一为生枝。一为枯干。〔伊世珍琅［女＋（环-王）］记〕黄华能双管下并。
　　
　　意到笔随 
　　〔春渚纪闻〕东坡曰。吾生平作文。意之所到。则笔力曲折随之。无不尽意。
　　
　　善书不择笔 
　　〔后山谈丛〕善书不择纸笔。妙在心手。不在物也。〔王肯堂笔尘〕能书不择笔。浪语也。古来唯称率更令不择笔。然晋人遗意。到欧阳渐失矣。
　　
　　笔重 
　　〔唐书陆余庆传〕善论事而短于判。人嘲之曰。说事则喙长三尺。判字则手重五斤。〔按〕俗有一枝笔管千斤重之语。本此。
　　
　　饮墨水 
　　〔隋书礼仪志〕正会日。诸郡上计、付纸遣陈士宜。书迹滥劣者。饮墨水一升。又策秀孝、考廉良。其有脱误书滥、文理孟浪者。起立席后饮墨水。〔太平广记〕陈继达本武夫。不知书。梦人以墨水升余饮之。遂能识字。〔黄庭坚诗〕睥睨［纟＋丸］儿。可饮三斗墨。〔刘静修诗〕老觉胸中无墨汁。〔按〕俗有丁倒转来无墨水语。本此。
　　
　　惜墨如金 
　　〔古今名画记〕李成作画。惜墨如金。〔楼钥题崔老融戏墨诗〕古人惜墨如金。老融惜墨如惜命。
　　
　　铁砚磨穿 
　　〔五代史桑维翰传〕初举进士不第。人有劝其从他途求仕者。维翰铸铁砚示人曰。砚穿则改而他仕。辛以进士及第。
　　
　　巧妙纸半张
　　见〔郑徳辉王粲登楼曲〕。
　　
　　白纸上写着黒字
　　见元〔鸳鸯被、东堂老二剧〕。
　　
　　一字直千金 
　　〔史记吕不韦传〕以吕氏春秋、布咸阳市门。县千金其上。延诸侯游士宾客。有能憎损一字者。予千金。〔王献之帖〕扬州一老母。惠臣一餐。无以答其意。臣作一字。令就一价。近观三。远观者二。未经数日。遂获千金。〔锺嵘诗品〕陆机拟古十四首。惊心动魄。几于一字千金。〔张说诗〕大风将小雅。一字尽千金。〔呉融［（恐-心）／言］光上人草书歌〕不系知之与不知。须言一字千金値。
　　
　　一字师 
　　〔唐诗纪事〕郑谷改齐己早梅诗昨夜数枝开作一枝开。人以谷为一字师。〔诗话总龟〕张咏独恨太平无一事。萧楚材请改恨为幸。咏曰。子眞一字师。
　　
　　［纟＋乞］字不识 
　　〔懒眞子〕臧武仲名［纟＋乞］音恨发切。唐时有误读为核者。萧颕士曰。汝［纟＋乞］字也不识耶。俗言瞎字不识。又［纟＋乞］字之讹。
　　
　　不识一丁 
