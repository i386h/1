<!-- { "loadSidebar": true } -->
　　见〔诗小雅〕。又〔子华子晏子篇〕极其回邪。如鬼如［虫＋或］。〔唐书魏征传〕人渐浇。诡。不复还朴。为鬼为［虫＋或］。安得而化哉。
　　
　　是中有鬼
　　〔欧阳元［目＋癸］车志〕梅侍读晩年。躁于禄位。而病足。常抚其足而詈之曰、是中有鬼。令我不得至两府者。汝也。
　　
　　冷如鬼手
　　〔世说〕王朗之雪中诣王［虫＋（离-隹）］。持其臂。［虫＋（离-隹）］拨手曰、冷如鬼手馨。强来捉人臂。
　　
　　难见如鬼
　　〔战国策〕苏秦曰、楚谒者难见如鬼。
　　
　　人不知。鬼不见
　　〔墨子耕柱篇〕巫马子谓墨子之为义也。人不见而贵。鬼不见而富。〔元人争报恩、寃家债主等曲〕倶有人不知。鬼不觉语。
　　
　　白日见鬼
　　〔老学庵笔记〕载元丰时、二十四曹语、工屯虞水。白日见鬼。〔按〕谓工曹简寂甚也。〔［木＋呈］史〕刘改之填词、有云、被香山居士、约林和靖与苏公等、驾勒吾回。飮间出示珂。珂曰、句固佳。然恨无刀圭药。燎君白日见鬼证耳。
　　
　　时衰鬼弄人
　　〔杜荀鹤诗〕势败奴欺主。时衰鬼弄人。
　　
　　有钱可使鬼
　　〔鲁褒钱神论〕谚曰、钱无耳。可使鬼。凡今之人、惟钱而已。一本又引谚曰、有钱可使鬼。而况于人乎。〔幽求子〕可以使鬼者。钱也。可以使人者。权也。〔按〕黄庭坚诗。既无使鬼钱。又无封侯骨。刘克庄诗。垂［士／ワ／石／木］何须使鬼兄。沈周咏钱诗。幽堪使鬼原非谬。如是用者不一。
　　
　　使鬼推磨
　　〔幽明録〕有新死鬼、形疲痩。忽见生时友人。死及二十年。而肥健。问曰、卿那得尔。友鬼曰、但为人作怪。人必怖。当与卿食。新鬼往一家。西厢有磨。就［（扣-口）＋厓］之。如生人［（扣-口）＋厓］法。家主语子弟曰、神怜吾家贫。冷鬼推磨。乃辇麦益之。至夕磨数斛。疲顿乃去。骂友鬼曰。卿何诳我。〔治世余闻〕宏治乙卯、有代贵官子弟入试高第者。时人诗曰、有钱买得鬼推磨。无力却教人顶缸。
　　
　　人作千年调。鬼见拍手笑
　　〔鶏肋编〕载北宋俚语云云。又〔云溪友议〕朗公楚志诗、世无百年人。拟作千年调。打铁作门限。鬼见拍手笑。〔陈无己诗〕早作千年调。一生也作千年调。倶用之。
　　
　　白日无谈人。昏夜无说鬼
　　〔龙城録〕引谚语、白日无谈人。谈人则害生。昏夜无说鬼。说鬼则怪至。全唐诗集末卷收载。
　　
　　牡丹花下死。做鬼也风流
　　见〔元曲选〕曾瑞卿留鞋剧。又李好古张生煮海云、牡丹花下鬼风流。孙仲章勘头巾云、碧桃花下死。做鬼也风流。
　　
　　肚皮里、怀鬼胎
　　见〔元人抱妆盒曲〕。
　　
　　鬼门上贴卦
　　见〔高则诚琵琶曲〕。
　　
　　阎罗王是鬼做
　　〔五灯会元〕智门光祚举此语。
　　
　　死人身边有活鬼
　　〔豹隐纪谈〕引古俚语对偶见此句。
　　
　　做个饱死鬼
　　〔朝野佥载〕娄师徳有郷人为屯官犯赃。师徳切责。将一楪［食＋追］餠与之曰、［口＋童］、却作个饱死鬼去。
　　
　　拾兎儿鬼
　　〔［目＋癸］车志〕杨迈畋猎。见草中一兎。抟之无所得。如是者数次。即芟草求之。得兎骨一具。乃兎之鬼也。〔按〕俗谓撮空曰拾兎儿鬼。应本于此。
　　
　　说鬼
　　〔避暑録话〕子瞻在黄州及岭表。谈谐放荡。有不能谈者。则强之说鬼。
　　
　　见鬼
　　〔庄子达生篇〕桓公田于泽。管仲御见鬼焉。〔论衡解除篇〕病人因笃。则见鬼之至。
　　
　　吓鬼
　　〔启颜録〕唐有方姓者。好衿门第。人谓丰邑公相何亲。曰、是再从伯父。人大笑曰、既是方相侄儿。只堪吓鬼。
　　
　　为祟
　　〔说文〕祟、神祸也。〔左传〕晋侯有疾。卜曰、实沈台骀为祟。楚昭王有疾。卜曰、河为祟。〔晋书〕羊□疑杀郡人简良。后遇疾。恒见简良为祟而死。
　　  
　　弄精魂
　　〔朱子文集〕会得则活拨拨地。不会得时、只是弄精魂。〔五灯会元〕溥蓝问夏英公。那个是自家底。公对以偈。蓝曰、也是弄精鬼。
　　
　　成精作怪
　　见〔谷子敬城南柳剧〕。
　　
　　年老成精
　　见〔首楞严经〕。
　　
　　少所见。多所怪
　　〔牟子〕少所见。多所怪。见□驼谓马肿背。
　　  
　　见怪不怪。其怪自败
　　〔艺文类聚引见异録〕魏元忠未达时。家贫。独一婢。方爨。有老猿为看火。婢荐白公。公曰、猿闻我阙仆。为执爨耳。又尝呼苍头。未应。犬代呼之。公曰、孝顺狗也。又独坐、有羣鼠拱于前。公曰、汝辈饥。求食于我耶。乃饲之。又一夕夜半。有妇女数人。立于床前。公曰、汝能徙我于堂下乎。夫人竟舁堂下。曰、可复徙堂中乎。羣妇舁荐所。曰、能徙我于街市乎。羣妇再拜而去。曰、此寛厚长者。可同当人玩之哉。故语云云。〔五灯会元〕法轮齐添师。金陵兪道婆。倶尝举扬此语。
　　
　　抽签
　　〔幸蜀记〕王衍祷张恶子庙。抽签。得逆天者殃四字。〔剣南诗自注〕予出蜀日。遣僧乞签于射洪陆使君祠。使君以老杜诗为签。予得遣兴五首中第二首。〔朱子语类〕谓易爻辞。如今签解耳。〔按〕诸签解。最家谕戸晓者。莫如关帝签。据陆粲庚巳编。苏州江东神行祠。在教场之侧。以百签决休咎。甚着灵异。记所知者数事。一长洲赵同鲁乞得诗云、前三三与后三三。一县桥许氏得诗云。万里鹏程君有分。一周应良得诗云、巍巍独歩向云间。一陶麟得诗云、到头万事总成空。一毛钦得诗云、忆兰房分半叙。凡此倶今关帝签句也。陆氏谓其神姓石名固。然则此百签。初不属关帝。其移就未详何时。
　　
　　结草
　　〔王宏卜记〕楚辞、索［（花-化）/夐］茅以筵［竹/専］。即今人结草折竹为卜也。〔华阳国志〕夷俗好征巫鬼。投石结草。官常以盟诅要之。
　　
　　掷［竹/交］
　　〔韩愈谒衡岳庙诗〕手持杯［王＋交］导我掷。〔程大昌演繁露〕问卜于神。有器名杯［王＋交］。以两蚌殻投空掷地。其俯仰。以断休咎。后人以竹木略□削。使如蛤形。而中分为二。改字作校。或作［竹/教］。更误作［竹/交］。〔按〕荆楚歳时记、秋分以牲祠社。掷［竹/教］于社神。以占来歳丰歉。石林燕语。高辛庙有竹［木＋否］［竹/交］。以仰为阳［竹/交］。俯为阴［竹/交］。一仰一俯为圣［竹/交］。则［竹/教］［竹/交］字亦用之久矣。
　　  
　　酌献
　　〔诗〕君子有鲑。酌言献之。〔宋史乐章〕酌献告神。礼以时举。〔范成大诗〕男儿酌献女儿避。□酒浇钱灶君喜。〔按〕今谓设乐供神曰酌献。或云、祝献也。据经籍、酌献为是。
　　  
　　牲头祭
　　〔周礼夏官小子〕掌珥社稷。郑司农注、珥、以牲头祭也。疏云、汉时祈祷有牲头祭。〔按〕礼记郊特牲、用牲于庭。升首于室。谓既用全牲以祭。复登其首于北□下也。今人只用牲头。葢沿珥祭之制。
　　  
　　许赛牛羊
　　〔晋书艺术传〕[广＜臾]亮病大困。载祥占之曰、昔公于白石祠中祈福。许赛其羊。至今未解。故为此鬼所苦。亮曰、有之。君神人也。〔南史王敬则传〕刧帅既出。敬则于郭下神庙中设酒会。曰、吾前启神。神若担负。还神十牛。今不得违誓。即杀十年。解神曰许、曰还。皆今俚语所承。
　　
　　迎会
　　〔王穉登呉社编〕凡神所栖舎。具威仪箫鼓杂戏迎之。曰会。富人有力者。捐金借骑以主其事。谓之会首。里豪市侠。啸召俦侣。亦曰会首。荒隅小市。不能为会。各殚其才智。以俟大会并入之。曰助会。会所经行。市人之家。张筵列炬。士女罗拜。曰接会。〔按〕此风。今到处皆然。不特呉中也。律例、迎神赛会者杖。详禁止司巫邪术条。
　　
　　朝山
　　〔盐铁论〕古者无出门之祭。今富者祈名岳。望山川。椎牛撃鼓。戏倡舞像。〔按〕俗于远处进香谓之朝山。据文、则此俗之兴。由于西汉。
　　
　　拜愿
　　〔宣府志〕市人于五月十三日为父母才子或己身疾病。具香纸牲醴于城隍庙拜祷。自其家家门。且行且拜。至庙乃止。谓之拜愿今各处皆沿其风。
　　
　　枷锁［原/心］
　　〔梦梁録〕东岳圣诞。士庶答赛心［（忖-寸）＋素］。或専献信香者。或答重囚带枷锁者。道路络绎。无日无之。
　　
　　神坐
　　〔周礼遂师〕幄［亦/巾］先。注曰、先张神坐也。〔仪礼少年馈食〕设几于筵上。注曰、布陈神坐也。〔东观余论〕近歳、有商于一耕夫。得汉石刻数种。有云。圏公神坐。绮里季神坐。□里先生神坐。皆汉人隶书。神坐之称古矣。
　　  
　　甲马
　　〔天香楼偶得〕俗于纸上画神佛像面祭赛之。谓之甲马。以此神为神佛凭依。似乎马也。〔武林旧事〕有印马作坊。
　　
　　替代
　　〔同话録〕纸画代人。未知起何时。今世祷禳者用之。板刻印染。肖男女之形。而无口。北方之俗。歳暮则人画一枚。于臈月廿四夜佩之于身。除夕焚之。谑词有、若还替得［イ＋尓］。可知好里之语。〔问窗括异志〕载荆南都头李遇病困。魂至阴司。方与一相识先死者语。忽又一人曰。追到李遇。遇遂苏。身下卧一画人。号为替代。然则替代之来久矣。又〔三国志社畿传注〕引魏氏春秋曰、畿尝见童子。谓之曰、司命使吾召子。畿固请之。童子曰、今将为君求相代者。君愼勿言。言卒。不见。后二十年。畿乃言之。其日遂卒。此又后世画人无口所由来欤。
　　
　　送羹饭
　　〔［目＋癸］车志〕有巫送鬼。自持咒前行。令一童担羹饭。既行。童觉担渐重。至不能任。巫曰、此寃鬼难送也。
　　
　　冥宝
　　〔淸异録〕周世宗发引之日。金银钱宝。皆寓以形。雕印字文。黄曰泉台上宝。白曰冥游亚宝。
　　
　　纸钱
　　〔唐书王［王＋与］传〕汉以来葬者皆有［（病-丙）＜（夹/土）］钱。后世里俗。稍以纸寓钱为鬼事。至是［王＋与］乃用为禳祓。〔按〕法苑珠林、纸钱起于殷长史。洪庆善杜诗辨证云、齐东昏侯好鬼神之术。剪纸为钱。以代束帛。至唐盛行其事。王叡诗、纸钱灰出木绵花。李山甫诗、可要行人赠纸钱。徐凝诗、无人送与纸钱来。皆言之。邵康节春秋祭祀。亦焚纸钱。程伊川问之。曰、冥器之义也。脱有益。非孝子顺孙之心乎。宋王炎、有淸明日先茔挂纸钱诗。
　　
　　福
