<!-- { "loadSidebar": true } -->
　　〔国老谈苑〕潘［分＋（都-者）］老诗多犯老杜。王直方云。老杜复生。须与潘十厮炒。〔朱子集〕与扬子直简。亦有厮炒字。〔按〕说文。［言＋少］、扰也。博雅。［言＋少］狯也。则炒当以从言为正。又厮搅、见欧阳文忠集。其射梅圣兪简云。家人见诮。好时节将诗去人家厮搅。不知吾辈用以为乐。
　　
　　顽
　　〔陈造用家谣〕小妇初嫁当少寛。令伴阿姑顽过日。自注、房俗谓嬉为顽。
　　
　　作
　　〔蔡寛夫诗话〕呉人以以为佐音。退之方桥诗。非阁复非船。可居兼可过。君欲问方桥。方桥如此作。用此音也。〔［（花-化）/召］溪渔隐丛话〕老杜有主人送脚无所作句。则老杜固先用此方言矣。〔按〕作字去声。其音有二。一入二十一个。梁江洪红笺诗。杂彩何足奇。唯红偏可作。灼烁类［（花-化）/渠］开。轻明似霞破。更在杜韩二公先也。一入七遇。其来甚远。庄子。行修于内者。无位而不作。音义云。作、在路反。荀子。肉腐出虫。鱼枯生蠹。贪利忘身。灾祸乃作。作与蠹叶为韵语。汉书景帝纪注。民语曰。金可作。世可度。后汉书廉范传。民歌曰。廉叔度。来何暮。不禁火。民安作。昔无襦。今五袴。古诗。微物虽轻。拙手所作。余帛三丈。为郎别［厂＜昔］。所叶皆七遇字也。唐开元宫人诗。战袍经手作。寒山诗。一生懒惰作。如此类者。悉当读为去声。今世俗别书做字。仅释氏语録及元杂剧。曾偶见之。
　　
　　
　　卷十九 神鬼
　　
　　神道设教
　　出〔易观卦〕。
　　
　　聪明正直为神
　　〔左传庄三十二年〕史［（口＋口）/臣/（口＋口）］曰。神A聪明正直而壹者也。
　　
　　敬之如神明
　　〔又襄十四年〕民奉其君。爱之如父母。仰之如日月。敬之如神明。畏之如雷霆。〔荀子强国篇、韩诗外传〕皆作亲之如父母。畏之如神明。
　　
　　举头三尺有神明
　　徐铉语。见〔南唐书〕。 
　　
　　善神相逢。恶神远去
　　〔史记秦始皇纪〕始皇梦与海神战。问占梦博士。曰、有恶神。当除去。而善神可致。〔按〕今语云云。本此。
　　
　　山神伎俩有限
　　〔传灯録〕道树曰、野神多作伎俩。眩惑于人。只消老僧不见不闻。伊伎俩有穷。吾不见不闻无尽。〔苏轼诗〕寄语山神停伎俩。不闻不见我何穷。
　　
　　若有神助
　　〔论衡命禄篇〕富贵若有神助。贫贱若有鬼祸。
　　
　　如神
　　〔列子黄帝篇〕有巫自齐来。知人死生存亡祸福。期以歳月旬日。如神。〔汉书赵广汉传〕发奸［（払-ム）＋适］伏如神。〔酷吏传〕奄忽如神。
　　
　　戏弄神祗
　　〔后汉书隗嚣传〕反戻饰文。以为祥瑞。戏弄神祗。歌颂祸殃。
　　
　　求神拜鬼
　　〔王建乐府〕三年不得消息。各自拜鬼求神。
　　
　　神出鬼没
　　〔黄石公兵略〕神出而鬼行。
　　
　　鬼使神差
　　见〔高则诚琵琶曲〕。又见〔臧晋叔选本〕张天师、碧桃花、二曲。 
　　
　　土偶诮木偶
　　〔战国策〕［シ＋（巛/田）］上有土偶人。与桃梗相与语。桃梗曰。子西岸之土也。梃子为人。至为八月雨降。［シ＋（巛/田）］水至。则汝残矣。土偶曰。吾西岸之土也。土则复西岸耳。子东国之桃梗。［シ＋（巛/田）］水至。流子而去。漂漂者将如何耳。〔史记孟尝君传〕作木偶人与土偶人语。 
　　
　　上可陪玉皇大帝。下可陪悲田院乞儿
　　东坡自道语。见〔高文虎蓼花洲闲録〕。〔按〕今谚有云上与王公并坐。下与乞丐同眠。本于此。 
　　
　　生为上柱国。死作阎罗王
　　韩擒虎语。见〔隋书本传〕。 
　　
　　元天上帝
　　〔周礼大宗伯〕以［示＋（烟-火）］祀昊天上帝。司农注。昊天、天也。上帝、元天也。〔典瑞〕旅上帝注。亦云上帝元天。今道家所奉元天上帝。乃眞武神。与周礼注云别也。〔元史成宗纪〕大德七年。加封眞武为元圣仁威元天上帝。
　　
　　三官
　　〔后汉书刘焉传注、引典略〕熹平时。汉中张角为五斗米道。以符呪疗病。其请祷之法。书病人姓氏。说服罪之意。作三通。其一上之天着山上。其一理之地。其一沈之水。谓之三官手书。使病者家出五斗米以为常。〔按〕此天地水三官造端之确据。谢氏文海披沙、郎氏七修类稿、各以木金水臆说傅会道藏。谓三官倶周幽王谏臣。一曰唐宏。一曰葛雍。一曰周实。皆未有实征也。其神之尊奉于世。由汉以来。葢未尝絶。通志、有三元［酉＋焦］仪一巻。宣和画谱、大歴中、周晦有三官像。
　　
　　水府三官
　　〔留靑日札〕令称水府三官者。起于伪康保大中。上水府马当。中水府采石。下水府金山。皆有王号。宋因加封爵祭告。 
　　
　　东岳
　　〔呉澄山岳碑〕岳者地祗。其祭坛而弗庙。五岳四涜总立庙。自拓拔氏始。唐乃各立庙于五岳之麓。东岳之［彳＋扁］于天下。则肇于宋之中叶。 
　　
　　东岳乞寿
　　〔后汉书方术传〕许峻自言少尝笃病。三年不愈。乃谒泰山请命。〔集异记〕贞元初。李纳病笃。遣押衙王佑祷于岱岳。〔按〕据此。则汉唐皆有其俗。孝经援神契言。泰山、天帝之孙也。主召人魂。故世以人生修短。东岳得以主之。而死则归魂于此。古怨诗。人间乐未央。忽然归东岳。应［土＋（醵-酉）］百一诗、年命在桑楡、东岳与我期、均本于援神契也。
　　
　　炳灵公
　　〔文献通考〕后唐长兴三年。诏以泰山三郎为威雄将军。宋大中祥符元年。加封炳灵公。〔按〕后世传炳灵公为东岳之子。醵此。则非妄说。魏书段承根传。父晖。师事欧阳汤有一童子。与晖同志。后二年辞归。从晖请马。晖戏作木马与之。童子甚悦。谢曰。吾泰山府君子。奉敕游学。今将归。损子厚赠。言讫。乘马腾空而去。是东岳之有子。见自正史。愈若可信。 
　　
　　碧霞元君
　　〔山东考古録〕世人多以碧霞元君为泰山之女。后之文人。知其说不经。曲引黄帝遣玉女事以附会之。不知当日所以褒封。固眞以为泰山女也。封号难自宋时。而泰山女说。西晋前已有之。张华博物志。太公望为灌坛令。朞年。风不鸣条。文王梦见一妇人。当道而哭。问其故。曰、我东海泰山女。嫁为西海妇。欲东归。灌坛令当吾道。令有德。吾不敢以暴风过也。明日。文王召太公归。已而有骤雨疾风去者。泰山女。葢即传于此事。 
　　
　　太歳
　　〔论衡难歳篇〕工技之说移徙。抵太歳凶。负太歳亦凶。太歳之有禁忌久矣。其祀典定于明。〔余冬序録〕国初肇祀太歳。礼官杂议。因及阴阳家说。十二月将。十二时所値神名。谓非经见。唐宋不载祀典。惟元时毎有大兴作。祭太歳、月将、日直、于太史院。太祖乃定祭于山川坛之正殿。而以春夏秋冬四时月将、分祀两庑。
　　
　　太歳方勋土
　　〔岳珂［木＋呈］史〕建隆三年五月。诏增修大内。时太歳在戌。司天监以兴作之禁。毋缮西北隅。艺祖曰。东家之西。即西家之东。太歳果何居焉。使二家皆作。歳将谁凶。于是即日莅撤一新之。〔赞宁传载略〕呉越时人董表仪。欲撤屋掘土。阴阳家言。太歳居此方。不可具工。既而掘深三尺许。得一肉固まり。人言即太歳也。董投之河。后亦无祸。〔广异记〕晁良贞性刚不怖鬼神。尝掘太歳地。见一白物。鞭之数百。送通衢。夜使人阴听之。三更后。车骑甚众。问太歳何故受此屈辱不雠报之。太歳曰。彼正荣盛。无奈之何。
　　
　　城隍神
　　〔集古録〕李阳冰记曰。城隍、祀典无之。呉越有尔。〔因学纪闻〕北齐慕容俨鎭郢城。城中先有神祠。俗号城隍神。则六朝已有之。〔阎若［王＋（醵-酉）］补订〕隋五行志、梁武陵王纪。祭城隍神。将烹牛。有赤蛇绕牛口。纪与俨同时。经籍志、鲍至撰南雍州记。记云、南阳城内见有萧相国庙。相传谓为城隍神、记文则通典引者。
　　
　　土地
　　〔孝经纬〕社者。土地之神也。土地阔不可尽祭。故封土为社。以报功也。〔论衡讥日篇〕如土地之神。恶人扰动。虽择日何益哉。〔按〕今凡社神倶呼土地。惟茔旁所祀称后土。丘浚家礼仪节曰。温公书仪、本开元礼。家礼、本书仪。其丧礼。开茔域、及［穴/乏］、与墓祭、倶祀后土。后土之称。对皇天也。士庶家有似乎僭。文公集、有祀土地文。今拟改后土氏。亦为土地之神。又剪胜野闻、太祖尝微行。与监生某入酒家飮。坐客满案。惟供司土地几尚余空。帝携之地。曰、神姑让我坐。乃与生对席焉。秣陵人家。因皆供司土神于地。今到处多相沿此风也。
　　 
　　土神
　　〔太平御览引裴元新言］俗问有土公之神。云土不可动。今元有五歳女孙。卒病。诣市卜。云犯土。乃即依方治之。病率愈。然后知。天下果有土神矣。〔齐民要术〕载祝麹文。曰、东方靑帝土公。南方赤帝土公。西方白帝土公。北方黑帝土公。中央黄帝土公。主人某甲。谨相祈请。云云。今祝土者所举土神名号。尤繁伙焉。
　　
　　火祖
　　〔汉书五行志〕帝[(学－子)＋告]时有祝融。尧时有阏伯氏。民頼其德。死则以为火祖。〔按〕今恒言、犹独于火神称祖。
　　
　　竃神
　　〔月令〕孟夏祀竃。〔周礼注〕[(喘-口)+页][王+页]氏有子曰黎。祀为竃神。〔淮南子汜论训〕炎帝作火而死为竃。〔庄子达生篇〕竃有髻。音义。司马彪云。髻、竃神。着赤衣。状如美女。〔许愼五经通义〕谓竃神姓苏。名吉利。或云姓张。名单。字子郭。其妇姓王。名抟頬。字卿忌。〔酉阳杂俎〕谓神名隗。一名壤子。有六女。皆名察洽。其属神有天帝娇孙、天帝大夫、硎上童子、突上紫官等。〔按〕诸说不同。夫审孰是。流俗称之曰竃君。或曰竃王。王战国策、复涂侦谓卫君曰。昔日臣梦见竃君。唐李廓镜听词曰、匣中取镜辞竃王。君与王。皆经道之。而竃君尤古。
　　
　　门神
　　〔礼祭法〕大夫三祀。门、行、族厉。〔王制〕大夫祭五祀。谓司命、中溜、门、行、厉也。〔丧大记注〕君释菜。以礼礼门神。门神二字见此。今谓其左曰门丞。右曰戸尉。葢本自道家书。〔枫窗小牍〕靖康以前。［シ＋卞］中门神多翻様。载虎头［灰/皿］。而王公之门。至以浑金饰之。〔月令广义〕近昼门神为将军、朝官诸式。复加爵、鹿、蝠、［虫＋喜］、窦马、瓶、鞍等状。皆取美名。以迎祥祉。世俗沿传。莫考其何昉也。
　　
　　寿星
