<!-- { "loadSidebar": true } -->
　　〔唐书卢怀愼传〕与姚崇对掌枢密。自以吏道不及崇。毎事推让之。人谓之伴食宰相。
　　
　　铁面御史 
　　〔宋史赵抃传〕为殿中侍御史。弹劾不避权幸。京师目为铁面御史。〔曾［纟＋予］南游纪〕旧庆暦中。侍御史呉中复。时人谓之铁面御史。
　　
　　五日京兆
　　详〔汉书赵敞传〕。
　　
　　金祭酒。银典簿
　　〔陆深春风堂随笔〕国子监自祖宗以来。例不刷巻。故谚云云。
　　
　　强团练 
　　〔枫窗小牍〕临安有谚。凡见人不下礼曰强团练。长老言。钱氏有国时。攻常州。执其团练使赵仁泽以归。见王不拜。王怒。命以刀抉其口至耳。丞相元徳昭救解云。此强团练宥之。足以劝忠也。遂以药敷创送归于唐。故至今以为美谈。
　　
　　破家县令。灭门刺史 
　　〔敖英东谷赘言〕人有恒言云云。予谓此言强宗豪右。当常诵之。庶几不敢作奸犯科。为［龙／共］黄卓鲁者。不可自诵此言。〔杨穆西墅杂记〕宣徳间。慈溪一县令谓羣下曰。汝不闻谚云灭门刺史、破家县令乎。一父老对曰。某等只闻得岂弟君子、民之父母。县令为之默然。
　　
　　只许州官放火。不许百姓点 
　　〔冯犹龙谭概〕田登作郡。怒人触其名。犯者必笞。举州皆谓灯为火。値上元放灯。吏掲榜于市曰。本州岛依例。放火三日。俗语云云本此。
　　
　　官不威。牙爪威 
　　〔元曲选〕李直夫虎头牌、孙仲章勘头巾、李行道灰阑记、李致远还牢末、皆用此语。
　　
　　好官不过多得钱耳
　　〔宋史〕曹彬语。
　　
　　笑骂从汝。好官须我为之 
　　〔宋史邓绾传〕绾谀王安石。除集贤校理。郷人在都者。皆笑且骂绾云云。
　　
　　常调官好做。家常饭好吃
　　范文正公语。见〔独醒杂志〕。
　　
　　相逢尽道休官好。林下何曾见一人 
　　〔集古録〕世俗相传此二句。以为俚谚。庆暦中许元为发运使。因修江岸得石刻于池阳江水中。始知为释灵彻诗也。
　　
　　
　　卷六 政治
　　
　　王道本乎人情 
　　〔刘向新序〕引程子曰。王道如砥。本乎人情。出乎礼义。〔按〕此程子。当是程木子。
　　
　　律设大法。礼顺人情
　　〔后汉书〕卓茂语。
　　
　　有治人。无治法
　　〔荀子君道篇〕有乱君。无乱国。有治人。无治法。
　　
　　汉家自有制度 
　　〔汉书〕元帝为太子。尝侍燕。从容言。陛下持刑太深。宣帝作色曰。汉家自有制度。奈何纯任徳教。用周政乎。
　　
　　我自用我法
　　〔世说〕[广＜臾]子嵩曰。我自用我法。卿自用卿法。
　　
　　自我作故 
　　〔国语〕哀姜至。公使大夫宗妇觌用币。夏父展曰。非故也。公曰。君作故。注曰。君所作则为故事。〔张衡西京赋〕自君作故。何礼之拘。〔按〕今云自我作古。乃别本宋孝宗语也。宋史礼志。孝宗欲不用易月之制。曰。自我作古何害。
　　
　　奉行故事 
　　〔虞书〕若帝之初。传云。顺舜初摄帝位故事奉行之。〔汉书魏相传〕方今务在奉行故事而已。
　　
　　便宜行事 
　　〔史记萧相国世家〕即不及奏上。辄便宜施行。上来以闻。〔汉书魏相传〕汉兴以来。国家便宜行事。
　　
　　因事制宜 
　　出〔汉书韦元成传〕。又〔唐百官志〕置使之名。或因事而置。事已则罢。
　　
　　因利乘便
　　〔史记秦始皇纪论〕因利乘便。宰割天下。分裂河山。
　　
　　发号施令 
　　〔书冏命〕文。又〔礼经解〕。发号出令而民悦。谓之和。〔鬻子〕发号施令为天下福者。谓之令。而审于轻重之数。〔汉书天文志〕王者即位。发号施令。亦奉天时。
　　
　　三令五申
　　见〔史记孙武子传〕。
　　
　　令不虚行 
　　〔管子重令篇〕国不虚重。兵不虚胜。民不虚用。令不虚行。
　　
　　如令
　　〔韩非子饰邪篇〕先令者诛。后令者斩。则古者必贵如令実。
　　
　　得礼 
　　〔礼记〕官得其礼。疏云、礼者容礼。谓说官分职。各得其尊卑之体。〔宋史岳飞传〕小心恭谨。不専进退为得体。
　　
　　得法
　　〔战国策〕蒙谷戏典。五官得法。而百姓大治。
　　
　　不如法 
　　〔史记孙子传〕约束已明。而不如法。吏士之罪也。〔后汉书淳于恭传〕教谕孤幼。有不如法。辄反用杖。〔释名〕科、课也。课其不如法者。
　　
　　奉公守法 
　　〔史记廉蔺传〕以君之贵。奉公守法。则上下平。上下平则国强。又〔说苑至公道篇〕引虞邱子曰。奉公行法。可以待荣。
　　
　　公耳忘私
　　〔汉书贾谊传〕人臣国耳忘家。公耳忘私。
　　
　　公道 
　　〔文子上义篇〕人欲释而公道行。〔汉书萧望之传〕庶事理。公道立。〔后汉书杨震传〕论先公道而后身名。〔傅子通志篇〕有公心必有公道。有公道必有公制。〔许浑诗〕公道世间唯白髪。〔李咸用诗〕圣朝公道易酬身。
　　
　　明见万里 
　　〔后汉书窦融传〕玺书既至河西。咸惊以为天子明见万里之外。
　　
　　彻底澄淸 
　　〔北史宋世良传〕为淸河太守。有老人前谢曰。府君非唯善政。淸亦彻底。
　　
　　不徇颜面 
　　〔唐书长孙无忌传〕帝曰。闻所在官司。犹自多有颜面。〔刘知几传〕史局深籍禁门。所以杜颜面。防请谒也。〔元史相威传〕世祖谕曰。朕知卿不徇颜面。
　　
　　属托不行 
　　〔说苑政理篇〕晏子曰。前臣之治东阿也。属托不行。货赂不入。〔汉书尹翁归传〕。于定国欲属托邑子两人。令坐后堂待见。定国典翁归语终日。不敢见其邑子。
　　
　　抑强扶弱 
　　〔后汉书〕耿纯为东阳太守。抑强扶弱。〔三国魏志〕司马芝为河南尹。抑强扶弱。〔北史〕陆馥为相州刺史。抑强扶弱。
　　
　　矫枉过直 
　　〔越絶书〕子之复仇。臣之讨贼。至诚感天。矫枉过正。〔盐铁论〕挠枉者过直。
　　
　　坐鎭雅俗 
　　〔旧唐书裴度传〕虽在江左。王导、谢安。坐鎭雅俗。而［言＋于］谟方略。度又过之。〔任昉荐士表〕王［日＋东］坐鎭雅俗。弘益已多。
　　
　　权时救急 
　　〔诗靡人不周笺〕［贝＋周］给之、权救其急。〔左传子产作丘赋注〕子产权时救急。
　　
　　人微权轻 
　　见〔史记穰苴传〕。〔按〕今俗毎云人微言轻。疑其讹。然东坡文集与欧阳仲纯尺牍。已有人微言轻之语。
　　
　　掣肘 
　　〔吕氏春秋审应览〕［ウ／必］子贱治亶父。恐鲁君之厅说人。而令己不得行其术也。请吏二人于君。倶至亶父。令之书。子贱从旁时掣揺其肘。书之不善。则子贱为之怒。吏患而辞归。报于君。君曰。［ウ／必］子以此谏寡人之不肖也。
　　
　　摸棱 
　　〔唐书苏味道传〕谓人曰。决事不欲明白。［（忖-寸）＋呉］则有悔。摸棱持两端可也。故世号摸棱手。
　　
　　容情 
　　〔搜神记〕载王子珍事。有主者容情。不为区断语。〔宋史选举志〕考官容情任意。许台谏风闻弹奏。
　　
　　方命 
　　〔尚书〕方命［土＋己］族。〔孟子〕方命虐民。〔按〕近人友朋书简。往往轻易用此二字。思其本义。当悚然汗下也。
　　
　　具文 
　　〔汉书宣帝纪〕上计簿。具文而已。师古注。虽有其文。而贤不副也。
　　
　　牵制 
　　〔汉书元帝纪赞〕牵制文义。优游不断。师古注。为文义所牵制。故不断决。
　　
　　钳制
　　〔焦氏易林〕执囚束繋。钳制于吏。
　　
　　胡涂 
　　〔宋史吕端传〕或言端为人胡涂。太宗曰。端小事胡涂。大事不胡涂。〔按〕朱子语録。以愤愤不晓事曰鹘突。其说书曰。百姓昭明。乃三纲五常皆分晓、不鹘突耳。鹘突即胡涂之音转。
　　
　　风流罪过 
　　〔北齐书郎基传〕基为颍川太守。淸愼无所営求。唯颇令写书。潘子义遗之书曰。在官写书。亦是风流罪过。
　　
　　作威福 
　　〔书洪范〕臣无有作福作威。〔荀悦汉纪〕作威福、结私交、以立强于世者。谓之游侠。〔刘向封事〕大将军秉事用权。五侯骄奢僭盛。并作威福。撃断自恣。
　　
　　助桀为虐 
　　见〔史记留侯世家及田单传〕。又〔孟子集注〕飞廉助纣为虐。〔按〕俗唯助纣之言为着。
　　
　　以身试法 
　　〔汉书王尊传〕明愼所职。毋以身试法。〔后汉书冯勤传〕欲以身试法耶。将杀身以成仁耶。
　　
　　为法自弊 
　　〔史记商君传〕亡至关下。欲舎客舎。舎人曰。商君之法。舎人无验者、坐之。商君叹曰。为法之弊。一至此哉。又〔晋书〕刘毅有为法自弊之叹。
　　
　　舞文弄法 
　　〔史记汲黯传〕张汤好兴事舞文法。又〔货殖传〕吏士舞文弄法。刻章伪书。〔北齐书孝昭帝纪〕廷尉中丞执法。所在绳违按罪。不得舞文弄法。〔梁书武帝求［言＋党］言诏〕舞文弄法。因事生奸。〔唐书郎余令传〕陈善弘曰。舞文弄法。吾不及君。
　　
　　不公不法
　　〔司马光与侄帖〕不可恃頼我势。作不公不法。搅扰官方。
　　
　　受赃枉法 
　　〔史游急就章〕受［贝＋求］枉法忿怒仇。注云。受人财者。枉曲正法。忿怒良直。反以为仇也。〔史记优孟歌〕又恐受［贝＋求］枉法。为奸触大罪。〔唐书李朝隐传〕赃唯枉法当死。
　　
　　贿赂公行 
　　〔春秋胡氏传〕贿赂公行。上下离析。〔晋书刘听载记〕朝廷内外。无复纲纪。阿谀日进。货贿公行。〔南史陈张贵妃传〕阉宦之徒。内外交结。转相引进。贿赂公行。
　　
　　权柄 
　　〔左传襄二十三年〕既有利权。又执民柄。将何惧焉。〔六韬守土篇〕借人国柄。则失其权。〔庄子天运篇〕亲权者不能与人柄。〔汉书刘向传〕大臣操权柄。持国政。未有不为害者也。
　　
　　功令 
　　〔史记儒林传〕余读功令。至广厉学官之路。未尝不廃书而叹也。注云。谓学者课功、着之于令也。〔按〕近人用此。毎若云公家之令。非。
　　
　　令甲 
