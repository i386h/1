<!-- { "loadSidebar": true } -->
　　〔王逵蠡海録〕梓潼文昌君从者。曰、天聋地唖。葢不欲人之聪明用尽。故假聋唖以寓意。夫天地岂可以聋唖哉。
　　
　　龟蛇二将
　　〔酉阳杂俎〕太和中、朱道士者。游庐山。见涧石间蟠蛇如堆锦。俄变巨龟。访之山叟。云是眞武现。〔灵应録〕沈仲霄子于竹林见蛇缠一龟。将锄撃杀之。其家数十口。旬日内相次而殒。有识者曰、元武神也。〔云麓漫钞〕元武本北方之神。祥符间避讳改眞武。后兴醴泉观。得龟蛇。道士以为眞武现。自后奉事益严。其绘像披髪、黑衣、仗剑、踏龟蛇。从者执黑旗焉。〔按〕诸说、则龟蛇即眞武所化现。不特为从将也。
　　
　　和合二圣
　　〔游览志余〕和合神即万回哥哥。〔按〕太平广记引谈宾録及两京记。满回姓张氏。弘农［门＜受］郷人也。其兄戌役安西。父母遣其问讯。朝赍所备往。夕返其家。弘农抵安西万余里。因号万回。今和合以二神并祀。而万回仅一人。不可以当之矣。国朝雍正十、一年封天台寒山大士为和圣。拾得大士为合圣。
　　
　　利市仙官
　　〔夏文彦图绘实鉴〕宋嘉禾好为利市仙官。骨格态度。俗工莫及。仙官之画为宰相身久矣。元〔虞裕谈撰〕谓江湖间多祀一姥。曰利市婆官。或言利市波。乃神所居地名。非婆也。此或其一方所见有然。
　　
　　床公床婆
　　〔曾三异同话録〕崔大雅在翰苑。夜直玉堂。忽降旨令撰祭床婆子文。惘然不知格式。邀周婆。未及床公。逮阅杨循吉诗、有云、买［食＋易］迎灶帝。酌水祀床公。知床公亦已为宋世所祀。
　　
　　紫姑
　　〔显异録〕紫姑、莱阳人、姓何名媚。字丽卿。寿阳李景纳为妾。为大妇曹氏所嫉。正月十五夜、阴杀之厕间。上帝悯之。命为厕神。故世人以其日作其形于厕间。迎视以占众事。〔按〕俗呼为坑三姑。三之行次。未见所出。
　　
　　马明王
　　〔原化传拾遗〕蚕女当高辛时。旧迹在蜀广汉。不知姓氏。其父为人所掠。母誓于众曰、有得父还者。以女嫁之。众莫应。惟素所乘马。闻言絶拘绊去。数日、父乃乘马归。母白之故。父曰、安有人而偶非类乎。马［足＋包］。父怒杀之。曝皮于庭。皮忽卷女飞去。栖于桑间。化为蚕。一日、女乘云、驾此马。谓父母曰、太上以儿心不忘义。授以九宫仙嫔矣。由是宫观皆塑女像祈蚕。披马皮。谓之马头娘。〔七修类稿〕所谓马头娘。本荀子蚕赋。身女好而头马首、一语附会。俗称马明王。明王、乃神之通号。或作鸣。非。
　　
　　水草大王
　　〔同话録〕世传水草大王为金日［石＋单］。
　　
　　三郎
　　〔史记秦始皇纪〕以罪过连逮。少近三郎官。无得立者。索隐注、谓中郎、外郎、议郎。〔按〕今吏胥家倶奉三郎之神。本此。
　　
　　五显灵君
　　〔水经洛水注〕嵩麓有九山庙。庙有碑云、九显灵君者。太华之元子。〔按〕今云五显。疑属九显传讹。
　　
　　五通神
　　〔龙城録〕柳州旧有鬼名五通。余始到。不之信。一日偶发箧易衣。尽为灰烬。乃为文［酉＋焦］诉于帝。帝恳我心。遂尔龙城絶妖邪之怪。〔武林闻见録〕嘉泰中、大理寺决一囚。数日见形狱吏云、泰和楼五通神虚位。某欲充之。求一差檄。言差充某神位。得此为据。可矣。如其言。经数月。人闻楼上五通神日夜喧閧。吏乃泄前事。为増塑一造。遂寂然。〔按〕今委巷荒墟。多建矮屋。绘版作五神像祀之。谓之五圣。留靑日札云、即五通神也。或者谓明太祖定天下。封功臣。梦阵亡兵卒千万请恤。太祖许以五人为伍。处处血食。乃命江南家立尺五小庙。俗称为五圣堂。依其说。则五圣与五通。葢不同矣。
　　
　　树头五圣
　　〔周礼大司徒注〕野无社主者。不立坛［土＋遗］。但依其野所宜树木依栖田神。〔按〕今谓野中大树。皆有神栖止。称曰树头五圣。五圣之号。俗人所率加也。树头之神。固言礼者所必及也。水经渐江水注、山阴有大树神庙。
　　
　　鱼花五圣
　　〔管子轻重篇〕立五厉之祭。祭尧之五吏。春献兰。秋敛落原鱼以为脯。鲵以为［肴＋殳］。若此、则泽鱼之征百倍异日。〔按〕今所谓鱼花五圣、源于此。
　　
　　五道将军
　　〔三国典略〕崔季舒未遇害。其妻画魇云、见人长一丈。［彳＋扁］体黑毛。欲来逼己。巫曰、此是五道将军。入宅者不祥。〔留靑日札〕今谓五道将军。盗神也。余意出于庄子［月＋去］箧篇。妄意室中之藏、圣也。先入、勇也。后出、义也。知可否、智也。分均、仁也。是五者。岂所谓五道耶。
　　
　　神君
　　〔史记封禅书〕上求神君。舎之上林中、［足＋（褫-衣）］氏观。神君者。张陵女子。以子死。见神于先后宛若。宛若祠之其室。民多往祠。平原君亦往祠。其后子孙以尊显。及上即位。则厚礼置祠之内。中闻其言。不见其人云。〔留靑日札〕今淫祠。凡将神君者、起此。
　　
　　神将
　　〔封禅书〕八神将自古有之。或曰、太公以来作之齐。
　　
　　明王
　　〔北魏书地形志〕东彭城郡渤海县有东海明王神。〔按〕今社神封号概曰明王。已见于此。
　　
　　六丁
　　〔后汉书梁节王传〕从官卞忌、自言能使六丁。注曰、六丁。谓六甲中丁神也。若甲子旬中。则丁卯为神。甲寅旬中。则丁已为神之类也。役使之法。先斋戒。然后其神至。可使致远方物。及知吉凶也。
　　
　　马下
　　〔汉书〕高祖四年、梁巫祠房中堂上之属。荆巫祠堂下之属。师古曰、堂下。在堂之下。〔按〕庚巳编、呉俗杂祀城隍土地诸神。别祀马下。谓其神之从官也。马下。犹古所谓堂下。
　　
　　幽司録事
　　〔南史沈僧昭传〕自云为泰山録事。幽司中有所收録。必僧昭署名。俄复谓人曰、吾昔为幽司所使。实为烦碎。今已自解。乃开匣出黄纸书。上有一大字。字不可识。〔按〕近世有等妄人。自言为活无情。情事类此。
　　
　　牛头
　　〔冥祥记〕宋何澹之得病。见一鬼。形甚长庄。牛头人身。手执铁叉。沙门慧义曰、此牛头阿旁也。〔传灯録〕国清奉曰、释迦是牛头狱卒。马祖是马面阿旁。又〔翻译名义〕频那是猪首。夜迦是象鼻。此谓二使者形形状如是。乃亦牛头马面之类。
　　
　　夜叉
　　〔翻译名义〕夜叉、此云勇健。亦云暴恶。旧称阅叉。西域记云、药叉之讹。罗刹、此云速疾鬼。亦云暴恶。其女者则名［口＋罗］叉斯。
　　
　　鬼
　　〔张揖博雅〕鬼、慧也。〔扬雄方言〕［イ＋（环-王）］黠者、自关而东或谓之鬼。〔按〕今不独关东然矣。淮南人间训、荆人鬼。越人机。当从此解。彼注云、好鬼。未是。
　　
　　小鬼
　　〔左传文三年〕夏父弗忌曰、吾见新鬼大。故鬼小。〔史记封禅书〕杜圭在秦中。最小鬼之神者。〔汉旧仪〕[(喘-口)+页][王+页]有三子。死而为疫。一居人宫室区隅为小鬼。善惊小儿。
　　
　　小鬼头
　　〔挥尘后録〕王和父尹开封。有诬首人谋乱者。和父讯之。曰、小鬼头。没三思至此。〔山居新语〕名妓曹秀娥。呼鲜于伯机。鲜于佯怒曰。小鬼头、焉敢如此无礼。
　　
　　穷鬼
　　〔山海经〕恒山四成有穷鬼居之。各在一抟。〔韩昌黎集〕送穷文、三揖穷鬼而告之。用此也。又〔张[示+古]诗〕郷人笑我穷寒鬼。还似襄阳孟浩然。〔焦［章＋（攵/贡）］易林〕贫鬼守门。日破我盆。［齿＋间］［齿＋间］啮啮。贫鬼相责。
　　
　　耗鬼
　　〔说文〕［鬼＜虚］字解云、耗鬼也。〔文选东京赋〕残□［鬼＜虚］与罔像注、亦引说文。又〔集韵〕有［鬼＜毛］字。音与耗同。
　　  
　　魔鬼
　　〔南史梁武帝纪〕同泰寺灾。帝曰、斯魔鬼也。
　　
　　强鬼
　　〔礼记郊特牲〕郷人［示＋昜］。郑注、［示＋昜］、强鬼。〔周礼司巫疏〕引之云、彼遂疫厉之事。故以［示＋昜］为强鬼。
　　
　　死鬼
　　〔晋书李寿载记〕［龙/共］壮作诗七篇。托言应［王＋（醵-酉）］以调寿。寿曰、若今人所作。贤哲之话言也。故人所作。死鬼之常辞耳。
　　
　　醉鬼
　　〔元氏掖庭记〕龙淑妃贪而且妬。百计千方。致人苦楚。不能飮者。强令之飮。多至十椀。是名醉鬼。又酒鬼。见〔杨维桢诗〕金［木＋（去/皿）］堕地非酒鬼。巾箱以驴行万里。
　　
　　独脚鬼
　　〔陆游诗〕波横呑舟鱼。林啸独脚鬼。
　　
　　无头鬼
　　〔后汉书仪礼志注〕无头鬼曰［（狆-中）＋（橘-木）］狂。又〔北史樊子葢传〕临终日。见断头鬼。前后重沓。为之厉云。
　　
　　毛手鬼
　　〔苏轼艾子杂说〕齐国有一毛手鬼。凡当为相。必以手掴之。其人遂忘平生忠直。默默而已。
　　
　　白日鬼
　　〔游览志余〕宋时临安。奸黠繁盛。有以伪易眞者。至纸为衣。以铜讹为银。以土木为香药。变换如神。谓之白日鬼。〔七修类稿〕浙江有贼曰白日鬼。多在舟船作祸。彼中人见凡诞谩者。亦指为白日鬼。见宋刘跂暇日録。今人不知所来。以空手得钱谓之白入己。乃反以鬼字为讹。
　　
　　地头鬼
　　见〔马致远靑衫泪剧〕。
　　
　　鬼市
　　〔唐书西域传〕西海有市。贸易不相见。各置直物于旁。名鬼市。〔避暑録话〕海边鬼市。半夜而合。鶏鸣而散。〔歳时记〕务本坊门鬼市。或风雨［日＋熏］晦。皆闻其啸聚之声。〔施肩吾诗〕腥［月＋（噪-言）］海边多鬼市。岛夷居处无郷里。
　　
　　鬼兵
　　〔晋书王羲之传〕孙恩攻会稽。疑之语将佐曰、吾已请大道鬼兵相助。贼自破矣。〔北史齐武成纪）河淸三年、晋阳讹言有鬼兵。百姓竞撃铜铁捍之。〔蜀梼［木＋兀］〕太仓军使徐瑶。善格鬪。其兵皆文身［（犂-牛）/黑］黑。称为鬼兵。瑶为鬼魁。
　　
　　鬼火
　　〔王逸九思〕神光兮□□。〔淮南子注〕兵死之血为鬼火。
　　  
　　鬼门关
　　〔文选注引海东经〕东海有山曰度索。名曰鬼门。万鬼所聚。〔唐书地理志〕容州北流县南有两石相对。迁谪至此者。罕得生还。俗号鬼门关。谚曰、鬼门关。十人去。九不还。〔李徳裕诗〕崖州在何处。生度鬼门关。
　　
　　鬼画符
　　〔元好问诗〕眞书不入今人眼。儿辈从教鬼画符。
　　
　　鬼打墙
　　〔易林〕众鬼瓦聚。中有大怪。〔按〕俗云打墙。因瓦聚文小变。
　　
　　为鬼为［虫＋或］
