<!-- { "loadSidebar": true } -->
　　〔朱子语録〕闻此一线路。恐学者因以借口。小小走作。又〔文集〕答林峦曰、此段多用佛语。尤觉走作。〔按〕传灯録。僧谓宗一曰。若不遇于师。几成走作。葢走作亦释家语也。
　　
　　作［薛/子］
　　见〔书太甲〕。
　　
　　生是非
　　〔庄子盗跖篇〕揺唇鼓舌。擅生是非。又〔郭象齐物论注〕。以是非为环。而得其中空。则无是无非而能应乎是非。
　　
　　繁碎
　　〔南史锺嵘传〕繁碎职事。各有司存。或作烦碎。〔北史毕义云传〕司马子瑞、奏弹义雪。多烦碎罪。〔柳彧传〕见上勤于听受。百寮所奏。多有烦碎。
　　
　　郑重
　　〔汉书王莽传〕皇天所以郑重降符命之义。师古注曰。郑重、频烦也。〔广韵〕郑重、殷勤之意。
　　
　　便疾
　　〔周礼内竖注〕使童竖通王内外之命、给小事者。以其无为礼。出入便疾也。
　　
　　僻脱
　　〔文选福殿赋〕僻脱承便。盖象戎兵。注云、［就/足］［足＋（鞠-革）］之徒。便僻轻脱。
　　
　　疲倦
　　〔东观汉记〕上撃莽还汝水上。以手飮水。澡盥尘垢。谓傅俊曰。今日罢倦甚。〔蜀志张裔传〕昼夜接宾。不得宁息。张君嗣疲倦欲死。〔按〕罢疲字通。
　　
　　辛苦
　　〔书洪范正义〕辛苦之味入口。犹困阨之事在身。故殃厄劳役事为辛苦也。〔逸周书保解〕辛苦役商。吾何保守。〔史记伍子胥传〕越王为人能辛苦。今不灭。后毕悔之。〔晋书顾荣传〕悬胆于庭、以表辛苦。
　　
　　［言＋垂］［言＋委］
　　〔尔雅释言〕［言＋垂］［言＋委］、累也。郭注云、以事相属累为［言＋垂］［言＋委］。竹睡、女眠二切。〔列子力命篇〕眠［女＋延］、［言＋垂］［言＋委］、勇敢、怯疑四人。相与游于世。注亦引郭氏说。
　　
　　惊动
　　〔晋书刘聪载记〕自当不敢北视。况敢济乎。不劳惊动将士也。〔按〕今言烦扰人曰惊动。亦曰劳动。白诗、劳动故人[广＜龙］阁老。提鱼携酒远相寻。亦曰起动。见元人杂剧。
　　
　　调度
　　〔离騒〕和调度以自娯。聊浮游而求女。〔呉志陆逊传〕今日乃知调度自有方耳。〔蜀志诸葛亮传〕臣子孙衣食自足。臣身在外。别无调度。〔南史王僧虔传〕诫子曰。即化之后。若自无调度。谁复知汝事者。
　　
　　区处
　　〔汉书黄覇传〕具为区处。师古曰。谓分别而处置也。
　　
　　处置
　　〔旧唐书王废后传〕高宗至其囚所。闻言恻然曰。朕即有处置。〔五代史赵凤传〕明宗言。此闲事。朕已处置之。卿可无问也。〔韩退之寄卢仝诗〕如此处置非所喜。
　　
　　料理
　　〔晋书王徽之传〕桓冲谓曰。卿在府日久。此当相料理。〔世说〕韩康伯母闻二呉之哭。语康伯曰。汝若为选官。当好料理此人。又卫展在江州。有相知旧人投之。都不料理。〔梁童谣〕黄尘［シ＋宛］人衣。皂荚相料理。〔杜甫诗〕未须料理白头人。〔按〕料字平声。韩退之诗。为逢桃树相料理。康与之诗、东风着意相料理。黄庭坚诗、平生习气难料理。皆可证。今俗读如字。而宋曾续、世业中兴谁料理。史弥宁、好景□将诗料理。亦已循俗读误。
　　文字不鲜明「腾」か？
　　安排
　　〔庄子大宗师〕安排而去化。乃入于寥天一。〔谢灵运诗〕处顺故安排。〔按〕安排、乃安于推移之谓。今为此言者。多失其本义。
　　
　　擘画
　　〔因学纪闻〕擘画出淮南子。
　　
　　斟酌
　　〔国语〕耆艾修之。而后王斟酌焉。韦昭注、斟、取也。酌、行也。〔史记乐书〕斟酌饱满。以饰厥性。〔文心雕龙〕权术损益。斟酌浓淡。
　　
　　担负
　　见〔诗玄鸟笺〕。〔左传庄二十二年〕敬仲辞齐侯曰。免于罪戻。弛于负担。君之惠也。
　　
　　把持
　　〔白虎通〕覇、迫也。把也。迫胁诸侯。把持其政。〔三国呉志〕安有四五人把持刑柄。而不离刺转相蹄啮者也。〔五代史宦者传论〕待人主信己。然后惧以祸福而把持之。人主之势日孤。则惧祸之心日切。而把持者日益牢。
　　
　　屏当
　　〔晋书阮孚传〕客诣祖约。见正料材物。客至屏当不尽。〔按〕二字皆读去声。世说为曹夫人并当筐箧。与同。
　　
　　挥霍
　　〔张衡西京赋〕跳丸剑之挥霍。〔陆机文赋〕纷纭挥霍。〔按〕文选注、但训疾貌。焦竑字学云。摇手曰挥。反手曰［（払-ム）＋霍］。以今恒误验之。焦训以得。
　　
　　打迭
　　〔韩[イ+屋]诗〕打迭红笺书恨字。〔罗大经鹤林玉露〕吾辈学道。须是打畳。教心下快活。〔王巩闻见近録〕道士谓张文懿打迭了未。迭一作［（払-ム）＋（世/木）］。〔赵概闻见録〕须当打［（払-ム）＋（世/木）］。先往排［辛＋力＋辛］。〔苏子瞻与潘彦明书〕雪堂如要偃息。且与打［（払-ム）＋（世/木）］相伴。
　　
　　打并
　　〔朱子答吕子约书〕请打并了此。却须有会心处。〔杨万里诗〕打并人间名利心。
　　
　　打算
　　〔钱塘遗事〕贾似道忌害一时任事［门＜困］臣。行打算法以污之。向士璧守潭费用。委浙西［门＜困］打算。赵葵守淮。则委健康［门＜困］打算。江淮广帅。皆受监钱之苦。〔元史循吏传〕耿宣擅増制语。有并打算大小一切衙门等事十一字。
　　
　　催［走＜赞］
　　〔朱子文集〕答王子合云。着力催［走＜赞］功夫。则渠已有行日矣。〔按〕广韵。［走＜赞］、训散走。集韵云。逼使走也。朱子与郑子上又有［走＜赞］得过程语。一本作催［イ＋赞］。讹。
　　
　　［イ＋赞］那
　　〔又〕与詹帅论条印板云。乞委通晓详细之人。亲自监临。［イ＋赞］那字数。〔按〕聚而计事曰［イ＋赞］。音读如簒。那、犹搓［（払-ム）＋那］之［（払-ム）＋那］。
　　
　　［占＋攴］［（払-ム）＋朶］
　　〔博雅〕［（払-ム）＋朶］、都果反。量也。〔集韵〕［占＋攴］、丁廉切。［占＋攴］［（払-ム）＋朶］以手称物也。〔按〕庄子知北游篇。大马之捶钩者。郭象云。捶、丁果反。谓［王＋占］捶钩之轻重。则［占＋攴］［（払-ム）＋朶］字本作［王＋占］捶。而［王＋占］读如点。然方俗音、有高下四声转易。不独［王＋占］也集韵又有［（缀-纟）＋攴］字。音与［（払-ム）＋（缀-纟）］同。训云。度知轻重曰［王＋占］［（缀-纟）＋攴］。朱子与呉宜之简。有云转［（払-ム）＋（缀-纟）］者。则又借字用之。
　　
　　舞弄
　　〔列子仲尼篇〕邓析顾其徒曰。为若舞彼。来者奚若。注云。世或谓相嘲调为舞弄。〔按〕凡史汉云舞智、舞文。皆即舞弄之说。
　　
　　摆拨
　　〔世说〕王刘与林公共看何骠骑。何看文书不顾。王曰。望卿摆拨常务。应对玄言。
　　
　　摆脱
　　〔韩[イ+屋]送人入道诗〕忸怩非壮志。摆脱是良图。〔宣和书谱〕李[巛/邑]摆脱旧习。笔力一新。
　　
　　斗漱
　　〔公羊疏〕无垢加功曰漱。若里语曰斗漱。〔扬雄方言〕东齐曰铺颂、犹秦晋言抖薮也。〔法苑珠林〕抖［（払-ム）＋数］烦恼。去离贪者。如衣抖［（払-ム）＋数］。能去尘垢。〔按〕三书用字各不同。唐宋人诗多从法苑作抖［（払-ム）＋数］。或作斗薮。而斗漱字未见用者。
　　
　　［（払-ム）＋委］莎
　　〔诗〕薄污我私。笺云、［シ＋于］烦［（払-ム）＋闰］之。释文云、犹［（払-ム）＋委］莎也。［（払-ム）＋委］音诺何切。
　　
　　压捺
　　〔白居易诗〕压捺潮头敌子胥。〔朱子集〕与汪长孺。有遏捺字。义同。
　　
　　［（払-ム）＋唐］塞
　　〔唐彦谦诗〕阿母出［（払-ム）＋唐］塞。老脚走颠踬。〔按〕［（払-ム）＋唐］字当只作唐。淮南子人间训。唐有万穴。塞一。鱼遽无由出。葢即唐塞二字之本。
　　
　　兜揽
　　〔杨慈湖遗书〕此身乃天地间一物。不必兜揽为己。
　　
　　捞摸
　　〔朱子文集〕答万正淳曰。若只如此空荡荡。恐无捞摸也。又掏摸。见〔元典章〕诸盗部。
　　
　　末杀
　　〔汉书谷永传〕末杀灾异。师古曰。末杀。谓扫灭也。〔韩退之贞曜先生墓志铭〕与世抹［（払-ム）＋杀］。同此。
　　
　　撤坏
　　〔呉志潘浚传注〕孙权数射雉。浚谏之。出见雉翳。手自撒坏。〔按〕说文。［米＋悉］［杀/米］散之也。集韵谓［杀/米］同。此字古记少见。而今言手撒溌之属甚多。
　　
　　罢休
　　〔史记孙武传〕呉王谓武曰。将军罢休。
　　
　　停待
　　〔晋书愍怀太子传〕陛下停待。又消停、见〔传灯録〕。
　　
　　逗［（辺-刀）＜留］
　　〔汉书匈奴传〕祁连知虏在前。逗［（辺-刀）＜留］不进。〔后汉书质帝纪〕太守王喜、坐讨贼逗［（辺-刀）＜留］、下狱。或作逗留。〔魏志曹爽传〕训吏兵以侯就第。不得逗留。〔北史何妥传〕东土克定。乐人悉反、问其逗留。云是梁人所教。
　　
　　躱闪
　　〔元典章〕出使人员、毎将站官人等非理拷打站。站官人等避怕躱闪。转致违误。〔按〕玉篇、躱但训身。无隐匿义。夷坚志、载车四元事云。又被渠［身＋单］过了六十年。用［身＋单］字。
　　
　　担阁
　　〔林逋诗〕聊为夫君一担阁。
　　
　　游衍
　　见〔诗大雅〕。
　　
　　游荡
　　〔晋书食货志〕敬授人时。各从其业。游荡知反。务末自休。又〔博雅〕［彳＋尚］［彳＋羊］、戏荡也。
　　
　　宕
　　〔公羊传文十一年〕长狄兄弟三人佚宕中国。〔按〕古荡宕通用。如荡子亦称宕子是也。佚宕当犹云戏荡。又广韵云。跌［足＋易］、行失正也。集韵云。［走＜良］［走＜宕］逸游。葢皆佚宕之义。
　　
　　孛相
　　〔呉江志〕俗谓嬉游曰孛相。〔太仓志〕作白相。〔嘉定志〕作薄相。〔按〕皆无可证。惟东坡诗有天公戏人亦薄相句。
　　
　　掀轰
　　〔陆龟蒙看雨联句〕海上风雨来。掀轰杂飞电。〔按〕七修类稿载极怪诞二字。云见俗字集。为作事轩昂太过之意。据其音则但当用掀轰二字。
　　
　　厮炒
