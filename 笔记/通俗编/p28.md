<!-- { "loadSidebar": true } -->
　　〔路史引［（渇－シ）＋鸟］冠子〕物之始也倾。倾至其成形。端端正正。〔按〕本书泰鸿篇。作端端王王。王字疑讹。
　　
　　停停当当
　　〔朱子语録〕喜怒哀乐未发。此心停停当当。恰在中间。
　　
　　歪歪搭搭
　　〔刘仲璟遇恩録〕载明太祖旨云。男子汉家须学［イ＋尓］父亲样。做一个人。休要歪歪搭搭。过了一世。
　　
　　善哉、善哉
　　见〔列子汤问篇〕。〔按〕凡释典义旨。多本列子。即此语、亦自列子拨之。可以［门＜规］其迹矣。
　　
　　愿天常生善人。愿人常行善事
　　〔鹤林玉露〕豫章旅邸有题十二字云云。邹景孟表而出之。以为奇语。
　　
　　好门戸。恶人身
　　〔北齐书王昕传〕显祖骂昕云云。
　　
　　不是善婆婆
　　〔元曲选〕赚荆通、货郎旦二曲。皆有此语。
　　
　　人善人欺天下欺
　　〔又〕杨氏劝夫、花间四友二曲。有此语。
　　
　　成人不自在。自在不成人
　　〔鹤林玉露〕引谚。
　　
　　君子赢得做君子。小人枉了做小人
　　〔朱子语録〕说论语富而可求章。举此二语。
　　
　　
　　
　　卷十二 行事
　　
　　有志君事竟成
　　〔后汉书耿［合/（弁-ム）］传〕将军在南阳。建此大策。常以为落落难合。有志者、事竟成也。
　　
　　事有必至。理有固然
　　〔战国策〕谭拾子谓孟尝君云云。又〔晏子春秋〕物有必至。事有常然。古之道也。〔史记孟尝君传〕冯驩曰。物有必至。事有固然。
　　
　　见事风生
　　〔汉书赵广汉传〕専厉强壮［逢/（虫＋虫）］气。见事风生。无所回避。
　　
　　因人成事
　　〔史记平原君传〕毛遂招十九人曰。公等録録。所谓因人成事者也。
　　
　　老不晓事
　　〔魏志陈思王传注〕杨修答书云。修家子云。老不晓事。〔骆宾王启〕少好读书。无惭高凤。老不晓事。有类扬雄。
　　
　　少未更事
　　〔隋书李雄传〕上谓雄曰。吾儿既少。更事未多。〔陆氏南唐书〕烈祖谓韩熙载。早奋名场。疎隽未更事。
　　
　　不经事少年
　　〔晋书桓冲传〕讥谢安曰。大敌已至。遣诸不经事少年。众又寡弱。天下事可知矣。
　　
　　好为事端
　　〔晋书文明王后传〕后言锺会见利忘义。好为事端。
　　
　　不做好事
　　〔唐书〕明宗责王建曰。汝为节度使。不作好事。
　　
　　几事不密
　　见〔易繋辞〕。又〔后汉书鲍永传〕几事不密。祸倚人壁。
　　
　　事不谐
　　〔后汉书宋弘传〕帝谓湖阳公主。事不谐矣。〔英雄记〕京师称袁文开谚曰。事不谐。诣文开。
　　
　　事急计生
　　〔五代史梁家人传〕左右劝友珪。事急计生。何不早自为图。又〔白居易和微之诗序〕足下用所长见窘。然敌则气作。急则计生。
　　
　　盖棺事定
　　〔晋书〕刘毅云。丈夫葢棺事方定。
　　
　　事已如此。无可奈何
　　〔汉书王莽传〕使羣公以符命白太后。太后曰。此诬罔天下。不可施行。太保舜谓太后云云。
　　
　　天下本无事。庸人扰之
　　〔唐书陆象先传〕尝曰、天下本无事。庸人扰之为烦耳。第澄其源。何忧不简耶。
　　
　　不关尔事
　　〔北史张绰传〕上斩用恶钱者。绰谏此人坐当杖。杀之非法。上曰。不关卿事。绰曰。陛下置臣法司。欲妄杀人。岂得不关臣事。〔李林甫外传〕爱撃球。略无休日。有道士见之。曰。此何乐耶。李顾怒曰。关足下何事。〔金史乌春传〕虐用其部人。世祖使人让之。乌春曰、干汝何事。
　　
　　闲事莫管
　　〔［（花-化）/召］溪渔隐丛话〕世间俚语。往往极有理者。如云、闻事莫说。问事不知。闲事莫管。无事早归。者能践此言。岂有不省事乎。又云。少吃不济事。多吃济甚事。有事坏了事。无事生出事。若能守此戒。岂复为酒困乎。
　　
　　闲人有忙事
　　〔能改斋漫録〕闲人有忙事。俗语也。韩[イ+屋]诗用之云。须信闲人有忙事。且来冲雨觅渔师。
　　
　　日出事还生
　　〔古今诗话〕武元衡被刺前一夕诗云。无因往淸景。日出事还生。说者以为识也。
　　
　　事向无心得
　　〔唐章碣诗〕。
　　
　　忍事敌灾星
　　〔司空图诗〕。
　　
　　经事长一智
　　〔鶏肋编〕载陈无己诗。
　　
　　好事不出门。恶事行千里
　　〔孙光宪北梦琐言〕引古语。〔传灯録〕僧问绍宗如何是西来意。绍宗举此二语。
　　
　　但知行好事。莫要问前程
　　〔冯道诗〕。
　　
　　平生不作皱眉事。世上应无切齿人
　　〔复斋漫録〕邵尧夫居洛四十年。安贫乐道。自言未尝皱眉。故其诗云云。
　　
　　人逢好事精神爽
　　见〔五灯会元〕。
　　
　　好事多魔
　　见〔高则诚琵琶记、曾瑞卿留鞋记〕。
　　
　　轻事重报
　　见〔郑廷玉忍字记〕。
　　
　　一家有事百家忙
　　〔广灯録〕汝州首山念举扬此语。
　　
　　多事
　　〔家语金人铭〕毋多事。多事多患。〔庄子天地篇〕多男则多惧。富则多事。〔淮南子主术训〕上多故、则下多诈。上多事、则下多态。
　　
　　生事
　　〔公羊桓八年传〕遂者何。生事也。何休注。生、犹造也。専事之辞。〔逸周书周祝解〕忌而不得是生事。欲而不得生诈。〔文子符言篇〕木生虫、还自贼。〔春秋繁露〕无危而擅生事。是卑君也。〔文选景福殿赋〕除无用之官。省生事之故。
　　
　　管事
　　〔史记李斯传〕高入秦宫。管事二十余年。
　　
　　预事
　　〔唐子〕佐鬪者伤。预事者亡。
　　
　　误事
　　〔晋书麹允传〕帝将出降。叹曰。误我事者、麹索二公也。〔南史南郡王义宣传〕阿兄［（悦-兑）＋呉］人事。乃与痴人共作贼。
　　
　　济事
　　〔左传成六年〕圣人与众同欲。是以济事。〔呉语〕吾道路悠远。必无有二命。焉可以济事。〔世说〕朝议谢幼度北讨。人间颇有异同之论。［希＋（都-者）］超曰。是必济事。
　　
　　不济事
　　〔管子大匡篇〕施伯曰、管仲有急。其事不济。又〔小问篇〕桓公曰。事其不济乎。寡人大惑。〔北齐书高昂传〕高祖曰。高都督纯将汉儿。恐不济事。
　　
　　了事
　　〔晋书傅咸传〕汉事未易了也。了事正作痴。复为快耳。〔甘泽谣〕陶［山＋见］富有田业。择家人不欺而了事者。悉付之。
　　
　　不了事
　　〔南史蔡［（払-ム）＋尊］传〕武帝曰。卿殊不了事。［（払-ム）＋尊］曰。臣未尝有不了事之目。
　　
　　干事人
　　〔南史沈文学传〕宋明帝就[衣+者]彦回求一干事人。为晋平生上佐。〔北史李［言＋斤］传〕帝指［言＋斤］谓左右曰。此人举动异众。必为朕家干事臣。
　　
　　事体
　　〔后汉书胡广传〕练达事体。明解朝章。〔按〕谓事之体统。犹云礼体也。今直言作事体非。
　　
　　工夫
　　〔晋书范宁传〕自置家庙。皆资人力。又夺人居宅。工夫万计。〔按〕古工功字通。后汉书王肃传。太极以前功夫尚大。三国志魏诏。当复更治。徙弃功夫。元[禾+眞]诗。尽着功夫人不知。秦韬玉诗。几回抛却繍功夫。皆用功字。
　　
　　勤力
　　〔周礼太宰〕饬化八材。疏。饬、勤也。勤力以化八材。〔又大司寇〕上功纠力。注。功、农功。力、勤力。〔史记殷本纪〕告诸侯勤力乃事。〔汉书疏广传〕令子孙勤力其中。足以供衣食。勤、或作懃。〔潜夫论考绩篇〕家有五子十孙。父母不察精怀。则懃力者懈弛矣。
　　
　　能干
　　〔后汉书循吏传〕孟尝淸行出俗。能干絶羣。〔金史定奴传〕请内外五品以上。举能干之士。充河北州县官。〔曹望之传〕世宗谓之曰。汝为人能干而心不忠实。〔朱子家礼〕凡护丧。以子弟知礼能干者为之。
　　
　　尝试
　　〔荀子王制篇〕尝试之说锋起。注曰。尝试。谓假借以事试为之也。〔按〕孟子。请尝试之。乃属当行之事。恒言则谓其不当行。盖独本于荀子。
　　
　　作辍
　　〔方言孝至篇〕有人则作之、无人则辍之之谓伪。
　　
　　勾当
　　〔北史序传〕事无大小。士彦一委仲举推寻勾当。〔唐书第五琦传〕拜监察御史。勾当江淮租庸。〔归田録〕曹彬既平江南回。诣阁门入见。［片＋旁］子称、奉勅勾当公事回。其不伐如此。〔却扫编〕旧制。诸路监司属官曰勾当公事。建炎初。避上嫌名易为干辨。〔按〕勾当乃干事之谓。今直以事为勾当。据元典章延佑三年均赋役诏。有云只交百姓当差。勾当也成就不得。盖其时已如是矣。
　　
　　施为
　　〔逸周书谥法解〕施为、文也。除乱、武也。〔列子周穆王篇〕莫如其所施为也。
　　
　　特为
　　〔墨子明鬼篇〕［示＋后］观辜曰。鲍在荷襁之中。何与识焉。臣观辜特为之。
　　
　　何所不为
　　〔南史孔琇之传〕有小儿偷刈邻稻。琇之曰。十歳便能为盗。长大何所不为。
　　
　　非人所为
　　〔汉书外戚传〕吕太后召惠帝视人□。帝大哭曰。此非人所为。
　　  
　　欲人勿知。莫若勿为
　　见〔说苑正谏、说丛二篇〕及〔晋书苻坚载记〕。〔淮南子〕作欲人不知。莫如不为。〔汉书枚乗传〕欲人勿闻。莫若勿言。欲人勿知。莫若勿为。
　　
　　勿以恶小而为之。勿以善小而不为
　　〔三国志蜀先主传注〕遗诏勅后主云。〔按〕此语先见于淮南缪称训。先主盖本之也。又贾谊审微篇。善不可谓小而无益。不善不可谓小而无伤。语小别而意亦同。
　　
　　诸恶莫作。众善奉行
　　〔増一阿含经〕一偈之中。便生三十七品及诸法义。迦叶问言何等。阿难说曰。诸恶莫作。众善奉行。自净其意。是诸佛教。〔指月録〕白居易问鸟［穴/果］道林曰。于何是佛法大意。林举此二语。
　　
　　尤而效之
　　〔左传僖二十四年、襄二十一年、定八年〕介之推、周王、公叔文子、皆有此语。〔晋语〕楚王谓子玉。邮又甚焉。邮、与尤通。
　　
　　童而习之
　　〔法言吾子篇〕童而习之。白纷如也。注云。言皓首犹乱。
　　
　　习贯成自然
　　〔家语弟子解〕孔子答孟武伯曰。少成则若性也。习贯若自然也。〔汉书贾谊传〕少成若天性。习贯成自然。〔按〕尔雅。贯、习也。贯字本不必从心。
　　
　　井井有条
　　〔荀子儒效篇〕井井兮其有条理也。
　　
　　咄嗟便辧
