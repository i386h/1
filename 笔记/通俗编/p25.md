<!-- { "loadSidebar": true } -->
　　杀人不［目＋乏］眼 
　　〔五灯会元〕曹翰征胡则。渡江入卢山寺。绿徳淡坐如常。翰曰。汝不闻杀人不［目＋乏］眼将军乎。徳熟视曰。汝安知有不惧生死和尚耶。又僧问风穴沼。如何是大善知识。沼曰。杀人不［目＋乏］眼。〔按〕［目＋乏］、侧洽切。说文、目动也。皮日休诗。当中见鱼［目＋乏］。用入洽韵。今言目瞬者。皆以为［目＋乏］。及见［目＋乏］字。往往误读为贬。可笑也。
　　
　　图王不成。又可以覇 
　　见〔桓谭新论〕。又〔崔元始新论〕图王不成。弊犹足覇。图覇不成。弊将如何。
　　
　　擒贼必擒王
　　〔杜甫出塞诗〕射人先射马。擒贼先擒王。
　　
　　南征北讨。东荡西除
　　见〔元曲选〕赚［萠＋リ］通、昊天塔二剧。
　　
　　太平本自将军致。不许将军见太平
　　〔五灯会元〕天衣怀、定慧本、倶举此二语。
　　
　　唐虞揖让三杯酒。汤武交争一局棋
　　〔撃壤集〕首尾吟句。
　　
　　遇文王。兴礼乐。遇桀纣。逞干戈
　　见〔五灯会元〕。
　　
　　眼望捷旌旗。耳听好消息 
　　见〔高东嘉琵琶曲〕〔按〕元曲选曲江池、冻苏秦等剧。皆作眼观旌敏旗。疑讹。
　　
　　
　　
　　卷十一 品目
　　
　　［イ＋疑］人必于其伦
　　〔礼记〕曲礼文。
　　
　　人有十等
　　〔左传昭七年〕人有十等。王臣公、公臣大夫、大夫臣士、士臣皂、皂臣舆、舆臣隶、隶臣僚、僚臣仆、仆臣毫。〔按〕鄙谚云。人有几等人。物有几等物。本此。
　　
　　人各有能有不能
　　〔左传成五年〕赵婴云。〔晋书〕袁甫亦云。
　　
　　节取
　　〔左传僖三十三年〕臼季举冀缺曰。君取节焉可也。
　　
　　高比
　　〔韩诗外传〕夫高比、所以广徳也、下比、所以狭行也。
　　
　　校短量长
　　〔唐书韩愈传〕校短量长。惟器是适。
　　
　　未达一间
　　见〔扬子法言问神篇〕。
　　
　　无出其石
　　〔史记田叔传〕汉廷诸臣。无能出其右者。
　　
　　小以成小。大以成大
　　见〔法言五百篇〕。
　　
　　上方不足。下比有余
　　见〔文选鹪鹩赋〕。又〔晋书王湛传〕王济谓湛、上方山涛不足。下比魏舒有余。
　　
　　一人之下。万人之上
　　〔六韬〕屈一人下。伸万人上。圣人自行之。〔史记〕萧何谏沛公曰。能屈于一人之下。而于千人之上者。汤武是也。〔草木子〕元封西域僧八思麻为帝师。诏尊之曰。一人之下。万人之上。西方佛子。大元帝师。
　　
　　打头打底
　　〔汤［后／土］画论〕画有十三科。山水打头。界画打底。
　　
　　流芳百世。遗臭万年
　　〔晋书秦［ウ／必］传〕处士任安。仁义直道。流名四远。
　　
　　四远流名
　　〔蜀志泰［ウ／必］传〕处士任安。仁义直道。流名四远。
　　
　　出名
　　〔［（喝－口）＋鸟］冠子世贤篇〕扁鹊之长兄、名不出于家。中兄。名不出于闾。扁鹊名出。闻于诸侯。
　　
　　指名
　　〔史记项羽纪〕陈婴母曰。有所属而事成。犹得封侯。事败易以亡。非世所指名也。
　　
　　采名
　　〔汉书终军传〕偃将幸。诛不加。欲以采名也。〔师丹传〕获虚采名。谤议匈匈。〔宋史选举志〕唐以来礼部取士。又采名誉。观素学。
　　
　　钓名
　　〔管子法法篇〕钓名之人。无贤士焉。〔汉书公孙宏传〕以三公为布被。诚饰诈、欲以钓名。
　　
　　卖声
　　〔庄子天地篇〕子非独弦哀歌。卖名声于天下者乎。〔魏书〕利谧作神士赋。末为歌曰。周孔重儒教。老庄贵无为。二途虽如异。一是卖声儿。
　　
　　作声价
　　〔后汉书袁绍传〕赵忠曰。袁本初坐作声价。好养死士。〔说文注〕淮水出［王＋比］珠。珠之有声者。〔按〕声、谓声价也。唐人文有珠声玉价之语。
　　
　　名下无虚
　　〔晋书裴宪传〕石勒曰。名不虚也。〔孝友传〕帝见李密陈情表。叹曰、士之有名不虚。然哉。〔陈书姚察传〕刘臻访汉书疑事十余条。并为剖晰。臻谓所亲曰。名下定无虚士。〔北史薛道衡传〕聘陈作人日诗。人曰名下固无虚士。〔又叙传〕贺兰先、初见李大师。便改容曰。名下固无虚士。又〔五灯会元〕［シ＋（防－方）＋力］潭谓许太守名不虚传。
　　
　　名而已矣
　　〔晏子春秋谏下篇〕景公不悦曰。吾之为君。名而已矣。
　　
　　有名无实
　　〔汉书覇传〕浇淳散朴。平行伪貌。有名无实。〔通典州郡部〕东魏将侯景。以河南地降梁。逆乱相寻。有名无实。
　　
　　名过其实
　　〔韩诗外传〕禄过其功者削。名过其实者损。〔史记陈［豕＋希］传赞〕招致宾客而下士。名声过实。〔崔［王＋（媛－女）］座右铭〕无使名过实。守愚圣所臧。
　　
　　华而不实
　　〔左传文五年〕阳处父华而不实。怨之处聚也。〔晋语〕秦伯曰。中不胜貌、耻也。华而不实、耻也。〔韩非难言篇〕言顺比滑泽。洋洋繝［纟＋丽］。然则见以为华而不实。〔文选东京赋〕若仆所闻。华而不实。〔魏志刘［广＜异］传注〕魏讽华而不实。此搅世沽名者也。
　　
　　大而无当
　　〔庄子逍遥游〕吾闻言于接舆。大而无当。
　　
　　美秀而文
　　〔左传宣三十一年〕北宫文子曰。子太叔美秀而文。
　　
　　雅人深致
　　〔世说〕谢公谓毛诗［言＋于］谟定命。远猷辰告。此句偏有雅人深致。〔晋书〕王凝之妻谢氏。谢安谓其有雅人深致。
　　
　　平易近人
　　〔史记鲁世家〕平易近人。民必归之。
　　
　　英雄忌人
　　〔三国志〕孙策曰。刘豫州英雄忌人。
　　
　　高材捷足
　　〔汉书［萠＋リ］通传〕秦失其鹿。天下共逐之。高材捷足者先得。
　　
　　有才情
　　〔世说新语〕林公谓孙兴公、许元度曰。二贤故自有才情。
　　
　　大才晩成
　　〔后汉书马援传〕辞况欲就边郡田牧。况曰。汝大才晩成。良工不示人以朴。且从所好。
　　
　　大巧若拙
　　〔老子〕大巧若拙。大辩若讷。
　　
　　巧诈不如拙
　　〔魏志刘晔传注〕引谚。〔曹植乐府〕有巧诈宁拙诚句。〔按〕魏志注。拙下本亦有诚字。
　　
　　识时务者。在乎俊杰
　　〔蜀志先主传注〕司马徳操曰。儒生俗士。岂识时务。识时务者。在乎俊杰。
　　
　　有志不在年高
　　〔佛祖统纪〕智元为沙弥。年十四讲经。李商隐赠诗云。沙弥说法沙门听。不在年高在性灵。
　　
　　止谤莫若自修
　　〔文中子〕止谤莫若自修。息争莫若无辨。〔魏志王昶传〕引谚。救寒莫如重裘。止谤莫如自修。〔唐书魏谟传〕亦引谚语。止谤莫若自修。又〔徐干中论〕止谤莫如修身。
　　
　　欲盖弥章
　　见〔左传〕。又〔申鉴〕欲隐弥章。
　　
　　救过不赡
　　〔戦国策〕太公救过不赡。何暇乃私魏丑夫乎。〔史记酷吏传〕九卿碌碌。奉其官。救过不赡。何暇论绳黒之外乎。〔又李斯传〕救过不给。
　　
　　自觉形秽
　　〔晋书卫［王＋介］传〕骠骑将军王济。毎见［王＋介］。辄曰。珠玉在侧。觉我形秽。
　　
　　妄自尊大
　　〔后汉书马援传〕子阳井底蛙耳。而妄自尊大。〔又袁安传〕单于既得生口。当复妄自尊大。
　　
　　惟我独尊
　　〔佛经〕世尊生下。一手指天。一手指地。云、天井天下。惟我独尊。
　　
　　自尊
　　〔史记楚世家〕熊通曰。王不加我位。我自尊耳。乃自立为王。
　　
　　自大
　　〔孔丛子居卫篇〕自大而不修。其所以大、不大矣。
　　
　　自爱
　　〔老子下篇〕圣人自爱不自贵。〔法言君子篇〕自爱。仁之至也。自敬。礼之至也。〔史记平准书〕人人自爱而重犯法。先行义而后［纟＋出］耻辱。〔古乐府东门行〕君复自爱。莫为非行。
　　
　　太满
　　〔鲁语〕景伯对闵马父曰。吾笑子之太满也。韦注。满、骄满也。
　　
　　太横
　　〔史记主父偃传〕大臣皆畏其口。赂遗累千金。人或说偃曰。太横。
　　
　　奇好
　　〔北史张［言＋党］传〕文成曰。南人奇好。能重宝家之义。
　　
　　奇而又奇
　　〔论衡超奇篇〕山以土石为礼。其有铜铁。山之奇也。铜铁既奇。或出金玉。鸿儒、世之金玉也。奇而又奇矣。
　　
　　长进
　　〔呉志张昭传〕长子承。勤于长进。笃于物类。〔晋书和［山＋乔］帝谓太子。近入朝。差长进む。［山＋乔］曰、圣质如初耳。〔てへん＋庶〕人谓李敬曰。夏侯孜一个穷措大。有何长进。〔杜甫剑器行序〕张旭见公孙大娘舞西河剑器。自是草书长进。
　　
　　不长进
　　〔宋书前废帝纪〕孝武让其书不长进。〔世说〕支道林谓王长史曰。别君多年。君义言了不长进。
　　
　　中用
　　〔毛诗〕白华菅兮。笺云。白华已［シ＋区］。名之为菅。菅、柔忍中用矣。〔周礼巾车〕共其弊车。注云。取弊车共于车人。材或有中用之。〔又山师〕辨其物与其利害。注云。利、其中人用者。害、毒物。
　　
　　不中用
　　〔礼王制〕木不中伐。不粥于市。注、伐之非时。不中用。又禽兽鱼鳖不中杀。不粥于市。注、杀之非时。不中用。〔周礼［壥－土］人〕敛其皮角筋骨。注、其无皮角及筋骨不中用。亦税之。〔史记秦本纪〕始皇曰、吾收天下书。不中用者。尽去之。〔外戚传〕宫人不中用者。斥出之。〔汉书王尊传〕勅掾功曹各自底厉。其不中用。辄自避退。〔按〕辍耕録言不中用。见杜预左传注、三国呉志。考左传。郄子曰。克于先大夫。无能为役使。杜注但云、不中为之役使。未尝云不中用。呉志嫔妃传。亦云大臣子女。歳一简阅。不中。乃得出嫁。不中虽即不中用意。而经史中可证甚多。不当但举此未足之语。
　　
　　不中式
　　〔盐铁论〕废天下诸钱。専命水衡。或不中式。故有厚薄轻重。〔五代史张［竹／均］传〕弟［竹／钱］市马于回鹘。坐马不中式。有司理其价値。［竹／钱］因郁郁而卒。
　　
　　不足养
