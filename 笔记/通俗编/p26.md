<!-- { "loadSidebar": true } -->
　　〔新序〕燕相得罪于君。将出亡。召门下诸大夫曰。有能从我出者乎。三问莫对。燕相曰。［口＋喜］。亦有士之不足养也。大夫有进者。曰。亦有君之不能养士。安有士之不足养者。〔后汉书崔［王＋（媛－女）］传注〕［王＋（媛－女）］好宾客。盛修肴膳。或言其太奢。［王＋（媛－女）］闻之、怒曰。吾并日而食。以供宾客。而反以获嗤。诸士大夫不足养如此。
　　
　　不济
　　〔周语〕民所曹好。鲜其不济也。〔北史宋［（鹞－鸟）＋系］传〕高隆之诬宋游道。议欲处以死罪。是时朝士皆忿。为游道不济。
　　
　　大不是
　　〔北史隋元徳太子传〕性谦冲。未尝忿怒。其有深可嫌责者。但云大不是。
　　
　　虚有其表
　　〔开天遗事〕萧嵩草苏［廷＋页］为相制云。国之［王＋（坏－土）］宝。［廷＋页］父名［王＋（坏－土）］。明皇曰。岂可斥父名。掷于地曰。虚有其表。
　　
　　见其表、未见其里
　　〔尚书大传〕孔子谓子夏曰、子见其表。未见其里。
　　
　　未测深浅
　　〔文选呉质与魏太子笺〕即以五日到官。初到承前。未知深浅。〔北史魏高阳王雍传〕少俶傥不恒。孝文曰。吾亦未能测此儿之浅深。
　　
　　无短长
　　〔史记越句践世家〕朱公长男未庄生、以为殊无短长。〔汉书司马迁报任安书〕苟合取容。无所短长之效。可见于此矣。
　　
　　无皂白
　　〔毛诗桑柔笺〕贤者见此事之是非。非不能分别皂白、言之于王也。〔三国志锺［（鹞－鸟）＋系］传注〕李膺谓锺觐曰。弟于人何太无皂白耶。〔晋书天文志〕歳星犯天阙。此天公愤愤无皂白之征。〔北史魏临淮王传〕中山皂白太多。未若济南风流寛雅。
　　
　　黒白分明
　　〔春秋繁露〕黒白分明。然后民知所去就。〔汉书薛宣传〕宣所贬退称进。白黒分明。又〔王莽传〕孜迹雅素。审知白黒。〔焦氏易林〕昧昧暗暗。不知黒白。
　　
　　随方就圆
　　〔齐书沈宪传〕补乌程令。太守［衣＋者］渊叹之曰。此人方员可施。〔按〕马致远青衫泪曲所云随方就圆。本此。
　　
　　随高就低
　　〔五灯会元〕衡岳能、有苦乐共住。随高就低语。
　　
　　内清外浊
　　〔杨泉太元经〕内清外浊。敝衣里玉。
　　
　　宁折不弯
　　〔齐民要术〕白杨为屋材。折则宁折。终不屈挠。
　　
　　不郎不秀
　　〔留青日札〕元时称人以郎官秀为等第。不郎不秀。是言其不高不下也。〔按〕日札着有二说。其一说。谓即诗不［禾＋良］不莠之讹。牵强不足取。
　　
　　没雕当
　　〔朱彧可谈〕都下市井谓作事无据者曰没雕当。卫士顺天［巾＋（朴－木）］头一脚下垂者。其侪呼为雕当。不知名义所也。〔通雅〕今语不的当。即此声也。汉有雕捍之语。唐以来有勾当之语。故合之。〔按〕玉篇有［イ＋吊］［イ＋当］二字。总训不当。集韵平上去三声皆收。训义略同。则雕当应作［イ＋吊］［イ＋当］。朱氏不得其字。故滋惑也。但据［イ＋吊］［イ＋当］之训不当。即是无据。何更云没雕当。殆犹不振曰答飒。俗反曰没答飒。不当曰［兀＜兼］［兀＜介］。俗反曰不［兀＜兼］［兀＜介］者耶。
　　
　　恶模样
　　〔义山雑俎〕品目。有恶模样凡十二事。〔老学庵笔记〕秦会之以女孙嫁郭知运。自答聘书。有不卑作赘之语。其妇人欲去之曰、恶模样。秦曰、必如此乃约束得定。
　　
　　俗不可医
　　〔苏诗〕无肉令人痩。无竹令人俗。人痩尚可肥。士俗不可医。
　　
　　未能免俗
　　〔晋书阮咸传〕未能免俗。聊复尔尔。〔按〕家语因誓篇。孔子曰。恶有修仁义而不免俗考乎。免俗二字见此。
　　
　　脱俗
　　〔幕府燕谈録〕范文正尝为人作墓铭。以示尹师鲁。师鲁言其脱俗。
　　
　　务实
　　〔晋语〕华则荣矣。实则不知。请务实乎。
　　
　　守分
　　〔文子自然篇〕廉者可令守分。不可令进取。
　　
　　本色
　　〔后山诗话〕退之以文为诗。子瞻以诗为词。如教坊雷大使之舞。虽极天下之工。要非本色。〔传灯録〕懒安答雪峯。有本色住山人语。
　　
　　习气
　　〔华厳经〕断除一切烦恼习气。〔苏轼诗〕东坡习气除未尽。时复长篇书小草。〔苏辙诗〕多生习气未除肉。长夜安眠懒食粥。
　　
　　村气
　　〔隋唐嘉话〕薛万彻尚丹阳公主。太宗尝谓人曰。薛［马＋付］马有村气。〔续演繁露〕古无村名。今之村即古之鄙也。凡地在国中、邑中。则名之为都。都、美也。言其人物衣制皆雅丽也。凡言美曰都。子都、都人士、车骑都、是也。及在郊外。则名之曰鄙。言其朴质无文也。隋世之有村名。唐令、在田野者为村。别置村正一人。则村之为义着矣。故世之鄙陋者。人因以村目之。
　　
　　正气。邪气
　　〔文子符言篇〕君子行正气。小人行邪气。内便于性。外合于义。循理而动。不繁于物者。正气也。推于滋味。淫于声色。发喜怒不顾后患者。邪气也。
　　
　　不明道理
　　〔呉志陆抗传〕小人不明理道。所见末浅。
　　
　　不达时宜
　　〔汉书元帝纪〕俗孺不达时宜。好是古非今。使人眩于名实。不知所守。〔又食货志〕动欲慕古。不度时宜。〔志林〕东坡坦腹问诸婢。我此中何所有。朝云曰。一肚皮不合时宜。
　　
　　不识时务
　　〔后汉书张覇传邓隲传〕邓隲当朝贵盛。闻覇名行。欲与为交。覇逡巡不答。众人笑其不识时务。〔又杜林传〕古文虽不合时务。顾诸生无悔所学。
　　
　　不知世务
　　〔盐铁论〕孟子守旧术。不知世务。又云。信往而乖于今。道古而不合世务。意者不足以知士也。〔隋书柳庄传〕江南人有学业者。多不习世务。习世务者。又无学业。〔宋史王安石传〕上谓曰。人皆谓柳但知经术。不晓世务。
　　
　　不识去就
　　〔后汉书王昌传〕或不识去就。强者负力。弱者惶惑。朕甚悼焉。
　　
　　不知利害
　　〔庄子齐物论〕啮缺曰。子不知利害。则至人固不知利害乎。
　　
　　不知轻重
　　〔晋书愍怀太子传〕急疾不容复视。实不知纸上语轻重。
　　
　　不知甘苦
　　〔墨子非攻篇〕有人于此。少尝苦曰苦。多尝苦曰甘。则必以此人为不知甘苦之辨矣。
　　
　　不知香臭
　　〔焦氏易林〕鼻目易处。不知香臭。〔按〕诗无声无臭笺。耳不闻声音。鼻不闻香臭。世谓鼻触曰闻。谓气恶曰臭。皆初见于此笺也。
　　
　　不知痛痒
　　〔传灯録〕僧问栖贤湜、古人斩蛇意旨。湜曰、犹未知痛痒。又僧问伏龙山、祖师西来意。山曰、［イ＋尓］恁么不识痛痒。〔按〕痛痒字。始见蜀志孟光传。指摘痛痒。
　　
　　不可教训
　　〔左传文十八年〕［（瑞－王）＋页］［王＋页］氏有不才子、不可教训。不知话言。
　　
　　不可救药
　　〔诗〕大雅板之篇。
　　
　　不成人
　　〔礼礼器〕礼也者。犹体也。体不备。君子谓之不成人。〔元史抄思传〕训其子曰。人有三成人。知畏惧、成人。知羞耻、成人。知艰难、成人。否则与禽兽奚择。
　　
　　不是人
　　〔朝野佥载〕李日知为畿赤、不曾行杖。及为刑部尚书。有令史受勅三日。忘不行。索杖责之曰。我欲笞汝一顿。恐天下人说［イ＋尓］撩得李日嗔［イ＋尓］亦不是人矣。遂释之。
　　
　　人样子
　　〔朱子语録〕皇极是指其身为天下人做个样子。〔范氏过庭録〕神庙大长公主。哲宗朝重于求配。遍士族中求之。莫中圣意。近臣奏曰。不知要如何人物。哲宗曰。要如狄咏者。天下因谓咏为人样子。
　　
　　平民
　　〔书吕刑〕蚩尤惟始作乱。延及于平民。〔周礼太宰〕九赋注、邦中至邦都。此平民也。疏云、皆是平善之民。先王以农为本。故谓之平民也。非农民者为末作。
　　
　　好汉
　　〔旧唐书狄仁杰传〕则天问仁杰曰。朕要一好汉任使。有乎。〔苏诗〕人间一好汉。谁似张长史。用其事。〔新唐书〕易好汉为奇男子。〔通鉴〕易为佳上。〔询刍録〕汉武征匈奴二十余年。马畜孕重堕殒罢极。闻汉兵莫不畏者。称为汉儿。又曰好汉。
　　
　　好好先生
　　〔谭［既／木］〕后汉司马徽不谈人短。与人语。美恶皆言好。有人问徽安否。答曰好。有人自陈子死。答曰大好。妻责之。曰、人以君有徳。故此相告。何闻人子死。反亦言好。徽曰、如卿之言。亦大好。今人称好好先生。本此。〔按〕后汉书本传云佳。此易为好。非典则。然俗语实由此也。元石君实曲江池曲。有好好先生四字。
　　
　　老成人
　　见〔诗大雅〕。
　　
　　后生子
　　〔鲍昭诗〕寄语后生子。为乐当及春。
　　
　　游闲公子
　　〔史记货殖传〕游闲公子。饰冠剑。连车骑。亦为富贵容。
　　
　　宕子
　　〔陈思王怨诗行〕借问叹者谁。云是宕子妻。〔古鸡鸣曲〕荡子何所之。天下方太平。〔按〕宕荡二字通用。
　　
　　轻薄子
　　〔后汉书马援传〕效季良不得。陷为天下轻薄子。〔梁昭明诗〕洛阳轻薄子。长安游侠儿。〔李［斤＋页］诗〕结交社稷轻薄子。谓言可生复可死。
　　
　　差人
　　〔南史刘显传〕沈约策显经史十事。显对其九。陆［イ＋垂］闻之、喜曰。刘郎子可谓差人。〔韩［イ＋屋］诗〕而今若有逃名者。应被品流呼差人。〔按〕差读异化切。怪也。昌黎咏海诗。飓风有时作。掀簸眞差事。亦犹言怪事也。
　　
　　木人
　　〔史记灌夫传正义〕今俗云人不辨事、曰［木＋兀］［木＋兀］若木人也。〔按〕论语云木讷。汉书地理志云。天水陇西数郡。民族质木。皆谓其性之朴。而此直以木偶喩之。今流俗所诋为木者。大率本此。
　　
　　活死人
　　〔郑玄佑集〕有活死人窝歌。为番阳胡道元赋。
　　
　　细人
　　见〔檀弓〕及〔呉越春秋〕。
　　
　　滥小人
　　见〔论语〕。
　　
　　方头
　　〔辍耕録〕俗谓不圆通转变者曰方头。陆鲁望诗。头方不会王门事。尘土空缁白纻衣。唐诗时已有此语。
　　
　　艮头
　　〔又〕杭人好为隐语。如粗蠢人曰杓子。朴实曰艮头。〔按〕今又増辞曰艮古头。
　　
　　糟头
　　〔元曲选〕杨氏劝夫剧。柳隆卿谓孙大糟头。〔按〕今游闲子挟财逐匪队。屡被欺脱。不自知者。俗谓之酒头。又因糟而变也。
　　
　　狂瞽
