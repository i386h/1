<!-- { "loadSidebar": true } -->
　　〔鼠璞〕今之刊印小册。谓巾箱本。起于南齐衡阳王均。王手写五经。置巾箱中。贺［王＋介］曰。家有坟索。何须蝇头细书。答曰。检阅既易。且手写不忘。诸王遂从而効之。古未有刊本。难亲王亦手自抄録。今刊本无所不备。第以供挟书。非备巾箱之藏也。嘉定间从学官杨［王＋（鳞-鱼）］之奏禁毁。近又盛行。
　　
　　书卷 
　　〔后山谈丛〕古书皆卷。而唐始有叶子。今称书册是也。〔天禄志余〕今书籍必数以卷。仅存卷之名耳。古人藏书作卷轴。［业（都-者）］侯架插三万轴是也。其后以卷书之难。因变而为折。久而折断。乃分之为簿帙。以便简阅。
　　
　　题目 
　　〔南史王僧虔传〕诚子曰。往年取三国志。聚床头百日许。汝曾未窥其题目。〔按〕此与今作文者。先有题目意合。而古言题目。义各不同。魏志臧覇传注。武帝百官名。不知谁撰。皆有题目。称臧舜才颖条畅。识赞时宜。此题目犹品题也。北史念贤传。行殿初成。未有题目。帝诏近侍各名之。贤乃名为圆极。此题目、犹题识也。
　　
　　草稿 
　　〔史记屈原传〕王使原为宪令。属草稿未定。二字始见。〔春明退朝録〕凡公家文书之稿。中书谓之草。枢密院谓之底。秘府有梁朝宣底二卷。
　　
　　腹稿 
　　〔唐书王勃传〕属文初不精思。先磨墨数升。引被覆面卧。及寤。援笔成文。不易一字。时人谓勃为腹稿。〔苏诗〕袖手独不言。黙稿已在腹。
　　
　　宿构 
　　〔三国志王粲传〕举笔成文。无所改定。人尝以为宿构。〔北史杜铨传〕杜正藏为文迅速。有如宿构。
　　
　　佳作 
　　〔北史冯煕传〕贾元寿撰北芒寺碑。孝文称为佳作。〔梁昭明太子答元圃讲颂令〕得书并所制讲颂。首尾可观。殊成佳作。〔李白宴桃李园序〕不有佳作。何伸雅怀。
　　
　　呈本 
　　〔南部新书〕欧阳率更为太子起表草。于纸末别标臣询呈本四字。
　　
　　纷本 
　　〔汤［后／土］画论〕古人画稿。谓之纷本。前辈多实蓄之。宣和、绍兴、所藏纷本。多有神妙者。
　　
　　复印件 
　　〔南史〕萧思话书。羊欣之影。风流逼好。殆当不灭。〔北史〕周文帝令赵文深至江陵影覆寺碑。〔按〕今摩书者所谓复印件。祖此影字。
　　
　　诗料
　　〔唐诗〕野色供诗料。〔陆游诗〕归迟不是寻诗料。
　　
　　尺牍 
　　〔汉书陈遵传〕与人尺牍。主者藏［去／（升-ノ）］以为荣。〔按〕牍本方版。古人长者称简短者称牍。凡笔迹文辞。皆得谓之尺牍。后汉书鲁王瞻传。上令作丛书尺牍。乃笔迹也。杜笃吊比干文。敬申吊于比干。寄长怀于尺牍。乃文辞也。自谢宣城诗云。谁谓情可书。尽言非尺牍。后人遂但以笺书当之。
　　
　　折简 
　　〔晋书宣帝纪〕王［シ＋（棱-禾）］面缚迎帝曰。［シ＋（棱-禾）］若有罪。公当折简召［シ＋（棱-禾）］。何苦自来耶。帝曰。以君非折简之客故耳。〔丹铅録〕折简者。折军之简。言礼轻也。南史谢［月＋兆］览孔□表。自折简写之。此折简。乃谓擘笺。
　　文字不鲜明 　
　　刀笔 
　　〔史记萧相国世家〕秦时为刀笔吏。〔张汤传〕起刀笔吏。〔后汉书刘盆子传注〕古者记事以简册。谬误以刀削而除之。故曰刀笔。
　　
　　图书 
　　〔听雨纪谈〕古人私印有曰某氏图书。或曰某人图书之记。盖惟用以识图画书籍。而其它则否。今人于私刻印章。概以图书呼之。可谓误矣。〔按〕刘屏山集。有咏图书诗。方秋厓稿。有题刻匠图书册诗。吾衍行素山房稿。有赠刻图书钱拱之诗。则宋元人已多以私印为图书。或自有所据也。
　　
　　花押 
　　〔东观余论〕唐令羣臣上奏。任用眞草。惟名不得草。后人遂以草名为花押。〔按〕古言署名。即今押也。其谓之押者。见自魏书崔元伯尤善行押之事。特尽精巧。而不见遗迹。是也。或以其礼之变化。谓之花字。北齐后主纪、开府千余。仪同无数。领军一时二十。连判文书。各作花字。不具姓名。莫知其谁。是也。其后复合二文言之。遂曰花押。唐彦谦诗。公文持花押。鹰隼驾声势。已尝用之。盖花押之名。不待唐以后也。
　　
　　出格题头 
　　〔通雅〕春秋正义、引魏晋仪注。写表章别起行头者。谓之跳出。此即今之出格尊题式也。或上条陈开坐则亦分疑题头。叶少蕴曰。见开元李暹一告。有低头起顶。
　　
　　起承转合 
　　〔范徳机诗法〕作诗有四法。起要平直。承要舂容。转要变化。合要渊永。〔按〕今世俚儒朝夕诵此四字。不知四字之言诗不言文也。
　　
　　揣摩 
　　〔战国策〕简练以为揣摩。〔鬼谷子〕有揣篇、摩篇。虞氏春秋亦有揣摩篇。见〔史记〕。
　　
　　讲贯 
　　〔国语〕士朝而受业。昼而讲贯。〔柳宗元文〕讲贯经籍。俾达奥旨。〔国语谈苑〕范质延士大夫讲贯世务。以观器识。倶本自国语。
　　
　　推敲 
　　〔［（払-ム）＋庶］言〕贾岛于驴背僧敲月下门句。遇权京尹韩吏部而不觉。泊拥至马前。则曰。欲作敲字。又欲作推字。神游诗府。致冲大官。韩曰。作敲字佳矣。
　　
　　涂乙 
　　〔唐试士式〕涂几字。乙几字。乙音主。与［黒＋圭］同。文字遗落钩其旁以补之。画作□［へに近い］形。非甲乙之乙也。又〔汉书东方朔传〕輙乙其处。谓止絶处。［黒＋圭］而记之。如今人读书以朱识其所止、作□［札-木に近い］形。亦非甲乙之乙也。
　　
　　老草 
　　〔朱子训学斋传〕写字未问工拙如何。且要一笔一画。严正分明。不可老草。〔按〕王褒洞箫赋。［（忖-寸）＋草］［（忖-寸）＋老］澜漫。亡偶失俦。或谓［（忖-寸）＋草］［（忖-寸）＋老］犹老堂草。澜漫犹［シ＋患］漫。然文选注、训［（忖-寸）＋草］［（忖-寸）＋老］为寂静。余不严正分明意大别。未可传会也。今言潦草。乃老草乃音讹。
　　
　　杜撰 
　　〔王琳野客丛书〕杜默为诗。多不合律。故言事不合格者曰杜撰。然又观俗有杜田杜园之说。杜之云者。犹言假耳。如言自酿薄酒曰杜酒。此正与杜撰说同。〔按〕湘山野録、盛度撰张知白神道碑。石中立。急问之曰。谁撰。盛率对曰。度撰。对讫方悟。满堂大笑。盛度在杜默前。则知杜撰之说。其来久矣。或云。道藏五千余卷。惟道徳经二卷为眞。余皆蜀道士杜光庭所撰。故曰杜撰。靑藤山人路史又云。杜本土音。桑土国土并音去声。故相沿舎土而直用杜。今人言専局一能。而不通大方者。谓之士气。即杜也。其说亦通。
　　
　　别字 
　　〔后汉书儒林传〕识书非圣人所作。其中多近鄙、别字。恐疑误后生。〔日知録〕近鄙者。犹今俗用之字。别字者、本当为此字。而误为彼也。今人谓之白字。乃别音之转。
　　
　　掉书袋 
　　〔南唐书彭利用传〕言必据书史。断草破句。以代常谈。俗谓之掉书袋。
　　
　　开总明 
　　〔荆楚歳时记〕杜日。小儿以葱系竹竿于窗中［（払-ム）＋蜀］之。曰开总明。
　　
　　曳白 
　　〔唐书苗晋卿传〕天实二载。判入等者六十四人。张［百＞大＜百］为第一。［百＞大＜百］本无学。议者哗然不平。帝为覆实［百＞大＜百］持纸终日。笔不下。人谓之曳白。
　　
　　偷诗文 
　　〔北史〕魏收毎议陋［（形-彡）＋（都-者）］邵文。邵曰。江南任昉文气本疎。魏收非直［莫／手］拟。亦大偷窃。收曰。伊当于沈约集中作赋。何意道我偷任。〔旧唐书〕罗威酷嗜江东罗隐作。目己所为曰偷江东集。〔诗苑类格〕诗有三偷。偷语最为钝贼。［赞＋（都-者）］侯造律。不暇及诗。致使弱手芜才。公行劫掠。片言可折。此辈无处逃刑。〔按〕俚语云。偷诗不为贼。盍因斯言省之。
　　
　　文臭 
　　〔南唐书〕宋齐邱自署碑碣。毎求韩煕载写之。煕载以纸塞鼻。或问之。对阅。文臭而秽。
　　
　　覆醤［（培-土）＋瓦］ 
　　〔汉书扬雄传〕刘［音＋欠］观太元法言。谓雄曰。空自苦。吾恐后人用覆醤［（培-土）＋瓦］也。〔晋书左思传〕陆机曰。间有［イ＋仓］父。欲赋三都。待其成。取覆醤瓮耳。〔黄山谷集〕书壶中九华山石云。掲而视俗。以求赏音。吾见其支醤［（培-土）＋瓦］于墙角也。
　　
　　遭鞋底 
　　〔温革隐窟杂志〕杨文公有盛名。尝因草制。为执事者。多所点窜。公甚不平。遂取其稿上涂抹处。以浓墨傅之。就加为鞋底样。题其旁曰。世业杨家鞋底。人问其故。曰。是他人脚迹。常传为［口＋（温-シ）］［口＋（剧-リ）］。自后行文。遇人涂抹者。必相谑曰。又遭鞋底。〔按〕玉堂闲话。罗隐［（柴-木）／言］韦贻范曰。我脚间夹笔。可敌数辈。亦以脚迹侮慢人也。
　　
　　淫词艶曲
　　〔陈书江总传〕从宴后庭。多为艶曲淫词。以相传讽。
　　
　　传奇 
　　〔后山诗话〕范文正岳阳楼记。用对语说时景。世以为奇。尹师鲁读之曰。此传奇体耳。传奇者。唐裴［金＋刑］所著小说也。〔庄岳委谈〕陶宗仪谓唐为传奇。宋为戏诨。元为杂剧。非也。唐所谓传奇。自是书名。难事藻绩。而气体俳弱。然其中絶无歌曲。若今所谓戏剧者。何得以为唐名。或以中事迹相类。后人取为戏剧张本。因展转为此称。不可知耳。
　　
　　小说 
　　〔新论〕小说家合丛残小语。近取譬谕。以作短书。〔按〕古凡杂说短记。不本经典者。概比小道。谓之小说。乃诸子杂家之流。非若今之秽诞言也。辍耕録言。宋有诨词小说。乃始指令小说矣。〔水东日记〕书坊射利之徒。伪为小说杂书。农工商贩。抄写绘画。家蓄而人有之。痴［马＋矣］妇女。尤所酷好。因目为温阿通鉴。〔七修类稿〕小说起宋仁宗时。盖时太平日久。国家间暇。欲进新奇之事以娯之。故小说毎得胜回头之后。即云话说赵宋某年。
　　
　　兎园册子 
　　〔五代史刘岳传〕冯道本田家。朝士多笑其陋。旦入朝。任赞、刘岳在其后。道行数反顾。赞问岳何为。岳曰。遗下兎园册耳。兎园册者。郷校俚儒教田夫牧子之所诵也。道闻之大怒。〔按〕类书言。梁孝王圃名兎园。王卒。帝以园令民耕种。籍其租以供祭祀。其簿籍皆俚语。故郷俗所诵云兎园册子。此文未知何出。晁公武读书志云。兎园册十卷。唐虞世南撰。纂古今事为四十八门。皆偶丽之语。至五代时。行于民间村塾。以授学童。故有遗下兎园册之诮。
