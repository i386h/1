<!-- { "loadSidebar": true } -->
　　〔左传宣十二年〕赵旃请挑战。弗许。〔晋语〕公令韩简挑战。〔呉语〕王孙雄曰。今夕必挑战。以广民心。〔虎韬临境篇〕令我前军日出挑战。以劳其意。〔孙子行军篇〕远而挑战者。欲人之进也。〔尉缭子攻权篇〕分险者、无战心。挑战者、无全气。〔史记张仪传〕兵勿如者。勿与挑战。〔汉书高帝纪〕即汉王欲挑战。注曰。挑徒了反。摘［女＋尧］敌求战也。〔按〕史记正义。挑亦音田鸟反。唐王建赠李仆射诗。毎日城南空挑战。以仄声用。今或读平声。非。
　　
　　鏖战 
　　〔汉书霍去病传〕鏖皇兰下。师古注曰。鏖谓苦撃而多杀也。今俗犹谓打撃之甚者曰鏖。〔唐书王［（雄-隹）＋羽］传〕引兵三千。与贼鏖战。〔范成大诗〕逡巡怯大敌。勇往决鏖战。
　　
　　决雌雄 
　　〔史记孟尝君传〕齐秦。雄雌之国也。势不可两立为雄。雄者得天下矣。秦王曰。何以使秦无为雌而可。冯驩曰。如齐复用孟尝。则雌雄所在未可知。〔项羽纪〕项王顾与汉王决雌雄。
　　
　　争锋 
　　〔汉书张良传〕愼毋与楚争锋。〔呉王［シ＋鼻］传〕呉楚兵甚鋭。难与争锋。
　　
　　鬪来
　　〔汉书陈汤传〕城上人更招汉军曰鬪来。
　　
　　鬪智不鬪力
　　〔史记项羽纪〕汉王谢项王曰。吾宁鬪智不鬪力。
　　
　　攻其无备。出其不意
　　见〔孙子始计篇〕。又〔六韬临境篇〕撃其不意。攻其无备。
　　
　　算无遗策 
　　〔晋书桓元传〕义军之事。自谓经略指授。算无遗策。〔金史太祖纪赞〕数年之间。算无遗策。兵不留行。
　　
　　先发制人 
　　〔史记项羽纪〕先即制人。后则为人所制。〔汉书〕作先发制人。后发制于人。〔隋书李密传〕先发制人。此机不可失也。〔资治通鉴〕李密引兵法曰。先则制于己。后则制于人。
　　
　　柔能制刚。弱能制强 
　　〔黄石公上略〕引军识云云。〔按〕老子已云柔之胜刚。弱之胜强。天下莫不知。莫能行。军识岂出老子前欤。
　　
　　强中更有强中
　　见〔元人桃花女剧〕及杨愼〔黒池［王＋巣］録〕。
　　
　　先下手为强 
　　〔北史元冑传〕周赵王谋害隋帝。帝不之知。冑勤帝速去。曰、兵马悉他家物。一先下手。大事便去矣。〔按〕先下手三字见此。缀以为强二字。见元谢金吾剧。
　　
　　横行天下 
　　〔史记伯夷传〕盗跖聚党数千人。横行天下。〔北史高昂传〕男儿当横行天下。自取富贵。又〔孟子〕衡行于天下。音义曰。衡丁氏音横。
　　
　　所向无敌 
　　〔诸葛亮心书〕因天之时。就地之势。依人之利。则所向无敌。所撃物万全矣。
　　
　　勍敌
　　〔左传僖二十二年〕宋子鱼曰。勍敌之人。隘而不列。二而始见。
　　
　　舟中敌国
　　〔史记呉起传〕起对魏武侯曰。君不修徳。则舟中之人尽敌国。
　　
　　四面受敌 
　　〔豹韬山兵篇〕深入诸侯之地。遇高山盘石。其上亭亭。无有草木。四面受敌。三军恐惧。为之奈何。〔史记留侯世家〕［各＋隹］阳田地簿。四面受敌。非用武之国也。〔桓寛盐铁论〕往者未事胡越之时。四而受敌。北边尤被其苦。
　　
　　独当一面
　　〔汉书张良传〕汉王之将。独韩信可属大事、当一面。
　　
　　一鼓作气
　　〔左传庄十年〕曹［歳＋（刮-舌）］语。
　　
　　旗鼓相当 
　　〔后汉书隗嚣传〕如令子阳到汉中三辅。愿因将军兵马。鼓旗相当。〔三国志管辂传注〕单子春曰。吾欲自与卿旗鼓相当。
　　
　　闻鼓而进。闻金而退
　　见〔荀子议兵篇〕。
　　
　　偃旗息鼓 
　　〔蜀志赵云传注〕云陷敌还。更大开门。偃旗息鼓。曹军疑有伏兵。引去。
　　
　　摇旗纳喊 
　　〔戚继光纪效新书〕有各兵吶喊语。元人两世姻绿剧。摇旗纳喊。作纳。〔按〕玉篇。吶下声也。言不出口也。与喊叫适相反矣。不若用纳字。纳、致也。尚为有说。
　　
　　堂堂之阵。正正之旗
　　〔孙子军争篇〕无邀正正之旗。无撃堂堂之阵。
　　
　　背水阵 
　　〔尉缭子〕引天官书曰。背水阵为絶地。向坂阵为废军。〔史记淮阴侯传〕未至井［（阡-千）＋坙］口三十里止舎。乃使万人先行。出背水阵。
　　
　　长蛇阵 
　　〔孙子九地篇〕善用兵者。譬如率然。率然者。常山乃蛇也。撃首则尾至。撃尾则首至。撃中则首尾倶至。〔［广＜臾］信赋〕常山乃阵。长蛇奔穴。
　　
　　打回风阵
　　见〔纪君祥子孤儿曲〕。
　　
　　有局阵
　　〔世说〕简文云。渊源语、不超诣简至。然经纶思寻处。故有局阵。
　　
　　［（払-ム）＋曳］动阵脚 
　　〔东轩笔録〕唐介始弹张尧佐。谏官上疏。及弹文彦博。则呉奎畏缩不前。当时谓［（払-ム）＋曳］动阵脚。
　　
　　临阵带兵书 
　　〔呉语〕十行一嬖大夫。十旌一将军。皆挟经秉［木＋包］。韦昭注云。经。兵书也。〔按〕此非俗语所云临阵带兵书者乎。
　　
　　介冑在身。不能全礼 
　　〔曲礼〕介者不拜。为其拜而［（芒-亡）／坐／夊］拜。〔孔丛问军篇〕介冑在身。执鋭在列。虽君父不拜。〔尉缭武议篇〕竭人之力不责礼。故古者介冑之士不拜。〔史记绛侯世家〕亚夫持兵揖曰。介冑之士不拜。请以军礼见天子。〔按〕曲礼注。［（芒-亡）／坐／夊］拜则失容节。［（芒-亡）／坐／夊］、尚诈也。疏曰。着铠而拜。形仪不足。似诈也。葢以铠不宛转。故致形仪不足。欲其足。则不能也。尉缭等谓是优贷介士失其旨。今剧场云。不能全礼、却得。
　　文字不鲜明。 　
　　鞭长不及马腹
　　〔左传宣十五年〕晋伯宗引古人言云。
　　
　　汗马之劳 
　　〔韩非五蠹篇〕弃私家之事。而必汗马之劳。家困而上勿论。则穷矣。〔战国策〕张仪说楚曰。不费汗马之劳。不至十日。而拒扞关。〔史记晋世家〕矢石之难。汗马之劳。此受次赏。〔萧相国世家〕功臣皆曰、萧何未尝有汗马之劳。反居臣等上。何也。
　　
　　匹马单鎗
　　〔五灯会元〕眞净举此语。〔元人气英布剧〕作将军不下马。
　　
　　健儿须快马
　　〔乐府折杨柳曲〕健儿须快马。快马须健儿。
　　
　　相逢不下马。各自奔前程
　　〔五灯会元〕眞净举此语。〔元人气英布剧〕作将军不下马。
　　
　　［イ＋畏］刀避箭 
　　亦见〔五灯会元〕。〔按〕马致远汉宫秋剧。作畏刀避箭。今仍随语高下。具有二音。
　　
　　箭无空发 
　　〔晋书陶侃传〕朱伺与贼水战。左右三人上弩以给伺。伺望敌射之。箭无空发。
　　
　　单刀直入 
　　〔传灯録〕灵佑曰。单刀直入。则凡圣尽露眞常。旻徳曰。若是作家战将。便须单刀直入。莫更如何若何。
　　
　　乌合之众 
　　〔后汉书耿［合／廾］传〕发突骑以［车＋（磷-火）］乌合之众。如摧枯折腐耳。〔［丕＋（都-者）［丹＋彡］传］卜者王郎。集乌合之众。震燕赵之北。〔干宝晋纪总论〕新起之寇。乌合之众。非呉蜀之敌也。
　　
　　余勇可贾
　　〔左传成二年〕齐高固曰。欲勇者贾余余勇。
　　
　　有气力 
　　〔史记吕后纪〕朱虚侯刘章有气力。〔呉志甘宁传〕少有气力。好游侠。〔按〕列子取道致远。而气力有余。气力字出此。今倒易其言曰力气。未见所出。
　　
　　有胆气 
　　〔周益公集〕记郑枢密事。乞求有胆气谨密之人。得奉议郎向。令徒歩至平江见张浚等。
　　
　　牢不可破
　　〔韩愈平淮西碑〕并为一谈。牢不可破。
　　
　　自固不暇 
　　〔晋书刘聪载记〕彼方忧自固。何暇来耶。〔按〕俗言自顾不暇。讹。
　　
　　势不两立 
　　〔史记孟尝君传〕齐秦势不可两立。〔三国志周瑜传〕孙权曰。孤与老贼。势不两立。
　　
　　立于不败之地
　　〔孙子军形篇〕善战者立于不败之地。而不失敌之败也。
　　
　　坐观成败 
　　〔史记任安传〕见兵事起。欲坐观成败。见胜者。欲从合之。〔后汉书刘表传〕拥甲十万。坐观成败。救援而不能助。见贤而不肯归。〔北周书萧［（祭-示）／言］传〕家兄无罪。累被攻围。同气之情。岂可坐观成败。
　　
　　打败
　　〔北史邵护传〕相将至唐河北。被定州官军打败。
　　
　　一败涂地 
　　〔汉书高帝纪〕天下方扰。诸侯并起。今置将不善。一败涂地。师古注。一见破败。即肝脑涂地也。
　　
　　穷寇勿追 
　　〔逸周书武称解〕穷寇不挌。挌、撃也。〔孙子军争篇〕归师勿遏。围师必阙。穷寇勿追。此用兵之法也。〔后汉书皇甫嵩传〕董卓引兵法穷寇勿追。归众勿迫。
　　
　　救命计 
　　〔后汉书董卓传〕贾［言＋羽］曰。救命之计。何功之有。〔北史魏道武七王传〕罗通又妻。时人秽之。或云其救命计也。〔苏湛传〕萧宝［タ／寅］将谋叛。湛哭谏之。宝［タ／寅］曰。此是救命之计。不得不尔。
　　
　　三十六策。走是上计 
　　〔齐书王敬则传〕敬则仓卒东起。朝廷震惧。东昏侯使人上屋望。见征虏亭失火。谓敬则至。急装欲走。有告敬则曰。檀公三十六策。走为上计。汝父子惟应急走耳。葢讥檀道济避魏事也。
　　
　　三军司命
　　〔六韬奇兵篇〕将者。人之司命。三军与之倶治。与之倶乱。
　　
　　元帅 
　　〔左传僖二十七年〕晋作三军。谋元帅。赵衰曰、郄□可。〔按〕此官自此始。
　　  
　　辕门 
　　〔周礼掌舎〕设车宫辕门。郑康成注曰。谓王行止宿险阻之处。次车以为藩。则仰车以其辕表门。〔汉书项籍传〕诸侯将入辕门。张晏注曰。军行以车为陈。辕相向为门。故曰辕门。
　　
　　大众 
　　〔礼月令〕孟春毋聚大众。孟夏毋发大众。仲冬毋起大众。〔管子〕大众之所此。〔呉子〕虽有大众。莫不惊动。〔汉书〕单于久不得与其大众相得。〔按〕此倶谓大兵大役所会集之人。今惟释家为常言矣。
　　
　　先锋 
　　〔唐书薛仁贵传〕帝遣问先锋白衣者谁。召见嗟异。〔五代史〕史建［王＋唐］为晋兵先锋。梁人相戒常避史先锋。〔杜诗〕破的由来事。先锋孰敢争。
　　
　　后劲
　　〔左传宣十二年〕前茅虑无。中权后劲。
　　
　　部落 
