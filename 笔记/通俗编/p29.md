<!-- { "loadSidebar": true } -->
　　见〔晋书石崇传〕。
　　
　　家常使令
　　〔史记外戚传〕平阳主曰。大将军出吾家。常使令骑从我出入耳。〔野客丛书〕曰、俗言家常使令。见此。
　　
　　一身两役
　　〔梁书张充传〕出猎西郊。左手臂应。右手牵狗。遇父船至。放绁放［革＋（讲-言）］。拜于水次。父曰。一身两役。毋乃劳乎。〔按〕汉书王贡等传赞。一身而二任之。亦此意。
　　
　　一劳永逸
　　见〔北魏诏〕。又〔齐民要术〕苜蓿长生。种者一劳永逸。楡［石＋欠］后复生。不烦耕种。所谓一劳永逸。
　　
　　以逸代劳
　　〔呉子治兵篇〕以近待远。以逸待劳。以饱待饥。
　　
　　劳而无功
　　〔管子形势篇〕强不能。告不知。谓之劳而无功。〔荀子正名篇〕穷藉而无极。甚劳而无功。〔庄子天运篇〕推舟于陆。劳而无功。身必有殃。〔吕氏春秋〕立功名而不得其具。贤虽过汤武。亦劳而无功矣。〔黄石公下略〕释近而谋远者。劳而无功。〔焦氏易林〕掘井得石。劳而无功。
　　
　　加功
　　〔汉书成帝纪〕中陵司马殿门内尚未加功。
　　
　　作活
　　〔魏书北海王详传〕高太妃云。今不愿富贵。但令母子相保。共汝扫市作活也。〔张籍诗〕贫穷作活以村中。作活毎常嫌费力。〔按〕此作字当读去声。
　　
　　偷工夫
　　〔卢仝寄男抱孙诗〕下学偷工夫。新宅锄藜莠。
　　
　　出刀
　　〔礼记〕令民无不咸出其力。〔晋书孙楚传〕制礼作乐。阐扬道化。甫是士人出筋力之秋也。
　　
　　得力
　　〔史记货殖传〕桀黠奴。人之所患也。惟□间收取。使遂鱼盐商贾之利终得其力。〔后汉书马后纪〕贵而少子。若养他子者得力。乃偷踰于所生。〔北梦琐言〕卢延让言。平生投谒公卿。不意得力于猫儿狗子。
　　 　 
　　目食其力
　　〔管子法法篇〕君子食于道。小人食于力〔慎子〕亦云。〔礼礼器〕食力无数。注云。谓自食其力之人。
　　
　　使智不使力
　　〔梁书孙谦传〕高祖曰。朕使卿智。不使卿力。
　　
　　力不从心
　　〔后汉书班超传〕超之気力。不能从心。
　　
　　筋疲力尽
　　〔司马温公田家诗〕有筋疲力尽不入腹句。
　　
　　绵力
　　〔汉书严助传〕越人绵力薄材。
　　
　　吃力
　　〔邵子撃壤集〕未吃力时犹有说。到收功处更何言。〔按〕广韵［撃-手］音同吃。勤苦用力曰［撃-手］。吃力字当以［撃-手］为正。
　　
　　贱冗
　　〔白居易与杨虞卿书〕赞善大夫。诚贱冗耳。
　　
　　穷忙
　　〔老学庵笔记〕元丰时。评尚书省曹语云。戸度金仓。日夜穷忙。
　　
　　连忙
　　〔朱子集云谷记事诗〕逐急添茅葢。连忙毕土功。
　　
　　汲汲忙忙
　　〔论衡书解篇〕总众事之凡。典国境之职。汲汲忙忙。何暇著作。
　　
　　忙里偷闲
　　〔江湖长翁集〕同陈宰黄簿游灵山。宰云。吾辈可谓忙里偷闲。苦中作乐。遂以八字为韵。作诗八首。
　　
　　闲时做下忙时用
　　〔苏佑□旃琐言〕谚云、忙家不会。会家不忙。尝闻东郡敖静之云。槐花黄。举子忙。闲时做下忙时用。管甚槐花黄不黄。
　　  
　　一日不作。一日不食
　　〔传灯録〕百丈怀禅师。凡作务执劳。必先于众。主者密收作具息之。师既［彳＋扁］求作具不获。而亦忘餐故有一日不作。一日不食之语。〔野客丛书〕今俗语谓一日不作。一日不食。而赵世家已曰。一日不作。百日不食。〔赵孟［兆＋页］题耕图〕一日不力作。一日食不足。
　　
　　一不做。二不休
　　见〔五灯会元〕及关汉卿救风尘曲。
　　
　　一动不如一静
　　〔贵耳録〕宋孝宗幸灵隐。有僧静辉相从。见飞来峯。曰、既是飞来。何不飞去。辉对云云。
　　
　　相时而动
　　〔左传〕论郑庄公语。
　　
　　将机就机
　　见〔元曲选〕刘毅传书剧。
　　
　　将错就错
　　〔五灯会元〕杨次公辞世偈。将错就错。西方极乐。〔渭南集敷净人求买度牒赞〕将错就错也不妨。只在檀那轻手拨。
　　
　　将勤补拙
　　〔白居易诗〕补拙莫如勤。〔黄庭坚跋奚奴文〕载长续短。鬼鹤皆忧。将勤补拙。与巧者俦。〔庄绰鶏肋编〕陈无已诗。多用一时俚语。如拙勤终不补。用俗语将勤补拙也。
　　
　　弄巧成拙
　　〔传灯録〕[广＜龙］居士谒道一禅师。有适来弄巧成拙语。〔二老堂诗话〕蜀人缕鸠为脍。配以芹菜。或为诗云。本欲将芹补。谁知弄巧成。皆以拙字为歇后语也。〔黄庭坚拙轩颂〕弄巧成拙。为蛇添足。
　　
　　弄假成眞
　　见〔元人隔江鬪智曲〕。〔琐缀録〕罗伦诮呉与弼诗、如今弄假却成眞。转见岩岩不可亲。弄假到头终是假。岂能欺得世间人。
　　
　　道了未了
　　〔杜荀鹤诗〕道了亦未了。言闲今且闲。
　　
　　有始无终
　　〔晋书刘聪载记〕小人有始无终。不能如贯高之流也。〔魏书段承棍传〕有文思而性行疎薄。有始无终。
　　
　　愿小失大
　　〔韩非十过篇〕顾小利则大利之残也。〔易林贲之蒙〕顾小失大。福逃墙外。
　　
　　瞻前顾后
　　〔离騒经〕瞻前而顾后兮。相观民之计极。〔后汉书张衡疏〕向使能瞻前顾后。则何陷于凶患乎。
　　
　　旅进旅退
　　见〔越语〕。
　　
　　顾前不顾后
　　〔说苑正谏篇〕少孺子对呉王曰。园有蝉。悲鸣飮露。不知螳螂在其后。螳螂方捕蝉。不知黄雀在其后、黄雀欲啄螳螂。不知弹丸在其下。臣挟弹欲取黄雀。不觉露沾衣。如此皆欲得其前。不顾其后之有患也。〔后汉书朱晖孙穆传〕务进者趋前而不顾后。荣贵者矜己而不待人。
　　
　　知进不知退
　　〔盐铁论〕商鞅蒙恬二子。知利不知害。知进不知退。故身死而众败。〔按〕此语祖易文言。
　　
　　便重不便轻
　　〔容斋续笔〕旧有以书语两句而证以俗谚者。如吾力足以举百钧。而不足以举一羽。谚曰便重不便轻之类。
　　
　　上肩容易下肩难
　　〔钱塘遗事〕贾似道初入相。或为诗曰。收拾乾坤一担担。上肩容易下肩难。
　　
　　急则搨杀。缓则放去
　　〔中阿含经〕犹如力士。捉蝇太急。蝇即便死。捉蝇太缓。蝇便飞去。
　　
　　迟是疾。疾是迟
　　〔王巩闻见近録〕张文定尝曰。事不可竞。古谚云云。斯甚有理。
　　
　　急行［走＜旱］过慢行迟
　　〔鶏肋编〕陈无已诗。急行宁小缓。即俚语云云。
　　
　　急行无善歩
　　〔论衡〕急行无善歩。捉住少和声。〔西京杂记〕枚乗、文章敏疾、而有累句。故知疾行无善迹矣。〔唐书朱敬则传〕作急趋者无善迹。〔陈师道诗〕卒行好歩不两得。又卒行无好歩。事忙草书。
　　
　　行不开
　　〔神异经〕昆仑西有兽焉。名为混沌。行不开。空居无为。常咋其尾回转。
　　
　　十歩九回头
　　〔易林〕践履寒冰。十歩九寻。〔杜诗〕三歩回头五歩坐。〔琵琶曲〕马行十歩九回头。
　　
　　应接不暇
　　〔世说王子敬云〕从山阴道上行。山川自相映发。使人应说不暇。
　　
　　把捉不定
　　〔朱子语録〕福善祸淫。其常理也。若不如此。便是天、也把捉不定了。
　　
　　如释重负
　　见〔谷梁传〕。又〔韩非子〕尧举天下传舜。若解重负然。
　　
　　跳出圏子
　　〔唐音癸签〕杜少陵乐府。尽跳出前人圏子。别换一番钳锤。
　　
　　寸歩不离
　　〔述异记〕呉黄龙中。海盐陆东与妻朱氏相重。寸歩不相离。时人号比肩人。
　　
　　放倒即寝
　　〔南部新书〕杜［分＋（都-者）］食饱即寝。或谏之。曰、布袋盛米。放倒即寝。
　　
　　横眠竖卧
　　〔五灯会元〕僧问鹿门慧昭山主。如何是山中人。山主云云。又僧问隐山蕴聪禅师。如何是道中人。师曰、横眠竖坐。
　　
　　懒惰
　　〔史记货殖传注〕徐广曰。皆［穴/（瓜＋瓜）］、苟且堕懒之谓也。〔后汉书王丹传〕载酒鱼田间。候勤者劳之。其堕［女＋兰］者耻不致。丹兼功自厉。〔按〕堕与惰、［女＋兰］与懒、古字通用。而后世互易其文。率曰懒惰。陶潜诗、舒巳二八。懒惰故无匹。高适诗、余故非斯人。为性兼懒惰。用之亦已久也。
　　
　　推懒
　　〔陈造诗〕莫［革＋斤］珠［王＋几］祗推懒。
　　
　　作势
　　〔晋书王敦传〕语吕宝曰。我当力行。因作势而起。
　　
　　老把势
　　见〔武汉臣玉壶春曲〕。
　　
　　巴急
　　〔张国彬汗衫曲〕有空急空巴语。〔按〕巴似波音转。
　　
　　打急
　　〔赵汝鎹诗〕闻师游岳去。打急访高岑。
　　
　　打紧
　　〔元典章〕海道官粮。运将大都里来。是最打紧勾当。
　　
　　着死急
　　〔传灯録〕行者以拂子掷道［付/心］前曰。着甚死急。
　　
　　容易
　　〔汉书东方朔传〕谈何容易。〔杨恽传〕事何容易。〔杜诗〕奋飞超等级。容易失沈沦。〔孟郊诗〕永谢平生言。知音岂容易。〔按〕汉人以何容二字引易字。容易非连缀文。自杜诗与奋飞为偶。又杨倞注荀子云。忽然、言容易也。后人遂转相传习。言易者、矢口必兼言容。
　　
　　太草草
　　〔五代史汉臣传〕郭威反。遣袁嶬等拒之。兵未出。威已至滑州。隐帝惧。谓大臣曰、昨太草草耳。
　　
　　包荒
　　见〔易泰卦〕。
　　
　　护短
　　〔[(禾+尤)/山]康与山涛书〕仲尼不假盖于子夏。护其短也。〔韩退之纪梦诗〕乃知仙人未贤圣。护短凭愚邀我敬。
　　
　　藏拙
　　〔刘［食＋束］暇记〕徐陵聘齐。魏收録其文遗陵。陵过江沈之。曰、吾与魏公藏拙。〔韩退之诗〕倚玉难藏拙。吹竿久混眞。〔罗隐诗〕纵无显效亦藏拙。若有少成甘守株。
　　
　　代劳
　　〔广异记〕魏元忠呼苍头未应。犬忽代呼之。元忠曰、此犬乃能代我劳。〔李百乐诗〕客心既多绪。长歌且代劳。
　　
　　塞责
　　〔韩诗外传〕卞庄子曰。前与母处。是以战而北也。今母殁矣。请塞责。〔汉书公孙宏传〕恐先狗为填沟壑。无以报恩塞责。〔晋书[广＜臾]翼传〕往年偷石头仓米。皆是豪将辈。而直打杀仓监督以塞责。
　　
　　托大
　　〔世说〕[广＜臾]中郎善于托大。长于自藏。
　　
　　失错
　　〔周礼太史〕读礼书而协事。疏云、恐事有失错。
　　
　　走作
