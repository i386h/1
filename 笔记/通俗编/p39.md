<!-- { "loadSidebar": true } -->
　　〔苏鹗演义〕龙钟谓不昌炽不翘举之貌。〔广韵〕龙钟、竹名。年老如竹枝叶摇曳不能自持。〔杜诗〕何太龙钟极。于今出处妨。薛仓舒注、亦主广韵之切。〔按〕谈録、裴晋公未第时。覊旅洛中。有二老人言蔡州未平。须待此人为相。仆闻以告。公曰、见我龙钟。故相戏耳。诗话、王忠嗣以女娶元载。歳久见轻。元游学于秦。为诗曰、年来谁不厌龙钟。虽在侯门似不容。二人皆于少年未第。自言龙钟。则二字不独以形老者可知。王褒与周宏让书、援笔揽纸。龙钟横集。韩退之醉留东野诗、白首夸龙钟。白居易诗、自愿龙钟者。尝蒙［口＋奥］［口＋休］之。苏轼诗、龙钟三十九。劳生已强半。均不以言老也。戴恺之竹谱。但言［竹/锺］笼、竹名。马融长笛赋、亦云［竹/锺］笼。罗浮山记云、第三峯有大竹。径七八围。节长丈二。叶若芭蕉。名龙公竹。未言龙钟。惟南越志、谓罗浮巨竹。谓之龙钟竹。然此正竹之至大而强劲者。亦何不能自持之有。若言其不免摇曵。则凡竹枝倶然。何独取龙钟以为言。广韵之牵合附会。不待深辨矣。资暇録、谓锺即［シ＋岑］。蹄足所践处。龙致雨上下。所践之锺。固淋漓溅淀矣。留靑日札。谓锺、聚也。龙至于老则蟠聚。不能奋飞。二说尤穿凿难通。考［土＋卑］苍。［足＋龙］踵、行不进貌。玉篇云、小儿行。类篇云、不强举。卢仝诗、卢子［足＋龙］踵也。贤愚总莫惊［足＋龙］踵、即龙钟字之变体。荀子议兵篇、仁人之兵。触之者、陇种东笼而退。北史李穆传、笼东军士。尔曹主安在。所言陇种、东笼、笼东、倶即龙钟之意。而集韵又云、［イ＋龙］［イ＋东］。［イ＋宁］劣貌。［イ＋弄］［イ＋东］愚貌。［イ＋龙］［イ＋重］、不遇貌。大凡古人形似之辞。皆无定字。而其皆二合。龙钟二合音也。故以平声呼之则云龙钟。上声呼之则云陇种。去声呼之则云［イ＋弄］［イ＋东］。入声呼之则云［走＜（篆-竹）］［走＜（啄-口）］。随其音之轻重高下。以变其字。均不可以义说也。
　　
　　郎当
　　〔传信记〕明皇幸蜀。闻雨淋铃声。似言三郎郎当。〔杨大年傀儡诗〕笑他舞袖太郎当。
　　
　　狼抗
　　〔晋书周顗传〕顗言王敦刚愎强忍。狼抗无上。其意宁有限耶。〔世说新语〕周嵩泣对母曰、嵩性狼抗。恐亦不容于世。〔按〕今以狼抗为难容之貌。而出处乃是言性。玉篇有云。［身＋良］［身＋康］、身长貌。读若郎康。或今语别本于彼。亦未可知。
　　
　　磊［立＋享］
　　〔说文〕［女＋享］、丁罪切。磊［女＋享］、重聚也。〔赵宦光长笺〕今呉中方言有之。凡事物烦积而无条理曰磊［女＋享］。〔通雅〕今方言皆作累堆。累字平声。
　　
　　［角＋奢］沙
　　〔韩退之月蚀诗〕赤乌司南方。尾翅何［角＋奢］沙。〔苏子瞻于潜女诗〕［角＋奢］沙鬓髪丝穿杼。〔按〕［角＋奢］音如遮。［角＋奢］沙、披张貌。元人谓事太张大曰［（式-エ）＜心］［口＋车］［口＋庶］。高文秀曲中用之。葢即［角＋奢］沙之转。
　　
　　彭亨
　　〔诗大雅〕女［包/（焦-隹）］烋、犹彭亨也。〔弥明石鼎联句〕豕腹彭亨。〔孟郊城南联句〕苦开腹彭亨。〔广韵〕作彭［月＋亨］。〔传灯録〕有肚里饱膨［月＋亨］语。〔按〕集韵。彭、音旁。今俗言彭彭亨亨。其亨字读虚郎切。
　　
　　喞溜
　　〔卢仝送伯龄过江诗〕不喞溜钝汉。何由通姓名。〔郑思肖锦钱余笑诗〕昔有古先生。［（式-工）＜心］杀不喞溜。〔中山诗话〕古人平易句。而不得其意义。翻成鄙野可笑。卢仝云、不即溜钝汉。非其意义。自可掩口。宁可效之耶。〔按〕卢诗本云喞溜。贡父引之作即溜。宋景文又作［鱼＋即］溜。五灯会元［シ＋（防-方）＋力］潭英云、不喞［口＋留］汉。二字又倶从口。可见音发字无一定也。
　　
　　［鱼＋即］令
　　〔宋景文笔记〕反切语。本出俚俗常言。如就曰［鱼＋即］溜。精曰［鱼＋即］令之类。〔容斋三笔〕作即零。〔武林旧事〕有善杂剧人号喞伶头。又〔游览志余〕杭人以［イ＋肖］为［鱼＋即］跳。亦二字反切一字成声音。
　　
　　［（瞒-目）＋页］亨
　　〔玉篇〕［（瞒-目）＋页］。谟官切。［（瞒-目）＋页］［干＋页］、大面貌。
　　
　　拨獭
　　〔启颜録〕甘洽嘲王仙客曰、王计尔应姓田。为汝面拨獭。抽却尔两边。拨獭、面肥貌也。〔按〕广韵有［イ＋末］［イ＋达］字。音若［韦＋末］闼。注云、肥满貌。与拨獭宜通。
　　
　　［也-丨］斜
　　〔侬雅〕眼小一缝。俗呼［买-八］斜。中原雅音、作［也-丨］斜。［买-八］与［也-丨］皆弥耶切。〔关汉卿望江亭曲〕有醉眼［也-丨］斜句。
　　
　　麻［口＋茶］
　　〔戎庵漫笔〕唐李渉题宇文秀才樱桃诗、今日颠狂任君笑。趁愁得醉眼麻［口＋茶］。今人欲睡而眼将合缝曰麻［口＋茶。葢如此写。〔按〕宋陈造、亦有病眼正麻［口＋茶］句。
　　
　　培堆
　　〔启颜録〕载高敖曹诗、培堆两眼涙。难按满胸愁。
　　
　　［鼻＋（谬-言）］［鼻＋（札-木）］
　　〔晋书王沈释时论〕眼罔向而远视。鼻［鼻＋（谬-言）］［鼻＋（札-木）］而［夹＋リ］天。〔鼠璞〕［鼻＋（谬-言）］［鼻＋（札-木）］、音寥吊。鼻仰貌。古人用此等字。不见其俗。
　　
　　［皮＋巴］［（（虎-ル）＜且）＋皮］
　　〔集韵〕鼻病曰［皮＋巴］［（（虎-ル）＜且）＋皮］。音若巴査。
　　
　　［口＋多］［口/大］
　　〔广韵〕［口＋多］［口/大］、大口。音若［（払-ム）＋奢］话。〔按〕诗不呉不敖。释文曰、何承天谓呉当为［口/大］。乃鱼之大口者。今俗状［口＋多］之貌曰［口/大］［口/大］然。
　　
　　［月＋瓜］［月＋（托-言）］
　　〔宋景文笔记〕关中人以腹大为［月＋瓜］［月＋（托-言）］。［月＋瓜］、音孤。［月＋（托-言）］、音都。俗因谓杖头大者为［月＋瓜］［月＋（托-言）］。后讹为骨朶。〔按〕宋卤簿中有骨朶。乃长様手［（払-ム）＋过］之类。今凡纳闷而气胀于唇頬之间。俗诮之曰觜［月＋瓜］［月＋（托-言）］。元乔孟符曲作觜骨都。
　　
　　［女＋（寥-ウ）］［士/母］
　　〔史记吕不韦传〕求大阴人［女＋（寥-ウ）］［士/母］为舎人。索隐曰、士骂淫曰［女＋（寥-ウ）］［士/母］。一曰［女＋（寥-ウ）］、姓也。〔按〕二字未有大义。而世俗以大阴之文。遂沿以为大貌。至凡物之大者。辄以［女＋（寥-ウ）］［士/母］言。言之殊牵［（忖-寸）＋呉］可笑。
　　
　　［（梦-タ）/（绫-纟）］［（梦-タ）/登］
　　〔广韵〕［（梦-タ）/（绫-纟）］［（梦-タ）/登］、新睡起。武亘、都邓、二切。又［歹＋（绫-纟）］［歹＋登］、因病貌。音与［（梦-タ）/（绫-纟）］［（梦-タ）/登］相近。〔按〕今谓困倦人歩立不定曰打［（梦-タ）/（绫-纟）］［（梦-タ）/登］。此其字。
　　
　　［走＜（掾-手）］［走＜豕］
　　〔又〕［走＜（掾-手）］［走＜豕］小儿行貌。〔按〕［走＜（掾-手）］丑玉切。又丑陇切。直读若宠。今仍两言之。
　　
　　踉［足＋将］
　　〔潘岳射雉赋〕已踉［足＋将］而徐来。〔韩愈赠张籍诗〕踉［足＋将］越门限。踉［足＋将］、欲行貌也。〔广韵〕作踉［足＋旁］。
　　
　　［孛＋攵］［穴/卒］
　　〔司马相如子虚赋〕［般/女］［女＋册］［孛＋攵］［穴/卒］。上乎金堤。韦昭注曰、匍匐上也。
　　
　　［尢＜扁］［尢＜差］
　　〔集韵〕足大。一曰恶行也。音若拨拶。
　　
　　盘［（払-ム）＋炭］
　　〔又〕盘［（払-ム）＋炭］、宛转也。［（払-ム）＋炭］音炭。〔按〕俗有盘［（払-ム）＋炭］不动语。或作［并/足］［足/并］、详后卷。
　　
　　独速
　　〔孟郊送淡公诗〕脚踏小船头。独速舞短蓑。〔按〕广韵。［イ＋蜀］［イ＋束］、短丑貌。又头动也。［イ＋蜀］［イ＋束］与独速同。
　　
　　蹶［（缀-纟）＋出］
　　〔扬子方言〕［（缀-纟）＋出］、短也。郭璞注。蹶［（缀-纟）＋出］、短小貌。音［（缀-纟）＋リ］。
　　
　　纛［竹/敕］
　　〔韩[イ+屋]经硖石县诗〕瞑鸟影连翩。惊狐尾纛［竹/敕］。
　　
　　突［口＜栾］
　　〔宋景文笔记〕孙炎木俚俗作反切。谓团曰突［口＜栾］。林逋诗、团［口＜栾］空绕百千回。是不晓俚人反切而变突为团。亦其谬也〔按〕传灯録、裴居士先有团栾语。葢亦［（忖-寸）＋呉］改。而今之俚俗。有所谓突［口＜栾］转。犹循于古。
　　
　　［イ＋龙］［イ＋同］
　　〔孔安国论语注〕［イ＋同］、未成器之人。皇侃疏曰。谓笼［イ＋同］未成器也。〔广韵〕训［イ＋龙］［イ＋同］、亦云未成器。〔朱子集〕答张敬夫曰、前书所陈。只是［イ＋龙］［イ＋同］见筒影象。又答蔡季通曰、昨见子直说及。正疑其太［イ＋龙］［イ＋同］。〔五灯会元〕晓舜、圆［王＋几］等。倶有冬瓜直［イ＋龙］［イ＋同］语。〔通雅〕直行曰［イ＋龙］［イ＋同］。身不端正曰［身＋龙］［身＋同］。衣寛曰［（衵-日）＋龙］［（衵-日）＋同］。其音皆同。〔云仙杂记〕音杜甫在蜀。买笼桶衫、柿油巾。又以［（衵-日）＋龙］［（衵-日）＋同］为笼桶。
　　
　　鹘沦
　　〔朱子语类〕干是鹘沦一个大底物事。〔又文集〕答杨至之曰、圣人之言。自有条理。非如今人鹘［口＜仑］［イ＋龙］［イ＋同］无分别也。〔传灯録〕僧问法眞如何是无缝塔。眞曰、鹘仑砖。〔方岳诗〕宠辱易生分别想。是非正好鹘仑呑。〔按〕沦仑［口＜仑］三字。体别义同。或又作［口＜勿］［口＜仑］。亦见朱子语録。道是个有条理底不是［口＜勿］［口＜仑］一物、是也。其实则皆浑沦之转。列子。天瑞篇云、浑沦者。言万物未相离也。
　　
　　廓落
　　〔释名〕郭、廓也。廓落、在城外也。又椁、廓也。廓落、在表之言也。〔易林〕大过之剥。廓落失业。跨福变祸。大壮之升。数穷廓落。困于歴室。〔魏志刘桢传注引典略〕文帝尝赐桢廓落带。〔晋书姚苌载记〕廓落任率。不修行业。
　　
　　豁达
