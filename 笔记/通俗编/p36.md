<!-- { "loadSidebar": true } -->
　　〔三国呉韦曜传〕曜素饮酒。时复裁减。或蜜赐茶［（花-化）/舛］以当酒。〔白居易诗〕淸景不宜昏。聊将茶当酒。〔柳宗元诗〕劝策扶危杖。聊持当酒茶。
　　
　　酒有别肠
　　〔五代史〕［门＜虫］主曦谓周维岳曰、岳身甚小。何能饮之多。左右曰、酒有别肠。不必长大。曦命［（払-ム）＋卒］维岳下殿。欲剖视其酒肠。〔王巩闻见近録〕眞宗饮酒至三斗。复进巨［角＋光］。［角＋光］退而酒出。诏贮之瓶。杂未饮酒。不能辨也。笑曰、故人云、酒有别肠。兄虚言哉。
　　
　　酒逢知己饮
　　〔五灯会元〕文准有酒逢知己饮。诗向会人吟语。
　　
　　酒醉酒解
　　〔后汉书第五伦传〕以贵戚废锢。复以贵戚浣濯之。犹解酲当以酒也。
　　
　　天子避酒客
　　〔画［土＋曼］録〕煕宁以前郊祀。大驾还内。至朱雀门。忽有绿衣人出道。［足＋番］跚潦倒。如醉状。乘舆为之少［（払-ム）＋尼］。时谓天子避酒客。
　　
　　酒食地狱
　　〔可谈〕东坡倅杭。不胜杯酌。部使者知公颇有才望。朝夕燕会。疲于应接。乃号杭倅为酒食地狱。其后袁谷倅杭。适郡将不协。诸司此亦相疎。袁语所亲曰、酒食地狱。正値狱空。传以为笑。
　　
　　薄薄酒。胜茶汤
　　〔东坡集〕有薄薄酒诗云、薄薄酒。胜茶汤。［鹿/（鹿＋鹿）］［鹿/（鹿＋鹿）］布。胜无裳。丑妻恶妾胜空房。
　　
　　醉翁之意不在酒
　　见〔欧阳文忠集〕。〔按〕梁昭明曰、有疑陶渊明诗、篇篇有酒。吾观其意不在酒。亦寄酒为迹者也。欧公文乃用此。
　　
　　张公吃酒李公醉
　　〔张［旅/鸟］耳目记〕则天时、谣言云云。张公者易之兄弟。李公言王室也。〔北里志〕载张住住事。策李公颠。〔墨客挥犀〕泉州郭朏夜出。为醉人所诬。太守诘之。笑曰、此谚所谓张公吃酒李公醉也。太守怪其不服。命取纸笔。使作张公吃酒李公醉赋。
　　
　　断送一生惟有酒
　　〔韩退之诗〕断送一生惟有酒。寻思百计不如闲。〔黄庭坚词〕断送一生惟有。破除万事无过。〔按〕破除万事无过酒。亦韩句也。山谷各去一酒字。集为偶语。说者谓眞天造地设。
　　
　　今宵有酒今宵醉。明日愁来明日愁
　　〔唐人权审絶句〕?又入罗隐集。
　　
　　饮酒不醉。甚于活埋
　　〔晋书刘伶传〕尝携一壶酒。使人荷插随之。曰、死便埋我。〔按〕鄙谚云云。乃借其言而反之。
　　
　　将酒劝人。终无恶意
　　〔李昌龄乐善録〕劝人以酒。固无恶意。然当随人之量以劝之。
　　
　　没酒没浆。不成道场
　　见〔元曲选〕桃花女剧。
　　
　　醉后添杯不如无
　　〔五灯会元〕雪峯悦举扬此语。
　　
　　来迟饮三杯
　　〔石林燕语〕酒律、谓酒巡一匝。末座者连饮三杯为蓝尾。葢末座远。酒行常到迟。故连饮以慰之。〔按〕此是酒来迟。非谓人之来迟也。古凡罚饮之数。多限以三。韩安国作几赋不成。罚三升。兰亭之会。王子敬诗不成。罚三［角＋光］。景龙文馆记序。人题四韵。后者罚三杯。李白宴桃李园序。罚依金谷酒数。又是三斗。
　　
　　劝双杯
　　〔北史杨［（忖-寸）＋音］传〕长广王伏家僮数十于后室。仍与席上诸勋冑约。行酒至［（忖-寸）＋音］等。我各劝双杯。彼必致辞。我一曰捉酒。二曰捉酒。三曰何不捉。尔辈即捉。及宴如之。〔按〕此又谚所谓席上擒人也。
　　
　　庆贺杯
　　〔礼记投壶〕庆礼曰、三马既备。请庆多马。注疏言、饮不胜者。既毕。立马算之。三马备具。酌酒庆贺。
　　
　　上马杯
　　〔名臣言行録〕眞宗次［シ＋亶］渊。寇准荐王钦若守。遽酌大白饮之。命曰上马杯。又［（払-ム）＋阑］门锺。见〔元人举案齐眉剧〕。
　　
　　杯中物
　　〔事类合璧〕呉衍戒饮。阮修以拳駆其背曰、看看老逼痴汉、忍断杯中物耶。〔陶潜责子诗〕天运苟如此。且尽杯中物。〔孟浩然诗〕且乐杯中物。谁论世上名。〔杜甫诗〕頼有杯中物。还同海上鴎。〔高适诗〕长歌达者杯中物。大笑前人身后名。
　　
　　三友
　　〔何［炎＋リ］酒尔雅〕乐天以诗酒琴为三とも。今人指三友为酒。音同之讹。〔留靑日札〕今称酒曰三酉。皆言三点水加酉也。然当作三友。〔按〕酒虽三友之一。未可以一该三。俗情自拆酒字为辞。未必本乐天事。
　　
　　福水
　　〔留青日札〕酒曰福水。而陶翰林名曰祸泉。〔按〕晋书地理志。有福禄县、属酒泉郡。水经注所谓福禄水。由是县出也。俗呼酒为福水。当因乎此。
　　
　　缠口汤
　　〔苏［广＜异］茶品〕载十六汤。第十曰缠口汤。猥人炼水之器。不暇深泽铜铁讹锡。取热而已。是汤辛苦且涩。饮之逾时。恶气缠口不得去。〔按〕此言茶也。今俗亦以名酒。
　　
　　软饱
　　〔冷斋夜话〕北人以昼睡为黑甜。南人以饮酒为软饱。故东坡诗曰、三杯软饱后。一枕黑甜余。
　　
　　残杯冷炙
　　〔颜氏家训杂［（花-化）／执］篇〕人不可见投勋贵。处之下座。取残杯冷炙之辱。〔杜甫诗〕残杯与冷炙。到处潜悲辛。又〔太平御览引郭子〕王光禄曰、正得残盘冷炙。
　　
　　杯盘狼藉
　　〔史记滑稽传〕杯盘狼藉。堂上烛灭。〔杜甫诗〕勅厨倍常羞。杯盘既狼藉。〔苏轼赋〕肴核既尽。杯盘狼藉。
　　
　　尽盘将军
　　见〔元曲选〕杀狗劝夫、小尉迟二剧。其说云、有人请我到席。且不吃酒。将各下饭狼餐一顿。以此号尽盘将军。
　　
　　独呑
　　〔史记范雎传〕中山之国。赵独呑之。
　　
　　生呑活剥
　　〔唐诗纪事〕有枣强令张怀庆。好窃名士文章为诗。时为语曰、活剥王昌龄。生呑郭正一。
　　
　　呼汤呷醋
　　〔女论语〕莫学他人。呼汤呷醋。醉后颠狂。遭人所恶。
　　
　　呼姜呷醋
　　〔老学庵笔记〕临安人评尚书省二十四曹语。
　　
　　头醋不酸。二醋不［酉＋严］
　　见〔元曲选〕气英布剧。
　　
　　盐筋醋力
　　〔留靑日札〕引谚。
　　
　　五荤三厌
　　〔涌幢小品〕俗有五荤三厌之说。厌字义殊不解。后读孙眞人歌。谓天厌雁。地厌狗。水厌鸟鱼。雁有夫妇之伦。狗有扈主之谊。鸟鱼有忠敬之心。故不忍食。
　　
　　开荤
　　〔表异録〕东昏侯丧潘妃之女。阉竖共营肴羞。曰为天子解菜、犹今云开荤也。〔按〕古但谓之解素、开素。不云开荤。白居易诗、解素盘筵后日开。又月终斋满谁开素。须［言＋尼］奇章置一筵。
　　
　　为口忙
　　〔陆游诗〕举世知心少。平生为口忙。
　　
　　餬口
　　〔左传〕隐十一年、餬其口于四方。又昭七年、［食＋亶］于是。鬻于是。以餬余口。
　　
　　可口
　　〔庄子天运篇〕柤梨橘柚。其味相反。而皆可于口。
　　
　　合口
　　〔汉书扬雄传〕美味合口。工声比耳。
　　
　　无下箸处
　　〔晋书何曾传〕日食万钱。犹曰无下箸处。
　　
　　无下觜处
　　〔寒山诗〕蚊子上铁牛。无渠下觜处。〔传灯録〕药山俨、招庆匡、［シ＋为］山佑倶尝举扬此语。
　　
　　不识酥
　　〔稗编〕唐皇谓安禄山曰、信是胡儿只识酥。〔按〕俗讥闇味者。乃云并此不识。
　　
　　刀头蜜
　　〔佛说四十二章经〕财色之于人。譬如小儿贪刀刃之蜜。甜不足一食之美。且有截舌之患也。〔张良臣诗〕世味甜于刀上蜜。人心苦似蓼中虫。
　　
　　味如嚼蝋
　　〔楞严经〕当横陈时。味如嚼蝋。
　　
　　画饼充饥
　　〔三国志魏卢毓传〕选举莫取有名、名似画饼、不可啖也。〔史通〕镂冰为璧。不可用也。画地为饼。不可食也。〔传灯録〕智闲被［シ＋为］山问。寻一句酬对不得。自叹曰、画饼不可充饥。
　　
　　翻烧饼
　　〔唐宋遗事〕太宗北征。咸曰、取幽蓟。如热［敖/金］翻饼耳。呼延赞曰、书生之言。未足尽信。此饼难翻。后果无功。〔按〕俚俗以田产同赎转售。曰翻烧饼。或亦言其易耶。
　　
　　薄饼从上掲
　　〔靑箱杂记〕刘晔未第前。娶赵尚书晃女。早亡。而赵氏犹有七九二妹。皆未适人。既而刘登第。晃捐馆。夫人复欲妻之。刘意择九姨。夫人曰、薄饼从上掲。刘郎纔及第。便拣点人家女耶。
　　
　　巧新妇。做不得无麺［食＋不］［食＋（托-言）］
　　〔陈龙川集〕答朱元晦书引此谚。〔鶏肋编〕陈无己诗、手莫为无面饼。即俗语云云也。
　　
　　冬［食＋昆］饨。年［食＋（傅-イ）］［食＋（托-言）］
　　〔陆放翁诗自注〕郷俗歳日必用汤饼。谓之冬［食＋昆］饨。年［食＋（傅-イ）］［食＋（托-言）］。〔武林旧事〕冬至享先。则以［食＋昆］饨。故有斯谚。
　　
　　重罗白麺
　　〔束皙饼赋〕重罗之面。尘飞雪白。
　　
　　一锅麺
　　〔癸辛杂志〕眞西山负一时重望。时楮轻物贵。民生颇艰。于是为谚曰、若欲百物贱。直待眞直院。及入朝。数陈之际。首以尊祟道学为义。愚民无知。乃以为不切时务。复以俚语足前句云。吃了西湖水。打作一锅面。〔按〕一锅面。葢谓胡涂。
　　
　　麺醉
　　〔教坊记〕有苏五奴者。其妻善歌舞。亦有姿色。遇邀［（辺-刀）＜牙］者。五奴辄随之前。人欲其速醉。多劝以酒。五奴曰、但多与我钱。虽吃［食＋追］子亦醉。不烦酒也。〔按〕鄙俗以吃面食致醉为詈辞。初不解何义。观此。知其詈殊丑矣。
　　
　　发酵
　　〔齐书礼志〕太庙四时祭荐。用起面饼。注云、发酵也。〔按〕酵字。古通作胶。见郑康成周礼醢人注。又作教。见汉书李陵传注。
　　
　　酸馅气
　　〔调疟编〕子瞻赠惠通诗。气含蔬笋到公无。常语人曰、颇解蔬笋语否。为无酸馅气也。〔按〕馅字从［啖-口］。不从有误书者。欧阳公归田録。尝讥之。
　　
　　碗头店
　　〔梦梁録〕相行都酒肆有碗头店。
　　
　　茶汤会
　　〔耐得翁都城纪胜〕此会毎遇诸山寺院作斋。则往彼以茶汤助縁。供应会中善人。〔按〕杭人至今有此风。
　　
　　撮泡茶
　　〔禅寄笔谈〕杭俗用细茗置瓯。以沸汤点之。名为撮泡。〔按〕故人饮茶。皆捣末为团饼。投汤煎之。撮泡、但起于一方。今则各处行矣。
　　
　　繍茶
