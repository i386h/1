<!-- { "loadSidebar": true } -->
　　〔武林旧事〕进茶试新。禁中以五色韵果、错［食＋丁］龙凤、花卉之类。谓之繍茶。不过悦目。亦有専其工者。〔按〕今立夏节新妇送茶。侈靡者尚或如此。
　　
　　两盘饭间
　　〔十洲记〕火浣布衣服垢污。以火烧之。两盘饭间。振摆其垢自落。〔按〕今人约言时候。犹有一顿饭间。一杯茶间等语。
　　
　　用饭
　　〔礼记射义〕先有志于所事。然后敢用谷也。饭食谓也。〔韩非子外储说〕孔子御坐于鲁哀公。公赐之桃与黍。哀公请用。孔子先饭黍而后［啖-口］桃。
　　
　　摊饭
　　〔陆游诗〕摊饭横眠梦蝶床。自注、李黄门谓午睡为摊饭。
　　
　　朝饭、晩饭
　　〔杜诗〕晩饭越中行。〔苏诗〕却到龟山未朝饭。
　　
　　中饭
　　〔王维诗〕中饭顾王程。离忧从此始。〔李频诗〕向野聊中饭。乘凉探暮程。
　　
　　白饭
　　〔晋书五行志〕昔年食白饭。今年食麦［麦＋孚］。谓白饭美而麦［麦＋孚］恶也。
　　
　　［车＋尞］饭
　　〔剑南集自注〕呉人谓饭不炊者、曰［车＋尞］、音劳。
　　
　　水饭
　　〔周礼浆人注〕凉今寒粥。若［米＋臭］饭杂水也。〔按〕今江北所谓膏梁水饭。即此。
　　
　　饭粘
　　〔晋书殷仲堪传〕食常五椀。盘无余肴。饭粘落席间。辄拾以［口＋敢］之。〔按〕饭之狼藉者曰粘。
　　
　　锅底焦
　　〔徐广孝子传〕呉人陈遗母。好食锅底焦饭。遗毎取焦者奉母。
　　
　　鲁酒
　　〔战国策〕楚朝诸侯。鲁共公后至而酒薄。楚怒伐之。〔庄子〕鲁酒薄而邯郸围。
　　
　　干［酉＋窄］酒
　　〔酒谱〕张籍诗、让酒爱干和。即今人不入水酒也。并汾间以为贵品。名之曰感［酉＋窄］酒。
　　
　　花露酒
　　〔野客丛书〕眞州郡斋。旧有酒名花露。姚合诗、味轻花上露。色合洞中泉。得无取此意乎。〔陆游诗〕三升花露春壶满。八尺风［シ＋猗］午枕凉。
　　
　　三白酒
　　〔宋伯仁酒小史〕有顾氏三白酒。
　　
　　烧酒
　　〔白居易诗〕烧酒初开琥珀光。〔按〕东坡言、唐时酒有名烧春者。当即烧酒也。元人谓之汗酒。卞思义有咏汗酒诗。李宗表称阿刺古酒作歌云、年深始作汗酒法。以一当十味且浓。
　　
　　白肉
　　〔晋书陆纳传〕问桓温食肉多少。温曰、白肉不过十脔。〔齐书礼志〕太庙四时祭荐。用醤炙白肉。〔都城纪胜〕市食有误名之者。如呼熟肉为城肉是也。葢白肉是以砧压去油者。
　　
　　东坡肉
　　〔东坡集〕食豬肉诗、黄州好豬肉。价贱如粪土。富者不肯吃。贫者不解煮。慢着火。少着水。火候足时他自美。毎日起来打一碗。饱得自家莫管。〔按〕今俗谓烂煮肉曰东坡肉。由此。
　　
　　熟食
　　〔盐铁论〕古不市食。其后市脯鱼盐而已。今熟食［彳＋扁］列。［肴＋殳］施成肆。
　　
　　客食
　　〔齐书五行志〕永明中、宫内坐起御食之外。皆为客食。世祖以客非家人名。改呼为别食。〔按〕子史精华、録此于当谈卷中。据言鲭云、思泽为克什。凡颁赐之物皆谓克什。不独饼饵然也。则齐书所云客食者。与今异矣。
　　
　　茶食
　　〔大金国志〕金人旧俗。壻纳币。戚属偕行酒馔往。次进蜜［米＋羔］。人客一盘。曰茶食。〔按〕此语至今因之。
　　
　　小食
　　〔说文〕［口＋几］小食也。〔梁昭明太子别传〕京师谷贵。改常馔为小食。〔搜神记〕管辂谓赵颜曰、吾卯日小食时。必至君家。
　　
　　点心
　　〔唐书〕郑［イ＋参］夫人曰、治妆未毕。我未及餐。尔且可点心。〔传灯録〕徳山鉴于［シ＋豊］阳路上见一婆子卖饼。因息肩买饼点心。婆子曰、我有一问。若答得。施与点心。〔河东记〕板桥三娘子。置新作烧饼于食床上。与客点心。〔鶏肋编〕宣和间有孙卖鱼者。馆窦［竹/録］宫道院、上至阴、微觉馁、孙出怀中蒸饼云、可以点心。〔挥尘録〕童贯谓贾［言＋党］云、忽忽未能小欸。翌午朝退。幸见过点心。〔癸辛杂志〕阜陵谓赵温叔曰、闻聊健啖。朕欲作小点心相请。
　　
　　下饭
　　〔过庭録〕王子野罗列珍品。谓水生曰、何物可下饭乎。生曰、惟饥可下饭耳。〔朱子语録〕文从道中流出。文只如吃饭时下饭耳。〔贵耳録〕刘岑未达时。贫甚。用选官图为下饭。饥时以水沃饭。一掷举一匙。〔梦梁録〕和宁门卖细色异品。菜蔬诸般下饭。
　　
　　过饭
　　〔齐民要术〕鲤鱼脯、过饭下酒。极是珍美。
　　
　　馒头
　　〔东皙饼赋〕三春之初。阴阳交至。于时宴享。则馒头宜设。〔初学记〕引作［日/（楞-木）］头饼。夏以薄夜代［日/（楞-木）］头。〔梦梁録〕又作馒［食＋殳］。
　　
　　［食＋昆］饨
　　〔演繁露〕世言［食＋昆］饨是虏中浑氏屯氏为之。〔按〕方言饼谓之饨。或谓之［食＋长］［食＋昆］。则其由来久矣。博雅作［月＋昆］［月＋屯］。
　　
　　不托
　　〔又〕汤饼、一名［食＋（傅-イ）］［食＋（托-言）］。亦曰不托。李文正刊误曰、旧未就刀［金＋占］时。皆掌托烹之。刀［金＋占］既具。乃云不托。言不以掌托也。俗传［食＋（傅-イ）］［食＋（托-言）］字非。予读束皙饼赋。知李氏之有本也。皙曰、火盛汤涌。猛气烝作。攘衣服。振掌握面。弥［シ＋离］于指端。手［（萤-虫）/纟］回而交错。则当晋之时。其谓汤饼者。皆手搏而［辟/手］置汤中煮之。未用刀几也。
　　
　　裹蒸
　　〔南史齐明帝纪〕大官进御食有裹蒸。帝十字画之曰、可四片破之。余充盘食。或亦云蒸裹。〔杜甫十月一日诗〕蒸裹如千室。焦糖幸一盘。
　　
　　波波
　　〔升庵外集〕［食＋毕］［食＋罗］、今北人呼为波波。南人谓之磨磨。〔按〕波当［食＋毕］［食＋罗］二字反切。或云、卢仝诗、添丁郎小小。脯脯不得吃。脯脯犹今云波波。或云本为［食＋孛］［食＋孛］。北音读入为平。谓之波波。皆未确。磨磨之磨。据集韵作［麻/食］。又一作［食＋磨］。
　　
　　河漏
　　〔王桢农书〕北方多磨荞麦。为麺。或作汤饼。谓之河。漏。以供常食。滑细如粉。〔按〕今山右人多为此食。
　　
　　见风消
　　〔淸异録〕韦巨源拜尚书令。上烧尾宴。其家故书尚存。食帐有见风消。乃油浴饼也。〔按〕俚俗猥儿有以此诨语者。不知古实有此食品。
　　
　　胡蝶麺
　　〔演繁露〕齐高帝所嗜水引饼。今世犹或呼之。俚俗亦名为胡蝶麺也。〔陈达叟蔬食谱〕有水引胡蝶麺。
　　
　　烧饼
　　〔齐民要术〕引食经作烧饼也。
　　
　　雪［米＋羔］、［米＋（磁-石）］［米＋羔］
　　〔梦梁録〕御街早市。买雪［米＋羔］、米＋（磁-石）］［米＋羔］。
　　
　　［米＋团］子
　　〔干［月＋巽］子〕窦又制造煎饼［米＋团］子。召小儿掷瓦砾。撃标中者。以前饼［米＋团］子啖之。〔按〕白居易、有寒食日过枣［米＋团］店诗。邹浩有水［米＋团］粽子却登门句。［米＋团］字皆从米。
　　
　　春盘
　　〔四时实镜〕立春日、春饼生菜号春盘。〔武林旧事〕春前一日。后苑［辛＋刀＋辛］造春盘。翠缕红丝。备极精巧。
　　
　　烧割
　　〔释名〕貊炙全体炙之。各自以刀割食。〔按〕此则汉时有烧割矣。
　　
　　灌肠
　　〔齐民要术〕有灌肠法。细［坐＋リ］羊肉及葱盐椒［豆＋支］。灌而炙之。与今法了无异也。
　　
　　咸圆子
　　〔辍耕録〕今人以米汤和入盐草灰以团鸭卵。谓之咸［木＋元］木皮淹渍。故名之。若作圆字写、则误矣。
　　
　　水龙
　　〔梦梁録〕食次名件。有二色水龙、虾鱼水龙、白鱼水龙、江鱼水龙、素水龙、肉水龙。
　　
　　事件
　　〔又〕御街早市卖羊鹅事件。食次名件。有十色事件、糟鹅事件。其猪羊头蹄肝肺则称四件。酒肆卖［（払-ム）＋窜］四件。
　　
　　麺筋
　　〔梦溪笔谈〕凡铁之有钢者。如麺中有筋。濯尽柔麺。则麺筋乃见。錬钢亦然。〔老学庵笔记〕仲殊性嗜蜜。豆腐、麺筋、皆用蜜渍。
　　
　　油麸
　　〔陶歇庵集〕有百衲羮诗。自注云、杭僧碧晖。集蔬果为油麸甚美。以其多物而成于僧手。故号曰百衲羮。
　　
　　蜜渍
　　〔三国志孙亮传注引呉歴〕使黄门至中藏取蜜渍梅。蜜中有鼠矢。〔按〕今谓之蜜煎。煎、音饯。或遂书饯字。非。
　　
　　蒜□
　　〔三国志华陀传〕人病咽塞。误之曰、向道边卖饼家。蒜□大酢。从取三升饮之。病自当去。〔续仙传〕宋元白嗜酒。或食［彑/（上＋矢＋ヒ）］肉五斤。以蒜□一盆。手撮吃之。毕即饮酒。
　　  
　　倒纛菜
　　见说郛〔中（食＋贵）〕。
　　
　　罗汉菜
　　〔鲜于枢诗〕童烹罗汉菜。客礼国师衣。
　　
　　沫［食＋孛］
　　〔陆羽茶经〕凡酌置诸件　〔［（怨-心）/皿］。令沫［食＋孛］均。沫［食＋孛］者、汤之浮华也。华之薄者曰沫。厚者曰［食＋孛］。〔陆龟蒙诗〕茶器空怀碧［食＋孛］香。〔按〕今人读之若乏音讹也。
　　
　　肥腻
　　〔白居易和钱华州诗〕自笑亦曾为刺史。苏州肥腻不如君。又油腻、见〔东坡集〕与蔡景繁尺牍云、情爱着人。如黐胶油腻。急手解雪。尚为［シ＋占］染。
　　
　　饕餮
　　〔左传〕缙云氏有不才子。贪于饮食。冒于货贿。天下之民谓之饕餮。杜注、贪财为饕。贪食为餮。
　　
　　［食＋（巉-山）］［（狼-良）＋尞］
　　〔宣和画谱〕袁嶬善画鱼。得［口＋佥］［口＋（偶-イ）］游泳之状。非若世俗所画作庖中物。特使［食＋（巉-山）］［（狼-良）＋尞］生涎耳。
　　
　　［木＋号］
　　〔左传襄二十八年〕梓愼曰、元［木＋号］虚中。［木＋号］、耗名也。土虚而民耗。不饥何为。〔按〕世以饥为［木＋号］腹。本此。
　　
　　费
　　〔韩诗外传〕子夏过曾子。曾子曰、入食。子夏曰、不为公费乎。曾子曰、君子有三费。饮食不在其中。〔按〕世之射款宴者曰过费。本此。
　　
　　扰
　　〔司马温公书仪〕凡吊送丧葬者。必助其事而弗扰也。注云、扰谓受其饮食。〔按〕今谢人者。亦有奉扰之言。
　　
　　［口＋童］
