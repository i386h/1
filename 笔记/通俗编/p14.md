<!-- { "loadSidebar": true } -->
　　〔王保定［（扣-口）＋庶］言〕牛僧孺应举。韩愈、皇甫湜见于靑龙寺。称牛为即先辈。〔田锡咸平集〕兴胡旦书云。秀才即先辈。〔按〕此谓即日当为先辈。犹今笺札中所云即元。庄启中所云即翰撰也。又干［月＋巽］子。阎际美与卢景庄同应举。阎称卢曰、必先声价振京洛。云溪友议。刘禹锡纳牛僧孺巻曰。必先期至矣。必先与即先、同一推颂意耳。韩仪与关试后新人诗。有休把新衔悩必先句。此必先。乃指下第同人。谓下第者曰来科作解。又此意矣。
　　文字不鲜明 　
　　先达
　　〔晋书虞喜传〕喜邑人贺循为司空。先达贵显。
　　
　　早达
　　〔宋书王僧绰传〕年二十九为侍中。自嫌早达。
　　
　　英雄入□中 
　　〔［（扣-口）＋庶］言〕文帝幸端门。见新进士缀行而出。喜曰。天下英雄入吾□矣。
　　  　 
　　谬种流传 
　　〔宋史选举志〕理宗朝、有司命第苟简。或执偏见臆说。或发策用事讹舛。所取之士既不精。数年之后。复俾之主文。是非颠倒逾甚。时谓之谬种流传。
　　
　　一榜尽赐及第 
　　〔邵氏闻见録〕张齐贤赴廷试。帝欲其居上甲。有司置于丙科。帝降旨。一榜尽除京官通判。
　　
　　龙头属老成
　　〔遯斋闲览〕梁颢及第谢恩诗。也知年少登科好。争奈龙头属老成。
　　
　　一举登科日。双亲未老时 
　　相传是宋〔汪洙诗〕。〔琵琶记〕假饶一举登科日。难道是、双亲未老时。只恐锦衣归故里。双亲的不见儿。又云。如今端的是男儿。行看锦衣归故里。皆用此诗。
　　
　　文章自古无凭据。惟愿朱衣暗点头 
　　〔侯鲭録〕欧阳公知贡举。当觉座后有一朱衣人点头者。然后其文人格。因语同列三叹。尝有句云云。〔柳子文同文唱和诗〕徒劳争墨榜。须信有朱衣。自注。朱衣吏事。见登科前定録。
　　
　　一色杏花红十里。新郎君去马如飞
　　〔苏子瞻送张师厚赴殿试诗〕。今作状元归去马如飞。讹。
　　
　　十年窗下无人问。一举成名天下知 
　　〔归濳志〕昔语云云。今进士不得入仕。则一举成名天下知。十年窗下无人问。
　　
　　一举首登龙虎榜。十年身到凤凰池
　　张唐卿登科题寺壁志。见〔梦溪笔谈〕。或言刘昌言上吕蒙正。
　　
　　相公 
　　〔王粲羽猎赋〕相公乃乘轻轩、驾四骆。〔又粲从军行〕相公征关右。赫怒震天威。〔日知録〕前代拜相者。必封公。故称之曰相公。〔复斋漫録〕韩子华兄弟皆为宰相。其家呼子华三相公。呼持国五相公。〔按〕今凡衣冠中人。皆僭称相公。或亦缀以行次。曰大相公。二相公。甚无谓也。道山淸话。岭南人见逐客。不问官高卑。皆呼为相公。想是见相公常来也。岂因是一方之俗。而逐渐行于各方欤。
　　
　　阁老 
　　〔国史补〕宰相相呼为堂老。两省相呼为阁老。〔因学纪闻〕杜少陵赠严阁老诗。扈圣登黄阁。明公独妙年。严武迁给事中。属门下省。开元曰黄门省。故云黄阁。通鉴。王涯谓给事中郑萧韩［イ＋次］曰。二阁老不用封勅。亦唐称给事中为阁老也。近世用杜诗为宰辅事。误矣。又〔唐书杨绾传〕故事。舎人年久者为阁老。
　　
　　尚书 
　　〔［王＋行］［王＋黄］新编〕尚书与尚食、［イ＋尚］公主、同见张耳传注。而世俗相承以平声呼。误也。〔按〕尚字惟诗大雅、肆皇天弗尚。叶韵为辰羊切。其与概无平声。然唐诗、毘耶长者白尚书。已作平声呼矣。
　　
　　八座 
　　〔通典职官〕汉以六曹尚书并一令一仆为八座。魏以五曹一令二仆射为八座。隋唐以左右仆射六尚书为八座。杜甫有起居八座太夫人句。〔按〕今指乘八人舆者曰八座。不见典记。南史齐宗室传。江夏王宝元与崔慧景应乘八［（扣-口）＋冈］舆至都。此则当时天子所乘。
　　
　　三法司
　　〔商子定分篇〕天子置三法官。〔按〕后世三法司称由此起。
　　
　　总督
　　〔晋书载记〕王猛辞位表。总督戎机。出纳帝命。总督二字见此。
　　
　　巡抚 
　　〔晋书刘颂传〕咸宁中诏巡抚荆杨。〔北史李贤传〕今巡抚居此。不殊代邑。〔王勃春思赋〕宁知汉代多巡抚。〔虞世南和长春应令诗〕如何事巡抚。民［（病-丙）＜莫］谅斯求。〔按〕今官制有巡抚。自明洪武辛未。勅遣皇太子巡抚陕西为始。而其文之见前代者。有如右。
　　
　　宪台 
　　〔二老堂杂志〕宪部。刑部也。宪台。御史台也。今直以诸路刑狱为宪。虽圣旨处分。勅令所立法。凡及安抚提刑司处。皆以帅宪为称。而提刑告词。并曰宪台。其失多矣。〔按〕今更不问掌刑与否。凡大上官。概宪台。所失愈远。
　　
　　宗师 
　　〔庄子〕有大宗师篇。〔汉书朱浮传〕博士之官。为天下宗师。使孔圣之言。传而不絶。
　　
　　员外 
　　〔旧唐书李[山+乔]传〕为吏部时。志欲曲行私惠。奏置员外官数千人。〔通鉴〕中宗神龙二年。大置员外官。自京师及诸州凡二千余人。宦官超迁七品以上员外官者又将千人。〔按〕时所云员外者。谓在正员之外。大率依权纳贿所为。与今部曹不同。故有财势之徒。皆得假借其称。
　　
　　外郎。郎中。待诏。司务 
　　〔寓圃杂记〕吏人称外郎者。古有中郎、外郎。皆台省官。故僭拟以尊之。今医人称郎中。镊工称待诏。染工称博士。师巫称太保。茶酒称院使。皆然。此草率僭妄。名分不明之旧习也。国初有禁。〔日知録〕北人谓医曰大夫。南人谓之郎中。木工、金工、石工之属。皆为司务。盖起于宋时。老学庵笔记。北人谓医为衙推。卜相为巡官。即此类。〔按〕周密武林旧事。载艺流供奉说药者三人。一曰杨郎中。一曰徐郎中。当时即以医为郎中矣。
　　
　　州尊 
　　〔蜀志秦密传〕王商与密书曰。贫贱亦何可终身。宜一来与州尊相见。〔按〕今人称府尊、县尊等。皆昉于此。
　　
　　郷先生 
　　〔仪礼士冠礼〕冠者见于郷大夫、郷先生。注云。郷先生。郷中老人为大夫致仕者。〔按〕今称郷前辈。或曰郷老。或曰郷先生。据周礼舒官。郷老、二郷则公一人。此以三公分与六郷之教之称。前辈何敢当焉。郷先生为合。
　　
　　封君 
　　〔史记平准书〕封君皆低首仰给。〔又〕令封君以下。三百石以上吏。以差出牝马。〔易林〕多获得福。富于封君。〔按〕此谓身有封邑之君。若公侯是也。今以子孙贵显受封者。不当云封君。或称封翁可矣。
　　
　　状元 
　　〔［（扣-口）＋庶］言〕发榜后。状元以下到主司宅门下马。又状元以下与主司对拜。拜讫。状元出行致词。〔按〕状元之称。自唐有之矣。而发榜后。未经廷试。即称状元。则是今所谓会元耳。又其时不独第一人曰状元。郑谷登第后宿平康里诗。好是五更残酒醒。耳边闻唤状元声。考谷登赵昌翰榜。系第八名。宋周密必大文稿。有回姚状元颖启。回第二人叶状元适启。回第三人李状元寅仲启。似凡新进士、倶得称状元也。
　　
　　榜眼 
　　〔云麓漫钞〕世目状元第二人为榜眼。〔王禹［イ＋（称-禾）］送朱严诗〕有榜眼科名释褐初句。盖榜眼之中。起于宋初也。〔二老堂杂志〕高宗中兴以来。十放进士。其榜眼官职。往往过于状元。
　　
　　探花 
　　〔天中记〕唐进士杏园初会、谓之探花宴。以少俊二人为探花使。遍游名园。若他人先折得名花。则二人被罚。〔蔡寛夫诗话〕故事、进士朝集。择中最年少者为探花郎。煕宁中始罢之。〔按〕此则唐之探花。非今所谓探花。而其名未始不相因也。云麓漫钞云。世目第三人为探花郎。漫钞作在绍兴时。盖自罢择年少之后。遂以其名归诸第三人矣。〔明史选举志〕殿试第一甲。状元、榜眼、探花之名。制所定也。而士大夫又通以郷试第一为解元。会试第一为会元。二三甲第一为传胪。
　　
　　三元 
　　〔文海披沙〕宋三元。人知有王曾、冯京、宋痒。而不知有杨［宀／眞］、孙何。明三元。人知有商辂。而不知有黄观、杨用修云。蜀士在宋时。三元三人。陈尧叟、杨［宀／眞］、何涣也。观此。则宋又不止五人矣。然陈与何三元事。并未见称于世。〔按〕宋未尝有三元之号。谓王曾等三元者。明人追称之耳。唐崔元翰京兆解头。礼部状头。宏辞及制科三等勅头。咸首捷。武翊黄、亦府选为解头。及第为状头。宏辞为勅头。时谓武氏三头。章孝标赠翊黄时。花锦文章开四面。天人科第占三头。又张又新时又号三头。三头者。犹明人云三元也。
　　
　　庶吉士 
　　见〔书立政篇〕。〔明史选举志〕洪武八年。延试擢一甲进士丁显等为翰林院修撰。二甲马京等为编修。呉文等为检讨。进士之入翰林。自此始。又使进士观政于诸司。其在翰林承勅监等衙门者。曰庶吉士。进士之为庶吉士。亦自此始也。
　　
　　侍卫 
　　〔史记弟子传注〕王肃曰。子路为孔子侍卫。故人不敢有恶言。侍卫二字。见此。
　　
　　进士、举人、贡生 
　　进士见〔礼记王制〕。举人。贡生。连见于〔后汉书章帝纪〕。毎寻前代举人、贡士。或起［田＋川］亩。不繋阀阅。是也。进士出身入诗。则始于唐徐凝答施先辈曰。料得仙宫列仙籍。如君进士出身稀。举人入诗。则白居易有乞钱羁客面。落第举人心。歳贡入时。则孟浩然有孝廉因歳贡。怀橘向秦川。
　　
　　武举
　　〔唐书选举志〕武举。起武后时长安二年。
　　
　　监生。生员 
　　〔唐书选举志〕元和二年。置东都监生一百员。自天宝后。生徒流散。永泰中。虽置西监生。而馆无定员。于是始定生员。〔按〕生谓监生。员其数也。以监生生员为两等人。盖别自宋以来州县皆说学也。
　　
　　白身 
　　〔元典章〕选格、有白身人员。中书省奏。近来各路行保白身之人申部。中间不无冒滥云云。〔按〕魏书食货志。庄帝颁入粟之制。白民、输五百石。听依第出身。白民。直云白身也。唐书选举志。白身视有出身。一经三传皆通者。奬擢之。仕籍之有白身一途甚久。而魏由入粟。唐由校试。元由保任。制各不同耳。
　　
　　登仕郎 
　　见〔随书百官志〕。又文林郎见〔宋史选举志〕。〔按〕唐宋时有承事。将仕。迪功。宣义等郎。今倶不用。惟七品授文林郎。九品授登仕郎。名犹相因。
　　
　　从品 
　　〔北魏书官氏志〕前世职次。皆无从品。魏氏始置之。亦一代之别制也。〔按〕谓从一品至从九品。
　　
