<!-- { "loadSidebar": true } -->
　　罗泌四载说云许叔重注淮南子云水宜舟陆宜车沙地宜肆泥地宜楯孔安国云水舟陆车泥楯山樏而夏本纪云泥乘橇山乘檋橇尸子作蕝祖芮切檋音鞠河渠书云山即桥沟洫志云山即拘诸儒皆以檋为邱遥切此意言之音橇为蕝尔按说文四载水舟陆车无可异者惟山乘樏泽乘防为不同尸子云行涂以楯行险以撮行山乘樏行沙乘轨樏与欙同力追切楯与防同勅伦切尸子之说盖得其传橇非防也宜音撮险所乘者檋与梮同即樏也当读如济漯之漯其音作桥者殆梮之转音如淳云橇以板置泥上通行檋以铁如锥头长半寸拖之履下以上山使不跌孟康谓木橇形如箕摘行泥上诸説不同如此然曰载曰乘则不应为履与板矣輴轨樏橇是曰四载舟车常所乘宜不在四内也右罗氏本说如此予合前说再考诸为之云行涂以楯行险以撮行山乘樏行沙乘轨涂泥也楯即輴也輁也檋也状如长牀穿桯前后着两金而闗轴焉其状庳下而寛广故行涂用之樶即橇也如晋人登山今人之脚澁中用木故字从木上系用绳故字从毳下用铁钉之使不跌故行险用之樏即欙与周礼輁车同制如今之登山轿以人拽绳为牵【去声】周礼所谓挽以任载器也故登山乘之轨车最使沙不能防故行沙乘之行涂行险曰以行沙曰乘盖有升车与徒歩之别总名之曰四载云
　　禹九州
　　禹贡奠髙山大川其九州之名以地名州而不以州分地盖荆衡万古不徙之山而河济者万古不泯之水也以故荆兖之名得附河济荆衡而不灭万世而下求禹贡九州之域者皆可得而考也九州惟冀无所至者举八州而界自见亦所以别帝都而大一统也九畴之皇极贡法之公田见于此矣扬不言南青雍不言北则以其境接蛮狄提封叛服不常乎
　　三江味别
　　苏子瞻志林有三江味别之説蔡传深非之然以禹贡本文论之扬江言三江既入而于经言江汉朝宗于海则同流而自为道可知矣许敬宗谓济入河洑地南出亦以味别以今扬子江心有南零北零之异则知其入而不合正不疑也古有五行之官水官得职则能辨其性味潜而复出合而更分皆可辨之故师旷易牙俞儿张华王劭陆羽张又新刘白刍李季卿品天下之水性味不同盖古水官之遗法岂独为口腹哉苏子之説盖本于此味别之説恐不可废况蔡氏于后章之传亦性别醎苦之説何独怪苏子哉
　　味别
　　又考郭縁生述征记縁生于河上遇一书生问之曰何知济与河上源不异物之不同犹铅锡也比济既入于河性与河别不能合混渗漉入地洑行而溢为荥尔今之歴下发地悉是流水济所过也东阿之正济所溢故今阿胶上浊住吐下膈踈痰正以性趋下清而且重故治淤浊逆上之疴譬如油之与水固不同情九夏之辰冷热之风亦各为队岂必谓无水过水哉泾渭分曹南北异零此理不少郑樵谓山过山则分水过水则合世无山过山水过水之理谓汉入于江其文止此有脱文沇入于河其文亦止于此而溢为荥之上当更有导沇水数句说经不通不以为脱必以为误此书生之竺疾也慎尝辟其说云山过山则分虽分而性不分如罗浮二碣以风雨而合离蓬莱两山随波涛而上下中记云名山有孔窍相通是也水过水则合虽合而性不合沈括云水以漳名者从水于章章者别也文也谓两物相合有文章可别也清漳浊漳合于上党当阳者沮漳合流也灨上者章贡合流也鄣郡者西江合流也亳漳者漳涡合流也云梦者漳郧合流也凡此数处皆清浊合流色理如防蝀又数十里如璋璋者判合之器也白公问于孔子曰以水投水何如孔子曰淄渑之味易牙能知之斯固味别之説也蔡氏之讥苏子亦过矣
　　水性
　　或问余水味之説则详矣水性之别何如曰班固司马迁货殖传地理志备矣论其极则庭州防水金铁皆漏【庭州防水在大荒之外以金铁承之皆漏惟角与瓠叶则否拘夷山中有流水亦如之】鄜延之川日脂流【即延安石油也以为烟墨松脂不及唐诗二郎山下雪纷纷石烟多于洛阳鹿】弱水弱毛黒溪髌【南荒黒有溪水其水以涂古象至辙不去昆仑而以涂身即能乘象如家畜古所谓黒昆仑今之象奴也】悉唐制角畔怯腐手【见佛经】水性不同有如此者学所以贵博物也
　　汲冡文诬
　　汲冡璅语其文极古然多诬而不信如谓舜囚尧太甲杀伊尹又谓伊尹与桀妃末喜交其诬若此小人造言不起自战国之世伊尹在相位日被其黜僇者为之也然则何以知之曰其文不类战国
　　夔钟
　　防州府近掘地得一钟形如戽斗匾而长一面凸为十八乳一隂一阳总为九乳古诗春钟九乳鸣疑此钟应春宫律也一面古篆七十余字人不能识惟夔字可辨水经注云夔乡观此可信云
　　化益
　　世本云化益作井宋曰化益伯益也荀子成相萹传土平天下躬亲为民行劳苦得益臯陶横革直成为辅吕氏春秋云得陶化益直成横革之交五人佐禹化益即伯益真成即直成也
　　阿堵
　　晋书云王衍口不言钱晨起见钱堆床前曰阿堵近世不解此遂谓钱曰阿堵可笑晋人云阿堵犹唐人曰若个今曰这个也故殷浩看佛经曰理亦应在阿堵中顾长传神曰精神妙处正在阿堵中谢安谓桓温曰明公何用壁后置阿堵辈是也凡观一代书须晓一代语观一方书须通一方之言不尔不得也
　　宁馨
　　馨字晋人以为语助辞王衍传何物老妪生此宁馨儿世说刘真长语桓温曰使君如馨地宁或鬭战求胜王道与何次道语举手指地曰正自尔馨王胡之雪中诣王螭持其臂螭拨其手曰冷如鬼手馨强来捉人臂刘惔讥殷浩云田舍儿强学人作尔馨语合此观之其为语辞了然唐刘禹锡诗防人猛省得宁馨得晋人语意矣
　　世说误字
　　古书转刻转谬盖病于浅者妄改耳如近日呉中刻世说右军清真谓清致而真率也李太白用其语为诗右军本清真是其证也近乃妄改作清贵兼有诸人之差谓各得诸人之参差近乃妄改差作美声鸣转急改鸣作气义学改作学义皆大失古人语意举一二他不能尽
　　六么
　　古之六博即今骰子也晋谢艾传枭者邀也六博得邀者胜是知枭即骰子之么也曲名有六么序义取六博之采小説云緑腰又云録要皆是妄说如谓律令为雷边迅鬼皆古之妄人撰说而文士或信之此亦道听涂説也
　　巾帼
　　诗有頍者弁士冠礼注滕薛名蔮为頍今未筓冠者着卷帻頍象之所生也后汉乌桓传妇人着句决饰以金碧若中国之簂步揺舆服志夫人有绀缯帼古画妇女有头施绀羃者即此制也诸葛孔明以巾帼遗司马懿巾帼女子未筓之冠燕京名云髻蜀中名昙笼盖笑其坚壁不出如闺女之匿藏也帼音与愦同古对切今音与国同非也
　　需头
　　蔡邕独断载汉代章奏之式所谓需头者盖空其首一幅以俟诏防批荅陈请之奏用之不需头者申谢之奏用之杨万里知筠州谢表云需章匃外退以其私便郡疏恩出于自择需章字用独断语也晋人简帖后空一幅仍书空着后以俟朋友之批荅故谢安批子敬之帖尾合二事观可见古人章奏尺牍之制
　　尚字平音
　　刘熈释名曰尚书者何也尚上也言最在上总领之也韦昭辩释名云尚犹奉也百官言事当省案平处奉之故曰尚书也尚衣尚食亦然慎按春秋传曰百官承事朝而不夕承事者言事而奉其文书也汉世官名尚书义实取此如淳汉书注曰主天子文书曰尚书如主壻曰尚主汉制娶天子女曰尚公主娶诸侯女曰承翁主则尚犹承也尚犹奉也韦昭之解上合左传下协汉制比于刘熈依字音杜撰逺矣
　　六尚
　　周礼司会注计官之长若今尚书陆徳明音常今之官名亦然但尚书音常则尚衣尚食尚方皆宜同此音其义同也今皆音上不知何以分别如是
　　以手通指
　　何休公羊注以手通指曰揖谓揖以敬人以手通意也指意也又云以目通指曰瞚瞚与瞬同史云頥指气使亦是以頥通指也指与防同陆佃易爻观我朶頥注云以頥通指曰朶刘敞汉书补注蹑足附耳注以足通指曰蹑
　　蜀取刘璋
　　汉昭烈于十六年冬从刘璋之迎而击张鲁是时孔明留守荆州至明年乃自葭萌据涪出正之计昭烈亦强忍从之若使孔明在举措当不如此今以取刘璋为孔明病盖亦未之考也
　　冯京
　　余观氏族言行録载冯京之父名式京生而隽迈不羣式一日取其所诵书题其后曰将作监丞通判荆南军府事冯京式既退官十一年京举进士第一为将作监丞通判荆南如式之言时人谓式为知子氏族録宋人所编当得其实也传冯商还妾事以为京父考之此文京父未尝为商又不名商也小説不足信当依正史之传可也
　　豨首
　　尔雅茢薽豕首吕氏春秋云豨首生而麦无叶神农本草经云夏至之日豕首茱萸先生豕首图经药録谓之天名精一名天蔓菁名精即蔓精转语也又名蟾蜍兰今俗名豨莶是也又蠡实亦名豕首即月令所谓荔挺也以冬至生与此同名异物
　　霸伯同
　　论语宪问篇注曰霸与伯同长也左传成公二年齐国佐对晋人曰四王之王也树徳而济同欲焉五伯之霸也勤而抚之以役王命黄震曰天下之主谓之王诸侯之长谓之伯此指其定位而名也以徳方兴而为天下所归则王【平声】转声而为王【去声】王政不纲而诸侯之长自整率其诸侯则伯【入声】转声而为伯【去声】皆有为之称也正音为静字转声为动字以此证之左传四王之王上如字下音旺五伯之霸上伯字入声下霸字去声王字无别体故同用王字伯字有霸字为别体故上用伯下用霸左传不惟文精用字亦不茍矣注防未发明故特着之
　　唇齿
　　左传唇亡齿寒盖古谚也战国防作唇揭齿寒揭与寒叶韵【揭叶音掀】
　　问诸水濵
　　左传屈完对管仲云君其问诸水濵杜预曰当时汉水未属楚李善夷曰杜之注其为谬防且楚实殷之始封楚苦县瀬乡在汉水东北则汉水于西周之际岂未属楚乎又诗云奋伐荆楚罙入其阻郑注云罙入方城之阻也方城在今汉水北岂昭王时未属楚乎屈完以齐桓所问之大不敢他对但请自问于水滨而人莫之知也汉水实属楚也久矣
　　巧说少信
　　史记货殖传南楚好辞巧说少信诸家不解此句余谓有为神农之言者许行自楚之滕庄周与惠子俱濠人宋玉作大小言赋又作神女髙唐赋韩诗外传载孔子与子贡交辞于漂女皆南楚巧说少信之明证也
　　养以之福
　　汉酸枣令刘熙碑猗与明哲秉道之枢养以之福惟徳之隅左传古本养以之福今本作养之以福非
　　变置社稷
　　孟子曰旱干水溢则变置社稷解者不达谓迁其坛壝非也左传曰共工氏有子曰句龙为后土后土为社有烈山氏之子曰柱为稷自夏以上祀之周弃亦为稷自商以来祀祭法曰厉山氏之有天下也其子曰农能殖百谷夏之衰也周弃继之故祀以为稷共工氏之霸九州也其子曰后土能平九州故祀以为社是言变置之事也尚书汤既胜夏欲迁其社不可孔安国曰汤革命创制欲变置社稷而后世无及句龙者故不可而止陈后山谈丛云句容有盗改置社稷而盗止下邳多盗迁社稷于南山之上盗亦衰息皆不通古礼而妄为者其盗之止亦偶然耳后山乃取而笔之书亦失考也
　　化治生民
