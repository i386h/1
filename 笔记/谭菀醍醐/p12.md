<!-- { "loadSidebar": true } -->
　　列子曰孔子东游见两小児辨鬭问其故一小児曰我以日始出去人近而日中时逺也一小児曰我以日初出逺而日中时近也言初出近者曰日初出大如车盖及其日中裁如盘盂此不为逺者小近者大乎言日初出逺者曰日初时沧沧凉凉及其中旹热如探汤此不为近者热逺者凉乎桓谭新论云汉长水校尉平陵闗子阳以为日之去人上方逺而四旁近何以知之星宿昏时出东方其间甚踈相离丈余及夜半在上方视之甚数相离一二尺以凖度望之逾益明白故知天上之逺于傍也日为天阳火为地阳地阳上升天阳下降今置火于地从傍与上诊其热从旁与上逺近殊不同焉日中正在上覆盖人人当天阳之冲故热于始出时又新从太隂中来故凉于其西在桑榆间也桓君山曰子阳之言岂可然乎张衡灵宪曰日之薄地闇其明也由闇视明明无所屈是以望之若大方其中天地同明明还自夺是以望之若小火当夜而扬光在昼则不明也月之于夜与日而差防晋东晢以为傍方与上方等傍视则天体存于侧故日出时视日大也日无小大而所存者有伸厌厌而形小伸而体大盖其理也又日始出时色白者虽大不甚始出时色赤者其大则甚此终以人目之感无逺近也且夫置器广庭则函牛之如釡堂崇十仞则八尺之人犹短物有陵之非形异也夫物有感心形有乱目故仰防云以观月月常动而云不移乗船以渉水水去而船不徙矣安岌云余以为子阳天阳下降日下热束晢言天体存于目则日大颇近之浑天之体圆周之径详之于天度验之于晷影而纷然之说由人目也参伐初出在旁则其间踈在上则其间密以浑验之度则均也旁之与上理无有殊也夫日者纯阳之精也光明外曜以人目故人视如小及其初出地有逰气以厌日光不人目即日赤而大也无游气则气白大不甚矣地气不及天故一日之中晨夕日色赤而中时色白地气上升四合与天连者虽中时亦赤矣日与火相类火则体赤而焰黄日赤宜矣然日色赤者犹火无焰也光衰失常则为异矣因读列子而雥集旧说如上又思列子之为此段虽曰寓言实有至理盖引而不发使后人深察澄观而得其说故设为两児之言以戏百世之下迄今百世之下虽宿学妙术屡数百辞而犹不可了然使果有两児而以闗子阳桓君山束晢安岌当之亦未易折此两黄口也朱紫阳云必有真人乘龙凌虚出倒景之上昆仑之外而后可订其是非耳庄子曰六合之外圣人存而不论兹言善夫
　　韩退之遗文
　　孙何称韩退之拟范蠡与大夫种书意出千古理振羣疑今集中无此文白乐天称皇甫湜渉江文而甫集亦无此文皮日休称孟浩然防云淡河汉踈雨滴梧桐而孟集无此一首也乃知古人诗文之佳者遗逸多矣
　　司农刘夫人墓碑
　　司农夫人祖自会稽山隂姓刘氏伊夫人受持贞刚体性纯淑非礼不行【阙一字】人【阙一字】仁【阙二字】石【阙五字】九族穆同【阙三字】子孙息盈房男以【阙七字】母仪【阙三字】容徳配古列任似为【阙八字】宫【阙一字】复全【阙十字】酒甘香车骑陈【阙七字】公【阙二字】奉【阙十字】迎医极迲素名【阙九字】幽藏咨嗟酷【阙十字】命【阙七字】画图像甄采典【阙七字】鄊人【阙五字】不忘
　　右司农刘夫人汉太尉许之妻也首行有标题之文石已刓剥所存数十百字其漫漶者强半惟次行独全故其姓刘氏而为山隂之人其辞惟数句可读如云体性纯淑非礼不行及孙息盈房而已其云徳配古列任似者以似为妙也字画多杂篆体所书以字全类孔宙碑其它偏旁多与故民呉公碑中山相薛君题额相类应劭汉官仪所载三公孝灵时有呉郡阳羡许季防汉纪光和四年以卫尉代刘寛为太尉今许氏两墓皆在宜兴而此碑犹在夫人旁呉处厚青箱杂记云义兴有许庙其碑许劭所作唐开元中诸孙重刻碑隂有八字云谈马砺毕王田数七徐延休读之曰谈马即言午言午许字砺毕必石卑石卑碑字王田乃千里千里重字数七六一六一立字今其残碑才有数十字其间载许君自司农迁卫尉此文称刘氏为司农夫人则铭墓时许犹未为卫尉也其碑在光和之前无疑又云司农夫人碑题一行文八行行二十八字石尚余其半亦隠隠若有字右具载洪景伯释呉人卢熊尝得此刻云自伊述夫人以下合有四言二十五韵今所存刚行同房容宫香藏鄊忘可攷
　　国山碑
　　【阙二字】民用不犯于是臣丞相沇曰【阙六十三字】徘徊于此遂基大宫【阙八字】庶民子来不日【阙八字】顽嚚乃止率土来献柔服百神经纬庶务日昃不食【阙二字】六经蒇防百家思【阙一字】道数频十陵道大启朱光闿立东观【阙一字】纪实言建设坟典【阙三字】闻实感神化出幽祗阐举乃遣使者大宥刑恶道尚【阙二字】善格幽贶与五福惟神明上天罔应【阙三字】箕宿降祉利丰特发神夣灵玺镇国玊玺启自神匮神人指授金册有玊简者四日月明朗老人星见者弌十有弌五天瑞气黄旗紫盖覆宫阙显者着斗牛者弌十有九麟鳯龙衔图负书卅有九青蜺白兕丹黑【阙二字】廿有二白兎白麢白麀白鹿卅有二白雉白乌白鹊白鸠弌十有九赤乌赤雀廿有四白雀白燕廿有七神虎吐书白鲤腾船者二灵絮神絮弥被原野者三嘉禾秀頴甘露凝液六十有五殊干连理六百八十有三明月火珠璧流离卅有六大贝余【阙一字】干泉桼十有五大寳璧水青防璧卅有八玉兕玉羊玉螭【阙一字】三寳鼎神钟神□祝神□卅有六石室山石闿石印封启九州吉发显天防韶石镜光者弌十有弌神【阙一字】颂歌庙灵【阙一字】示者三畿民推纪湖泽闿通应防合謡者五神翁神僮灵母灵女告徴表祥者卅有桼灵梦启防神人授书着验【阙二字】者十秘略【阙一字】文王板纪徳者三玉人玉印文采明发者八玉【阙一字】玉琯玉瑻玉玦玉钩玉称殊辉异色者卅有三玉尊玉玉盘玉罂清洁光眼者九刖子河伯胥王灵图言天平坠成天子出东门鄂者四大贤司马防虞翻推歩图纬甄匮启缄发若与运会者二其余飞行之类植生之伦希古所觌命世殊竒不在瑞命之篇者不可称而数也于是旃协洽之嵗月次陬訾之口日惟重光大渊献行年所值寔惟兹嵗帝出虖震周易实着遂受上天玉玺文曰呉真皇帝玉质青黄防理洞彻□受袛悚夙夜惟□而大徳宜报大命宜钦乃防柔兆涒滩之嵗钦若上天月正革元郊天祭地纪号天玺用彰明命于是丞相沇太尉璆大司徒燮大司空□执金吾脩城门校尉歆屯骑校尉悌尚书令忠尚书昏直晃昌国史莹覈等亦防为天道旷防瑞表真今众瑞毕至亖表纳贡幽荒百蛮浮海【阙一字】川九垓八埏罔不被泽率按典繇宜先行禅礼纪勒天命遂于呉兴国山之隂告祭刋石防对扬干命广报坤徳副慰天下喁喁之望中书东观令史立信中郎将臣苏建所书刻工殷正何赦
　　右呉国山碑者孙皓天册元年禅于国山改元天玺因纪其所获瑞物刋石于山隂是嵗晋咸宁元年后五年晋遂灭呉以皓昏虐其国将亡而众瑞并出不可胜数后世之言祥瑞者可鉴矣熈宁元年中元后一日庐陵欧阳修书
　　右呉封禅国山碑天玺元年立东观令史立信中郎将苏建篆在常州宜兴善权寺后古离墨山邑人称为囤碑髙八尺围一丈其形如鼓刻字周绕其上今大略可见者三十七行每行二十五字合有八百余字按碑云旃协洽之嵗月次娵觜日惟重光大渊献遂受玉玺文曰呉真皇帝乃天册元年乙未正月辛亥又云柔兆涒滩之嵗月正革元郊天祭地纪号天玺先行禅礼纪勒天命则嵗在丙申矣太尉璆即璆曲阿人祖咨孙权外甥璆官至中书令太子少傅大司空□史云兼司徒董□国史莹覈即光禄勲薛莹东观令华覈史又云天册元年呉郡言掘地得银改年大赦天玺元年呉郡言临平湖开得石函中有小石刻皇帝字秋八月鄱阳言厯阳山石文理成字刻石立铭褒赞灵徳又呉兴阳羡山有空石长十余丈名曰石室在所表为大瑞乃遣兼司徒董□兼太常周处至阳羡封禅国山明年改元大赦熊参考传记盖以呉郡掘银而改天册海盐玉玺有文曰呉真皇帝而改天玺因厯阳山石文字而改天纪碑云湖泽开通即临平湖开之事石室山石开发即海盐阳羡之事当时海盐亦属呉郡旧有六里山石篆刻其略曰旃防协洽之嵗得玉玺文曰呉真皇帝与此碑合疑陈夀所书石函小石刻皇帝字悮临平湖开之文史云于厯阳刻铭今世亦不见此文字如岩山神防海盐玉玺国山刻文史家不能备载此文欧赵二家皆有著论矣其字画形势絶与神防相似第石质坚顽工人就其上镌刻故行欵广狭长短防有不同宋黄伯思称皇象书神防碑字势雄伟殊不审皇象在孙权时与严范郑姥等号八絶则神防碑亦苏建书无疑也东汉碑碣多尚书独此二篆有周秦遗意神防险劲峻防国山纯古秀茂可与崔子玉书张平子碑相颉顽若永建麒鳯赞魏石经中篆文弗足论也熊向获见拓本仅二十余行以宜兴记校之字多譌舛今得自郡人谢林始覩其全因重防如右以俟识者云洪武十一年春正月呉人卢熊记晋故使持莭侍中太傅钜平成侯羊公之碑
