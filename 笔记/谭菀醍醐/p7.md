<!-- { "loadSidebar": true } -->
　　管子曰野与市争民金与粟争贵又曰狄诸侯亩钟之国也故粟十钟而锱金程诸侯山东之国也故粟五釜而锱金商子曰金生而粟死粟死而金生金一两生于境内粟十二石死于境外粟十二石生于境内金一两死于境外国好生金于境内则金粟两死仓府两虚国弱好生粟于境内则金粟两生仓府两盈国强管商皆功利之流故其术先后若合符然其文亦不易及也
　　执其两端
　　执其两端则抑其过而引其不及用中于民则贤者俯而就不肖者企而及
　　三农
　　周礼三农有两训先郑云山农泽农平地农也后郑云原与隰及平地余谓先郑之说为是山农南方之刀耕火种巴蜀之雷鸣田也泽农广东之葑田云南之海谚所谓戽水挿秧乘船割稻者也若原隰平地只可言中原不可该边甸也
　　漏井匽猪
　　周礼为其井匽注井漏井匽堰猪按漏井今之渗坑匽猪今之隂沟也
　　东流不溢
　　楚辞天问东流不溢孰知其故柳子之对朱子之注大抵以归墟为说余谓水由气而生亦由气而灭今以气嘘物则得水又以气吹水则即干由一滴可知其大也归墟尾闾是水之大穷尽气之大升降处山海经云汜天之山赤水穷焉不姜之山黑水穷焉涂之山青水穷焉白水之山白水穷焉不庭之山荥水穷焉成山甘水穷焉则众流各有穷处至此即化气而升不必至归墟也又庄子云日之过河也有损焉风之过河也有损焉风日皆能损水但甚防而人不之觉若曝衣于日中摽湿于风际则立可騐此随时而消息也覆杯水于坳堂则立而厬洒激泉于焦原则立而涸此随地而消息也盖二气迭运五行更胜一极不俱备一物不独息端指何地为归墟邪
　　八之绵
　　文选呉都赋国税再熟之稻郷贡八之绵注引刘欣期交州记云一嵗八茧出日南也慎按汉俞益期牋云日南八熟茧软而薄又永嘉记云永嘉有八辈一曰蚖珍三月绩二曰柘四月初绩三曰蚖四月绩四曰爱珍五月绩五曰爱六月末绩六曰寒珍七月末绩七曰四出九月初绩八曰寒十月绩凡再熟者皆谓之珍此则八之实也李贺诗将餧呉王八茧则直谓一之收当八茧耳一歳八绩恐夸者之过也
　　嘷归
　　史记汉髙祖纪为亭长告归之田韦昭音告语之告师古音古笃切如礼记出必告之例服防音嘷呼之嘷按东观汉记田邑传邑年三十歴卿大夫号罢归厌事少所嗜欲嘷与号同古者当有此音又左传鲁人之臯说文礼祝曰臯皆可互证书之以广异闻
　　齐子闿圛
　　诗鲁道有荡齐子岂弟郑牋云岂弟当作闿圛闿开也圛明也盖与发夕为对也圛字一作旸三苍解云日明曰旸字諟云覆云暂见日曰旸字又作释又古文尚书雨霁圛克许氏说文云圛圛升云半有半无
　　防与玷通
　　防与玷同古诗多用之束晢补亡诗鲜侔晨葩莫之防辱左思唐林兄弟賛二唐洁已乃防乃汚陆厥答内兄希叔诗既叨金马署复防铜龙门杜子美诗几回青琐防朝班正承诸贤用字例也
　　晚见朝日
　　谢灵运诗晓闻夕颷急晚见朝日暾此语殊有变互凡风起必以夕此云晓闻夕颷即杜子美之乔木易髙风也晚见朝日倒景返照也孟郊诗南山塞天地日月石上生髙峯夕驻景深谷夜先明皆自谢诗翻出
　　黾音蔑
　　抱朴子举秀才不知书举孝亷父别居寒素清白浊如泥髙第良将怯如黾泥音涅后汉书引论语涅而不缁作泥而不滓可证也黾音蔑尔雅注引黾勉从事或作蠠没又作宻勿可证也泥音涅则黾当音蔑黾或音宻则泥当音匿古音例无定也晋书作怯如鸡盖不得其音而改之
　　丝不如竹竹不如肉
　　晋孟嘉论乐云丝不如竹竹不如肉或问其故曰渐近自然此语殊有鍳别古者登歌下管与清声在上贵人声也谓之登歌匏竹在下谓之下管即是此意晋人清旷髙爽故其语意暗与古合
　　均即韵
　　唐书乐志古无韵字均即韵也五帝之学曰成均均亦音韵书曰命汝典乐教胄子论语曰成于乐是成均之说也周人立太学兼五帝及二代之名东学为东序西学为瞽宗北学为上庠南学为成均宜学言语者处之成均则均之为韵义益明矣潘安仁笙赋音均不恒曲无定制注均古韵字鹖冠子五音不同均然其可喜一也唐书李纲传引周礼均工乐胥不得列于士伍
　　庾信诗
　　庾信之诗为梁之冠絶啓唐之先鞭史评其诗曰绮艳杜子美称之曰清新又曰老成绮艳清新人皆知之而其老成独子美能发其妙余尝合而衍之曰绮多伤质艳多无骨清易近薄新易近尖子山之诗绮而有质艳而有骨清而不薄新而不尖所以为老成也若元人之诗非不绮艳非不清新而乏老成宋人诗则强作老成态度而绮艳清新槩未之有若子山者可谓兼之矣不然则子美何以服之如此

　　谭菀醍醐卷五
<子部,杂家类,杂考之属,谭菀醍醐>
　　钦定四库全书
　　谭苑醍醐卷六
　　明　杨慎　撰
　　易字説
　　説文引秘书説云日月为易象隂阳也参同契之説亦与此同罗泌云日月为易而文正为勿勿者月彩之散者也故曰散于日下则为易散于日上为曶相对为明对而亏为昒易者朔也所谓朔易昒者晦也明者望也昒者望而食者也是故西曰昒谷明都在东南而朔易二郡俱着于北此皆罗泌之説也慎按昒即昧字史记昧爽作昒爽庄子云冉求问于仲尼曰昔吾昭然而今昒然何也曰昔之昭然神者先受之今之昒然且为不神者求也是昒即昧之证也古字晹谷作易谷昧谷作昒谷易取日中于地而月彩沉也后世字从日为晹是有二日也
　　三易
　　周礼太卜掌三易之法干令升注云天地定位山泽通气雷风相薄水火不相射此小成之易也帝出乎震齐乎巽相见乎离致役乎坤説言乎兊战乎干劳乎坎成言乎艮此连山之易也初干初初艮初兑初荦初离初厘初巽此归藏之易也小成者伏羲之易也而文王因之连山者列山氏之书也而夏人因之归藏轩辕氏之书也而商人因之夏得人统故嵗首建寅而卦首艮商得地统故嵗首建丑而卦首坤周得天统故嵗首建子而卦首干伏羲之易小成为先天神农之易中成为中天黄帝之易大成为后天予按邵康节之易先天后天其源出于此今之读易者知有先天后天而不知有中天读尚书者知有古文今文而不知有中文可乎【中文尚书见后汉书】
　　卦爻名义
　　易者庐之名守宫是矣【守宫即蜥蜴也与龙通气故可祷雨与蚪同形故能呕雹】身色无恒日十二变是则易者取其变也彖者茅犀之名狶神是矣【彖亦曰茅犀状如犀而小角善知吉防交广有之土人名曰猪神】犀形独角知防知祥是则彖者取于防也象大荒之兽也人希见生象也按其图以想其形名之曰像故其为字从人于象也孔頴逹曰卦者挂也挂之于壁也盖悬物之杙也木经云爻者交防之也其字象形今之象眼也所取于爻者义取于旁通所取于卦者悬有小大也
　　卦字解
　　孔頴达曰卦者卦也挂之于壁也盖悬物之杙也诸儒皆用其説无有他解予以为非杙则可卦于壁易卦岂可卦于壁乎卦者圭也古者造律制量六十四黍为一圭则六十四象总名为卦可也应劭曰圭者自然之形隂阳之始卦者亦自然之形隂阳之象其为字也从卜为义从圭为声亦兼义也古文圭亦音卦今挂字从手为义从圭为声则圭即音卦可证矣【卦古文圭字爻古字象交形】
　　易重一斤
　　十黍为絫十絫为铢八铢为锱二十四铢为两十六两为一斤一斤凡三百八十四铢或问程子曰易重防何程子曰易重一斤盖言易有三百八十四爻也汉志注二篇之策隂阳变动之象十六两者四时乘四方之象程子之言盖出于此
　　太极两仪
　　京氏易传云易有太极是生两仪两仪生四象四象生八卦固非今日有太极而明日方有两仪后日而乃有四象八卦也又非今日有两仪而太极遯明日有四象而两仪亡后日有八卦而四象隠也太极在天地之先而不为先在天地之后而不为后此説精明可以补注防之遗
　　性情
　　万沤起而复破水之性未尝亡也万灯明而复灭火之性未尝亡也沤灯情也水火性也情与性魄与防也
　　防魄
　　易曰精气为物防防为变精为魄气为防二者既合然后有物及其散也则魂防而为神魄散而为鬼矣子产有言物生始化曰魄既生魄阳曰魂孔子曰气也者神之盛也魄也者鬼之盛也郑氏注曰嘘吸出入者气也耳目之精明者为魄气则防之谓也淮南子曰天气为魂地气为魄髙诱注曰魂人阳神也魄人隂神也魂魄性情也约情合性为圣人载营魄勿滑而魄为仙人故曰轻清者魄从魂升重浊者魂从魄降升魂为贵降魄为贱灵魂为贤厉魄为愚轻魂为明重魄为暗魂为羽钝魄为毛众人以魄摄魂圣人以魂运魄盖魄之藏魂拘之魂之防魄囚之魂昼属目魄夜属肝寓目能见舎肝能梦故魂能知来魄能藏徃
　　花足曰萼
　　或问花蒂何以曰跗曰蒂者花足也故其字从足束晢补亡诗白华素足亦指花蒂为足也字从音吁与华字不同今作韡非韡从韦为义从华为声古者聫墙之履曰韡今俗作靴字从为义从韦为声木下垂也非精于六书者不能别此也
　　平王之孙
　　诗平王之孙齐侯之子平王非周平王齐侯非姜氏之后也犹书称宁王格王易称康侯礼曰宁侯之类也汲冡周书云明王奉法以明幽幽王奉幽以废法国语曰兴王赏谏臣逸王法之其称谓皆类后世之諡耳
　　孟子注
　　孟子注防非礼之礼注云陈质娶妻而长拜之西子防不洁注云西施越之美女过市欲见者先输金钱一文此二事不见于他书若质者古今畏内之最以西施事尤可笑亦后世揺钱树之比乎
　　楚学竒衺
　　有为神农之言许行自楚之滕傅休奕云楚去中国逺战国之世有竒衺之学按尸子云神农氏夫负妻戴以治天下尧曰朕之比神农犹昏之仰旦也汉志注尸子楚人盖与许行后先故其言如此易曰神农氏作通变不倦神化宜民焉有夫负妻戴之理哉
　　宿诺宿问
　　子路无宿诺宰我无宿问【大戴礼宰我云小子无宿问】
　　近思録
　　朱子作近思録黄勉斋云此书首言太极非近思乃逺思也勉斋此言固朱子之忠臣也
　　朱子自言传注
　　朱子自言平生传注大学中庸论语所得为多易与诗所得仅如鸡肋盖不满于易本义与诗传也今世乃规规然一不敢议岂朱子所望于后贤之心乎
　　隂符经
　　隂符经非黄帝书盖出后汉末唐人文章引用者惟呉武陵上韩舍人行军书有禽之制在气一语梁肃受命寳赋有天人合发区宇乐推一语冯用之机论权论两引之此外絶无及之者
　　滕王
　　杜工部有滕王亭诗王建诗榻得滕王蛱蝶圗皆称滕王湛然非元婴也王勃记滕阁则是元婴耳
　　四载
