<!-- { "loadSidebar": true } -->
　　公讳祜字叔子防【阙四字】也其先晋羊舌大夫之胄当汉中兴始自南阳家于岱壄缨寂相继九卉于公显祖南阳太守皇考上党太守咸有【阙一字】名公承俊烈之髙风应明哲之盛代徳擅槼仁诚慈惠夫其器量弥深容度广大浩浩乎固不可测已其志莭言行卓尔不羣游神漠敬志青云弥之防道籍博之防艺文于是仁声逺耀芳风流遐年十有桼上计史察孝亷州辟皆不肯就羣公材之四府竝命繄桓絫载乃公车徴拜中书【阙一字】郎秘书监于时当晋之盛明扬英隽乃引公为相国从事中郎迁中领军遇革命之期任代禅之会秉文经武自集大晋之祚皇采增晖帝威逺御纬絶代之风弥虞唐之绪帝嘉其庸雔防大国公乃逡廵固让裁居小判天子詹咨仍复授公中军将军散骑常侍内厘王度外绥区域严恭□畏帝命允饬运国威于钩陈握皇枢于紫极于时之盛未有如公者也拜卫将军尚书仆射防揆天机崈成大业帝道缉熈泰阶允肃防江未乃命都督荆州诸军事车骑将军开府辟命公乃养民赡财开厈国界创筑五城防卫境然后懐逺防徳成大同之业思王道之则齐其民人均其恺泽军无虞乏民不疲劳农功满畴百姓布野羣黎被徳殊俗望风呉人感服繦负而至者四万余口进位征南大将公虽享茅土厯登台阶吐餐下士二于姬公方将殪戎呉国吊【阙二字】后寝甲戢兵辞功退身防优游乎初好此公之素志也会遘防疾春秋五十有八咸宁四年十有一月庚寅薨于京邑天子痛悼遣使持莭追赠侍中太傅南城侯印绶赙吊加【阙一字】常也及其上亲临过车骑諡曰成侯天子以公徳髙勲大而屡辞封爵故复建南城之国特以封公公誓让终始上未之许及其薨也夫人夏侯氏迨公克让之志遂不以敛公自出身以暨于终忠言不辍于口嘉谋不废于心成其业不处其功勤其勲不荣其禄仪形言行动为世范暨六年春平呉诏曰故太传钜平侯羊祜造建平呉之规潜谋逺略与众殊虑勲业不遂然荡灭之计悉如祜筞用能夷旷世之捄黎民之患勲烈弥着而宠不逯身其遣使以平定之功告祜庙昔汉氏封萧何夫人为使以崇显元功亦古之令典封祜夫人为万嵗乡君五千户赠绢万匹于是故吏髙文奚亷等佥以【阙一字】徳而志卑位优而行恭徽猷被于江汉【阙一字】于羣生渉其风者皆贪夫反亷懦夫立志志虽夷惠之撡奋乎百世曷以尚徳【阙四字】未陨竒谋潜略清【阙一字】功遗诸靡所寘心乃共立碣石刋勒盛防永表风烈焉其辞曰
　　天临有晋乃降皇辅徛与维公应期协矩聪哲神睿乃文乃武【阙三字】虞渊渊其度翼翼其明孝思以形乃耀髙风辞爵让荣为而不有志凌太清如何不吊中年陨【阙八字】未【阙三字】刋【阙二字】是表是旌
　　此即堕泪碑也中有缺文字体亦类钟繇如以作防濳作潜逮作逯寇作众作寅作□晋以前悉如此此碑元无撰人姓名按益州记云犍为李赐撰赐密之子也并附见此又云李兴字隽石所撰
　　唐太宗昭陵六马图赞　【附防】
　　太宗昭陵六马图石刻在秦中其一曰拳毛黄马黒喙平刘黒闼时所乘前中六箭背三箭赞曰月精按辔天驷横行弧矢载戢氛埃廓清其二曰什伐赤纯赤色平世充建徳时乘前中四箭背中一箭赞曰瀍涧未静斧钺伸威朱汗骋足青旌凯归其三曰白蹄乌纯黑色四蹄俱白平薛仁杲时所乘赞曰倚天长剑追风骏足耸辔平陇回鞍定蜀其四曰特勒骠黄白色喙防黑色平宋金刚时所乘赞曰应防腾空承声半汉入险摧敌乘危济难其五曰飒露紫紫鷰骝平东都时所乘前中一箭赞曰紫鷰超跃骨腾神骏气詟三川威凌八阵其六曰青骓苍白杂色平窦建徳时所乘前中五箭赞曰足轻雪影神发天机防兹飞练定我戎衣元学士王恽防云物之贤否一定论其遇不遇可也昭陵六马天降毛龙授之英主俾剪隋乱及其成功琢石为像题真以赞用传不朽何其幸也宜其声华气焰上与房驷争光故潼闗之役备体流汗又何神哉如昭烈之的卢冉闵之朱龙名虽存而形何见焉太史公曰闾阎之人虽砥行立名非附青云之士乌能声施于后世信夫【赞殷仲容撰书则欧阳询也】
　　蜀江水路险名
　　江自嘉州至荆门名滩险地凡千百余舟人一一能言之其滩之外有洞有碛凡数十皆见于字书今载其略洞疾流也【江中有逹洞柟木洞】水流沙上曰瀬【江中有石瀬】水出尾下曰瀵【今地名七瀵】回流旋转曰漩【今有南陀三漩】石积水浅曰碛【今有上碛下碛】水疾崖倾曰碥【今有闫王碥燕子碥】滩碛相凑曰沝【音子今有石柁子折危子】水如转軗曰漕【今有野猪漕】水漫不流曰沱潭下急流曰滩其名尤多不尽书也
　　蹠跖同字
　　说文跖足下也从足石声又跖蹻人名通作蹠孟子蹠之徒也古作贾谊传又苦盭注古蹠字足下曰蹠谓反不可行也淮南脩务训躐防笼蹶沙石蹠逹膝蹠又训适也淮南子原道训自无蹠有而以衰贱矣精神训云自无蹠有自有蹠无又履也淮南子人之甘非正为蹠也而蹠焉徃又训至也淮南説山训方车而蹠越乘桴而入胡又曰蹠越者或以舟或以车虽异路其极一也又训愿也淮南缪称训各从其蹠而乱生焉蹠音之石切又音柘







　　谭苑醍醐卷九
