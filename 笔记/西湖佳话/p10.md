<!-- { "loadSidebar": true } -->
　　自此日增月累，不觉恰好种了三百六十株，便想道：“这数竟按着周天之数，一岁薪米可以无虞，是天不绝我林君复之处。我之日给，何不竟以梅子所售之利为定则？”遂置一瓶，每一树所获之利若干，便包一包，投于瓶中，以三百六十株所售之钱，作三百六十包，每日随取一包，或一钱二钱，当日便使一钱二钱；若止五分，便使五分，总以梅价之多寡为日用支给之丰啬。每逢梅将放之时·便经月不出门，惟以诗酒盘桓其间，真王候不易其乐也。所题梅诗句甚多，那最传诵者有云：
　　疏影横斜水清浅，暗香浮动月黄昏。
　　又云：雪后园林才半树，水边篱落总横枝。
　　又云：湖水倒窥疏影动，屋檐斜插一枝低。
　　又云：蕊讶粉绡裁太碎，蒂凝红蜡缀初干。
　　又云：横隔片烟争向静，半粘残雪不胜情。
　　略举数联，几将梅之色香情态，摹写殆尽。客有慕名来看梅者，和靖亦不深拒，但有数字画于门板云：休教折损，尽许人看。不迎不送，恕我痴顽。
　　或有人问和靖曰：“此公庐也，公之梅，公所赏也，虽不折毁，何轻令人窃其香色？”和靖笑曰：“窃固不该相容，却喜香色未曾窃去，故乐得做一畅汉耳。”梅花开后，诚恐无聊，非煮茗而细咀山色，则衔杯而深领湖光。朝弄看云，夜良坐月；午睡足，弄笔晴窗，长吟短咏，只觉天地清明之气，与西湖秀韵之容，只供和靖一人之受用，而攘攘者竟不知也。人有慕名来访者，竟欣然接见，绝不检人辞避。但和靖之品第原高，无论等闲流俗，不敢请谒，即薄有才名，而相见时无高论惊人，并一长可取者，皆返掉却步而去。惟意有可投，言有可合，或字画，或诗文，可以相当者，方许往还。然可与相当的，能有几人？故和靖虽不避人，而人多自避也。然而高僧诗友，亦尝往还。和靖每因山水之好，多不在家，便想一法，买下仙鹤二只，置之园中，豢养已驯，遂纵之人云，少顷即归入笼内。和靖大喜道：“此犹吾子也。”遂题一绝云：
　　春静棋边窥野客，雨寒廊底梦沧洲。
　　是时四方贵客，不远千里而来访和靖者甚多。奈和靖旷达襟怀，除梅花盛开之日，杜门不出，余日则闲放小舟，邀游湖曲，竟日不归，殊无定迹。守门童子皆不知其处，自有二鹤之后，又见鹤知人性，每欲饮食，便俯首长鸣于和靖之前，和靖朝出暮归，必引颈相迎，如有所依之状，因戒童子道：“若有远方客至，急切不能觅予，且请客稍坐，速放一鹤，摩于空中。予若见鹤，便知有客至，即掉舟而还，庶宾主不致相左耳。”
　　天圣中，丞相王随以给事中出知杭州。既至，闻知和靖之名，即亲造其庐而访之。王随一见即问道：“处士何不出？”和靖答道：“非不出也，无出之才耳。”王随道：“出须何才？”和靖道：“上致君，下泽民，岂草野散人之所易及耶？”王随笑道：“吾闻出处同一道。山林经济，即是廊庙谟谋。”和靖道：“处之才不过栽培花木，豢养禽鱼，以及吟咏山水耳。逋虽不才，尚可于语句中致其推敲。”王随犹不以为意，因对园林佳致，遂分韵与之角险，见和靖吐辞恬淡，落笔高华，始叹赏道：“林君高名，自有真也。”见其所居，富于圃而陋于室，因出俸钱，重为新之。有巢居阁、放鹤亭、小罗浮，工竣，以启谢王随道：自蒙惠缉，衡茆改色，猿鸟交惊，不意至陋之穷居，获此不朽之盛事。往者，名贤钜公，亦尝顾丘园之侧，微念土木之衰病，不过一在驾，一式庐而已，从未有过回玉趾，历览堵环，当缨蕤之盛集，摅风雅之秘思，率以赓栽，始成编轴。且复构他山之坚润，刊群玉之鸿丽，珠联缕错，雕缛相辉，辇植置佳，贲于空林，信可以夺山水之清晖，发斗牛之宝气矣。自此和靖之高隐愈重，早有人传人帝京。祥符五年，真宗闻之，不胜称羡，因降敕于府县，令其赐与粟帛，常存恤之。和靖虽感圣恩，却绝不以此骄人。人有劝之者道：“圣恩既待先生如此隆重，何不出而承之，更为荣显。”和靖道：“荣显，虚名也；供职，危事也。怎如两峰尊严而耸列，一湖澄碧而当中，令予之饮食坐卧，皆在空翠中之为实受用乎？况繁华梦短，幽冷情长，决不肯以彼而易此。”因题诗于壁道：
　　山水未深猿鸟少，此生犹拟别移居。
　　直过天竺溪流上，独木为桥小结庐。
　　和靖诗虽多奇句，大可名家，但随就稿，随即弃之。或惜之道：“诗，风雅物也，得人风雅而流传之，诗人之荣也。先生佳句，大为人赏鉴，当录存以示后，奈何等闲轻弃之？”和靖笑日：“情景有会，不能自己，聊托诗以喻之，原非为人也。况吾方晦迹，转欲以诗博名，岂不大相矛盾乎？”待郎李及，出知杭州，为人清介简重，恶时俗轻浮，禁士女游湖嬉戏，自亦足迹不到湖上。忽一日，天寒微雪，遽欲出郊。人皆道他作主湖头，邀宾客为高会，孰知其不然，单到孤山，来访林处士，清谈至暮而归。
　　和靖因不娶无子，而兄之子林宥，则再三教诲，遂登进士甲科。人有驳之者道：“自身高隐而教侄登科，荣之耶？辱之耶？”和靖道：“亦非荣，亦非辱，盖人之性情各有宜耳，宜则为荣，不宜则为辱，岂可一例论。”是时和靖虽以隐自居，然梅尧臣尝渭：“和靖之学，谈道则孔孟，语文则韩李，趣向博远，直寄适于诗尔。使之立朝，定有可观。”自此言一出，而人皆劝其当仕，”和靖听之，但付一笑而已。从此大隐之名愈振，故同时如范仲淹，皆有诗寄林处士道：
　　片心高兴月徘徊，岂为千钟下钓台？
　　犹笑白云多自在，等闲为雨出山来。
　　其一时名公，如陈尧佐、梅尧臣、龚宗元辈，皆有诗推赞和靖，而和靖视之漠如也。惟以风花雪月，领湖上之四时；南北东西，访山中之百美。初阳旭日，洗眼拜观；静寺晚钟，留心谛听。芳草多情，看走柳堤之马；书长无事，坐观花港之鱼。烹泉不便，暂人酒家，倚树多时，间过僧院。缓步六桥，受用荷香十里；情朗八月，消磨桂魄三更。花前小饮，不喜同人：柳外听莺，何妨独往。至于调鹤种梅，又其性命也。故和靖能高卧孤山，而足迹不入城市者二十余年．而从尤一日不恬然自足，诚甘心于隐，而非假借也。何以知之？知之于其诗也。诗云：
　　强接俗流终返道，敢嫌贫病是欺天。
　　文章敢道长于古，光景浑疑剩却闲。
　　读其诗，字字皆以隐逸为安。既老，恐侄与侄孙不克全其志，因自造一墓于孤山之庐侧。以见其归隐孤山之缘。先是祥符中，天书见于承天门。一时，大臣如王钦若等，皆请封禅泰山，夸示外国，此谀政也。故和靖临终，曾题一绝句，以自明守正之意，兼讥刺当时。诗云：
　　湖上青山对结庐，坟前修竹亦萧疏。
　　茂陵他日求遗稿，犹喜曾无封禅书。
　　题毕，踱出庭前，将鹤抚摩一回，道：“我欲别去，南山之南，北山之北，任汝往还可也。”又对满林梅树道：“二十年来，享尔之清供已足，从此听尔之舒放荣枯可也。”一时无疾而终，时年六十二。
　　侄宥与侄孙大年，正谋安葬，不意和靖未隐孤山时，曾客临江，偶见临江李谘，少年英伟，才思高华，虽举进士，人无知者，惟和靖先生一见便惊赏道：“兄乃公辅之器也！”李谘深感其知遇之情。后果人为三司。至是，忽罢三司，出为杭州守，因思昔年林君复先生期许之言，借此到湖上，便可酬谢知己矣。自到任之后，公事一完，即访林君复消息。左右道：“林处士已死数月了。”李谘闻信，不胜惊悼道：“我李谘承圣恩，赐我守杭，一则得以领略湖山佳景，二则便可请教君复先生诗篇墨妙，不料仙游，我李谘何不幸至此。”因为缌服，与其门人，哭而葬之于其庐侧自营之墓。因求先生之遗稿，读至先生临终一首，不觉叹服道：“先生真隐士也，千占之品行在此一绝中。”遂将此诗勒石，并纳于圹中。其时仁宗皇帝闻之，赐溢“和靖处士”，仍赐米五十石，帛五十疋于其家，以荣其大隐之名。后人思慕其高风，遂以其故庐立为祠字，后复从神位于苏堤李邺候、白乐天、苏东坡三贤祠内，合而为四贤祠焉。
卷六 西泠韵迹
　　诗云：“出其东门，有女如云。”又云：“出其闉阇，有女如茶。”由此观之，则青楼狭邪，其来久矣。然如云如茶，不过形容其脂粉之妍，与夫绮罗之艳已耳，未有称其色占香奁，才高彤管，可垂千古之名者也。故衾裯色笑，仅供片时之乐；而车马一稀，则早已人商人之室矣。此其常也。孰知有其常，而邀山水之灵，则又未尝无其变，如南齐时钱塘之苏小小者也。
　　苏小小本生于妓家，父不知何人，而母死，门户冷落，风月中之滋味，已不识为何如。却喜得家住于西泠桥畔，日受西湖山水之滋培，早生得性慧心灵，姿容如画，远望如生花白雪，近对如带笑芙蓉。到了十二三岁上，发渐渐齐，而乌云半挽；眉看看画，而翠黛双分。人见了早惊惊喜喜，以为从来所未有。到了十四五时，不独色貌绝伦，更有一种妙处，又不曾从师受学，谁知天性聪明，信中吐辞，皆成佳句。此时的西湖，虽秀美天生，还未经人力点缀，而道路迂远，游览未免多劳。自西泠而东，至孤山，望断桥止矣，欲泛湖心，必须画舫。自西泠而西，一带松杉，逶逶迤迤，转至南山，沿湖不啻一二十里，步履殊劳。苏小小此时年虽幼小，却识见不凡，因自想道：“男子往来可以乘骑，我一个少年女儿，却蹙金莲于何处？”遂叫人去制造一驾小小的香车来乘坐，四围有幔幕垂垂，命名为油壁车。这油壁车，怎生形状？有《临江仙》词一首为证：
　　毡裹绿云四壁，幔垂白月当门。雕兰鉴桂以为轮，舟行非桨力，马走没蹄痕。
　　望影花娇柳媚，闻声玉软香温。不须窥见已消魂。朝朝松下路，夜夜水边村。
　　自有此车，叫一人推着，傍山沿湖去游戏，自由自在，全不畏人。有人看见，尽以为异，纷纷议论道：“此女若说是大人家的闺秀，岂元仆从相随？怎肯教他出头露面独坐车中，任人饱看？若说是小人家儿女，毕竟有些羞缩处，那里有此神仙一般的模样？”大家疑疑惑惑，只管跟着车儿猜度。苏小小见了这些光景，也不回他长短，但信口朗吟道：
　　燕引莺招抑夹途，章台直接到西湖。
　　春花秋月如相访，家住西泠妾姓苏。
