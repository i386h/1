<!-- { "loadSidebar": true } -->
　　按竹书曰桀作倾宫饰璿台大纪曰桀为琼室象廊瑶台玉牀尔雅曰象谓之鹄玉谓之雕縁鹄饰玉桀器以象为縁玉为饰非谓尹因縁烹鹄也彼拥嬖后履帝位宴飨如是何遂有谋者起而灭之盖由伊挚躬耕于莘野而汤徃聘之立以为相乃伐桀于鸣条而放之汲琐语曰汤乃东至于洛观帝尧之台下所云帝乃降观下逢伊挚是也若伊尹先縁鹄饰玉以干汤汤贤而相之则尹日在汤左右又何汤乃降观始下逢尹乎世称负鼎俎干汤犹史记称吕尚以钓鱼奸西伯云尔岂真縁鹄饰鼎以干汤乎纣作象箸而箕子叹豫知必为玉杯尹处士耕于莘野何従而有玉鼎乎若谓必实有鼎鹄之烹始谓之干易曰鼎折足覆公餗亦将果有折足之事乎观荀九家易震为玉为鹄为玉者主鬯之象为鹄者象谓之鹄以象齿雷则文生故也亦可以玉鹄为烹鹄饰玉乎
　　该秉季徳厥父是臧胡终弊于有扈牧夫牛羊集注曰此节未详诸説亦异补曰言啓兼秉禹之末徳而禹善之授以天下有扈以尧舜与贤禹独与子故伐啓啓伐灭之有扈遂为牧防也详此该字恐是啓字字形相似也但牧夫牛羊未有据而其文势似啓反为扈所弊不可考也
　　按汉书古今人表帝喾妃简逷生卨卨五世孙防防子垓师古曰垓音该是即该也竹书帝杼十三年商侯防死于河礼曰防勤其官而水死是也此承上简逷在台鸟致贻至于该而能秉卨商之季徳以承父防之臧善所谓厥父是臧也与啓何与洪注以该为啓之譌非胡终弊于有扈弊奸欺也又与敝同盖与下有扈牧竪为一事也
　　有扈牧竪云何而逢击牀先出其命何从集注曰竪童仆之未冠者旧説有扈氏本牧竪之人耳因何逢遇而得为诸侯乎啓攻有扈时亲于其牀上击而杀之其命从何而出乎此亦无所据而牧竪之説又与其前相表里未详其説
　　按韩非子曰有扈氏有失度讙兠氏有孤男三苗有成驹桀有侯侈纣有崇侯虎晋有优施此六人者亡国之臣也上言使有扈之终敝者乃牧夫牛羊之人如所谓失度者耳下言有扈牧竪者乃童仆未冠之称亦如楚所谓龙阳君耳中言干恊时舞则其弄兵可知也平胁曼肤则其色美可知也彼不过牧竪之人云何而遭逢至此意其时方溺爱于衽席故啓伐有扈而击牀先出耳又按太史公曰禹为姒姓其后分封用国为姓有夏后氏有扈氏有男氏斟寻氏则有扈之封自以同姓为诸侯逸注云有扈本牧竪之人耳因何逢遇而得为诸侯此大谬矣
　　恒秉季徳焉得夫朴牛何徃营班禄不但还来集注曰旧説朴大也言汤常持契之末徳出猎而得大牛之瑞其徃猎不但驱驰徃来而已还辄以所获得禽兽徧禄惠于百姓也盖本文已不可考而説者又妄解也按山海经曰有困民国有人曰王亥托于有易河伯仆牛有易杀王亥取仆牛河伯念有易有易潜化出为国名曰揺民又按竹书纪年曰夏帝泄十二年殷侯子亥賔于有易有易杀而放之十六年殷侯防以河伯之师伐有易杀其君緜臣即是事也据此天问朴牛即仆牛也音同字异耳山海经郭注河伯仆牛皆人姓名微殷之贤王假师伐罪河伯不得不助既而哀念有易使得潜化而出为揺民国此承前该秉季徳言殷侯子亥若能恒秉季徳賔于有易而不滛有易又焉得杀之而取仆牛上甲防假师河伯以灭有易河伯哀念有易潜出之国于揺民遂徃营班禄食租衣税不但使之生还也逸注以契为汤父谓汤能秉持契之末徳其陋甚矣又微在夏为殷侯郭注殷之贤王误有易取仆牛仆牛地名如文八年取武城昭十年取郠之例郭注人名误
　　昏防遵迹有狄不宁何繁鸟萃棘负子肆情集注曰旧説人循闇微之道为戎狄之行者不可以安其身谓晋大夫解居父聘呉过陈之墓门见妇人负其子欲与之滛佚妇人引诗刺之曰墓门有棘有鸮萃止今详其説上句迂曲难解下事亦无所据补引列女传陈辨女事又无负子肆情之意
　　按列女传曰陈辨女者陈国采桑之女也晋大夫解居甫使于宋道遇采桑女而戏之女乃歌墓门有棘有鸮萃止大夫乃服而释之是时居甫使宋逸注以为呉误也又按昏防遵迹者昏指昏姻防无也言昏姻不遵古礼乃淫佚为夷狄行不可以宁其身矣陈女歌墓门有棘有鸮萃止再四以拒之此贞女也何孤负女子之贞妄肆其情欲乎古女子多称子桓二十八年左传小戎子生夷吾杜预曰子女也诗之子于归论语以其子妻之是也逸不解负子之义遂改墓门之女为妇人负子为负其子可笑也
　　汤出重泉夫何辠尤不胜心伐帝谁使挑之集注曰重泉地名在冯翊郡史记所谓夏台也言桀既拘汤而复出遂不胜众人之心而以伐桀是谁使桀见拘汤以挑之乎
　　按史记夏本纪曰桀乃召汤而囚之夏台索隐曰狱名夏曰钧台皇甫谧曰地在阳翟是也太公金匮曰桀怒汤以防臣赵梁计召而囚之均台置之重泉据此则重泉即在夏台于汉志为颍川阳翟县今开封府禹州也若左冯翊重泉县在今西安府华州蒲城县东南四十五里秦本纪秦简公六年堑洛城重泉者也安得一之不胜心伐帝言汤原未尝有胜夏之心而伐帝是谁使桀囚汤而挑之观竹书帝癸十七年商使伊尹来朝二十二年商侯履来朝命囚履于夏台是汤原未尝有胜夏之心也
　　列击纣躬叔旦不嘉何亲揆发定周之命以咨嗟集注曰史记言武王至纣死所射之三发以黄钺斩其头悬之太白之旗此所谓列击纣躬也然未见周公不喜与其咨嗟以揆武王使定周命之事盖当时犹有其传而今失之也
　　按鲁周公世家曰周公佐武王作牧誓破殷入商宫已杀纣周公把大钺召公把小钺以夹武王所谓列击纣躬也书金縢武王既丧管叔及其羣弟乃流言于国曰公将不利于孺子则是以叔旦为不嘉也定四年左传所谓管蔡啓商惎间王室也何二叔亲自揆发定周之命而又啓武庚与淮夷徐奄之属以咨嗟而叛周也非叔旦不喜伐商与为咨嗟之谓盖上言会鼂争盟此言管蔡流言之事也至直呼文王为昌武王为发则楚之无王久矣
　　授殷天下其位安施反成乃亡其罪伊何集注曰此四句不可晓似谓天既授殷以天下而今亡之使其位何所施耶盖惟反其所以成者是以至于灭亡而其为罪果何事耶
　　按竹书武王十二年王帅西夷诸侯伐殷败之于坶野王亲禽受于南单之台遂分天之明立受子禄父是为武庚夏四月王归于丰飨于太庙命监殷遂狩于管管蔡世家曰二人相纣子武庚治殷遗民则是监殷者飨于太庙而命之以殷天下之遗民授之而居是位者将安所设施以报效耶反啓武庚以作乱叛于成王其罪伊于何底耶
　　昭后成逰南土爰底厥利维何逢彼白雉集注曰昭王南逰至楚楚人凿其船而沉之遂不还也白雉事无所见旧注谓周公时越裳氏尝献之昭王徳不能致而欲亲徃逢迎之亦恐未必然也
　　按竹书周昭王十九年祭公辛伯従王伐楚天大曀雉兎皆震丧六师于汉王陟据此当是厥利维何逢彼兎雉也汲未出世不知有兔雉事遂譌为白雉耳
　　稷维元子帝何竺之投之于冰上鸟何燠之集注曰稷帝喾之子弃也帝即喾也竺义未详或曰厚也或曰笃也皆未安言既是元子则帝当爱之矣何为而竺之耶以此言之则竺字当为天祝予之祝或为天夭是椓之防以声近而譌耳
　　按尔雅竺厚也邢昺疏曰竺与笃同此言帝何竺之者盖天帝也是时弃之于冰上宜其毙矣天何独厚之致有鸟以覆翼之若以为帝喾既已弃之岂能使鸟翼之耶哀十四年公羊传子曰天祝予注云祝断也小雅天夭是防注云防害防丧与此并无与也
　　何冯弓挟矢殊能将之既惊帝切激何逢长之集注曰冯引弓持满也其他文多不可晓注以为后稷补以为武王未知孰是今姑阙之
　　按本纪崇侯虎谮西伯于殷曰西伯积善累徳诸侯皆归之将不利于帝帝纣乃囚西伯于羑里闳夭之徒求有莘美女献之纣乃释西伯赐之弓矢斧钺使得征伐此言秉弓挟矢有殊能而将之者盖西伯也其始也谮者切激言之而惊帝崇侯所云不利于帝也何闳夭之徒卒能逢帝之意而以西长命之乎尔雅曰伯长也皇甫谧曰王季于帝乙殷王之时锡九命为西长文亦为西伯故称曰长据竹书王季之卒距帝乙元年已四年矣是时汲未出故士安亦误也
　　伯昌号衰秉鞭作牧何令彻彼岐社命有殷国集注曰伯昌谓文王为西伯名昌也号衰号令于殷世衰微之际也秉鞭防牧者之事也言服事殷而为之执鞭以作六州之牧也彻通也武王既有天下遂通岐周之社于天下以为大社也
　　按竹书文丁四年周公季歴伐余无之戎克之命为牧师既执诸塞库而季歴以郁戹死周势衰微文王号令于衰微之际卒能嗣父为西长秉政而作牧师焉郑康成注王制曰殷之州长曰伯虞夏及周皆曰牧以天问及汲书证之是殷亦称牧也何令彻彼岐社命有殷国者墨子曰赤乌衔珪降周之岐社曰命周文王代殷有国天问所云即指是事尚未及武王也
　　伯林雉经维其何故感天抑墬夫谁畏惧集注曰旧注以此为晋太子申生之事未知是否
　　按宣元年左传曰诸侯伐郑楚蒍贾救之遇于北林水经注曰春秋遇于伯林京相璠曰今荥阳菀陵县有故林乡在郑北是伯林地名即北林也古伯与北通史记相如传厮征北侨索隐曰汉郊祀志作伯侨孔明后出师表防败伯山注曰他本作北山是也周书作雒觧降辟三叔管叔经而卒前汉志中牟县有管城管叔邑后汉志中牟县有林乡是叔之雉经在管城之伯林矣阮籍荘论曰窃其雉经者亡家之子也此正用管叔雉经之事而注者反以此句为误盖人但知有申生雉经而管叔雉经罕有知者王逸注曰伯长也林君也谓晋太子申生雉经而自杀此大谬也感天抑墬夫谁畏惧者金縢曰天大雷电以风禾尽偃大木斯抜邦人大恐是也若此者谁实使然盖天之动威以表周公之徳耳
　　初汤臣挚后兹丞辅何卒官汤尊食宗绪集注曰官如官卿之适之官言终使汤为天子尊其先人以王者礼乐祭祀绪业流于子孙也
　　按竹书曰沃丁八年祠保衡帝王世纪曰伊尹名挚为汤相号阿衡年百嵗卒天雾三日沃丁以天子礼葬之此盖问尹官于汤为丞辅矣何其卒也一如官汤之时而又尊以天子之礼乐使食报于宗绪也若以使汤为天子尊其先人不待问矣
　　彭铿斟雉帝何飨受寿永多夫何长集注曰彭铿彭祖也旧説铿好和滋味进雉羮于尧尧飨之赐以寿考至八百嵗但此本谓上帝已为妄説而旧注以为尧又妄之尤也
　　按五帝本纪彭祖自尧时举用未有分职楚世家陆终生子六人三曰彭祖索隐曰系本云三曰籛铿是为彭祖据此则铿于尧时未有分职不得为彭国也其封彭当在虞夏之间古今人表老彭在仲虺之后竹书纪年夏啓十五年彭伯寿帅师征西河是夏初已有彭国而彭伯名寿不闻为铿何也又竹书武丁四十三年王师灭大彭郑语曰彭姓彭祖豕韦则商灭之矣似大彭即是彭祖之国至商已灭而神仙传曰彭祖讳铿帝颛顼孙至殷末年已七百六十七嵗而不衰老岂彭铿以国予寿而自为导引之术以全生耶斟雉之説虽无所考证逸注以帝为帝尧则亦非无所本矣
　　中央共牧爰何怒蜂蚁防命力何固集注曰此节之义未详当阙
