<!-- { "loadSidebar": true } -->












　　管城硕记卷二十一
<子部,杂家类,杂考之属,管城硕记>
　　钦定四库全书
　　管城硕记卷二十二　翰林院检讨徐文靖撰正字通二
　　葨注云俗字旧注音畏泛云草名泥
　　按易泰初曰以其彚征吉古文彚作葨傅氏注曰葨古伟字美也
　　防注云同俗省旧注音冗与氄同后注引正譌俗作氄非不知防即之譌省分为二非
　　按周礼司裘中秋献良裘郑注曰中秋鸟兽防毨因其良时而用之陆德明曰防音毛贾公彦曰中秋鸟兽防毨此是尚书尧典文据此防葢古毛字若谓防同氄当是中冬安得谓中秋即氄毨乎新旧注皆谬
　　□注云褮字之譌
　　按诗樛木云葛藟萦之陆氏曰萦本又作□乌营反非譌字也
　　注云俗字旧注音薖美也误
　　按诗硕人之薖毛传曰薖寛大貌陆氏曰薖苦禾反韩诗作美貌
　　防注云俗疛字旧注音宙与疛同非又音倒病也音防心悸并非
　　按诗我心忧伤惄焉如捣毛传曰捣心疾也陆氏曰捣丁老反本或作防韩诗作疛除又反义同
　　昴注云音卯西方宿又尤韵音侔诗召南维参与昴叶下裯犹旧注音留因毛诗叶力求切而误
　　按诗维参与昴毛传曰参伐也昴畱也陆氏曰昴音卯徐又音茅一名留畱如字史记律书曰北至于畱言万物之稽畱也故曰畱旧注音畱本此又毛诗并无力求切也
　　矜注云音京矛柄也别作
　　按诗二矛重英陆氏曰矛莫侯反方言矛柄谓之矜郭璞注曰矜音巨中反据此则矜当读为銎音京者非也考工记曰秦无庐郑注秦多细木善作矜柲贾氏曰矜柲者竹攒柲也攒谓柲之入銎处柲即柄也方言矛骹谓之銎注曰即矛刃下口是也呉棫韵补曰矛冒也刃下矜也是矜当音銎矣正字通于矛字注乃云吴氏説非不知其本于方言也
　　蚳注云旧注音池螘子引周礼祭祀共蠯蠃蚔内则蚳醢今考国语里革曰鱼禁鲲鲕虫舎蚳蝝由此推之祭祀豆实礼尚芳洁蚳当水中介虫如蛤蜊蚶防之类非螘子无疑
　　按诗成是贝锦传曰贝锦锦文也郑笺曰云锦文者文如余泉余蚳之贝文陆氏曰蚳直基反贝黄白文曰余蚳礼祭统陆产之醢郑注曰陆产之醢蚳蝝之属周礼醢人馈食之豆蜃蚳蚳即余蚳之类也艺文类聚引尔雅余蚔音治相贝经曰南海贝如珠砾或白駮其性寒其味甘陆玑诗疏曰贝水中介虫也鼈之属张衡西京赋摎蓼浶浪干池涤薮上无逸飞下无遗走擭胎拾卵蚳蝝尽取庾阐扬都赋其中则有灵蛟白鼋之族种繁六眸类丰三足寄居负敖鹦螺脱骨余泉如轮文蚔如琢则夫味甘性寒堪充醢豆者必是物也
　　防注云俗字韵防膘或作防旧注胡了切水臁也又与同并非
　　按诗徒御不惊大庖不盈毛传曰自左膘而射之逹于右腢为上杀射左髀逹于右为下杀陆氏曰膘或作胡了反一本作吕忱于小反乃不考古注并以为非何也
　　铫注云音挑农噐旧注泥正韵音尧非
　　按诗庤乃钱镈毛传曰钱铫也陆氏曰铫七遥反何士尧反沈音遥正义曰世本垂作铫宋仲子注云刈也正韵音尧不误
　　光注云旧注同兕按集韵收光孔宙杨统碑或作光皆譌文阙可也
　　按诗称彼兕觥陆氏曰兕字又作光尔雅光似牛光同兕非譌文也郦元肥水注仓光都水是营是作朱谋防笺曰史记齐世家云仓兕仓兕总尔舟楫王充论衡作仓光云是水中兽也不审光乃光字之譌耳说文兕如野牛其皮坚厚可制铠葢当时军士以兕为铠因呼曰苍兕苍总尔众庶与尔舟楫后至者斩尔即谓苍兕夫也乃以为水中之兽善覆人船太谬
　　牺注云音希通雅牺尊因娑孙愐五歌韵收之此缘郑注礼器画作鳯羽娑娑然故音娑耳南史刘杳传刻木为兽形凿顶及背以出纳酒阮谌三礼图画为牛象则牺当读本音无娑音
　　按文庙礼乐志曰诗牺尊将将毛传曰牺尊沙饰也言沙牛饰尊而先儒谓沙羽饰画为鳯凰之形误矣盖牛有二种一曰沈牛牛之善水者也一曰沙牛俗亦谓之黄牛且言有沙饰也似不为全牛若今牛鼎有牛之饰而已王肃云太和中鲁郡于地中得齐大夫子尾送女器有牺尊以牺牛为尊则是制为牺牛于背纳酒于顶出之也庄子外篇曰百年之木破为牺尊青黄文之也是牺尊有青牛黄牛之饰矣毛传沙饰葢沙牛也
　　防注云字之譌防音滔
　　按青衿诗曰佻兮达兮说文引诗曰防兮达兮防即佻古今字也非字之譌
　　夎注云音剉曲礼介曰不为其而夎拜旧注训诈非夎俗譌作蓌旧本草部蓌重出冝删
　　按曲礼为其拜而蓌拜郑注曰蓌则失容节蓌犹诈也陆氏曰蓌子卧反又侧稼反是读蓌为诈也蓌本从草非俗譌也
　　堥注云音牟瓦器旧注堥土釜以木为之象土釜形误按曲礼敦牟郑注曰牟读曰堥陆氏曰齐人呼土釜曰堥孔疏曰隐义云堥土釜也今以木为器象土釜之形旧注本此
　　注云譌字旧注音猎车翣以御风尘误
　　按周礼巾车掌公车之政辇车组挽有翣郑氏曰有翣所以御风尘故书翣为防杜子春云当为翣书亦或为陆氏释文防并音猎旧注本此
　　防注云俗字旧注音产脸防羮也沿集韵韵防而误按内则雏烧孔疏曰火中烧之然后调和若今之防也
　　莎注云音梭曲礼共饭不泽手郑注泽谓挼莎也一説挼莎当作捼挱两手相切摩也旧注挼挱附莎注误按郊特牲曰汁献涗于醆酒郑注献当读为莎齐语声之误也秬鬯者中有煮郁和以盎齐摩莎泲之出其香汁因谓之汁莎是挼莎犹摩莎皆作莎
　　棜注云音饫案属陈澔集说棜一名斯禁见乡饮酒礼郑康成曰棜斯禁也大夫斯禁士棜禁郑以礼器废禁为废去其禁又分大夫用棜士用禁并误
　　按礼器天子诸侯之尊废禁大夫士棜禁注曰废犹去也棜斯禁也谓之棜者无足有似于棜大夫用斯禁士用棜禁据此则废去其禁专为天子诸侯之尊而言岂并士大夫亦废之哉何云郑误
　　燋注云俗焦字凡经传作燋者皆赘文误不自说文始按周礼春官菙人掌燋契以待卜事注曰士丧礼楚焞置于燋在东燋谓炬也大雅緜之诗爰契我正义曰卜用以楚焞之木烧之于燋炬之火既然执之以灼又燕礼宵则庶子执烛于阼阶上注曰烛燋也贾氏曰古者无麻烛而用荆燋故少仪云主人执烛抱燋郑注未爇曰燋燋与焦义各不同燋字从火从焦亦如木之有栎水之有土之有堙也岂可尽为赘乎
　　闾注云音庐尔雅巷门谓之闾读书通驴通作闾非按乡射礼君国中射则皮树中于郊则闾中陈祥道礼书闾如驴一角山海经县雍之山兽多闾麋郭注闾即羭也似驴而岐蹄角如麢羊一名山驴周书北唐以闾南史滑国传野驴有角皆即闾也
　　匴注云旧注酸上声渌米箕误仪礼士冠礼匴莒类葢盛物之器非防箕也
　　按士冠礼爵弁皮弁缁衣冠各一匴郑注匴竹器名今之冠箱也古文匴为篹素管反泛云筥类非
　　防注云同□音耎柔皮革也正譌治皮革者以瓦为灶反覆熏揉之故从四瓦旧本穴部譌作正韵收防阙防竝非
　　按考工记攻皮之工函鲍韗韦裘郑注曰鲍书或为鞄苍颉篇有鞄贾氏曰按艺文志苍颉七篇李斯作鞄是其一篇内有治皮之事又按吴录曰皇象与人论草书曰欲见草书宜得精毫笔委曲宛转不判散者笔之亦可从四从瓦乎以为防之譌非
　　注云同轾本作毛诗作轾旧本譌作非
　　按旣夕礼志矢一乘轩輖中亦短卫郑注曰輖也贾氏曰郑读輖从以其车旁周非是轩轾之轾故读从埶下至埶古势字也
　　洗注云音徙承水器其形若盘古皆称盘匜不谓之洗盘言其形洗言其用也
　　按仪礼士冠礼曰夙兴设洗直于东荣郑注洗承盥洗弃水器也士用铁贾氏曰按汉礼器制度洗之所用士用铁大夫用铜诸侯用白银天子用黄金也今云古皆称盘匜不谓之洗则夙兴设洗此时尚未盥手何遽先谓之洗乎又按少牢云司宫设罍水于洗东有枓若使洗言其用又何以有洗东乎博古图及彛器欵式周有七星洗汉有阳嘉洗宜子孙洗则皆谓之洗明矣
　　注云俗字旧注音操苍色饰车又音总义同又音早车饰有华藻竝非
　　按周礼巾车薻车薻蔽郑氏曰故书薻作杜子春读为华藻之藻谓薻水草苍色以苍土垩车以苍绘为蔽也陆氏释文音总又音藻
　　防注云俗字
　　按特牲馈食礼肤三离肺一郑注曰离犹防也小而长午割之又旣夕礼陈鼎五于门外其实羊左胖离肺注曰防离防苦圭反非俗也
　　獶注云旧注与猱同引乐记獶杂子女按乐记獶本作獿獶者獿之譌獿俗省作猱谓獶同猱非也
　　按乐记优杂子女郑注曰优当作獶言舞者如猕猴戏也疏曰汉书檀长卿为猕猴舞是状如猕猴也此郑注及孔疏皆误也乐记优杂子女据哀二十五年传公使优狡盟拳弥注曰优狡俳优也襄六年传宋华弱与乐辔少相狎长相优注曰优调戏也正义曰二十八年传称庆氏之徒观优至于鱼里是优为戏名也优杂子女言俳优调戏杂于子女不必其为猕猴也郑谓优当作獶葢据长卿之舞而言耳古岂必有猕猴之舞哉至以獶为獿譌俗省作猱则小雅教猱升木岂俗字哉
　　靻注云靼字之譌旧注音摘柔革与靼义近改音祖靻勒也误
　　按曲礼君车已驾仆展軨陆氏曰軨歴丁反卢云车辖头靻也旧云车栏也又淮南子泛论训靻蹻嬴葢经营万乘之主靻正非靼譌也
　　捂注云音悟相抵触也逆忤也
　　按仪礼既夕礼曰若无器则捂受之陆氏曰捂吾故反贾氏曰捂受之捂即逆也对面相逢受也捂又与俉同天官书其人逢俉化言注云俉迎也又与辂通史记晋世家虢射为右辂秦穆公服防曰辂迎也索隐音五稼反读为讶邹诞生音或额反读为逆皆训为迎则迕受即逆受义当如逆女逆河之逆乃以为逆忤谬矣
　　注云俗字旧注音柔忍也误
　　按乡射礼君国中射则皮树中以旌获郑注皮树兽名以旌获尚文德也又按与翿同见贾公彦疏宜从刀作从刃非
　　防注云音黄说文乐舞以羽自翳其首
　　按周礼乐师有皇舞注曰故书皇作防葢即古凰字也隋音乐志文舞六十四人十六人执防十六人执帗十六人执旄十六人执羽若泛以羽翿释之执羽执防何所别乎
　　滫注云息有切内则滫以滑之又史仓公传流汗出滫说文滫息流切韵防读脩又防注云仓公传流汗出防防须伦切
　　按内则滫当息有切史记三王世家传曰兰根与白芷纳之滫中徐广曰滫淅米汁也音先紏反此当读为息流切仓公传流汗出滫滫者去衣而汗晞也索隐曰滫刘氏音廵当作湏伦切滫防两注并引仓公传非也史本作滫改滫为防亦非也
　　防注云音威鹿干肉一曰鹿之美者
　　按内则切葱若实诸醯以柔之郑注曰今益州有鹿者近由此为之矣陆氏曰于伪反益州人取鹿杀而埋之地中令臭乃出食之名鹿后人因制防字当读为威上声音威非
　　辵注云音绰说文乍行乍止也读若公羊传辵阶而走按仪礼公食大夫礼曰賔栗阶升不拜郑注栗实栗也不拾级而下曰辵买氏曰君臣急諌诤则越三等为辵説文乍行乍止之训非
　　注云音楷矲短也又矲注云矲俗字
