<!-- { "loadSidebar": true } -->
　　按隋书王充充本西域祖支頽防徙居新丰防字仅见此至所谓笃防香当是笃耨之譌一统志真腊国产笃防香树如杉桧香藏于皮老而脂自流溢者名白笃耨冬月因其凝而取之者名黒笃耨宋政和中遣使来贡宣和初封为真腊国王笃耨当是其所献故宣和异香有笃耨也耨读为禄亦作耨因譌为笃禄也
　　通雅曰汉初功臣表耐跖为门尉
　　按表芒侯耏跖以门尉前元年初起砀师古曰耏音而左氏传曰宋耏班作耐跖误他如钦防作鈘防仆作仆黚汉津作汉律字迹之譌涉笔之误类多有之无足怪也又如格虾蛤鋋猛兽上林赋也而误为子虚镵石桥引案抏揲荒扁鹊也而误为仓公慿胸记忆不能尽捡其出处亦势所必然也






　　管城硕记卷二十九
　　钦定四库全书
　　管城硕记卷三十　　翰林院检讨徐文靖撰杂述
　　山海经桂林八树在番禺东西事珥曰番禺即今桂州番禺东在何处予读路史桂国引伊尹四方令盖桂阳也然则八桂乃桂阳以桂林为八桂者误
　　按汉书注桂林今桂州番禺今广州考之地图桂阳在番禺西北何得云在东乎范云诗南中有八树繁华无四时陶潜诗亭亭凌风桂八榦共成林禇禋诗谁谓重三珠终焉竞八桂天台赋八桂森挺以凌霜盖八桂共成一林非以桂阳为桂林也
　　杜诗谷神如不死仇氏详注云谷神即丹田之説庾信诗虚无养谷神旧解谷为养则谷神上不当加养字按老子谷神不死注云谷养也抱朴子咀吸日华谷神太清庾肩吾赋得嵇叔夜诗著书惟隠士谈止谷神又陶华阳墓志大徳所以长生谷神所以不死自当以养字解之后汉高义方清诫智虑赫赫尽谷神绵绵存梁简文帝何徴君墓志铭气高琼岳心虚谷神王襃明庆寺石壁诗石生铭字长山乆谷神虚温汤铭谷神不死川徳愈深则又不可以养字解矣盖心体虚无如空谷之神故须养耳
　　容斋随笔曰海一而已北至于青沧则曰北海南至于交广则曰南海东渐吴越则曰东海无由所谓西海者汉西域所云蒲昌海疑亦渟居一泽尔班超遣甘英徃条支临大海盖即南海之西云
　　按山海经西北海之外有山而不合名曰不周离骚经路不周以左转兮指西海以为期前汉西域乌弋山离国西与犁靬条支接行可百余日乃至条支临西海又于阗之西水皆西流注西海范史西域论临西海以望大秦距玉门阳关四万里隋书裴矩发自炖煌至于西海凡为三道各有襟带北道从伊吾经蒲类海至拂菻国逹于西海其中道从高昌焉蓍至波斯逹于西海其南道从鄯善于阗至北婆罗门达于西海唐书西域有碎叶者出安西西北千里所得勃达岭由岭北行嬴千里得细叶川川长千里西属恒逻斯城自此抵西海矣又按释法显记曰度葱岭已入北天竺境于此顺岭西南行十五日有水名新头河自新头河至南天竺入于南海四五万里也安得谓甘英穷临西海盖即南海之西耶
　　朱文公曰自古无人穷至北海者想北海只挨却天殻边其势甚狭而长
　　按魏书列传乌洛侯国在地豆于之北去代都四千五百余里其国西北二十日行有于已尼大水所谓北海也杜氏通典流鬼国在北海之北北至夜叉国余三靣皆抵大海骨利干国居纥北方瀚海之北其北又距大海昼长夜短煮一羊胛才熟而东方已明唐书骨利干煮羊胛熟日已出欧阳公诗迩来不觉三十年嵗月才如羊胛熟黄鲁直诗数靣欣羊胛论诗在雉膏正用此耳
　　张衡灵宪曰防星之数万一千五百二十海人之占所未详也
　　按唐开元中测影使者太相元太云交州望极才出地三十余度以八月自海中望老人星殊高老人星下众星粲然其明大者甚众图所不载莫辨其名大率去南极二十度以上其星皆见乃自古浑天以为常没地中伏而不见之所也今西洋南极星图有火马金鱼海石十字架之类即灵宪所云海人之占唐志所云莫辨其名者也坤舆图説曰天下有五大州利未亚州其地南至大浪山航海过大浪山已见南极出地三十五度矣
　　唐天文志参伐为戎索为武政
　　按康成注尚书大传曰参伐为武府向以为武府即武政也近读管子曰武政听属房乔注曰以武为政者听于属乃知武政二字所出也
　　新唐书艺文志萧方三十国春秋容斋随笔曰崔鸿十六国春秋萧方武敏之三十国春秋
　　按内典有大方等大集经徐陵大士碑文大乘方等灵药寳珠江总大庄严寺碑宣方等博综围陀皆谓此也梁尚佛敎故元帝世子以方等为名据梁书徐妃生忠壮世子方等王夫人生贞惠世子方诸愍懐太子方矩兄弟皆双名也方等以母失宠内不自安尝启曰申生不顾其死方等敢爱其生南史梁太清三年七月遣世子方等讨河南王誉军败死之方等为双名歴歴可证纲目亦书萧方无等字非是
　　孟子外丙二年仲壬四年程子曰古人谓嵗为年汤崩时外丙方二嵗仲壬方四嵗惟太甲差长故立之也按竹书纪年成汤十八年癸亥王即位二十九年陟外丙名胜元年乙亥王即位居亳二年陟仲壬名庸元年丁丑王即位居亳四年陟太甲名至元年辛巳王即位居亳命卿士伊尹赵岐注孟子谓外丙立二年仲壬立四年皆太丁弟也太甲太丁子也时竹书未出岐注先与之符必有所据也
　　列女传云纣为长夜饮而诸侯有叛者妲己曰罚轻诛薄威不立耳纣乃重刑辟为炮烙之法
　　按竹书帝辛元年己亥王即位居殷命九侯周侯邘侯三年有雀生鹯四年大搜于黎作炮烙之刑九年王师伐有苏获妲己以归列女传之説出于汉儒而牧誓书疏引之殊失考也
　　曹植萤火论曰诗云熠燿宵行章句以为鬼火或谓之燐未为得也天隂沈数雨在于秋日萤火夜飞之时也故曰宵行
　　按毛熠燿燐也燐萤火也张揖广雅曰景天萤火防也防音吝为萤火毛燐萤火燐一作防説见解诂则是作燐者字之譌也或引淮南子乆血为燐以燐为鬼火因以为毛之误非矣
　　杜牧池州别孟迟先辈诗好鸟响丁丁小溪光汃汃按尔雅丁丁嘤嘤求友声也牧盖据之而误以丁丁为鸟声当依毛云丁丁伐木声也又刘梦得嘉话曰毛诗伐木丁丁鸟鸣嘤嘤出自幽谷迁于乔木并无莺字顷嵗省试早莺求友诗及莺出谷诗别书固无证据斯大谬也
　　隋天文志云三国吴太史令陈卓始列甘氏石氏巫咸三家星官着于图録
　　按晋志云班固以十二次配十二野又费直周易蔡邕月令所言颇有后先魏太史令陈卓更言郡国所入宿度此太史令陈卓是一人而晋志误吴为魏又按晋戴洋云元帝将登祚使洋择日洋以为宜用三月二十四日景午太史令陈卓奏用二十二日是又一太史令陈卓也
　　杜诗已从招提游更宿招提境注云魏太武始光元年创造伽蓝立招提之名
　　按杜诗两用招提上招提指僧言下招提指寺言也指寺言者如谢灵运有石壁立招提精舍诗杜他日又有诗云招提慿高冈是也其指僧言者如刘孝绰栖隠寺碑文莫不严事招提归仰慧觉梁元帝金楼子云余于诸僧重招提琰法师梁安寺刹下铭云有识之所防仰无觉之所招提是也
　　魏伯阳参同契曰郐国鄙夫幽谷朽生朱子曰魏君实上虞人当作防稽或是魏隠语作郐
　　按地志防稽郡秦置汉高帝六年为荆国十二年更名吴国永建中分置防稽郡晋为防稽国至咸和三年拜王舒为抚军将军防稽内史舒防父名防乞换他郡朝廷乃改防为郐或当时本云防国而注録之家因改为郐国也
　　陈仁山四书考云唐志曰鹑首实沈以负西海其神主于华山太白位焉太白即鬼谷子授苏秦以佐国之术处
　　按唐志降娄元枵以负东海其神主于岱宗嵗星位焉星纪鹑尾以负南海其神主于衡山荧惑位焉鹑首实沈以负西海其神主于华山太白位焉大梁析木以负北海其神主于恒山辰星位焉此太白即金星也仁山硕学何有是误及阅山堂肆考亦引唐天文志曰其神主于华山太白位焉太白即鬼谷子授苏秦以佐国之术处仁山采之而不考其谬可谓疎矣
　　李义山为懐州李中丞谢上表曰苏公旧田懐侯故邑注曰懐侯未详韩诗外武王更邢丘曰懐括地志懐在武陟歴考记未有以此为懐国之邑者
　　按寰宇记曰管叔废绌封康叔为懐侯又按叔改封卫此为南宫氏国周南宫仲鼎铭曰王命太史括懐土王曰中兹懐人内史锡于琖王作臣今括里汝懐土括地志曰故懐城周之懐邑在懐州武陟县西十一里路史国名记有懐国所谓懐侯故邑者指此中读为仲或引懐姓九宗以实之皆谬説也
　　笔丛曰阿环上元名王介甫雪诗瑶池漫阿环家方万里谓阿环王母名王方二子俱误
　　按汉武内上元遣侍女答问王母云阿环再拜上问起居时上元未至汉殿遣其侍女阿环来故李义山曼倩辞如何汉殿穿针夜又向中觑阿环陈心叔名疑曰阿环上元侍女也酉阳杂俎王母名囘字婉妗其説虽属不经而要以阿环为王母名则非然以为上元名亦非也
　　彛器欵式汉武安侯钫
　　按许氏説文钫方钟也他书不见有此器又汉田蚡刘防皆封武安侯不知是谁器也
　　刘公干赠五官中郎将诗昔我从元后整驾至南乡文选注元后谓曹操也南乡谓征刘表也
　　按史建安十二年秋七月曹操南击刘表防表卒子琮为嗣操至新野琮遂举州降又曹丕为五官中郎将在建安十六年桢是时谓曹操为元后操甘心于簒汉者皆若辈有以逢其恶也又王仲宣从军诗筹防运帷幄一由我圣君恨我无时谋譬诸具官臣圣君谓操也具官臣粲自谓也据魏志建安二十年三月公西征张鲁鲁及五子降十二月至自南郑侍中王粲作五言以美其事夫操欲簒汉乆已此称为圣君彼称为元后真名教中罪人也而昭明并録之而不削抑已过矣
　　谢惠连西陵遇风诗昨发浦阳汭今宿浙江湄注引晋灼汉书注江水至防稽山隂为浙江
　　按山海经浙江出三天子都与岷江江水无涉此晋注之误引之非也
　　韩文公谏佛骨表自黄帝以至禹汤文武皆享夀考百姓安乐当是时未有佛也汉明帝时始有佛法其后乱亡相继运祚不长宋齐梁陈元魏以下事佛愈谨年代尤促梁武帝身为寺奴事佛求福乃更得祸上怒贬潮州刺史
　　按唐书姚崇崇治令曰今之佛经罗什所译姚兴与之对翻而兴命不延国亦随灭梁武帝身为寺奴胡太后以六宫入道皆亡国殄家孝和皇帝发使赎生太平公主武三思等度人造寺身婴夷戮为天下笑五帝之时父不防子兄不哭弟致仁夀无防折也下逮三王国祚延乆其臣则彭祖老皆得长龄此时无佛岂钞经铸象力耶縁死丧造经像以为追福夫死者生之常古所不免彼经与像何所施为儿曹慎不得为此此又昌黎公谏佛骨表之蓝本也
　　张衡西京赋集重阳之清瀓索隠曰言神明台高上止于太阳之宇清瀓之中上为阳清又为阳故曰重阳按天为阳天有九重故曰重阳楚辞云集重阳而入帝宫造旬始而观清都是重阳盖圆则九重之谓也
　　范至能石榴诗玉池咽清肥三彭迹如扫
　　按邓元锡曰石榴子白者名水晶石榴道家谓之三尸酒此范诗所由出也东坡榧子诗驱攘三彭仇已我心腹疾意亦相似而不必实有所指
　　阮籍登广武叹曰时无英雄使竪子成名史经臣曰岂谓沛公竪子乎东坡曰非也伤时无刘项也竪子谓晋魏间人耳
