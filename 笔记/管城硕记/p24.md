<!-- { "loadSidebar": true } -->
　　按齐太公世家注服防曰成子兄弟八人二人共一乘故曰四乗索隠曰系本陈僖子乞产陈子常简子齿宣子其夷穆子安廪丘子尚毉兹子芒盈惠子得凡七人杜预又取昭子庄以充八人之数按系本昭子是桓公之子成子之叔父又不名庄强相证防言四乘有八人耳今按田敬仲系家云田常兄弟四人乗如公宫与此事同知四乗谓兄弟四人乘车而入非二人共乘也然其昆弟三人不见者葢时或不在不同入公宫不可强以四乘为八人添叔父为兄弟之数
　　哀二十四年传公如越将妻公而多与之地季孙惧使因太宰嚭而纳赂焉乃止
　　按呉越春秋越王谓太宰嚭曰子为臣不忠无信亡国灭君乃诛嚭越絶书擒夫差杀太宰嚭史记世家并同据左氏则灭呉后嚭固无恙也
　　庄四年夏纪侯大去其国杜注曰大去者不反之辞按谷梁传曰大去者不遗一人之辞也言民之从者四年而后毕也葢自元年迁纪不取其民故民之从纪者至是毕去也城冡记云邹县东南二十五里有纪城相传为纪侯去国居此不然大去不反矣瞻乌爰止于谁之屋乎
　　昭九年晋梁丙张趯率隂戎伐颍杜注隂戎陆浑之戎颍周邑
　　按地理风俗记曰河南平隂县故晋隂地隂戎之所居宣二年赵盾自隂地率诸侯之师以侵郑即平隂也杜注隂地晋河南山北自上雒以至陆浑则隂地固无所专指矣据哀四年蛮子赤奔晋隂地楚使谓隂地之命大夫士蔑则隂地不得统言河南山北而无所专指矣
　　桓四年夏天王使宰渠伯纠来聘杜注渠氏伯纠名按昭二十六年传刘子以王出次于渠杜注渠周地水经注洛水又东合渠谷水水出宜阳县南女几山是渠伯食采于渠非渠氏也
　　昭十三年楚常寿过围固城克息舟城而居之杜注息舟楚邑城之坚固者
　　按水经注沔南有固城城侧沔川即新野山都旧治也魏收地形志汝南临汝县有固城是固城当为城名非坚固之谓
　　隠七年戎伐凡伯于楚丘以归杜注楚丘卫地在济隂成武县西南
　　按子贡诗传僖公城楚丘以备戎史克颂之赋楚宫春秋襄三十一年夏六月辛巳公薨于楚宫杜注曰公不居先君之路寝而安所乐则即楚丘之楚宫明矣是时天王使凡伯来聘入曹鲁之界而戎伐之楚丘葢鲁地也观僖二年城楚丘与书城中丘城郎城小谷之类同盖楚丘鲁地鲁自城之以备戎诸侯无与也竹书晋幽公二年鲁季孙防幽公于楚丘是即鲁楚丘也故程敬叔春秋或问曰戎伐凡伯于楚丘正义何以无责卫之词张氏以为非卫之楚丘不得而责卫也卫楚丘在隋卫南县属滑州故杜佑通典曰卫南卫国楚丘也传曰诸侯城楚丘而封卫焉与经所书城楚丘同时故説者均疑为卫地也杜注误以成武之楚丘为卫地由此也
　　礼记经解云子曰温柔敦厚诗教也絜净精防易教也比事属辞春秋教也疏通知逺书教也
　　按春秋作于孔子世儒以经解为疑谓孔子不应自称为经殊不知孝经作于孔子亦尝自称曰志在春秋行在孝经经曰孝者天之经其取名应始是矣周礼太卜掌三易之法其经卦皆八贾公彦曰云经卦皆八者谓以卦为经即周易上经下经是也周礼小宗伯之职掌建国之神位故书位作立郑司农曰立读为位古文春秋经公即位为公即立汉书艺文志春秋古经十二卷隠七年左传凡诸侯同盟薨则赴以名谓之礼经预注此言凡例乃周公所制礼经也易诗礼春秋周时巳称经矣古人经止训常未始如后世之尊葢后世以经为圣人之书故尊之而不敢并博物志曰太古书今见存有神农经山海经又如巫咸星经甘石星经师旷禽经商周时巳有汉武置五经博士必是先有五经之名矣
　　马端临曰先公曰论春秋者言夫子感麟而作作起获麟而文止于所起
　　按公羊疏曰闵因叙云昔孔子受端门之命制春秋之义使子夏等十四人求周史记得百二十国寳书九月经立感精符考异邮説题辞具有其文则是孔子修春秋在未获麟以前故曰志在春秋也修之九月而春秋垂成适遇获麟而絶笔盖平日伤凤鸟之不至而叹吾道之不行今麟出既非其时用世之心于焉销歇絶笔于获麟盖伤之也以为感麟而作者非也
　　春秋公羊疏三十卷崇文总目不着撰人名氏
　　按陈氏读书考曰广川藏书志云世传徐彦撰不知何代意其在贞元长庆后也又按庄五年纪季以入于齐公羊传曰何贤乎纪季服罪也其服罪奈何鲁子曰请后五庙以存姑姊妹何休曰传所以言鲁子者欲言孔氏之门徒受春秋非唯子夏故有他师矣其隠十一年传记子沈子者欲明子夏所传非独公羊氏矣鲁沈二子受学于圣人之徒而失其名字殊可惜也今徐彦有其名姓而刻公羊者不録吾恐愈久而愈沿矣
　　春秋谷梁传序曰左氏艶而富其失也巫谷梁清而婉其失也短公羊辩而裁其失也俗
　　按唐杨士勋疏曰艶者文辞可美之称也其失也巫者谓多叙鬼神之事预言祸福之期申生之托狐突荀偃死不受含伯有之厉彭生之妖是也清而婉者辞义清通若论隠公之小惠虞公之中智是也其失也短者谓元年大义而无传益师不日之恶畧而不言是也辩而裁者辩谓説事分明裁谓善能裁断若断元年五始益师三辞美恶不嫌同辞贵贱不嫌同号是也今文人引用巫误作诬刘呆斋策畧曰三传之説互有得失语其得则左氏善于理公羊善于防谷梁善于经语其失则左氏失之诬谷梁失之短公羊失之俗袁坤仪备考曰左氏艶而富其失也诬张苍贾谊皆治之后进勦袭譌舛相承几不知巫字为何义矣
　　汉志曰春秋五传邹氏无师夹氏未有书
　　按王吉传吉通五经能为邹氏春秋孝经序学开五传注曰邹氏传十二卷夹氏传十一卷而史记正义乃谓建武中邹夹氏皆絶不知此传是谁作也
　　左传哀十六年四月己丑孔子卒公羊传孔子襄二十一年十一月庚子生
　　按史记孔子世家生卒年月日与二传同彭云举曰余昔游金陵邂逅孔子六十代孙承先者持所志孔子像授余称至圣先师生于鲁襄二十二年庚戌之歳十月庚子即今之八月二十七日也卒于哀十六年四月乙丑即今之二月十八日也据授时所推日食襄二十年戊申二十二年庚戌则公羊二十一年一当为二十一月一又当左传己丑卒已当为乙又按南齐书臧荣绪传荣绪惇爱五经乃着拜五经序论尝以宣尼生庚子日陈五经拜之余窃谓当拜于八月二十七荣绪乃拘于庚子则所拜之日先后无定在矣












　　管城硕记卷十
　　钦定四库全书
　　管城硕记卷十一　　翰林院检讨徐文靖撰春秋三
　　隠元年郑公孙滑出奔卫卫人为之伐郑取廪延按胡三省注通鉴曰滑台城在白马县西春秋郑廪延邑也城下有延津以下凡杜氏所不注及有注而可疑者补之
　　九年春天王使南季来聘杜注南氏季字也
　　按南季盖食采于南后因以为氏水经注陆浑县东南有南水水出西山七谷
　　桓二年防齐侯邓侯郑伯于稷杜注稷宋地
　　按水经注陈留外黄县南有稷里
　　二年哀侯侵陉庭之田杜注陉庭翼南鄙邑
　　按史范雎传秦攻韩汾陉拔之正义曰陉庭故城在绛州曲沃县西北二十五里
　　十年传虞公出奔共池杜注共池地名阙
　　按诗侵阮徂共张氏曰共阮之地名在泾州今有共池
　　十一年柔防宋公陈侯蔡侯盟于折杜注折地阙按地理志琅邪折泉县有折泉水水经注折泉水出县北松山东南入潍
　　十三年传莫敖缢于荒谷羣帅囚于冶父杜注荒谷冶父皆楚地
　　按荆州记南郡江陵县东三里余有三湖湖东有水名荒谷西北有小城名曰冶父
　　十四年宋伐郑取牛首杜注牛首郑邑
　　按地理通释牛首故城在汴州陈留县东南四十一里
　　十七年夏及齐师战于奚杜注奚鲁地
　　按郑樵通志徐州滕县东南六十里有奚公山
　　庄八年传齐使连称管至父戍葵丘杜注临淄县西有地名葵丘
　　按京相璠春秋地名云齐西五十里有葵丘地若是无戍之又春秋古地名云葵丘地名今邺西台是也在魏郡水经注云邺本齐桓公所置故管子曰筑五鹿中牟邺以卫诸夏也葵丘之戍宜即此矣
　　十年夏公败宋师于乘丘杜注乘丘鲁地
　　按括地志云乘丘故城在兖州瑕丘县北三十五里
　　十二年传宋万弑闵公于泽杜注梁国有县按括地志泽城在曹州济隂县南五十六里
　　十四年传郑厉公自栎侵郑及大陵杜注大陵郑地按京相璠曰颍川临颍县东北二十五里有古巨陵亭古大陵也
　　二十五年传晋侯围聚杜注聚晋邑
　　按晋世家城聚都之命曰绛贾逵曰聚晋邑是也
　　二十八年传蒲与二屈杜注二屈今平阳北屈县或云二当为北
　　按地理志河东北屈县应劭曰有南故称北臣瓒曰汲郡古文翟章救郑次于南屈则是有二屈也
　　晋献公娶于贾杜注贾姬姓国也
　　按博物记河东临汾有贾乡
　　三十一年筑台于郎
　　按括地志郎亭在滕县西五十二里
　　三十二年春城小谷杜注济北谷城中有管仲井按日知録曰据经文小谷不系于齐疑左氏之误范甯解谷梁传曰小谷鲁邑春秋发微曰曲阜西北有故小虢城史记汉髙帝以鲁公礼葬项王谷城当即此也
　　闵二年传莒人归共仲及密杜注密鲁地琅邪费县北有密如亭
　　按水经注沂水南迳东安县故城东而南合时密水水出时密山莒地莒人归共仲于鲁及密而死是也
　　晋申生伐东山皋落氏杜注赤翟别种也皋落其氏族按上党记东山在壶闗县城东南今名无皋
　　僖元年春齐师宋师曹伯次于聂北救邢杜注聂北邢地
　　按寰宇记聂城在博平县西南二十五里
　　二年传伐鄍三门杜注鄍虞邑
　　按括地志故鄍城在陜州河北县东十里
　　四年传南至于穆陵杜注穆陵齐竟
　　按史记索曰淮南有故穆陵门是楚之竟南至于穆陵盖言其征伐所至之域
　　十五年春三月公防齐宋陈卫曹郑盟于牡丘遂次于匡杜注牡丘地名阙匡卫地
　　按国语桓公筑五鹿中牟盖与牡丘以卫诸夏之地史记六国表秦孝公十九年城武成从东方牡丘来归春秋地名攷略曰牡丘在东昌府城西北七十里
　　晋侯使郤乞告瑕吕饴甥杜注瑕吕饴甥即吕甥也盖姓瑕吕名饴甥字子金
　　按竹书晋献公十有九年虢公丑奔卫献公命瑕父吕甥邑于虢都盖饴甥先食采于瑕故曰瑕父晋詹嘉处瑕亦曰瑕嘉是也其后食采于隂又曰隂饴甥僖十五年冬十月隂饴甥防秦伯于王城是也博物记曰河东永安县有吕乡吕甥邑不得以瑕吕为姓明矣
　　十六年传狄侵晋及昆都杜注晋邑
　　按地名攷略曰今平阳府南有昆都聚
　　十八年传卫师于訾娄杜注訾娄卫邑
　　按陈留风俗传曰长垣西北有訾娄亭
　　二十一年春宋人齐人楚人盟于鹿上杜注鹿上宋地汝隂有原鹿县
　　按史记索曰汝隂原鹿其地在楚襄公求诸侯于楚楚才许之未合至汝隂鹿上郡国志济隂乘氏县有鹿城乡盖此地也
　　二十二年宋公及楚人战于杜注水名
　　按金史地理志曰睢州柘城县有水
　　二十四年传晋师军于庐栁
　　按地名攷略曰今猗氏县西北有庐栁城
　　二十五年传晋侯使卜偃卜之遇黄帝战于阪泉之兆杜注战于阪泉之野
　　按魏土地记涿鹿城东一里有阪泉
