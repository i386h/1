<!-- { "loadSidebar": true } -->
　　按方言案陈楚宋魏谓之杯秦晋曰盌吴越间曰齐若平原以东或谓之桮非杯字改从麻也又孟光举案齐眉当即方言之所云案曰杯曰盌是也杨用修以为几案误矣
　　铊注云音蛇説文短矛旧本矛部即铊重文复从正譌音施分鉇铊为二误
　　按方言矛江淮南楚五湖之间谓之铊此则音蛇者也实録自古皆有革带反插垂头唐髙祖令向下插垂头取顺下之义名铊瓦此乃音施者也何谓无分
　　防注云俗字罂瓶不当别名防瓭注云旧注音躭大罂又音沈罂之小者一罂分二体此不通物理强生分别之误也瓭为俗字无疑
　　按方言罂灵桂之郊谓之防其小者谓之瓭秦之旧都谓之防江湖之间谓之防郭注瓭都感反防仕江反
　　瓺注云譌字瓶不必别名瓺
　　按方言防陈魏宋楚之间曰防或曰防燕之东北朝鲜洌水之间谓之瓺郭注瓺音畅
　　防注云俗譌字
　　按方言硙谓之防郭注云且对反
　　頙注云譌字一曰譌为頙旧注音策正也又音嗔义同并非
　　按彞器欵式周有史頙父鼎其铭曰史頙作朕皇考厘仲王母乳母尊鼎頙其万年多福无疆頙从正当读为正□皆頙之譌
　　注云防字之譌防无出音旧注音防误
　　按齐侯镈钟铭不显穆公之孙其配防公之薛尚功曰字书无从出恐是姂字姂音乏女好貌是非防譌也
　　子注云旧注古文孙崔伯渠曰二其子也子之子也按孙非止二其子也改作子非
　　按周乙公鼎铭曰乙公作尊鼎子孙永宝用圆鼎铭曰惟十有三月用吉金自作宝鼎其子孙永用享王子吴鼎铭曰其眉寿无諆子孙永保用之子即两子字犹言子子孙孙也崔以为一字误矣
　　防注云音説文长踞也旧注又音起与杞同古国名并非
　　按防公匜铭防公作为子叔姜盥匜薛尚功曰防者古国名衞宏云与同
　　伿注云音异説文媠也长笺伿人犹言具员是媠也按齐侯钟铭伿小臣唯辅咸有九州处禹之都伿小臣者是亦具官之义也
　　防注云音登篇海金防草又苦艼本草纲目作苦防按国语防笠相望于艾陵唐固曰防夫须也
　　防注云同渇旧注引正譌从防废渴泥
　　按国语秦后子谓其徒曰赵孟忨日而防歳偷怠甚矣韦昭曰忨偷也防迟也宋庠音口曷切若以为渴歳则当与隐三年公羊传渴葬也义同何休曰渴喻急也又何以防为迟乎
　　注云俗字旧注音祥趋行也按曲礼少仪皆借翔俗作今不从
　　按国防楚王游于云梦有狂兕车依轮而至鲍彪注曰集韵音详趋行也与戕义同非翔字俗作也
　　噜注云旧注音鲁引玉篇语也释梵呪多噜字六书不载
　　按焦氏易林鸟噜夜中以戒灾凶噜亦古字六书不载遗之也
　　注云輷字之譌旧注训同轰非注云俗字旧音叠车声误
　　按焦氏易林歳暮偏敝宠名复弃君衰于位二字非譌俗也
　　偆注云同防説文作□富也
　　按春秋繁露春之为言犹偆偆也秋之为言犹湫湫也偆偆者喜乐之貌也湫湫者忧悲之状也谓偆同防非也
　　□注云譌字胴注云譌字
　　按尤射曰□悛民于是诵太史胴采作尤射二字亦非譌也
　　庲注云音来舍也又地名蜀地有庲降
　　按华阳国志庲降贾子左担七里郦元若水注引之朱谋防曰庲降屯名也又蜀志先主命李恢为庲降都督使
　　獽注云譌字旧注兽名兽属无獽
　　按常璩巴志涪陵诸县北有獽防隋书地理志梁州傍南山杂有獠戸又有獽狿蛮賨非譌字也
　　楇注云本輠字旧注引正譌不当别作輠误
　　按唐书诸羗州百六十八有楇眉州楇林州説文旧有楇字非本为輠也
　　餝注云饬字之譌旧注同饰举要餝同饬并非
　　按唐书地理志餝州属静边州都督府餝字从芳非饬之譌也
　　注云譌字旧注音懈鱼名泥
　　按唐志岭南有州邕州都督府
　　防注云俗字説文稠多也旧注引玉篇防大也多也与稠义相近改音凋非
　　按唐书南蛮传卭黎二州之东有凌蛮西有三王蛮叠甓而居号防舍防音凋非俗字也
　　注云旧注音迷地名按即□字地名本作麊
　　按屈原九歌匊芳椒兮成堂朱子注曰匊古播字本作一作播新旧注皆谬
　　秺注云同秺説文秅直加反俗作秺旧注当故切汉侯国名秺都故切孝昭时所封国名前后异同盖未详本作秅与秺皆秅字俗书之譌
　　按汉志济隂秺县孟康音妬史记将相年表孝武后元二年九月己巳都尉金日防为车骑将军秺侯孝昭始元元年九月日防卒前汉书功臣侯表秺敬侯金日防以发觉侍中莽何罗反侯始元二年丙子封一日薨据孝昭本纪始元元年九月丙子车骑将军日防薨与史记同则是始元二年二字误又按佞幸传孝昭时驸马都尉秺侯金赏嗣父爵为侯师古曰秺音丁防反与秺本一字也田艺蘅同文举要曰孝经宅作厇是也史汉两表及志传皆作秺字无有作秅者聘礼十稯曰秅四百秉为一秅周礼掌客车禾三秅陆氏释文秅丁故反或宅加反盖秅有妬音非谓秺即秅也汉西域传曰皮山国西南至乌秅国郑氏秅音挐师古秅音直加反则读秅为妬亦释文之单説矣何谓与秺皆秅字俗书之譌耶
　　防注云孤烘切音宫县名在酒泉
　　按前汉地理志后汉郡国志酒泉郡有乐涫县无防县涫注云音官已引汉志是矣此又云防县音宫在酒泉谬
　　悙注云俗字
　　按唐书王难得传从哥舒翰击吐蕃至积石虏吐谷浑王子悉异叅及悉颊藏而还复收五桥拔树悙城进白水军使何得以悙为俗字
　　忋注云同忌旧注音改又音海训恃也两误
　　按唐书地理志党项州七十三有忋州自不当与忌同
　　坈注云坑字之譌韵补引水经注漯水又东北为马常坈按水经注本作坑譌从冗非旧注改而勇切泛云地名尤非
　　按水经漯水迳千乘县二城间又东北为马常坈郦道元曰坈东西八十里南北三十里乱河枝流而入于海朱谋防曰玉篇有坈字而勇切云地名也是水经本作坈亦非旧注改而勇切矣又郦注曰商河首受河亦漯水及泽水所钟也世谓之清水自此迳张公城西又北重源潜发世谓之落里坈河水注曰七里涧在陜县西七里谷水自南山通河亦谓之曹阳坈泿水注云南海郡昔治在今州城中入城东南偏有水坈陵是水经皆作坈未尝作坑也史记货殖传猗顿用盬盐起正义曰河东盐池中又凿得盐坈岂尽为坑之譌乎
　　鮈注云譌字
　　按前汉书景十三王传长沙定王发薨子戴王庸嗣二十七年薨子顷王鲋鮈嗣服防曰鮈音拘师古曰鮈音朐鮈正非譌字
　　防注云旧注音受汉武安侯防按史田蚡子梧国除外同姓异姓王子侯恩泽侯功臣侯皆无武安侯名防者旧注人名无稽
　　按前汉书王子侯表武安侯防楚思王子孝哀帝建平四年三月丁卯封元寿二年坐使奴杀人免师古曰防音受又恩泽侯表田蚡子恬元朔三年免云梧亦非
　　防注云旧注音格人名前汉功臣表几侯张防按髙祖功臣侯者一百四十三史记表无防名
　　按前汉书景武昭宣元成功臣表几侯张防以朝鲜王子汉兵围朝鲜降侯师古曰防音格又音各乃谓无防名何也
　　注云俗字
　　按彞器欵式周有叔敦其铭曰叔生作尹姞尊敦薛氏曰叔生者叔伯仲之序也则其名耳岂为俗字耶
　　翖注云翕又人名汉有侯翖
　　按汉张骞传傅父布就翖侯李竒曰布就字也翖侯乌孙官名也西域传冒顿单于攻破月氏乃逺去西击大夏而臣之其余不能去者保南山羌号小月氏共禀汉使者有五翖侯一曰休蜜二曰双靡三曰贵霜四曰顿五曰髙附师古曰翖即翕字唐书地理志有五翖州盖取此为名耳旧注误以侯翖为人名今独因之而不改何也
　　钘注云音坚庄子求钘钟也以束防钘与铏别庄子宋钘即孟子宋牼郭象注读钘为坚而钘钟读为铏误钘无形音旧注又音形非
　　按穆天子传至于钘山之下郭璞注曰钘音邢何谓无形音也荀子曰其持之有故言之成理足以欺惑愚众是宋钘也杨倞注曰宋钘宋人孟子作宋牼牼与钘同口茎反又昭二十年左传华牼陆氏释文曰牼苦耕反是钘与牼皆有形音矣
　　蕳注云蕳兰草又姓史淮南厉王传中尉蕳忌蕳姓之蕳姓谱音简旧注音奸非
　　按前汉书夏侯胜从始昌受尚书及洪范五行传后事蕳卿师古曰蕳姓卿名音奸
　　嗕注云音耨羌别种汉书有速絫嗕种旧注改音辱非按前书冯奉世传今发三辅河东农越骑迹射佽飞彀者羽林孤儿及呼速絫嗕种刘德曰嗕音辱羌别种也匈奴传前所得西嗕居左地者孟康曰嗕音辱匈奴种也小顔音奴独反是嗕皆音辱也又呼韩单于未至嗕姑地小顔注嗕乃彀反盖嗕有去入两音音耨者乃地名也匈奴传呼速絫温敦注曰呼速絫者其官号也宣帝纪有呼速絫单于可证今去一呼字非谓嗕不当改音辱亦非
　　榤注云俗桀字正韵榤注唐有赵榤宪宗时为振防使按唐人以榤命名亦误用俗字榤为桀之重文删榤可也
　　按唐书苏子从传累迁汾州刺史徙濮州储粟二万斛以备凶灾于是山东大水诏右司郎中赵榤为振防使榤表其才擢将作监乃谓其误用俗字真臆説也
　　蚘注云旧注蚩蚘黄帝臣又蚩蚘旗按尚书注吕氏春秋天文志未有作蚩蚘者
　　按周礼肆师注郑康成曰祃师祭也祭造军法者其神盖蚩蚘云又宋祁景祐集韵蚩尤作蚩蚘此二处皆作蚘字
　　防注云音讪説文恶健犬也
　　按王莽传故呼韩单于稽侯防累世忠孝师古曰防音删又音先安反今防无平音非也
　　瞀注云音茂又音谋旧注引王逸九思进慕兮九旬复顾兮彭瞀瞀今本作务按九思逢尤篇注彭咸务光古介士务一作牟古务虽与牟瞀通改为瞀非
　　按后汉书张衡应间曰于心有猜则簋飱馔餔犹不屑餐旌瞀以之太子贤注曰爰精瞀饿人也一作爰精目列子东方有人焉曰爰精目将有适也而饿于道狐丘父之盗下盘飱以餔之爰精目三餔而后能视曰吾义不食子之食也两手据地而欧之遂喀喀而死之也注者不知改瞀为务以敄与务相似而譌也今反讥旧注改为瞀则非矣
　　昋注云旧注音桂又正韵笺注晋有昋道元杨用脩作吞读天按六书畧论创意曰炅昋炔三字乃秦博士桂真之后避地各撰其姓之文三字臆造不足存
　　按后魏书髙昋传昋字眀珍有器尚拜朝请散骑侍郎则昋字之义训明可知又前汉书王子侯表徐乡侯刘炔师古曰炔音桂儒林传许商号其门人齐炔钦幼卿为文学师丹传博士申咸炔钦上书言丹经行无比苏林曰炔音桂又按孔子闲居引诗云先君之思以朂寡人郑氏曰此卫夫人定姜之诗也陆德明曰此是鲁诗毛诗为庄姜疏曰与诗注不同者按郑志炅模云注记时质就卢君后得毛传乃改之据此是有炅姓也昋炔炅三姓古昔应有是字顾疑为臆造不足存耶杨用脩读吞为天盖以诸书记有吞道元与吞公笺又有刘穆之与天公笺乃致斯疑不知吞与天皆为昋之譌耳
　　□注云譌字旧注音桓引玉篇泛云周地名误考地理志阙□
　　按彞器欵式周有师□鼎铭曰师□父作季姞尊鼎又有师□父簋有姬□豆又有簠盖铭曰姬□毋据此□正非譌字又按□即寏古今字也
　　注云音意正也又古仪字本作
　　按唐书公主列传宪宗第四女宣城公主下嫁沈字仅见此
