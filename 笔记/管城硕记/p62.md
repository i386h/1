<!-- { "loadSidebar": true } -->
　　按沈约宋书高祖防时有纳布衫袄等皆是敬皇后手自作齐王融有谢竟陵王赐纳裘启陈江总有山水纳袍赋后魏李平赐平缣物百叚紫纳金装衫甲一领梁简文帝有谢赐欝泥纳袈裟表刘孝绰有谢越布啓曰比纳方绡既轻且丽纳布之名盖起于汉后周初想未有也据宋本草图经有纳龟苏颂曰龟之无裙而头足不缩者名曰纳字亦作魶汉书音义曰魶鳀鱼相如子虚赋禺禺鱋魶是也周书云东越海蛤瓯人鱓蛇姑于越纳以类言之纳龟鱓蛤皆水族也何得以纳为纳布
　　通雅曰史记集解多引臣瓉裴骃言臣瓉莫知姓氏刘孝标以为于瓉案何法盛于瓉不言有注汉书之事索隠以为傅瓉穆天子目録云傅瓉为挍书郎与荀朂同挍定穆天子则当是傅瓉
　　按郦道元注水经潍水下引薛瓉汉书集注云博昌有薄姑城河水下引薛瓉汉书集注云秦世家以垣为蒲反巨洋水下引薛瓉汉书集注云按汲郡古文相居斟灌东郡灌是也晋书苻坚太原薛瓉略阳权翼见而惊曰非常人也则薛瓉太原人也温公通鉴苻坚以薛瓉与王猛同掌机宻晋穆帝永和八年太原薛瓉下史炤释曰瓉圭瓉也胡身之曰薛瓉人姓名则瓉穆帝时人也
　　通雅曰汉郊祀志天子独与奉车子侯上泰山奉车者官名也子侯者小侯也霍去病之子仙传误为车子侯按霍去病传元狩六年薨子嬗嗣嬗字子侯上爱之幸其壮而将之为奉车都尉从封泰山而薨顾曰案武帝集帝与子侯家语云道士皆言子侯得仙不足悲则子侯乃霍嬗字岂得以小侯解之
　　通雅曰熊耳界两省非有二也
　　按邵尧夫诗昔禹别九州导洛自熊耳熊耳自有两未审孰为是东者近成周西者隔丹水书称上洛斯言得之矣是熊耳有二也
　　通雅曰李绛宪宗命绛与崔群等搜次君臣成败五十种为连屏张便坐连屏虽见于唐然南史王逺如屏风屈曲从俗梁萧子云上飞白书屏风十二牒则已非独扇直体屏风
　　按汉羊胜屏风赋屏风鞈帀蔽我君王重葩累绣防璧连璋晋东旧事皇太子纳妃梳头屏风二合四牒织成地屏风十四牒铜环钮陆翽邺中记石季龙作金钿屈膝屏风衣以白缣画义士仙人禽兽梁简文帝诗织成屏风金屈膝朱唇玉面灯前出即用晋东宫事也连屏盖自古有之王逺如屏风屈曲从俗见南齐书王秀之非南史
　　通雅曰封禅书神君先后宛若孟康曰犹云妯娌也按郊祀志见神于先后宛若孟康曰兄弟妻相谓先后师古曰吴楚俗呼为妯娌非封禅书非孟説
　　通雅曰琴城也水经注楚人谓为琴六安县都陂中有大民曰公琴者即臯陶也鲖阳县有葛陂城有楚武王民谓之瑟城朱谋防笺曰瑟当作琴按皇览曰鲖阳有葛陂乡城东北有楚武王民谓之楚王岑后汉郡国志吴郡安县刘昭注引越絶书曰有西岑越王孙开所立以备春申君使其子守之子死遂城中然则琴乃岑之譌瑟又琴之讹也近见毛西河集亦用楚王琴皆误
　　通雅曰怪防鸺鹠防一物王元美集有鈘防行防在支韵防也鈘当即擒字顔鲁公书顔君庿碑禄山反捦其心手而元美加支于右一也
　　按山海经曰鼓与钦防杀葆江于昆仑之阳帝乃戮之钟山之东曰瑶崖钦防化为大鹗郭注曰葆或作祖图賛曰钦防及鼓是杀祖江张衡思赋吊祖江之见刘陶渊明诗巨猾肆威暴钦防违帝防窫窳强能变祖江遂独死皆谓此也据山海经钦防是人名而乃不证之经文误钦为鈘谓即捦字也王元美加支于右为鈙案元美钦防行云不知鳯凰是钦防若解作擒字可谓鳯凰是擒防乎梅诞生云防鹗也因钦防化为大鹗故云防鹗正字通据通雅以旧注为误初学承之误将胡底乎
　　通雅曰汉呼兎为决鼻干凿度注决鼻兎也郝氏曰决鼻决与阙通岂以阙唇而遂曰阙鼻乎
　　按诗推度灾曰月三日成魄八日成光蟾蜍体就穴鼻始明宋均注云穴决也决鼻兎也又按前汉书天文志曰晕适背穴孟康曰穴多作鐍王朔曰璚者决也形如背状防小而钩石氏曰状如带钩名曰璚月至八日形如决穴其光始明决鼻者子曰兽之初生谓之鼻穴鼻始明言月中兎影至是始明杜子美所云捣药兎长生也岂以阙唇遂曰阙鼻乎
　　通雅曰方言以十二生肖配十二辰为人命所属莫知所起周宇文防母留齐贻书防曰昔在汝川镇生汝兄弟大者属防次者属兎汝身属蛇当时已有此语按晋书谢安安怅然谓所亲曰昔梦乘桓温舆行十六里见一白鸡而止乘温舆者代其位也十六里止今十六年矣白鸡主酉今太嵗在酉吾病其不起乎又南齐书五行志永元中童谣曰野猪虽嗃嗃马子空闾渠不知龙与虎饮食江南墟七九六十三广莫人俱无识者解云陈显逹属猪崔景慧属马非也东昏侯属猪马子未详梁王属龙萧頴胄属虎崔景慧攻台顿广木莫死时年六十三据此则马子即指崔也又后汉郑康成传梦孔子告之曰起起今年嵗在辰来年嵗在巳既寤以防合之知命当终北齐刘画高才不遇传论郑氏曰辰为龙巳为蛇嵗在龙蛇贤人嗟以防合之盖谓此也据此则始于后汉时也
　　通雅曰隋书婆登国有月熟之稻一月一熟一统志雷阳界稻十一月下种雪耕耘四月熟智咲此语雷州安得有雪耶
　　按隋书无婆登国之文惟唐书南蛮云墯婆登国种稻月一熟又按一统志雷州土产有米豆思灵岛出界稻十一月种次年四月熟无雪耕耘之语
　　通雅曰寊音贞后周齐王子
　　按周书齐王字文宪六子贵质賨贡干熙干洽无名寊者又北史莒庄公洛生字齐王宪子广都郡公贡袭贡宇干贞无作寊者寊当是賨之譌
　　通雅曰秦始皇作浮桥见春秋后
　　按乐资春秋后赧王三十六年秦始作浮桥于河史记秦本纪秦昭襄王五十年初作河桥周本纪赧王在位五十九年卒后七嵗秦庄襄王防东西周赧王时安得有始皇作浮桥乎盖后言秦始作谓初作耳非始皇也
　　通雅曰禹时贡乌鲗之酱
　　按伊尹四方献令曰请令以鱼支之鞞乌鲗之酱孔晁注曰乌鲗鱼名竹书纪年成汤二十五年初廵狩定献令是此为汤时事也云禹时误又乌鲗鱼已见此而本草云乌鲗鱼秦始皇算袋所化谬矣
　　通雅曰葰人县属上党郡
　　按汉志葰人县属太原郡史记周勃降下霍人正义曰霍音璅霍读为葰顔师古音山寡反霍人即葰人也括地志葰人故城在代州繁畤县界今云属上党误也
　　通雅曰叚成式食品有笼上牢丸汤中牢丸元美曰即子瞻误以为牢九者也东坡惠州诗岂惟牢九荐古味要使真然晋时已误用束晳赋终嵗饱食惟牢九乎注牢九馒头类
　　按束晳饼赋馒头薄持起搜牢丸字仍作丸而坡诗引用牢九或偶见沙麻本耳韵府群玉阳九用九牢九属有韵亦引束晳赋终嵗饱施惟牢九乎盖又以坡诗误也卢谌祭法曰春祠用馒头饧饼髓饼牢丸夏秋冬亦如之祭法及饼赋皆有馒头又皆有牢丸则牢丸非馒头可知矣大扺笼上牢丸者蒸米丸也汤中牢丸者煮米丸也又按东坡诗岂惟牢丸荐古味要使真一流天浆今截下四字而以岂惟牢九荐为句亦误
　　通雅曰义山宫中曲低扇遮黄子即簧也犹称花子朶子之类此从无解者姜如须以为花的而智以为花子按南都赋中黄防玉李善注引博物志曰石中黄子黄石脂也又抱朴子曰石中黄子所在有之沁水山尤多别録曰石中黄子乃殻中未成余粮黄浊水也酉阳杂俎近代妆尚靥如射月曰黄星梁简文帝诗异作额间黄庾子山乐府额角轻黄细安李贺诗宫人正靥黄温庭筠诗黄粉楚宫人王半山诗汉宫娇额半涂黄则涂黄当用黄子非直簧也急就注簧即步揺岂黄子乎
　　通雅曰仆黚黚音音丁葛反汉表有易侯仆黚按前汉书功臣表翕侯仆以匈奴王降侯郑氏云音怛又汉地理志五原郡有莫县如淳音忉怛之怛师古音丁葛反并无易侯仆黚黚字音之文又史记孝文侯表有易侯仆黥非仆黚也
　　通雅曰五湖太湖也国语越伐吴战于五湖范蠡返至五湖而辞越
　　按吴越春秋曰范蠡既灭吴乃乗扁舟出三江入五湖夫出三江而始入五湖岂可以太湖为五湖乎应劭曰范蠡乘扁舟于五湖今庐州临丹阳芜湖县是也此説为得其实郭景纯江赋注五湖以漫漭灌三江而漰沛后人疑郭赋为误不知此五湖盖芜湖也汉地志丹阳芜湖中江出西南东至阳羡入海盖郭赋之所据也若范蠡乘扁舟于太湖尚可谓辞越乎
　　通雅曰崇寜之世魏汉律乃以蜀一黔卒造大晟乐府遂颁其书
　　按魏汉律律误当作津其命名以尔雅箕斗之间汉律也汉律造乐谓帝以身为度求徽宗中指寸为律径圆为容命曰大晟乐又崇寜三年姚舜辅造占天厯未几蔡京又令舜辅更造用帝受命之年即位之日元起庚辰日命己邜上亲制序颁之天下赐名纪元夫乐以指节为度既受汉律之欺厯以受命起年复受舜辅之诳大抵皆蔡京隂为之主曲求迎合徽宗为所愚弄而不知良可叹也
　　通雅曰防不肯即蠈也东坡志林云元祐八年雍丘令米芾书县有虫食麦叶不食实适防兵部郎中张元方见过云子方虫为害甚于蝗有小甲虫见禾辄断其腰而去俗谓之防不肯前此吾未尝闻也智按尔雅食苗叶食节贼东坡独不看尔雅耶又齐民要术谷虫曰虸蚄唐书宋史皆载虸蚄害稼或方语通称耶防不肯之名果竒然已见説文训党字蠰不过也则汉时已有此等名矣
　　按诗小雅大田曰去其螟螣陆玑疏曰螟似子方而头不赤即虸蚄也北魏灵徴志高祖太和六年七月青雍二州虸蚄害稼八年三月冀相等州虸蚄害稼所谓三月害稼者必是食麦者也东坡及南宫不看诗疏正史耶又按尔雅曰不过蟷蠰邢昺疏不过一名蟷蠰何乃引説文而误蟷为党且又云蠰不过耶
　　通雅曰有无名字而后人考出者申公名培见史记注许由槐里人见庄子释文何子元云字武仲又陈心叔名疑曰东方朔本姓张氏父名夷字少平一曰金氏朔母田氏
　　按史记及汉书儒林言诗于鲁则申培公又古今人表申公申培岂待史记注始考出耶又魏高士曰许由字武仲尧舜皆师之与齧缺论尧而去隠乎沛泽之中尧舜乃致天下而让焉又郭宪洞防记曰东方朔字曼倩父张夷字少平妻田氏女夷年二百嵗顔如童子朔生三日而田氏死时景帝三年也此亦非后人所考出者
　　通雅曰元瑞言五王褒而汉有三智按郊祀志之王褒即五行志之天帝令我居此者
　　按汉郊祀志宣帝遣谏议大夫王褒此即上得贤臣颂者本亦载其事五行志郑通里男子王褒上前殿招庶长业等曰天帝令我居此其事在成帝绥和二年何得混而一之
　　通雅曰唐韵有防古天字洪武二年禁革民间名字自先圣贤大国君臣并汉晋唐宋等字正统十年进士登科録凡天字皆作防盖亦避天字也自宋宣和时禁君天等八字非始洪武矣
　　按周书宣帝本纪每对臣下自称为天又不听人有高大之称诸姓高者改为姜九族称高祖者为长祖凡称上及大者改为长有天者亦改之则非始自宋矣
　　通雅曰笃防音禄宣和异香有笃防亚悉方勺泊宅编市舶张苑进笃禄香得学士号笃禄学士按是都卢之转
