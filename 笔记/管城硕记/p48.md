<!-- { "loadSidebar": true } -->
　　按襄十八年传赵武及秦周伐雍门之萩注曰萩音秋史记货殖传山居千章之材徐广曰材汉书作萩乐彦云萩梓木也左传雍门之萩当即是梓木若尔雅蒿萩何以称伐
　　躗注云音卫左传是躗言也注谓言不足信也
　　按哀二十四年传是躗言也注户快反读为蹪与蹶通尔雅蹶泄苦枣呉淑枣赋遵羊兮躗泄注引尔雅云躗泄苦枣是躗与蹶通也
　　蓨注云音惕尔雅薞芜一名蓚蓨即蓚字旧注苖蓨草无据
　　按尔雅释草有蓧蓨又有苖蓨蓨音愓何云无据又薞芜一名须改须为蓨亦非
　　豿注云豞字之譌旧注改音姤熊虎之子误
　　按尔雅熊虎丑其子狗郭注曰律曰捕虎一购钱三千其狗半邢昺曰此当时之律引之以证虎子名狗之义也豿之为狗如猫之为猫豺之为犲乃以为豞字之譌谬矣
　　蓃注云音蔬莍蓃椒子聚生成房貌集韵薮作蓃非按尔雅椒榝丑莍郭注曰莍萸子聚生成房貌今江东亦呼莍榝似茱茰而小赤色今误以萸为蓃而音蔬谬矣春秋繁露曰水有变冬湿多雾春夏氷雹此法令缓刑罚不行捄之者忧囹圄按奸宄诛有罪蓃五日是蓃与搜同也葢治兵曰搜左传大搜于比蒲是也
　　魵注云焚上声鰕别名尔雅魵鰕说文魵鱼名出薉邪头国又鰕魵也按说文鰕用魵训魵泛云鱼名后先矛盾况鰕江海所在皆有之非必出薉邪头国说文误长笺鰕前行张二掌有分势故从分亦不辨说文魵别训鱼名之误旧注两引尔雅说文失考正
　　按尔雅释鱼鰕凡有三一曰鰝大鰕郭注鰕大者出海中长二三丈须长数尺今青州呼鰕鱼为鰝广州记曰卢循为刺史循乡人至东海取鰕须长四尺送示循是也一曰鲵大者谓之鰕邢昺曰鲵雌鲸也大者长八九尺别名鰕是也一曰魵鰕郭注出薉邪头国见吕氏字林汉志乐浪郡有邪头薉县薉即秽邪头国葢秽种也汉以为县魵鱼一名鰕即县所出者是也诗鲁颂有骃有騢陆氏按说文騢赤白杂色文似鰕鱼则是魵鰕为鱼名出薉国者非谓所在皆有之鰕也焦氏易林鲤鲋鲔鰕积福多鱼张融海赋伏鳞渍防升魵洗文亦皆以魵鰕为鱼名也山海经龙鱼陵居状如鲤一曰鰕注曰鰕音遐梁虞荔鼎録宋文帝得鰕鱼遂作鼎曰鰕鱼四足鰕之名鱼者正多何乃以说文魵鰕鱼名为误长笺解魵字尤属支离
　　鍏注云旧注音韦臿也宋魏谓臿曰鍏或曰说文防臿也因声近譌作鍏臿无鍏名
　　按尔雅谓之疀邢昺疏曰方言燕东北朝鲜洌水之间谓之宋魏之间谓之铧或谓之鍏江淮南楚之间谓之臿鍏音韦何谓臿无鍏名
　　蛓注云音次蛅蟖别名説文蛓毛虫俗因加虫作蚝从蛓为正
　　按尔雅蜭毛蠧注曰即蛓疏曰说文蛓毛虫楚辞蛓縁兮我裳是也又蟔蛅蟖注曰蛓属也陶眞白曰蛅蟖蚝虫也则蛓乃蜭之别名与蛅蟖同为毛虫之属而非蛅蟖别名也又按晋书苻坚传益州刺史王广遣将军王蚝率蜀汉之众来赴难又袁瑾在寿春为桓温所围求救于坚坚遣王鉴张蚝率歩骑二万救之又周书本纪太祖令夏州刺史防也恶蚝镇南秦州非必因许氏毛虫之说而乃加虫作蚝也
　　鷋注云旧注音途鶶鷋又鷋鸠按尔雅本作鷵鸠无鷋名
　　按尔雅有舆鵛鷋鵛音经鷋音徒新旧注皆不引何也
　　袩注云与襜通衣动貌
　　按尔雅衣前蔽谓之襜郭注今蔽膝也昌詹切国防苏子曰攻城之费百姓理襜蔽注曰襜衣蔽前者也汉书恩泽侯表武安侯田恬元朔三年坐衣襜褕入宫不敬免师古曰襜褕直裾裨衣也方言缕谓之衽又谓之袩郭注丁狭切即衣衿也乌在袩与襜通而同为衣动貌也
　　荨注云同
　　按尔雅莐藩注一名母生山上音潭又海藻注一名海罗生海中音荨又本草图经荨麻一名毛防李时珍曰荨字本作防杜子羙有除防草诗墨庄漫録川陜间恶草土人呼防麻防音爓即荨麻也一统志荨麻岭在万全都司懐安卫城北八十里杨士竒诗平生不解谈孙武也到荨麻岭上来三字音义本不同乌得一之
　　茶注云锄麻切茗也宋魏了翁曰茶之始其字为荼如春秋书齐荼前汉志长沙荼陵县顔陆诸人虽已转入茶音未尝輙改字文徐鼎臣训茶犹曰即今之荼也惟陆羽卢仝则遂易荼为茶
　　按尔雅槚苦荼郭注树小如栀子早采者为荼晚取者为茗一名荈蜀人名苦荼本草苏恭曰尔雅槚苦荼荼音迟遐切葢茶即荼之省文荼原有茶音也汉志荼陵顔注荼音弋奢反又丈加反东方朔传令壶龃老柏涂顔注涂音丈加反是涂荼皆有茶音如大家之家乘车之车仝在麻韵不烦改字也周礼荼人掌以时聚荼荼人即茶人耳又古者已有茶字不始于卢陆诸人据王襃僮约烹茶尽其餔傅防七诲南中茶子左思娇女诗心为茶荈剧呉志韦曜传或赐茶荈以当酒又杨羲书比更告茶一部刘琨与兄子衍书吾体中溃闷常仰眞茶王羲之防茶帖节日萦牵少睡防茶微炙善佳皆已作茶字矣
　　蚇注云俗字蚇蠖本作尺六书别作蚇非
　　按尔雅蠖蚇蠖方言谓之蚇蠖早已有蚇字又唐志冩鳯都督府以蚇延国罗烂城置亦作蚇
　　鹞注云音耀小于鹰尔雅鹞雉青质五采庄子鹞为鹯为布谷乆复为鹞旧注又音姚雉名分庄子之鹞与尔雅之鹞为二非
　　按尔雅鹞雉注音遥邢昺曰鹞雉王后之服以为饰周礼揄狄郑注揄狄画揺者是也揺与鹞音义同云尔雅鷣贝雀注鷣鹞也善捉雀鹞音耀列仙传魏公子无忌纵鸠令出鹞逐而杀之者也尔雅之鹞已分为二安在与庄子之鹞不当分为二乎
　　鱁注云鱀别名又鱼鳔曰鱁鮧南史宋明帝嗜蜜浸鱁鮧一啖数升本草纲目云鱁鮧鱼鳔也即鱼白胶此说是也
　　按尔雅鱀是鱁注鱀腊鱼也体似鱏尾似防鱼大腹少肉多膏又鮎鱼注鮎别名鳀江东通呼鮎为鮧尔雅翼鮧鱼偃额两目上陈身滑无鳞宋明帝所嗜逐夷疑取此两鱼鳔白为之非鱼肠通谓之逐夷也
　　注云俗字旧注音乳黏也又音女并非防注云防字之譌旧注同防非说文防重文赘作防亦非
　　按尔雅防胶也郭注胶黏防防女乙切疏曰方言齐鲁青徐自关而东或曰防或曰今以为非皆谬说也
　　蚥注云旧注音府蜛蚥螳蜋别名按螳蜋名拒斧蜛即拒之譌蚥即斧之譌篇海类编又作引尔雅权舆守不知尔雅本作父改作非
　　按尔雅不周王蚥蚥字见此非斧之譌也又景差小言赋曰戴氛埃兮垂漂尘体轻蚊翼形防鳞经由鍼孔出入罗巾字自古有之非后人所改
　　注云音吼牛鸣
　　按尔雅牛属其子犊郭注今青州呼犊为云牛鸣非
　　虳注云防字之譌旧本防部防音豹今虳训防改音的非
　　按尔雅蛝马防注曰马蠲虳俗呼马疏曰蛝虫一名马防一名马蠲虳方言云马蚿北燕谓之蛆蟝其大者谓之马蚰蛝音闲蚰音逐安得以虳为防之譌乎














　　管城硕记卷二十二
<子部,杂家类,杂考之属,管城硕记>
　　钦定四库全书
　　管城硕记卷二十三　翰林院检讨徐文靖撰正字通三
　　防注云旧注音二以牲告神神欲听之曰防按诗神之听之与上帝鉴观借义同未闻以神听别作防者此谬説也宜删
　　按山海经自之山以至于竹山其神祠毛用一犬祈防用鱼郭注曰以血涂祭为防也公羊传云盖扣其鼻以防社音钓饵之饵今按公羊传盖扣其鼻以血社不云防也唯谷梁传云叩其鼻以衈社也衈音二则防衈音义同也
　　注云字之譌旧注音诸鹿类误
　　按山海经敖岸之山有兽焉其状如白鹿而四角名曰夫诸览作夫
　　防注云木名山海经煮其汁味甘可为酒六书故棯亦作防
　　按天中记云防汁甘为酒齐民要术沈约集皮日休集皆有防酒今山海经无是文究未知防为何木惟谢灵运山居赋苦以木成甘以防熟自注云木酒味苦防酒味甘并至美兼以疗病防治癕核木治痰冷六书故亦作棯尔雅还味棯枣是防酒取棯汁为酒也
　　踇注云俗字旧注沿篇海误
　　按山海经踇隅之山其上有草木多金玉多赭郭注踇音敏
　　椆注云音周木名
　　按山海经虎首之山多苴椆椐郭注椆音雕
　　注云同峮音囷山相连貌南都赋或峮嶙而纚县按山海经有人曰苗民有青兽如兎名曰狗注音如朝菌之菌骈雅狗兎属也自有字非峮也
　　弞注云与矧同旧注分弞矧为二非
　　按山海经涿山西七十里曰丙山其木多梓檀多弞杻弞与矧当不同也
　　棓注云邦去声説文棁也棁即今木杖通雅曰杨升庵谓文子羿死桃部古字部即棓大杖也
　　按淮南子説山训羿死桃部不给射髙诱注曰桃部地名羿为逢所杀不及摄已而射又帝王世纪寒浞杀羿于桃棓而烹之以食其子皆以桃部为地名谓部棓为古今字而引之以证部为大杖谬矣
　　蚙注云蛉字之譌旧注音钤蟹距又音琴虫名并非按淮南子説林训昌羊去蚤虱而来蚙穷诱注曰昌羊昌蒲蚙穷蝱蜒入耳之虫也
　　烑注云俗字旧注音姚光也误
　　按淮南子要畧曰挟日月而不烑润万物而不耗诱注挟至也烑音姚光也
　　蟌注云旧注音聪蜻蛉也按淮南子水虿为莣注音矛务蜻蛉也本草纲目譌为蟌六书故水虿为并未详淮南本作莣非独旧注误也
　　按淮南子齐俗训水虿为莣注音矛务又説林训水虿为蟌孑孓为兎齧为螚注云蟌音聪孓音亷螚音那为蟌为莣皆见淮南子
　　菌注云音郡朝菌生粪土上朝生暮死又曰歘生芝司马彪注庄子曰朝菌大芝也一名日及不知槿名日及朝菌非木槿溷为一物误
　　按淮南子道应训庄子曰朝菌不知晦朔蟪蛄不知春秋诱注曰朝菌朝生暮死之虫生水上状似蚕蛾一名孳母海南谓之虫邪据此则从来谓芝菌者皆谬盖朝菌蟪蛄皆小虫也而有知若芝菌又何知乎又按晋潘尼朝菌赋序朝菌者盖朝华而暮落世谓之木槿或谓之曰及诗人以为舜华尼以为朝菌是木槿谓之日及又谓之朝菌非生粪土者也又按中记大月氐有牛名曰日及割取肉一二斤明日创愈岂必朝槿始名曰及哉
　　剆注云同郎果切音蜾説文柯击也
　　按淮南子原道训耳听滔防竒丽激抮之音诱注防音朗激扬抮转皆曲名又新而不防久而不渝注曰防明也魏都赋或黋防而拓落潘岳射雉赋畏映日之傥防皆以明朗为义后魏书司马叡传王敦使司马杨防等入于石头南齐书萧景先传义阳人谢天盖与虏相搆扇豫章王遣萧惠防二千人助景先讨之防与朗音义同也注音蜾谬
　　橉注云邻上声橉木坚实一名橝广雅橉砌也旧注门限并非
　　按淮南子汜论训枕户橉而卧者鬼神蹠其首诱注橉音蔺又与辚同説林训虽欲谨亡马不发户辚注曰辚戸限也
　　瀿注云俗字旧注音繁泛云水名又水暴溢并非按淮南子俶真训今夫树木者灌以瀿水畴以肥壤诱注瀿音繁波暴溢也又郭璞江赋蹬之以瀿瀷注楚人谓水暴溢为瀿
　　垀注云旧注音呼引玉篇垺垀按玉篇垺训郭此云垺垀未详
　　按淮南子要略曰俶真者穷极终始之化嬴垀有无之精注曰嬴绕匝也垀音呼靡烦也垺垀嬴垀盖即弥纶之义也
　　醠注云昻上声説文浊酒也同醠俗省
　　按淮南子説林训清之美始于耒耜诱注音防清酒也引説文训浊误
　　注云俗字杯或作桮环杯改从麻非
