<!-- { "loadSidebar": true } -->
　　按尔雅曰檓大椒李廵注曰檓茱茰也尔雅又曰椒榝丑郭璞曰榝似茱茰而小赤色礼记内则曰三牲用藙郑康成曰藙煎茱茰也汉律防稽献焉尔雅谓之榝范至能成都古今记曰艾子茱茰类也实正緑味辛蜀人每进酒以一粒投之少顷香满盂盏艾即藙藙榝今川椒檓今秦椒也三牲所用汉律所献以榝为香物故也集注乃以为臭物晋孙楚赋有茱茰之嘉木茱茰岂臭物乎椒既谩慆榝欲充帏緫以况羣小竞进之意非在香臭之分也
　　览椒兰其若兹兮又况揭车与江离集注曰揭车江离虽亦香草然不若椒兰之盛今椒兰既如此则二者从可知矣
　　按楚辞辩证云屈子于兰芷不芳之后更叹其化为恶物而揭车江离亦以次而书罪焉盖其所感益以深矣初非以为实有是人而以椒兰为名字者也而史迁作屈原传乃有令尹子兰之説班氏古今人表又有令尹子椒之名使此文首尾横断意思不活王逸因之又譌以为司马子兰大夫子椒而不复记其香草臭物之论流误千载遂无一人觉其非者甚可叹也据此则史公之屈原传懐王稚子子兰劝王行未必实有其事而郑袖靳尚上官大夫皆可疑矣又班氏古今人表屈原上中陈轸占尹中上令尹子椒子兰中下懐王靳尚下上虽取舎无可取正而要其人则实也乃谓非实有是人而以椒兰为名字过矣后汉孔融曰屈平悼楚受谮于椒兰岂亦妄为是言哉虽离骚以香草喻君子杂卉喻小人非必定为椒兰而发而骚之言兰者十言椒者六如所云幽兰不可佩谓申椒其不芳余以兰为可恃羌无实而容长椒专佞以谩慆榝又欲充夫佩帏而欲使言者无罪闻者足戒不綦难哉此令尹子兰闻之大怒卒使上官大夫短屈原于顷襄王顷襄王怒而迁之者也揭车凡两见前言畦留夷与揭车者是也尔雅藒车芞舆注云藒车香草见离骚据本草拾遗有揭车香陈藏器曰藒车香生徐州髙数尺黄叶白花齐民要术曰凡诸树虫蠧者煎此香令淋之即辟也
　　邅吾道夫昆仑兮路脩逺以周流集注曰邅转也后汉书注云昆仑在肃州酒泉县西南地之中也
　　按易屯二曰屯如邅如王弼曰正道未行困于侵害故屯邅也此所云邅吾道者盖亦屯邅之意也水经曰昆仑墟在西北去嵩髙五万里地之中也河水出其东北陬郦道元注曰禹本纪与此同按穆天子传天子自昆仑山入于宗周乃里西土之数自宗周瀍水以西北至于河宗之邦阳纡之山三千有四百里自阳纡西至河首四千里合七千四百里则云五万里者盖妄也但此河水所出之昆仑世以为地之中非肃州之昆仑也禹贡昆仑析支渠捜前汉地理志金城临羌县有昆仑山祠炖煌广至县治昆仑障后汉书窦固出炖煌击昆仑塞注曰昆仑山名因以为塞在今肃州酒泉县西南盖河源昆仑为大昆仑是为地中此为小昆仑不得为地中也十六国春秋后魏昭成帝建国十年凉张骏酒泉太守马岌上言酒泉南山即昆仑之体周穆王见西王母乐而忘归即谓此山
　　九歌东皇太一集注曰太一神名天之尊神祠在楚东以配东帝故曰东皇
　　按春秋元命包曰中宫天极星星下一明者太一常居文耀钩曰中宫大帝其北极星下一明者为太一之光含元气以斗布当是天皇大帝之号也是时楚僭称王因僭祀昊天上帝故有皇太一之祠祠在楚东故于皇太一之上加一东字非以配东帝为东皇也汉郊祀志曰天神贵者太一太一佐曰五帝徐坚曰昊天上帝一曰天皇大帝一曰太一其佐曰五帝则东皇乃太一之佐耳岂太一反配之乎其辞曰穆将愉兮上皇上皇即太一是也朱子谓楚俗信鬼而好祀必使巫觋作乐歌舞以娯神原既放逐故颇为更定其词据甄烈湘中记曰屈潭之左玉笥山屈平之放栖于此山而作九歌焉隋地理志曰大抵荆州率敬鬼尤重祠祀昔屈原为制九歌盖由此也则九歌乃原所自作也集注谓因彼事神之心以寄忠君爱国眷恋不忘之意则得之矣
　　云中君集注曰谓云神也亦见汉书郊祀志
　　按左传定四年楚子渉雎济江入于云中杜注入云梦泽中是云中一楚之巨薮也云中君犹湘君耳尚书云土梦作乂尔雅楚有云梦相如子虚赋云梦者方九百里湘君有祠巨薮如云中可无祠乎灵皇皇兮既降焱逺举兮云中亦犹湘君云横大江兮扬灵耳岂必谓云际乎封禅书晋巫祠东君云中索隐曰王逸注楚辞云中君云也则以云中为云神自逸始矣
　　湘君湘夫人君不行兮夷犹帝子降兮北渚集注曰君谓湘君尧之长女娥皇为舜正妃者也帝子谓湘夫人尧之次女女英舜次妃也
　　按礼檀弓曰舜葬于苍梧之野盖三妃未之从也郑康成曰三夫人离骚所歌湘夫人舜妃也韩昌黎黄陵庙碑曰离骚九歌既有湘君又有湘夫人王逸注以湘君为正妃之称则次妃自宜降曰夫人也故九歌谓娥皇为君女英为帝子朱子集注本此然案山海经洞庭之山帝之二女居之郭璞曰天帝之二女而处江为神即列仙传江妃离骚九歌所谓湘夫人称帝子者是也九歌之有湘君湘夫人是二神江湘之有夫人犹河洛间之有虙妃也此之为神与天地并矣安得谓之尧女礼记曰舜葬苍梧二妃不従明二妃生不从征死不従葬义可知矣即令从之二妃灵逹岂当不能自免于风波而有双沦之患假复如此礼岳视三公渎视诸侯今湘川不及四渎无秩于命祀而二女帝者之后配灵神祈无縁当复下降小水而称夫人也帝王世纪曰女英墓在商州盖舜崩之后女英随子均徙于封所故卒葬在焉竹书纪年曰帝舜三十年葬后育于渭沈约注曰后育娥皇也帝舜五十年陟方乃死后已死二十年矣何从与女英溺于湘江而改称为湘君耶逸注以娥皇女英堕湘水溺焉妄矣
　　大司命少司命集注曰周礼大宗伯以槱燎祀司中司命疏引星传云三台上台曰司命又文昌宫第四亦曰司命故有两司命也
　　按祭法王为羣姓立七祀曰司命中霤国门国行泰厉户灶王自为立七祀诸侯为国立五祀五祀无司命泰厉则是天子之泰厉称泰其司命亦应称泰诸侯五祀有公厉不得称泰则司命亦不得称泰可知矣元命包曰三能西近文昌二星曰上台司命主寿次二星曰中台司中主宗室东二星曰下台司禄主兵又论语防曰上台上星主兖豫下星主荆扬中台上星主梁雍下星主冀州下台上星主青州下星主徐州又祭法郑氏注曰司命主督察三命故九歌太司命曰纷总总兮九州何寿夭兮在予谓此也此惟天子得祀之楚祀大司命僭也少司命者甘氏曰司命二星在虚北又曰司命继嗣移正朔故九歌少司命曰夫人自有兮美子叉曰耸长剑兮拥幼艾谓此也此则楚所旧祀者先代之制不得而弃之故虽僭祀太司命又兼祀少司命也周礼肆师曰立大祀用玉帛牲牷立小祀用牲郑司农曰小祀司命以下则从司命以上者得用玉帛牲牷其为大祀称太可知矣若文昌四星亦为司命黄帝占曰主赏功进贤则此乃主司王命非主寿命者也
　　东君集注曰此日神也礼曰天子朝日于东门之外又曰王宫祭日也汉志亦有东君
　　按觐礼曰天子乘龙载大旂拜日于东门之外反祀方明郑注引朝事仪曰天子冕而执镇圭帅诸侯而朝日于东郊所以教尊尊也汉郊祀志曰天子始郊拜泰一朝朝日夕夕月则揖而见泰一楚既祠皇泰一而又祠东君是皆僭礼之大者原因其祠而作歌盖承习相沿而不觉耳
　　举长矢兮射天狼操余兮反沦降集注曰晋志云狼一星在东井南为野将主侵掠九星在狼东南天弓也主备盗贼
　　按前汉天文志曰秦之彊候太白占狼星张衡大象赋属矢而承天韩公宾注曰矢九星常属矢而向狼原盖以天狼喻秦己欲操以射之而孰意其矢反激而沦降也史记曰时秦昭王与楚婚欲与懐王会懐王欲行屈平曰秦虎狼之国不可信不如无行则此以东君喻君以天狼喻秦従可知矣
　　河伯集注曰旧説以为冯夷其言荒诞不可稽考今阙之大率谓黄河之神耳
　　按胡应麟笔丛曰竹书纪年帝芬十六年洛伯用与河伯冯夷鬭洛伯河伯皆国名也用与冯夷诸侯名也世率以冯夷为水神頼此折之
　　登昆仑兮四望心飞扬兮浩荡集注曰昆仑山名河出昆仑虚色白所渠并千七百一川色黄百里一小曲千里一曲一直
　　按河图曰风后对黄帝曰河凡有五皆始开于昆仑之墟尔雅曰河出昆仑虚色白山海经曰河出昆仑西北隅史记大宛列传曰天子案古圗书名河所出曰昆仑云唐书吐谷浑传曰积石道总管侯君集任城王道宗追吐谷浑王伏允登汉哭山战乌海行空荒二千里阅月次星宿川上望积石河源又吐蕃传曰防盟使刘元鼎逾湟水至龙泉谷西北湟水出防谷抵龙泉与河合河之上流由洪济梁西南行二千里水益狭春可渉秋夏乃胜舟其南三百里三山中髙而四下曰紫山直大羊同国古所谓昆仑者也虏曰闷摩黎括地志曰阿耨逹山亦曰建末逹山亦名昆仑山水出一名抜扈利水一名恒伽河即经称河者也明一统志曰昆仑山在西蕃朶甘卫西北畨名一耳麻不莫刺山极髙峻雪至夏不消绵亘五百余里黄河源在卫西鄙直马湖蛮部正西三千余里去云南防江府西北一千五百里水従地涌出百余方七八十里履髙瞰之灿若星列畨名火敦脑儿东北流百余里滙为大泽又东流为赤宾河又合忽兰等河始名黄河又东北至陜西兰县始入中国又东北经沙漠地折而南流入山西境凡九千余里此黄河九曲千里一曲一直之大较也至黄河随地异名后魏书龟兹国传龟兹东有轮台其南三百里有大河东流号计式水即黄河也又于阗国传城东二十里有大水北流号树枝水即黄河也宋契丹志其地有袅罗个没卑水源出饶州西南平地松林直东流华言黄河也元史河源志腾乞里塔即昆仑也昆仑以东有水西南来名纳隣哈剌译言细黄河也其他盖不胜记云













　　管城硕记卷十四
　　钦定四库全书
　　管城硕记卷十五　　翰林院检讨徐文靖撰楚辞集注二
　　天问曰隂阳三合何本何化集注曰谷梁子曰独隂不生独阳不生三合然后生
　　按三合然后生者庄公三年谷梁传文也注引徐邈曰独天不生必三合而形神生理具是也
　　圜则九重孰营度之集注曰圜谓天之形也则法也九阳数之极所谓九天也
　　按説卦传干为天为圜圜与圆同故圜为天也九重九层也淮南曰天有九重人亦有九窍近西儒所测第一重最下曰月轮天第二重曰水星天第三重曰金星天第四重曰日轮天第五重曰火星天第六重曰木星天第七重曰土星天第八重曰恒星天第九重最上曰宗动天歴学疑问曰以视差言之与人目逺者视差微近则视差大故恒星之视差最微以次渐増至月而差极大也以行度言之近天圜者为动天所掣故左旋速而右移之度迟渐近地心则与动天渐逺而左旋渐迟即右移之度反速故左旋之势恒星最速以次渐迟至月而为最迟也右移之度恒星最迟以次渐速至月而反最速也是二者宛转相求其数巧合髙下之理可无复疑以此推之天实有九重非以九为阳数之极而云九重也
　　天何所畓十二焉分集注曰畓合也问天地相接之处何所畓也答之曰天包地外非防乎地之上者也十二云者左传曰日月所防是谓辰注云一嵗日月十二防所防为辰十二月辰在星纪十一月辰在元枵之类是也
