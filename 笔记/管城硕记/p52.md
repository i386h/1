<!-- { "loadSidebar": true } -->
　　饧注云説文饧和糤者也孙愐徐盈切六书故曰饧餹同一字昜与唐同一音从昜非徐盈之声旧注徐盈切次徒郎切分二音非
　　按诗箫管备举郑笺曰箫编小竹管如今卖饧者所吹也陆氏曰饧夕清反蜜也又音唐夕清徐盈二反其音非一也方言饧谓之餹刘熈逸雅糖之清者曰饴稠者曰饧饧亦非与餹同一字也沈佺期诗马上逢寒食春来不见饧洛中新甲子何日是清明则正作徐盈切矣刘禹锡歴阳书事诗湖鱼香胜肉宫酒重于饧亦然正韵及旧注皆分二音是也
　　注云旧注音防禾防也一曰禾病防训禾病分为二义非
　　按汉张公庙碑国无灾盖谓民和年丰而无旱涝之灾禾稼之也通雅谓灾即灾患非也又按防注云防穧也一曰禾病亦二义也
　　謻注云同誃凡门堂台榭别出者曰謻与仌部别集韵謻冰室门名小补云本作卶并非
　　按水经注洛阳诸宫名曰南宫有謻台东京赋曰其南则有謻门曲榭依阻城洫注云謻门冰室门即宣阳门也门内有宣阳氷室故得是名仌部作乃后人以冰室而臆造非有二也集韵安在为非
　　鞘注云音笑説文鞘刀室也旧注泥广韵音梢训鞭鞘误
　　按秦苻坚时鞭鞘謡曰长鞘马鞭击左股太歳南行当复虏又隋史刑法志曰齐河清三年尚书令赵郡王叡奏上齐律十二篇鞭笞者鞭其背鞭鞘皆用熟皮削去廉棱通鉴唐太宗真观十九年上自系薪于马鞘以助役史炤释文曰鞘仙妙切马上刀剑室也胡身之曰余按鞘音所交翻鞭鞘也刀剑室安可以系薪乎又按杜阳编代宗尝幸兴庆宫于复壁间宝匣中得软玉鞭遂命碧金丝为鞘宋史仪卫志鸣鞭内侍二人执之鞭鞘用红丝而渍以蜡欧阳脩诗留待鸣鞘出紫宸李太白行行且游猎篇金鞭拂雪挥鸣鞘半醉呼鹰出逺郊皆如此读安得以鞭鞘为误又按唐书南诏传异牟寻遣清平官献铎鞘浪剑铎鞘者状如残刃有孔旁达出丽水饰以金所击无不洞则鞘不止为刀室明矣
　　縌注云音逆説文绶维也前汉翟方进传赤韨縌师古曰韨所以系印縌系也
　　按后汉书舆服志縌者古佩璲也佩绶相迎受故曰縌紫绶以上縌绶之间得施玉环鐍云前书注沿説文但以縌为维系非
　　防注云同防源作防
　　按南宫仲鼎铭曰中对王休命作防父乙尊薛尚功曰防者大鼎也又丰鼎铭曰丰用作玖防彞微栾鼎铭曰栾作朕皇考防彞尊鼎是尊彞鼎皆有防名也防盖取将享之义薛氏据释诂文将大也以防为大鼎则防尊彞者亦为大尊彝乎注以为同防非矣
　　葪注云地名本作葪路史葪县今范阳治地多葪水经注葪城西北隅葪丘为名班志曰葪故燕国非
　　按史武王封尧后于蓟封召公奭于燕其后燕强遂灭蓟居之秦蓟县汉髙帝为燕国昭帝改广阳郡治蓟县故班志云蓟故燕国召公所封非误也正字通以葪立为范阳治地非燕所都不审罗泌路史以蓟为葪之譌遂至自相矛盾也贾谊服赋细故慸葪兮索隐葪音介蓟与葪音义殊也
　　硍注云恳去声正韵石有痕曰硍
　　按周礼典同凡声髙声防郑云故书防作硍杜子春读硍为铿锵之铿陆氏释文硍音艰又苦耕反字林音限无有作恳去声者
　　烛注云汉天文志烛星状如太白其出也不行见则灭所烛城邑乱如星非星如云非云名曰归邪出必有归国者
　　按石氏曰烛星状如太白不行见则不久而灭荆州占曰烛星青有忧事赤有乖事黄盖白有欢事此所谓烛星也巫咸曰如星非星如云非云名曰归邪张渊观象赋归邪缤纷注曰如星非星如云非云谓之归邪夹以微气故曰缤纷此所谓归邪也归邪与烛星了不相渉太史天官书连而记之而班志因之孟康曰烛星上有三彗出李竒曰邪因蛇有两赤彗上向有葢状如气下连星烛非即归邪明矣烛星注并归蛇连引之殊谬
　　暅注云居邓切干燥也
　　按卢谌朝华赋曰当于重隂始祛微雨新晴抑以泥液暅以阳精徐元固曰暅音火光反玉篇云日气也梁史良吏传伏暅字耀曼容之子也观其命名与字自以日气为义岂可以干燥释之资治通鉴祖暅之为魏所虏安丰王延明闻其才厚遇之使暅之作欹器刻漏铭胡身之注暅居邓翻字彚正字通音同皆曰干燥也失其防矣
　　注云音颉姓也后唐有跌疏
　　按唐书郭知运传突厥降戸阿悉烂跌思泰率众叛执单于都防张知运诏以朔方兵追击至黑山呼延谷败之虏弃仗走是跌乃突厥之种类后唐跌疏其支裔也
　　垫注云蔡松年补南北史志吐谷浑阿豺登其国西疆山观垫江源此非忠州之垫江也又垫江之源在吐谷浑西疆山今其地不在中国莫可考究
　　按禹贡西倾因桓是来括地志西倾今嵹台山叚国沙州记洮水与垫江水俱出嵹台山以西倾一名嵹台故谓之西彊沈约宋书景平中吐谷浑阿豺升西彊山观垫江源长史曾和曰此水经仇池过晋寿出宕渠至巴郡入江何谓非忠州之垫江也汉志西倾山在陇西临洮县南何谓不在中国也直是误彊为疆以为在吐谷浑之西疆故云不在中国耳
　　厶注云旧注音思自营为厶背厶为公又与某同桓二年谷梁传注邓厶地
　　按桓二年蔡侯郑伯会于邓谷梁传注邓某地王符潜夫论上蔡北有古邓城此所会者蔡地也范偶失于考证不知其处故云某地陆游老学庵笔记某地作厶地或谓厶与某同据后汉书公孙述梦有人语之曰八厶子系十二为期注云説文厶音私则是音某者乃借用耳非传注本作厶也



　　管城硕记卷二十四
<子部,杂家类,杂考之属,管城硕记>
　　钦定四库全书卷
　　管城硕记卷二十五　翰林院检讨徐文靖撰诗赋一
　　杜子美王兵马使二角鹰诗将军玉帐轩翠气仇氏详注云轩然翠气鹰之毛色也
　　按扬雄传曳红采之流离兮飏翠气之宛延顔师古曰言宫室广大自然有红翠之气此盖以玉帐轩翥自有翠气耳岂谓鹰之毛色乎
　　骆賔王帝京篇且论三万六千是唐仲言引李集注云三万六千百年光景也
　　按易纬河图黄帝曰凡人生一日天帝赐算三万六千诗之意亦且论一日之是焉知四十九年之非若以为且论百年之是词义乖舛矣王建短歌行百年三万六千朝夜里分将强半日乃谓百年光景耳
　　黄伯思曰小宋太一宫诗仙图几吊开注云真诰谓一卷为一吊殊不知真诰所谓防即卷字
　　按隋经籍志唐艺文志何逊集八防温岐卿诗内史书千将军画一厨扬子法言一弮之书防与弮皆即卷也陈景元以防为篇方密之以防为函杨升庵云防音周皆非
　　庾信宫调曲嗣德受尧琴倪鲁玉注云世本神农作琴知乐记舜作五弦之琴以歌南风乃是作南风之歌非谓舜始造琴故亦可言尧琴
　　按通礼纂义曰尧使无勾作琴五弦又传疑录曰扬雄曰舜弹五弦之琴而天下化尧加二弦以合君臣之恩则称尧琴者以此
　　温庭筠诗画图惊畏兽注魏道武造畏兽辟邪诸戯按山海经有神人操蛇衔蛇名曰彊良郭璞注曰在畏兽画中中曲山有兽如马一角名曰驳食虎豹注曰在畏兽画中谯明山有兽如貆赤豪名曰孟槐注曰亦在畏兽画中画史隋画官本有王廙畏兽图
　　温庭筠诗家乏两千万注云未详
　　按晋书庾敳传刘舆説东海王越令就换钱千万冀其有吝因此可乘越于众坐中问敳答曰下官家有二千万随公所取矣
　　老杜诗五云髙太甲严沧浪云太甲之义殆不可晓得非髙太一耶
　　按班固武帝内传曰防见广扶山青真小童授六甲灵飞于太甲中元凡十二事又云气千犯占曰黄云气八六甲术士用黄白气入太史受爵赐盖太甲者主司六甲之神也五色云气入则有贤人利见之祥王勃益州夫子庙碑曰华盖西临髙五云于太甲帝车南指遁七曜于中阶杜句本此
　　老杜放船诗黄知橘柚来四明刘钥曰尝与蜀黄文叔食花椑云此物正出阆州杜所云黄知橘柚来误曾亲到苍溪顺流而下两岸黄色照耀直似橘柚其实乃椑按蜀都赋家有盐泉之井戸有橘柚之园老杜诗或当用此不得云误
　　老杜苦热行闭关人事休注引易至日闭关
　　按文中子曰五栁先生传则几于闭关矣又曰刘伶者古之闭关人也注云闭关喻藏身也若至日闭关及藏身意与苦热殊舛读后汉和帝纪六月己酉初令伏闭尽日杜苦热用闭关谓此耳
　　杜咏诸葛武侯诗伯仲之间见伊吕指挥若定失萧曹按晋张辅名士优劣论余以为覩孔明之忠奸臣立节矣殆将与伊吕争衡岂徒乐毅为伍哉又抱朴子臣节篇仪萧曹之指挥羡张陈之竒画合二书观之足见使事之妙无一字无来歴
　　老杜诗惟待吹嘘送上天注引郑太传孔公绪嘘枯吹生疑杜为误
　　按扬雄方言吹扇助也郭璞曰吹嘘扇拂相佐助也左思诗吹嘘对鼎防虞世南诗吹嘘偶缙绅周庾信赋昔早滥于吹嘘借文言之庆余隋王孝借启咳吐足以活涸鳞吹嘘可用蜚穷羽皆如此用
　　杜赠太白诗痛饮狂歌空度日飞扬跋扈为谁雄钱牧斋谓太白性倜傥好纵横术魏颢称其眸子炯然哆如饿虎好任侠手刃数人故公以飞扬跋扈目之犹云平生飞动意也
　　按西京赋盱雎跋扈梁冀传此跋扈将军朱浮传往者赤眉跋扈长安周书阎庆传髙欢跋扈将有篡弑之谋北史贺六浑论侯景专制河南十四年有飞扬跋扈之意则飞扬跋扈岂赠人所得言者盖是时林甫方説帝宜用畨将禄山侵奚契丹以祈宠以史思明安守忠田承嗣为爪牙骄纵自恣飞扬跋扈雄视于河东河北平卢之际以太白之才沈沦不用惟有痛饮狂歌空度日耳主上好边功奸相弃文吏飞扬跋扈遂至于此其曰为谁雄意深哉杜遣兴呈苏涣诗胡狄跋扈徒逡廵亦如此説详注谓赠语含讽朋友相规之意非也
　　老杜诗大家东征逐子囘刘须溪云逐字不佳陈泽州云大家赋余随子兮东征直当作随字
　　按神仙传客逐左慈叩头谢北史李业兴传鲜于灵馥曰李生久逐羌博士何所得也开元遗事帝与贵妃日逐宴于树下费昶巫山髙辞愿解千金佩请逐大王归王建雉将雏逐母行旋母行逐子字不佳逐王逐母可乎
　　杜诗奉使虚随八月槎蒋一葵云乗槎至天河乃海上客也杜误为汉之张骞
　　按风俗通周秦常以歳八月遣輶轩之使采异代方言还奏之故老杜用八月槎荆楚歳时记汉武帝令张骞使大夏寻河源乘槎经月而至一处见城郭如州府室内有一女织又见一丈夫牵牛饮河织女取搘机石与骞而还则以乗槎至天河为张骞者不自杜始杜又有诗云伏闻周柱史因依汉使槎亦主骞説元稹诗迢逓河源逺因依汉使槎则又祖老杜也据庾肩吾奉使江州诗汉使俱为客星槎共逐流庾信枯树赋建章三月火黄河万里槎沈君攸诗仙槎逐源终未竭汉帝遗迹尚难迁皆在老杜之前
　　杜诗轩墀曾宠鹤邵氏闻见録曰鹤乘轩指轩车言非轩墀之轩朱鹤龄曰韵会檐宇之末曰轩取车象也借用无疑
　　按左传鹤有乘轩者孔德绍诗华亭失侣鹤乘轩宠遂终是也檐宇之末曰轩庾信代人乞致仕表臣等经侍轩墀杜牧华清宫诗轩墀接禹汤李义府在嶲州遥叙封禅诗趍迹奉轩墀老杜苦竹诗轩墀曾不重隋许善心神雀颂载行载止当扆宁而徐前来集来仪承轩墀而顾歩皆是也至老杜轩墀曾宠鹤句盖本隂铿咏鹤诗依池屡独舞对影或孤鸣乍动轩墀歩时转入琴声岂鹤乘轩之谓哉
