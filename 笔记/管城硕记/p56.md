<!-- { "loadSidebar": true } -->
　　按宋史外国曰元符八年悉兰池国遣使奉表曰臣伏闻西王母塜距舟所将百里又行二十昼夜度羊山九星山至广州之琵琶洲则王母之死而有塜可知己穆天子西王母为天子謡曰将子无死尚能复来未闻予以不死之药信其必来也竹书穆王十七年西王母来朝賔于昭宫则亦西裔诸侯之类也淮南子覧防训云羿请不死之药于西王母盖妄也以不死之药予人乃自死而有塜哉故史记赵世家注谓穆王会王母于瑶池谯周不信其事也北齐樊逊曰天道性命圣人所不言盖以理絶涉求难为称诣伯阳道徳之论庄周逍遥之防遣言取意犹有可寻至若玉简金书神经秘箓三还九转之竒綘雪霜之异淮南成道犬吠云中子乔得仙剑飞天上皆是凭虚之説海枣之谈求之如系风学之如捕影而燕君齐后秦皇汉帝信彼方士冀遇其真徐福去而不归栾大徃而无获犹谓升遐倒影抵掌可期祭鬼求神庶或不死江璧既返还入骊山之墓龙媒已至终下茂陵之坟方知刘向之信鸿寳没有余责王充之非黄帝比为不根以是知相如大人之赋彼固有不屑为也
　　梅诞生云子瞻飓风赋断霓饮海而北指赤云夹日以南翔此飓之渐也
　　按飓风赋苏过所作也过字叔党子瞻第三子也宋祝尧曰岭南有飓风每作时鸡犬为之不宁过随父过岭故作此赋梅氏引以为子瞻误矣
　　西京赋自我髙祖之始入也五纬相汁以旅于东井纂注云五纬五星也汉元年十月五星聚于东井以厯考之从嵗星也此髙祖受命之符
　　按前汉书髙帝纪元年冬十月五星聚于东井沛公至霸上秦王子婴降枳道旁魏书髙允时崔浩集诸术士考校汉元以来日月薄蚀五星行度并讥前史之失别为魏厯以示允允曰汉元年冬十月五星聚于东井今讥汉史而不觉此谬恐后人讥今犹今之讥古浩曰所谬云何允曰案星传金水二星常附日而行冬十月日在尾箕昏没于申南而东井方出于寅北二星何因背日而行是史官欲神其事不复推之于理后嵗余浩谓允日先所论者本不注心及更考究果如君语以前三月聚于东井非十日也众乃叹服
　　蜀都赋百药灌丛寒卉冬馥异类众伙于何不育其中则有青珠黄环碧砮芒消纂注曰青珠黄环皆寳也按本草狼防子出交广藤生花紫色子形扁扁耳今京下呼黄环子陶景曰黄环子似防已亦作车辐理解蜀都赋所谓黄环即此沈括补笔谈曰黄环即今之朱藤也其花穂悬紫色如葛花实如皂防蜀都赋所谓黄环即此藤之根也青珠无解者按顾玠海槎録曰桄榔木身直如杉又如棕榈椰子防榔波斯枣古度诸树而少异有节似大竹树杪挺出数枝开花成穂绿色结子如青珠每条不下百伙一树近百余条团团悬挂若树可爱赋所谓青珠宜即此也纂注以青珠黄环为寳非矣如以为寳则与百药寒卉何与乎
　　左太冲三都赋序相如赋上林而引卢橘夏孰则生非其地
　　按伊尹书曰果之美者箕山之东青马之所有卢橘夏孰相如赋卢橘夏孰本此裴渊广州记罗浮山橘实大如李李尤七叹梁土青丽卢橘是生白花緑叶扶疎冬荣当相如时武帝新开上林苑羣臣八方竞献名果珍树种之上林安必所献者无卢橘也左太冲以生非其地而讥之谬矣唐许浑诗卢橘花香拂钓矶郝氏注云上林赋卢橘夏孰即枇杷也唐庚李氏山园记卢橘枇杷一也今案其赋云卢橘夏孰又云黄甘橙榛枇杷橪柿有卢橘又有枇杷安得谓卢橘枇杷一耶常璩蜀志江阳郡有荔枝巴菽蒟酱给橙史记相如传注郭璞曰今蜀中有给客橙似橘而非若柚而香冬夏花实相继或如弹丸或如拳通嵗食之即卢橘也是给橙卢橘一也以裴云实大如李郭云如弹丸验之盖即金橘耳梅圣俞诗越橘如金丸黄鲁直诗霜中揺落黄金弹皆谓此也
　　甘泉赋翠玉树之青葱顔注曰集众寳为之而左思不晓其义以为非本土所出
　　按三辅黄图曰甘泉宫北有槐树今谓玉树杨震闗辅古语云耆老相咸谓此树即扬雄甘泉赋所称玉树青葱也又按西京杂记初脩上苑羣臣逺方各献名果异树亦有制为美名以标竒异白银树十株黄银树十株琉璃树七株则槐树之名玉树从可知矣曹植诗緑萝缘玉树江淹诗玉树信青葱魏元忠诗寒风生玉树当即谓槐树也王戎曰如瑶林玉树自是风尘外物刘桢清虑赋玉树翠叶上栖金乌梁何逊诗金蚕不可织玉树何曽蕊直可云众寳耳
　　何晏景福殿赋周制白盛今也维缥纂注云言周家以白墙为盛今以浅碧为华
　　按考工记夏后氏世室五室九阶四旁夹两窻白盛注曰白盛蜃灰也以蜃灰垩墙所以饰成宫室
　　王融曲水诗序夏后两龙载驱璿台之上纂注云夏后帝啓也有马号两龙
　　按江淹赤虹赋曰乗傅説之一星骑夏后之两龙括地图曰禹诛防风夏徳盛二龙降之禹使范氏御之以行博物志曰夏徳之盛二龙降之禹使范承光御之以行两龙本夏禹所御啓既嗣位亦得乗之山海经大乐之野夏后啓于此儛九代乗两龙九代马名两龙即此注以有马号两龙非也
　　吴都赋王鲔鯸鲐吴志伊曰山海经敦薨之水其中多赤鲑即鯸鲐也曰华子谓之鰗鱼今谓之河豚汉书货殖传鲐鮆千斤桓寛盐铁论莱黄之鲐皆此也
　　按货殖鲐鮆千斤顔师古曰鲐海鱼也鲐音胎又音菭而説者妄读鲐为夷非惟失于训物亦不知音矣又张协七命莱黄之鲐注曰东莱有黄县鲐海鱼也音台吴氏山海经广注以为即鯸鲐音夷能不为小顔之所诮乎
　　吴都赋山鸡归飞而来栖纂注云山鸡如鸡而黑色树栖晨鸣非蛦也合浦有之
　　按昭十七年郯子曰丹鸟氏司闭者也注云丹鸟鷩雉也尔雅翼鷩一谓之蛦又谓之鵕防史记汉恵帝时侍中皆冠鵕防汉书音义曰鵕防鸟似凤也司马彪曰鵕防山鸡也博物志山鸡有美毛自爱其毛终日映水南越志増城县多鵕防山鸡也毛色鲜明五色耀利嘴长距世以家鸡鬬之则可擒也陆机与弟书天渊池养山鸡甚可嬉温庭筠咏山鸡诗绣翎翻草去红嘴啄花归李义山咏鸾凤诗锦叚落山鸡安得谓山鸡黑色非蛦也盖山鸡即书所谓华虫故又以鷩雉为蛦耳金史国语解山鸡谓之阿蒲
　　子虚赋秋田乎青丘注云青丘国在海东三百里按吕览禹至鸟谷青丘之乡服防曰青丘国在海东三百里是也山海经青丘之山又东三百五十里曰箕尾之山其尾踆于东海一统志青丘在青州府乐安县境内齐景公有马千驷畋于青丘即此赋上言观乎成山射乎之罘则所云田乎青丘疑即此也
　　杨用修曰裛书裛班固西都赋裛以藻绣
　　按説文裛纒也书囊班赋裛以藻绣乃言殿柱殿屋皆以藻绣纒绕之説文所谓裛纒也是矣前汉孝成帝赵后中黄门田客持诏记盛緑绨方底师古曰方底盛书囊形若今算幐説文所谓裛书囊是矣裛有二义而混之非也书裛又谓之书槴汉杜笃有书槴赋惟书槴而丽容象君子之淑徳东观余论曰刘焘云杨书赛过珊瑚树一帖乃在洛中一僧房于书槴上写之是矣
　　艺文类聚引山海经曰庐山名有二一曰天子都二曰天子障
　　按舆地记休宁县山曰率山山海经浙江出三都山在率东地志曰浙江出新安黝县则是三天子都在今休宁黝县之间也庐山于山海经为柴桑之山非天子都也黄省曽庐山吟少读神禹经昔为天子都盖又以欧阳率更误也
　　栁子厚东岳张链师诗久事元君住紫微郝注云紫微一本作翠微京兆南山中有九天太一元君之湫按老子内受元君神图寳章变化之方又南岳魏夫人传位为紫虚元君空洞灵章经紫微焕七台骞树秀玉霞栁诗久事元君住紫微盖谓此耳若京兆南山元君之湫与东岳无涉
　　宋考功云沈佺期岭表寒食诗马上逄寒食春来不见饧尝疑之因读毛诗箫管备举郑笺曰箫编小竹管如今卖饧者所吹六经惟此中有饧字
　　按荆楚嵗时记曰去冬节一百五日即有疾风甚雨谓之寒食禁火三日造饧大麦粥玉烛寳典曰今人悉为大麦粥研杏仁为酪引饧沃之沈寒食诗押饧字正用此耳岂必于六经求之又周礼小师掌鼔箫管郑注箫如今卖饴饧所吹者陆氏释文饧夕清反又音唐内则枣栗饴蜜以甘之陆氏释文饴羊之反饧也山海经峚山多丹木黄华而赤实其味如饴六书故曰饴饧同一字扬雄方言饧谓之餹刘熙逸雅糖之清者曰饴稠者曰饧説文饴米煎也国策方将调饴胶丝楚辞粔籹蜜饵有餦餭王逸注餦餭饧也广志干蔗其为石蜜宋书周朗答羊希书曰餍而出望旃而入即饧即饴也后汉显宗纪注以糖作狻猊号为猊糖江表孙亮使黄门以银椀并盖就中藏吏取交州所献甘蔗饧饧字经史中所有甚多无可疑也
　　班固幽通赋栗取吊于逌吉兮王膺庆于所蹙注云逌古由字也
　　按史赵世家烈侯逌然正义曰逌音由古字与攸同又按灵宪经正仪立度而皇极有逌建也枢运有逌稽也逌盖古攸字耳
　　管城硕记卷二十六
<子部,杂家类,杂考之属,管城硕记>
　　钦定四库全书
　　管城硕记卷二十七　翰林院检讨徐文靖撰天文考异一
　　郑康成注易干凿度曰太一者北辰神名也下行八卦之宫每四乃还于中央中央者北辰之所居故谓之九宫太乙下行九宫从坎宫起自此而从于坤宫而震宫而防宫所行半矣还息于中央之宫既又自此而从于干宫而兊宫而艮宫而离宫行则周矣上游息于太一之宫而反紫宫行起
　　按素问曰太乙日游以冬至之日居叶蛰之宫数所在日从一处至九日复返于一常如是无已终而复始马莳注曰太一者嵗神也常以冬至之日居于坎方叶蛰之宫计有四十六日至次日乃第四十七日也则为立春而居于艮方之天留宫亦计四十六日连前九十二日至次日乃第九十三日也则为春分而居于震方之仓门宫亦计四十六日连前共计一百三十八日至次日乃一百三十九日也则为立夏而居于防方之隂洛宫亦计四十五日连前共计一百八十三日至次日乃一百八十四日也则为夏至而居于离方之上天宫亦计四十六日连前共计二百二十九日至次日乃二百三十日也则为立秋而居于坤方之委宫亦计四十六日连前共计二百七十四日至次日乃二百七十五日也则为秋分而居于兑方之仓果宫亦计四十六日连前共计三百二十一日至次日乃三百二十二日也则为立冬而居于干方之新洛宫亦计四十五日连前共计三百六十五日至次日乃来嵗之冬至又居坎方之叶蛰宫矣其太乙日游照图数所在之日从一处至九冬至为一立秋为二春分为三立夏为四中央为五立冬为六秋分为七立春为八夏至为九复反于冬至之一常如是轮之无已终而复始
　　陶宏景防通记曰北斗有九星今星七见二隐不出常以二十七日月生二日伺之其形异余者尔
　　按徐整长厯曰北斗九星相去九千里其二隂星不见者相去八千里刘向九叹曰讯九鬿与六神王逸注曰九鬿谓北斗九星也洪兴祖曰北斗第八星曰招揺第九星曰戈其实北斗九星谓七星与辅弼二星耳辅一星在北斗第六星左去极三十度入角宿三度常见不隐弼一星在北斗第七星右常隐不见宏景谓二隐不出亦非
　　汉书翟方进辅湛没火守舍万嵗之期近在朝暮张晏曰辅湛没不见则天下之兵销
　　按天官书曰辅星明近则辅臣亲强正义曰占欲其小而明则臣下任职明大与斗合国兵暴起晏注辅湛没则天下之兵销疑谓此也及阅春秋纬曰辅星没天子佐消则晏注兵销当是佐销之譌
