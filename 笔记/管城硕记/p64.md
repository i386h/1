<!-- { "loadSidebar": true } -->
　　按汉纪韩信破齐且欲击袭楚羽亦军广武与汉相守及信死诏齐捕蒯通通曰竪子不用臣之计故令自夷于此籍所谓使竪子成名者正谓淮隂竪子耳籍是以遭时遇主如汉高者自属一世之英雄何至令竪子成名李白吊古战塲诗沈酣呼竪子狂言非至公盖讥其自许太过以为狂也东坡以白为误非
　　韩昌黎诗瘖蝉终不鸣有抱不列陈陶隠居本草曰瘖蝉不能鸣者雌蝉也
　　按扬雄方言蝉楚谓之蜩寒蜩瘖蜩也郭璞注云月令亦曰寒蜩鸣知寒蜩非瘖者也然扬子以寒蜩瘖蜩二者楚人通谓之蜩也岂以寒蜩为瘖哉周书时训解寒蜩不鸣人皆力争风土记寒螀鸣于夕王粲诗寒蜩在树鸣曹子建诗寒蝉鸣我侧寒蝉非瘖人所知也
　　黄山谷听崇徳君鼓琴诗犹如优昙花时亦出世间按法华经如优鉢昙花时一见耳东坡诗优鉢昙花岂有花皆用此也梁书云波斯国中有优鉢昙花杜佑通典云优鉢昙花鲜华可爱广志云优鉢昙花似枇杷不花而实实不因花而生本草纲目云优鉢昙花波斯谓之阿驵又谓之底珍苏黄二公犹未免为法华所愚耳
　　杜诗波漂菰米沉云黒施愚山曰沉云黒言黒如池水见菰米之繁殖
　　按周礼膳夫注苽雕胡也贾氏曰今南方见有苽米一名雕胡于寳曰苽米其米色黒庾肩吾奉和山子纳凉诗黒米生菰葑又有诗秋菰成黒米菰蒋结实至秋乃黒则黒字属苽不属波也
　　沈约宋书云汉武帝令乐人侯晖依琴作坎侯即空侯也
　　按史郊祀志祷祠泰一后土始用乐舞益召歌儿作二十五及空侯瑟自此起晋钮滔母孙氏箜篌赋考兹器之所起实侯氏之所营又杨方赋序作兹器于汉代犹拟易之经应劭曰箜篌汉武帝令乐人侯调依琴作宋书云侯晖恐字误也惟刘熙释名以空侯为师延作不知何据隋书礼乐志又云箜篌出自西域非华夏旧器杜氏通典谓竪箜篌胡乐也汉灵帝好之体曲而长二十二弦又后魏书云乌洛侯国乐有箜篌木槽革靣而施九隋志以为非华夏旧器疑此类也
　　古令通韵云客有出韵要一书谓石部有字引羊士谔和萧侍御覧镜诗嵗晏岂磷为证予谓此必缁譌客以咏镜于缁何有后见陈子昻荆玉篇此玉有缁磷南巨川赋得沽美玉缁磷志不移则咏玉亦着缁字始知譌
　　按陆贾新语琥珀珊瑚翠羽珠玉山生水藏择地而居磨而不磷湼而不缁沈约高士赞犹玉在泥湼而不缁简文帝君子行君子懐琬琰不使湼尘缁刘孝威堂上行辛苦篇黄金坐销铄白玉遂缁磷咏玉用缁字不始唐人
　　张景阳七命促封豨偾冯豕选注曰淮南子曰吴为封豨脩蛇小雅曰封大也尔雅曰偾僵也偾或为防非也按字彚引晋书防马豕则防是批击之义未始为非通雅引作防马家误矣又左传后防娶有仍氏女生子伯封实有豕心故谓之封豕注家并以为大豕恐非
　　华阳国志公孙述废铜钱置铁钱百姓货卖不行铁钱铸始见此
　　按史梁普通中乃议尽罢铜钱置铁钱人以铁钱易得尽皆私铸任昉赠到溉诗云铁钱两当一百易代名实盖谓此也宋太祖令收民间铁钱铸农器给江北流民复业者黄山谷诗紫薓可斸宜包贡青铁无多莫铸钱盖谓此也
　　王弇州宛委余编云蔡伦造纸见东观杂记
　　按盛之荆州记蔡伦汉顺帝时人始以鱼网造纸张华博物志汉桓帝时桂阳人蔡伦始捣故鱼网造纸后汉书蔡伦和帝中常侍按汉纪自和帝歴殇帝安帝至顺帝又歴冲帝质帝至桓帝相距六七十年而三书所言各异意当从范史是也
　　赵徳麟曰潘安仁饷人酒云一经二经至五经乃五瓶也
　　按侯鲭録曰陶人为器有酒经环口脩腹可以盛酒受一斗徐渊子以三雅对五经研北杂録记昔人饮酒诗云登楼客在三雅问字人来揖五经是也又按东观汉记曰今日嵗首请上雅夀注云雅酒閜也酒杯名雅不始于刘表之子伯雅仲雅季雅也
　　元史大都八百里以内以天鵞雌防仙鹤鸦鹘卖者即以其家妇子给捕获之人
　　按欧阳原功渔家傲词水暖天鵞纷欲下鹰房奏猎催车驾柯九思宫词得隽归来如奏凯天鵞驰道入宫庭讽刺之意盖在言外
　　淮南子墬形训曰海外有无继民雒常武人在西北陬硥鱼在其南诱注硥鱼如鲤有神圣者乘行九野在无继民之南硥音防
　　按括地图曰龙鱼一名鰕鱼而有神圣乘此以行九野是淮南所説硥鱼即龙鱼也尨盖为龙之省文硥当音龙注云音防非
　　周礼龟人注东龟青西龟白左倪灵右倪若贾疏引尔雅曰右倪不若不若即若也
　　按墨子夏后开使飞防铸鼎于昆吾使翁难雉乙灼白若之龟盖即所谓西龟白右倪若也尔雅不若即若又即诗所谓于乎不显不显即显也
　　月令鸿鴈来賔雀入大水为蛤郑注曰来賔言其客止未去也
　　按魏挚笳赋賔鸟鼓翼蟋蟀悲鸣谢眺郊庙歌榆关命賔鸟当即以賔鸿为賔鸟也吕氏春秋高诱注曰賔雀入水化为蛤张叔皮论曰賔雀下革田防上腾则误以賔字属下又古今注曰麻雀一曰家賔李峤诗大厦初成日家賔集杏梁则又因賔雀之譌以瓦雀为賔雀矣
　　尚书考灵曜曰冬至日月在牵牛一度求昏中者取六项加三旁蠡顺布之郑注曰蠡犹罗也
　　按史记黄帝顺天之纪旁罗日月星辰陆倕刻漏铭俯察旁罗即旁蠡也用修以为即今之罗盘非矣
　　周七律记曰揆观琴制旧惟五少宫少商加二为七琴书所载起于文武实自周始
　　按通礼纂义曰尧使无勾作琴扬雄琴清英曰舜弹五之琴而天下治尧加二以合君臣之恩则七不始周也又按魏氏春秋曰孙登好读易鼓一琴真诰曰周大賔善鼓一琴是教孙登者杜氏通典曰一琴有十二柱柱如琵琶此一琴也云山杂记曰谢涓子鲁人作琴名龙腰三琴谈曰汉琴客张道作琴名响泉三此三琴也琴书曰琴本七后汉蔡邕又加二以象九星在人法九窍笔谈曰太宗令待诏蔡裔増琴为九此九琴也西京杂记曰高祖初入咸阳周行府库见有琴长六尺按十三二十六徽此又十三琴也
　　李义山诗锦瑟无端五十或曰此诗当为十五吕氏春秋朱襄氏作五瑟瞽叟拌为十五
　　按汉郊祀志泰帝使素女鼓五十瑟高诱注淮南子览防训白雪太乙五十琴瑟乐名李长吉上云乐篇五十瑟海上闻义山与王郑二秀才听雨梦后作雨打湘灵五十岂不为五十明证哉尔雅注大瑟二十七周礼乐器图雅瑟二十三颂瑟二十五温庭筠诗二十三何太哀雅瑟也又一诗二十五弹夜月颂瑟也世本伏羲作瑟四十五帝王世纪云三十六则又所闻之不同也
　　黄伯思曰按刀剑録夏少康三年商太甲四年各铸铜剑一其文曰定光
　　按刀剑録啓子太康嵗在辛夘三月春铸一铜剑又曰殷太甲四年嵗次甲子铸一铜剑长三尺文曰定光今云各铸铜剑一其文曰定光非是又竹书纪年帝太康元年癸未四年陟无辛夘太甲元年辛巳四年是甲申非甲子也其説都无足据
　　朱子小学云孙思邈曰胆欲大而心欲小智欲圆而行欲方
　　按计然子曰凡人之道心欲小志欲大智欲圆行欲方孙思邈曰心为之君君尚恭故欲小诗曰如临深渊如履薄氷小之谓也胆为之将以果决为务故欲大诗曰赳赳武夫公侯干城大之谓也仁者静地之象故欲方曰不为利囬不为义疚方之谓也智者动天之象故欲圆易曰见几而作不俟终日圆之谓也以此言之盖是心欲小而胆欲大仁欲方而智欲圆孙盖因季然之语而为之释其义小学引之则又误仁欲方为行欲方也
　　唐书五行志大中十年舒州吴塘堰有众禽成巢濶七尺高一尺水禽山鸟无不驯狎中有如人面緑毛绀爪嘴者其声曰甘人谓之甘虫
　　按隋五行志陈后主时蒋山有众鸟鼓翼而鸣曰奈何帝唐书董昌中和时鸟见吴越四目三足其鸣曰罗平天册此周礼庭氏所谓妖鸟若神者也郑氏曰神谓非鸟兽之声或呌于宋太庙譆譆诎诎者是也
　　楚辞九思云思丁文兮圣明哲哀平差兮迷谬愚吕傅举兮殷周兴忌嚭专兮郢吴虚王逸注云丁当也文文王也
　　按离骚经説操筑于傅岩兮武丁用而不疑吕望之鼓刀兮遭周文而得举岂非丁文之证乎今云吕傅举兮殷周兴岂非武丁举傅文王举吕乎平楚平差夫差忌嚭皆吴楚佞臣词意甚明以丁为当盖谬也
　　胡元瑞曰象戏之制载太平御览用修似未覩也又周武所造象戏与今俗象戏迥不同亦无杨所谓孤虚冲破也
　　按御览所载即王褒象经序也一曰天文二曰地理三隂阳四时令五算数六律吕七八卦八忠孝九君臣十文武十一曰礼仪以制其则十二曰观徳以考其行元瑞于十二下无所述但曰御览缺此二字则元瑞仍未覩也又庾信象戏赋曰应对坎而冲离或当申而取未亦未始无孤虚冲破也又按隋书郭茂周武帝为象经隋文从容谓茂曰人主之所为也感天地动鬼神而象经多乱法何以致人茂窃叹曰此言岂常人所及因念汉帝之弹棋唐宗之击踘周武之象戏无益于治徒以阶乱人主之所为可不慎乎
　　顾炎武日知録曰三代以上人皆知天文七月流火农夫之辞也三星在天妇人之语也月离于毕戌卒之作也龙尾防晨儿童之谣也后世文人学士有问之而茫然不知者
　　按秦苻生时有奏太白犯东井者言东井秦分太白谪见必有暴兵起于京师生曰星入井者自为渇耳何足怪乎又北齐源师摄祠部谓高阿那肱曰龙见当雩阿那肱惊曰何处龙见其色何如皆此类也
　　茅鹿门汉书王褒以褒作中和乐为句职先布诗为句
　　按何武使辨士王褒颂汉徳作中和乐职先布诗三篇师古曰乐职谓百官万姓之乐得其常道也茅以中和乐为乐篇之名与武云诗三篇舛矣
　　山堂肆考云无为州西北有墨池宋米芾为守时所穿初厌池中蛙鸣取瓦书字投之自是无蛙鸣
　　按吴僧賛寜感应类从志甑瓦之契投枭自止注云以故瓦书契字置墙上忽闻枭鸣取以投之即不敢更鸣亦此类也周礼硩蔟氏覆妖鸟之巢以方书日月星辰嵗之号悬其巢上则去之是古者已有是术
　　尚书大别风淮雨
　　按隋书虞绰大鸟铭叙圣徳遐宣息别风与淮雨休符潜感表重润于夷波是别风为烈风之譌淮雨为淫雨之譌也
　　张揖博雅曰昌光握誉为祥气
　　按天官书曰地维藏光见有徳者昌疑即为昌光也孝经援神契曰喜则含誉射荆州占曰含誉似彗通考曰大中祥符七年正月己酉含誉星见似彗有尾而不长与周伯星同占疑即为握誉也
　　张揖博雅曰天地辟设人皇以来至鲁哀公十有四年积二百七十六万嵗
　　按自周敬王四十一年壬戌孔子卒至于宋庆元三年丁巳一千六百七十六年文公是年正旦书于藏书阁下东楹盖文公以道统自任之意也













　　管城硕记卷三十
