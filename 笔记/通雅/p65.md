<!-- { "loadSidebar": true } -->
　　晋十六国　晋载记刘渊以惠帝永兴元年据离石即石州智按即汾州府永宁州宁乡县临县俱离石地也称汉都蒲子今隰州称帝徙平阳刘曜徙长安号赵李雄以永兴元年称帝都成都号成夀改为汉　后九年石勒据襄国今顺德府邢台县谓后赵石虎据邺张轨先据河西姑臧即凉州今鎭番地是岁石勒后三十六年也重华自称凉王据敦煌即沙州曰前凉近时犹有沙州卫已弃敦煌画嘉峪关为界　后一年冉闵据邺称魏　后一年苻坚据长安称秦　慕容廆居城城在营州城东南一百七十里称燕是岁苻坚后一年也儁始僭号葢皝以咸康三年即燕王位筑龙城改柳城为龙城县七年都之号新宫曰和龙通典营州柳城县有和龙城通志即大辽之黄龙府也田畴引魏武上徐无山出卢龙口越白檀之险厯平冈登白狼堆至柳城胜乌丸是也　后三十年后燕慕容垂据邺都中山春秋白狄古鲜虞地汉卢奴县其新乐县汉新市县秦赵郡钜鹿二郡地高帝置常山中山即今眞定府定州　后秦姚苌据长安　后二年西燕慕容冲据阿房　是岁乞伏国仁据枹罕今河州称秦通典曰都苑川在兰州五泉县后曰子城县北史筑勇士城都之干归迁金城近时设兰州卫于金城乞伏是曰西秦　后一年慕容永据上党称帝于长子　是岁吕光据姑臧称凉谓之后凉近时于姑臧地置镇番卫　后十二年慕容德据滑台今滑县称南燕都广固曹嶷所筑乃青州益都县西四里晋志苻朗以州降以辟闾彬为刺史为德所灭文説刘裕曰石虎塞五龙口而曹嶷降慕容恪又塞之而龛降裕又塞之而超擒通志宋青州治广固则正今之府治也今广舆记并不载广固之名而苏刻通鉴卷首国都且以广固为陜西成固县矣是岁秃发乌孤据廉川今秦州上邽县西南隆安元年称西平王曰南凉乌孤更称武成王后三岁徙于乐都通典鄯州湟水县一名乐都又云乌孤都广武张骏置广武郡兰州广武县也唐更名金城县明乃设兰州卫于金城　段业据张掖称北凉明朝设甘州五卫于张掖地　后三年李暠据敦煌称西凉迁酒泉此时为肃州卫　后一年沮渠逊杀段业都张掖迁姑臧总谓北凉　后四年谯纵据蜀称成都王　后二年赫连勃勃据朔方都统万称大夏今宁夏　后二年冯跋据和龙称北燕为战国者一百三十六载和龙即柳城姚文燮曰冉闵慕容冲谯纵年数短促不在十六国之数隋末诸国　郑王世充据东都即河南府　魏李密据巩在河南府属县　梁萧铣据江陵　夏窦建德据乐夀即瀛州县今河间迁洺州今广平　燕高开道据渔阳　梁梁师都据朔方即宁夏　凉李轨据武威　秦薛举据金城即兰州　永乐李子和据榆林　定杨刘武周据马邑为定杨可汗　汉东刘黑闼据洺州　吴李子通据江都　吴杜伏威据厯阳即和州　梁沈法兴起吴兴今安吉州　宋辅公祏据丹阳即陈故宫都之今镇江府　楚朱粲据南阳今邓州　元兴操师乞据豫章　楚士林据防州今赣州　鲁徐圎朗据兖州燮曰其时宇文化及据江都称许杨士林据武昌称楚汪华据歙称吴王须拔据上谷称燕罗艺据涿称燕刘季眞据离石今汾州属县地称刘王邵江海称新平王俱在十三年内
　　后五代十国　吴杨行密都广陵　唐李昪后称江南都金陵迁豫章复都金陵　前蜀王建成都　后蜀孟知祥　吴越钱镠钱塘　闽王审知福州　汉刘隠广州　楚马殷潭州今长沙　荆南高季兴南平即江陵北汉刘旻五代史曰东汉太原　后王延政以建州
　　称殷即闽也以梁初论之天下为十一国刘道原曾作十国纪年或曰西岐李茂贞李从曮北燕刘仁防刘守光晋李克用楚之后复分武陵周行逢虽皆称王帝不列十国之数
　　地舆【释地】
　　地重言其地贵重也　货殖传汧雍地重重为邪索隠曰地重言重于耕稼也陈明卿曰非也葢言土厚耳智谓言关中之地近天子多公卿富厚贵重也下文秦文孝缪居雍隙陇蜀之货物而多贾旧以隙为句非也当以隙属下为句言开隙于陇蜀之间也
　　立泉瀑布也亦谓之泄　庄子县水三十仞班固终南山赋傍吐飞濑上挺修林立泉落落密阳沈沈韩愈诗县瀑垂天绅孟郊诗檐溜掷天绅苏轼诗余波犹足挂天绅县水立泉天绅皆瀑布浙江合浦阳江迳诸暨与泄溪合有三泄陆防防稽志言诸暨泄溪造云壁立上泄高二百余丈土人号瀑为泄尔舆地志作五泄溪水经注言县河雷抃漰注漭荡散氛雾合樊宗师绛守园地记言水腔瀑三丈洄涟皆状瀑语
　　夷庚平路一曰徃来要道也　左传以塞夷庚繁钦辨惑吴人以舟楫为舆马巨海为夷庚陆机辨亡旋皇舆于夷庚诗序曰由庚万物得由其道是以庚为道也趵突即瀑流也　张邦基曰济南为郡在厯山之隂水泉清泠凡三十余所舜泉瀑流金线眞珠洗鉢孝感玉环之类皆竒李格非【字文叔】尝为厯下水记叙述甚详曾子固作诗以瀑流为趵突未知孰是今济南府志则载趵突泉矣此尔雅之瀵大出尾下也疏曰汾隂有水口如车轮曰瀵魁又冯翊郃阳有一瀵夹河又一瀵皆潜通郃阳今同州酉阳杂俎有大极泉葢神瀵盎浆之类列子所云甔甀有水曰滋穴神瀵也升庵言蜀有七瀵盆溢瀵起也　陈忠谏伯崇徃来甘陵疏曰隔并屡臻海水盆溢注盆与湓【去声】同沟洫志曰河水湓溢葢满起貌晋志水涝瓫溢此因盆用瓫耳相如坌入曾宫之嵳峩唐儒学传坌集京师庄子隠坌皆谓满起也湓又作防当与瀵歕通
　　水疾崖倾曰碥滩碛相凑曰沝　升庵曰四川有阎王碥燕子碥水疾崖倾曰碥滩碛相凑曰沝沝音子今有石危子折危子又云大小巫湖曰二巫外里曰两按沝乃孙氏妄立之音不必以此文蜀之乡语子也防谦敬甫皆以沝为古流字子才以沝为古委字水溪濑中谓之究　竺枝扶南记山溪濑中谓之究水经注曰九眞郡九德浦迳越裳究九德究南陵究进得横山度比景庙横山即今南宁府之横州也
　　合口水泆谓之涣漭荡者谓之洪　衡漳防雩池谓之合口又分二川当其水泆处名之曰李聪涣曰洪者如鸡翘洪吕梁洪之类是也
　　水合阔溢谓之溠　乐成陵县北衡漳迳弓高县合柏梁溠如沔北有下溠戍皆岐水合若杜工部用溠溠则自以意用也又作地名雁韩文曹成王碑行跐川辽有三岔【即义去声】河嘉靖雷礼修卢沟河令岔河水归故道
　　淀浸之漘涘浅水也　音殿魏都赋掘鲤之淀注在河间如渊而浅也今北方傍水草之地皆谓之淀倪鸿宝领司徒曾议诸淀欲堤之以为屯田水经注范阳城西易水盐亭陂通梁门淀又清淀水发西淀转注略史记□河渟水放之海前西域传其水亭居考工记奠水皆一字则即淀字矣渟淀之音奠犹廷转音定又转为殿也
　　湖淀之波漾者曰淀　水经注易水又东渥水注之谓之大渥淀小渥淀又水防博水迳阳城县散为泽渚为叠舸折芰之所曰阳城淀益昌有濩淀今松江府有薛淀湖
　　尘垢或作塜坸塳堁通作蓬块其曰跋跌言尘埜也存中曰博物志曰徐州人谓尘土为蓬块吴人谓之跋跌韵辑转注曰庄子尘垢崔本作塜垢塜音塳齐谓风尘曰塳堁宋玉用堀堁亦尘块也九怀曰霾土忽兮塺塺音枚集韵作防古诗云防跋红尘下则马践尘起也博雅注塺即烟煤吕览煤室入甑中注煤室烟尘之煤也
　　郁栖粪壤也堇块粘土也　至乐篇陵舄得郁栖则为乌足宋碧虚子陈景元注曰郁栖粪壤也乌足俗呼墨草乌髭方用之刘守光围沧州城城中食堇块堇块粘土也
　　埠头水□也　说文□从步故水边亦谓之步青箱襍记曰退之罗池碑言步有新船或以步为涉非也智按任昉曰上虞有石駞步吴江中有鱼步龟步湘中有灵妃步昉按吴楚间谓浦为步则非特唐有此音矣后人遂作埠【音步】北方曰务如宋赵彦卫云麓漫抄东京至女眞御寨行程有蓟州永济务辽河梁虞务今通州有河西务东昌府有李开务元至正六年盗扼李开务闸河今积贩泊商之所曰埠头刻日交市北方曰集南方曰墟
　　水畔曰沜犹漘也　广韵有沜音畔唐书王维传有芙蓉沜片为木之半故得音
　　亰古原字　檀弓晋献文子曰武也全要领以从先夫子于九亰也智按古亰字篆作亰周礼□师大也尔雅高平曰原通用则九原犹九地也汉九原郡改五原绛州九原山如洛北邙晋都绛故文子观而叹之俗不知亰为古原凡用两京书作两亰及用九原书作九京矣直翁反云檀弓误胡元瑞笔丛犹用九京以从无人言及耳原又与阮通见后
　　江膂犹言江心也　水经注曰若水至道县又谓曰马湖江绳水泸水孙水淹水大渡水皆合焉县人隗叔通为母汲江膂水天为出平石至江膂中今谓之孝子石应璩引此以为江裔水
　　防塞外道也　陆贽关中事状倘有贼臣蹈防注音萃塞外道也此字别无所本敬舆条奏何为用竒字必当时语也古文尚书作防三苖说文防塞也虞书曰防三苖粗最切则是窜字亦音萃乎説文穴部复有窜字七乱切此何解乎葢因俗文而附入之耳
　　泷滩也　岭南流谓之泷韶州乐昌有泷水音霜欧阳公有泷阡严陵七里滩亦曰泷叶少蕴曰土人谓泷为笼初至为入泷旣尽为出泷
　　大凑为四方所辐辏也则土言法也　作雒篇第四十八周公俘殷献民迁于九里俾康叔宇于殷俾中旄父宇于东乃作大邑成周于土中城方千七百二十丈郛方七百里南系于洛水北因于郏山以为天下之大凑制郊甸方六百里周西土为方千里分以百县县有四郡设丘兆建大社于国中其壝东青土南赤西白北骊中央黄将建诸侯凿取其方一面之土包以黄土苴以白茅以为土封故曰受则土于周室乃立五宫大庙宗宫考宫路寝明堂咸有四阿反坫重亢重郎常累复格藻棁设移旅楹惷常画内阶文阶堤唐山廧应门库台元阃
　　水拖犹堰也　晋太元九年谢于吕梁遣督护闻人奭用功九万拥水立七拖以利运漕水经注泗水之上有石梁今名吕梁洪在徐州彭城东五十七里宋景公弯弧东射矢集彭城之东饮羽于石梁陈吴明彻以舟师北破下邳进屯吕梁堰泗水灌徐州是也
　　石的石壁之最著者也　水经注荥阳阳城乡李胜祠庙前有石蹠蹠上有石的笺云石的疑作石碣非也智谓石的乃谓壁立着明如射侯之的也防稽记有射的山山有石壁方二丈
　　濗注浅水也　水经注斥漳县水入青洹故渎水旧断溪东北出涓流濗注而已玉篇曰濗莫厯切水也琴城冡也　水经注楚人谓冡为琴六安县都陂中有大冡民曰公琴即臯陶冡也鲖阳县有葛陵城有楚武王冡民谓之瑟城笺曰瑟当作琴
　　盐防卤泽也　水经注胶水北厯土山山悉盐坈笺云坈当作防按玉篇音亢云盐泽也北史杨义臣以辽东还兵入豆子防讨贼譌作防省作坈耳存中言尧梢水乃解泽之浊水败盐者也
