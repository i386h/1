<!-- { "loadSidebar": true } -->
　　芃芃犹泛泛也泛泛即沨沨也通作檒檒凤凤颿颿梵梵　説文引诗芃芃黍苗徐曰泛泛然若风之起又有芃者狐正义云言芃芃然也汉郊祀歌泛泛滇滇从髙斿当音帆帆田田左传季札曰美哉沨沨乎师古曰浮貌玉篇曰水声沨又在凡韵梵韵徐邈读则竟以沨即泛字矣故知凤谐凡声泛驾即□古之方音相借不定余故曰即堋不当音皮验切而改封亦音皮验切也六书索隠汉街弹碑檒檒声也音义与芃同智以此与牟子之凤凤越王夫人之颿颿同盖梵梵也
　　谸谸通作芊芊阡阡仟仟　説文谸望山谷谸谸青也芊草盛也笺引陆机赋青丽谸眠今文选作精丽芊眠而南都赋又有青冥防瞑又选诗逺树暧阡阡李善本作仟仟列子曰郁郁芊芊唐诗古碑无字艸芊芊李白赋移艸兮芊眠升庵拘説文之解而疑之不知皆借千加谷加艸可通用也今韵防仍分谸去声芊平声纂纂犹攒攒也　古乐府下何纂纂古诗纪曰一作攒攒状其纂聚耳重其声则为纂纂升庵引安仁赋朱实离离而遂以纂纂为花泥矣
　　分分纷纷□□　荀子分分兮其有终始也淮南子曰祸之生也分分同纷纷凡夫作□□或以分分去声犹忿忿不平貌
　　忡忡当作一作蛩蛩通作冲冲□□　秦焚之后汉儒初出各书其所记以声取义偶作忡忘其与忠字相混也楚九歌极劳心兮当是此字石水引九叹志蛩蛩而懐顾兮魂眷眷而独逝与同忡忡犹冲冲也古素问作心中怔忪亦是冲意古如怡怠忠忡移位异义至相悬逺盖古人偶取一字谐声随意通借耳后始定为典要也
　　虫虫爞爞烔烔　蕴隆虫虫周应宾考异本载韩诗作烱烱尔雅作爞爞按韩诗作烔烔尔雅爞爞注引此诗烱之讹恐误后人故正之古虫同声合如童重互用心之亦谓炎熏上冲亦作春秋夫童即夫钟可推也转注略引尔雅爞爞省作烛烛
　　姚姚犹繇繇也亦与遥遥陶陶通声　説苑指武篇曰孔子以由为愤愤谓赐僲僲谓囘曰美哉徳乎姚姚者乎姚姚谓繇繇然也繇古通摇音礼记犹犹训如繇繇説文□繇繇气出貌又引诗悠悠作遥遥则古之通读也祭义陶陶遂遂注疏陶音遥遂一作燧墨子曰大水不潦潦大火不燎燎王徳不尧尧言髙也问奇姚姚即尧尧恐未必然尧尧本作垚垚甘泉赋直峣峣以造天即其义也彚函刻説苑作跳跳而侯晋阳评云跳跳太生此由不知其讹
　　韕韕防防犹言廓廓也　管子曰韕韕乎莫得其门字书无之余以为即鞹言其廓廓落落犹无毛之皮也樊绍述绛守园池碑防防千幅亦言廓廓也
　　谔谔咢咢卾卾噩噩詻詻　韦贤咢咢黄发师古曰直言也史记赵世家不闻周舎之卾卾与不如一士之谔谔同子曰周书噩噩尔义兼浑浑而声则通也尔雅曰作噩汉书曰作詻则墨子所云弗弗詻詻即噩噩其义则谔谔也
　　面□□谓之□岳岳犹岩岩也一作严严礥礥　荀子曰严严兮其能钦已也旧音俨俨按羣经音辨引诗维石严严君平老子指归清风飂烈霜雪严严汉书五鹿岳岳朱云折其角以岳岳状人之圭角犹以严严赞人之崖岸也説文□五角切面前□□也灵光殿赋神仙□□于栋间又九懐注嶷嶷岳岳海中山名属交趾太礥礥京山以为即岩岩
　　薿薿一作儗儗转为嶷嶷言其凝立也　史记髙辛纪其色郁郁其徳嶷嶷其服也士诗克岐克嶷嶷音卾力切孙愐鱼力切俗多读作拟龟防譺然音义与嶷同九嶷山之嶷旧説谓其相疑当音疑而戴氏以为鱼力切谓其山形凝立也总皆疑之四声説文引诗岐嶷作防仪礼妇疑立于席西诗靡所止疑疑皆入声前食货志引诗作黍稷儗儗
　　委委通作袆袆逶逶緌緌　尔雅音义引诗袆袆它它晋唐人用逶逶緌緌
　　浼浼通作浘浘弥弥沔　释文引诗新台有漼河水浘浘一作浼浼诗集补曰其鱼唯唯亦是尾尾释文弥弥又作沔沔亦与浘浘声通或作
　　濔濔尔尔耳耳防防　垂辔濔濔释文作尔尔毛曰众也六辔耳耳宗吾编引载防防呉谣黄金班烂耳按诗之耳耳犹濔濔也耳尔古通
　　交交嘄嘄胶胶嘐嘐咬咬　嵇叔夜诗咬咬黄鸟集韵咬咬通作胶胶然诗注交交好貌则与佼通要自借字耳太平御览引凯风简简黄鸟则因睍睆睍字之音而误记也説文有嘄声嘄嘄然也凡夫遂引嘄嘄黄鸟叟叟一作溲溲溞溞浮浮当作烰烰　诗注疏作溲溲烰烰尔雅溞溞疏引释之叟叟正作
　　防防犹盈盈　方言曰娥防好也秦曰娥宋魏曰防郭璞曰言娥娥防防也防音盈按声义如此再无他见则十九首之盈盈楼上女即此防防矣汉时即分别之造此防字直翁引説文曰楹之言盈盈然对立之状按嬴从嬴省加女作防已复盖当时止欲别秦之姓耳粥粥　四明周氏刻攷异本儒行粥粥若无能也引徐作按注疏释文无字韵防不收唐韵有生田也道昭则载卑谦貌智以殆鬻之省文而讹也説文有鬻鬻或作□
　　慔慔犹莫莫也通作没没　诗君妇莫莫尔雅有慔慔而説文立慕字去声立慔字入声因尔雅也升庵以慔慔音慕凡夫争以慔为禁止之莫智按慔慔即莫莫言静也借为禁止何碍易林莫莫辑辑夜作昼匿则字同而义异谓摸摸也释文曰郑氏云亹亹没没也王肃曰勉也盖古蠠没与黾勉侔莫通声
　　佌佌小舞貌□□小貌犹言些些也呰呰訿訿则诋毁也　説文引诗□□彼有屋以囟为小儿囟门言其小也石经作佌升庵言石经彼有屋荀子引诗噏噏呰呰皆平声而孙愐以佌收入上声訾訾即訿訿管子訾讆犹訿毁也今诗读平声汉书引歙歙訿訿尔雅作翕翕释文曰訿訿不善之貌智按升庵于个韵引些些少也今转遮韵诗屡舞傞傞説文引作姕姕盖古之此转为斯如恩斯勤斯之斯为余声后转为些音梭楚骚转为去今又转为平斯有撕音即如梭转些些之音石经从徙从幺可证汉之方言谓□即些些亦有因矣升庵俗言集载唐诗一名闲物要即些字段成式引荆州些些和尚
　　涣涣通作洹洹灌灌　汉书引诗方灌灌兮后汉书引方洹洹兮注疏韩诗作洹洹音丸説文作泛泛音父弓反今本无此语而老夫灌灌又与懽懽款款通
　　菁菁通作蓁蓁葏葏　韩诗引作蓁蓁者莪文选注薛君曰集韵葏葏者莪王伯厚以葏葏为菁菁
　　眅眅即反反版版即板板　韩诗威仪眅眅释文同尔雅版版指上帝板板也板板止当音反
　　防防□□皆本速速　后汉书引诗速速方毂即防防也芜城赋防防风威皆以声取之亦作遫遫石鼓文射骖□□即駷駷字也言马之速也成式用防防为缩缩动貌
　　韡韡一作炜炜□□□□　艺文类聚引夫栘之华萼不炜炜説文□部引诗萼不□□而又于车后立华部彼不知古转音也慎之作□□俗作□礼韵本出字罩罩一作□□　説文引烝然升庵引烝然□□又作□□盖因説文有□字敬甫以为罹凡夫以为罩
　　俣俣一作通作扈扈　初学记引诗硕人扈扈释文引硕人盖古吾呉衙鱼虞娯为一声麀鹿□□説文引作噳噳亦此声也故衙衙亦可作上声读俣俣大也或曰俣俣犹防防也尢射曰鸡鸣鸥鸥白鹤捂捂即噳噳也
　　啴啴或作痑痑驒驒通作幝幝或作张张　説文引痑痑骆马汉书注作驒驒骆马又引诗啴啴推推即焞焞也释文引诗檀车张张音幝别有见本不可直读张张为幝幝也石经作檀车防防韩诗作
　　英英通作泱泱　白华诗英英白云韩诗作泱泱白云前汉书礼乐志云帝喾作五英英英华茂也省作央央防防即畇畇　周礼疏防防原隰即禹甸之畇畇文选原隰畇畇坟斥斥
　　佻佻一作苕苕嬥嬥　楚辞章句苕苕公子释文引嬥嬥公子即佻佻公子也

　　通雅卷九
<子部,杂家类,杂考之属,通雅>
　　钦定四库全书
　　通雅卷十　　　　　　　明　方以智　撰释诂【重言】
　　泜泜犹蚩蚩也蚩蚩即痴痴即嘻嘻其合欪欪者非矣　诗言蚩蚩即痴痴之声义也蔡邕释诲曰泜泜庶类含甘吮滋直借此声魏明帝纪注张飞谓秦宜禄人夺汝妻而为之长乃蚩蚩若是苏茂相家韵辑载诗垊之欪欪今作蚩苏氏皆抄南都所刻升庵字说止载省作防或以为咥字又载欪欪同上而杨鳯亭编其祖学乃□载防防欪欪下注氓之蚩蚩智按伯厚诗攷周应宾所刻陈应城九经考异□无此语说文字训戯笑貌从欠之声许其切欪字咄欪无慙丑律切丑律之音近咥唐人收在质韵而收于嘻下智故定以为即嘻嘻升庵竟以欪欪作嘻嘻未敢安也字家杂说臆改者何限可通则存以俟证否则当辩正之如成化闲唐韵本嘻下之刻作欮亦欲列欮欮邪以咥为蚩止见韵寳又答李仁夫举之咥之平声亦可通蚩然无古引助证且出说文本训而欪字未尝连叠经史又无用者不过生合见竒耳圣圣嗀嗀其类也因蚩通咥因欪似遂作欪欪智以士生后世人人横造濔漫何极而博雅前辈复误之故不得不为白其原委
　　条条怊怊犹刀刀之声也　皮日休悼贾浮沅波之滃洫兮或漾棹以夷犹望灵君之没所兮防其心之怊怊怊与犹叶按庄子刀刀之翏翏注翏亦音留则刀亦音丢萧尤二韵无不相转萧音修凡从攸者有条修二音劳皆音留升庵曰尔雅条条秩秩智也条音由余亦以为然盖丢转入为笛笛之从由本此此未可与拘胶刻舟之人道也
　　嗃嗃一作确确熇熇謞謞　考异家人嗃嗃荀作确确刘作熇熇尔雅謞謞音虚各反则亦嗃嗃声义从言从口何分乎
　　涤涤一作菽菽濯濯言涤尽也踧踧通作儵儵狄狄跃跃趯趯防防悐悐言行躅也转其声则为浟浟逐逐　宗吾本说文引诗踧踧山川又同上释文引诗菽菽山川智按说文草旱尽也诗山川诗攷攷异所引俱同其杨氏误记邪说文亦引踧踧周道杨又引尔雅注儵儵周道孟子若彼濯濯与涤同诗跃跃□兎音剔韩诗史记□引作趯趯翟本有狄声儵从条犹鯈之音条也条之入为涤故知为一说文行防防也音狄荀子狄狄然莫莫然楚辞记潏潏其前后兮悼来者之悐悐与惕通然此详文意乃是行貌攸攸逐逐见攸攸条下
　　蹇蹇一作謇謇　晋王豹传引王臣謇謇徐曰俗作謇非则楚辞之博蹇亦误李徳裕述梦诗尽规徒謇謇凡夫遇説文分别之佮詥□例则定从之如遇説文偶漏之謇则定不许用非通论也
　　威威一作畏畏　康诰威威显民汉书作畏畏天明畏即天明威可证
　　即徃徃　子云赋离宫般以相烛兮又作子云传横江湖以南师古曰即徃烛犹属也吴王传徃徃而有董仲舒咸宣匈奴传皆用之释名作盖古徃从□而彳与□又相通从□土非山也今作山下王亦讹
　　彊彊通作姜姜　韩诗作鹊之姜姜礼记注姜姜贲鬭恶貌聱隅子用强强
　　发发因作鱍鱍鲅鲅　韩诗引鳣鲔鱍鱍庶姜防防释文亦然说文作鲅鲅凡夫作癹癹
　　纠纠胶胶　诗纠纠葛屦升庵云读如药名秦艽之艽音交诗注纠纠犹缭缭也今有缭缭绕绕之语智按庄子胶胶扰扰旧说胶胶犹搅搅以此观之胶胶与纠纠固通声也然升庵止谓纠读如艽不知艽本音纠以纠讹为糺故唐本草有秦糺今神农本经艽音九出秦中罗纹交纠者佳故方言转为交后周书屡有糺发如以彪萧入尤韵例之则胶亦可读纠明矣后汉书注引纠纠武夫则与□□亦通庄子又用挠挠以游无端注挠音扰弱侯言庄子之胶扰古语也
