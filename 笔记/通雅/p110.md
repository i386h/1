<!-- { "loadSidebar": true } -->
　　籫即算器也　史记郑当时传餽遗人不过算器食徐广曰算竹器汉书作具器食算从竹从具又作算笇【蘓贯切】史记曰笇军食永嘉引说文蜀本□□□竝古文律厯志引书曰先其算命二百七十枚成六觚为一握升庵引作□又引垂帘下为□子才曰古文固象纵横之形也算加匡为匴仪礼士冠礼云各一匴【素管切】注古文为篹记曰食粥于盛不盥食于篹者盥康成曰竹筥也雕篹注笾属或作簨陆氏本义作匴【息缓切】说文籫竹器也读若纂孟坚借用论篹古之撰纂音亦通用小颜注急就曰籫盛箸之笼也
　　斗囘取水之筌也防筌笱也　见文选吴都赋注庄子作筌一曰积柴取鱼则罧也一曰鱼笱斗囘葢唐人之方言今则谓之兠篮或曰花篮程大昌言有倒须谓之笱即筌也因有倒须故谓之回一曰防筌李善引笱横溪为梁开缺而设笱
　　筌蹄谓鱼笱与蹄也后人合称之遂以名篮　得者忘蹄得鱼者忘筌筌笱也有逆须蹄系蹄也战国防魏魀谓建信君曰人有置系蹄者而得虎虎没环寸之蹯而走蹄亦以机绳縻者也段公路北户録曰新州作五色藤筌台梁刘孝仪谢太子五色藤筌蹄一枚按此乃借筌蹄之称其实则织藤为篮也筌台又筌蹄之讹也广人呼蹄为台
　　扈业纬萧也障鱼曰槎头障蟹曰蟹断　庄子有纬萧者取鱼也吴都记曰江濵竹绳编之以取鱼谓之扈业陆龟蟹志曰渔者纬萧承其流而障之名曰蟹断刘宋张敬儿奉槎头鳊与齐高帝杜诗漫寄槎头缩项鳊孙炎以养鱼槮为槎头槮谓之涔亦作罧非槎义也高似孙引襄阳耆旧传常禁人捕以槎断水谓之槎头鳊智按断水是也为禁人而断水之槎则支
　　墙居薫笼也　即篝也篝一名笿笿音落楚辞秦篝齐缕郑绵络注篝落也又笼也可薫衣方言陈楚宋卫谓之墙居注今薫笼桮落又曰豆筥葢又为盛桮器笼说文篝笿也可薫衣史记篝火注以笼覆火也
　　合香曰调香曰襍馥曰练香　内则衿缨容臭正合诸香也通典有襍馥合香也李贺诗练香薫宋鹊陶九成以为合香此乃今之甜香香饼之类非容臭佩之者也华严经曰粥香长者善调香
　　镜籨镜匣也　籨即奁也后汉明帝视太后镜奁中物和凝托名韩偓香奁体当从籨【力盐切】唐韵作匳注俗作□韵防或作南史江夏王锋传大发桓温女冢得金巾箱织金为严器即籨器也
　　屈竹为器呼曰防　考老加竹或作栲栳言其屈也即古之簝【洛早切】受盛器也周官牛人共牛牲之互与其盆簝盆受血簝受肉葢即笲筥之形如无柄之笊篱耳俗作笊篱明皇为禄山作银笊篱说文解防为饭筥受五升秦谓筥曰防即斗筲之筲【孙氏音山枢所交二切】一曰箄今俗呼甑箄为箄笊篱即古之所谓防【于六切】防炊之漉米箕也或谓之缩或谓之【音叟】或谓之【音还】江东呼淅籖汉书音义烽如覆米防字林云漉米防纂要曰淅箕也古杜康作箕帚大率筥圆而筐方防长笥也篓者疏目之笼其孔楼楼然方言之籧则非尽指箄也如筲防簝皆谓其形似常借呼耳郑注笲曰如今之莒即字广雅曰映也即筥唐孟棨本事诗载中宗时囘波词曰囘波尔时栲栳元志玉辂用栲栳轮葢五台山大尖是北台栲栳山言形曲也
　　极即笈　说文极驴上负也凡夫言怀素改作笈智按李固负笈从师何至唐始有笈乎广韵因此训笈为书箱
　　满爰竹器言满而易援也扑满土器言满然后扑也说文曰篰满爰也博雅曰满爰篰也徐锴曰满爰简牍也或非之葢今虎林呼竹庄之类可以盛简牍是细箱簏也犹之扑满为受钱之器亦曰铭其名不可觧耳扑满邹长倩遗公孙者欲其聚而散也
　　抒井□今之水兠也　说文□量物之器一曰抒井□【乌袁切】笺曰方言篮曰□武林谓之水兠
　　澡槃浴盆也浴盆最古见于王防　王防篇堂后赤防浴盘在其中注礼曰杅谓玉藻之出杅也荀子曰杆圆则水圆魏武上襍物疏有容五石铜澡盘述征记逍遥宫澡盘面径丈二异苑言铜澡盘鸣傅有澡盘铭南史刘悛奉齐武帝澡鑵又造金浴瓫即盆字刘虬家藏龟兹国澡灌一口
　　剔齿纎刺齿也　蔡泽云刺齿肥纬略引陆云与兄机书有剔齿纤一枚以寄兄酉阳襍俎曰仙人郑思逺骑彪故人许隐齿痛郑防彪须与之挿齿即愈今人曰剔牙杖极重象尾能去火京师鬻柳杖
　　隐背曰养和　程大昌载李泌采异木蟠枝以隐背号曰养和按松陵集皮日休以五物送魏不琢一曰乌龙养和且曰有桐庐养和皮陆皆有诗葢今之靠背也宋志辇中有靠背椅绍兴作大安辇雕香龙椅靠背上饰水晶珠此云乌龙状其蟠屈今亦有木根坐榻之类条脱或作跳脱条达　吴曾曰唐卢氏杂说文宗问宰臣条达是何物宰臣未对上曰真诰言安妃有金条脱为臂饰即今钏也真诰蕚緑华赠羊权金玉条脱各一枚余按周处风土记曰仲夏造百索繋臂又有条达等织组杂物以相赠遗唐徐坚撰初学记引古诗绕腕双条达智按后汉繁钦定情篇云何以致契阔绕腕双跳脱南部新书载温岐卿言跳脱出南华真经令狐绹怒之诗话总龟曰南华无此事宋人误记也胡元瑞言岐卿即飞卿北梦琐言跳作条非智曰此类之名皆以声呼何拘之有元美误作跳荡葢在今日改其字则不可服席即服匿　汉书于靬王赐苏武服匿穹庐晋灼曰东方界人呼小石甖曰服匿南史竟陵王子良得古器小口方腹而底平以示陆澄澄曰此名服匿单于以赐苏武子良视其款识良然程泰之言南唐张僚使高丽曰丽多铜器如斯罗刀斗又有温器名服席如铛而底方高丽所谓服席即北方所谓服匿也阮雾灵言匾瓶可县身王元美服匿音避匿智谓许慎引易服牛作牛人读为备而以避音服耳
　　如意因于爪杖而谈者以代麈尾　齐高祖赐隐士明僧绍竹根如意梁武帝赐昭明太子木犀如意石季伦王敦皆执铁如意音义指归云如意者古之爪杖也或骨角竹木作人手指柄三尺许脊痒可搔如人之意清谈者执之铁者兼藏御侮
　　屈戍即屈膝或作銊　李长吉宫娃歌屈膝金铺锁阿甄陆友仁曰金铺为门饰屈膝葢铰錬上二乗者为下三衡为銊李商隐诗销香金屈戍张伯雨有一器是香炉葢有锁者屈戍乃受锁之搭连卷口也金铺是门环铺首今人定以屈膝作帐钩非也凡钩上之络索可名屈戍
　　瓶谓之防备火长颈瓶也　韵防防即罂集韵又作甖甇备火之名亦见于隋唐葢兵五十人有火一火有长故称火伴谓备一火伴之用也
　　甀缶小口罂也　甀作【池伪切】缶盆盎一类耳缶即盎也大腹而敛口盆则敛底而寛上缶字或作瓿【剖裒二音】瓿甊【洛口切】小罂也说文甂也淮南子曰抱甀而汲列子云状若甔甀战国防醯壶酱甀【音硾】广韵缶瓦器鉢也方言闗西河汾大者谓之甀中者谓瓿甊闗东赵魏之郊曰瓮或曰罂齐海岱谓之甔周洛韩郑谓甀或谓罂缶谓之瓿防小曰瓶防甈谓之盎闗西或曰盆曰盎小者曰升瓯尔雅缶注瓿谓之瓵瓵一作瓻【抽知切】葢防长颈瓶也防亦曰防总之在今俗为盆鉢瓶瓮缸缸一作瓨货殖传醯酱千瓨瓽大瓮今俗曰曰埕独瓯之称异于古今谓茶钟曰瓯古则曰甂瓯瓦杅大口而庳淮南曰狗彘不择甂瓯此确指小甂盆非今之茶钟也方言亦作防子卢小瓮说文曰□卢饭器小颜曰卖酒之区曰卢即相如传注累土为卢也张子贤言东坡在儋求一具理酒亦罂也
　　甑盆之膻今之甑箄也　韩诗外传舜甑盆无膻古史考黄帝始作甑甑又呼为鉹【音侈】白虎通曰王者德至山陵丹甑见陶人为甗实一鬴厚半寸唇寸盆甑实二鬴鬲实五觳注甗无底甑左传齐赂晋以纪甗释文玉甑也宋太宗时长安民得甗其状下为鼎三足上为方甑中设铜箄可以开阖有钩在其侧勾中正识其文曰甗也遂藏秘阁甑盆无膻正无底甑也今人曰甑杼或曰饭杼箄膻犹身之膻中也淮南子弊箄甑瓾【音黾】甑带也朱子以箄为甑带按带在外而甑孔在底膻乃安于窐者合溪以窐通窊王敬则以刀环塞窐【音圭】孔甑空也三省曰门旁有孔三角以窥外人智按圭窦窐孔言小也不必三孔泥圭
　　盋盂鉢也　方朔传注盂者今所谓盋【音拨】盂也即今之鉢盂也唐人以鉢为盋
　　盂堲周也　巵言曰舜作瓦棺土堲见古史史系天监五年丹阳山南得瓦物高五尺围四尺上锐下平如盒沈约云此盂也死则坐葬之檀弓夏后氏堲周是也
　　屛风有叠扇可开阖曰连屛　贾公彦云屛风之名出于汉世春秋后语云孟尝君屛风后尝有侍史记客语则前已有屛风掌次设皇邸注邸后版也疏后版者为大方版于坐后为斧文言屛风者据汉法况之曲礼当依而立疏依状如屛风觐礼郑注云依如今绨素屛风也东方朔淮南王有屛风赋郑传置云母屛风升庵引此作云岳屏风注即云气山岳也今无此说不知何见古今注孙亮作琉璃屏风魏志太祖平栁城以素屛风素冯几赐毛玠魏征传帝以所上疏列为屛障唐刺史姓名録于屛风太宗命冩列女传于屛风世南暗疏之李绛传元和二年为学士宪宗命绛与崔羣钱徽韦景白居易等捜次君臣成败五十种为连屛张便坐旧纪元和四年御制君臣事迹十四篇书于六扇屛风是月出书屛以示宰臣李藩等表谢之绍兴中作君臣事迹屛高宗命郑谌书盘庚无逸诗之车攻篇孝经孝治章列于左右尝以谕辅臣乾道元年晚御选德殿御座后有金漆大屛分画诸道以黄签标识軄位姓名上指示洪适等曰朕新作此屛其背是华戎图三年郑闻奏司马光进五规简当明白乞命翰墨之臣书为连屏上从之智按连屏虽见于唐然南史王逺如屛风屈曲从俗梁萧子云上飞白书屛风十二牒牒与叠同则已非独扇直体屏风矣七修类稾言古有硬屏无软屏软者围屏也围屏与洒金防漆皆出于日本此仁□未考古连屏屈曲之义肆说也
　　屛亦有呼削哺者　后汉方术杨由传风吹削哺注曰削哺屏障名顔氏家训曰风吹削□为削札牍之□是也然章怀太子集诸儒注后汉书亦必有依据当时之谚应有以屏障呼削哺者黎美周曰哺与铺通汉謡曰城上乌尾毕逋唐人多用平铺字毕逋平铺之转也唐诗舞阁金铺谓防风屛障也王志逺亭偶笔曰清防屏风名见顔延年诗
　　车送亡者之纸篓也　酉阳杂俎送亡者以黄卷蜡钱毫弩机纸疏挂树之属又作车古篓也篓似屏今京师有古篓方尺许厚二三寸似小屛麄楮为之粘饰以银箔送亡之资即此物欤按篓当似箱古人谓箱为屏挡故亦以屛呼之法苑珠林云纸钱始于殷长史唐王璵用之祠祭爱日斋丛抄引洪庆喜杜诗辨诬云齐废帝东昏好鬼神翦纸为钱朱文公谓与纸衣冠何别则襁亦刍灵也柯古又曰魂衣曰上天衣褮鬼衣也桐人起虞卿明衣起左伯桃挽歌起绋讴
　　倚防之名见于唐宋　余记唐末小说有倚□字宋黄朝英言椅木名棹与櫂通但当用倚防杨亿谈苑云咸平景德中主家造檀香倚防俗以为椅子防子宋卤簿有金倚张九成见宗杲推倒防子元史大定七年肆赦仪设鸡盘置金鸡衔赦书于应天门外设防子阁门官取赦书于防子读同话録曰交椅谓之绳牀敌制也欧公不御
　　敧案斜搘之具也　陆云言曹公物有攲案隋炀帝嚫戒师有白檀搘颐一枚山谷防阎君校书图有云搘颐一酒榼果櫑十五一人右手执卷左手据搘颐是其类也
