<!-- { "loadSidebar": true } -->
　　营气者水谷之精气也出于中焦泌糟粕蒸津液化其精防上注于脉以应刻数调和于五脏洒陈于六腑乃化而为血以荣四末以奉生身莫贵于此得独行于经隧中常营无已马莳曰宗气隂精太极分为隂者也由中焦生清者为营营言运也防于太隂肺所谓太隂主内也【寅注手太隂肺出注手阳明大肠上行注足阳明胃下行至跗注大指与太隂脾合上行抵髀从脾注心中循手少隂出腋臂小指合手太阳上行出防注目觜上颠下项合足太阳循脊下尻注小指循足心注足少隂肾注心外散胸中循心主脉出腋臂出两筋间入掌中出中指还注小次指合手少阳注膻中散于三焦注胆出脇注足少阳至跗注大指间合足厥隂上行肝注肺上循喉入颃颡究于畜门支别者额巅下项循脊入骶是督脉也络隂器入脐循腹入缺盆注肺复出太隂此营气之所行也行阳二十五行隂二十五】卫气者水谷之悍气也其气慓疾滑利不能入于脉行于四末循分肉皮肤之间熏于肓膜散于胸腹而不休下焦别回肠脐沁渗于膀胱是所属也马莳曰宗气阳精太极分为阳者也由下焦生浊者为卫卫言防也防于足太阳膀胱所谓太阳主外也【日行十四舍人气二十五周于身有竒分与十分身之四阳尽而隂受气矣始入于隂从足少隂注肾肾注心心注肺肺注肝肝注脾脾复注肾为周是故夜行一舍人气行于隂藏一周与十分藏之八亦如阳行之二十五周而复合于目阳气出于目目张则气上行头循项下足太阳循背下小指端其散者别于目锐眦下手太阳至手小指间外侧其散者别于目锐眦下足少阳注小指次指间上循手少阳之分侧下至小指间别者上至目前合颔脉注足阳明下跗入五指间其散者从耳下手阳明入大指间入掌中其至足也入足心出内踝下行隂分复合于目故为一周应昼夜也】愚者曰三焦三隧若三气然者实一气也隂阳和平血气岂有病乎人但平心宗气自顺经隧营卫未有不俱顺者明理诊察则不可不精究其差别之故矣


　　愚者曰本当以虚环
　　相应则四也六也八
　　也十二也二十四也
　　三十六也通期也皆
　　相应也小而呼吸大
　　而元防律秒闰差皆
　　可缀率矣









　　岐伯曰前部如外者足太阳膀胱也【动苦目头项腰背强痛男子隂下湿痒女子少腹痛引命门隂中痛子藏闭月水不利　浮为风　濇为寒　滑为劳热　为宿食】中部如外者足阳明胃也【动苦头痛靣赤　滑为饮　浮为大便不利　濇为嗜卧肠鸣不能食足胫脾】后部如外者足少阳也【动苦腰背胻股肢节痛浮为气　濇为风　急为转筋为劳】　前部如内者足厥隂肝也【动苦少腹痛引腰大便不利男子茎中痛小便难疝气两丸上入女子月水不利隂中寒子戸闭女腹急】中部如内者足太隂脾也【动苦腹满胃中痛上管有寒食不下腰上状如居水中　沉濇为身重足胫寒痛烦满不卧欬唾有血泄利食不化】后部如内者足少隂肾也【动苦小腹痛与心相引背痛小便淋女子月水来上抢心胸脇满股里拘急】前部中央直者手少隂心手太阳小肠也【动苦心下坚痛腹脇急　实急者为感忤　虚者为下利肠鸣　女隂痒痛　滑为有娠】中部中央直中者手厥隂心主也【动苦心痛靣赤多喜怒食苦咽　防浮苦悲伤恍惚　濇为心下寒　沉为恐怖如人将捕状时寒热有血气】后部中央直者手太隂肺手阳明大肠也【动苦欬逆气不得息　浮为风　沉为热　为胸中急热　濇为时欬血】前部横于寸口丸丸者任脉也【动苦少腹痛逆气抢心胸拘急不得俛仰　脉经云寸口脉细实长下至闗者任脉也动苦少腹绕脐痛男子七疝女子瘕聚】三部俱浮直上直下者督脉也【动苦腰脊强痛不得俛仰大人癫小儿癎】三部俱牢直上直下者冲脉也【苦胸中有寒疝　脉经曰脉来中央坚实径至闗者冲脉也动苦少腹痛上抢心有瘕疝遗溺女子絶孕】前部左右弹者阳蹻也【动苦腰背痛癫癎僵仆羊鸣偏枯痹身体强】中部左右弹者带脉也【动苦少腹痛引命门女子月事不来絶继复下令人无子男子少腹拘急或失精也】后部左右弹者隂蹻也【动苦癫癎寒热皮肤强痹少腹痛里急腰胯相连痛男子隂疝女子漏下不止】从少隂斜至太阳者阳维也【动苦颠仆羊鸣手足相引甚者失音不能言肌肉痹痒】从少阳斜至厥隂者隂维也【动苦癫癎僵仆羊鸣失音肌肉痹痒汗出恶风】
　　张紫阳八脉经曰冲脉在风府穴下督脉在脐后任脉在脐前带脉在腰隂蹻脉在尾闾前隂囊下阳蹻脉在尾闾后二节隂维脉在顶前一寸三分阳维脉在顶后一寸三分凡人八脉俱属隂神闭而不开神仙以阳炁冲开而隂蹻为先次督任冲三脉要知西南乃坤地尾闾之前膀胱之后小肠之下灵龟之上此天地逐日所生炁根产铅之地也
　　二维主一身之表里以乾坤言也【阳由外踝上行卫分隂由内踝上行荣分】二蹻起跟中主一身左右之隂阳以东西言也【足少隂太阳之别脉分内外踝防目内眦】督循背任循腹　夹脐以南北言也【皆起于防隂而三焦命门与督任冲相通】带横束腰以六合言也【起季脇足厥隂章门穴足少隂当十四椎属带】
　　人身营变化　人身小天地四大升降生息无刻有停无论五脏六腑之官传送停泄与风雨露雷相应即皮膜之间一小筋皆有为而生饮食所纳初化为膏饧再化为精液皆借真火甄镕最麤则后降火必求妃妃乃在水隂实则坎离交隂虚则阳焰腾如天地之火非借水土壅合以利民生则横鹜飚发不可御矣至于我之灵台包括县寓记忆今古安寘此者果在何处质而稽之有生之后资脑髓以藏受也髓清者聪明易记而易忘若印板之摹字髓浊者愚钝难记亦难忘若坚石之镌文人身命根奚托任督之脉牝之门与天地同天地内外莫载莫破宰人身者肤骨内外无歉无羸而究竟莫测其何象此之谓真宰【脑血未减心景不偏沐则心覆古有斯言】脉诀至朱子始议之李时珍编而论之内经之附上至李士材始明之然天下皆用滑氏之诀治病各依所传之方尝试而已宓山曰天地推移其中细变难明灵素残书亦有后人发明得其证佐者五运六气岂天下同时犯此客疾乎故当论其变也张鹤腾明伤暑之科与伤寒同重足补岐黄仲景之所未发葢前此多在北方未至天南察其风土耳两粤之人素服防榔病则不可专以承气大黄荡涤有一下而不可救者故粤志着熊胆之方此不必泥前人之常法也泥常法而不知变则河间之清火丹溪之滋隂东垣之补阳皆适足以为病核之以理理亦迁就肯堂证治凖绳且四五百卷未尝不备然未尝无迁就之理徒滋后人之疑而已况医家又未尝一读未尝一疑者乎凡物皆有隂阳燥湿之性人之肠胃亦然有喜温者有喜凉者人本重阳喜温其常也喜凉者其变也古之针砭以人之气补人今恃药饵亦因病治病已耳乃欲以六根七情凿削劳煎之体求服食以纵嗜欲故末世之病变症益多非古法所得而拘者当有愽物之君子出为之推明其故以广世之守残业恃见闻者可也





　　通雅卷五十一
<子部,杂家类,杂考之属,通雅>
　　钦定四库全书
　　通雅巻五十二　　　　　明　方以智　撰古方解
　　【内经不设方剂不欲以迹应无竆也汉后方法日详如奕势耳局势无穷其应势之名亦无穷不明其理岂能用势而况执方乎然亦非臆造而曰我不执古方之为得也先哲洞观造化熟晓隂阳知运气风土强弱老少贵贱新旧内外之差别处方有理故列其要可因以精推之云耳】
　　神农本草数应周天其后陶苏李韩继增唐慎微益千五百种经八百余家万厯中李时珍补遗三百七十四种然世之明医用不过二百余博物君子于此观物理焉天地生万物者五气五气定位则五味生气者天也温热者天之阳寒凉者天之隂阳则升隂则降味者地也辛甘者地之阳酸苦咸者地之隂阳则浮隂则沉其香腥臊膻与平淡澁滑毒则附气味以为厚薄者也气坚则壮故苦可养气脉耎则和故咸可养脉骨收则强故酸可养骨筋散则不挛故辛可养筋肉缓则不壅故甘可养肉辛散也其行之也横甘缓也其行上苦泻也其行下酸收也其行缩咸软也其行舒故有使气者有使味者有气味俱使者有先后使者明者知其产观其色得其气味而性可识也不识其性又安所讲君臣炮制乎人身有上中下药身应之如当归柴胡防风黄芩之类是也有因其相畏而制防使之者如牛黄恶龙骨而龙骨得牛黄更良黄茋畏防风而黄芪得防风其功愈大之类是也有相反者雌黄胡粉画家黯妬甘草甘遂术家以之动唇之类是也古闻月死螺膲蚕咡絶随灰缺晕鲸死彗出虎啸风生龙吟云起鹤知子午蝠伏庚申凡物相制寔有其理故磁石引针琥珀拾芥漆得蟹而散麻得漆而涌桂得葱而软树得桂而枯蟾蜍软玉翡翠屑金人气粉犀鳬茨画铜獭胆分巵戎盐累卵硇砂制伏五金牡荆通神见鬼牛膝象牙瞿麦煮可出刺齿垽黑虱白梅即出箭头白芨敷山根可以止衂苎根安脐上可止腹痛附子涂涌泉可愈口疮萆麻涂足心则下胎涂顶门则收肠预知子缀衣领遇毒则有声侧侧理有同然岂尽诬哉明者知之加以炮制使之上下如左右手贵熟识其性而已以今本草注引如林然尚有出处异同寒热互载粳米全甘而反着其苦山查甘酸而或未载牵牛嚼之辛辣泄气而止言其苦寒粉霜再经火煅而谓之无毒凡属方书之药动称延年轻身其间岂可尽信乎又在乎博物者自考耳续谈曰仙灵脾本草用叶南人郤用根赤箭本草用根今人反用苗如此未知性果同否如古人远志用根则其苗谓之小草泽漆之根乃是大防马兠铃之根乃是独行其主疗各别不同而言其根苗葢有不可通者如巴豆能利人唯其殻能止之甜瓜蒂能吐人唯其肉能解之坐挐能懵人食其心则醒楝根皮泻人枝皮则吐人邕州所贡蓝药即蓝虵之首能杀人蓝虵之尾能解药鸟兽之肉皆补血其尾角鳞鬛皆破血鹰鹯食鸟兽之肉虽筋骨皆化而独不能化毛其类甚多悉皆一物而性理相反如此山茱萸能补骨髓者取其核温澁能泌精气不泄乃所以补骨髓今人或取肉而弃其核大非古人之意如此皆近穿凿若用本草中主疗当依本説或别有主疗改用根茎者自从别方【仙灵脾即淫羊藿】若蛇性上窜而引药蝉外脱而退翳蝱饮血而用以治血鼠善穿而用以治漏因其性而用也弩弓速产杵糠下咽因以使也萍不沈水可以胜湿独活不揺风可以治风因其胜也麻木谷而治风豆水谷而治水气相同则相求也牛土畜乳可以止渇疾豕水畜心可以镇恍惚因其气相克则相制也熊肉振羸兎肝明视因其气有余补不足也鲤之治水鹜之利水气相感以意使也蜜成于蜂蜜温而蜂寒油生于麻麻温而油寒同质而异性蘼芜生于芎防蓬蔂竝于覆盆名异而实同也
　　汤液【四十八首　汤者荡也荡涤病之鋭锋急则治其标也亟欲取效则用汤液大抵散利之剂宜生补养之剂宜热学者临症变通可耳】
