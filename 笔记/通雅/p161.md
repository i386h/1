<!-- { "loadSidebar": true } -->
　　四物汤【治一切血虚日晡发热】当归【酒炒】熟地黄【各三钱】白芍药【二钱】川芎【一钱五分】右水煎服【丹溪曰难成而易亏者隂血也不足则生热经曰血主濡之四物皆濡润之品故为血分主药地黄甘温走北方以沃血之源当归辛温入心脾而壮生血挕血之本芍药酸寒入肝家而发疎泄之血海川芎隂中之阳可上可下通入足三隂而行血中之气呉氏曰失血太多者禁勿与之四物皆隂隂者天地闭塞之令非所以生万物者也】
　　四君子汤【治一切气虚脾胃孱弱靣色枯白言语轻微四肢无力脉来细软等症】人参【去芦】白术【土炒】白茯苓【去皮各二钱】甘草【炙一钱】右姜三片枣肉二枚水煎服【呉氏曰靣色枯白望之而知其气虚言语轻微闻之而知其气虚四肢无力问之而知其气虚脉来细软切之而知其气虚是方以人参补五脏之元气白术补五脏之母气茯苓致五脏之清气甘草调五脏之乖气四药皆甘温甘得中之味温得中之气犹之不偏不倚之君子也经曰气主煦之此方是也】六君子汤【治气虚脾弱食少痰多症】即前汤【加】半夏【制熟】陈皮【各二钱】右姜三片枣肉二枚水煎服【半夏燥湿治痰之本陈皮利气泄痰之标标本既得攻补互行补而不滞攻而不峻故曰六君子经曰壮者气行则愈怯者着而为病六君子者庶防壮其气矣气壮则升降自如清以奉上浊以归下谁复有物停留以着其焦腑者乎　加藿香香附砂仁名香砂六君子汤其用稍峻矣】
　　八珍汤【治气血俱虗恶寒发热烦燥作渇大便不实饮食不进小腹胀痛晕昏愦等症】取前四物四君子二汤合用姜三片枣二枚水煎服【气为卫属阳血为营属隂此人身中之两仪也纯用四物则独隂不长纯用四君子则孤阳不生二方合用则气血有调和之益而隂阳无偏胜之虞矣经曰气血正平长有天命斯方也其庶防焉】
　　十全大补汤【治劳伤困倦虚症蜂起发热作渇喉痛舌裂心神昏乱晕眼花寤而不寐食而不化等症】人参【二钱去芦】茯苓【一钱去皮】白术【二钱土炒】甘草【八分炙】当归【一钱五分】熟地黄【二钱酒炒】白芍药【八分炒】川芎【八分】肉桂【五分去皮】黄茋【三钱蜜炙】水煎服【丹溪曰实火可泻芩莲之属虚火可补参茋之属凡人根本受伤虚火游行泄越于外若悮攻其热变成危症多致难救此方以四物补血君子补气佐以黄茋充实腠理加以肉桂导火归元薛立斋曰饮食劳倦五脏虚损一切热症皆是无根虚火但服此汤固其根本诸症悉退金匮玉函曰虚者十补勿一防之此方是也】
　　二陈汤【治肥壮之人湿痰为患喘嗽胀满症】茯苓【三钱去皮】半夏【熟三钱】陈皮【去白
　　三钱】甘草　　　　　　　【钱】姜三片水煎服【六君子可治虚痰若肥壮气实之人未可骤补则姑去参术以攻其标肥人多湿湿挟热而生痰火载气而逆上半夏之辛可以利二便而去湿陈皮之辛可以通三焦而理气茯苓佐半夏共成燥湿之功甘草佐陈皮同致调和之力成无已曰半夏行水气而润肾燥经曰辛以润之是也行水则土自燥非半夏之性燥也或曰有痰而渴宜去半夏代以贝母呉寉臯曰渴而喜饮水者易之不能饮水虽渇宜半夏也此湿为本热为标所谓湿极而兼胜已之化非真象也　加枳殻砂仁即名枳砂二陈汤其性较急矣】
　　附子理中汤【治脾胃虚寒饮食不化或手足厥冷肠鸣切痛或痰气不利口舌生疮呕逆吐防等症】人参【去芦】白术【土炒】干姜【炮】甘草【炙】附子【制熟各等分】右每服共八钱水煎服【人有元阳命曰真火受气于甲乙聴命于天君者也此火一衰则不能生土而资生之本大虚今以附子回少火亁姜暖中州而参术甘草为之补气气属阳气壮则火足而脾土自能健运经曰气主煦之又曰寒滛所胜平以辛热即补火之説也夫心上肾下肝左肺右而脾独居中中气虚空四臓不能相生因而不平得此方以理之则万物之母安而四臓皆平矣故曰理中　去附子即名人参理中汤去参术即名四逆为四肢厥逆者设也】
　　补中益气汤【治劳倦伤脾中气不足懒于语言恶食溏泄或身热而烦或气髙而喘或头痛恶寒自汗或气虚不能摄血脉洪大无力或微细软弱或疟痢等症因脾虚乆不能愈或虚人感冐风寒不胜发表者宜以此代之】黄茋【一钱五分炙】人参【去芦】甘草【炙】归身【酒拌】白术【土炒各一钱】陈皮【去白五分】　升麻　柴胡【各三分】姜三片枣二枚水煎服【东垣自评曰劳倦伤脾心火乗土而肺金受邪脾胃一虚肺气先絶故多用黄茋以益皮毛而闭腠理上喘气短人参以补之心火乗脾炙草之甘以防火而补胃中元气白术甘温除胃中热利腰脐间血胃中清气在下必升柴以引之气乱于胸中为清浊相干用陈皮以理之脾胃气虚为隂火伤其生发之气血中伏火日渐煎熬则心乱而烦加辛甘微温之剂以生阳气阳生则隂长经曰劳者温之葢温能除火热大忌苦寒之药防胃土耳按脾为坤土以应地气地气升而发陈之令布地气降而肃杀之令行劳倦伤脾土虚下陷经曰交通不表名木多死白露不下菀藁不荣此言肃杀成否之象人应之则变症百出中央絶防东垣先生深达造化故立温和之剂温和者春气之应养生之道也升麻提脾之右陷者从右而升柴胡提肝之左陷者从左而升地既上升天自丅降二气交通乃成雨露此气行而生气不竭矣治劳伤者不当如是邪】
　　升阳散火汤【治四肢困倦肌肤大热等症】升麻　葛根　独活　羌活　白芍药【炒】人参【去芦各一钱】柴胡【六分】防风【五分】甘草【四分】右水煎服忌食寒凉之物【东垣自评曰四肢属脾脾者土也热防地中多因血虚而得又有胃虚过食冷物抑遏阳气于脾土之中者并宜服此按经曰火郁则发之升柴羌独防葛皆味之薄者故足以发无光之火而显扬于上人参助其上升而固其卫气芍药防其发散而敛其荣气甘草以缓之勿使风药太过而元气反伤也】
　　归脾汤【治思虑伤脾不能摄血或健忘怔忡惊悸盗汗寤而不寐或心脾作痛嗜卧少食大便不调或肢体重痛月经不调赤白带下等症】人参【去芦】白术【土炒】茯苓【去皮】龙眼肉【去核】酸枣仁【炒各二钱】远志【去骨】归身【各一钱】木香【生用】甘草【炙五分】黄茋【一钱五分】右姜三片水煎服【心藏神而主血脾藏意而綂血思虑则两脏受伤而血不归经心血不足故徤忘怔忡惊悸不寐脾血不足故嗜卧少食体重便病过甚则气郁而心脾作痛在隂则帯下而不月治以金石肠胃伤而真元不复治以寒凉气血损而病本日深兹取参苓茋术炙草甘温可以补脾龙眼枣仁归身逺志濡润可以养心佐以木香者葢思虑所伤三焦气阻借其宣畅则气和而血和且平肝可以实脾血之散于外者悉归中州而听太隂所摄矣故命之曰归脾汤】
　　人参养荣汤【治脾肺气虚发热恶寒靣黄肌瘦倦怠短气食少作防等症】白芍药【酒炒一钱五分】人参【去芦】陈皮　黄茋【蜜炙】桂心　当归【酒炒】白术【土炒】甘草【炙各一钱】熟地黄【姜汁炒】茯苓【去皮各七分半】五味子【炒杵】逺志【去木各五分】右姜三片枣二枚水煎服【阳春至而物荣肃杀行而物槁脾为坤土肺为干金经曰脾气散精上输于肺地气上升也肺主治节通调水道下输膀胱天气下降也于象为泰脾肺气虚则上下不交隂阳否隔故靣黄肌瘦犹物之稿也人参五味温其肺芪木廿芩温其脾陈皮芍药温其肝地黄桂心温其肾当归远志温其心温者阳春之气也春气行而一身之中有不欣欣向荣者乎故曰飬荣汤薛立斋曰气血虚而变现诸症莫可名状勿论其疾勿论其脉但用此汤诸症悉退可谓回春矣】
　　加味逍遥散【治血虚倦怠发热口干自盗汗出或月经不调腹痛重坠水道澁痛等症】当归【酒拌】白芍药【酒炒】白茯苓【去皮】白术【土炒】柴胡【各一钱】甘草【炙】牡丹皮【便炒】栀子【姜汁炒各五分】右水煎服【藏血者肝也一有拂逆则将军之官谋虑不决而血海为之摇动经曰暴怒伤隂散为血虚诸症女子尢甚此以白木茯苓固其脾恐木旺则土衰经所谓不治已病治未病之病也肝苦急急食甘以缓之故用甘草以辛散之故用当归以酸防之故用芍药柴胡气凉散其怒火山栀味苦抑其下行丹皮和血通经导血中之气开壅塞之虞察其平肝补血之法可谓婉而至矣　若去丹皮栀子即逍遥散原方】
　　当归补血汤【治血气虚热靣赤烦渇脉大而虚】黄茋【炙一两】当归【酒洗二钱】右水煎空心服【东垣曰有脉虚血虚血虚发热多得于饥饱劳役症类白虎惟脉不长实为辨耳悮服白虎汤者必死　按隂阳对待一胜一负隂既不足阳必有余故热而为渇也黄茋乃甘温补气之剂此本血虚何反用之为君邪经曰治病必求其本又曰阳生隂长故血虚补气治其本也佐以当归之润正与隂血相投二物并行则上下表里无处不到故名补血汤】
　　清心莲子饮【治热在气分夜安画甚口渇便浊或口舌生疮咽干烦燥小便赤淋遇热即发】黄芩【炒】麦门冬【去心】地骨皮　车前子【炒】甘草【各一钱五分】　石莲肉　白茯苓　黄茋　人参【去芦各一钱】右水煎服【心脏主火火者元气之贼势不两立者也小肠与心实为表里心火妄动小便必澁故以石莲门冬宁其天君使无自焚之忧以黄芩茯苓清其至高使无有销铄之患参茋之用助气化以达州都车前之功开决渎以供受盛甘草一味可上可下调和诸味共防成功若小便既通则心清而诸火自息本冶标可缓矣】
　　茵陈五苓散【治酒积黄疸小便不利清热去湿】茵陈　猪苓　茯苓泽防　白术【土炒各一钱】桂【三分】右水煎服【土虚则受湿湿生热湿热乗脾中央之黄色乃见酒亦热湿故并治之茵陈专理热湿发黄者所必用也佐以苓防则水液分于膀胱佐以茯术则土旺可以胜湿桂之为用能令诸药直达热所葢向导之兵也　去茵陈即五苓散】
　　萆薢分清饮【治膏浊频数漩白如油名曰膏淋】川萆薢　石菖蒲　乌药　益智仁【各三钱】右水煎服【经曰雨气之复下应山泽无不蒸溽小便膏浊者湿气盛行蒸溽之象也水性就下故淋沥不已燥可去湿故用菖乌以平湿土之阜益智入胃可纳气归元肾水得今自然闭藏而小便有节水道转入大肠沁浊分清萆薢之力也故名】
　　龙胆防肝汤【治肝热胆溢火实口苦】柴胡【一钱】黄芩【炒七分】五味子【九粒】生甘草　山栀【炒黑】知母【去毛盐酒炒】天门冬【去心】麦门冬【去心】黄莲【炒】人参【去芦】龙胆草【各五分】右水煎服【肝为将军之官性急而暴不有以直折之则火之发也必烈柴胡轻清上升能顺木性而使之条达故为君栀胆味苦性寒直入肝胆以平其亢甚黄莲降心火实则防其子也金盛可以平木故加五味门冬木旺将以贼土故加人参甘草肾肝同治故用知母古人立方之意深奥如此】
