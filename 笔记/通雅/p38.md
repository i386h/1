<!-- { "loadSidebar": true } -->
　　钩章棘句所谓生割謷牙者也　唐人组织初汨没于绮藻若修武者殆放古之通体召陵之训而陶铸采获者乎绍述已险涩矣然以竝铣溪虬户所胜多多宋景文规橅修武识者犹或少之用古人足矣则今日而造者诚所不必也如退之文苗薅发栉【韩碑苗薅而发栉之几尽不一揃刈不足令震駴】目擩耳染【房啓铭目擩耳染不学以能】□目訹心刃迎缕解钩章棘句间见层出【贞曜铭】曹诛五畀【曹成王碑大选江州羣能着王亲敎之抟力句卒赢越之法曹诛五畀着职各任其也嬴越谓秦与句践也曹朋曹也有罪连坐五谓什伍也有获则分畀之此篇退之造字可谓奇琢】变索【仿子长之能索索尽也温公采之】噎喑【张彻墓铭曰世顾慕以行子掲掲也噎喑以为生子独割也我铭以贞之不肖者之呾也噎喑二字古无合者言人喑恶以声音笑貌度日呾音獭相呵也呾哒语不止也庄子嗒然同声盖失声而唾之意】他如喁噞【水急则鱼噞韩用喁噞】瘢痆【女黠切韩诗视伤悼瘢痆】婠妠【女刮切小儿肥貌韩用巴艳收婠妠】窋窡【张滑切穴中见也韩用闯窦楔窋窡】此类甚多皆对广韵钞撮而又颠倒用之故意謷牙鹿门以为生割甚为退之不取也若樊宗师绛守园池记陴孤颠【句】跒倔武踞【句】穹鞠觑【句】防间【句】黄原玦天【句】墆捩蹴墉【句】险而不妥袁淑谓王景元诉屈岂相逺哉黄长睿言段柯古靖居寺碑虽不似樊绍述之甚亦轧轧难句矣新唐书幸不至是然亦好造其有本者亦自雅也汉如亭伯用纷繷公理用骞短仲任用泷漉孔才用鹻已让西京人况六朝以后乎但深心于经史汉自能辨之如元澹钞掇整次芟砻宂脞李淳风诋摭张蕴古上箴挺切陆贽蹈□王伾遳陋颜师古踵领欧阳询寝侻啖助甘足疏糗缝防属缀摭讪三家春秋慿私臆决孙平子为博士所合轧见迮于礼官房琯箝索戎情儒学鉏纇要荒风纚露沐鋭情经术秀艾负素煟然勃兴踵堂八千余人纡侈袂曳方履訚訚秩秩帝又雠正缪□稡为义疏宗博彚羣书禄山之祸一为炎埃官幐私楮丧脱几尽文艺唐初絺句绘章揣合低卬宗时稍厌雕瑑大厯贞元辈出擩哜道真涵泳圣渥韩愈倡之宗元翺湜和之排逐百家抵轹晋魏上轧汉周矣必简后曰恃华者质反好丽者壮违人得一槩皆自名所长至甫浑涵汪洋千彚万状他人不足甫乃厌余残膏賸馥沾丐后人愈推曰光焰万丈长岂不信哉亦是题跋小品石塘曰后来以朴近幽折为趣较若胜之至其末流趋于亡俚苏黄小品皆具胷中蕴借深厚偶尔流衍无其学问而欲仓卒效尤自谓能创非饾饤则鬼鬽耳
　　嗟咨一作赍咨资　易赍咨与嗟咨同太乐首哭泣之资即嗟咨
　　酬酢一作醻醋讐柞詶昨　説文作□醋战国防着之盘盂属之讐柞周礼注作詶昨説文以酢为今之醋醋为酬酢盖酢从作作有做音做有助音故祚从之旗翼与期颐通　百年曰期颐荀子寿于旗翼

　　通雅卷八
<子部,杂家类,杂考之属,通雅>
　　钦定四库全书
　　通雅卷九　　　　　　　明　方以智　撰释诂【重言】
　　【升庵骈字其孙凤亭较刻之苏石水韵辑与方谷城问奇广取其同声而钞之未有所发明是正也古人多通而叠声形容尤通此其重言之原原乎观其流转一通古今莫易简乎此矣擿古贪奇未免蹖驳汉以来即有误者姑聴之矣后人可复误乎如孙愐穲穲伯厚防防或属别本而陈氏又作直翁以秩秩为秋秋韩氏集韵以騃騃为骏骏太平御览之简简隂复春之怇怇皆列子之滴滴即滂滂考异之庾庾即瘐瘐也升庵以夌夌□□为□□以欪欪为嘻嘻犹非误引燊燊豑豑之比矣弱侯引尔雅之佛佛徨徨子谦引注疏之赫赫叶叶或因刋误而好奇者专采辑之故书之以俟后之攷者】
　　憴憴譝譝绳绳承承相通　升庵字説载憴憴戒也説文引逸诗今按説文无此字而尔雅有竞竞憴憴戒也邢昺曰抑篇子孙绳绳小心戒慎也绳绳音义同智以惟绳能直绳其祖武正言戒慎而绳法之闗尹子曰譝譝兮如将孩言其直朴也管子宙合篇绳绳乎慎其所先孙愐曰譝称举也憴同则憴譝绳相通明矣诗考引外抑篇子孙绳作承承
　　诜诜駪駪骍骍甡甡莘莘侁侁觲觲觪觪兟兟　升庵引诗诜诜駪駪甡甡引宋玉赋纵纵莘莘引楚辞章句往来侁侁注诗侁侁征夫国语亦引侁侁引説文觲觲角弓燊燊征夫智按説文焱部燊字训盛皃读若诗曰莘莘征夫但证其同音耳升公竟以换莘字误矣【刘后村有跋乐平呉燊书説以盛为名敬甫读燊如升】莘莘可改用燊燊则亦可用防防矣【説文木部有防训众盛也所臻切声义俱同】考异诜诜兮引説文作骍骍角弓引説文作弲弲人或议之此见注疏释文按説文弲角弓也洛阳名弩曰弲乌切【今公绍先韵遗收此字】而觲字下实引觲觲角弓韵防作觪湛若曰王柏言之讹此因集韵或作也孙愐又收兟此等皆汉人用诗之駪駪而造者或分篆仿复篆而为之许氏收入耳以人众盛用侁侁草木用莘莘马用骍骍角用觪觪字学家之分别也今韵书駪在真韵觪在庚韵依説文俱从□有何分音乎朱子注骍骍角弓亦息营反因徳明徳明因炎愐也汉儒娄先生碑有朋自逺冕绅莘莘则正谓往来侁侁众多之意此以知注疏所引弲弲必当时有别本説文子厚晋问师师兟兟则取孙愐韵
　　昧昧通用□□梅梅媒媒毎毎可上可去平声则腜腜即也　古文尚书我思之今作昧昧楚辞日昧昧其将暮淮南曰昧昧晽晽左传何没没也音昧玉藻视容梅梅音昧庄子媒媒晦晦音昧唐韵收毎于昧后曰数也今人称数数也庄子胠箧篇天下毎毎大乱此亦数数也今作上声唐人作去声説文毎以屮作则本音当先平声原田是也智按原田□□舎其旧而新是图以□叶图当音模诗周原膴膴亦作周原□□肥美也左思魏都赋腜腜坰野即□□也注引周原腜腜古人读无与模音近译曩模为南无则以膴膴证之非其验乎邝氏曰毎即亩字毎毎犹亩亩也智按史记异母同颖注母即亩字又作畮则毎为亩可推矣状腴田之禾为毎毎犹乐府状莲叶何田田也又按没没如字亦自有义犹淹淹泯泯也戴氏作□□楚望曰昧昧我思之犹耿耿也説文夰部臩引周书伯臩臦古文囧徐不详古囧而但依孙氏居况切戴氏作燛从火者近是辛泉曰□古囧字囱牖开明也□即臦象窓櫺两扇之形故臩从之子长伯臩即伯囧杜佑疏云伯景为大仆是囧臩古与景通可知也然则乃臦臦之讹慎之专以臦为诳字因孙氏之居况切须知居况亦囧之转声或古人曽一借用耳唐书毋煚董冲音俱永切则煚为燛讹为臦讹明矣鲁炅因煚省作炅而素问炅字无音按当读热燮云楚已有呼日如者矣
　　扃扃犹囧囧也　冏即烱又与耿通耿与景颎憬古一字也左传周道挺挺我心扃扃叶上声注明察也退之诗月吐窓囧囧即烱烱烱烱即耿耿小明也汉碑作□□
　　悠悠通作遥遥攸攸繇繇浟浟通作就就　説苑引雄雉之诗曰遥遥我思则古人繇犹两通也前叙攸攸外防韦贤犬马繇繇黄肃翁曰与悠悠同其指水者引淇水滺滺集韵或作浟浟大招弱水浟浟秦刻作汥汉书引易其欲浟浟则音涤矣子夏易作攸攸荀爽作悠悠刘瓛作跾跾葢古读由如丢转入为笛也此字通作悠説文攸行水也尔雅注引诗攸攸我思汉碑作滺滺则滺滺为重文后人所加耳升庵又引为悠悠出石鼓文旂斾智以为是优优又以管子浩浩白水鯈鯈之鱼为悠悠智按儵是倐而庄子鯈鱼或音稠其因此乎或从攸从鱼有此音乎説文有防故楚词之懮懮当用防防而加夂之忧则训和行优与盖郭忠恕之所分也吕下贤篇曰就就乎其不肯自是注就读如由与之由今本或作由与之由就以尤转平为近若与则逺矣
　　洍洍怊怊召召炱炱　□敦铭曰□其洍洍犹怊怊也或曰即熙字□即愿字呉越春秋采葛妇歌葛不连蔓棻棻召召音怡石鼓文炱炱释作显显怡怡董逌作□□
　　仍仍犹耎耎也意膬也　淮南精神训穷鄙之社叩盆拊瓴击建鼓撞巨钟乃始仍仍然羞也子谦又收仍于支鱼二韵而陾亦音仍故诗借陾陾以状筑声耎乃软字按説文防意膬也盖以防为软而通用仍长笺作仍□□厌厌也揭揭偈偈也愔愔有懕懕抑抑之声义淮南兵略训曰因其怠乱冻暍推其□□挤其揭揭此谓因势□音谙欲卧也揭揭欲拔也□字诸韵书不收盖旌旗偃卧之意当是防字加音耳防音偃揭揭一作偈偈庄子曰偈偈乎揭仁义毛苌曰偈偈疾驱也汉书王吉解此诗曰揭揭者是非古之车也韩诗引诗愔愔夜饮列女引诗愔愔良人则愔有懕音而升庵乃以□为愔读作祈招愔愔之音智按意音抑愔亦音抑转为平声入诗歌之调耳以古人簪镡淦黔之音考之愔可读懕可读谙可读音可读抑无碍也世説谢车骑见王文度虽潇洒相遇共复愔愔竟夕此是闷坐淹抑之意唐昭宗谓杜让能曰朕不甘心为孱懦之主愔愔度日此二愔愔岂当读如祈招之愔愔乎
　　录录鹿鹿陆陆蹗蹗琭琭睩睩鼀鼀圥圥坴坴彔彔逯逯　毛遂曰公等录录广韵引作公等娽娽灌夫帝在即录录注犹碌碌萧曹赞注师古曰犹鹿鹿也言在凡鹿中马援陆陆音义并同淮南作蹗蹗老子曰琭琭如玉冯衍用作碌碌如玉又诗训厯录言厯厯录录也王逸九思曰衰世兮睩睩言视貌碌碌也升庵引説文圥詹诸也又博雅逯逯众也智按説文作圥鼀詹诸也其鸣詹诸其皮鼀鼀其行圥圥又坴字训土块坴坴也一曰坴梁彔字训刻木彔彔也逯字训行谨逯逯也升庵何止曰逯逯出博雅而不言説文又不载説文之坴坴彔彔邪此类借声不必论字然与其用颛顼之妻老子之琭玉与鹿豕之鹿固不若取説文之坴坴彔彔为字声之本庸庸碌碌古亦用容容左雄白璧不可为容容多后福犹庸庸也寓诸庸则容于世矣若楚辞云容容兮而在下郊祀歌旌容容骑沓沓则与融融近状其纷沓耳师古注外戚傛傛犹言奕奕也
　　□□翛翛飕飕萧萧防防翏翏飂飂俱可萧修二韵叶之　□□翛翛也音飕飕诗话补遗载甄后塘上行树木何□□晋书乐志作□□古本楚辞风飒飒兮木□□今本作萧萧而亦叶音飕一作防防此诗亦作萧萧或作翛翛飕字丁度作颾博雅防防风也亦用防飂亦用飂飂庄子翏翏李本作飂飂飂亦作飗广韵又有防风行声即飗也九叹曰秋风浏浏以萧萧乃不用翏翏飗飗而借浏其清矣之浏重之以状风此岂足以后人之绳墨责之乎
　　詑詑詍詍施施蛇蛇□□遗遗暆暆延延詑詑自得貌犹瞡瞡也孟子作詍詍又作施施集韵作礼韵续降作施又蛇蛇巧言沈约读委委蛇蛇皆音石鼓诗□□音宜旗动也即施字之古篆文赵防曰出遗遗之门注此门义取胡者古今所遗正义曰无据而缪智按方朔遗蛇其迹蛇音移谓委蛇也管子曰遗遗乎若有从治此遗遗之门亦谓其路委蛇耳释文引诗其鱼遗遗説文言其行也式支切引诗得此説文又云日行暆暆呉越春秋渔父歌日昭昭乎浸以暆今作施延延犹迆迆也桓帝末童谣云白盖小车何延延河间来合谐延延行貌智按延当音夷乃与谐叶谐字汉以前亦多读奚更始时南阳谣曰谐不谐在赤眉周泽语居世不谐为太常妻则延之为夷晓然矣
