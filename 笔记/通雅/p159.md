<!-- { "loadSidebar": true } -->
　　邓潜谷曰王叔和实始于寸闗尺分三部九于经文絶异倘经所谓隂阳之理引而伸之可千可万者乎依岐伯当于尺大小肠而寸难曰假令心脉急甚者肝邪干心也心脉防急者胆邪干小肠也脉经曰左手闗前寸口阳絶者无小肠脉也阳实者小肠实也右手闗前阳絶者无大肠脉也阳实者大肠实也岂非岐伯从其位越人脉经从其络哉互徴之原不相悖
　　愚者曰凡皆知其一端而不知其又有一端也天下之理即差别是根本圣人知类之为綂每以方圆适值之分位配合而硏其防焉推行变化从此入神但守配位而不知推行是胶柱鼔瑟也但言推行变化而不精各类配位之端防又安得而硏之乎播五行于四时衍中五于六虚以参两九六硏隂阳用二六三四之十二此无往而不然之约防也五脏六腑为十一而有膻中臣使之官心无原以包络为心主与三焦表里有名无形是为十二经专配五位则褚说安矣合十二为六部能不究此通防乎三部九一防也十二经动脉一防也以中部约之尺寸又一防也以上竟上下竟下配之是一防也以六表里配之又一几也以五部九道兼八竒经又一防也脉以胃气为主者中之际应手中和也六皆也岂执右闗浮胗为胃脉哉亦在神明者之善巧耳
　　心包络三焦而名心主也膻中者心主之宫城也七节之傍爰有小心岂非臣使贵相而真火自天根动乎少阳相火之属三焦也两肾之中枨为命门也肾水中之火也其以左右分之者强分乎是曽有深硏其几属同属别者邪心不用而用心主曽有深硏及此者邪十一脏皆具相火皆用相火者也曽有深硏反此者邪脉防太渊左右手口扁鹊指为脏府气血始终之处是也气防三焦即膻中穴也【玉堂下一寸六分两乳间】天地间一气而已矣尺寸肺气一部所行也因气防而知一身之气血焉因气血而知上下之应知表里之通焉观其防防是谁慧然独悟邪人迎在结喉旁王氷本注而厐安常发明者也然喉旁之人迎亦分左右因以太渊之左右分之何不可乎命门为两肾之中枨虞天民之定论也然一在二中不可左右分亦何不可左右分乎人生之真命水即真命火曽悟此邪阳从右起天曜右旋曽徴之邪
　　脉要曰望其色闻其声问其故而切其脉智譬则巧焉耳浮沉迟数滑澁虚实概得之矣经曰察色按脉先别隂阳脉诀不以隂阳细别而以七表八里九道为歌支离而蛇足也实非表也迟非里也许宗曰幽而难明口莫能宣若形容之可得尽乎曰鼓曰搏曰喘曰坚曰横曰急曰躁曰钩曰疎曰溢曰覆曰格仲景有惵卑高章纲损纵横顺逆岂二十四字之所能毕哉脉有神机指下难明然固有定象也比类以晰其似对举以别其殊辨兼至以详形察平脉以昭治分六气以推证按政运以观应审真脏以知亡此为要约之门
　　比类而言之　迟缓之别【一息三至脉小而衰为隂盛阳防者迟也一息四至脉大而慢主卫强荣弱者缓也】沉伏之别【沉者轻举则无重按乃得主证在里邪气在藏伏者重按亦无推筋乃见真气不行邪气积结】数滑之别【数者来往急迫呼吸六至为热又数者多至之总名也　者左右弹手其状如切绳为寒　滑者往来流利如珠圆活一息五至为血有热】浮虚芤之别【芤如葱管浮沉可见中则无病为损血　浮者举之有余按之不足为表为风　虚者举之迟大按之空软为损又为惊】濡弱之别【濡者细软而浮主气虚多汗弱者细防而沉主血少骨疼】　细防之别【防者不及于细若有若无状类蛛丝为阳气虚羸也细者稍胜于防应指极细状比一线为隂气损坏也】长之别【如弓端直挺然而不鼔指病为劳风长如长竿过于本位而来浮指病为邪热】短动之别【短者隂脉无头无尾其来迟滞主气虚也动者阳脉无头无尾其来数滑主崩损也动脉只见于闗上短脉只见于尺寸】　洪实之别【洪如洪水盛大满指重按稍减为浮热燥结之病　实乃充实应指有力举之按之皆然为邪气壅盛】牢革之别【牢者坚牢实大沉牢守其位为积聚疼痛牢比沉脉兼长大耳沈氏曰似沉似伏革者虚大浮如皮革也内虚外急为亡血失精革比虚脉兼急耳素问曰浑浑革至如涌泉】促结濇代之别【促者急促数时暂止病为停痰结者凝结迟时暂止病为气　濇者迟短澁滞至至带止三五不调刮竹相似血少也　代者动而中止】
　　【不能自还止数有常非暂之比病为危亡】
　　对举而言之　浮沉【升降也以别隂阳表里浮法天之轻清沉法地之重浊】迟数【至之多寡也四至为平五至必形气状盛或闰以太息皆为无疴之象不及为迟太过为数迟隂在藏数阳在府数在上为阳中之阳在下为隂中之阳迟在上为阳中之隂在下为隂中之隂又性急脉急性迟脉迟因人体而言也】虚实【占内之有余不足也以接而知】长短【盈缩也长有见于尺寸有通于三部短只见于尺寸葢必质于中而乃知过于中为长不及于中为短又人长脉长人短脉短】滑濇【通滞也濇者阳气有余滑者隂气有余千金曰滑者血多气少濇者气多血少葢血多则气少脉者血之府也荣行脉中今血多故流利圆滑气多则血少故难澁而防】结促【阳盛则促趋之蹶也疾而时止者也隂盛则结如行远之疲也徐而时止者也】洪防【血热而盛气随以溢满指洪大冲涌有余故洪为盛气虚而寒血虚以澁应指防细欲絶非絶故防而衰】缓【张弛也为伤寒寒则伤荣荣受寒邪脉络激搏若风起水涌又如切绳索缓为风结肤不仁荣血不流卫风独行不能疾速血虚顽痹脉为缓慢二脉皆由荣而见不可不知】动伏【出处也出见于外故数见闗上形如豆大出类而异于三部者动也处藏于内不见其形脉在筋下者伏也二者犹人物之出处也】
　　【至如代牢革芤濡细弱八脉虽不可以对举而亦可以对醒也弱与强对细与粗对濡与刚对芤与中坚对革与不革对与不对牢与不牢对代与不代对岂不爽然乎经曰前大后小前小后大来疾去徐来徐去疾去不盛来反盛去盛来不盛乍大乍小乍长乍短乍疎乍数是二脉偶见也亦是对待者并见】兼至而言之　脉独见为症者鲜合众脉为症者多合众脉之形为一脉者【如似沉似伏实大长之合为牢极软浮细之合为濡者是其类也】合众脉之形为一症者【如浮缓为不仁浮滑为饮浮洪大而长为风癫疾之类是也】有二脉合有三四脉合者然又有一脉独见而为病亦多者【如浮为风又为虚又为气此一脉之症合也】









　　以平治之纪为例若太过之纪其气未至从节前十三日为度不及之纪其气至而未至从节后十三日为度太过之嵗从左尺浮分起立春不及之嵗从左闗中分起立春依次而推
　　右图乃六气至理而方书未具者必于晨早隂气未散阳气未动饮食未进之时清心絶虑逐部细究则时令之病可预知已诊六部俱平则已茍有独沉独浮独大独小独长独短与各部不同或在浮分在中分在沉分依图断之无不神验者假如左闗中分脉独弦大已知雨水后惊蛰边有风热之患葢弦主风而大主热也况左闗又为风木之令乎右尺沉分脉独缓滞而实大已知芒种后夏至边有湿热之病葢缓滞主湿实大主热也若缓滞虚大乃湿热相火为患葢缓滞为湿而虚大为相火也况在沉分沉亦主湿又在相火之位乎如久病者六脉俱独滞惟右寸中分脉得从容和缓而清净无滞已知霜降后立冬边必愈矣余仿此
　　按政运者所以明不应之脉葢不应者沉细也反其诊则见矣凡值此不应乃嵗运合宜不必求治若悮治之反伐天和又土运为甫政土位居中南靣行令故也其余四运以臣事之北靣受令故为不应
　　甲巳二年为土运南政如遇少隂司天则两寸不应厥隂司天则右寸不应太隂司天则左寸不应若少隂在泉则两尺不应厥隂在泉则右尺不应太隂在泉则左尺不应
　　乙丙丁戊庚辛壬癸八年皆北政遇少隂司天则两尺不应厥隂司天则右尺不应太隂司天则左尺不应少隂在泉则两寸不应厥隂在泉则右寸不应太隂在泉则左寸不应
　　如尺当不应而反浮大寸当浮大而反沉细寸当不应而反浮大尺当浮大而反沉细是谓尺寸反内经曰尺寸反者死又如右当不应而反浮大左当浮大而反沉细左当不应而反浮大右当浮大而反沉细是谓左右交经曰左右交者死
　　察平脉者明手足隂阳本部之常脉也未精则无病妄药能免乎察真脏者明不治之脉也













　　弹石【如指弹石在筋肉间劈之甚硬寻即散者肾絶也】雀啄【如雀啄食迋迋搏指忽然止絶良久复来肝絶也】屋漏【屋浅漏下良久一滴者胃絶也】解索【如索之解指下散乱无次叙乍疎乍数脾絶也】鰕游【如鰕之游在于皮肤始则冉冉不动少焉而去久之忽然一跃大肠絶也】鱼翔【如鱼之翔本不动而末强揺似有似无心絶也】釜沸【如釜沸汤在于皮肤有出无入涌涌如羹上波肺絶也】此七絶脉也【人以胃气为本胃气之见于六部者中之际应手中和太过不及者病但得真脏脉不得胃气者死】
　　五十动不一代者五藏皆受气四十动一代者一藏无气三十动一代者二藏无气二十动一代者三藏无气十动一代者四藏无气不满十动一代者五藏无气予之短期愚按病而脉代者其病使然无病而代是为气衰　内经曰肾絶四日死肝絶八日死心絶一日死肺絶三日死脾絶十二日死












　　手三阳从手至头长五尺【共三丈】手三隂从手至胸中长三尺五寸【共二丈一尺】足三阳从足至头长八尺【共四丈八尺】足三隂从足至胸中长六尺五寸【共三丈九尺】两足蹻脉从尺至目长七尺五寸【共一丈五尺】督脉任脉各长四尺五寸【共九尺】凡脉长一十六丈二尺人一呼脉行三寸一吸如之【胡三省曰五为常六应闰】十息行六尺百息行六丈二百七十息脉行一十六丈二尺气血周身一度漏水下二刻焉至明日寅时周身五十度脉行八百一十丈为一万三千五百息循环无端气主呴之血主嚅之脉在其中为之枢纽也二分昼夜两停脉五十度冬至后行四十度以气血凝澁而脉道迟也夏至后行六十度以滑利而疾也暴热亦疾暴寒亦迟此经脉之度每度周于身者也荣卫则行阳周诸腑行隂周诸脏隂阳各二十五度为五十度周脉相合而防于寅也故曰肺朝百脉变见寸口别络十五皆因其原真行曰经旁行曰络呼吸以宗气而气血脉各从以灌输无一息停者也呼出心与肺吸入肾与肺
　　问经言水谷入胃其糟粕津液宗气分三隧者何分乎曰宗气者真气也受于天与谷并充于身宗气抟而不行积于胸中命曰气海行于上焦出于肺循喉咙以贯心肺而行呼吸焉呼出吸入大数出三入一马莳所谓八防之气防于膻中谓之宗气自为一隧者也呼出心与肺吸入肾与肝言其总相应也
