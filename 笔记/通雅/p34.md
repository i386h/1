<!-- { "loadSidebar": true } -->
　　牢落者寥落也一作辽落廖落厯落者磊落也拓落者脱落也一作跅落濩落者呉落也雕落者刋落也枳落者篱落也薄落者各落也凿落者错落也　上林赋牢落陆离文赋心牢落而无偶一作辽落退之用廖落即寥落权徳舆诗牢落寒原防素车盖牢为寥之洪声古常通呼桓彞周顗叹茂嵚崎厯落即磊落也北魏张渊用磥落雄为官拓落盖脱落之意又汉书注跅落无检局也庄子濩落史记呉落呉与濩通尔雅檴落则木名汉书雕落洪支班彪刋落不尽刋即雕意后汉书枳落言藩落也藩篱也呉徐盛从建业筑薄落围袁绍在薄落津此言地聚枳落因以为名景福殿赋櫼栌各落以相承言其状也王建用薄薄落落状其纷乱貌韵防曰错落闲厕貌退之用凿落指酒器亦谓错落也
　　扶于犹扶疎也通作扶疏扶苏扶胥扶扶疋搏疋史记上林赋垂条扶于郭璞曰扶于犹扶疎也五臣本竟作扶疎疎乃俗字故李善改作疏字急就颜本扶疎端拱本作扶疏昔和人于字用相于白于已竟而客议无扶于字以所见近本作扶疎也才老曰古赫胥氏一作赫苏智按古于疎胥苏余皆相通扶苏之诗子贡诗作郑灵公弃世臣而任狂狡子良忧之赋扶胥徐景山引山有搏疋考异又戴毛氏作扶疋犹姑苏之为姑胥姑余也太元首小宋本作升庵曰之解云外物咸扶即扶疎也
　　孟浪一作浪　何子元言庄子孟浪之言古本作浪升庵言孟获之孟音莽则浪同韵可证智按古庚皆合阳孟津作□古读明为芒也孟卯为芒卯其证更明孟今在径韵中原在送韵转而漾韵与浪相应与放浪荡漾同例此其常也
　　槎蘖一作茬蘖由蘖一作甹枿甹　説文引书甹一作□椊国语山不槎蘖汉货殖山不茬蘖伯厚引説文作甹枿
　　憋懯即憋怤　列子憋懯婩斫憋音撇懯音付婩音略按方言钳防憋恶也相侮以为无知谓之聑诺革反或谓之斫郭璞注曰憋怤急性也斫郄斫顽直之貌则憋怤即憋懯郄斫即婩斫之声董卓有谓憋肠狗态谓恶肠也
　　懐协即懐挟　后汉方术懐协道艺即懐挟挟又与夹侠通呉大帝东兴堤侠筑两城汉华山亭碑有云吏卒侠路晋宋书有夹毂队周礼挟日而敛谓夹一日言三日也康成改为浃何费事邪仪礼妇人事男子侠拜谓夹一拜在中也士丧礼妇人侠牀东面侠古夹切考工注侠钟乳即夹字叔孙通殿下郎中侠陛师古曰侠与挟同
　　钩剥即句驳剥异即驳异　胡广议者剥异五家之文怫异唐杨崇礼在太常毎句驳省便又韩太冲深文钩剥即句驳宇文融钩检一作钩校钩较省言节也便随便取赢也
　　缧絏一作累绁累绁　史记孔子世家起累绁公冶长在累絏论语作缧絏子长自序幽于缧絏汉书作累绁淫佚一作淫失淫泆姚佚淫逸婬佚淫佾淫屑　汉地里志汉中淫失枝柱久湫文淫失眈乱与淫佚同庄子姚佚姚与淫通姚乃转借耳依説文当作婬佚左传作淫佚九经考异引书淫逸于匪彞淫佚有辞陆作淫佾马作淫屑
　　慢侮一作嫚娒嫚姆嫚防　汉书张良以上嫚娒士史作嫚姆士一作嫚防防见説文陈平资防人又见中山王卫姬説文以娒为母师音母
　　冲澹一作祌防祌禫　荀子祌防其辞禹行而舜趋是子张之贱儒也注即冲澹严遵老子指归作祌禫防顤即凹硗説文作赘顤　卢照邻文用防顤即凹硗也皮陆唱和皆押此防字按説文赘顤髙也五到五吊切此孙氏方音也实即防顤古用磝碻谓不平也借以状面部不平遂造赘顤字
　　选耎一作防蠕防輭防懦　史记选蠕观望注与防輭同汉书西南夷恐议者选耎耎正软字不知何以用软后汉清河王选懦之恩西域公卿选懦容头过身懦音软
　　柔需即柔耎契需即怯懦　周礼考工脂之则需注故书作少师曰读为柔需之需即耎字六书统耎一字説文耎稍前大也从介而声读若畏偄而沇切説文之説不明但以偄为软而杨桓竝改而沇切为人之切盖需耎皆软字而需濡懦皆相转故少师以需为软则许杨可谓糢糊矣又行数千里马不契需注司农云契读如爰契我龟之契需读为畏需之需释文契古结反需音须又乃乱反公彦疏谓从易需卦之需则并不知先郑意又何以解契需乎前又何以解柔需乎以愚论之即读怯软亦可京山谓马不吃撋殆谓马不吃挼此不如怯软之为切近矣
　　骏厖一作骏恂防骏駹缀旒一作畷邮赘瘤　荀子引为下国骏大戴礼引作恂防董氏曰齐诗作骏駹谓马也礼记注引为下国畷邮其实言赘瘤与缀旒声通
　　窈窕一作窅窱防窱挠挑杳窱转为窎窕窎窅□□释文引诗窈窕作窅窱説文于窱训杳窱也于窎训窅深也于窔训防窔深也皆上声则窎窅防窔皆一声之转耳西都赋杳窱而不见阳西京赋望防窱以径廷庄子挠挑无极注幽远之义杜诗影动窎窕冲融间郑嵎津阳门百韵诗迎娘歌喉玉防窱蛮儿舞带金葳蕤升庵曰方言美心为窈美容为窕不宜专主女子凡夫以窈窕专为宫室用而关雎窈窕当作杳窱愚曰古人形容俱是借字如状宫室用潭潭赞人曰渊源必曰此言水也又当作何字乎又按方南明广韵藻作□窱当是窅窱之误
　　蚴蟉本作窈纠夭蟜一作蟉　诗舒窈纠兮劳心悄兮纠音矫与悄叶犹秦纠作秦艽音交也窈纠纒绕貌史大人赋低昻夭蟜屈折之状上林赋青龙蚴蟉于东箱汉书用蟉总之萧尤二韵古通
　　窥窬一作闚觎闚转为觊觎企喻　晋陶侃潜有窥窬之心后汉乐恢注干人主之闚觎河间孝王闚觎神器魏志齐王芳纪费祎隂图闚晋书段灼奸雄之所闚左传下无觊觎音计俞古规有几音故转为去或曰乐府有企喻歌谓相觊觎懽好也姑存襂纚通作襳襹褷防反之为防褷籭簁离纚离簁　木华海赋履阜乡之畱舄被羽翮之襂纚注秦始皇宴安期于阜乡畱舄而去其衣襂纚然也草堂刻作□西京赋被毛羽之襳襹退之诗视物隔褷防注引王维诗独立何防褷又陆羽茶经作籭簁嵇康琴赋作离纚古乐府作离簁
　　攫挐通作攫搦捉搦后转为娖拿　雄解嘲攫挐者亡旧唐书高宗永隆二年商贾富人厚加越礼严加攫搦李徳裕奏禁圣水百姓渡江日三五十人已加捉搦可知是拿字韩琬不务省事而务捉搦乐府有捉搦歌郝氏以世俗捉拿合之是也而未知其原古挐从如即音拏卫青昏相纷挐又曰祸拏不解皆纷如之意而擩亦从需音濡后转为耨音又转为懦音乃转为拿音初以儒汝孺弱四声轮之故知搦即挐字而后人口角渐分郭璞注方言渠挐音诺猪反此呼挐为奴也鱼麻韵通故奴转为拿而搦有捻音犹今青登莱人呼那为宁借反也然唐人尚或呼捻为稔为穏者则皆弱字如字之本音未忘也
　　蹑蹀通作蹀蹀躞转为捷摄撇屑撇屑一作徶防防　文选南都赋罗袜蹑蹀而容与祢衡传参挝蹀而前或作蹀躞白头吟蹀躞御沟上鲍照行路难安能蹀躞重羽翼赵壹疾邪赋捷摄逐物日富月昌犹蹑蹀又唇送之为防之声相如赋□姗撇屑史记媥姺徶防南都赋防蹁跹或作重唇为勃屑郝公收庄子敝跬为撇屑非也
　　逡巡一作遁巡逡循通为遵循蹲循遵遁巡遁逊遁上林逡巡避席东都逡巡降阶庄子至乐篇忠谏不聴蹲循勿争过秦论遁逡而不敢进管子戒篇蹵然逡循汉书平当逡循有耻萭章逡循甚惧赵飞燕逡循固让管子小问篇公遵遁缪然晏子春秋巡遁而对后汉伦逊遁不行古人不惟借声见形义近者时牵率书之故遁以借逡又以借巡耳云麓漫抄因此欲以遁甲为循甲
　　望觖望即缺望　元美引楚燕世家刘泽独此尚觖望解为缺字今作鞅望解非按汉书卢绾为羣臣觖望今又作望孙宝擿觖即擿缺郝京山引史记淮隂守儋石之禄者卿相之位今监本凌本无此字郝别见麻沙本邪
　　宴娭即宴嬉古作燕喜南娭即南嬉抵陒即抵巇　房中诗神来宴娭即宴嬉诗之燕喜即此二声也如妺喜崔琦作妺嬉可证史相如大人赋吾欲□乎南嬉汉书作南娭娭又与戏熙俱通淮南木熙庄子鼓腹而熙是也汉杜周赞业因是而抵陒注读若戏险也鬼谷子有抵巇篇智按戏有麾音故与陒通
　　皮傅即皮附　张衡皮傅河洛本以左皮之不存毛将安傅山木篇从其彊梁随其曲傅东都赋嬴氏傅翼注引周书无为虎搏翼竝与附同而凡夫争以附益之附当用坿以説文附但训附娄耳不知从土从阜有何异乎
　　收责即收债责家即债家　国语冯暖为孟尝君收责于薛即收债自周礼小宰称责即谓债髙帝纪两家折劵弃责即弃债后汉樊衷责家闻者即债家唐裴韦作相天下无债帅此后多用债字责有去声故多如此读
　　踵系即踵继卬系即仰系　袁绍絶臣军粮不得踵系即踵继郑泛海而至沈溺相系即继晋谢氏蜀汉顺流幽并系至续晋阳秋许询与刘真长造防赏对夜以系日李固圣嗣未立羣下继望即系望徐陵与智者禅师书倾心麦冷仰系何言凭此誓心以防西暮毛尚书喜与智者书累年卬系即仰系
　　雁行犹颜行　管子轻重甲篇士争前战为颜行史严助越人死儌幸以逆执事之颜行前行曰颜通作雁韩非子先为雁行以向秦军战国韩策韩居为隠蔽出为雁行燕防使弱燕雁行晋王羲之我书比钟繇当抗行比张芝犹当雁行皆谓颜行也本借用后又为之解曰雁飞大者居前故世习称雁行而不知用颜行证向即证向征辞即证辞　庄子秋水篇知量无穷证向今故郭子言曰向明也吕吉甫解为向犹曩也庄子盖曰证其忽为曩者而今已成故矣古语向者作乡髙帝纪乡者夫人儿子皆以君向之为曩犹饷之为饟也字家因説文以证为是证为俗按证见国防士蔚以证靖郭君证为左验引据以谏也从正于理更顺古以征为证京山以无征不信读证智按隠十一年不征辞注音证宋人引谷永庶证序于下厚斋引魏证即魏征避仁宗同声也转注略曰庄子九征至而不肖人得矣唐人有唐九证命名本取庄子魏子才以征为征召而以□为证
　　辨数即辩诉　陈涉世家自辨数乃置注数音朔智谓即辩诉也古借声通用管子版法解微贱者无所告五行志引论语肤受之愬则愬从朔亦如数之可音朔也诉古作□刘宋书徐湛之并受辞□
　　马失马迭即马逸轶事即逸事　淮南孔子游行马失食农夫之稼吕览孔子行道而息马逸家语东野毕马将迭与佚同史记管晏赞以是不论论其轶事即逸事孔明与关公书未若髯之絶伦逸羣也即轶羣古多借用
　　石画即硕画硕交即石交　按史记有石画之臣即硕画魏志裴潜注黄朗与右姓王惠朗为硕交曹操与孙权书明弃硕交即石交孔明与张裔言石交谓金石也后汉书孙嵩字宾石三国志注作宾硕斗量之名亦作硕汉志嵗收亩一硕半
　　目击犹目及　后汉郅恽子张但目击而已人遂解为颔额之意盖击借及字也庄子目击而道存淮南人间训将筑修城西属流沙北击辽水竝与及同
　　慹服即慑服　汉书朱博豪强慹服即慑服按説文慑失气也服也防心服也皆之涉切慹悑也之入切其实皆一字重文也庄子虑叹变慹又曰慹然似非人今刻南华真经本作变热焦本正作慹郝氏谓慑服詟服与此为一
　　局趣即局足局促□趚局□防趚通作局蹐局迹局脊武安局趣效辕下驹注音局促仲长统人事可
