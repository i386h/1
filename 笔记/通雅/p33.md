<!-- { "loadSidebar": true } -->
　　文表僶俛从事旧唐书朱全忠请讨沙陀天子僶勉从之俛乃俯字此用为黾勉汉五行志谷永谏成帝微行闵免遯乐注与黾俛同刘向封事引诗作密勿从事注即黾勉文选注引谷风诗密勿同心盖古读勿如末如昧如没故昧爽作昒爽没身作圽身尔雅蠠没勉也蠠亦作勔愐刘勔孙愐以此取名可推也陈骙杂志方言侔莫强也相勉以努力曰侔莫晋书栾肇论语驳曰燕齐谓勉强为文莫莫之声又转为务又转为楙黾之声转为睯故尔雅曰茂勉也务睯强也
　　傥一作傥荡惝荡转为跌踼一作迭逿佚荡　汉书史丹傥荡不备陈汤傥犹言豁达也音荡又作逿仓公曰重阳者逿心主徐广音唐荡也王式佯醉逿坠颜音荡为是丙吉皇孙敖荡正与逿通俗有跌荡之称丙吉驭吏逋荡阮嗣宗庄论跌失迹去声子法言作数荡字皆相通文选思赋藐以迭逿即跌荡雄为人简易佚荡礼乐志詄詄荡荡乐府天门开詄荡荡皆读如迭广韵韵防跌踼俱因説文徐説
　　槁防藃防藃剥熇嗃　槁与藃同呼高乎报二切考工曰以火养其隂而齐诸其阳则毂虽敝不藃注司农藃当作耗谓藃藃防隂柔后必桡减帱革防起戴氏作藃谓木不孙理藃剥也荀子曰木揉以为轮其曲中规虽有藃防不复挺者韵统载熇即槁防也孙愐载嗃大呼也
　　逢俉犹逢遌也寤生犹遌生也鄂谢即晤谢朗寤即朗悟　俉音晤相逢而惊也史记逢俉化言化为讹叙遌神即此意韵防作迕与俉遌同尔雅遌遇也注遌今为晤左传庄公寤生惊姜氏言寐觉而生则非矣言遌生也遌逆也如今之倒生此笔乘载敬甫解也按史灌夫武安鄂谢汉书作晤谢晋温羡以朗寤见称即与王戎颖悟之悟同项羽赞尚不觉寤亦觉悟也相证益知古人之借
　　叱防譇慸即侘傺　离骚忳邑郁余侘傺兮注侘立也傺住也宋玉九辨曰傺而沈藏谓冬时物止也此因方言傺眙逗也南楚谓之傺郭璞曰逗即住也傺音际今字书傺尺制切侘丑亚切智谓当以声取之状其咄怪尔赵凡夫曰侘傺本又作譇慸呉氏言当用咤防此取説文重文合其音尔
　　邪揄一作歋捓揄歋瘉冶由歈　邪揄举手笑也王霸收兵于市举手歋之罗友见鬼捓揄揄动也郊祀歌神之揄广韵揄诡言也又抒也或舂或揄揄摇之也邪揄乃笑人之声与状尔别作歋説文曰人相笑为歋凡夫曰今改作捓揄张有复古编特正之李白诗谑浪掉海客喧呼傲阳侯半道逢呉姬卷帘出捓揄则读揄为尤湘素杂记引李左车邪苏鄂曰即今俗谓之冶由也今误刻冶田按贾谊新书冶由女子笑貌即邪揄转尤之声小补曰歋又作擨省作搋许顗彦周诗话引王元之诗泽畔离骚正憔悴道旁山鬼谩歈此宋人随意书者
　　漫羡即漫衍　汉艺文志荡者为之则漫羡而无所归心羡音衍本从防防涎也心慕欲则口流涎羊可羡也借为羡余之羡去声墓道曰羡音延老子埏埴以为器作埏周礼典瑞壁羡以起度音衍地名沙羡音夷学者须别之但以漫羡为漫然可羡则非矣郭忠恕分羡慕从防沙羡从次字家説也
　　踳駮踳驳即舛驳　梁书用律者多蹖駮孝经序踳驳尤甚此本雄耳□对卧也唐韵作踳驳亦作僢淮南子分流僢驰舛僢踳一字今韵书乃音踳为尺尹切误也按王制南方曰蛮注卧则僢疏云首在外而足向内典瑞注僢为同邸庾元威曰众议丛残音词防牙防牙即舛互
　　□訽即奊诟　升庵谓荀子□訽今本误作謑訽贾生用奊诟亡节智按説文有謑诟语故竝存之庄子失元珠使吃訽索之而不得吃音口懈反契古通刻加口契声稷卨借音可证盖古人韵粗殆奊诟之通称也至以吃作食于声实逺而方言便之已载説文岂汉人有此语邪然古人无用吃者惟见庄子又非本义郝氏以庄謑课与奊诟为一林钺误作□诟
　　跋剌即拨剌　杜诗跳鱼拨剌张衡赋弯威弧之拨剌注力达反李白诗跋剌银盘欲飞去皆言其声何必分箭与鱼邪
　　薛越即屑越　升庵引荀子薛越之中野我今将聚之于仓廪贾闰甫谓李密曰民以食为天而有司屑越如此注狼戾也乃引薛草名越可为布则迂矣説文防散之也即屑越之意防与屑通
　　雕攰本作雕防也　魏蒋子通雕攰之民倘有水旱不为国用葛洪字苑攰作音九为切毛晃曰窦苹音媿今字彚攰音贵以读媿如贵也智又按韵防引广韵攰瘦极也升庵引作疲极今按孙愐唐韵即广韵本止有防瘦极也而媿字下无攰字则知雕攰本作雕防即雕匮之音义也又按颜之推曰张揖吕忱云支傍刀是剞字蒋济自造支傍力
　　怇扰本是恇扰　梁鉴呉承伯奄至呉兴吏民恇扰史防释文作怇扰注音巨胡身之曰字书无怇字梁鸿诗恇恇隂氏引作怇字智按恇怇不应相通定是讹耳魏书裴灿合家恇惧用礼记之匡惧也升庵读恇为慌周礼扰万民郑氏音饶汉书刘累扰龙颜师古音饶按此当音上声
　　偃佒即偃仰古作偃卬　庄子缘循偃佒佒音恙郭璞曰偃佒不能俯执者也智谓仰有去声北人呼仰为养则通佒矣诗或栖迟偃仰释文作偃卬此古仰字史大人赋低卬夭矫则为低昻
　　辟倪通作俾倪陴隦睥睨壀堄　上匹计切下硏计切斜目詹相也古通作俾倪亦作辟倪信陵曰矦生辟倪故久魏其武安曰辟倪两宫间汉书作辟睨城上女墙可蔽以瞻敌者因名睥睨别作壀堄唐卤簿有俾倪宋志载防睨汉乘舆用之如花盖而小颜籀注急就俾倪谓持盖之杠在轼中央环为之所以止盖弓之前却也今曰俾倪扇
　　詀讘即呫嗫颞颥即讘吺　灌夫曰效儿女曹呫嗫耳语呫尺涉切切切附语也嗫本作聂尼辄质涉二切附耳语聂之也説文又有讘字多言也即嗫字或用为詟嗫孙愐叶韵两収之作呫嗫以喋为便语防为多言而以嗫为口动呫为尝也音他协切狐讘县名在清河郡又有颞字用为颞颥即讘吺吺汝朱切説文讘吺多言也唐本殳声徐本投省声韩昌黎口将言而嗫嚅殳声是也驩兠之兠亦有作吺者故孙氏音当矦切而徐投省则失之逺矣葛洪字苑防而嗫嚅
　　遮迣当作遮迾　汉书男女遮迣注迣古列字天马歌迣万里注迣逝字此何其两借邪按迾古列字迣当专为逝广韵迾下复引迣字泥晋灼之注耳史记天马歌作跇万里贾生赋凤漂漂其髙遰音逝南齐幸臣后史臣曰式候还麾遮迾清道正遮列字也
　　阿匼即阿邑　张汤以知阿邑人主注谄防迎合貌同呜唈之唈音遏合切唐萧复谄防阿匼杨再思阿匼取容正阿邑也増韵邑匼二字附出唈字下是也而公绍分之乌匼巾名匼匝周绕貌俱见杜诗
　　璀璨一作翠粲綷防縩　嵇康琴赋新衣翠粲缨微流芳翠音崔班婕好赋作綷防升庵又引縩直翁引説文玉光璀璨老学庵曰东坡牡丹诗一朶妖红翠欲流乃知蜀语鲜翠犹言鲜明
　　抏敝犹刓弊　食货志百姓抏敝以巧法师古曰抏讹也説文刓剸也徐锴曰印刓弊前汉书刓印不予苏林曰手弄角讹孔融赞注园即刓字庄子五者园而几向方矣注圭角泯铄也集韵或作防韵防通作玩史记印玩而不能授按説文以剸解刓则是同剜心割肉之剜字借用作刓弊耳
　　负兹一作负子　方子谦引曲礼不能则辞以疾注疏引白虎通云天子有疾称不豫诸侯称负子子民也言忧民不复王也按公羊属负兹注蓐席也史记康叔封布兹兹者借席之名索隠曰一作茊公明草也则负子者兹子之借声相通也白虎通凿解耳笔乘引吕览今兹美禾来兹美麦为来年则负兹为负嵗月益牵强矣
　　絜楹一作絜盈　卜居曰突梯滑稽如脂如韦以絜楹乎絜楹朱子未详一曰楹屋柱亦圆物梁氏谓两楹酬酢之地此总言其圆转逢迎应答容悦之状絜楹犹言盘旋酬酢也御览引作絜盈公绍引説文楹盈盈然对立之状考工之程与楹同即柱也犹栾盈之为栾逞岳柯作桯史弱矦曰岳亦斋取此义庄子曰举筳与楹楹即桯谓皆圆物小大不同耳一曰屋四周为楹言旋转也一曰犹捧盈之语言处盈也
　　污一作窊隆窳隆　后汉桓彬辞隆就窊霍谞人心不同辟若其面窊隆丑美蜀志郤正作释讥道有隆窳物有兴废渊明命子诗时有语黙运同隆窊又诗曰肆志无窊隆窊窳皆与污通声
　　负扆一作负依背依倍依　史鲁世家索隠述赞周公摄政负扆据图记多作负斧扆汉严助负黼扆徐乐书南面背依史世家南面倍依王莽负斧依南面又负依践阼盖古陪倍负背北皆相通负尾即陪尾负郭即背郭淮隂吾岂可以乡利而倍义与向背同诗言树之背谓北堂也北本二人分背之形作□借作南北之北汉行幸萯阳宫李斐曰萯音倍
　　怐愗一作怐瞀瞉霿怐□□□区霿备霿沟瞀五行志区霿无识师古区口豆反霿莫豆反又曰青眚牛旤也不敬而□霿之所致也荀子愚陋沟瞀沟音叩无知也又曰沟犹瞀儒亦是分沟瞀用之楚辞直佝愗以自苦一作怐愗韵防作怐愗或作瞉霿湛若作□傋抄集韵字也韩昌黎南山诗堛塞生怐愗注引楚词怐愗即佝瞀音冦茂今直翁収二字于宥韵古盖务贸雾雺眊毣俱通
　　减溜即涵流　管子减溜大成注减尽也溜发也君既均施物尽发于善按减与涵通释文引诗僭始既减説文引作□即涵字溜与流通涵流犹言涵泳同流而归大成之化也存证
　　沙劘挲磨即磋磨　王褒九懐贵宠沙劘谓陵轹之犹磋磨也与挲靡同挲靡则挲音磋摩娑则音梭乐府曰一日三摩娑或作靡挼捼莎见古隽类
　　虚戾即墟厉　国防秦人逺迹不服而齐为虚戾注引庄子国为墟戾居宅无人曰墟死而无后曰厉又公子魏牟説赵王社稷为墟戾
　　卓荦一作逴荦逴跞卓砾　蜀秦宓卓荦超伦荦音落文选蜀都赋卓荦奇谲班固作逴荦文选注作逴砾祢衡传英才卓砾呉志骆统表理张温卓砾冠羣林离一作淋漓淋漓通为渗漓流离转为流丽藰莅飂戾又转飉戾嘹唳重其声则为劳利　相如赋丽以林离后人用淋漓省作淋漓河东赋渗漓而下降即淋漓之声也转作流离陆机赋流离濡翰注曰林离流离通用诗曰流离之子则有流落之意或以指鸟亦谓鸟流离也黄离留此转声也又转为流丽上林赋藰莅芔歙即流丽歘吸唐诗流丽鸣春鸟马融戫汨飂戾即留戾鲍照诗飉戾江上讴亦作嘹唳通作劳利乐府有雀劳利
　　卉汨一作卉歙轧忽一作轧沕轧芴　五神章曰卉汨胪汨于笔反言疾忽也胪陈也相如用卉歙子云用旭卉亦是此意或用防霍与忽同升庵曰芔歙即歘吸古作□见石鼔文省作芔而五臣以为卉智按郊祀诗用卉汨则卉歙一声也史记瞠盼轧忽汉书作缜纷轧芴天马歌作轧忽此皆声转沕卉歘嚖皆声也
　　流落一作留落　孔平仲杂钞曰霍去病传诸将常留落不耦今世俗多作流落或议史记无此语乃见汉书卫青诸将常坐留落不遇注迟留零落不遇合也智按去病在青后实去病语凌本作不遇万厯十年南监髙啓愚修本依刘之同所校此语正作留落不耦方禹修问奇广引作史卫青误
　　暴乐一作剥落剥脱驳荦　尔雅毗刘防乐也注树叶缺落防希也太元图败损乎七剥落乎八汉五行志剥落万物始大杀矣水经汾水东过晋阳注单碑独存文字剥落又荀子剥落之砥砺之上林赋赤瑕驳荦注采防也不纯之名韩愈纳凉联句大壁旷凝净古画奇驳荦其声又与薄落通见后
