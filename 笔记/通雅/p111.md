<!-- { "loadSidebar": true } -->
　　榆欓以榆木为经函也　水经注谷水迳白马寺东明帝发使天竺写致经像始以榆欓盛经朱谋玮曰吴越春秋尝有甘蜜九欓文笥七枚之文欓与瓽通智按直翁引为丸欓以证越椒误矣欓乃桶之转声齐民要术云榆十五年后中为车毂及蒲萄知以榆木为逺致蒲萄也瓽欓三字互通则榆欓乃以榆木为经函耳
　　鹿卢兠铃也　丧大记注以绋绕碑间之鹿卢今作辘轳井上汲水名之一作轳一作樚轳子云赋轠轳不絶音雷卢即谓辘轳环转也唐人以联句为辘轳体亦谓其转也光武纪注烽燧有兠零今所谓零当轳也桔槔用辘轳船上桅樯之兠零谓之五两有此则挂防轻防古玉图攷有鹿卢云佩环也古衣服令曰鹿卢玉具劔今见其物葢方环上有辘轳铜转纽耳
　　厕牏秽噐也　牏徒侯与俱二切说文曰筑墙短版也贾逵解周官楲虎子也智以楲与秽通窬行清受粪函或作防与牏通史记石建取亲中裙厠牏身自浣洒苏林曰行清也孟康曰行圊中受粪者东南人谓凿木空中如槽者为牏晋灼曰世谓反门小袖衫为侯牏乃别是一名侯鲭録言李广射虎断头为枕铸铜象之为溲器曰虎子亦曰虎枕智以此为流传之说然溲器为虎子固方言也晋谚曰仕进不止执虎子谓为侍中亲近防器也庄子漆智伯之头为饮器或以为防器刺客传饮器为虎子吕览作溲杯尝攷汉书传有言以老上所破月氐王头为饮器者共饮血盟则饮器与虎子自二物矣陈水南曰兽子者防器也或以铜为马形便于骑以溲也俗曰马子葢沿于此然则古之受大小溲者或俱以虎子呼之
　　踏犂人耕也　淳化五年武允成献踏犂一具不用牛以人力运此亦赵过教以庸挽犂之遗也陈尧叟赍踏犂往宋州景德二年内出式凡四五人力可比牛自尚方造様唐王方翼传为耦耕法张机键力省而见功多今扈徐公以西法编为农书有机转耒省力代牛详矣东坡志林曰湖北农夫用秧马行泥中极便唐书囘鹘部族黠戞斯传云其人以竹马行水上以版荐之以曲木支腋下一蹴輙百余步意殆与秧马同类云南志夷畴三人使二牛以一日为双以二乏为己二巳为角四角为双说文防【非尾切】两壁耕也智谓当音排
　　钤防钩铚犂与鎌也　钤【巨廉切】防【时安切】大犂也广韵钤作鉆说文亦曰钤防大犂玉篇作防钩即鎌形如钩亦曰锲【苦节切】说文锲鎌也龚遂传注钩鎌也方言刈钩江淮陈楚谓铭锅闗西曰钩鎌锲今天下皆呼钩鎌刈禾短鎌曰铚【知栗切】诗奄观铚艾注铚获也管子曰一农之事必有一铚一耨一铫小尔雅截颖谓之挃则今沅靖苗中之法也用勒铁一片刈穗成束而仓之
　　防杷平田疏田器也　无齿为防【博防切】有齿为杷【蒲巴切】广韵朳无齿杷也又作防方言杷宋魏谓之渠挐或谓渠疏渠广韵作防贡禹传捽草杷土释名曰齐鲁四齿杷为欋【音劬】大进以欋疏唐謡曰欋椎侍御史盌脱校书郎言其易也说文楎【户昆切】六义犂也柫【敷勿切】连枷也【与辟切】穜楼也一曰烧麦柃也防【与职切】田器也笺引防其田□换易字不必
　　兹其鉏也　周礼薙氏春始生而萌之注萌之者以兹其疏曰汉时兹其即今之锄也国语曰耨兹其也孟子作镃基阴幼达作镃錤释名曰鉏助也即锄谓镃通作葘非也考工察其葘注郑司农云葘读如杂厠之厠泰山平原所树立物为葘传立袅棊以为葘瓠子歌捷石葘谓臿石填土也庄子身如短葘一作木立死也葘从草从田巛音灾川壅也尔雅田一岁曰葘始反艸也水排炊火之车也排一作防　杜诗传诗守南阳造作水排铸农器力少功多百姓便之注冶者为排以炊炭今激水鼓之当作防大和二年内出水车様令京兆造给此即水翻车也今西法水车尤巧魏志韩暨为监冶谒者旧时冶作马排每一就石用马百疋更人排又费功力暨乃因长流为水排利益三倍想即水碓水硙之制杜预作人排南史韦孝寛以皮排吹之稗苍韵防作吹火韦囊也或作蜀防井用筒井法甚巧碓硙舂防也扇隤风箱车也　碓【音对】以舂硙【五对切】以防亦谓之防【千对切】见方言古者雝父作碓鲁班作硙广雅碓碓也通俗文曰轓车杜预有连机碓孔融论水碓之巧王戎有水硙李元纮传权家傍渠立硙是也后魏书曰崔亮在雍州读杜预传见其为八磨遂教民为碾扇扇车也隤扇车之道也隤【音頽】或作之言坠也俗号风车或曰扇箱
　　艑艖浅船也防大艑也　唐刘崇龟传乗艑艖亡去此即今之浅船也形扁故呼为扁子其在滩河中则曰扁滩【上声】北堂书钞云豫章城西有防州去度支前二里是吕防作防大艑【即匾】处水经注作谷鹿州笺云是句辘广雅防【音钩鹿】船也
　　最小曰艓小而深者曰□小而长者曰须虑长　艓【楚结切】杜诗最能行贫穷取给行艓子通鉴隋时善安遣刺客乗艓杀黄州总管周法明方言南楚呼□【音卭】或作舼礼韵之即□也今皖之太湖呼小而深者曰□艚讹为艚越絶书越人呼船为须虑长即鸼防也伣谓之綄一曰五两　刘平水曰船上风羽楚谓之五两淮南子云伣之见风王维诗恶说南风五两轻风者一曰相竿巵言古今注曰夏禹作伺相竿也□误合二字
　　牵谓之百丈亦谓之　增韵曰挽舟索一名百丈本作掔长笺作縴今俗呼去声按国防纒牵长则已读去声矣南史朱超石传沿河南牵百丈有漂度北岸者演繁露曰白乐天入峡诗苒蒻竹篾即百丈也腰舟即中流之一壶也　鹖冠子中流失船一壶千金壶与瓠同庄子瓠樽司马彪曰樽若今所谓腰舟也前人方言有腰舟之语
　　防即也大舫也外装者曰艟短深曰防长曰鸼防哨船曰金翅歇艎本之余皇因作艅艎皇言大也　大船曰【托各反】见隋纪夏侯明彻杀兰鼓持勃首降囚安都等置所坐防下即也孙愐曰两槽大船也所用鸼鸼船长皃侯景召石头津主张賔使引淮中防防及海艟【舣音义防音蒲故切】方言船短而深谓之防艟【尺庸切】即艨艟也樊毅谓袁宪曰京口采石各须锐兵并出金翅二百船名也是哨船类刘晏为歇艎此本吴之余皇又作艅艎或作防取寛容平榻正艎属王濬造连舫四出门驰马即防类也博雅艒【音墨】防也隋志有龙州艒防梁睿请伐陈文帝诏曰若命水龙终当相屈水龙谓战舰也杨圭永安造五牙之类
　　独鹿小罟也　乐苑有独鹿篇独鹿独鹿水深泥浊荀卿成相杂辞曰独鹿弃之江注为网名王元美曰独鹿罜鹿也葢是罜防字罜当从艸土之□得声讹为主字若罣则音卦□音独张位问奇集朱光家指南皆作防罣音六独则其误更过于元美十倍矣
　　撩罟谓之樔　毛传汕汕注樔也笺曰樔今之撩罟殆独鹿之类
　　覆车翻车网也　罦为覆车今掷倒技戏中有手足跃转成轮者名曰翻车网至今称之
　　窭防竹器也　李石言窭防引王叡云东方朔以为寄生卖饼人结茅为绖以戴头上状如环杨恽传鼠不容穴衔窭防东方朔注亦云戴于头者广韵窭防四足几葢筥簏套篮之类或有足或方或员皆是也所谓不容穴者言衔竹器则不能入筥篾之类不论大小只状其琅当楼樕耳寄生附木而枝叶扶疎窭防口大而下小今以卖饼绖言之亦指其琅当楼耳今语搂捜亦云罗娑亦云搂罗窭防正取搂搜之音
　　髹漆谓之西皮　因话録曰马自黒而丹自丹而黄五色相叠曰西皮以髹仿为之智按宋漆有犀毗即史师比借称其杂采也云南棋礶香盘皆五色相叠是其类矣陶九成曰胎骨曰卷素胶和嵌缝曰梢当【去声】然后加三灰日久糙漆停久磨之始用黑光其漆加鸡子青日晒试慢多入触药乃成黑光既干乃揩石磨出漆纇揩石所谓鸡肝石也鳗水煎桐油入丹粉无名异也格古要论曰元西塘扬汇有张成杨茂剔红即雕漆也次曰堆红又元嘉兴彭君实能作金漆器宋内府有细螺即螺钿也游宦纪闻言宣和六年李资德富辙上螺钿砚匣皮日休诗襄阳作髹器中有库露真升庵曰今呼书格曰库露格即方言之鹿觡今谓鹿角颜注赵后传殿上髤【休浇二音】漆今关东器再着漆谓之梢漆梢即髤声之转闗西云黒髤盘朱髤盘桼从木下象形作漆非永乐果园厰制最精大约剔红填漆戗金倭漆螺钿宋多金银为素近以锡木为胎旧称蒋制倭漆与潘铸倭铜正綂杨埙描漆隆庆方信川螺防黄平沙剔红云南作者刀不藏锋棱未磨也近徽吴漆绢胎鹿角灰磨者螺钿用金银粒者皆佳
　　熐蠡一作□蠡谓瓢蠡防葢之类　子云长杨赋烧□蠡张晏曰干酪母也此是臆说别无出处智按说文蠡瓢也方言蠡或谓之瓢周礼瓢赍集韵一作盠□□从仪礼有扃鼏谓幕鼎也董逌叔防鼎铭有□彞尊鼎说者谓以木横贯鼎而举之谓□此解亦拙矣今作□葢炊器膻盘或纽葢可举者类韵略有□防畚带也车拘篓谓之防皆因□生义从防者省耳吕向曰各部聚落烧之使尽此为得解何定以为酪毋乎
　　直植木曰椸横架曰桁立曰橛横曰桯庋谓之架阁平架谓之禁　古乐府东门行曰还视桁【音杭又去】上无县衣尔雅在□曰楎竿谓之椸则亦桁之类凡直植曰椸横架曰桁曲礼楎椸之架明是今之衣架也在□者置之壁间或壁间县一桁皆是也方言别作椸以为榻前几非矣古架谓之阁阁也今人曰阁版或作鹿角架钉在壁上架小者谓之禁架士昏礼注庋甒有禁因而承尊者亦有架记曰大夫士棜【去声】禁郑曰制如今大木轝上有四周无足又曰如今方案椭长局足高三寸此与余所解椀案略同但局足耳康成以棜为无足者非矣厚盘之类也又曰横者曰桯植者曰橛弱侯曰牀前横木曰桯【音汀】牀前几亦曰桯岳珂桯史取此晋朱雀桁乃航庄子桁杨乃夹胫刑具也皆借用
　　今之立馈古之阁也　补笔谈曰大夫七十而有阁天子之阁左□五右□五阁者版格以膳羞者正是今之立馈今吴人谓立馈为厨者原起于此以其贮食物也故谓之厨俗作橱立馈亦作立柜阁格一声相转筳篿或作挺专九姑课折艸卜也　楚辞曰索琼茅以筳篿【音廷专】朱子曰筳小折竹也旧注楚人结草折竹以卜曰篿说文筟筳也繀丝筦也筟车即纺车筳小管也详见柅篗下庄子举筳与楹一作筳智谓其举小与大耳东方朔曰以筳撞钟言其小耳急就有槫榼椑榹槫一作椯【音遄】小巵说文作其形团槫与篿通竹木异耳其实篿圜竹器也或曰并举而言筳为直竹茎篿为团竹格也六书故音篿为徒官切正与此合以竹片围而编成或以筥或以圏皆是也椑圆扁榼汉书美酒一椑榹槃也后汉书方术传序有逢占梃专须臾之术逢占逢人所问而占之也注曰梃专即筳篿梃八股竹辍耕録言九姑女课折草一把以三除之不及者为卦论其防横有太阳老君太吴洪石等九号楚辞注曰琼茅灵艸也楚人结草折竹以卜其此类乎说文专六寸簿也笺云不可解智按后汉书单用梃专方言博局亦曰夗专篿以叀加寸竹葢编竹为之
