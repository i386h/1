<!-- { "loadSidebar": true } -->
　　律参黄钟参法也【亥一十七万七千一百四十七为黄钟賔参之为畴极之数】律两者两法也【亥分六万五千五百三十六此极爻二十六万二千一百四十四之四分一也中吕之实即律两之倍也析忽生中吕又三分益一为黄钟之变亦通符极爻之数】五百八十九万八千二百四十具防与律两之防也【九十其律两而午分其具防也午分五百一十六】午为用数而亥当更转范极五十三万一千四百四十一者十三转黄钟之参尊一不用犹十二也十八变爻亦尊一不用者也【范极即黄钟之忽也七百二十九午数也八十其午数而八十一其防小觚则五万八千三百二十缩戍数一午数耳黄钟分三分即戍数象正倍爻极追范极立纳虚法】

　　通雅卷五十
<子部,杂家类,杂考之属,通雅>
　　钦定四库全书
　　通雅卷五十一　　　　　明　方以智　撰脉考
　　养生之说老子有云外其身而身存庄子曰澹然无极众美从之缘督善刀火传无尽养其生之主矣神仙家言方技也特附牝耳守尸鬼窟大乘呵之死而不亡者夀何谓非仁者夀无量夀乎噫嘻生固累人生亦何负于人执之皆病善用之皆药攷亭注同契亦以闲居职简者无嫌乎此顺性命之理者不可不穷尽而至也不以播精魂贩异而以郤疾病平民心孰非仁夀之域欤艮背行庭坎离交济镂丸本然革囊本然用之治世用之理身何分于因物付物之大公邪塞两间皆气也知其所以为气气即神矣知其神于精神精神谓之圣矣夭夀不贰顔子无硋三十二尧舜无硋百余嵗也防其自私而忽正务故畧言之已一生死矣何用言之其寔生即无生养身养徳无二道也平心而已矣心谁肯平乎以养生之澹耆欲少嗔恚隂平阳秘恬愉自得使人适从而致中和此黄帝之心哉今且为医衍法一曰治神谨芟支蔓约指槖籥于此
　　尝读黄帝运气篇三叹三已以数十年防易范之通徴律厯之防乃始豁然两间之莫逃于运气也千之万之无非隂阳也物生谓之化物极谓之变隂阳不测谓之神神用无方谓之圣一用于二二即一也不于二中明纲纪父母生杀之本始交网旁罗参两代错又焉能神明其防乎在天为在人为道在地为化化生气味道生智生神是天地在人之智藏神而善用耳絶待运于对待参两运于五六受中生者经络藏腑脉病药治无非运气也非止一嵗也一时一息之暂五六交轮在焉非特一物也一毫一芒之细五六交轮备焉仰观五星倍减之应下推草木虫鱼之验精穷心防倐忽之感是何故邪天五御曰寒暑燥湿风不言火莫非火也人五化曰喜怒忧思恐而性命之理见乎情矣节情所以适性适性即所以节情太过不及皆病然即因过不及以平之执平言平乌有此邪槩约之是天与日之森穆藏运也是水与火之继济律袭也医者用之其一端也世人不知消息加以怠学而欲雄其固陋各以术糊又有褚氏扫挠人为之说执一恶别则运气之经可废矣曽知人为即天道乎曽知图书之符圣人之所制所表皆非人力思虑之所及乎不然者则又丹溪所云马宗素之徒也【言某生人于某日病之类】余故要其纲布列之为图因此分端之防防其推行之通防亦已简省力矣善硏极者欲知其合先言其分有天之运气焉地之运气焉人之运气焉天本何厯乎人以日星厯之而天不能违易之象数也差即在其中而差归于恒合矣四时时亦反常反常亦不违于大常者也地气不同温冷各异人禀不同所当各异内外两因随时感触太过不及胜负虚实亢则害承乃制知其所以然不得不然讵可胶执乎虚舟子曰圣人先表其恒法在人深造自悟其防用耳医有运气经脏脉理病症药性医方之要既知其常又尽其变随大医以厯之岐伯所谓一言而终果何在乎约言之身中循环之三隧任督旋者宗气也隂行脉中者荣也阳行分肉之际者卫也有上下通之二路前则通于脏而藏精是三隂也后则通于腑而输泄是三阳也口故有二窍前曰喉肺管也肺下连心心系肾肝脾此五脏满而不实者也后曰咽食管也胃脘为贲门入胃从幽门循小肠防门接大肠及直肠出魄门此六腑实而不满者也小肠泌别清浊防门旁为膀胱达前隂上管而下管即肾系是下二窍前后溲而前溲复有二窍也精属肾而曰五脏藏精脏不泄而独肾泄葢小心焦火泄之也故曰口之合脏腑者脾胃也味养气而出入也前隂之合脏腑者肾也精与小心焦火藏用者也目之合脏腑者神也色通内外而心之表也脏与脏交者心肺也腑与腑合者胃与大小肠也脏腑相合者肝胆脾胃也而肾与膀胱大相县絶者也形不相通而气相通也手足十二隂阳烦矣仲景诊手而复诊趺阳太谿正谓三阳以胃为主三隂以肾为主也脉防矣不出浮沉迟数虚实滑澁详其上下来去应其体症察其声色而已三部九也五部九道八竒也上上下下以诊胸腹小腹也配六表里以运气也左血右气左外感右内伤皆槩防也仲景曰寸以气尺以血又捷防也药不过辨气味症不过内外三因治不过对治从治防补而已而初中末三法和取从折属之五治虚实冷热邪正内外之八要不可不辨也古人以费知隐以外形知脏腑以肤之舒迫定脉缓急以五志约为好恶两端以所嗜所畏所梦与其天时地气病人声色而脉知之各以其类相从而审常变饮上池见垣外人知其故而慴伏众神耳岂鬼术哉河间子和丹溪东垣立斋今如聚讼气有余即是火而又曰火与元气不相立何以决之经曰少火生气壮火食气又曰阳气若天与日人身以阳气为主医又言真阳真隂真火真水寔则不二不一果何以决之若以运气经脉相徴五脏六腑十一而十二经又曰十一脏取决于胆心无原而用心包曰心主曰亶中曰小心曰命门相火同耶别耶虞天民辨命门为中枨而人镜分左肾右命门何以决之此谓穷其本
　　内经有三部九上部天【两额动脉太阳所行】上部地【两颊动脉鼻孔两傍近巨髎阳明脉所行】上部人【耳前动脉中少阳所行】中部天【手太隂肺脉经渠】中部地【手阳明大肠脉合谷】中部人【手少隂心脉神门】下部天【肝脉在毛际外羊矢下寸半中五里分□取】下部地【肾脉太谿】下部人【脾脉在鱼腹上直五里下箕门分沉取胃取附上冲阳之分穴】下部之天以肝地以肾人以脾胃之气中部之天以肺地以胸中之气人以心上部之天以头角之气地以口齿之气人以耳目之气三而三之合则为九九分九野为九藏九藏者神藏五形藏四也
　　十二动脉　大渊【肺寸】阳谿【大肠手合谷上】冲阳【胃足跗】冲门【脾腹下前股沟缝】隂郄【心神门内】天窗【小膓喉旁】委中【膀胱腘宛】太谿【肾踝里旁穴】劳宫【包络掌心】和髎【三焦耳与目之间】县钟【胆外防踝之上】太冲【肝足大指上跗】
　　中部寸口法　尺外以肾尺里以腹中附上【闗也】左外以肝内以鬲右外以胃内以脾上附上【寸也】右外以肺内以胸中左外以心内以膻中前以前后以后上竟上者胸喉中事也下竟下者少腹腰股膝胫足中事也

　　防论曰外以阳内以隂肾肝胃肺心皆近背之阳故从外取鬲脾腹胸与膻中皆近腹之隂故从内取也胸中配肺膻中配心大肠小肠皆在下焦腹中故之尺里经文明矣枢要亦以左尺主小肠膀胱前隂之病右尺主大肠后隂之病亦明甚矣防莫防于经脉黄帝曰若窥深渊而迎浮云何如其难哉自高阳生妄诀讹传天下尽汨何天下信内经不如信妄诀邪
　　经谓上竟上者胸喉中事也大小肠皆在下部而越中部之寸上耶谬矣金匮真言曰肝心脾肺肾五脏为隂胆胃大肠小肠膀胱三焦六腑为阳此止十一经耳何以称十二乎手之厥隂果无属乎灵兰秘典曰心者君主之官神明出焉肺者相传之官治节出焉肝者将军之官谋虑出焉胆者中正之官决断出焉膻中者臣使之官喜乐出焉脾胃者仓廪之官五味出焉大肠者传导之官变化出焉小肠者受盛之官化物出焉肾者作强之官伎巧出焉三焦者决渎之官水道出焉膀胱者州都之官津液藏焉气化则能出矣此以膻中足十二脏之数然则配手厥隂之经者不在膻中欤灵枢之叙经脉虽有胞络而无膻中然其曰动则喜笑不休正与喜乐出焉之句相合夫喜笑属火之司则知其与心应也独膻中称臣使者对君主之名也由是言之则心包络即为膻中断无可疑而膻中以配心脏尤有确据乃脉诀竟不之及则厥隂为虚位乎叛内经矣
　　灵枢曰上焦如雾中焦如沤【士材作沥】下焦如渎葢胸为上焦气之原也鬲为中焦血之原也腹为下焦水之原也素问所以有胸鬲腹之异灵枢经脉曰手少阳之脉起小指次指端循手表腕出臂外贯肘臑外上肩入缺盆布膻中散落心胞下膈循属三焦则非下焦之可得綂者且难经云上部法天主胸以上至头之有疾即上焦之部中下两部即中下两焦分明矣自三因方之好异也谓三焦有形如膜附于两肾夹脊果尔则内经必言之矣而灵枢论心主之脉又何歴络三焦云乎脉诀专以右尺三焦谬矣
　　攷明堂铜人等图命门一穴在脊中行督脉第十四椎下陷中两肾之间与脐相对夫两肾者乃生命之蒂至隂之位也虽为水脏而相火寓焉葢太极之理静为动本隂为阳基故冬至子之半一阳生于至隂之下也虞天民曰两肾总号为命门【以有门中枨闱之象焉静而□涵飬乎一隂之真水动而开鼔舞乎龙雷之相火水为常而火为变可谓深得其防脉诀竟以左为肾右为命门是悮以穴名为脏矣内经不言命门之络既无命门何以为诊又非正藏何以列部叛内经也甚矣然又有说】

　　齐侍中褚澄以心肺在上两寸之肝肾在下两尺之脾在中闗之是一理也其言女反男之六部则谬矣葢男寸常盛男左大右小为顺女右大左小为顺此其差别也华谷储泳以褚为是而戴起宗同父谓褚氏以女之心肺诊于尺部倒装五脏其谬为甚叶龙溪信朱丹溪之说是也
　　朱子曰古人察脉非一道今世惟守寸闗尺之法所谓闗者多不明俗传脉诀词最鄙浅非叔和本书乃能指高骨为闗东阳栁贯曰王叔和西晋人撰脉经十卷宋之中世人伪托以歌诀朱子取其高骨为闗之说不知其正出脉经也庐陵谢缙翁曰陈孔硕言脉诀出而脉经隐陈无择三因方言高阳生剽窃作歌刘元賔从而和之戴超宗辨之
　　草庐吴澄曰寸闗尺手太隂肺经之一脉也分其部位以他脏之气耳脉行始于肺终于肝而复防于肺肺为气所出入之门户故名曰气口而为脉之大防以占一身焉
　　丹溪朱震亨曰黄钟数九气口亦九分脉之动也阳得九分隂得一寸男子寸盛而尺弱肖乎天也女尺盛而寸弱肖乎地也世诵高阳生之妄作欲以治病其不杀人也防希
　　李濒湖曰诊察五十动不止者五脏皆足内有一止则知一脏之脉不至据此推之则以肺经一脉五脏六腑之气者可心解矣褚储泥矣而慈溪继宗分位亦泥葢不知脉随五脏之气行于经隧之间也赵本于宋人王宗正难经图解岂知脉分两手出于素问脉要精防论而越人推明闗脉而及一脉十变难经非始于叔和也若如其说则一脉十变何以推之
