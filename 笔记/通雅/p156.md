<!-- { "loadSidebar": true } -->
　　切响期同母【切上一字】行韵期叶而已【切下一字】今母必麤细审其状焉【粗奔细兵粗登细丁状则公于于见乌思于影也】韵审啌嘡合撮开闭焉【合如翁乌撮如春全开如哇当闭如侵监又有局阿如钟光舌抵如支珠之类旧以徳红切东则红嘡矣宜徳翁切端翁当公皆可】指南于切母一定者反通其所不必通于行韵可通者反限定于一格且自矛盾不画一也详攷经传史汉注疏说文沈孙以至藏释皆属音和但于粗细不审而舌齿常借唇缝常溷耳此各填其方言或各代之口吻然也【吴越子纸专氊不分南康匡腔反用麻城以荒为方建昌劝为一江北都兠不分齐秦率帅不分山西分风反称广中头桃留楼元完不分闽中尤鴃然古已有之如砥柱音止孟子作周道如底字家分底厎凿説也提音题而好人提提与朱提县音时方旁无模之相转则以谐声译语知之灌夫传首鼠两端西羌传邓训传皆用首施两端注犹首防也则今之吴语也诗混夷兑矣即昆夷而又作串夷如此之类甚多】存旧法攷古今可也岂守其混与借以立法哉日月灯与字彚四法仍为前惑者也二十门纒绕无论且以类隔门言之谓以端母切知知母切端【如都江切桩字丁恭切中字浊甘切谭字陟经切丁字】此不过因孙愐桩字一切也然四切已违其三矣【唐韵桩都江切而中则陟弓切谭则徒甘切丁则当经切】都江切桩非古读都如诸则讹耳【者古音渚故诸翥等谐声如休屠音除葢中国以所习字译之译时不作休除而作屠以当时读屠如除也曹子建有都蔗诗六帖云张协有都蔗赋林下偶谭曰甘蔗亦谓诸蔗相如赋诸柘巴且则证知古都有诸音又旁推之诗酌以大斗郑音主古文易日中见主凡字从詹从单从亶皆有舌头舌上一种之声】攷说文桩啄江切韵会桩株江切非确证乎【桩从舂声说文舂书容切韵防初江切以狗轨旁舂之蛮音窻也古江如工降如烘后汉謡江夏黄童天下无双则此韵亦后转也】至于陟经切丁则尤可喷饭诗伐木丁丁陆徳明释文丁陟耕切葢读如铮也指南乃以丙丁之丁附此门法寃哉
　　孙叔然以来即有经坚丁颠等转法指南鄙之岂知其理乎声为韵迮其状即异惟真温庚青一韵声多于翕辟嘻缝撮局忍送之状字字皆备其次惟先天之韵然已不如温亨之尽矣旋韵真青正当春秋二分之故其声和平自然相应以此调唱其窍自谐春秋之用岂人力可思议者哉先天本从真转古通一韵今中和立南北之极而旋元适以先天合和亦用三余一之符乎【何谓真天通曰国防陈轸史作田轸陈敬仲世家作田敬仲荀子田仲史輶即陈仲子诗应田县鼓宋书引作应陈县鼔左传浑良夫乘衷甸两牡陆徳明音甸之证反说文颠蹎阗以真为声烟防以甄为声驯紃以川为声诜駪以先为声孙坚谓甄井同名后乃呼甎华严字母第八列因年天田竝列可知西音亦然又如沈韵元与魂痕为一汉志同竝县竝音伴智按古有读半为笨者吴元满满音猛□音门亦足证矣】
　　何谓迮状曰呼见母于东韵则为京翁合而无其字故成公呼见于寒韵为干呼见于鱼韵为居呼喩于逶韵为伊呼喩于汪韵为昻呼风于侵韵则无声矣惟唱真青诸状不迮平仄以平为名身心性情之灵形于声音以韵为轮可不知所以平乎
　　问浊声法废乎曰清浊通称也将以用力轻为清用力重为浊乎将以初发声为清送气声为浊乎将以啌喉之隂声为清嘡喉之阳声为浊乎李如真言之详矣平有清浊即啌隂嘡阳也【通隂同阳抨隂平阳之类】仄唱不用故以清兼浊而羣定竝从牀等可幷也谱列董动借填配位耳一行曰上声去声自为隂阳犹平声之自为隂阳也今必曰上声亦有清浊将谓上声有啌喉嘡喉乎若曰用力轻重则何以处夫啌平声之用力轻重嘡平声之用力轻重乎支分太细则另俟之此论纲纪也如沈约知平上去入四声宁知啌嘡上去入之五声横之七音亦韵鉴入而传者也今之发送收确证自然如此更复何疑配位圆用先通其理如五行可四可六可约四为两端而参之岂有碍耶
　　字韵论
　　古音之亡于沈韵犹古文之亡于秦篆也然沈约之功亦犹秦篆之功何也罗泌谓古有苍帝而颉乃黄帝之史前此已有书矣六书既出各时増改古文籀大小篆波磔之笔至周列国縁饰俱备如六书綂所载一字至一二百秦一天下始禁列国之书专从秦篆故汉之说文仅存但知小篆者也自秦篆行而古文亡矣然使无李斯画一则晋汉而下各以意造书其纷乱可胜道哉古音随自然之气至有七音韵鉴而叔然之反切始明东晋谢安乃属徐广兄弟作音释因取江左之方言而沈约増定之陆法言陆徳明孙愐因之宋广韵因之故自沈韵行而古音亡矣然使无沈韵画一则唐至今皆如汉晋之以方言读其纷乱又可胜道哉音托于字故转假用多同类应声则叶之为韵后人不能淹贯经史旁攷曲证止便习熟而成编之易为功也遂守斯篆以论古圣制字之意遵沈约以斥中原自然之声则使人益痛李与沈之过矣顔之推即叹小学依小篆是正为不通古今何况今日耶吾故曰音有定而字无定切等既立随人填入耳汉以来有通用者【金石碑刻参错】有分别者【注疏詷同及说文玉篇所列】魏王吴朱因渔仲合溪而随手剙造长笺守徐郭主汉则泥而不通何怪郝京山之一扫而通之乎然有古可借今不必借者自卫包改古文之后史汉尚存旧文石经时可徴引惟当明其原委乃不为辩攷者之所惑耳音韵之变与籀楷同天地推移而人随之今日之变沈即沈之变上古也上古之音见于古歌三百【如家麻归鱼模皆来归齐防真先侵覃之合是也】汉晋之音见于郑应服许之论注【传注歌謡同事援引讹误可证】至宋渐转【温公读本戴氏读注】元周徳清始起而畅之洪武正韵依徳清而増入声者也必如才老取宋人之叶必如升庵狥汉读之异亦何贵乎凡此数者皆当通知然后愚者之所折可得而论矣韵攷【古韵作匀又作均成均所以教也均为旋瓦器又一弦均钟亦谓之均后作韵取其圆也圆元之声古亦读匀】
　　古韵【或分为九为十二】
　　中通【中与旁通亦与正通】　天人【天古叶人真先通韵青蒸侵并此】　亨阳【庚阳通】知来【齐知皆来通知亦与多通】　无多【麻车歌鱼互通知亦与诸通】　道咎【萧尤通尤亦与疑通】
　　寒还【寒山监咸通　吴棫陈防皆以易诗定古韵韩退之蘓东坡黄山谷知古所通而一韵随通皆此故也】
　　华严字母【即隋志所载以十四字贯一切音】
　　阿佒鞥翁乌熝哀医因安音谙讴阿【十三表闰两阿藏因天在因中山在安中四闭为二】
　　神珙谱
　　通止愚果宕曽流深【内转入摄】江蟹臻山效假梗咸【外转入摄广宣智骞重编演之】
　　邵子衍
　　多良千刁妻宫心　开丁安牛牙鱼男【外　天声十余转　三故四十韵余十二地音】
　　禾光元毛衰龙寻　囘君湾侯瓜乌罨【内　则指切母转　也张氏所订】
　　沈韵
　　三十平分上下上去二十九入十七【侵下四韵闭口谢安命徐广定音采江南语约编之】
　　唐韵
　　东　冬【钟】江　支【脂之】防　鱼　虞【模】齐　佳【皆】灰【咍】真【谆臻】文【殷】元【魂痕】寒【桓】删【山】先【仙】萧【宵】肴　豪　歌【戈】麻阳【庚】庚【清耕】青　蒸【登】尤【侯幽】侵　覃【谈】盐【添】咸【御严凡】平【五十七】上【五十五】去【六十】入【三十】
　　【孙愐天宝十载编于沈所分不敢合而不安者又细分之然麻不分则当时方言也自孟蜀丁度司马光黄公绍毛晃等皆依之宋名广韵惟吴棫明古而卟今】
　　徽州传朱子谱【依郑樵七音韵鉴以唇舌腭齿喉为序故就鬬唇之声分列】
　　绷【闭唱收东　开轻收冬收正齿中冲亦归本韵】　逋【合重收模　开轻收鱼正齿朱除同收鱼】陂【开重收齐　重收舌上知迟正齿支痴转赀差皆收　轻收防】
　　牌【开重收灰　闭轻收皆正齿齐钗亦收重得杯陪亦可错收愚所谓字无定也】
　　賔崩【賔平日唱收青　舌上真嗔正齿征称收真　奔字开重收盆　闭轻分焚收丈　开重崩烹收庚尾闭琴心收侵】
　　波【独韵闭重或以何分】　巴【独韵开重　角轻加伽齿得查槎喉得虾遐同收　此韵古混今明正韵分之是也】
　　邦【开唱收阳　轻收方忘角闭光匡商闭庄窻同收阳】　包【开重收豪　开轻收宵则肴枉内矣】豪【开重收侯　正齿周抽同　开轻彪丘收尤】　　鞭【开重唱收仙　闭轻收元　尾闭收亷纤】班【开重收寒　开轻收按此读寒叶桓　尾闭收监咸】
　　【防谦门人柴广进云朱子定本此黎美周所藏者后见下庵许所抄即此谱也中征读不却舌故分正齿中原则合徴】
　　中原音韵
　　东逢　支词　凄防　迂模　皆来　真文　欢桓山寒　先元　萧豪　歌摩　车蛇　家麻　江阳庚廷　幽侯　侵寻　尖防　监咸　【周徳清谱王伯良分隂阳者愚所名啌嘡也以江归阳当叙下部】
　　洪武正韵
　　东董冻笃　支纸寘【质】齐荠哜　鱼语御【屋】模母暮【屋曷】灰贿诲【屋】皆解戒【屑】真轸震【质】寒旱翰曷　山汕散杀先诜霰屑　萧篠啸【屑药】高杲诰【药】歌果个【药】瓜寡卦【杀】嗟姐借【屑】阳养漾药　庚梗更格　尤有宥【质】侵寝沁缉覃沓　盐琰艶叶　【二十二韵洪武初宋濓王僎赵壎孙等奉诏撰后孙吾与编赐名韵防】
　　郝京山谱【十二韵】
　　同　迟　危　虞　孩　真　田　调　摩　邪　强　求
　　金尼阁
　　金尼阁字父十五字母五十【愚按父切也母韵也金刚顶与文殊问字亦五十葢十六韵三十四切也悉昙三十六切】
　　陈防庵皇极纵横图　横列三十切母纵约为三十六韵

　　十二开合说
　　声阳韵隂声为律韵为吕以合口开口撮唇齐齿尾闭论一韵之声亦标槩耳与切母法别【切曰牙腭曰舌头曰舌上与正齿通曰齐齿曰鬬唇曰纵唇曰深喉曰浅喉曰半喉舌以发送收唱于各韵中】韵有大开合声为韵迮故出字有舒逼古人舒者用之逼者倂之故止有十二槩耳前人细分而不善说是以着之
