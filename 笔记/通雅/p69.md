<!-- { "loadSidebar": true } -->
　　丈因于长　长笺谓古文□譌为丈此非也长者转为去声则借大通用且老人有杖或亦因此白乐天岁日张侍御二十丈又殷判官二十三兄诗云独有夸张少年处笑呼张丈与殷兄如子美上韦五丈则是尊长者之称
　　足下之称始于晋文　刘宋刘敬叔异苑曰晋文公哀介之推拊木视其曰悲乎足下
　　古曰堂老今曰阁老　唐以政事堂故宰相称堂老两省相谓曰阁老今则尊宰相为阁老矣
　　老龙大龙小龙皆龙图学士之称也　官龙图学士则人称为龙图其分老龙大龙小龙详见官制
　　侍御曰端公　谓殿中侍御史如今掌河南道者也其次曰杂端唐之里行如今试御史于文定谓今人误称宰相为端公
　　任一方曰方面　唐有方面之称倪若水传冗官擢方面皆以为下迁今犹有此称曰开府则晋已然
　　仕宦转变曰查郎　集韵按类説唐明皇呼人为查郎言士夫如仙查随流顺变升天入地能处清浊也不歴京官领使者曰麁官　唐诗纪事长安以不歴台省出领亷访节镇者呼为麁官王彦威诗麁官到底是男儿薛能谢寄茶诗亦用麁官麁从麤省可知唐人用此字
　　称父不一　列子曰家公执席前汉书郊祀志天子为天下父故曰钜公古人称父祖或曰公孔融称先君孔子安国称先公先人之类可证也今吴下称父多曰老相自江北至北方曰老子其曰爷曰爹者通称也韩退之祭女拏文注爹徒可切南史歌曰始兴王人之爹赴人急如水火其韵固当音妥方言周秦晋陇谓父为翁今人作书与子亦自称阿翁称人之父亦曰乃翁因汉髙之称而翁若翁也祖为王父亦称太翁齐废帝称高祖为太翁隋囘纥传以父为多演繁露曰唐人草檄曰致赤子之流离自朱邪之板荡此朱邪是北人大昌引之非矣唐韵爹羌人呼父也读若遮徳宗贞元六年囘纥可汗谢其次相曰惟仰食于阿多史释之曰北呼父为阿多闽以父为郎伯方言曰尊老谓之□或谓之父南楚□之闲【暴匡两音水在桂阳】母谓之媓谓妇妣曰母姼【音多】妇考曰父姼葢古通以考妣为生存之称古叔侄亦称父子如疏广与兄子受子称父母古皆谓之大人范滂称母尝称为大人北朝南阳王绰兄弟皆呼父为兄兄□姥诸称皆母之转语也　齐人呼母为□李贺称母阿弥江南曰阿妈或作姥或呼为妳因作奶江南呼母曰阿姐皆母字之转也説文曰蜀谓母为姐淮南谓之社黄伯思曰江东人呼母曰媞庾亮法帖奉告书箱先为媞子作案未知目何戚也升庵曰媞一作恀音恃淮南传假母注假继母或曰父之旁妻也小妻也卫青传民母注民母嫡母也王莽传刘子舆称成帝下妻子唐鉷传瑨侧出子也皆谓婢妾所生
　　古相谓为公卿或尊或卑随其意也　尊称曰公谓三公也汉策此六七公皆亡恙又相呼曰公平原君传公等碌碌是也亦相谓为官庾信谓萧韶曰官今日形容大异又妇谓舅为公贾谊策曰与公并倨晁错父谓错为公史陆贾曰毋久溷公为也则是父呼子为公矣次于公者为卿故古以卿为平称昭烈遗诏后主呼子为卿亦犹世之称尔汝耳顔之推曰班固书集亦云家孙妇人卿夫为不敬见世説今士夫家妻称夫曰尊卿本此当用夫子先生如栁下惠妻是也袁盎字丝其兄子谓盎曰丝能日饮亡何史记作君是呼叔之字矣胡母辅之字彦国其子谦之呼曰彦国自贻伊慼是呼父之字也字子者孟徳下教称子桓右军谓子敬飞白大有势至宗室诸母曰文叔则臣字其君矣
　　崽囝皆子也　江右谓子曰崽音宰水经注曰娈童丱女弱秊崽子闽人谓子曰囝青箱杂记云顾况有哀囝一篇谓父为郎罢囝音枧升庵曰老人自称少子曰暮鹨么豚因雉之少子名鹨也
　　凤毛之称因谢庄跨灶之称因王朗杂识也　宋帝谓谢庄曰超宗殊有凤毛刘道隆覔之诚可笑也桓公望王敬伦曰大奴固自有凤毛王朗云家人有严君焉井灶之谓也吴崇贺人生子云寄语王浑防跨灶是也其曰桥梓者因商子曰南山之阳有木曰桥髙髙然而上父道也隂有木曰梓晋晋然而循子道也何子元曰康叔所见之商子即商容也
　　公姓即公孙　诗振振公姓注即公孙玉藻缟冠武子姓之冠楚语率其子姓从其时享越语凡我父兄昆弟及国子姓有助寡人谋而退吴者淮南曰子之年长矣子姓有可以使求马者乎汉书田蚡传跪起如子姓皆谓子孙葢古读姓如生白虎通姓者生也左传叔孙穆子见庚宗妇人问其姓注问其所生子也女生曰姓本音同生故借姓作孙韵书分鼻音读生撮唇读孙去声读姓皆后人分之今人仍分为便但执字书之説以论古人音义则非
　　正的即正嫡　韩非子奸刼篇废正的而立不义即正嫡仪礼无适孙梅福传圣庶夺适皆谓嫡
　　适人即敌人　史记田单传始如处女适人开戸即敌人论语无适也亦然
　　由子即游子　焦氏易林曰下有由子即谓游子育子稺子胄子　书考异教胄子史记作敎穉子説文作育子锴曰不顺子也不顺子且教况顺子乎智按防为子突出加毓为养育省作育安得有不顺之意胄本甲胄从月【即冒】因胄子而从肉作胄非也长子为头生子或长字之音旁转胄耳许氏引教育子倘见别本乎又收胄也足徴説文非一时一人之书
　　保林因保母而名　汉杂事秘辛一卷有建和元年保林吴姁秘缄事诸公喜异书而跋者或疑保林智按汉外戚序无涓共和娱灵保林良使夜者皆视百石师古曰涓洁也无所不洁也共即防娱灵以娱乐情灵也保林安众如林也夜者主夜事按姁与妪通宣纪有阿保之功保林自是保母之称娱灵是宫中主祠祀者无涓之解费力命名何苦如此因涓人中涓推之疑是母涓之讹
　　耳孙即仍孙　惠记内外公孙耳孙应劭曰元孙之子也但耳闻之李斐曰耳孙曾孙也晋灼曰元孙之曾孙也诸侯王表在八世师古曰平纪耳孙音仍尔雅仍孙从已而数是为八叶仍耳声近葢一号也班氏惟存古名而计其叶数则错王勉夫主此説
　　家人家子　栾布传为家人时师古曰编戸之人也辕固传此家人言注言童之属此正合俗所谓家人郊祀志家人尚不欲絶种祠师古曰家人谓庶人之家也冯唐传士卒尽家人子师古曰庶人之家子也
　　下中下辈下人宵人细士佥人纎儿　灌夫传荐宠下辈李广传为人在下中师古曰在下辈之中许宣后传下人乃闗内侯师古曰人材下劣萧望之传下走班倢伃赋下陈皆此谓也武五子传母迩宵人小人也南粤传近细士信谗臣细士犹小人也书曰佥人是也晋陆纳曰好家居纎儿欲撞壊之耶或曰有即音是义故称宵细佥纎其声皆小
　　尺口谓家口尺以上也　董卓杀隗基家尺口以上自云八口之家即称家口捉搦歌只生口谓多此一口也小儿黄口因雀借称而口数遂云始生为黄
　　侄乃后世以义立字者也　出之孙曰离孙言逺离己也男子谓姊妹之子为出女子谓兄弟之子为侄公羊传葢舅出是也侄从其姑对姑方云侄今则对叔伯皆云侄矣又改为侄字古人则但称兄子某从子某字书侄本音质坚也又痴也侄仡不前也俗误改
　　谓兄为况本于荒者　释名兄荒也荒大也故青徐人谓兄曰荒白虎通兄况也况父法也广雅兄况于父今江南北犹呼兄为况诗鹑之奔奔鹊之疆疆人之无良我以为兄兄虚王反石经以兄为皇字尹翁归字子兄顔师古读曰况诗仓兄即仓况古文□从□即兄字南诏考蛮谓兄为容计有功曰元季川名融次山之弟也次山作处规曰季川曰兟复不言兟有意乎注兟兄之别称
　　丘嫂即巨嫂　楚元王传髙祖过丘嫂餐史记作巨嫂巨与丘犹丘与区也嫂本作防晋帖作防
　　舍弟之称起于曹魏　吴曾曰魏文与钟繇书曰是以令舍弟子建因荀仲茂从容喻鄙旨今称舍弟本此戴称安道曰家弟
　　蜀谓老为波　爱日斋丛抄言范氏吴船録嘉州王波渡又有天波月波宋景文谓波当作皤字山谷贬涪州号涪皤可证
　　阿戎从弟也　王思逺小字阿戎为王晏从弟故唐人沿之杜甫于从弟杜位宅守嵗诗云守岁阿戎家是也称妻曰乡里蕯蕯爱根未防迻称也　沈约山隂栁家女诗还家问乡里讵堪持作夫乡里谓妻也南史张彪呼妻曰我不忍令乡里落他处姚寛曰今防稽人言家里其意同也金志夫谓妻为蕯蕯妻谓夫爱根李肇国史补曰西蕃呼赞普之妻曰未防
　　周有判妻入子之名秦有寄豭逃嫁之称　周礼媒氏凡娶判妻入子者皆书之判妻出妻再嫁者入子媵妾不聘者张氏曰汉有八子其入字讹乎此非也女官有七子八子九子必以入子为八子亦如赵凡夫以九子为□子矣秦碑文曰夫为寄豭杀之无罪男秉义程妻为逃嫁子不得母咸化亷清
　　尊章犹言舅姑也姑曰威姑　汉广川王歌曰背尊章嫖以忽黄公绍曰夫之兄曰兄嫜杜诗何以拜姑嫜释名曰兄忪亦曰兄章舅忪亦曰舅章释名曰姑故也故弱侯以古老为姑之字原妇称姑为威姑犹子称父为严君説文引汉律妇告威姑王昭明以古威字作□古呼姐如姊汉或谓孟晋呼姉如市　方言娋孟姉也注外传曰孟啖我是也今江东江越间呼姉如市娋未详智按姉即姊字古少麻韵读姐为姊汉书彡姐反注姐音姊且本是俎转为姊转为姐
　　妐夫之兄也　尔雅夫之兄为兄公夫之姊为女公郭璞注今俗呼兄钟语之转耳礼记奔丧篇唯嫂叔注正言嫂叔尊嫂也凡公于弟之妻则不能也容斋随笔引玉篇妐音钟省作公容斋岂知为语转而别音遂别作妐乎吕览遇合篇姑妐知之曰为我妇而有外心不可畜
　　楚人谓妹曰媦　説文引公羊传曰楚王之妻媦云贵切唐书妹多作宗室传同安公主髙祖同母也今人以媦比考妣嫔
　　筑娌即妯娌或谓长妇曰稙曰熟皆妯之转也　方言筑娌郭璞曰闗西兄弟妇相呼为筑里广雅始作妯娌吕东莱紫薇杂记言吕氏母母受婶房婢拜婶见母母房婢拜即答是母母亦尊尊之意也释名青徐人谓长妇曰稙长禾苗先生曰稙取名于此荆豫人谓长妇曰熟熟祝也祝始也封禅书神君先后宛若孟康曰犹妯娌也
　　女人称我曰姎译女自称曰婸徒　郭璞注尔雅引説文曰女人称我曰姎转为卬后汉书南蛮传外痴内黠相呼曰姎徒元美曰南译女人自称曰婸徒婸音阳巴人自称曰阿阳智按古文易兊为妾为婸则古有此字矣在广西见猺人之老者一寨呼之曰婆其老妇则呼之曰公
　　外甥亦曰外生　谢绚父重即王胡之外孙与舅不协绚失礼乎其舅袁湛湛曰两世无渭阳情魏舒为外家甯氏所养相宅者云出贵甥舒曰当为外祖成此宅相世説曰桓豹奴是王丹阳外生形似其舅则外生即外甥然晋时多通称自古借字也如谢重为袁湛之外孙则以甥为孙魏舒传云出贵甥是指外孙为甥也今人竟以渭阳宅相相称古人偶语耳何无忌酷似其舅可称曰酷似否耶然贻厥友于已成歇后之语又按古壻亦称甥孟子帝馆甥故岳亦称舅
　　古谓老男老女为诸君小男小女为吾子　管子曰吾非籍之诸君吾子有二国之籍者六千万注诸君老男老女吾子小男小女也即旄倪之意
　　姑息有二解一作□息　升庵引尸子纣弃黎老之言而用姑息之语注姑妇女息小儿也元美仍主姑息为且休之辞焦弱侯曰姑姏姑也息顽童也智按唐韵作息曹植传大发士息前后三送言士卒子息也博南言许妻刘夫人碑孙息盈房今亦有嗣息弱息之语吕先识篇辟逺箕子爰近姑与息太平御览引武王曰纣爱近姑与息则爰是爱讹以此徴之确指儿女子辈元瑞讥升庵正未必当
