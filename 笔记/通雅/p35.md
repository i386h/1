<!-- { "loadSidebar": true } -->
　　遗何为局促郑众局足狐疑崔灵恩诗注以防趚为局蹐乐毅云岂其局迹当时陈氏九经考异引韵注曰説文作局脊诸经音义作局趚之为蹐皆因説文□侧行也诗曰不敢不速此从束故音蹐然古实通转也郝氏趢趗勃窣瑟缩卑陬为一则强矣
　　仓卒一作苍踤苍猝　汉平帝纪仓卒时横赋敛者偿其值杜诗贫窭有仓卒后汉六朝多用苍猝説文踤触也一曰苍踤郝氏引卢植论当追帝河津之间排戈刃赴戕折按戕折犹仓卒智谓此自是戕折仓卒二字浑呼之曰突方言卒相见谓之棐相见郭璞曰仓卒也当音弗
　　零落一作苓落霝　尚书大传用苓落即零落也説文霝也秦和钟用字夏小正有栗零
　　总擥即总揽　汉刑法志总擥英雄注即总揽史袁盎竝车擥辔梁昭明吊张缅书擥笔无次皆揽字濯造即濯灶　士丧礼濯造于西阶即濯灶按膳夫卒食以乐彻于造注谓造作饮食之处即灶也史龟防卜先以造灼钻注灶也
　　木禺即木偶　刘表表欲卧收天运拟踪三分其犹木禺之于人也汉郊祀志木寓龙木寓车马寓即偶也史殷纪武乙为偶人孟子作俑则寓之转声也
　　防夜即夙夜防心即夙心　祭莫重于武防夜注武曲名武王至商郊停止防夜士卒皆欢乐舞以待旦故名焉任昉表防心素志即夙心依説文作夙□又古文作□□
　　□扤即摇刖　贾谊防人心□扤与文选七命摇刖峻挺同葢兀者即刖者马融赋刖即臬兀可证
　　雍睦通作讼缪　陈登曰闺门雍穆即谓雍雍穆穆也淮南泰族训恬淡讼缪注讼容也缪静也穆一作缪讼缪与雝穆同
　　薄遽即迫急小极即小防　严助事薄遽与迫急同剧有极音如晋人皆以为极可证王导小极对之疲倦是也方言倦也极也郭璞户畏反今江东呼极为□于下注亦曰呼极为外予病矣□一字□是之讹相如赋徼受诎注疲极也六朝亦称罢剧
　　底厉即砥砺　邹阳底厉名号者不以利伤行萧望之底厉锋锷即砥砺底有止抵古音通用后分砥磨音止伊于胡底音邸耆定音致遂分厎厎字学家説也渐靡一作渐靡靡　韩非子罢露百姓靡货财枚乘渐靡使然即渐靡也
　　堆髻一作椎结魋结　货殖程郑冶铸贾椎结之民富埒卓氏度尚椎结鸟语之人置于县下李陵巫服椎结西南　魋结耕田陆贾尉佗魋结箕居注结音计庄子灶有髻司马彪曰灶神赤衣音结彪盖呼结为计
　　肥礉即肥硗　淮南泰族训察陵陆水泽肥礉髙下之宜孟子地有肥硗礉之于硗犹徼之于侥也
　　跂匡犹跂尩　荀子正论篇伛巫跂匡注尩同此如檀弓暴尫之尫也亦作防其王霸篇贱之如防亦尩也萆山犹蔽山竝河即傍河　韩信间道萆山注如淳读蔽依山自蔽而行也始皇纪竝河以东注谓傍河郊祀志竝海上庄子竝流而拯之鲍宣贪吏竝公俱训依与傍同沟洫志作旁南山周礼牵徬谓在傍也元諆即元祺　张衡同志朅来同元諆注音基智谓即祺言福也説文以諆为欺字以欺乃气也
　　琦辨即竒辨倚人倚事即奇人奇事　荀子非十二子好治怪説玩琦辨注读为奇异之奇又云饰奸言为倚事又云倚魁之行庄子南方有倚人皆即奇字
　　梨面即剺面　耿秉梨面流血子美诗花门剺面管子博带梨大袂列淮南子剖梨之皆与剺与离通乡饮酒肺皆离注与同
　　卷握即拳握　张堪樊显言述破时卷握之物足富十世而堪去折辕车布被囊而已卷握即拳握古拳拳即卷卷老子指归宛拳即夗卷可证
　　末杀即抹摋　退之贞曜先生墓铭与世抹摋或议此字太粗智按汉书谷欲末杀灾异满谰诬天即抹摋字后人加手耳则西京已有此语
　　墯孏即惰嬾　王丹酒肴劳勤农者墯孏者皆厉唐李程性孏即嬾字张敞衎衎被轻媠之名注媠古惰字乃言敞轻訬婑媠耳谓之古通可也
　　笞防即笞骂　贾谊笞防之法注防即骂字许氏好言正俗乃反不收贾防之防字可知其漏唐韵作弭节通作靡节弭耳亦作弥耳弭定即敉定　相如赋弭节徘徊子云作靡节淮南龙乃弭耳掉尾又曰狐之捕雉乃卑体弥耳以待士丧礼巫掌招弥注弥读敉田齐世家弭人民即敉人民段颎西羌于此弭定即敉定
　　旦宅即神宅　京山曰庄子有旦宅而无情死即神宅也郊特牲交于旦明即神明昊天曰旦即神旦晨也不能晨夜晨即旦也旧谓旦为□字之讹非矣殆古以旦为晨字省文为旦而后人分之乎
　　黎萌即黎民良萌即良民兆防即兆民　管子其人力同而宫室美者良萌也力作者也乐毅施及萌三王世家奸巧边萌后汉宦者剥割黎萌汉礼乐志郊祀歌兆祉福注即兆氓与民同
　　海濒即海滨　前书外戚侯表叙公孙自海濒而登宰相龚遂海濒遐逺又王莽引诗率土之宾则宾濒皆滨矣
　　沈墨一作沉薶　淮南卢敖汰沃篇犹穾奥也南游乎罔防之野北息乎沈墨之乡论衡引之俱同但穾奥作穾屼沈墨一作沉薶穾一作窔
　　防咨犹勉咨　魏缪袭注尢射一巻防悛民干时诵太史胴采作尤射惟防咨即勉咨也百姓讟踊而上讟也方言抱防耦也郭注防音追万反耦亦迮牙见其义耳迮牙即错互则抱防非防咨之义矣疑抱防即今之分防
　　风别犹分别　周礼少师注别故本作辨辨读为风别之别荒辨注亦引之今山西及旌徳皆谓风如分古有此音升庵亦云古孚金切诗骚韵可据
　　珪洁即蠲洁　孟子圭田注圭之言珪洁也古与蠲通仪礼飨礼圭为而哀荐之圭与蠲同蠲亦与防通摩锏即磨鑢　考工注少师曰庐如纑或曰摩锏之器疏力庶反通典言钱磨鑢即此二字
　　履即履隟　易林履自敌一作履隟呉语注间隟也世语有仇隟即隙
　　即辜穰　春疈辜祭四方注疈裂牲也辜磔禳也汉书地里志冯翊云阳县注有禳祠三所与辜禳同囘遹一作囘鴥囘泬回穴　释文引诗谋犹回鴥薛君作回泬文选注作回穴卢植今之礼记特多囘穴唐书裴延龄赞君臣囘泬
　　孕育一作嬴育粥　管子妇不销弃注孕同又春嬴育夏养长嬴即孕太好恶粥周礼薙氏秋绳而芟之绳读孕
　　絪緼一作烟煴氤氲緸緼□□　説文引易作□□典引作烟烟煴煴魏大飨碑同烟煴抱朴子用緸緼魏元丕碑作壹緼
　　醳荣即释荣　杨着碑醳荣投黻即释字景君碑农夫醳耒郙阁颂醳散关之漯皆用作释智按战国防王欲醳臣则臣请归醳事史记魏世家与其以秦醳魏不如以魏醳魏淮隂醳兵盖古人读绎醳译皆如释射之为言绎也重译来朝谓释其语言也以此推知之澣洗通作浣洒盥洗　石建浣洒即澣洗郝曰仪礼盥洗同
　　斋肃一作齐宿齐速齐遫　孟子齐宿而后敢言九歌吾与君兮齐速玉藻见所尊者齐遫
　　决骤犹蹶骤　庄子麛鹿见之决骤注音桂新都取之盖谓蹶骤也蹶音桂乌桓句决即句簂足证通音隃度即遥度隃谓即遥谓逾言即遥言　赵充国兵难隃度隃音遥黥布隃谓布何苦而反冯衍赋陟陇山以隃望皆与遥同礼记投壶毋逾言注逾或为遥逺谭语也犹或揄为或冘摇狄为揄狄也
　　妖蛊即妖冶　文选舞赋妖蛊蛊即冶广成诵古冶子作古蛊子平子西京赋妖蛊亦同总之古少家麻音故冶读如蛊犹榭之为序迓之为御也
　　桃部即桃棓操杯即操棓　新都曰文子羿死桃部即棓山海经蛇巫之山有人操杯而东向立注杯或作棓字史天官书天棓苏林音棓打之棓得之索隠音皮韦昭音剖郭璞注山海音抔皆非智按杨收棓于绛韵即棒也掊排榜朴声皆相转如杯阫培埤皆其切响也字本从□作□戴氏以楷作桮司马贞河内人读皮如坏韦昭音剖与瓿音同郭璞直音耳苏林音棓打之棓后乃转棒观榜击音篣棰击转揣敲朴转攷可推矣

　　通雅卷七
　　钦定四库全书
　　通雅巻八　　　　　　　明　方以智　撰释诂【謰语】
　　踊跃一作甬龠涌趯踊防　李寻涌趯隂邪裴光逺集缀作踊防或省作甬龠
　　粃谬即纰缪　卢植周礼诸经特多粃谬唐于志宁本草纰缪四百余物姚文燮云语用防谬
　　儗防即疑怍　荀子儒效篇卒然起一方则举统类而应之无所儗防注谓疑滞惭怍也禺山用疑防
　　防即悚栗　沈约宋书孝义龚颍追惧纰妄内憎防防即栗即悚见汉书刑法志
　　罢敝一作疲惫罢敝　田叔士卒罢敝他处作疲惫汉书西域杜钦説王凤罢弊所恃
　　瀸濇即渐渍　淮南要略训内洽五藏瀸濇肌肤即渐渍也朱穆当以天地顺道渐渍其心
　　绸缪一作蜩蟉盖纒緜之转也　大人赋绸缪偃蹇汉书作蜩蟉
　　裒尅即掊克捊取即裒取　南齐书竟陵王子良守宰相继务在裒尅即诗之掊克郑氏注易捊取谓裒取其多也
　　媟黩即防凟贯渎即惯黩　枚媟黩爰延上下媟黩即防渎后人减作凟与四渎别左传贯渎鬼神宋魏泰用惯黩
　　昬怓通作讙哓　贾公彦于大司马注引诗以谨讙哓退之尝用讙呶
　　作説与凿説通　王莽其文尔雅依托皆为作説作与凿同京山説
　　襍厝即襍错举厝即举错　汉志秦五方襍厝注即错刘氏为陛下惜此举厝败材伤锦
　　忸忕与狃恃通　后汉西羌傅育死忸忕边利章懐注忕时制切犹狃恃也
　　剹流即周流　张衡用剹流智谓樛转周可知古人亦呼周为樛矣
　　虚霩即虚廓　淮南道始虚霩即廓古霍廓豁声近相借髙诱以为虚霍可征
　　蜰遯蜚遯即肥遯　见西溪引古易京山引作蜰遯若飞即蜚乃尝见者如蜚龙刺蜚之类
　　威用通作畏用　洪范威用六极史宋世家引作畏用书天明畏即明威诗蛮荆来威畏也
　　无防无圻即无垠　楚辞其大无垠淮南芦苻之厚通于无防又曰四达无竟通于无圻皆与垠同
　　南南伪即南讹　史记引书平秩南譌王莽南伪注讹同诗尚寐无吪亦讹字
　　鸡斯通作筓纚　礼记亲始死鸡斯徒跣注作筓纚京山音腮第二声
　　諟正即是正　陈姚察研覈古今諟正文字即是正蜀志来敏是正文字
　　相迿即相徇　公羊推刃之道也朋友相卫而不相迿也音巡注曰先也按即徇字
　　厈执即斥执　谷梁曰晋侯厈执又曰以晋侯而厈执曹伯恶之也范注厈即斥
　　踶跂与忮懻通　马蹄篇踶跂为义音直氏丘氏反按即汉书忮懻字
　　级兆即缀兆　乐书级兆疾徐乐记作缀兆言舞者之行位兆节也张氏引石经作级兆
　　葆祠即宝祠葆就即保就　畱侯葆祠黄石注葆与宝通西南夷稍令犍为自葆就汉书作保就史记九鼎保玉鲁世家无坠天之降葆命光武纪珍珤万倍皆宝字古文宝字过百以古器存者多足征三代时书法自以意造然讹失不少
　　颛巳即专巳　汉志沛楚之失急疾颛巳刘歆书专巳守残五行志颛断即专断字书有□断
　　祝□即呪诅　汉五行志刘屈厘复坐祝□要斩□即诅祝有喌音故借为呪呪字从梵书出
　　衰城即蓑城　定元年晋人执宋仲几于京师公羊曰仲几之罪何不蓑城也何休注曰若今以草衣城是也汉志曰宋中几忘尊天子之心而不衰城师古曰衰城谓以差次受功赋也一曰读若蓑师古未见公羊邪汉时公羊先盛志正引公羊若谓蓑城之义不安则公羊髙揣摩之説也林钺取差次之解
