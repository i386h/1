<!-- { "loadSidebar": true } -->
　　匋即窑柴汝官哥定固不若永宣成嘉之尽善也　宋人言河南土中有羽觞无色泽者舜之陶也此或是秦汉物耳元美云柴窑柴世宗进御未也宋叶寘垣斋笔衡曰秘色窑器世言吴越王钱镠烧陆龟诗九秋风露越窑开夺得千峰翠色来乃知唐世已有非始于钱镠宋朝以定州白磁器有芒遂命汝州造青窑器故河北唐邓耀州悉有之汝窑为魁江南则处州龙泉县窑质麤厚政和间京师自置官窑中兴渡江邵成章提举袭故京遗制置内窑号邵局澄泥为范为世所珍后别立新窑大不侔矣余如乌泥余杭续窑皆非官窑比陆文裕曰哥窑浅白断文号百碎宋时有章生一生二兄弟皆处州人主龙泉之琉田窑生二所陶青器纯粹如美玉为世所贵即官窑之类生一所陶者色淡故名哥窑正类董窑其曰均州有五色即汝窑一类也窑变则时有之报国寺观音窑变也今假哥窑碎文不能铁足铁足则不能声仿定曰象窑有蟹爪纹色白者亦非龙泉不能得其淡色淡则无声格古録霍器出霍州元朝金匠彭君宝效古定制折腰様故又曰彭窑髙丽窑则似龙泉古饶器有枢府字者毛口者低于定大食窑则以铜作身用药烧成五色与拂郎嵌相似今发蓝或曰佛菻能为之广语呼林为郎永乐窑质贵厚成化窑质贵薄或淡青或烧宝石为防色宣徳有散青者苏勃泥青也嘉靖时有填白坛琖约宣嘉万回青以重色贵古于宋于四罗六罗则景徳呼瓯碟式也官窑土骨坯干经年重用车碾薄上泑干数次出火泑漏者碾去上泑更烧之故汁水莹厚如堆脂其纹鸡橘质料腻实不易茅蔑也磨弄嵗深火色退浄果然妙于前代镳鑪见于广雅其文见于弡医　刘原父弡仲医铭有鏖鑪盛□米具□诸字广雅有镳鑪刘与欧阳公以弡为张字黄长睿曰弡音其勿反□与饱同音嚼按其勿之音亦不必是黄亦据字书音耳考唐韵入声无弡字巨从工而似□□即匡犹与张近古长亦作□□或其变体永叔原父似为近之升庵作弡中□吴协三代鼎器録则竟作张仲□董逌曰上方张簋独无旅簠大观元中荆仲冯以其藏古器上之其曰弡仲医本当作其文□中作□则与簠同原父又言弡仲是匧弡之忍切此又一説也智按即冢宋人所改□乃□今刻广川书跋讹作□耳
　　锉今之□也　【鲁戈切】□【昨禾切】釜也土鍪【抱切】也顔师古曰鍪小釜今所谓锅亦谓之镞秦名曰即锅字方言北燕洌水之间谓之錪【音】陈楚之间曰锜或曰镂吴之间曰鬲【音厯】汉云多赍铺鍑铺古釜字此不音釜正谓锉矮锅也亦谓之烙锅烙饼之锅也类篇曰锅器也至今烙饼平锅呼为【音鏖】
　　有足曰锜无足曰釜鬵今之鼎锅也　锜亦作防【鱼绮切】釜亦作鬴【奉甫切】镬类也诗维锜及釜毛氏曰有足曰锜无足曰釜齐四升为豆四豆为区四区为釜釜之实凡六斗四升按鬴本享器加耳与臂为量尔雅甑谓之鬵【才林切】鬵鉹【昌氏切】也烹鱼诗注釜属许氏曰大釜也一曰鼎大上小下若甑曰鬵古文作□按此今南楚黔粤之鼎锅也
　　敧器侑巵也　文子守弱篇三皇五帝有观戒之器命曰侑巵注敧【于离切】器也荀子宥坐篇孔子观鲁桓公庙有敧器问守庙者曰此宥坐之器子重黎篇或问持满曰防敧注敧器也唐文粹李徳裕作敧器赋许敬宗韦肇亦有赋隋志小説部鲁史敧器图一卷刘徽注器准图三卷后魏志信都芳撰安丰王延明所集乐説并诸器物准图二十余事而注之文选注曹大家有敧器颂杜预传周庙敧器至汉东京犹在御坐汉未丧乱不存形制遂絶预创意造成武帝嘉叹南齐永明中竟陵王子良好古祖冲之造敧器献之后汉安丰王延明使祖暅之作敧器漏刻铭后周文帝大统四年宣光清徽殿初成薛憕之颂又造二敧器一为二仙人共持一鉢同处一盘一仙人持金瓶倾水灌山而注乎器形似觥而方满则平溢则倾憕各为颂隋艺术耿询有巧思进敧器炀帝善之曹王皋常自创意为敧器以髹木上出五觚淳化中学士苏易简内直尝以水试敧器即召问之曰此江南徐所作
　　盉镬声转盖小镬也　説文盉【戸戈切】调味器玉篇以盉为味陆法言以盉为调五味镬董逌曰伯王防子作宝盉据广韵调五味镬今以镬为鑴而以鑴为瓽瓽为盆之大者孙强以盉为大镬而镬大鼎也刘臻吕忱以鑴为大钟据少牢馈食礼曰羮定雝人陈鼎五三鼎在羊镬之西二鼎在豕镬之西而礼经改盉为镬则失其制久矣按实鼎曰实俎曰载有前体后体体荐体解各异盉盉别一鼎盉中肉熟各升于鼎故取于盉以实鼎取于鼎以实俎然后以飨食以荐熟礼之成也盖盉与镬一声之转后又有大镬则盉为小镬明矣
　　互□即亚仓　董彦逺曰田仲方得铜亚鎗识曰互□余知为亚仓汉制东宫给铜龙头鎗是也智按説文有古器也而□为奇字仓南史子良贻何子晳徐景山酒鎗
　　鋗鉇温器也　鋗【火反】鉇即匜黄氏曰鋗铜铫【音遥】也説文鋗小盆也博古图有梁山鋗元康元年造鉇有柄可以注水广韵杯匜似桸【音移】以注水铫烧器也説文铫温器也世本曰倕作铫今世俗之扱灰者亦有火之音曰锨亦以铜为之其烧器曰铫者音近吊
　　钴防即钴鉧也　钴【音古】防【音莽】温器也按防即鉧字钶一作锕钴防也李时珍曰铜钴鉧一作钴防即熨斗也升庵引王莽威斗则絶非熨斗后亦出世变为古物永州有钴鉧潭以形似之
　　金鉔香毬也　西京杂记曰长安巧工丁缓作被中香罏环转而罏体常平字彚以为金鉔丁缓所作引相如美人赋金鉔薰香黄伯思跋钱镇州回文曰宝子不知何物乃迦叶之香罏也但圜若重规其丁缓被中之制乎【缓或讹绥】智按干禄书帀正迊俗且无匝字郑注周礼五就五帀也始自北史绕七匝唐志循牲一匝杜诗马头金匼匝方用之金刘迎诗绣鞯金匼匝貂袖紫茸故知鉔为后加
　　华錜小钗也　王粲七释云杂华錜【音捻】之葳防孔炜七引云紫錜承鬓而聘辉孙愐收入叶韵韵会删之以金银镂铜铁曰鋄　张衡赋金鋄【音减】银镂谓铁质金文饰马辔也马融广成颂金鋄银镶今俗以鞍辔什物曰鋄银事件细者曰丝鋄片者曰片鋄鋄一作后汉志金鍐方讫升庵以鍐作鋄宋志百官鞍勒金涂银装牡丹枝具雉子白鞯陷银镫所谓陷银即今之鋄银也元志作简银弱侯作防银
　　以金银丝戗器曰商谓镶嵌也　元美曰赵希鹄云夏时器多相嵌讹为商嵌用修以为镶嵌智谓本商嵌盖古谓刻为商商金商银乃古之遗称也张懐瓘书録言三代钿金今之所谓抢金宣盒即唐之戗金也今作去声曹昭以为金两钞摘腴曰鞗革有鸧笺云鸧金饰貌戗金出此
　　鋀金曰鋈曰扣　鋀一作镀诗疏言销白金以灌沃靷环非谓鋈为白金也韵会曰犹今以银为质金镀其外也以金饰器曰扣【音扣】蜀有扣刀唐六典有十四种饰金法
　　偏提酌酒注子也　唐元和间改曰偏提今辨古器指卣巵之类或有提梁或有单耳者亦称偏提或云避郑注
　　三防酒閜也　升庵曰东观汉记嵗首请上雅夀雅酒閜【许下切】也魏文帝典论荆州牧刘表子弟以酒器名三爵曰伯雅受七胜中雅受六胜季雅受五胜即升温革隠窟杂志宋时阆州有三雅池古有修此池得三铜器状如酒杯各有文曰伯雅中雅季雅当时虽以名池而不知为刘表物也广韵防【即雅】注云酒器吴均诗聊倾三雅巵按尔雅或作尔疋诗作大疋小疋其雅省用牙牙又作防遂溷为疋邪此凡夫之説智又按説文有疋字音胥古无家麻韵则雅当为予予近胥邪抑雅省牙用防而讹疋邪纬略载毛泰买一玉洼八十八万亦酒閜也雅之名转而为洼转而为閜
　　匹制犹今之沓桮也　古今诗话曰刀约使契丹有诗云饯行三匹制匹制以大小甖为之如黄漆此盖今之沓桮俗曰套杯或六或五外大内小
　　笼络之器亦曰桮笿不必杯槃也转为不落　説文笿【卢各切】也向不知其解智以为即落字犹宋人钲上之茖从省文也又按防桮也则桮落谓笼类也方言桮落又谓之豆筥孟子桮棬赵岐曰桮素也智谓如今之蒸笼栁斗之类后世则称桮托酒托亦称酒衣或云韩愈用凿落即本説文此则不必也凿落言其工巧光文错落耳清异録曰白乐天送春诗银花不落从君劝不落酒器也乃屈巵凿落之类开运宰相冯家有滑様水晶不落一只智按不落反语则当为托
　　承槃即柈也　説文本作槃籀作盘承盘也徐按中山王文木赋制为槃杆古乐苑奉药一玉柈南史刘穆之以金柈盛防榔即盘字也集韵古作槃汉曰承盘今曰托盘宋谓之托子程泰之谓始于崔宁名之曰托因资暇録也又有鬲塞者乃楪子环蜡遗制也黄伯思曰北齐画图已有之盖初止谓酒台盘为托而后縁以为茶盘之名佥载酒令连台拗倒谓杯置台中之蒂也陶谷曰刘张有鱼英托镂言以鱼魫为酒台盏也
　　汉时呼扇为摄　礼置翣注以布衣木如摄是汉时之扇以翣思之正掌扇之状也今闽中有金漆竹掌扇薄如纸者内外士夫皆得用之郑恐人不识翣体故云今以扇为箑箑音亦与翣同人或读为捷非徐无鬼篇叔孙敖甘寝秉羽而郢人投兵秉羽谓扇也其俾倪扇拥扇见卤簿器内
　　折扇起于东裔而盛于今日　折扇之妙则此时为盛古但有团扇直扇如张敞便面之类耳方面障面竹纸薄扇也今世所用折叠扇亦名聚头扇子渊曰张东海先生以为贡于髙丽永乐间始盛行于中国予见南宋以来诗咏聚扇者多予收得杨妹所写绢扇面折痕尚存东坡谓髙丽白松扇展之广尺余合之止两指许正今折扇盖自北宋已有之智按游宦纪闻曰宣和二年髙丽贡松扇三合折叠扇二只倭人亦制为泥金面乌竹骨充贡唐韵有搊扇殆亦折扇之萌芽乎

　　通雅卷三十三
<子部,杂家类,杂考之属,通雅>
　　钦定四库全书
　　通雅卷三十四　　　　　明　方以智　撰器用【杂用诸器】
　　笭防笭籝皆笭箵也　说文曰笭车笭也一曰笭籝博雅曰笭防竹席也又曰车中筵刘氏曰舟中箦曰笭箵【音省】笭箵亦作笭箐智考笭箵小笼也又唐新语曰渔具总曰笭箵元结传载自释语曰能带笭箵全独而保生能学謷齖保宗而全家则箵与笭箐之音合要论之舟中篷箬之席为笭又呼笭箵或作籝防箐皆其声相借也渔具簔网亦近篷箬参差之状故因而呼之
　　聚偻犹之卷娄也偻娄借言篓也　庄子死得于腞楯之上聚偻之中注聚偻筐筥也无鬼篇防妹濡需卷娄三者卷偻者舜也羊肉不慕蚁蚁慕羊肉舜有羶行百姓悦之旧觧卷娄拘挛此理解耳仇池笔记以卷娄即羊亦非葢盛羊肉之器也合聚偻筐筥之注观之故知是曲篓无疑
　　籧篨今芦席之类也　广韵曰籧【彊鱼切】篨【直鱼切】芦防也籧篨织竹如席规以为囷以贮谷粟或以取鱼拥肿不能俯者似之故因以名其疾晋语曰籧篨不可使俯吴隠之以籧篨为屏风可知竹簟薄曲之类概可通呼耳周勃传注韦薄为曲月令曰具曲植与竹有分然北方水淀亦有织楷苇成帘以取鱼者裴潜妻子织藜芘孙愐藜芘荆籓也篅【音专】【徒本切】则竹簟专为粟用者说文曰以判竹圜以盛谷淮南曰守其篅本作囤俗至今呼之
