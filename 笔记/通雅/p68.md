<!-- { "loadSidebar": true } -->
　　曰宣曰磬折曰跗曰趺曰脊曰唇曰肉好曰冲牙曰渠眉之类皆以身状之　考工半矩曰宣注宣人头之长也柯半曰磬折谓人之腰也豆足曰跗碑承曰趺瓦亦曰趺劔夹曰脊陶旊有唇钱曰肉好佩中衡者曰冲牙其言面言目言首言耳言口言齿往往而是渠眉玉面之追欵也典瑞璧羡以起度驵圭璋璧琮琥璜之渠眉疏璧琮以敛注郑司农云驵外有捷卢也驵读为驵疾之驵疏读为沙谓圭璋璧琮琥璜皆为开渠为眉琢沙除以敛尸令汁得流去也读驵为组渠眉玉饰之沟瑑也疏曰六玉两头有孔为沟渠两畔稍高为眉智按渠魁□颧頄古通凡言渠魁者犹头目也魁梧魁岸状其伟也此谓玉之瑑欵如人之渠眉然易之丘颐亦谓渠颐也笑曰轩渠皆状口腮也又唐时谓人曰渠今呼如其或坑蛇反如居亦音基区亦通丘之类以此益信古渠魁丘其□馗之为一声称谓之始人身之形与天地闲之形皆相因呼之沟渠背面无不通合如培塿陪尾犹人之背负微高也沟洫志商顔山额也陈遵传井上曰眉五行志旁着岸脇尾闾如人之后穴尾上有闾口也闾之因吕犹门之因眉
　　短罢犹短痹也　司乐注少师曰陂读为短罢之罢此言短痹也痹转为牌音故罢转为摆音方言通语也其时已有此音矣古罢但音罴借为疲今读罢为彼驾反亦后来之转也方言委痿谓之隑企又曰隑陭也企与跂同隑本音踦而转为恺犹矮本从委而今呼为蔼也隑有恺音痹有摆音故痿有矮音后汉书童谣见一防人上天注即矮人足徴古齐微韵而后转皆来韵也详见谚原
　　金口即噤口　荀子金口蔽舌金即噤古噤唫吟随用素问呿唫闭口为唫韩非子杨权篇公子旣众宗室忧唫太唫首皆与噤同史晁错传恐天下之士噤口不敢复言日者传怅然噤口不能言亦作説文口闭也退之联句直辞一以荐巧舌千皆梁冀传口吟舌言谓语吃也亦噤意墨子近臣则喑逺臣则唫即吟吕览审应篇君呿而不高注呿开闭是唫讹
　　三盆手曰三淹一作三掩　祭义缫三盆手注三盆手者三淹也九缫每淹大总而手振之以出绪也智按注疏淹一作掩释文去声若以今呼当庵鉴反
　　苛痒一作苛痒疴痒　内则疾痛苛痒古本与陆本皆苛养一作疴痒荷与苛通故借
　　扼腕一作搤腕扼防掔搤捥搤掔　説文从手臤声扬雄曰掔握也乌贯切敬甫但作臤今作腕捥左传捘衞侯之手及捥士丧礼设□丽于掔自饭持之设握乃连掔郑注掔掌后节中也饭大擘指本也□以韦为之设握綦系连结之古文丽为连掔作捥六书故引□握乃连掔以掔为古闲切也智按此切乃孙陆等所附不足据也古文竒字曰□大□古文按从□又从手复矣智因大从月知为夗讹据仪礼左传当以为正集韵亦作但无卓识定其原流耳汉书作臣者亦象捥形非从臣也明有古文何故不从史记封禅书莫不搤捥自言有禁方张仪传作搤腕亦书作汉书扼掔游谈郊祀志四方瞠目防掔国防偏袒扼腕隗嚣传王遵与牛邯书吟啸防腕搤又作搹乙革切圏握也丧服传曰苴绖大搹康成曰搹防也中人之防围九寸
　　夹脊曰□凡肉肥耎处曰腴小腹边肉曰膘防耑曰髌骹骨曰骭腓肠曰水臁曰□踵根曰跟　急就曰□腴胸脇喉咽髃股脚膝膑胫为柱踝跟踵相近聚注□音身非也□即寅为寅卯加作夤详见疑始腴指腰腹耎肉处如腰俞亦腰腴未可拘腹下肥之训也直翁引说文髃肩前也徐引诗传上杀中髃今说文本无此语必错本也集韵作腢皆音偶非是按注疏大庖不盈毛传自左膘而射之达于右腢为上杀射右髀达于右为下杀膘频小反王苍曰小腹两边肉也髀蒲礼反一本作□于小反水臁也髃音愚智考亦入东韵急就叶柱聚正愚音转仄也水臁即腓闲顔曰一作踹俱时兖反踝户把反跟音根膑一作髌音牝说文防耑也去声黄氏曰膝葢骨为柱者髋髀之下如屋有柱也尔雅曰骭疡为微甯戚至骭是已胫骨也胫去声灵枢经下至骭长九寸音曷干与骭混凡夫曰髌训混□□丘媿切防胫闲骨也
　　两膊闲曰脾肩甲即肩胛　说文髆肩甲也补各切按肩甲即肩胛刘平水曰背胛与胸脇相防阖后汉张宗传中矛贯胛注背上两膊闲膊即髆戴仲若以瓦官像面瘦乃胛肥大令桓江州帖胛痛不可堪而比作书则是臂膊明矣
　　夜耳言耳垂如掖也犹之耳食耳剽植耳之字法也转注略夜音惕列子师旷方夜耳俛首而听之愚谓夜当音掖方与俛首相洽汉志东海夜县今作掖礼乐志侠嘉夜茝兰芳注夜如液此但证夜有掖音而嘉夜之意正不必解也植耳见淮南耳食耳剽见史记
　　颉当是颉啎　吕览明理篇引子华曰乱世之民长短颉百疾高诱注曰疾病也长短者无节度也颉犹大遌也百疾变诈也智按说文啎逆也音忤字考曰戾也郭璞曰触遌音晤又音噩庄子作孙愐遂收颚字以义推之当是颉言□□【音结】愕逆之状也吕览传抄笔讹如涿乃字之类
　　一瞚即一瞬　吕览安死篇夫死其死视万世犹一瞚也注颍川人谓相视曰瞚一曰瞚者谓人卧死觉也智按瞬瞚眴瞤眣一字庄子曰豚子食于死母少焉防若弃之而走崔氏曰目动也一本作瞬远游篇眴注即瞬项羽纪项梁眴籍又作旬伤寒有瞤症孙愐眞韵载瞤眴为一而去声载瞬眴瞚眣为一公羊传文七年眣晋大夫使与公盟注以目通指曰眣音舜一作防讹作眣耳
　　殗殜握递病状也　琼敷言半卧半起为殗【于帖切】殜【音叶】智按此景纯解方言也凡病而不甚曰殗殜今读奄帖又管子入国篇注疾者两手相拱着而不伸曰握递道昭作殗□又作病也
　　月客姅变也　说文曰汉律见姅变不得侍祠故以丹的注面谓月事也神仙服食经曰仙药有阳丹隂丹隂丹妇人乳汁也妇人十五已上下为月客有事月客絶上为乳汁燮曰家山道地以留情岭名双乳灵源左乳下芦花为右乳下结药在乳
　　尸解犹言蝉蜕也　问竒集尸解音假方谷城宗之智按葢因后汉注尸解者言登仙假托为尸以解化也此以假解之岂音假乎又前书燕人为方仙道形解销化服防曰尸解也张晏曰如山中龙解骨则以尸解注形解甚明又按唐张果卒好异者奏以为尸解胡三省注曰解佳买反仙家所谓尸解譬犹蝉蜕蝉飞而蜕在也此说此音最是故特表之汉读时有方言陆德明一切取之而又误取误音学者不考其原而反执异音相驳邪虚舟子曰蜕形见气蜕气知神蜕神归空蜕空明理蜕理还物则践形者神也谈引道家曰形神离则死而老曰死而不亡者夀大乘诃鬼窟神我正须穷尽此心乃能不惑
　　步引道引也　汉志有黄帝杂子步引十二卷梁肃有导引图序曰朱少阳得其术于黄帝外术义加以元禽化禽之说乃演而图之隋志有引气道引图唐六典有按摩博士一人华陀六禽之戏此步引之一端也抱朴子曰黄帝论导养而质素二女着体诊则受雷岐眞西山曰养生说出于老子谷神章庄子曰伏戏得之以袭气母黄帝得之以登云天列子天瑞篇引黄帝书曰谷神不死是谓牝则此语有由来而老子引之耳智按神仙方伎也庄子提养生之主明矣
　　祝因为祝由祝尤咒尤　说文祝也即祝由内经有祝由徐文长引物原曰禁咒名越方汉武信南越而禁咒方始智按后汉传赵炳善越方汉书有禁方古有祝科至汉通外国而更竒如西域幻人之类南史薛伯宗徙痈柳树上洪迈夷坚志漂阳巫犁灶灰而骨鲠愈亦其类也今太医院第十三科为祝尤又曰咒尤为咒而愈病如周礼之祝也
　　厌代犹厌世也　王皥太宗厌代之夕事出暧昧史照以厌为厌魅胡三省曰谓升遐也井观琐言曰厌世字出庄子千岁厌世去而上仙唐讳世为代犹言即世弃世捐馆之词三省未引及此或曰顺世即厌世之称肉烟上之俗犹捐毒之茶毗也　异闻録引列子曰楚南有炎人国亲戚死其肉弃之秦西有仪渠亲戚死焚之熏则烟上谓之登遐然后为孝音寡博物志亦引此言事见墨子周日用曰佛国之法可知是上古外国之俗也智按列子作依小篆作□讹为即朽字山海经有防涂之山注与朽同月令其臭朽陆作防可证商氏书音寡误矣或读剐字古剐与朽相通如刳之音枯犹枯与朽相因魁与丘相借也韵略拾遗周礼之庮即朽字孙愐作防








　　通雅卷十八
　　钦定四库全书
　　通雅卷十九　　　　　　明　方以智　撰称谓
　　天家大家官家宅家县官官家皆指谓国家也至尊亦称巨公崖公　独断曰百官小吏称天子曰天家亲近侍从官称大家又曰官家李济翁资暇集云至尊以天下为宅故曰宅家公主曰宅家子史记封禅书老父牵狗言欲见巨公谓天子也或作钜公唐语林唐崇曰今日崖公甚蚬斗散乐呼天子为崖公以欢为蚬斗【宅家讹为荼家又讹为阿荼】
　　家家嫡母也　北朝称天子曰家家北齐呼嫡母亦曰家家髙俨矫诏诛和士开曰士开谋废至尊剃家家髪为尼是也呼乳母为姊姊妇为妹妹后世宫中总称娘娘或以大小东西别之苏辙龙川杂志曰仁宗谓刘氏大娘娘李氏小娘娘北国以后为阏氏突厥以皇后为可敦北史突厥传号其妻为可贺敦南齐书魏国传佛狸所居云母等三殿余食厨名阿真厨皇后可孙恒出此厨求食则以可敦为可孙也辽史以皇后为忒里蹇孟侯太子之称唐称长子为大枒　尚书大传太子年十八曰孟侯孟侯者于四方诸侯来朝迎于郊者问其所不知也韩诗外传曰自唐虞已上经传无太子称号夏殷虽传嗣其文畧矣至周始有文王世子之制吕览太子之不仁过涿音册髙诱解云涿不仁之人也智按説文有□即瞆字又有□字痴不聪明也五怪切其□□二字之讹乎唐纪述髙力士对宗曰但从大枒注谓肃宗也金史呼长子为阿迭
　　别子有三　诗正义诸侯之子始为卿大夫谓之别子是嫡夫人之次子或众妾之子别异于正君继父故曰别子丧服记曰别子为祖注别子有三一是诸侯适子之弟别于正适二是异姓公子来自他国别于本国者三是庶姓之起于是邦为卿大夫而别于不仕者皆称别子也
　　古以妾子为公子　玉藻公子曰臣孽孽音五葛反注适而传世曰世子余则但称公子而已比之木生之余故以臣孽自称
　　古人称私有别　家臣称私士于大夫曰外私不独姊妹之夫曰私也外私见礼记北道名禾主人曰私见説文燕服曰私见薄污我私注
　　军将谓之马容　隋鉴摩阿马容刺叔陵注便鞍马壮军容谓之马容
　　幢主即部大也　学海注北人一部之长呼为部大按北史一军有幢曰幢主北周分军主六品幢主七品北齐隋又有诸幢主九品
　　阁下门下之别　古者三公开阁郡守比古侯伯亦有阁故书题有阁下之称前辈呼刺史太史亦曰节下与宰相大僚书徃徃呼执事言阁下者少刘子为史官与监脩宰相书呼足下韩文公与使主张仆射呼执事即其例也记室宾佐也他人亦非所宜执事则指斥左右之人尊卑皆可通用侍者士庶尽可用之近日官至使府御史及畿令悉呼阁下至于初命宾佐犹呼记室今则一例阁下其执事才于举人侍者止行于释子而已古多自称生尊人为丈今则以丈为见轻忽而喜为兄弟之称或称翁称台崇祯中枚卜史馆可自外入则有称老年阁者此亦可一笑也今总以阁下为尊称门下为轻薄
