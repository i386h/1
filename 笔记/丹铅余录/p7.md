<!-- { "loadSidebar": true } -->
　　雪山云诗人偶见鹊有空巢而鸠来居谈诗者便谓鸠性拙不能为巢而恒居鹊之巢此谈诗之病也今按诗人兴况之言鸠居鹊巢犹时曲云乌鸦夺鳯巢耳非实事也今便谓乌性恶能夺鳯巢可乎食我桑葚怀我好音亦美其地也而注者便谓桑葚美味鸮食之而变其音鸮不食葚试养一鸮经年以葚食之亦岂能变其音哉今俗谚云马蚁戴笼头例此言亦可言蚁着辔可驾乎宋人不知比兴遂谬解若此儒生白首诵之而不敢非可怪也
　　阮籍登广武而叹曰时无英雄使竖子成名岂谓沛公为竖子乎伤时无刘项也竖子指晋魏间人耳李太白诗沉醉呼竖子狂言非至公亦误认嗣宗语也东坡诗聊兴广武叹不待雍门弹
　　古书解者多失其义遂害于理尚书注怪石之贡以为竒怪之石若后世灵壁太湖嵌空玲珑以供戏玩是禹为牛僧孺米元章也又解禹贡三江之水味别是以圣人为品水鬭茶如陆羽张又新之流也战国处士谓舜涂廪浚井遭焚坑而不死列女传又谓二女实教之是以舜为左慈刘根而二女为李全之妇刘纲之妻也静言思之皆可发一笑
　　反坫郑注为坫在两楹之间反爵其上坫字従土而云在两楹间岂常设与按郊特牲旅树反坫内则曰士扵坫一明堂位曰反坫出尊崇坫康圭士虞礼馔于西坫上则累土而为之皆可名坫而坫亦有高卑东西之不同非必反爵之处也郑氏以坫之反异扵经文矣汲冢书曰回阿反坫注曰外向室也反主坫言非主爵言也据礼记反坫与台门相连汲冡书反坫与回阿相连论语反坫与树塞门相连恐均为宫室僣侈之事右黄东发之说如此按说文无店字坫即店也今外向之室若宋时行在所之骐骥院牛羊司也
　　尔雅曰垝谓之坫注在堂隅坫防防坫者堂角也一名垝又曰坫名见于经传者有三礼明堂位反坫出尊崇坫康圭及论语邦君为两君之好有反坫此三者在两楹之间以土为之非此经所谓也案既夕礼云设棜于东堂下南顺齐于坫士冠礼云爵弁皮弁缁布冠各一执以待于西坫南则此经所谓也郑注云坫在堂角然则堂之东西角为东坫西南角为西坫故郭云在堂隅坫防也说文坫屏也垝垣也引诗乗彼垝垣诸经音义坫古文店字陈祥道礼书曰坫者以土为之记曰反坫出尊语曰邦君为两君之好有反坫此反爵之坫也记曰崇坫康圭此奠玉之坫也记又曰士扵坫一此食之坫也士冠礼爵弁皮弁缁布冠各一执以待扵西坫南大射将射工迁于下东坫之东南士防礼牀笫夷衾馔于西坫南既夕礼设棜于东堂下南顺齐于坫此堂隅之坫也盖两君相见扵庙尊扵两楹之间而反爵之坫出于尊南故曰出尊乡饮酒是乡大夫礼尊扵房户间燕礼燕其臣尊扵东楹之西皆无坫特两君相见尊扵两楹间有坫管仲之反坫故孔子讥之又扵其南为之崇坫以安玉焉故曰康圭庋食之坫在房堂隅之坫坫在北陈尔雅曰垝谓之坫郭璞曰坫防也北堂隅之坫也乡饮乡射燕礼皆奠爵于篚则反爵于奠坫特两君相好之礼也聘礼公受玉于中堂与东楹之间賔出公侧受宰玉而不康之扵坫盖亦两君相见之礼也郑康成解康为亢非也按陈氏说坫义为详惟失引汲冡书回阿反坫此外向之坫也
　　孔丛子载孔子之言曰古之聴讼者恶其意不恶其人求其所以生之不得其所以生乃刑之欧阳永叔作泷冈阡表云求其生而不得则死者与我皆无憾也世莫有知其言之出于孔丛子也
　　孔丛子载孔子髙谓平原君曰重违公子盛防汉书孔光传重违大臣正议东坡晁错论又重违其意重难也言难违其意而勉従之也近世不达此语以重为重大之重失之矣
　　孔頴达云少皥以前天下之号象其徳百官之号象其徴颛顼以来天下之号因其地百官之号因其事程伊川云诗小序是当时国史作如不作则孔子亦不能知如大序则非圣人不能作此言可谓公矣朱晦庵起千载之下一以意见必欲力战小序而胜之亦可谓崛强者哉
　　程明道云五运六气须是尧舜时五风十雨方有验而可行
　　子见南子子路不悦子矢之辞亦甚昭矣而后世王符刘子犹有异说虽朱子谓矢为誓否谓不合理不由道亦浅之乎观圣贤矣孔鲋云古者大享夫人与焉扵时犹有行之者意卫君夫人享夫子则夫子亦弗获已矣栾肇曰见南子者时不获也犹文王之居羑里也天厌之者言我之否屈乃天命所厌也合二说而观之则矢者直告之非誓也否音否塞之否古者仕扵其国则见其小君子路意以孔子既不仕卫矣而又见其小君是求仕不说者不说夫子之仕非不说夫子之见也子直告之曰予道之不行其否屈乃天弃絶也天之所弃岂南子所能兴而吾道赖之行哉见之者不过答其礼耳如此则圣贤之心始白而王符之徒亦无所吠其声矣
　　史记宋世家武王克商防子肉袒面缚左牵羊右把茅亡弟恒读史至此谓予曰防子有四手兄知之乎予曰书传未闻乃笑曰使无四手何以既面缚而又有左手牵羊右手把茅乎然究言之皆必无之事肉袒面缚出扵左氏乃楚人以诳庄王受许男之降借名于武王而诬微子也史云微子抱祭器而入周既入周矣又岂待周师至而后面缚乎又究而言之抱器入周亦必无之事刘敞曰古者同姓虽危不去国微子纣庻兄也何入周之有论语云去之者去纣都也虽去不逾国斯仁矣文选王巾字简栖作头陀寺碑者说文通释以为王屮屮音彻朱子易传屯字象屮穿地
　　易王臣蹇蹇沈存中云王五也臣二也蹇蹇者五蹇而二亦蹇是王臣蹇蹇也此说甚异
　　刘子曰列女传载秋胡妻者寻其始末了无才行可称直以怨怼厥夫投川而死轻生同于古冶狥节异于曹娥此乃凶险之顽人强梁之悍妇輙与贞烈为伍有乖其实焉予按小说载刘伯玉妻闻其夫诵洛神赋遂投洛水而死名妬妇津事与秋胡相类秋胡妻可为贞烈则当祠于妬妇津以刘伯玉妻配享可也
　　史通云史记相如传具在相如集中子长因録斯篇即为列传刘知几盖及见相如集也然文君夜奔事亦不自讳何哉
　　五行之理有相生者有相克者相生为正色相克为间色正色青赤黄白黑也间色緑红碧紫流黄也水色青故青者东方也木生火其色赤故赤者南方也火生土其色黄故黄者中央也土生金其色白故白者西方也金生水其色黑故黑者北方也此五行之正色也甲己合而为緑则緑者青黄之杂以木克土故也乙庚合而为碧则碧者青白之杂以金克木故也丙辛合而为红则红者赤白之杂以火克金故也丁壬合而为紫则紫者赤黒之杂以水克火故也戊癸合而为流黄则流黄者黄黒之杂以木克土故也此五行之间色也流黄一作駵黄五福不言贵而言富盖三代之法贵者始富言冨则知贵所谓禄以驭其富也贫富贵贱离而为四起扵后世不能制爵禄之失防氏礼记解云
　　孔子出使子路赍雨具有顷果雨子路问其故孔子曰诗不云乎月离于毕俾滂沱矣昨莫月正离毕也他日月离毕孔子出子路请赍雨具孔子不聴果无雨子路问其故孔子曰昔日月离其隂故雨昨莫月离其阳故不雨史记仲尼弟子传有子事载此文而删月离阳离隂末节盖有深意作传之防本以见有子不如孔子处故不说尽而文益蕴借如庄子九渊而止说其三又夔怜蚿蚿怜风风怜目目怜心止解夔蚿风三句而怜目怜心之义缺焉盖悟者自能知之若说尽则无味知此者知古文之奥矣
　　孔丛子宰我问书云纳于大麓烈风雷雨弗迷何谓也孔子曰此言人言之应乎天也尧既得舜歴试诸难使大録万机之政是故隂清阳和五星来备风雨各以其应不有迷错愆伏明舜之行合于天也此说与注防合意古相传如此今以大麓为山麓是尧纳舜于荒险之地而以狂风霹雳试其命何异于茅山道士之鬭法哉胡一桂云昭公干侯之事与夏王相杀商丘周厉王崩于彘皆天地间人道非常之大变史笔乃妄引陪二之说而谓天生季氏以贰鲁侯又明言社稷君臣无常奉无常位且妄引诗易以对左氏従而书之其与春秋书公薨干侯如青天白日不可掩蔽以诛季氏不臣之罪者异矣鸣呼春秋何等时耶功利之习坏烂人心君臣大义澌灭殆尽不惟乱臣贼子如三家者放逐其君为不知有君而惟季氏之服诸侯不知有君而惟季氏之与史墨不知有君而放言无忌赵简子不知有君而聴言不辨左氏亦不知有君而载言不择夫岂知陵谷迁改乃地道之变而非常雷天大壮乃天道之常初非志变况易乃崇阳抑隂之书雷在天上夫子大象但取其成四阳壮长之卦而曰君子以非礼弗履耳未必如杜氏注所谓君臣易位也史墨不求其义妄引以对可谓诬天矣天但使季氏贰君何尝使季氏逐君哉如墨言一归之天道则公僣王卿僣侯乱臣贼子接迹于世矣纲常安在然则春秋夫子作也易象夫子翼也道一而已请得为易大壮一洗史墨之恶论
　　杜诗五云高太甲六月旷抟扶注不解五云之义尝观王勃益州夫子庙碑云帝车南指遁七曜于中阶华盖西临藏五云于太甲酉阳杂爼谓燕公读碑自帝车至太甲四句悉不解访之一公一公言北斗建五七曜在南方有是之祥无位圣人当出华盖以下卒不可悉愚谓老杜读书破万卷自有所据或入蜀见此碑而用此语也晋天文志华盖杠旁六星曰六甲分隂阳而配节候太甲恐是六甲一星之名然未有攷证以一行之于星厯张燕公段柯古之殚见洽闻而犹未知焉姑阙疑以俟博识
　　涑水曰左氏书荀息之死引诗斯言之玷不可为也荀息有焉杜元凯以为荀息有此诗人重言之义非也元凯失左氏之意多矣彼生言而死背之是小人穿窬之行君子所不讥也晋公溺扵嬖宠废长立少荀息不能谏正遽以死许之是其言玷扵献公未没之先而不可救于己没之后也左氏之言贬也非褒也
　　江骂商臣曰呼役夫汉王怒郦生曰竖儒几败乃公事单固谓嵇康曰老奴汝死自其分乐广曰谁家生得宁馨儿斯并当时侮嫚之词流俗鄙俚之谈而世人以为上之二言不失清雅下之两句殊为鲁朴何哉周汉世逺事已成古魏晋年近言犹类今已古即谓之文犹今乃惊其质作者乃怯书今语勇效昔言不亦惑乎陈寿云蜀无史职故灾祥靡闻按黄气见于秭归羣乌堕于江水成都言有景星出益州言无宰相气若史官不能置此事何由而书盖因父受髠辱加兹谤议者也蜀志又称王崇补东观许盖掌礼仪又郤正为秘书郎广求益部书籍斯则典校无缺属辞有人矣又按后主景耀元年史官奏景星见大赦改元寿自书之而自戾之何耶
　　汉末之董承耿纪晋初之诸葛母丘齐兴而有刘康袁粲周灭而有王谦尉迥斯皆破家徇国视死犹生而歴代诸史皆书之曰逆将何以激扬名教以劝事君者乎古之书事也令贼臣逆子惧今之书事也使忠臣义士羞若使南董有灵必切齿于九泉之下矣
　　滑稽传优孟为孙叔敖衣冠抵掌谈语岁余像孙叔敖左右不能别也庄王置酒优孟为寿王大惊以为叔敖复生欲以为相刘子讥之曰人心不同有如其靣非由仿效俾有迁革又况叔敖之殁时日已久岂有一见无疑而遽欲加以宠荣复其禄位者哉予按此传以滑稽名乃优孟自为寓言云欲复以为相亦优孟自言如今人下净发科打诨之类岂可真以为王欲复相之事乎
　　太史公之为律书其始不言律而言兵不言兵之用而言其偃及言兵之偃而扵汉文帝尤加详焉可谓知制律之时而达制律之意也
