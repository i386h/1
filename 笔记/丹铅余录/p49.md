<!-- { "loadSidebar": true } -->
　　韵语阳秋曰张长史以醉故草书入神老杜所谓杨公拂箧笥舒卷忘寝食念昔挥毫端不独观酒徳是也许道宁以醉故画入神山谷所谓徃逢醉许在长安蛮溪大砚广松烟醉拈枯笔墨淋漓势若山崩不停手是也大抵书画贵胸中无滞小有所拘则所谓神气者游矣顾陆钟王不假之酒而能神者上机之士也如张许軰无酒安能神哉
　　左太冲诗衣被皆重池池被之心如池也李太白诗亦有縁池障泥锦之句今装潢家以卷缝罅处为玉池也东坡题画狮子曰圆其目仰其鼻奋髯吐舌威见齿舞其足前其耳左顾右盼喜见尾虽猛而和葢其戯岩岩髙坐防燕几啼呼颠沛走百鬼呜呼妙哉古陆子慎少时先太师与瑞虹龙崖二叔父看画因向二叔父曰景之美者人曰似画画之佳者人曰似真孰为正慎对曰元防之有诗云颠倒世人心纷纷乏公是真赏画不成画赏真相似丹青各所尚工拙何足恃求此妄中情哀哉子华子龙崖曰诗亦未见佳慎尔可试作之遂呈稿曰防心山水真如画巧手丹青画似真梦觉难分列御寇影形相赠晋诗人二叔父喜曰只此大胜前人近偶追忆徃事纪而笔之祗二三首治己未时年十二










　　丹铅摘录卷十三
<子部,杂家类,杂考之属,丹铅余录__总录>
　　丹铅总録原序
　　葛稚川云余抄掇众书撮其精要用功少而所收多思不烦而所见博或谓予曰流无源则干条离株则悴吾恐玉屑盈车不如全璧洪荅曰泳圆流者采珠而捐蚌登荆山者拾玉而弃石余之抄略譬犹摘孔翠之藻羽脱犀象之角牙矣王融云余少好抄书老而弥笃虽遇见瞥观皆即疏记后重览省欢情益深习与性成不觉笔倦慎执鞭古昔颇合轨葛王自束发以来手所抄集帙成逾百卷计越千其有意见偶所发明聊择其菁华百分以为丹铅四録享敝帚以千金缄燕石以十袭虽取大方之笑且为小道之观知不可乎嘉靖壬寅閠夏五金伏之初杨慎序



　　丹铅总録原序
　　钦定四库全书
　　丹铅总録目録
　　卷一之二
　　天文类
　　地理类
　　卷三之七
　　时序类
　　花木类
　　鸟兽类
　　宫室类
　　冠服类
　　珍寳类
　　音律类
　　卷八之十
　　物用类
　　人事类
　　人品类
　　卷十一之十二
　　史籍类
　　卷十三之十四
　　订讹类
　　卷十五之十七
　　字学类
　　官爵类
　　博物类
　　礼乐类
　　卦名类
　　饮食类
　　干支类
　　数目类
　　怪异类
　　身体类
　　卷十八之十九
　　诗话类
　　卷二十之二十一
　　诗话类
　　卷二十二之二十四
　　璅语类
　　卷二十五之二十七
　　璅语类







　　丹铅总録目録
　　钦定四库全书
　　丹铅总録卷一　　　　　　明　杨慎　撰天文类
　　宻云不雨
　　易曰宻云不雨自我西郊天地之气东北阳也西南隂也云起东北阳倡隂必和故有雨云起西南隂倡阳不和故无雨俗谚云云徃东一塲空云徃西马溅泥云徃南水潭潭云徃北好晒麦是其验也风电亦然或问东为阳方西为隂方是矣南本阳而属隂北幽隂而属阳何也曰一阳生于子仲天之气所始也卦又当坎北非阳而何一隂生于午仲地之气所始也卦又当离南非隂而何
　　骏狼
　　郭璞客傲云青阳之翠秀龙豹之委颖骏狼之长晖陆之短景言着生于微盛生于衰也骏狼长晖谓冬至之日也淮南子冬至日在骏狼山龙豹之义又不可晓
　　黒云压城
　　唐李贺雁门太守行首句云黒云压城城欲摧甲光向日金鳞开摭言谓贺以诗卷谒韩退之韩暑卧欲辞之开其诗卷首乃雁门太守行读而竒之乃束出见宋王介甫云此儿误矣方黒云压城岂有向日之甲光也或问此诗韩王二公去取不同谁是予曰宋老头巾不知诗凡兵围城必有怪云变气昔人赋鸿门有东龙白日西龙雨之句此意也予在滇值安鳯变居围城中见日晕两重黒云如蛟在其侧始信贺诗善状物也
　　山
　　张野庐山记天将雨则有白云或冠峯岩或亘中岭俗谓之山不出三日必雨【唐诗风吹山遥知雨】
　　如日夜出
　　汉书武帝纪建元二年有如日夜出诸家无注予觧之曰曷言乎如日光如日也曷不言日夜出日不夜出夜出非日也有不宜有也曷为书纪异也晋书书有日夜出髙三丈遂日之矣班氏书法春秋复起亦不能易矣班之叙传自目为春秋考纪有意于续获麟乎读者爱传志之宏博而忘考纪之简严何哉
　　孟婆
　　俗谓风曰孟婆蒋捷词云春雨如丝绣出花枝红袅怎禁他孟婆合皂宋徽宗词云孟婆好做些方便吹个船儿倒转江南七月间有大风甚于舶防野人相传以为孟婆发怒按北齐李騊駼聘陈问陆士秀江南有孟婆是何神也士秀曰山海经帝之女逰于江中出入必以风雨自随以帝女故曰孟婆犹郊祀志以地神为泰媪此言虽鄙俚亦有自来矣
　　风生于无而归于无惟窍之所受不同在人之所闻亦异比于万物禀受亦然众窍为风所鸣万形为化所役风不能鸣则万窍虚化不能役则万窍息【休疑独注庄子天籁一节】
　　七政
　　日月木火土金水谓之七政亦曰七曜今术家増入月孛紫炁罗防计都四余星为十一曜计生于天尾罗生于天首孛生于月炁生于闰葢日月行道如两环两环相交一处曰天首一处曰天尾天尾为计天首为罗月之行迟速有常度迟之处即孛也炁生于闰二十八年十闰而炁行一周天炁孛皆有度数无光象故与罗计同谓之四余今七政厯亦有四余躔度
　　丘处机论日不入地
　　易曰日入地中明夷邵子云日入地中构精之象后人遂谓日昼行天上夜入地中丘长春曰轻清者上腾为天重浊者下凝为地万物有形重浊皆附于地三光轻清悉上于天既上于天如何却沉于地乎且星陨于地而化为石古今有之星坠于地犹化为石况地下乎夫二十八宿周天均布太阳逐日防合逐月迁移一岁之终经歴周徧且如日在箕斗箕斗在天河日入地时星河皆入地耶日独入地而星河只在天耶若道星河皆入地则七八月间河汉尤显日正东西出没初夜则河汉东北西南向晓则东南西北是知河汉不入地而随天运行若日入地时与箕斗坼破箕斗行天上而日转地中天上空虚而行疾地中结实而行迟天地悬隔如何向晓东方出时却得恰好与箕斗相防而同行天上乎天上日月常无出没人间常有出没此间东方日出时西向千里之外犹未万里之外犹昏北斗直西半夜北斗之北初没子丑寅邜周天轮次迤逦而去未尝暂止北斗斡运昭然可见而强称入地有何义防明夷之卦文王拘于羑里失势之象何足为据右丘长春所论如此愚按明夷日入地中乃是假象明理如天在山中之类邵子构精之説元儒已讥其防天由此观之长春之识卓矣
　　长短星
　　寰宇记云琼州潮候不同凡江浙钦廉之潮皆有定候琼海之潮半月东流半月西流潮之大小随长短星不系月之盛衰此又不可晓也然则厯家之着长短星葢海中占潮候也缪者乃以为交易裁衣之用可笑
　　易卦纳甲
　　纳甲之説京房易传有之魏伯阳参同契曰三日出为爽震受庚西方八日兊受丁上平如绳十五干体就盛满甲方东十六转受统巽辛见平明艮直于丙南下二十三坤乙三十日东方丧其朋节尽相禅与继体复生龙壬癸配甲乙乾坤括始终其疏云震象三日月出于庚兊象上月见于丁乾象望日月满于甲巽象十六日月亏于辛艮象下月消于丙坤象晦日月没于乙此指二八月昼夜均平之时若以厯法言则昼夜有长短若昼短日没于申则月合于申望于寅矣若昼长日没于戌则月合于戍望于辰矣十二月之中三日之月未必尽见庚十五日之月未必尽见甲合朔有先后则上下未必尽在八日二十三日望晦未必尽在十五三十日也又虞翻易传曰日月悬天成八卦象三日暮震象月出庚八日兊象月见丁十五日乾象月盈甲壬十六日旦巽象月退辛二十三日艮象月消丙三十日坤象月灭乙癸晦夕朔旦则坎象水流戊日中则离象火就已成戊巳土位而象见于申纳甲之説虞氏比参同契为备而坎离戊巳始有归着故详记之
　　晲日
　　余尝登眺山寺见雨霁虹蜺下饮涧水明若刻画近如咫尺日射其傍如盼睐得句云渇虹下饮玉池水斜日横分苍岭霞自谓切景张愈光云斜字犹未称渇字后一年偶阅庄子日方中方晲衍义云日斜如人睨目遂改作晲日对渇虹字始称愈光曰渇虹晲日古今竒句也
　　旁罗
　　史记黄帝顺天地之纪旁罗日月星辰文选陆佐公新刻漏铭俯察旁罗登台升库尚书考灵耀曰冬至日月在牵牛一度求昬中者取六项加三旁蠡顺数之郑注曰尽行十二项中正而分之左右各六项也蠡犹罗也昬中在日前故言顺数也明中在日后故言却也据此则旁罗乃测天度之器如今之日晷地罗也十二项者十二时分为十二方也此可补史记注之遗
　　金虎
　　甘石星经云昴西方白虎之宿太白金之精太白入大金虎相薄王有兵乱文选张平子赋始于宫隣卒于金虎注不知引此而谬自为説
　　绳河【江淹表又云丽彩绳河映萼璿圃指宗室也】
　　江淹文瑶离降映绳河低又唐陆鲁望诗绳河里扇月傍防纬书王者德至云汉则天河直如绳
　　冬至夏至
　　周髀云冬至昼极短日出辰而入申照三不覆九夏至昼极长日出寅而入戍照九不覆三照三者南三方巳午未也不覆三者北三方亥子丑也王充曰五月之时昼十一分夜五分六月昼十分夜六分从六月至十一月减一分　日行天十六道
　　晩见朝日
　　谢灵运诗晓闻夕飚急晩见朝日暾此语殊有变互凡风起必以夕此云晓闻夕飚即杜子美之乔木易髙风也晩见朝日倒景反照也孟郊诗南山塞天地日月石上生髙峯夕驻景深谷夜先明皆自谢诗翻出
　　虹霓
　　谚云日出雨落公姥相扑谓隂阳不和也蔡邕曰隂阳不和则气为虹虹见有青赤之色常依隂云而昼见于日冲无云不见太隂亦不见辄与日相互朝阳射之则在西夕阳射之则在东谚云东鲎日头西鲎雨信然大率与霞相映朝霞不出市暮霞走千里是也庄子曰阳炙隂成虹礼疏云日照雨滴则虹生葢云心漏日日脚射云则虹特明耀异常或能吸水或能吸酒人家有此或为妖或为祥朱子云既能吸水亦必有形质诗谓之蝃蝀其字从防俗谓之鲎其字从鱼俗又谓之旱龙依其形质而名之也
　　宋儒论天外
