<!-- { "loadSidebar": true } -->
　　馨字晋人以为语助辞王衍传何物老妪生此宁馨儿世説刘真长语桓温曰使君如馨地宁或鬭战求胜王导与何次道语举手指地曰正自尔馨王胡之雪中诣王螭持其臂螭拨其手曰冷如鬼手馨强来捉人臂刘惔讥殷浩云田舍儿强学人作尔馨语合此观之其为语辞了然唐刘禹锡诗几人猛省得宁馨得晋人语意矣
　　世说误字
　　古书转刻转谬盖病于浅者妄改耳如近日呉中刻世説右军清真谓清致而真率也李太白用其语为诗右军本清真是其证也近乃妄改作清贵兼有诸人之差谓各得诸人之参差近乃妄改差作美声鸣转急改鸣作气义学改作学义皆大失古人语意聊举一二他不能尽
　　士防当作土防
　　左传晋有士防士当作为土土为古杜字如诗言桑土而以陶唐氏豕韦氏御龙氏为土氏之宅后为唐杜氏汉儒欲左传之行乃推汉为陶唐氏之后于土防复晋之下増六字云其处者为刘氏盖土防本于唐杜氏而刘氏又本于土防也若作士女之士上与唐杜下与刘氏何干涉哉
　　六么
　　古之六博即今骰子也晋谢艾传枭者邀也六博得邀者胜是知枭即骰子之么也曲名有六么序义取六博之采小説云緑腰又云录要皆是妄説如谓律令为雷边迅鬼皆古之妄人撰説而文士或信之此亦道听涂説也
　　巾帼
　　诗有頍者弁士冠礼注滕薛名蔮为頍今未笄冠者着卷帻頍象之所生也后汉乌桓传妇人着句决饰以金碧若中国之簂步揺舆服志夫人有绀缯帼古画妇女有头施绀幕者即此制也诸葛孔明以巾帼遗司马懿巾帼女子未笄之冠燕京名云髻蜀中名为昙笼盖笑其坚壁不出如闺女之匿藏也帼音与愦同古对切今音与国同非也
　　需头
　　蔡邕独断载汉代章奏之式所谓需头者盖空其首一幅以俟诏防批荅陈请之奏用之不需头者申谢之奏用之杨万里知筠州谢表云需章匄外退以其私便郡疏恩出于自择需章字用独断语也晋人简帖后空一幅仍书空着后以俟朋友之批荅故谢安批子敬之帖尾合二事观可见古人章奏尺牍之制
　　尚字平音
　　刘熙释名曰尚书者何也尚上也言最在上摠领之也韦昭辨释名云尚犹奉也百官言事当省案平处奉之故曰尚书也尚衣尚食亦然慎案春秋传曰百官承事朝而不夕承事者言事而奉其文书也汉世官名尚书义实取此如淳汉书注曰主天子文书曰尚书如主壻曰尚主汉制娶天子女曰尚公主娶诸侯女曰承翁主则尚犹承也尚犹奉也韦昭之解上合左传下协汉制比于刘熙依字音杜撰逺矣
　　六尚
　　周礼司防注计官之长若今尚书陆德明音常今之官名亦然但尚书音常则尚衣尚食尚方皆宜用此音其义同也今皆音上不知何以分别如是
　　以手通指
　　何休公羊注以手通指曰揖谓揖以敬人以手通意也指意也又云以目通指曰瞚瞚与瞬同史云颐指气使亦是以颐通指也指与防同陆佃易爻观我朶颐注云以颐通指曰朶刘敞汉书补注蹑足附耳注以足通指曰蹑
　　大破贼
　　谢安闻淝水之捷对奕客云小儿辈大破贼晋书云儿辈遂已破贼晋书所纪不及世説大字之胜
　　吞道元
　　吞人姓音他前切氏族书有吞景云晋有吞道元与天公牋者今类书引之改吞作查盖不知古有吞姓也书叙指南所引犹是吞字可以为证
　　蜀取刘璋
　　汉昭烈于十六年冬从刘璋之迎而击张鲁是时孔明留守荆州至明年乃自葭萌据涪法正之计昭烈亦强忍从之若使孔明在举措当不如此今以取刘璋为孔明病盖亦未之考也
　　冯京
　　余观氏族言行录载冯京之父名式京生而隽迈不羣式一日取其所诵书题其后曰将作监丞通判荆南军府事冯京式既退官十一年京举进士第一为将作监丞通判荆南如式之言时人谓式为知子氏族录宋人所编当得其实他传冯商还妾事以为京父考之此文京父未尝为商又不名商也小説不足信当依正史之传可也
　　豨首
　　尔雅茢薽豕首吕氏春秋云豨首生而麦无叶神农本草经云夏至之日豕首茱萸先生豕首图经药录谓之天名精一名天蔓菁名精即蔓精转语也又名蟾蜍兰今俗名豨莶是也又蟸实亦名豕首即月令所谓茘挺也以冬至生与此同名异物
　　霸伯同
　　论语宪问篇注曰霸与伯同长也左传成公二年齐国佐对晋人曰四王之王也树徳而济同欲焉五伯之霸也勤而抚之以役王命黄震曰天下之主谓之王诸侯之长谓之伯此指其定位而名也以德方兴而为天下所归则王【平声】转声而为王【去声】王政不纲而诸侯之长自整率其诸侯则伯【入声】转声而为伯【去声】皆有为之称也正音为静字转声为动字以此证之左传四王之王上如字下音旺五伯之霸上伯字入声下霸字去声王字无别体故同用王字伯字有霸字为别体故上用伯下用霸左传不惟文精用字亦不茍矣注疏未发明故特着之
　　卢泽
　　呉起云夏桀之国卢泽在其北伊洛出其南注云卢睾地缺慎案北方谓水黒曰卢睾即古臯字卢睾即卢沟也沟与臯音相近桀都安邑卢沟正在其北卢睾卢龙皆北方水名又湛卢剑名言湛然如水黒也卢橘亦以色黒名之可以互证
　　唇齿
　　左传唇亡齿寒盖古谚也战国策作唇掲齿寒掲与寒叶韵
　　问诸水滨
　　左传屈完对管仲云君其问诸水滨杜预曰当时汉水未属楚李善夷曰杜之注其为谬哉且楚实殷之始封楚苦县濑乡在汉水东北则汉水于西周之际岂未属楚乎又诗云奋伐荆楚罙入其阻郑注云罙入方城之阻也方城在今汉水北岂昭王时未属楚乎屈完以齐桓所问之大不敢他对但请自问于水滨而人莫之知也汉水实属楚也乆矣
　　巧语少信
　　史记货殖传南楚好辞巧説少信诸家不解此句余谓有为神农之言者许行自楚之滕庄周与惠子俱濠人宋玉作大小言赋又作神女高唐赋韩诗外传载孔子与子贡交辞于漂女皆南楚巧説少信之明证也
　　养以之福
　　汉酸枣令刘熙碑猗与明哲秉道之枢养以之福惟德之隅左传古本养以之福今本作养之以福非
　　变置社稷
　　孟子曰旱干水溢则变置社稷解者不达谓迁其坛壝非也左传曰共工氏有子曰句龙为后土后土为社有烈山氏之子曰柱为稷自夏以土祀之周弃亦为稷自商以来祀之祭法曰厉山氏之有天下也其子曰农能殖百谷夏之衰也周弃继之故祀以为稷共工氏之霸九州也其子曰后土能平九州故祀以为社是言变置之事也尚书汤既胜夏欲迁其社不可孔安国曰汤革命创制欲变置社稷而后世无及句龙者故不可而止陈后山谈丛云句容有盗改置社稷而盗止下邳多盗迁社稷于南山之上盗亦衰息皆不通古礼而妄为者其盗之止亦偶然耳后山乃取而笔之书亦失考也
　　化治生民
　　书旅传明王以德义为益器用为贵所以化治生民疏云化治生民化世俗养下民也此言生民与宣公十二年左传云分谤生民皆为生活民也如书云生民保厥居孝经生民之本尽矣则言民生于世与化治生民之义异
　　坟墓字异
　　方言凡葬无坟者谓之墓有坟者谓之抚檀弓古者墓而不坟也邯郸淳曹娥碑丘墓起坟盖言丘其平墓而为高坟也后世以坟墓混为一遂疑其重复改为立墓起坟非也曽见上虞谢狷斋为予言此
　　蜀志遗事
　　孔子弟子商瞿世本作商瞿上文翁石室图亦作商瞿上宋景文公作成都先贤賛以商瞿上为蜀人考之路史及舆地纪瞿上城在双流扬雄蜀本纪云黄帝娶于蜀山氏蜀山氏女茂州人也鱼鳬津在影山县彭祖生于此乡以上三事并可入蜀志

　　丹铅续录卷三
　　钦定四库全书
　　丹铅续録卷四　　　　　　明　杨慎　撰辨字
　　张有论六书
　　张谦中复古编谓象形者文之纯肇于此指事者文之加滋于此防意者字之纯广于此谐声者字之加备于此假借者因其声借其义转注者转其声注其义文字之变化无穷矣
　　蜀姓
　　宋章定名贤氏族録以韵分姓蜀姓在八齐韵音暌案説文葵中蚕名蜀又诗吉蠲为饎蠲音圭汉书引诗云吉圭为饎文翁石室图七十二子名石作蜀其字蜀书为蜀姓苑又作形异而音同今蜀以分为二姓
　　嵗非古字
　　説文云步戍为歳盖秦以十月为歳首故附防此説歳字亦秦所制也歳古作亗见薛氏欵识法帖及崔希裕略古篇
　　古嵗作亗
　　干寳周礼注中气帀谓之歳朔气帀谓之年故古歳字作亗从一帀而倒之周一遭也
　　尊宗同音
　　古帝尊卢氏一作宗卢宗尊古通用故贾逵以宗盟为尊盟谷梁以伯宗为伯尊
　　宗升同音
　　仪礼注布八十缕为一宗宗古之升字也案古音升作宗易彖传曰天险不可升也与以刚中也叶是其证
　　由农字通
　　説文无由字韩诗内传云东西耕曰从南北耕曰由吕氏春秋管子皆云尧使稷为由载考钱谱神农币文农作由乃知由与农通下与吕氏春秋管子韩诗义皆合矣
　　神荼
　　山海经云神荼鬰垒二神人主执恶鬼风俗通作鬰律陆法言集韵垒音律神荼者伸舒也鬰律者苑结也周代以荼为舒夏后荼公子荼是也沈休文曰鬰垒者屈律也又为王充云鬰垒防之类
　　靉霼字音
　　説文引诗僾而不见李登声类云僾音倚僾俙彷佛也字一作靉霼又作古词香雕盘僾俙之作靉霼字从云犹奄忽之作防字从风僾俙不明莫如云奄忽迅速莫如风也
　　匽鼂
　　説文解鼂字云匽鼂也徐云虫名盖亦不知何物也余近观临海水土志云鼂似一名匽鼂又名鼂鼊一枚有三斛膏
　　乙字音义
　　史记东方朔传止辄乙其处乙音有所絶止而记之曰乙如今士人读书以朱志其止处也又文字有遗落勾其旁而添之亦曰乙唐试士式涂几字乙几字是也今试式亦然而字作注也注乃之讹耳又官府文书以朱书其要处亦曰乙周礼注治中治簿书之要也当其中而之曰中
　　防防
　　汉中有牂柯郡字一作防又作防防其字从弋弋杙也系船木也説文与汉书注旧解如此牂柯今贵州地也其江水迅疾难于济渡立两杙于两岸中以绳絙之舟人循绳而渡予过其地见盘江与崇安江皆然因悟古人制字之义郭忠恕佩觹集云防从弋谬之甚矣然则读万卷书而不行万里路者亦不能识字也信矣
　　防祙
　　魑魅字汉碑作防祙其字从示盖防祙亦山之神也
　　蕺蕊同字
　　蕺广苍云蒩也文选注蒩草名亦名土茄覆地而生根可食人饥则以代粮张平子南都赋蓼蕺蘘荷注蕺香菜根周处风土记蕊似茆根蜀人谓之香蒩蕊与蕺同呉越春秋越有蕺山越王尝采蕺于此庾肩吾书品云蕺山之扇竟未増钱即王羲之为市妪题扇处也蕊侧及切诸韵书亦不载独见文选注耳
　　大鳯
　　通史缴大鳯于青丘戮脩蛇于洞庭大鳯作大风内典引古防记鳯鳯逆序苍苍叔度注鳯音鳯字当作从马非鳯皇之鳯也予旧着古音骈字古音附录亦讹从之今特正之于此
　　二小为地
　　何燕泉引宋人易义一而大谓之天二而小谓之地一大二小天字示字也天曰神地曰示此易义乃姚孝宁所作朱子亦尝称之慎案天曰神古韵天亦有作汀因切者与神相近也例推之示亦有地音地亦有示音精于字学者始知之
　　字义
