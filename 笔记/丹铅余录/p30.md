<!-- { "loadSidebar": true } -->
　　簪导出隋书释名曰簪建也所以建冠于发也导所以防髩发使入巾栉之里也导古者男女皆用之礼云笄摠拂髦诗云象之揥也拂髦象揥今之笢子魏明帝与诸葛恢书云今送犀导小物耳然是情发于中而寄于物
　　荳
　　杜牧之诗婷婷嫋嫋十三余荳梢头二月初刘孟熈谓本草云荳未开者谓之含胎花言小而娠也其所引本草是言少而娠非也且牧之诗本咏娼女言其美而且少未经事人如荳花之未开耳此为风情言非为求嗣言也若娼而娠人方厌之以为緑叶成隂矣何足入咏乎
　　木绵
　　唐李商隐诗木绵花发鹧鸪飞又王叡诗纸钱飞出木绵花南中木绵树大盈抱花红似山茶而蕋黄花片极厚非江南所艺者张勃呉録云交趾安定县有木绵树实如酒杯口有绵可作布案此即今之斑枝花云南阿迷州有之岭南尤多注广洋有斑枝花曲
　　蔅兰字
　　古文孏与懒同见后汉书孏亦借作妍之妍论衡云形佳骨蔅皮媚色称又骨体兰丽皆妍字之借也蔅乃孄省柬兰又省女古人用字意胜于法例如此
　　梓碧山人
　　四明梓碧山人许奎作百忍箴多牵合衍赘予独取其危箴云围棋制淝水之胜单骑入回纥之军此宰相之雅量非将军之轻身盖安危未定胜负未决帐中仓皇则麾下气慑正所以观将相之事业浮海遇风色不变于张融乱兵掠射容不动于庾公盖鲸鲵澎湃舟楫寄躬白刃蠭午节制谁从正所以试天下之英雄噫可不忍与
　　梦英篆
　　梦英好篆书而无古法其自叙云落笔无滞纵横得宜大者编其势而漏其白小者均其势而伸其画此正其病处而居之不疑所以不可救药沉疴入髓矣梦英篆传于今者有篆书偏傍亦不工致郭忠恕答之书云见寄偏傍五百三十九字案説文字源惟有五百四十部了字合收在子部今目録妄有更改又集解中误收去部在注中今防检偏傍少晶惢至五字故知林氏虚诞误于后进者小説见宜焚之忠恕所称林氏者林罕梦英偏傍全依林罕小説而忠恕谓小説宜焚深不足于彼也书末云何人知之英公知之正谓其不知耳
　　七政
　　日月木火土金水谓之七政亦曰七曜今术家増入月孛紫炁罗防计都四余星为十一曜计生于天尾罗生于天首孛生于月炁生于闰盖日月行道如两环两环相交一处曰天首一处曰天尾天尾为计天首为罗月之行迟速有常度迟之处即孛也炁生于闰二十八年十闰而炁行一周天炁孛皆有度数无光象故与罗计同谓之四余今七政厯亦有四余躔度
　　九宫
　　厯中九宫天蓬星太一坎水白天内星摄提坤土黒天冲星轩辕震木碧天辅星招揺巽木緑天禽星天符中土黄天心星青龙干金白天柱星咸池兊金赤天任星太隂艮土白天英星天乙离火紫见唐防要
　　十日十等
　　人有十等左传申无宇曰天有十日人有十等一曰王二曰公三曰大夫四曰士五曰皂六曰舆七曰八曰僚九曰仆十曰台日在甲曰早在乙曰在丙曰昺在癸曰即终也【僚音牢今之牢子也】
　　五管
　　岭南之地曰五管管乃统治之名犹南中之六诏也曰广管曰桂管曰容管曰邕管曰琼管白玊蟾琼州人其文集在琼曰琼管集在闽曰武夷集今作琼琯非也
　　勾陈
　　虞虚吕切飞虞天上神兽鹿头龙身即勾陈也説文钟鼓之柎饰为猛兽释名横曰枸纵曰虞
　　鬛葵
　　防榈一名鬛葵又曰蒲葵
　　六情
　　申子为贪狼寅午为亷贞亥卯为隂贼巳酉为寛大戌丑为公正辰未为奸邪六情者甲乙为本情丙丁为合情戊己为刑情庚辛为冲情壬癸为钩情阳支后三辰隂支前三辰六情者喜怒好恶哀乐也好行贪狼恶行亷贞喜行寛大怒行隂贼哀行公正乐行奸邪也此见风角书可补翼奉传注之遗
　　轧轧鸦
　　杜牧登九峯楼诗白头搔杀倚柱遍归棹何时轧轧鸦轧轧鸦棹声也

　　丹铅续録卷八
　　钦定四库全书
　　丹铅续录卷九　　　　　　明　杨慎　撰
　　季札墓
　　孔子题季札墓呜呼有呉延陵君子之墓君字今误读为季非也其字作蜀形与义与季不合也案篆书郡字有从此为偏傍者可证为君字无疑
　　季札墓碑
　　陶潜季札讃曰夫子戾止爰诏作铭谓题季子有呉延陵君碑也此可证其为古无疑秦观疑其出于唐人未考陶集乎
　　班璘
　　何晏景福殿赋光明熠爚文彩璘班皇甫士安劝志青紫之璘班璘班即斓班也斓字俗书到既饷任昉杖诗文彩既班烂烂即俗斓字韩文公诗华烛光烂烂注亦作平音班烂字古胜俗用斓字
　　酒帘
　　韩非子宋人有酤酒者悬帜甚高帜谓之帘帘谓之酒旗唐韵帘字注当云酒家悬帜岂不雅乎乃云酒家望子俚甚可笑
　　屾【音诜】
　　文选吐焰生风欱野歕山日月为之摇震震音真山所臻切字一作屾
　　古人避讳
　　古人避讳改字自有意义司马迁父名谈史记讳赵谈为赵同以古音谈亦音同也急就章以谈叶桑是其证也明帝讳庄改庄助为严助庄子陵为严子陵以庄与严古同音殷武诗叶音是其证也宣帝讳荀改荀卿为孙卿亦然
　　五子之歌
　　左传引书五子之歌有此冀方今失其行今文作厥道按古文行从行中人又音道石皷文我水既静我行既平五子歌以行叶方纲当从平音道路之行如景行字作行人之雁行足行当作胻见防传
　　頥音阳
　　释名东北隅为宦宦养也东北阳气始生布生物也易頥者养也頥亦音阳
　　经卦别卦
　　周礼其经卦皆八其别皆六十四古文别字从重八即今之北字也重八为六十四八八之数也故曰其别
　　丹的
　　潘岳芙蓉赋丹辉拂红飞须垂的斐披赩赫散焕熠爚的子药切妇人以丹注靣也呉才老解为指的非
　　子山诗用古韵
　　庾子山喜晴诗王城水鬬息洛浦河图献伏泉还习坎隂风已回巽桐枝长旧围蒲节抽新寸山薮欣藏疾幽栖得无闷有庆兆民同论年天子万巽音旋寸音断闷音慢皆古韵也韵补失引今着之于此
　　草书百韵歌
　　草书百韵歌乃宋人编成以示初学者托名于羲之近有一庸中书取以刻石而一钜公序之信以为然有自京师来滇持以问余曰此羲之草韵也余戱之曰字莫高于羲之得羲之自作草书百韵歌竒矣又如诗莫高于杜子美子美有诗学大成经书出于孔子孔子有四书讲套若求得二书与此为三絶矣其人愕然曰孔子岂有四书活套乎余曰孔子既无四书活套羲之岂有草书百韵乎其人始悟信乎伪物易售信货难市也谚云若无此辈饿杀此辈
　　七经诗集句之始
　　晋傅咸作七经诗其毛诗一篇略曰聿修厥徳令终有俶勉尔遁思我言维服盗言孔甘其何能淑谗人罔极有腼靣目此乃集句诗之始或谓集句起于王安石非也
　　挞打同字
　　书曰挞以记之挞音入声又转入上声俗用打为挞非打字从手从丁当音丁歴切见欧阳公集古録云打字以音义言之当为丁歴切不知何以转为莫逈切盖打字从丁为声转为上声与鼎同音又转为入声与镝同音其义皆训击也义与挞同故俗借用之是知虞书挞字转为打韵书音鼎欧公音镝俗语打坐打睡作挞上声于音和同为透字毋也古俗皆通
　　盘涡
　　蜀江三峡中水波圆折者名曰盘涡音漩杜诗盘涡鹭浴底心性张蠙黄牛峡诗盘涡逆入嵌崆地断壁高分缭绕天
　　上畨
　　杜工部竹诗防须上番防成竹独孤及诗旧日霜毛一畨新别时芳草两回春不堪花落花开处况是江南江北人畨去声但杜公竹诗畨字于义不叶韩石溪都宪家有蔡梦弼杜诗笺上畨音上筤蜀名竹丛曰林筤易説卦为苍筤竹古注亦音浪
　　六赤打叶子
　　李洞集有赠龙州李郎中先梦六赤后因打叶子因以诗上其诗云红蜡香烟扑画楹梅花落尽庾楼清光辉圆魄衘山冷彩镂方牙着腕轻寳帖牵来狮子镇金盆引出鳯凰倾征黄喜兆庄周梦六赤重新掷印成六赤者古之琼畟今之骰子也叶子如今之纸牌酒令郑氏书目有南唐李后主妃周氏徧金叶子格此戱今少传
　　泉明
　　李太白诗昔日绣衣何足荣今朝贳酒与君倾且就东山賖月色酣歌一夜送泉明泉明即渊明唐人避高祖讳改渊为泉也今人不知改泉明作泉声可笑
　　草
　　杜工部有除草诗云草有害于人音燖蜀名麻字或作荨非
　　沙
　　水边地可耕曰沙金陵有白沙徽州有锦沙楚有长风沙秦塞有穆防沙佛经有毗沙瓶沙
　　解音贾
　　僧皎然题周昉画毗沙天王歌忆昔胡兵围未解感得此神天上下解读如道家尸解之解与下相叶呉氏韵补亦失此一字不收云
　　锦衣夜不襞
　　王子安临高台云锦衣夜不襞罗帷昼未空歌屏朝掩翠妆镜晩窥红锦衣夜不襞应妆镜晩窥红罗帷昼未空应歌屏朝掩翠形容富室豪家恣情极乐反易昼夜最有深意今本为妄人改窜作锦衣昼不襞罗帷夕未空此乃常事不足咏也
　　渔樵
　　有瀛海之涉人晤昆仑之木客各陈风土并其物色海人曰横海有鱼厥大不知其几何额若三山之顶一吸万顷之波山客曰邓林有木围三万寻直穿星汉而无杪旁防八夤而交隂齐谐氏曰微尔渔暨樵邈矣其不见吾国之大人过山海于一饷折木为防短不可杖钓鱼为泔不足充餔餦海人俛麋山客胶頥齐谐忽而去矣夷坚闻而志之【余醉中题渔樵问对图澷志于此】
　　樊敏碑
