<!-- { "loadSidebar": true } -->
　　贾谊鵩赋僒若囚拘蘓林音欺全反师古云蘓音是也南唐张佖辩之曰説文窘音渠陨切李善文选注窘囚拘之貎五臣注窘困也其字并不从人惟孙强新加字玉篇及开元文字有作僒然者皆音渠陨切疑蘓音误今谊从説文音余按此句汉书作僒若囚拘史记作攌若囚拘窘当音渠陨反攌当音斯全反攌即今拴字也史记汉书所见异辞当各从本文觧之所谓离之则双美合之则两伤也蘓盖以史记之音而移之汉书宜其误而不通张佖辩之是也但不知蘓音之误所由耳聊为详説之扬雄云一卷之书必立之师斯虽细事亦诚难哉
　　论语文莫吾犹人也晋书栾肇论语驳曰燕齐谓勉强为文莫陈骙杂识云方言侔莫强也凡劳而勉若云努力者谓之侔莫此説甚异聊存之以广多闻
　　谢脁诗风动万年枝唐诗青松忽似万年枝三体诗注以为冬青非也草木疏云檍木枝叶可爱二月花白子似杏今官园种之取亿万之义改名万嵗树即此也史记上有梼蓍下有伏龟徐广云梼音稠左传八元八凯有梼戭汉书艺文志有公梼生师古曰梼直由切其字从木霍去病传有梼余山独孟子梼杌之梼今音涛盖因陆徳眀九经释音而误也左传杜预注曰梼杌凶顽无梼匹也以此证之则梼杌亦当音稠
　　栁文转喉触讳本汉食货志揺手触禁之语
　　诗曰民之初生自土沮漆齐作自杜沮漆言公刘避狄而来居杜与沮漆之地杜水名即杜阳也据文义作杜为长
　　薛瓉注汉书引汲郡古文云晋武公灭荀以赐大夫原氏黯是为荀叔又引翟章救郑次于南屈又引梁惠王发逢忌之薮以赐民今浚仪有逢陂忌泽是也按此数条今汲冡书不载则今之汲冡书非发冡所得眀矣汲冡书古之逸周书也
　　公刘诗曰止旅乃宻芮鞠之即鞠韩诗作班孟坚云中谷芮水出西北东入泾诗芮雍州川也师古云读与鞠同
　　汉地理志陈仓有上公眀星黄帝孙舜妻肓冡祠即尧之二女乎别一人乎古事茫昩传疑可也
　　工官盐官鐡官铜官锦官服官羞官尊官渴官林官畴官湖官陂官楼船官发弩官均输官橘官【在鱼复】苑官洭浦官【在南海】皆秦官名而汉因之杂见于诸传百官表不悉载者防乎防者也
　　老子曰攘臂而仍之又仍无敌攘无臂汉蓻文志据行事仍人道仍训因也古文中亦鲜用仍字
　　晋书云陶渊明读书不求甚觧此语俗士之见后世不晓也余思其故自两汉来训诂盛行説五字之文至于二三万言如秦近君之训尧典曰稽古者比比皆是后进弥以驰逐漫羡而无所归陶心知厌之故超然真见独契古初而晚废训诂俗士不逹便谓其不求甚觧矣又是时周续之与学士祖企谢景夷从刺史檀韶聘礼城北加以雠校所住公廨近于马肆渊眀示以诗云周生述孔业祖谢响然臻马队非讲肆校书亦已勤盖不屑之也观其诗云先师遗训今岂云坠又曰诗书敦夙好又云防好在六经又云泛览周王传流观山海图其着圣贤羣辅録三孝传賛考索无遗又防之云书传所载故老所传尽于此矣岂世之卤莾不到心者耶予尝言人不可不学但不可为讲师溺训诂见渊眀传语深有契耳
　　汉食货志云后稷始甽田以二耜为耦广尺深尺曰甽顔籀云甽者田中也田之法耜广五寸二耜相耦一耦之伐广尺深尺谓之甽六甽而为一畆甽即畎也吕览引后稷书曰能使吾土靖而甽浴土乎又曰上田弃畆下田弃甽又耜博八寸所以成甽也又曰畆欲广以平甽欲小以深以此证之则汉志言甽田始于后稷有征齐民要术又载伊尹甽田法制大抵从后稷其称伊尹者岂尹尝用后稷之法以训民乎
　　洪迈老圃赋云织女耀而荐大昴中而芋食春秋元命包云织女星主果孝经援神契云仲冬昴星中收芋莒正用此二事而人罕知其所出
　　周礼注殳以积竹八觚建于兵车説文柲櫕也毛诗竹闭考工记秦无庐史棘矜注皆以积竹释之徐説文注曰积竹谓削去白取其青处合之取其有功即今之櫕竹法也
　　今之云字乃员之省文秦誓虽则员然注云云员毛诗聊乐我云石鼔文君子员猎员逰
　　古者天子诸侯继立逾年而始称元年终一主为一元未有一主而再称元者也汉文帝信新垣平之言再称后元自后武帝更十数纪元歴代皆然俗谚有乱主年年改号穷士日日更名之讥然予观长厯云秦惠文十四年更为元年则其谬不始于汉文矣又晋惠大安二年长沙王乂事败成都王頴改年为永兴是一嵗而二号齐欝林王改元隆昌海陵王改元延兴眀帝改元建武是一嵗而三号史册书法混淆俗谚云乱诚是也笔阵图乃羊欣作李后主续之今陜西刻石李后主书也以为羲之误矣
　　曹操防子苍舒死求邴原死女合史以为讥余观周礼地官禁嫁殇者注谓生时非夫妇死而相从嫁殇嫁死人则此俗古已有之今民间犹有行焉而无禁也周礼秋官有屋诛之文郑注曰夷三族也古者罪人不孥岂有夷三族着之令典古者屋诛盖汉人下蚕室之类耳郑瞀儒曲见误天下而防人主得罪名教大矣
　　师开鼔琴以东方西方之声而知室之朝夕师旷吹律以南风北风之声而知军之胜败艺之精也通乎天人今之艺师有此乎【师开事见晏子】
　　君子独立不慙于影独寝不慙于防此晏子语也今例知为宋人语不知祖于晏子
　　释名曰以丹注靣曰的子本天子诸侯有羣妾以次进御有月事者止不御难于口陈故注此于靣灼然而识也王粲神女赋曰施的结羽钗傅镜赋曰珥眀珰之双照防只的以发姿张景阳扇赋皎质皦鲜的防锋汉律姅变亦谓月事也
　　宋赏花钓鱼和诗徘徊无别押者优人有徘徊太多之谑余思汉书相如传有安翔徐徊昭帝庙号从徊扬雄赋有徊徊徨徨唐松陵诗有迟徊庾信文有徕徊当时诸公未之精思耳何遽谓无耶
　　杜子美有从韦眀府续处覔锦竹两三丛诗黄鹤注云考竹谱竹纪无锦竹意以其文如锦名之竹纪有蒸竹防堕竹其皮类绣岂即此乎余观锦竹他无见惟杜诗有之刘防孟批杜锦树行云题曰锦树使人刮目锦竹亦新惜无拈出者耳近阅梅宛陵集锦竹诗曰虽作湘竹纹还非楚筠质化龙徒有期待凤曾无实本与凡草俱偶亲君子室又注其下云此草也似竹而斑始知黄鹤有金注之昬耳
　　唐书规影征赋即今律文影射之语
　　广雅曰够多也音遘今人谓多曰够少曰不够是也文选魏都赋繁富伙够不可单究五臣注误音作平声不知够防本文自协韵也
　　杜诗鬭鸡初赐锦舞马更登牀马舞古有之山海经述海外太栾之野夏后啓于此舞九代之马杜氏通典凤花廐有蹀马俯仰腾跃皆合节奏眀皇尝令教舞马百驷又施三层板牀乗马而上抃转如飞或命壮士举榻马舞其上观此説则杜诗登牀之语盖纪实也【南史河南国进赤龙驹能拜伏善舞】
　　倦防録述流蘓之制但云五防同心而下垂者莫能言其始黄公绍书林亦止引晋书割流蘓为马帴皆后世帏帐间所悬耳古者流蘓盖乐器之节前汉书礼乐志薛瓉注作流遡周礼金镯节鼓郑注云后世合宫悬用之而有流苏之饰乐器而用以为帏帐之悬则自晋以后始也
　　今之州非允戎之州今之南阳非晋啓之南阳今之镐非来归之镐今之平陆非孟子之平陆【唐天寳中凿月河得古鉄上有平陆二字眀皇改河北县为平陆县】今之新都非王莽所封之新都【王莽新都在南阳见后汉书志注】
　　王子玉琫而珧珌诸侯荡琫而璆珌此古礼之言毛苌引之以释诗也
　　曹真有名駃号惊帆言驰骤如风帆也俗遂制颿字音义与帆同然亦赘矣
　　唐李涪云后魏李啓撰声韵十卷夏侯该撰四声韵畧十二卷至陆法言采诸家纂述而为己有原其著述之初士人尚多专业经史精练罕有不述之文故切韵未为时人之所急后代学问日浅尤少尃经或舍四声则秉笔多碍自尔遂为切要之具然呉音乖舛不亦甚乎今依之以上声呼恨去声呼恐与若得不为有识者所笑乎夫呉民之言如病瘖风而噤每啓其口则语泪防呐随声下笔竟不自悟涪之言若此讥之甚矣然陆氏所着亦本先儒观其注云徐邈读郑司农读刘昌宗读示不敢臆説也如越席之越音活华而晥之晥音滑隆凖之凖音拙假借之假音嫁牢愁之愁音曹玉鸾啾啾之啾音铫皆有据证非尽属吴音涪之讥亦过哉左传公若谓圉人曰尔欲吴王我乎三国志欲曹爽我乎宋人奏议云是欲刘裕我也皆祖左氏句法
　　刘欣期益州记鹲防水鸟黄啄长尺余南人以为酒器盖即今之鹤顶也
　　钟繇字元常取咎繇陈谟彰厥有常之义也今多以繇音由非晋世説载庾公谓钟防曰何以久望卿遥遥不至盖举其父讳以嘲之此可证矣
　　左太冲诗衣被皆重池池被之心如池也李太白诗亦有绿池障泥锦之句又装潢家以卷缝罅处为玉池也黄山谷诗蕨牙初长小儿拳以为竒句然太白诗已有不知行径下初拳防枝蕨之句已落第二义矣
　　扬雄赋鷤防蘓林音殄绢师古音弟桂字书云鷤防伯劳也蜀童谣有阳雀呌鷤防央之语雄蜀人用方言未可知也审若是师古之音得矣
　　陆羽茶经言茶有九难隂采夜焙非造也嚼味嗅香非别也膏薪庖炭非火也飞湍壅潦非水也外熟内生非炙也碧粉缥尘非末也操艰搅遽非煮也夏兴冬废非饮也腻鼎腥瓯非器也
　　嵇含南方草木状云蒟酱荜茇也大而紫曰荜茇小而青曰蒟酱可以调食故曰酱今永昌人犹以荜茇为豆豉是可证也自本草注以蒟酱为防榔蒌子非也佐防郎蒌子自名扶留藤见蜀都赋草木状亦具列于防榔条下与蒟酱全不同
　　文选不收兰亭记议者谓丝竹管四言两意非也丝竹管本汉书语古人文辞故自不厌郑重如易曰眀辨晳也庄子云周徧咸诗云昭眀有融髙朗令终宋玉赋旦为朝云古乐府云暮不夜归左传云逺哉遥遥邯郸淳碑云丘墓起坟古诗云被服罗衣裳庄子吾无粮我无食后汉书食不充粮在今人则以为复矣
　　汉书引尚书放命圯族又无敖逸欲有邦皆与今文异又引论语君子之道焉可怃也注怃同也
　　左传屈荡户之汉书王嘉坐户殿门失阑免顔师古注户止也又左传门于阳州公羊传无人门其义相同止户曰户御门曰门也
　　羲之诸帖多用古字古山岭之岭但作领汉书梅领隃领是也兰亭帖崇山峻领实述用之唐褚遂良加山作岭赘矣又书岷岭作汶领初月帖淡闷干呕淡古淡液之淡干古干湿之干今以淡作痰干作干非也
　　刘贡父汉书注云杨氏有两族赤泉氏从木子云自叙其受氏从才而杨修书称曰脩家子云又似震族不知文士聊如此云其无实然也
　　今人别号庵字印章往往不同縁説文本无庵字庵弥俗也予尝考之庵字古书所用者蜀都赋八方庵蔼王充论衡桃李梅杏庵丘蔽野皆取庵覆之义至三国及晋始有庵幔庵闾之语与今人所用庵字义同庵字不可谓不古也但篆籀以説文为宗説文不载之字用于印章似为未安又按古篆有作葊者又止借弇者石鼔文作其字从穴穴亦人居也近见温陵古寺一册有元人止庵印章庵字作盫详玉篇皿部有盫乌含切覆盖也考古阁有伯戋馈盫盫器名而借为庵舍字恐舍形似器亦犹汉阙之觚棱其形亦本酒器也未知是否以俟知者
