<!-- { "loadSidebar": true } -->
　　文选注引法言曰或问屈原相如之赋孰愈曰原也过以浮如也过以虚过浮者蹈云天过虚者华无根然原上援稽古下引鸟兽其着意于虚长卿亮不可及今法言无此条
　　警防
　　陆机文赋立片言以居要乃一篇之警防盖以文喻马也言马因警防而弥骏以喻文资片言益明也夫驾之法以防驾乘今以一言聚于众辞若防驱驰故云警防在文谓之警防在诗谓之佳句也若水之有波澜若兵之有先锋也六经亦有警防诗之思无邪礼之毋不敬是也
　　鬻子
　　鬻子文王时人著书二十二篇子书莫先焉今其存者十四篇皆无可取似后人赝本无疑也按贾谊新书所引鬻子七条如云和可以守而严可以守而严不若和之固也和可以攻而严可以攻而严不若和之德也和可以战而严可以战而严不若和之胜也则惟由和而可也又云治国之道上忠于主而中敬其士而下爱其民故上忠其主者非以道义则无以入忠也而中敬其士非以礼节则无以谕敬也下爱其民非以忠信则无以行爱也又曰圣人在上位则天下不死军兵之事民免于一死而得一生矣圣王在上位而民无冻馁民免于二死而得二生矣圣王在上位民无夭阏之诛民免于三死而得三生矣圣王在上位则民无厉疾民免于四死而得四生矣是皆正言确论也今之所传有是乎又文选注引鬻子武王率兵车以伐纣纣虎旅百万阵于商郊起自黄鸟至于赤斧三军之士莫不失色今本亦无知其为伪书矣曷取贾谊书中七条补之以冠子书亦愈于传赝售伪也
　　子贡多学之对
　　子曰赐也以予为多学而识之者与对曰然非与子贡非不知也盖辞让而对事师之理也鬻子对文王武王成王皆曰唯疑岂方唯而亦疑乎对君之体也太史公对曰唯唯否否盖古之对友亦如此又可以证
　　诏首
　　晋诏首称纲纪唐诏首称门下元诏首称指挥惟本朝诏首直入事有三代典谟之体
　　叶公顾命
　　礼记缁衣引叶公之顾命曰毋以小谋败大作毋以嬖御疾庄后毋以嬖御士疾庄士大夫卿士注以叶公为沈诸梁按汲冡周书此文在祭公解盖祭公疾革时告穆王之言祭字误作叶耳
　　太白句法
　　太白诗天山三丈雪岂是逺行时又云水国秋风夜殊非逺别时岂是殊非变幻二字愈出愈竒孟蜀韩琮诗晩日低霞绮晴山逺画眉青青河畔草不是望郷时亦祖太白句法
　　阿亸回
　　太白诗羌笛横吹阿亸回畨曲名张祜集有阿滥堆即此也畨人无字止以声传故随中国所书人各不同耳难以意求也
　　唐宰相多能文
　　唐开元宰相奏请状及郑畋鳯池稿多用四六皆宰相自草五代亦然至范质始除其烦辞故莱公谓杨文公曰予不能为唐时宰相盖孏于命词也然其间应制词草比今犹百倍焉是以唐之词华逺过于宋而今之词华又不及宋之万一焉亦由此故也
　　东坡诋佛
　　东坡议学校贡举书斥士大夫主佛老之为非又防别云天子有七庙今又饰佛老之宫而为之祠固已过矣又使大臣兼官以领之歳给费以钜万计此何为者邪其言与佛骨表何异又作胜相院记谓治其学者大抵设械以应敌匿形以逃败窘则推堕滉漾中不可捕捉如是而已矣此数句尽古今禅学自欺欺人之病果东坡于禅学深入契而其言如此何也盖其与世不合姑以消其不平庄子云因之以曼衍所以穷年也殆东坡之谓乎【又贺坤成节表放亿万之羽毛未若消兵以全赤子饭无数之缁褐不如散廪以活饥民】
　　陆机太白诗音
　　陆机招隐诗哀音附灵波頽响赴曾曲附音拊太白诗羌笛横吹阿亸回向月楼中吹落梅下吹字音去声不惟便于读亦义宜尔也
　　古碑有神物防持
　　唐李邕书云麾将军碑已断裂在蒲城县正德中刘逺夫御史谪为蒲城簿访出以铁束锢之复为完物饶州荐福寺碑为雷所惊而碎近日好古者取其碎裂合而卧树之犹可摹印简西嶨为予言亲见许予摹寄一本尚未获也以二事占之古碑似有神物防持
　　周正改月
　　商周改正朔之説张敷言分史册所书民俗所用二项为言其説极是蔡九峯陈定宇偏主一説各有所碍终不可通朱子答吕晦叔书有云或是当时二者并行惟人所用张説本此史伯璿管窥外编及元儒春秋改正辨甚详然大意不出此耳
　　浩然佳句
　　皮日休称孟浩然佳句有微云淡河汉疎雨滴梧桐余尝疑今集中无此首后见晁公武读书志与诸名士集秘省聨句云云宜其不在集中也
　　唐明皇诏
　　唐明皇诏曰进士以声韵为学多昧古今明经以帖诵为功罕穷防趣斯二言尽唐人取士之病进士不通古今如许浑谓宋祖刘裕有三千歌舞至于张打油胡钉铰极矣明经有谓尧舜为一人班固与班孟坚为两人者岂止罕穷防趣而已
　　王钦若
　　巽岩李氏送汤司农归朝序载王钦若与毋賔古请赦天下宿逋自五代至咸平真宗从之遣使四出蠲宿逋一千余万释系囚三千余人由是遇之甚异不乆入相仁宗继立推广先志亟改追欠司为蠲纳司【钦若此事史不书当表出之亦憎而知其善也】
　　文人伪作外夷文字
　　余尝疑穆天子传西王母歌词出于后人粉饰且山海经载西王母虎首鸟爪形既殊异音亦不同何其歌词悉似国风乎又观后汉书朱辅上白狼王唐菆歌三篇音韵与汉无异愈可疑也唐新罗王献诗其句法与中唐人若合契宋大中祥符间注辇国入贡上表表辞极偶丽中有云辄倾就日之诚仰露朝天之欵臣贱如刍狗微类醯鸡虚荷烛幽曾无执贽防其文笔与当时翰苑何差言语不通之国未必能集老庄之言习徐庾之丽句也当时天书尚可人为况外夷之贡志在互市罔利谕以导之无不可者书之史册不待智者能勘破矣
　　过秦论
　　慎弱冠歳未习举子业而好古文毎妄拟名贤之作曾拟吊古战场文叔父龙崖先生见而心异之袖其稿以呈祖父畱耕翁召慎谓曰孙孙信敏才然场屋何用此也尔既好古文何不拟贾谊过秦论乎慎退翌日呈一篇旋失其稿老戍滇中士夫家有传録之者慎取阅之恍如梦事亦不知为己作也今録于此以示儿辈其辞曰有问于杨子曰孟子有言不仁而得天下者未之有也秦以不仁而得天下矣孟子之言其不騐乎曰秦自孝公用商鞅富强之术而关中之力雄自惠文用张仪连横之谋而诸侯之势弱自昭襄用范睢逺交近攻之防而规取天下之计得至李斯兼并之説用天下皆秦矣然为臣者功成而身丧为君者业成而国亡其强也斯所以为弱其智也斯所以为愚呜乎悲夫秦自始皇二十六年庚辰六王初毕四海始一雄图既溢武功未毕方架鼋鼍以为梁廵海右以送日俄而祖龙魂断于沙丘鲍鱼腥闻乎四极矣胡亥越十七兄而簒立方欲极耳目穷心志而阎乐之戈已及于望夷矣子婴讨贼方平肉未及下咽酒未及濡唇亲賔未及尽相劳而赤帝真人已翔于霸上矣计始皇之余分闰位仅十二年胡亥仅二年子婴仅四十六日不啻石火之一敲电光之一瞥吹剑之一吷左蜗之一战南槐之一梦也须臾之在亿千稊米之于大块实似之是虽得犹不得也孔子曰虽得之必失之秦之谓矣以孟子之言合孔子之言观之圣贤之论卓乎不可诬何尝不騐乎哉善乎苏子由之言曰天厌丧乱假手于秦秦亦淫虐无以受之于是不韦乘隙纳妾于秦以乱其后六国未亡而嬴氏先亡矣及至二世戮诸公子殆尽而后授首刘项老子曰天网恢恢疎而不漏不观其微孰知其故哉以此推之秦初未始得也
　　平凖书食货志同异
　　马廷鸾曰桑大夫均输之法大槩驱农民以效商贾之为也太史公平凖书云令逺方各以其物贵时商贾所转贩者为赋而相灌输此説未明班固采其语云令逺方各以其物如异时商贾所转贩者而相灌输此説涣然矣盖添如异时三字是谓驱农民以效商之为也吕东莱遵迁抑固是以取书而不用志语然纪事之文惟贵明白是以通鉴取志语也
　　外国书
　　五代广顺中髙丽进别叙孝经一卷记孔子所生及弟子从学事又有孝经雌图説日之环晕星之彗孛宋乾道中南诏使者见广南人言其国有五经广注春秋后语三史加注张孟押韵集圣厯诸书欧阳公日本刀歌徐福行时经未焚逸书百篇今尚存令严不许传中国举世无人识古文由此观之则尚书全文日本国尚有之也
　　揎酿
　　宋章衡得象之孙嘉祐大魁着编年运厯十五卷其序曰古今运厯十余家皆浅陋揎酿又陈振孙太常因革礼跋云繁简失中以揎酿目之揎酿不知为何语亦不知所出也
　　退之遗文
　　孙何称韩退之拟范蠡与大夫种书意出千古理镇羣疑今集中无此文
　　文有傍犯
　　徐陵赋陪游馺娑骋纎腰于结风长乐鸳鸯奏新声于度曲又云厌长乐之疎钟劳中营之缓箭虽两长乐为意不同此类为傍犯又刘禹锡律诗前聨云雪里髙山头早白后聨云于公必有髙门庆自注髙山本髙髙门使之髙也亦傍犯之例
　　韩子连珠论
　　北史李先传魏帝召先读韩子连珠论二十二篇韩子韩非子韩非书中有连语先列其目而后着其解谓之连珠据此则连珠之体兆于韩非任昉文章縁起谓连珠始于扬雄非也
　　汉诏
　　汉武帝元朔三年诏曰夫刑罚所以防奸也内长文所以见爱也以百姓之未洽于教化云云其赦天下内长文之语了不可解张晏云长文长文德也终不了然许少伊右丞言往年见江南旧本以内为而长为肆肆文为肆赦于下文尤为贯穿【南窓记谈】
　　中庸
　　中庸之存赖汉儒集于礼记中至晋戴颙作中庸传二卷梁武帝撰中庸讲疏一卷又作制防中庸义五卷表而出之不待宋儒矣
　　恬智安虑诚明
　　庄子曰古之治道者以恬养智智生而无以智为也谓之智养恬智与恬交相养而和理出其本性也大学曰安而后能虑中庸曰诚则明矣明则诚矣佛氏之所谓定慧亦是理也司马子微曰恬智则定慧也和理则道德也是知安虑也诚明也恬智也定慧也一也理之防族通无古今无华夷而符合浑融谓其窃吾説以文彼狭夫琐儒之见也
　　董仲舒解春秋
　　谷梁传云所见异辞所闻异辞所传闻异辞董仲舒曰春秋分十二世有见有闻有传闻有见三世有闻四世有传闻五世故定哀昭君子之所见也襄成文宣君子之所闻也僖闵庄桓隐君子之所传闻也所见六十一年所闻八十五年所传闻九十六年于所见微其辞于所闻痛其祸于传闻杀其恩逐季氏而言又雩微其辞也子赤弑弗忍言日痛其祸也子般弑而书乙未杀其恩也屈伸之志详畧之文皆应之吾以其近近而逺逺亲亲而疎疎也亦知其贵贵而贱贱重重而轻轻也有知其厚厚而薄薄善善而恶恶也有知其阳阳而隂隂白白而黒黒也百物皆有偶合偶之合之匹之仇之善矣诗曰无怨无恶率由羣匹此之谓也
　　周司冦匜铭
　　博古图载周司冦匜铭五句二十字其词曰作司冦匜用造用归维之百寮考之四方求之祜福其文极古雅当表出之
　　井田
