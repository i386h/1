<!-- { "loadSidebar": true } -->
　　慎按栁氏之説超古注疏矣然犹未尽也殷之为言正也正即正朔也故春颁春朔夏颁夏朔秋颁秋朔冬颁冬朔所谓四殷者即四朔也皆敬天时而勤民也故下文遂言民事厥民析者冬寒无事并入室处春事既起丁壮就功重春耕也厥民因者老弱因就在田之丁壮以助农也急夏芸也厥民夷老壮在田与夏平也及秋收也厥民隩民改歳入此室处以辟风寒也谨冬藏也此皆勤民事也今之蔡传但云騐气之和騐气之平是平居无事观物隐居者之养生月览耳不待帝尧钦若厯象不待羲和寅宾敬致也观尚书所以不可废古注欤或问杨子曰子于诸经多取汉儒而不取宋儒何哉荅之曰宋儒言之精者吾何尝不取顾宋儒之失在废汉儒而自用己见耳吾试问汝六经作于孔子汉世去孔子未逺传之人虽劣其説宜得其真宋儒去孔子千五百年矣虽其聪颖过人安能一旦尽弃旧而独悟于心邪六经之奥譬之京师之富丽也谈京师之富丽河南山东之人得其十之六七若云南贵州之人得其十之一二而已何也逺近之异也以宋儒而非汉儒譬云贵之人不出里闬坐谈京邑之制而反非河南山东之人其不为人之贻笑几希然今之人安之不怪则科举之累先入之説胶固而不可解也已噫
　　西倾因桓是来　和夷底绩
　　古和桓华同音和夷底绩即西倾因桓之桓见水经注桓楹即和表和表又转为华表见汉书桓东少年场注桓谭新论隋志作华谭
　　厥篚织文
　　九州要记云睢涣之间出文章天子郊庙御服出焉所谓厥篚织文也述异记睢涣二水波文皆若五色其人多文章故名缋水文选陈琳书云游睢涣者学藻缋之防杜诗衣冠迷适越藻缋忆游睢
　　阳鸟攸居
　　日之行夏至渐南冬至渐北鸿雁南北与日进退随阳之鸟故称阳鸟也
　　九河
　　郑云齐桓公塞九河为一河今河间弓高以东至平原鬲津往往有其遗处春秋纬寳干图云移河为界在齐吕填阏八流以自广言阏八流拓境塞其东流八枝并使归于徒骇也是曲防之禁桓自犯之又为百世之害由于重好利轻变古也宋王安石欲泄梁山泊之水以为田则又愚矣
　　道菏泽被孟猪
　　阚驷十三州记曰不言入而言被者明不常入也水盛方乃覆被矣
　　王朝步自周
　　大夫不徒行也何以步也黄公绍曰步步辇也谓人荷而行不驾马也兹説吾取之
　　诗
　　哀窈窕思贤才而无伤善之心焉【诗大序】
　　文选吕向注云哀盖字之误也哀当为衷谓中心念恕之也余旧疑哀字之难解见吕説乃豁然矣
　　诗云一发五豝吁嗟乎驺虞
　　驺者天子之囿也虞者囿之司兽者也天子佐舆十乗以明贵也贰牲而食以优饱也虞人翼五豝以待一发所以复中也人臣于是所尊敬者不敢以节待敬之至也甚尊其主敬慎其所掌职而忠厚尽矣作此诗者以其事深见良臣顺下之志也【贾谊新书】
　　此诗説与毛氏异汉世诗始萌芽惟尚齐鲁二家韩氏晩出毛氏最晩此盖鲁説也
　　蒹葭苍苍白露为霜
　　王度记曰天子鬯诸侯薰大夫芷兰士蒹庶人艾蒹葭者士之贽也
　　四月秀葽
　　诗注物成自秀葽始刘更生説苦葽也徐曰狗尾草也尔雅葽绕棘宛注今逺志严氏诗缉曰四月阳气极于上而微隂已胎于下葽感之而早秀
　　考槃在涧
　　涧按韩诗作干章句云地下而黄曰干又水曲曰干江干长干是也况干与寛为韵自协
　　燕燕于飞差池其羽
　　师旷禽经曰鸟向飞背宿燕向宿背飞此物理也故庄姜以为送归妾之比
　　惄如调饥
　　调韩诗作朝薛君章句云朝饥最难忍其义晰矣毛诗作调本属鲁鱼而郑氏求其説而不得乃云调音稠又改字作輖调饥也稠饥也輖饥也三者均之不通也愈解而愈离真不若朝饥之为长也焦氏易林云防如旦饥晋郭遐周诗言别在斯须惄焉如朝饥汉晋去古未逺当得其实耳
　　瑟彼玉瓒
　　广苍瑟作琗诂云玉华相帯如琴
　　南山有枸
　　注枳枸也陆玑疏云枸树高大似白杨生子着枝端大数寸甘美如饴八月熟谓之木蜜诗诂云状似枅栱土人谓枅栱木通作椇本草枳椇广韵枳椇实如珊瑚是白石木之子説文作极字从禾防极也徐锴云防极屈曲不伸之意防极之果其状诘屈亦取此为名
　　肃肃其羽
　　字本作防所六切文字音义云鸟飞其掌蹜在腹下
　　东有启明西有长庚
　　诗缉李氏曰启明即太白长庚不知何星毛氏云一星后世因之遂以长庚为太白故李白母梦长庚名白字太白郑樵曰故明金星长庚水星金在日西故日将出则东见水在日东故日将没则西见实二星也
　　今注一星一与二字画多少之间误耳元注二星也
　　载驰载驱周爰咨度
　　墨子曰古者国君诸侯之闻见善也皆驰驱以告天子
　　裳裳者华其叶湑兮
　　裳裳者华其叶湑兮气相属润相滋也常棣之华鄂不韡韡体相亲意相承也
　　食我桑葚怀我好音
　　尹和靖曰周原膴膴堇荼如饴美土可以变恶味食我桑葚怀我好音美味可以变恶声
　　维师尚父
　　鲁诗説曰师之尚之父之故曰师尚父
　　小东大东杼柚其空
　　周自平王遭父子之变去丰而迁洛周始东也故曰大东自敬王遭兄弟之争子朝居王城曰西王敬王居狄泉曰东王周又东也故曰小东周有二东之变王迹熄矣王室乱矣大国攻战防盟小国贡赋奔走故空其杼柚而怨刺作也曰然则诗词何以先小也曰自今而追昨故先小而后大也曰诗篇名何以又曰大东也曰纪乱之原也凡诗篇名多择章首二字此诗名独越首章而取次章不曰有饛而曰大东吾不知作者名之与删定者名之与有防哉
　　天生烝民有物有则
　　古注物象也则法也性有象情有物五性本于五行故仁义礼智信象金木水火土也六情本于六气故喜怒哀乐爱恶法乎隂阳风雨晦明也孝经援神契曰性生于阳以理执情生于欲以系念
　　维昔之富不如时维今之疚不如兹彼疏斯粺胡不自替职兄斯引
　　首二倒字句也昔时之富善人是富今兹之疚君子在疚也兹年也古人谓兹为年取草木繁茂之义也吕氏春秋今兹美禾来兹美麦文选为乐当及时谁能待来兹昔时之富不如言君子之得志也今兹之疚不如言君子之失志也君子疚则小人肆故曰彼疏斯粺疏斗粟而米十为疏疏谓之粝斗粟而米九为粺粺谓之精粝加于精疏斯粺矣是小人而加于君子不自审其分也替并立一下也彼为肆行之小人胡不自替以避君子而使我心专专然怆怳引长而不能自已也
　　不日成之
　　古注不设期日也今注不终日也愚按不设期日既见文王之仁亦于事理为协若曰不终日岂有一日可成一台者此古注所以不可轻易也
　　间关车之牵兮
　　诗传以为燕乐新婚之诗按礼云婚礼不贺人之序也又曰娶妇之家三日不举乐思嗣亲也新婚安得有燕耶小序云幽王无道诗人思得贤女以配君子此义为长此序説所以不可轻变也
　　往近王舅
　　毛苌曰近巳也郑曰近辞也慎按近音记毛注曰已已亦音记也郑辞者谓语助辞也朱子集传用郑説今之解者或不通此义黄东发谓之诸舅犹有南土者谬之甚矣又按诗彼其之子礼记作彼记之子或又作忌又作巳又作防如叔善射忌之例然则近也忌也其也巳也防也皆语助辞也朱公迁又按説文近从□从丌丌音基楷书作防与近相似而误也其説尤究极根源然则不识字者安可解经哉
　　民今之无禄天夭是椓
　　张衡应云利端始萌害渐亦牙速速方谷夭夭亦加欲丰其屋乃蔀其家据此则以天夭为夭夭也衡去古未逺疑得其真且佌佌速速夭夭连文为是不应速速下又特出天夭也夭夭之义自然天夭之説强勉王介甫诗栩栩幽人梦夭夭老者居亦祖张説
　　有豕白蹢烝涉波矣
　　韩诗注犬喜雪马喜风豕喜雨
　　是类是祃
　　埤苍祃马上祭也
　　按马上祭曰祃其字从马犹车下祭曰軷其字从车也
　　夙夜基命宥密
　　毛苌云宥寛仁也密安静也孔颖达云寛仁所以止苛刻静密所以息暴乱岂不明白正大而得帝王之体也今之诗传解宥为宏深密为静密以字义言之宥者寛宥也未闻宥为宏深也宏深静密既于基命不切又不知宏深静密者为何事辅广又改云不宏则体不尽不深则用不彻不静不到冲漠无眹处不密则不到万象森罗处其言愈谬圣人治天下大经大法易晓易见冲漠无眹森罗万象是老氏虚无之语岂可以解诗哉诗道性情恐不如是
　　烈文辟公锡兹祉福
　　古注成王即政诸侯助祭也锡福毛苌以为文王锡之郑以为天锡之朱传以为诸侯锡成王以祉福而惠我以无疆使我子孙保之也此三説不同要之毛郑于事情近之不失天子戒诸侯之体若朱传之説首足倒置矣洪范天子敛福以锡民未闻诸侯反锡天子以福也唐末藩镇之强行辞降敇犹不若是其委靡也此无他义理本明白无二説朱晦翁必欲别立一説以胜前人故不自知其説之害理至此也
　　天命鸟降而生商
　　诗纬曰契母有娀氏浴于丘之水睇鸟衘卵而坠之契母得而吞之遂生契自此説一出太史公因之朱文公诗传亦因而不反愚切疑之夫卵不出蓐燕不徙巢何得云衘即使衘而误坠未必不碎也盖解诗者求其説而不得假之神怪以欺俗也或曰然则鸟之诗何解也曰鸟请子之候鸟也月令鸟至是月祀高禖以祈子意者契母以鸟至之月请子有应诗人因其事而颂之曰天命曰降者尊之神之贵之若曰实自天降也按毛诗诂云鸟至日以太牢祀高禖记其祈福之时故言天命鸟来而谓之降者重之若自天来此説得之矣大氐古人脩辞兴深意逺若曰仲春之月祷而生商斯为言之不文矣如黄帝之生虹电绕枢盖生之时值始电见之候也帝俊生十日谓有十子而以甲乙丙丁名之也此而可诬亦将曰黄帝生于虹帝俊生十日乎诗又曰维岳降神生甫及申亦本其生之地而神之便谓甫申为岳神所生可乎傅説为箕星生之日直箕萧何为昴生之日直也楚辞曰摄提贞于孟陬兮庚寅吾以降屈原岂摄提之苗裔乎汉栁敏碑言敏本栁星之后人皆知笑之而不疑鸟之事者盖以经故岂知经防本不如是耶
　　鲁颂泮宫
