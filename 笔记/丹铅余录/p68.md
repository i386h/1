<!-- { "loadSidebar": true } -->
　　余尝爱晋宋人以韵语纪物产如郭璞尔雅赞山海经赞王微药草赞之类皆质而工其原出于逸周书火浣布数语今彚书于后火浣之布入火不灭布则火色垢则布色出火而振之皎然疑乎雪【周书説火浣布】日南有野女羣行不见夫其状皛且白徧体无衣襦【唐博物记】三亷大实实不但三【虽名三亷其实四五枝】食之多汁味酸且防藏之尤好与众果相参【陈祁畅异物志】苹之依水犹卉植地靡见其布漠尔鳞被物有常性熟之所自【郭子苹赞】曰州畱者其实水牛苍毛豕身角若担矛衞防其犊与虎为雠【郁林异物志】象之为兽形体特诡身倍数牛目不逾狶鼻为口望头若尾驯良豕教听言则诡数牙玊洁在籍所美服重致逺行如丘徙【万震象赞】乌鲗八足集足在口缩喙在腹形类鞋囊其名乌鲗噏波潠墨迷射水慝【万震海物异名记】瓦珑鑛殻建瓴状如浑沌钱文外眉而内集【万震海物异名记瓦珑赞注眉为髙为眉渠为疎为此魁陆海铃也】合浦之人习水善游俛视层岩如猿仰株入如沉鼈出如轻鳬蹲泥剖蚌潜窃明珠【万震南州志】江瑶柱厥甲美如瑶玊【玉音裕三字一句三句一韵尤竒】肉柱肤寸名江瑶柱【万震海物异名】兽曰犀处自林麓食惟棘刺体兼五肉或有神异表露以角【音録】含精吐烈望如华烛置之荒野禽兽莫触【万震犀赞】神丘有火穴光景照千里昆崘有弱水鸿毛不能起【中记】一跳八尺两跳丈六从春至夏裸袒相逐【风俗记海蛙】笮复引一索飞絙杙阁其名曰笮人悬半空度彼絶壑【李膺笮桥赞】髙山嵳峩岩石磊落倾侧萦回下临峭壑行者扳縁牵援带索【袁崧山川记】蚺惟大蛇既洪且长采色駮映其文锦章食灰呑鹿膄成养疮賔飨嘉食是豆是觞【南裔志】鲛之为鱼其子既育惊必归母还入其腹小则如之大则不复【杨孚交州异物志】
　　孔明遗事
　　水经注引诸葛亮表云臣遣虎歩监孟琰据武功水东司马懿因谓水涨攻琰营臣作竹桥越水射之桥成遂驰去此亦孔明遗事本传不载者
　　予欲无言
　　子曰予欲无言子贡曰子如不言则小子何述焉子谓子贡曰女与囘也孰愈子贡曰赐也何敢望囘囘也闻一以知十赐也闻一以知二余读至此有感焉曰夫子于子贡启之屡矣予欲无言之意即与囘孰愈之问也夫子尝云囘也终日如愚又云囘非助我此二言者盖得忘言之筌蹄而契无言之教惟囘也独自囘以下则颖悟莫赐也若矣故夫子屡以启之予欲无言之言即与囘孰愈之问也子贡之对乃尔是以啄之闻臆知之知测之少照之多为囘赐优劣非夫子发问之防矣子曰弗如也吾与汝弗如也求其説而不得者以为既然之又许之夫子然也乎哉夫子许也乎哉其言外之意若曰女以闻知多少而分优劣此女所以弗如囘也亦由天何言哉之答也不然则殆庶之称屡空之称好学之称未见其止之称圣人权衡乆矣渊也居德行之首子贡在言语之科门人评记亦定矣子贡方人亦岂不自知而烦夫子之问乎惜乎子贡未喻其防而靳于再问也
　　寻仲尼顔子乐处
　　有问予不改其乐所乐何事予曰且问子人不堪其忧所忧者何事知世人之所忧则知顔子之所乐矣传云所有居岩穴而神不遗末世有为万乗而日忧悲此我辈文字禅不须更下一转语也
　　境逆乐真
　　章风山先生云处顺境而乐之者易处逆境而乐之者难若曾之浴沂邵雍之击壤皆顺境也惟夫牀琴于浚井之日弦歌于絶粮之余以致捉衿肘见而歌商声箪食瓢饮而不改其乐乃为境之逆而乐之真耳岂人所易及哉
　　睿作圣
　　目击道存之谓睿故其字从目声入心通之谓圣故其字从耳故曰圣人时人之耳目
　　谦亨君子有终
　　谦之卦辞曰君子有终言其乆也谦之道众人不能乆而君子能终之也夫少之事长贱之事贵不肖之事贤烛至起食至起射则三揖酒则百拜磬折匍服叶拱墙负谁不知之谁不行之一临利害巧为趋避语有之曰女无美恶入宫见妬士无贤不肖入朝见嫉又曰饥马在廐漠然无声投刍其傍争心乃生故曰好名之人能让千乘之国茍非其人箪食豆羮见于色由是言之小人乌能谦哉古之君子能谦有终若禹之不矜不伐上也伯夷之逊国而逃次也晏子之乆而能敬又其次也若夫张毅之走悬泊王莽之下白屋一则谦之美一则谦之贼也何终之有
　　王安石
　　人君之愚暗柔弱不足以亡其国亡国者必刚愎明察之君也譬之人家不肖之子不足以破家其破家必轻俊而无检者也在人臣则真小人不足以乱国其乱国者必伪君子也盖真小人其名不美其肆恶有限伪君子则既窃美名而其流恶无穷矣是故唐之亡不在僖昭而在德宗宋之乱不在京卞而在王安石或曰子何以恕真小人余曰子不观白乐天诗乎狐假女妖害犹浅一朝一夕迷人眼女为狐媚害即深朝朝夕夕迷人心乐天岂恕狐哉

　　丹铅总録卷十一
　　钦定四库全书
　　丹铅总録卷十二　　　　　明　杨慎　撰史籍类
　　歴代名臣奏议
　　宋宁宗时武学生华岳池州人上疏极数韩胄之恶其畧云程松之以纳妾求知倪僎以售妹入府苏师旦以献妻入阁黜陟之权不出于陛下而出于胄是吾有二中国也命又不出于胄出于苏师旦周筠是吾有二中国也书奏胄大怒下之大理贬建宁圜土中郡守傅伯成怜之命狱卒使出系伯成去郡岳遂病死狱中岳之忠节灼灼如此近观歴代名臣奏及宋诸臣奏议可谓详备而岳之奏不在其中乃知古忠臣义士湮没不闻者多矣故表出之
　　古今文字繁简
　　程去华云精一执中无俟皇极之烦言钦恤两字何至吕刑之腾口盖古今世变不同而文之繁简因之孔子曰夏道未渎辞推而言之则殷周之辞已渎矣韩退之云周公而下其説长
　　君相
　　管子云小白为人无小智而有大虑汉髙祖亦明于大而暗于小光武小敌怯而大敌勇吕端小事糊涂大事不糊涂君相之体一也
　　庄子
　　庄子内篇之文繁而美者齐物论简而美者养生主
　　皇帝王伯
　　前汉书王莽传三皇象春五帝象夏三王象秋五伯象冬后汉书易载羲农而皇德著书述唐虞而帝道崇邵康节以皇帝王伯配春夏秋冬而易配皇书配帝诗配王春秋配伯亦有所祖也
　　黄润玊
　　四明黄润玊所着有经书补注多可取者又有海涵万象一卷如云易之道扶阳而抑隂卦之位贵中而贱极阳过乎极虽刚不吉隂得其中虽柔不凶又曰易动而圆范方而静八卦中虚故圆九畴中实故方又曰大学一书六经之名例也中庸一书六经之渊源也又解汉书云罘字从冈从不不花蒂窻櫺也殊得古人制字之义及宫室之形解庄子防方之外云方矩也出于矩之外所谓离方遁圆也又曰董仲舒对防一正字公孙对防一和字便见其人品正谲言皆有理
　　禅学俗学
　　鹜于髙逺则有躐等凭虚之忧专于考索则有遗本溺心之患故曰君子以尊德性而道问学故髙逺之蔽其究也以六经为注脚以空索为一贯谓形器法度皆刍狗之余视听言动非性命之理所谓其髙过于大学而无实世之禅学以之考索之蔽其究也渉猎记诵以杂博相髙割裂装缀以华靡相胜如华藻之绘明星伎儿之舞讶皷所谓其功倍于小学而无用世之俗学以之
　　执其两端
　　执其两端则抑其过而引其不及用中于民则贤者俯而就不肖者企而及
　　谁昔
　　诗云知而不已谁昔然矣尔雅释之曰谁昔昔也犹言畴昔也畴亦谁也然则谁昔也畴昔也伊昔也一也谁昔字文人罕用惟司马温公长公主制词云帝妹中行周易赞其元吉王姬下嫁召南美其肃雍命服亚正后之尊主礼用上公之贵宠光之盛谁昔而然此制词之工致前嫓二宋后揜三洪矣岂不善为四六者耶
　　蕃马胡儿
　　宋柳如京塞上诗鸣骹直上一千丈天静无风声正干碧眼胡儿三百骑尽提金勒向云看其诗宋人盛称之好事者多图于屏障今犹有其稿本□唐人好画蕃马于屏花间词云细草平沙蕃马小屏风是也又曲名伊州梁州氐州其后卒有禄山吐蕃之变宋人爱图鸣骹胡儿卒有金元之祸元人曲有入破急煞之名未几而乱
　　一丝五谷
　　聂夷中诗二月卖新丝五月粜新谷言唐末征敛之急也宋李奏言新法之弊云稻苗未生而和籴桑叶未吐而和买抑又甚于唐末矣
　　崓
　　李太白有送族弟凝至晏崓诗云鸣鸡发晏崓别鴈惊崃州晏崓地名在单父三十里崓字玊篇不载惟宋史李全传有出没岛崓之崓亦水岛之类也
　　太白杨叛儿曲
　　古乐府杨叛儿曲云暂出白门前杨柳可藏乌欢作沉水香侬作博山鑪李太白拟之其词曰君歌杨叛儿妾劝新丰酒何许最关人乌啼白门柳乌啼隐杨花君醉畱妾家博山炉中沉香火双烟一气凌紫霞乐府二十字太白衍之为四十四字而乐府之妙思益显隐语益彰其笔力似乌获扛龙文之鼎其精明似光弼领子仪之军矣书曰葛伯仇饷非孟子解之后人不知仇饷为何语沉水博山之句非太白以双烟一气解之乐府之妙亦隐矣因识古之诗人用前人语有翻案法有伐材法有夺胎法有换骨法翻案者反其意而用之东坡特妙此法伐材者因其语而新之矣益加莹泽夺胎换骨则宋人诗话详之矣如梁元帝诗郎今欲渡畏风波太白衍为两句云郎今欲渡縁何事如此风波不可行鲍照诗春风复多情而太白反之曰春风复无情是也又如曹孟德诗云对酒当歌而杜子美云玊佩仍当歌非杜子美一阐明之读者皆以当歌为当该之当矣杜子美诗黄门飞鞚不动尘而东坡云走马来看不动尘而杜之语意益妙又如杜子美石出倒听枫叶下而包何云波影倒江枫子美桃花诗云影遭碧水相勾引而孟郊云南浦桃花亚水红江总诗不悟倡园花遥同葱岭雪而张説云欲持梅岭花逺竞榆关雪白乐天诗人家半在船野水多于地而姚合云驿路多临水人家半在云赵师秀曰野水多于地春山半是云徐铉隣舍诗壁隙透灯光篱根分井口而梅圣俞云井泉分地脉砧杵共秋声古乐府云新人工织缣旧人工织素持缣来比素新人不如故而无名氏效之云野鸡毛羽好不如家鸡能报晓新人虽如花不如旧人能绩麻此皆所谓披朝华而启夕秀有双美而无两伤者乎若夫宋人之生呑义山元人之活剥李贺近日之拆洗杜陵者岂可同日而语
　　李渉赠盗诗
　　唐李渉赠盗诗曰相逢不用相回避世上如今半是君可谓婉切刘伯温咏梁山泊分赃台诗云突兀髙台累土成人言暴客此分赢饮泉清节今寥落何但梁山独擅名元末贪吏亦唐末之比乎汉书云吏皆虎而冠史记云此皆刼盗而不操戈矛者也二诗之意皆祖此宋末有俗诗云众人做官都做贼郑广做贼又做官又解贼一诗云解贼一锣三捧皷接官三皷两声锣锣皷听来无二样官人与贼不差多近日云南洱海接官防与打刼湾相近有达官命童生作对曰接官防上接官一童生应曰打刼湾中打刼尤可笑也
　　太白怀郷句
　　太白渡金门诗云仍连故郷水万里送行舟送人之罗浮诗尔去之罗浮余还憩峨眉又淮南卧病怀寄蜀中赵徴君防诗云国门遥天外乡路逺山隔朝忆相如台夜梦子云宅皆寓乡怀之意赵防梓州人字云卿精于数学与李白齐名苏颋荐西蜀人才疏云赵防术数李白文章宋人注李诗遗其事并附见焉【图经云防汉儒赵賔之后盐亭人屡徴不起所着有长短经】
　　法言论屈原相如
