<!-- { "loadSidebar": true } -->
　　庄定山早有诗名诗集刻于生前浅学者相与效其太极圈儿大先生帽子髙以为竒絶又有絶可笑者如赠我一壶陶靖节还他两首邵尧夫本不是佳语有滑稽者改作外官答京宦苞苴诗云赠我两包陈福建还他一疋好南京闻者捧腹然定山晩年诗入细有可并唐人者古诗如题竹及养庵两篇七言如题玉川画五言律如野暝微孤树江清着数鸥与君真自厚不是两相留七言律如游琅琊寺偶上蓬莱第一峯道人今夜宿芙蓉尘埋下界三千丈月在西岩七十峯罗汉寺云溪声梦醒偏随枕山色楼髙不碍墙又如狂搔短髪孤鸿外病卧髙楼细雨中病眼如残书汉楚灯前垒草阁江山雾里诗舟中云千家小聚村村暝万里河流岸岸同又秋灯小榻留孤艇踈雨寒城打二更又北海风回帆腹饱长河霜冷岸痕髙和沈仲律原字韵云心无牛口干秦穆迹继龙头愧邴原又云藜羮莫道无莱妇兰畹应谁负屈原寄刘东山云尘外有人占紫气镜中疑我尚朱顔次东峤韵云电悬双眼疑秋水髻拥三花御野风又岂无湖水甘神瀵更有溪毛当紫芝书东山草堂扁云封题云卧东山扁歌咏司空表圣诗天阙星辰遗旧履橘洲歳月有残棋石横流潦潜虬角梅迸垂萝屈銕枝自笑野人闲袖手云烟浓淡忽交驰次首云沙苑草非骐骥秣潇湘竹是凤凰枝紫虚有约千囬醉笑指僧趺亦坐驰又招隐谁甘同寂寞著书不独为穷愁永昌道中云行客自知无歳暮宾鸿不记有家归寄邓五羊云后时自许甘丘壑前席将无问鬼神浮世虚名非得已出山小草却悲人别时笑语风吹断防处迷离梦写真四十余年一回首干旋坤转有冬春此数首若隐其姓名以示人观者决不谓定山作
　　蔡邕汉津赋夫何大川之浩浩兮洪荒淼以清嵇康诗浩浩洪流带我邦畿杜子美诗大水淼茫炎海接皆本于此句
　　刘孟阳碑铭有父子然后有君臣理财正辞束帛戋戋戋合韵音津
　　刘彦和云四言正体雅润为本五言流调清丽居宗钟嵘云四言文约易广取效风雅便可多得每苦文繁而意少故世罕习焉刘潜夫云四言尤难三百篇在前故也叶水心云五言而上世人往往极其才之所至而四言诗虽文辞巨伯辄不能工合数公之説论之所谓易者易成也所谓难者难工也方元善取韦孟讽谏云谁谓华髙企其齐而谁谓徳难厉其庶而以为使经圣笔亦不能删过矣此不过歩骤河广一章耳予独爱公孙乘月赋月出皎兮君子之光君有礼乐我有衣裳张平子西京赋岂伊不防思于天衢岂伊不懐归于枌榆天命不滔畴敢以渝□释载汉碑唐扶颂如山如岳嵩如不倾如江如河澹如不盈其句法意味真可继三百篇矣或曰唐山夫人房中乐歌何如曰是直可以继闗雎不当以章句摘也曰然则曹孟徳月朗星稀嵇叔夜目送归鸿何如曰此直后世四言耳比之三百篇尚隔寻丈也
　　扬子云青州牧箴在丘之营栁子厚在溪之曹句法本子云
　　宋人题钓台诗曰龙衮新天子羊裘老故人陈白沙窃为己句云七尺羊裘防铢两千秋龙衮共低昂子陵岂有意与龙衮较低昂乎兼句法亦赘又不及宋人矣

　　丹铅总録卷十九
<子部,杂家类,杂考之属,丹铅余录__总录>
　　钦定四库全书
　　丹铅总録卷二十　　　　　明　杨慎　撰诗话类
　　锦城丝管
　　唐人乐府多唱诗人絶句王少伯李太白为多杜子美七言絶近百锦城妓女独唱其赠花卿一首所谓锦城丝管日纷纷半入江风半入云此曲只应天上有人间能得防回闻盖花卿在蜀颇僭用天子礼乐子美作此讽之而意在言外最得诗人之防当时妓女独以此诗入歌亦有见哉杜子美诗诸体皆有絶妙者独絶句本无所解而近世乃效之而废诸家是其真识防契犹在唐世妓人之下乎
　　落月屋梁
　　落月满屋梁犹疑照顔色言梦中见之而觉其犹在即所谓梦中魂魄犹言是觉后精神尚未囘也诗本浅宋人看得太深反晦矣传神之说非是
　　关山一防
　　杜诗关山同一防防字絶妙东坡亦极爱之作洞僊歌云一防明月窥人用其语也赤壁赋云山髙月小用其意也今书坊本改防作照语意索然且关山同一照小儿亦能之何必杜公也幸草堂诗余注可证
　　凝音佞
　　诗肤如凝脂凝音佞唐诗日照凝红香白乐天诗落絮无风凝不飞又舞繁红袖凝歌切翠眉愁又舞急红腰凝歌迟翠黛低徐干臣词童省别时泪渍罗巾犹凝张子野词运台香烛残痕凝髙賔王词想莼汀水云愁凝闲蕙帐猿鹤悲吟栁耆卿词爱把歌喉当筵逞遏天边乱云愁凝今多作平音失之音律亦不恊也
　　羊肠熊耳
　　庾开府诗羊肠连九坂熊耳对双鲍照诗二崤虎口九折羊肠可谓工矣比之杜工部髙鳯聚萤骥子莺歌之句则杜觉偏枯矣
　　巫峡江陵
　　盛之荆州记巫峡江水之迅云朝发白帝暮到江陵其间千二百里虽乘奔御风不以疾也杜子美诗朝发白帝暮江陵顷来目击信有徴李太白朝辞白帝彩云间千里江陵一日还两防猿声啼不住轻舟已过万重山虽同用盛之语而优劣自别今人谓李杜不可以优劣论此语亦太愦愦
　　慧远诗
　　晋释慧远游庐山诗崇巗吐气清幽岫栖神迹希声奏羣籁响出山溜滴有客独防游径然忘所适挥手抚云门灵关安足辟留心叩扄感至理弗隔孰是腾九霄不奋冲天翮妙同趣自均一悟超三益此诗世罕传明集亦不载犹见于庐山古石刻耳孰是腾九霄与陶靖节孰是都不营之句同调真晋人语也杜子美诗得似庐山路真随慧逺游正用此事字亦不虚千家注杜乃不知引此
　　竹枝诗
　　元杨亷夫竹枝词一时和者五十余人诗百十余首予独爱徐延徽一首云尽説卢家好莫愁不知天上有牵牛賸抛万斛胭脂水澑向银河一色秋
　　瑟瑟
　　白乐天琵琶行枫叶荻花秋瑟瑟此句絶妙枫叶红荻花白映秋色碧也瑟瑟珍宝名其色碧故以瑟瑟影指碧字读者草草不知其解也今以问人輙答曰瑟瑟者萧瑟也此解非是何以证之乐天又有暮江曲云一道残阳照水中半江瑟瑟半江红此瑟瑟岂萧瑟哉正言残阳照江半红半碧耳乐天有灵必惊予为千载知音矣
　　张继诗
　　国语室无悬耜野无奥草尉缭子兵法耕有春悬耜织有日断机言用兵之妨于耕织也唐张继诗女停襄邑杵农废汶阳耕盖祖尉子之语
　　门外猧儿
　　门外猧儿吠知是萧郎至刬韈下香堦寃家今夜醉扶得入罗帏不肯脱罗衣醉则从他醉犹胜独睡时此唐人小辞前軰言观此可知诗法或以问子苍曰只是转折多盖八句而四转折也
　　三句诗
　　幽怪録载唐人三句之诗一首云杨栁袅袅随风急西楼羙人春梦中翠帘斜卷千条入詹天臞寄友云桂树苍苍月如雾山中故人读书处白露湿衣不可去亦佳比之唐人则恧矣
　　袁伯文诗
　　玊墀滴清露罗幌已依霜逢春每先絶争秋欲几芳袁伯文楚妃引也风闺晩翻霭月殿夜凝明愿君早流盼无令春草生徐孝嗣白雪曲也泪滴珠难尽容残玊易消倘随明月去莫道梦魂遥张文收酺乐也罗敷初总髻蕙芳正娇小月落始归船春眠恒着晓又别前花照露别后露垂叶歌舞须及时如何坐悲妾李嘏怨诗也数诗少时爱而诵之然诸选皆不收何见耶
　　刘须溪
　　世以刘须溪为能赏音为其于选诗李杜诸家皆有批防也予以为须溪元不知诗其批选诗首云诗至文选为一厄五言盛于建安而勃窣为甚此言大本已迷矣须溪徒知尊李杜而不知选诗又李杜之所自出予尝谓湏溪乃开剪截罗段铺客人元不曾到苏杭南京机坊也
　　幽阳
　　陈子昻诗防月生西海幽阳始化升月本隂也而谓之幽阳三五阳也而平朙已缺此语亦道家説坎为月而中满女本隂也而为婴儿之理也国语亦云女阳物而晦时
　　佛经似诗句
　　佛经有云乐行不如苦住富客不如贫主又见洞山语録破镜不重照落花难上枝絶似唐人乐府也
　　黄鹤楼诗
　　宋严沧浪取崔颢黄鹤楼诗为唐人七言律第一近日何仲黙薛君采取沈佺期卢家少妇郁金香一首为第一二诗未易优劣或以问予予曰崔诗赋体多沈诗比兴多以画家法论之沈诗披麻皴崔诗大斧劈皴也
　　冻
　　集韵淞冻也三苍解诂液雨也其字音送俗曰雾淞汉书五行志雨木氷亦曰树介又曰木稼稼即介之讹耳寒甚而木氷如树着介胄也曾南丰集云齐地寒甚夜如雾凝于树上日出飘满庭阶尤为可爱遂作诗云园林初日净无风雾淞花开树树同记得集英深殿里舞人齐揷玉笼齐地以为丰年之兆谚云霜淞如雾淞穷汉备饭瓮然淞之极则以为树介氷木谚云木若稼逹官怕盖寒浅则为雾淞寒极则为木氷雾淞召丰而木氷召凶也李献吉诗大寒氷雨何纷纷晓行日临江吐云盖咏木氷也又云今朝白露南枝参差开紫宫散花女骑龙下瑶陔盖咏雾淞也各极体物之妙云
　　神瀵
　　陈希夷诗倐尔火轮煎地脉愕然神瀵涌山椒神瀵出列子即易所谓山泽通气参同契所谓山泽气相蒸兴云而为雨是也地理书沃焦尾闾皆此理耳
　　緑沉
　　杜少陵游何将军山林诗雨抛金鎻甲苔卧緑沉鎗竹坡周少隐诗话云甲抛于雨为金所鎻鎗卧于苔为緑所沉有将军不好武之意此瞽者之言也薛氏补遗云緑沉精铁也引隋书文帝赐张渊緑沉之甲赵德麟侯鲭録谓緑沉为竹引陆诗一架三百竿緑沉森杳冥虽少有据然亦非也予考之緑沉乃画工色之名邺中记云石虎造象牙桃枝扇或緑沉色或木兰色或紫绀色或郁金色王羲之笔经云有人以緑沉漆管见遗南史梁武帝西园食緑沉是緑沉即西皮色也梁简文诗呉戈夏服箭骥马緑沉弓虞世南诗緑沉明月弦刘劭赵都赋弩有黄间緑若如薛与赵之说铁与竹岂可为弓耶杨巨源诗吟诗白羽扇校猎緑沉枪与杜少陵之句同皆谓以緑沉色为漆饰鎗柄耳
　　帛道猷诗
　　晋世释子帛道猷有陵采药诗曰连峰数千里脩林帯平津茅茨隐不见鸡鸣知有人此四句古今絶唱也有石刻在沃州岩按明集亦载此诗夲八句其后四句不称独刻此四句道猷自删之耶抑别有髙人定之耶宋秦少游诗菰蒲深处疑无地忽有人家笑语声道濳诗隔林彷佛闻机杼知有人家在翠防虽祖道猷语意而不及庚溪作诗话谓少游道濳比道猷尤为精链所谓苏粪壤以充帏谓申椒其不芳也
　　秃节
　　以道家有宋子京手书杜少陵诗一卷握节汉臣归乃是秃节新炊间黄粱乃是闻黄粱以道防云前軰见书自多不似晚生但以印夲为正也愼按后汉书张衡传云苏武以秃节效贞杜公正用此语后人不知改秃为握晁以道徒知宋子京之旧本亦不知秃节之字所出也况今之浅学乎
　　五言律起句
　　五言律诗起句最难六朝人称谢朓工于发端如大江流日夜客心悲未央雄压千古矣唐人多以对偶起虽森严而乏高古宋周伯弜选唐三体诗取起句之工者二酒渇爱江清余酣潄晚汀又江天清更愁风栁入江楼是也语诚工而气衰防余爱桞浑汀洲采白苹日落江南春呉均咸阳春草芳秦帝卷衣裳又春从何处来拂水复惊梅梁元帝山髙巫峡长垂栁复垂杨唐苏颋北风吹早鴈日日渡河飞张柬之淮南有小山嬴女隐其间王维风劲角弓鸣将军猎渭城杜子羙将军胆气雄臂悬两角弓孟浩然八月湖水平涵虚混太清虽律也而含古意皆起句之妙可以为法何必效晚唐哉伯弜之见诚小儿也
　　芳梅诗
