<!-- { "loadSidebar": true } -->
　　北齐后宫之服制女官八品偏髻注云所交切发覆目也盖夷中少女之饰其四垂短髪仅覆眉目而顶心长髪绕为卧髻宋词所谓鬓軃偏荷叶也今世犹有之字玉篇不收而独出此佛书亦有之应賛宁不识而强以为鬘字之省非也
　　服妖
　　晋傅奏议云妺喜冠男子之冠桀亡天下何晏服妇人之服亦亡其身内外不殊王制失序此服妖也又按史谢尚好着刺文袴周正少日锦髻红裩盖东晋南朝之人疴不特服妖而已【王俭作解散髻斜挿簮亦服妖】
　　鵫鴩字
　　后周皇后服制受茧则服鷩衣听女教则服鵫衣【音罩】归宁则服衣【音秩】鵫鴩字惟见此盖苏绰所制也
　　朱腕防
　　王符潜夫论或纺丝而縻断截以绕臂此盖丝之类乐府双行纒云朱丝系防真如白雪凝梁昭明乌栖曲云江南稚女朱腕防
　　狄香
　　张衡同声歌洒扫清枕席鞮芬以狄香鞮履也狄香外国之香也谓之香薫鞋也近刻玉台新咏及乐府诗集改狄香作秋香太谬吴中近日刻古书妄改例如此不能一一尽弹正之
　　薄借
　　周礼玉璂注璂读如薄借綦之之綦綦结也皮弁之缝每贯结五采玉十二以为饰谓之綦诗云其弁伊綦贾公彦防云薄借之语未闻按古今注云草履名不借汉文帝履不借以临朝宋诗逰山双不借取水一军持古装裱卷轴引首后以绫帖禇曰贉有楼台锦贉毬路锦贉蠲纸贉樗蒲锦贉唐人谓之玉池其引首有二色者曰双引首标外加竹界曰打擫
　　释名曰以丹注面曰的子本天子诸侯有羣妾以次进御有月事者止不御难于口陈故注此于面灼然而识也王粲神女赋曰施的结羽钗傅镜赋曰珥明珰之双照防只的以发姿张景阳扇赋皎质皦鲜的防绛汉律姅变亦谓月事也
　　倦防录述流苏文制但云五防同心而下垂者莫能言其始黄公诏书林亦止引晋书割流苏为马帴皆后世帏帐间所悬耳古者流苏盖乐器之节前汉书礼乐志薛瓉注作流遡周礼金镯节鼓郑注云后世合宫悬用之而有流苏之饰乐器而用以为帏帐之悬则自晋以后始也
　　珍寳类
　　金膏水碧
　　唐世诗人多用金膏水碧字但知为竒寳之属莫究其出也穆天子传示汝黄金之膏束晳曰金膏可以续骨崔寔政论呼吸吐纳非续骨之膏水碧水玉也山海经耿山多水碧墨子大药有水脂碧唐诗絶顶水底花开谢向渊腹揽之不可得滴沥空在掬又采碧时逢婺女船
　　阿堵
　　晋书云王衍口不言钱晨起见钱堆牀前曰阿堵近世不解此遂谓钱曰阿堵可笑晋人云阿堵犹唐人曰若个今曰这个也故殷浩看佛经曰理亦应在阿堵中顾长康曰传神冩照正在阿堵中谢安谓桓温曰明公何用壁后置阿堵軰是也凡观一代书须暁一代语观一方书须通一方之言不尔不得也
　　钱神论
　　晋惠帝之时贿赂公行鲁褒所为作钱神论也余观类文同时綦母民成公绥皆有钱神论各一篇民之论略曰黄金为父白银为母鈆为长男锡为少妇庚辛分土诸国皆有长沙越嶲仆之所守伊我初生周末时也景王君世大铸兹也贪人见我如病得医饥享太牢未足为饴绥之论略曰路中纷纷行人悠悠载驰载驱惟钱是求朱衣素带当涂之士执我之手门常如市谚曰钱无耳鬼可使岂虚也哉幽求子云可以使鬼者钱也可以使人者权也盖亦同时之语
　　太极泉
　　宋孝武帝大明七年赦诏文曰思散太极之泉以福无方之外太极之泉不知何语后阅酉阳杂爼仙药有太极泉盖神瀵盎浆之类也宋齐六代文人每好用僻事例如此
　　钿金
　　张懐瓘书录云往翰林见古钟二枚髙一尺许有古文三百余字记夏禹功绩皆紫金钿似大篆神彩惊人盖三代钿金为篆其精类如此又李伯时得雕戈虫鸟书黄金文铭六字曰主用父作雕戈钿金法今亦不传唐六典有十四种金曰销金曰拍金曰镀金曰织金曰砑金曰披金曰泥金曰镂金曰撚金曰戗金曰圏金曰贴金曰嵌金曰裹金而钿金不在其中今并其名亦不知矣
　　古钱
　　汉有厌胜钱藕心钱状如干盾长且方不圆盖古刀布之变也与近世花蕋夫人封缓及穿钥钱相似见封濥及李孝美钱谱
　　宋时官烛
　　赵寳文以红罗命匠作烛心匠以绢易之召诘之伏罪罗烧则灰飞绢则余烬而已出博闻录宋代官烛以龙涎香贯其中而以红罗纒炷烧烛则灰飞而香散又有令香烟成彩楼阁龙鳯文者不知何药物也
　　磨鋊
　　南宋孔顗铸钱议曰五铢钱周郭其上下令不可磨取鋊鋊音裕五音谱磨礲渐销曰鋊今俗谓磨光曰磨鋊是也往年中官问于外庭曰牙牌磨鋊字何如写予举此荅之
　　银鹘
　　旧唐书吐蕃传吐蕃举兵以七寸金箭为契百里一驿有急兵驿人臆前如银鹘甚急鹘益多鞑靼亦然元乐府有玉兎鹘牢拴懐揣着帝宣是其证也鹘有兎鹘鸦鹘故云云今云南边夷有兵马声息文书上挿鸡毛火炭亦古羽书之遗意火炭则示火急之意
　　玉玺考
　　元朝元贞三十一年穆呼哩曾孙硕徳卒其妻出古玉印货之中丞崔彧秘书丞杨桓辩其为传国玺上之慎按秦始皇之玺一曰皇帝夀昌一曰既夀永昌已传疑有二矣至朱梁亡入于后唐又唐主存朂谋即位魏州僧以传国玺献遂即位则后唐之玺盖有二也玺既有二则必有一赝矣是以今日既曰与潞王从珂同焚于洛阳之武楼矣而他日段义又得之以为宋哲宗献今日既曰入金与金哀宗同焚于蔡州之幽兰轩矣而翟朝宗又得之以为宋宁宗献若果赝而酷肖则宋徽宗正衒名受欺者又何疑其检无螭角无缺却之不用而别制定命寳邪赝迹在宋屡败露矣而元之崔彧杨桓又何由得之寡妇货物而献之余意以为杨桓素工篆书即着六书统者必桓私刻之谋于崔彧而托名于硕徳之妻无疑崔彧之意欲迎合皇太妃以翊戴成宗而为此耀俗目而定其位耶
　　按通典云秦得蓝田白玉为玺曰受天之命皇帝夀昌又按北齐制传国玺鸟篆书文曰受天之命皇帝夀昌汉书注卫宏曰秦玺题是李斯书其文曰受命于天既夀永昌○右二说不同
　　十国纪年晋开运末辽入中原少帝重贵遣其子延煦献传国玺于辽辽主讶其非真
　　宋哲宗元符元年五月咸阳民段义斸地得玉玺蔡京及讲议玉玺官十三员奏曰皇帝夀昌者晋玺也受命于天者后魏玺也有徳者昌唐玺也惟徳允昌者石晋玺也则既夀永昌者秦玺可知若蔡京軰小人媚上不惮诬天而况于欺人乎纵使真是秦玺亦无道之物亡国之器岂舜之五瑞禹之圭乎噫宋之君臣可谓迷惑无识矣
　　南齐髙祖性清俭主衣中有玉导上曰留此正是兴长源即命击碎之玉导未知何物又按晋书冯迁追及桓防头上玉导与之曰汝何敢杀天子以此例之则玉导者玉簮或冠箆之类耳择也义取择发然自唐以后不闻其名
　　音律类
　　舜七始咏
　　汉书律厯志引古文尚书予欲闻六律五声八音七始咏以出纳五言今文七始咏作在治忽史防祖据汉郊祀歌七始华始肃倡和声而以今文在治忽近于傅防以予考之此言声律音咏是一类事但汉书注不注七始之义今之切韵宫商角徴羽之外又有半商半徴盖牙齿舌喉唇之外有深喉浅喉二音此即所谓七始咏咏即韵也汗简古七始咏夹始盖古文七作桼桼与夹相近而误尤可验史氏之说为是由此言之切韵之法自舜世已然不起于西域胡僧又可知予特表出之【孟康云七始者天地四时人也此说乃意料之言】
　　尺八
　　箫管之制六孔旁一孔加竹膜焉足黄钟一均声或谓之尺八管容斋随笔引逸史及孙夷中仙隠传吕才传皆有尺八事又醉乡日月唐人酒令云逺望渔舟不濶尺八凭阑一吐已觉空喉












　　丹铅总录卷七
<子部,杂家类,杂考之属,丹铅余录__总录>
　　钦定四库全书
　　丹铅总録卷八　　　　　　明　杨慎　撰物用类
　　义嘴笛
　　容斋四笔载人物以义为名如义士义帝之类甚多器物在首曰义髻在衣曰义栏义领竒矣予观乐书有义嘴笛谓笛外更安嘴也抑又竒矣
　　不借军持
　　陆放翁诗游山双不借取水一军持不借草鞋也言其价贱不须借也古今注汉文帝履不借以临朝汉时已有此名矣军持浄瓶也出佛经贾岛送僧诗云我有军持慿弟子岳阳江里汲寒流
　　蜀牋川笔川墨
　　蜀牋自唐已名天下予脩蜀艺文有蜀牋谱一篇近观龙川集陈同甫与朱元晦书云川笔十枝川墨一挺蜀人以为絶品则蜀人之笔墨在宋以为絶品不知何时降为眉州大邑之滥恶耳
　　自相矛盾
　　今人谓言不相副曰自相矛盾然用之不差而问之不知也按尸子云楚人有鬻矛与盾者誉之曰吾盾之坚莫能陷也又誉其矛曰吾矛之利于物无不陷也或曰以子之矛陷子之盾何如其人弗能应也今之称自相矛盾本此
　　殷辂
　　论语乗殷之辂其后秦始皇阅三代之车独取殷制按南史齐志殷有瑞因乗钩而制车因桑根而为色古所谓器车也一曰桑根车一曰金根车
　　先路次路
　　楚辞来吾导夫先路先路车名郊特牲先路三就左传郑赐子展先路子产次路
　　鼔舞木熈
　　淮南子云鼔舞者绕身若环曽挠摩地扶旋猗那动容转曲便婿拟神身若秋药被风发若结旌驰驻騪若骛木熈者举梧槚据勾柱授丰条舞扶疎龙从鸟集搏援攫肆蔑蒙踊跃观者莫不为之损心酸足彼乃始徐行微笑披衣脩擢夫鼔舞者非柔纵木熈者非劲淹渍渐摩使之然也此文写得入神文选舞赋逺不及也鼔舞今之盘鼔者木熈今之上髙竿者如此下字后之文人亦罕及
　　朱鹭
　　古乐府有朱鹭曲解云因饰鼓以鹭而名曲焉又云朱鹭咒鼔飞于云末徐陵诗有鳬钟鹭鼔之句宋之问诗稍防朱鹭转尙识紫骝骄皆用此事葢鹭色本白汉初有朱鹭之瑞故以鹭形饰鼔又以朱鹭名鼓吹曲也梁元帝放生池碑云夜梦终见取于宋王朱鹭晨飞尚张罗于汉后与朱鹭飞云末事相叶可以互证补乐府解题之缺
　　重较説
　　诗衞风淇澳篇曰猗重较兮毛苌曰重较卿士之车孔頴达曰倚此重较之车实称其徳也周礼舆人注较两輢上出轼者今之平隔也诗话云车广六尺四寸深四尺轼去舆髙三尺三寸较去式又髙二尺二寸较式通髙五尺五寸葢古人乗车立乗非如今人之坐也论语曰升车必正立列女传曰立辎无軿是其明证故乗车平常则慿较若应为敬则落手慿下式而头得俯较在式上若两较然故曰重较輢是两边植木较横輢上輢两而较一説文车輢上曲铜也葢较在轼上恐其坠故以曲铜闗之古谓较为车耳古谚云仕宦不止车生耳三国志吴童謡云黄金车班兰耳闿阊门见天子符曲铜之説矣后汉舆服志金薄缪龙为舆倚较徐广曰缪交错之形崔豹古今注文武车耳古重较也文官青耳武官赤耳又曰重较在车藩上重起如牛角故曰重较考工记曰叄分式围去一以为较围叄分较围去一以为轵围林希逸曰较小于式轵又小于较説文较本作防从车爻声古车制与今不同重较之义故晦兹不厌详引耳
　　簠簋豆铺
