<!-- { "loadSidebar": true } -->
　　邹衍言九州之外复有九州载于史记按其説曰东南神州曰旦土【旦音与晨同】正南卭州【隋书作迎】曰深土西南戎州曰滔土正西弇州【隋书作拾州】曰开土正中冀州曰白土西南柱州曰肥土西北州【隋书作营州】曰成土东北咸州曰隠土【尸子作急土】正东阳州曰信土其言本荒唐汉人作河图括地象全祖其説隋代郊天遂以其名入从祀之位史炤通鉴释文曰此九州其昆仑统四方之九州乎或曰神农地过日月之表葢神农之九州也【柱州一本作桂州营州一本作宫州近是宫与相近未知孰正】
　　海外五岳
　　道经曰海外蓬莱防苑有五岳灵山一曰广乘之山天之东岳也在东海之中为发生之首上有碧霞之阙琼树之林紫雀翠鸾碧藕白橘主岁星之精居九气青天之内矣二曰长离之山天之南岳也在南海之中上有朱宫绛阙赤室丹房紫草红芝霞膏金醴主荧惑之精居三气丹天之内矣三曰丽农山天之西岳也在西海之中上有白华之阙三素之城玉泉之宫瑶林瑞兽主太白之精居七气素天之内矣四曰广野之山天之北岳也在北海弱水之中上多琼楼寳阙金液龙芝主辰生之精居五气天之内矣五曰昆仑之山天之中岳也在八海之间上当天心形如偃葢东曰樊桐西曰圃南曰积石北曰阆苑上有琼华之阙光碧之堂瑶池翠水金井玉彭主镇星之精居于中元一气天中焉
　　漏井匽猪
　　周礼为其井匽注井漏井匽堰猪按漏井今之渗坑匽猪今之隂沟也
　　东流不溢
　　楚辞天问东流不溢孰知其故栁子之对朱子之注大抵以归墟为説余谓水由气而生亦由气而灭今以气嘘物则得水又以气吹水则即干由一滴可知其大也归墟尾闾是水之大穷尽气之大升降处山海经云汜天之山赤水穷焉不姜之山黒水穷焉防涂之山青水穷焉白水之山白水穷焉不庭之山荥水穷焉成山甘水穷焉则众流各有穷处至此即化气而升不必至归墟也又庄子云日之过河也有损焉风之过河也有损焉风日皆能损水但甚防而人不知觉若襮衣于日中摽湿于风际则立可验此随时而消息也覆杯水于坳堂则立而厬洒激泉于焦原则立而涸此随地而消息也葢二气迭运五行更胜一极不俱备一物不独息端指何地为归墟邪
　　名山异名
　　昆仑山一名昆岑君山一名娲宫武当山一名岭普陀山一名梅岑青城山一名天谷大复山一名胎簮衡山一名芝冈东海一名岱渊【岱渊见随巢子】遁甲开山图曰沙土之堛云阳之墟可以长生可以隠居指甘泉谷口也郭璞注山海经云山川或有同名而异实或同实而异名或一实而数名歴代久逺古今变易未得详也信哉
　　东西二周
　　战国防注辨证东西二周详矣近阅刘忠定元城语及今邵文庄简端录二条可以补入今载于此刘之説曰东西二周通封畿宗周镐京也地方八百里八八六十四为方百里者六十四也洛邑成周也方六百里六六三十六为方百里者三十六也二都得方百里者百为方千里也故诗曰邦畿千里东西长而南北短短长相覆为千里此周武王时也至幽王时宗周灭所谓方八百里失之矣及平王东迁洛邑则方六百里尔邵之説曰昭公二十六年天王入于成周成周下都也王既入成周矣曷不遂入王城也子朝之余党在焉故也故苌之建议城成周也谓之迁都葢其任怨也大矣非忠之至者其孰能如此或者不知王城成周为二遂以入成周为入于京师使迁都之説卒无所归而之忠不白于后世洛诰曰我卜涧水东瀍水西是谓王城又曰我又卜瀍水东是谓成周呜呼地之不考乃害于义如此哉
　　外水内水中水
　　宋刘裕遣朱龄石伐蜀冦谯纵众军悉从外水取成都臧僖从中水取广汉老弱乘髙舰从内水向黄虎史炤通鉴释文曰巴郡【今之重庆】正对二水口右则涪内水左则蜀外水自渝上合州至绵州曰内水自渝上戎泸至蜀谓之外水慎按外水即岷江自重庆上叙州嘉定是也内水即涪江自重庆上合州遂宁潼绵是也中水即沱江自泸州上富顺资简金堂汉州是也曰四川者则取岷江沱江黒水白水四大川以为名尔【沈约宋书资江为中水涪江为内水】
　　禹穴
　　司马子长自叙云上防稽探禹穴此子长自言徧逰万里之目上防稽摠吴越也探禹穴言巴蜀也后人不知其觧遂以为禹穴在防稽而作地志者以禹庙旁小坎如舂臼者当之噫是有何竒而辱子长之笔耶按蜀之石泉禹生之地谓之禹穴其石杳深人迹不到顷廵抚仪封刘逺夫修蜀志搜访古碑刻有禹穴二字乃李白所书始知防稽禹穴之误大抵古人作文言简而括若禹穴在防稽而上云上防稽下又云探禹穴不胜其复矣如禹贡曰云土梦作乂云在江南梦在江北五言而括千余里又曰蔡旅平蔡山在雅州蒙山在云南今名蒙乐山上有碑具列其事亦四字而括千余里郑孔颖达蔡沈夏僎皆所未至而缪云蒙山亦在雅州如此则禹贡所纪山川无乃俗所谓关门闭户掩柴扉乎古人立言説义理性命恐其不明则不厌复如易曰明辨皙也诗曰昭明有融髙朗令终之类言山川物产则一言尽之如镠鐡丝枲橘柚如微卢彭濮庸蜀羗髳之类更不复书此易之耳
　　滩潬字考
　　説文滩水濡而干也引诗滩其干矣今诗滩作暵集韵云本作潬水中沙出也説文有滩字而无滩义集韵有滩义而无滩字今俗假借用之久矣慎按説文引诗滩与暵互文则当作他案切与尔雅太岁在申曰涒滩同音是滩有二音也尔雅汶为灛黄河有中潬城燕肃潮汐説浙江之口起自纂风北望嘉兴夹以沙潬隔碍洪波海舶怖于上潬皆作昌善切与阐同音则潬乃灛之省文而漕舩志黄河退潬田地肥沃此潬字又作平声是潬亦有二音也再考他字书石濑水奔曰滩楚辞所谓石濑兮浅浅是也是滩之为字主于石也声类曰水衍沙出曰潬易曰需于沙衍在中也选诗潦收沙衍出衍之与潬字异而义相发葢潬之为字主于沙也在河为碛在江为滩义取于石在汝曰濆在汶曰灛义多取于沙而音则或平或仄无定耳
　　封堠防埓
　　王子年云禹治水所穿凿处皆有泥封记使熊升其上此封堠之始按北堂书抄引山海经黄帝游幸天下有记里鼓道路有记里堆则堠起黄帝非始于禹崔豹古今注画界者封土为台以表识疆境也马缟曰为防埓以画界分程也十里双堠五里只堠
　　苜蓿烽
　　岑参诗苜蓿烽邉逢立春葫芦河上泪沾巾皆纪塞上之地也唐三藏西域志塞上无驿亭又无山岭止以烽火为识玉门关外有五烽苜蓿烽其一也葫芦河上狭下广洄波甚急深不可渡上置玉门关即西域之襟喉也
　　渡泸辨
　　孔明出师表五月渡泸今以为泸州非也泸州古之江阳而泸水乃今之金沙江即黒水也其水色黒故以卢名之耳沉黎古志孔明南征由今黎州路黎州四百余里至两林蛮自两林南瑟琶部三程至嶲州十程至泸水泸水四程至弄栋即姚州也今之金沙江在滇蜀之交一在武定府之江驿一在姚安之左却据沉黎志孔明所渡当是今之左却也瑟琶一作风琶两林今之卭部长官司也
　　月窟日域
　　扬子云长杨赋西压月【古窟字】东震日域服防注以为月所生恐非李太白诗天马来出月氐窟月窟即指月氐之国日域指日逐单于也葢借日月字以形容威服四夷之逺耳太白妙得其觧矣月氐一作氏又作月支唐人侨置羁縻曰氐州氏音支乐府有氐州第一氐州第二即此地也并附着之
　　黒水之源
　　禹贡曰华阳黒水惟梁州又曰导黒水至于三危入于南海郑云三危在鸟防之西而南当岷山又在积石之西南当黒水祠黒水出其南脇又按汉书地理益州郡滇池有黒水祠郦道元水经鋭意寻讨亦不能知黒水所经之处马端临舆地考云孔郑通儒亦莫知其处是年代久逺遂至堙涸无以详焉今按杜氏通典曰吐蕃有可防海去赤岭百里方圆七十里东南流入西洱河合流而东号曰漾濞水又东南出防川为泸水焉泸水即黒水也长宁周文安公云三危山在云南丽江其源委既详足以补禹贡之注矣濞水今在大理之西百里土俗讹作様备唐书姚嶲道讨击使唐九徴率兵击吐蕃虏以鐡絙梁濞二水通西洱筑城城之九徴毁絙夷城破之建鐡柱于滇地以勒功即此水也黒水祠在云南昆明县之官渡今名黑杀天神土主俗祠祷之极众马端临生于宋季土宇分裂纸上之言难以考据今三危黒水祠漾濞皆在中国余寓云南二十余年目击耳闻是以得其真并书以谂四方之好古者
　　垫江之源
　　蔡松年补南北史志载吐谷浑酋长阿豺登其国西疆山观垫江源问其羣臣曰此水流更有何名由何郡国入何水也其长史曾和曰此水经仇池过晋夀出宕渠始号垫江至巴郡入江渡广陵防于海阿豺曰水尚知归吾独无所归乎乃遣使南通于刘宋贡方物宋少帝封为浇河公按此事甚竒阿豺吐谷浑酋长能知问学而其臣曾和考据如流何愧于中国之桑钦郦道元乎此所云垫江非今忠州之垫江也古之垫江即今合州也合州置于西魏隋炀帝改合州为涪陵而移垫江之名于忠州之桂溪今之垫江则古之桂溪也近日一统志亦殊草草混淆因书垫江源并及之　垫江之源乃在吐谷浑之西疆山今其地不在中国不可考究
　　两碣石
　　禹贡夹右碣石入于河右碣石即河赴海处在北平郡南二十里左碣石在髙丽唐书云碣山在汉乐浪郡遂城县长城起于此山
　　天方国
　　杜环经行记云大食国其仕女魁伟壮大衣裳鲜洁容止闲丽女子出门必拥蔽其面一日五时必礼天堂容数万人市闬之中天地所生无物不有四方辐凑万货丰贱大约与永乐中三寳太监郑和下西洋所説天方国同岂即大食国耶苻坚时新罗王遣使卫头朝贡坚曰卿言海东之事与古不同何也荅曰亦犹中国时代变革名号改移今焉得同由此推之歴代史志所载海外诸国可以此例观之矣
　　吴泉
　　余旧在京见河图纬象一书纬候之流也专言日月星辰而图象则缺其文作古字如云邠之隘上为扶桑日所升宣陆之阻上为吴泉月所登吴泉即虞渊也唐人讳渊字作泉亦有本矣又营室星一名结蝓之宿月晕谓之逡廵他书亦不见并识于此
　　蜀士夫多不居本乡
　　先君尝言自古蜀之士夫多卜居别乡李太白寓江陵山东池州庐山而终于采石老苏欲卜居嵩山东坡欲买田阳羡魏野之居陜州苏易简之居吴门孙光宪之居荆南陈尧佐之居嵩县许奕许将之居张孝祥之居于湖姚勉之居筠州陈去非之居叶县毋廷瑞之居大冶虞允文之居临州邓文原之居湖州杨孟载之居姑苏袁可潜之居笠泽岂以其险逺厌防渉耶
　　地名用天字
　　地名山名郡名用天字者天台天目天池【在庐山有天池寺】天汉【汉中】天谷【青城山志书误作天国音之讹也】天彭天社【新津】天隳【在成都今讹为天囘】天水天阶【山名在将乐】天镜天门天牙【在成都】天浆【谿名在向城】天竺【西方国名】天山【在匈奴中】
　　葢天舆地
　　世言舆地图始于汉光武披舆地图而不知前汉淮南王传已有按舆地图之语地以舆名取易坤为舆之义犹天如张葢也张衡作葢天图义取此葢天舆地正可作对
　　五灵配五方
