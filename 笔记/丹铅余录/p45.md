<!-- { "loadSidebar": true } -->
　　学诗者动輙言唐诗便以为好不思唐人有极恶劣者如薛逢戎昱乃盛唐之下晩唐亦有数等如罗隠杜荀鹤晩唐之下者李山甫卢延逊又其下下者望罗杜又不及矣其诗如一个祢衡容不得又一领青衫消不得之句其他如我有心中事不向韦三说昨夜洛阳城明月照张八又如饿猫窥防穴饥犬防鱼砧又如莫将闲话当闲话徃徃事从闲话生又如水干浮鼻渡沙鸟防头行此类皆下净优人口中语而宋人方采以为诗法入全唐诗话使观者曰是亦唐诗之一体也如今称燕赵多佳人其间有跛者眇者羝氲者疥且痔者乃专房宠之曰是亦燕赵佳人之一种可乎
　　古者一国嫁女同姓二国媵之仪礼有媵爵谓先饮一爵后二爵从之也楚辞鱼鳞鳞兮媵予江海间有鱼游必三如媵随妻先一后二人号为婢妾鱼唐诗江鱼羣从称妻妾塞鴈聮行号弟兄
　　沈佺期有夜泊越州诗云防防萦海若霹雳耿天呉防防葢指防风也字书不载此二字
　　杨素作桞诔云山阳玉弼风流长逝颍川荀爽零落无时脩竹夹池永絶梁园之赋长杨映沼无复洛川之文又尝以五言诗七百字赠播州刺史薛道衡词气頴防风韵秀出为一盛作见文苑英华素本以武功显而文藻若此
　　古乐府兰草自然香生于入道傍腰鎌八九月俱在束薪中孟郊诗昧者理芳草嵩兰同一锄实本古乐府意韦苏州对残灯诗云独照碧牕乆欲随寒烬灭幽人将遽眠解翻成结梁沈氏满愿残灯诗云残灯犹未灭将尽更扬辉惟余一两焰犹得解罗衣韦诗实出于沈然韦有幽意而沈淫矣
　　白乐天诗柘枝随画鼓调笑从香毬又云香毬趂拍回环匝花盏抛巡取次飞皆纪管弦酒席中事但不知香毬何用如今人词中用金缕字亦竟不知金缕于歌何关
　　李廓王建皆有镜听词镜听今之向卜也
　　谚云黄鵹留看我麦黄葚黒否见陆玑草木疏今作黄栗留
　　郎士元留卢秦卿诗云知有前期在难分此夜中无将故人酒不及石尤风石尤风打头逆风也行舟遇之则不行此诗意谓行舟遇逆风则住故人置酒而以前期为辞是故人酒不及石尤风矣语意甚工近人呉中刻唐诗不解石尤风为何语遂改作古淳风可笑又可恨也
　　王右丞诗杨花惹暮春李长吉诗古竹老梢惹碧云温庭筠暖香惹梦鸳鸯锦孙光宪六宫眉黛惹春愁用惹字凡四皆絶妙霜月夜徘徊楼中羌管催晩风吹不尽江上落残梅此贯休絶句也休在晩唐有诗名然无可取独此首有乐府声调虽非僧家本色亦犹惠休之碧云也
　　客有见予拈波漂菰米之句而问曰杜诗此首中四句亦有所本乎予曰有本但变化之极其妙耳隋任希古昆明池应制诗曰回眺牵牛渚激赏镂鲸川便见太平实乐气象今一变云织女机丝虚夜月石鲸鳞甲动秋风读之则荒烟野草之悲见于言外矣西京杂记云太液池中有雕菰紫箨縁节鳬雏鴈子唼集其间三辅旧圗云宫人泛舟采莲为巴人擢歌便见人物游嬉宫沼富贵今一变云波漂菰米沉云黒露冷莲房坠粉红读之则菰米不收而任其沉莲房不采而任其坠兵戈乱离之状具见矣杜诗之妙在翻古语千家注无有引此者虽万家注何用哉因悟杜诗之妙如此四句直上与三百篇牂羊羵首三星在罶同比之晩唐乱杀平人不怕天抽旗乱揷死人堆岂但天壤之隔
　　防字符咸切舟上幔也又扶泛切使风也舟幔则平声使风则去声葢动静之异也刘熈释名曰随风张幔曰防注去声广韵曰张布障风曰防音与梵同左传宣十三年注防斾投衡上使不防风谓车斾之受风若舟防之防风也舟防之防平声防风之防去声防云防是扇风之名孙绰子曰动不中理若防舟而无柁南史因风防上前后连烟荆州记云洞庭湖庙神能使湖中分风而防南北晋湛方生有防入南湖诗又有还都防诗谢灵运有游赤石进防海诗刘孝威有防渡吉阳洲诗选诗无因下征防徐陵诗南茨大麓北防清湘刘删诗回舻乘水举防逐分风张曲江诗征鞍税北渚归防指南陲张燕公诗离魂似征防常徃帝乡飞赵冬防诗帝城驰梦想归防满风颷杜诗浦防晨初发韩退之诗无因防江水包何诗锦防乘风转金装照地新孟浩然诗岭北征防巴东问故人徐安身诗暮雨衣犹湿春风防正开近苏州刻孟诗改征防为征棹何仲黙笑曰征防改征棹锦防亦改曰锦棹可乎葢浅学妄改非初误也
　　陆贾南中行纪云南中百花惟素馨香特酷烈彼中女子以防丝穿花心绕髻为饰梁章隐咏素馨花诗云细花穿弱缕盘向緑云鬟用陆语也花绕髻之饰至今犹然予尝有诗云金碧佳人堕马妆鹧鸪林里采秋芳穿花贯缕盘香雪曽把风流恼陆郎姜梦賔笑谓予曰不意陆贾风流之案千年而始发耶
　　乐苑云羽调有柘枝曲商调有掘柘枝此舞因典为名用二女童帽施金铃抃转有声其来也于二莲花中藏之花折而后见对舞相呈实舞中雅妙者也段成式寄温庭筠云蓝纸诗曰三十六鳞充使时数畨犹得寄相思待将袍袄重抄了写尽襄阳掘柘词今温集中有掘柘词掘音抯
　　韦蘓州诗独怜幽草涧边生古本生作行行字胜生字十倍
　　谢脁诗寒城一以眺平楚正苍然楚丛木也登髙望逺见杪如平地故云平楚犹诗所谓平林也陆机诗安辔遵平莽谢语本此唐诗燕掠平芜去又游丝荡平绿又因谢诗而衍之也
　　楚辞逺望兮阡眠陆机诗林薄杳阡眠吕延济曰阡眠原野之色按说文谸山谷青谸谸也则阡眠字当作谸眠又列子云郁郁芊芊注芊芊茂盛之貌李白赋彩翠兮芊眠谸眠作芊眠亦通文选别作防眠字皆从目唐词有菩萨鬘不知其义按小说开元中南诏入贡危髻金冠璎珞被体故号菩萨鬘因以制曲佛经戒律云香油涂身华鬘被首是也白乐天蛮子朝诗曰花鬘抖擞龙蛇动是其证也今曲名鬘作蛮非也
　　李康成玉华僊子歌璇阶电绮阁碧题霜罗幙蔡孚打毬篇红鬛锦鬟风骤骥黄骆丝鞭雷紫驑以电霜风雷实字为眼工不可言惟初唐有此句法
　　李羣玉人日梅花诗半落半开临野岸围情围思媚韶光玉鳞寂寂飞斜月素手亭亭对夕阳亦有思致玉鳞寂寂飞斜月真奇句也暗香浮动恐未可比
　　陆鲁望白莲诗素蘤多蒙别艳欺此花端合在瑶池无情有恨何人见月晓风清欲堕时观东坡与子帖则此诗之妙可见然陆此诗祖李长吉长吉咏竹诗云斫取青光写楚辞腻香春粉黒离离无情有恨何人见露压烟笼千万枝或疑无情有恨不可咏竹非也竹亦自妩媚孟东野诗云竹婵娟笼晓烟左太冲呉都赋咏竹云婵娟檀栾玉润碧解合而观之始知长吉之诗之工也博陵县有郝僊女庙僊女魏青龙中山人年及笄姿色姝丽采苹水中苍烟白雾俄失其所在母哀求水濵愿言一见良乆异香袭人隠约于波渚间曰儿以灵契托迹绡宫隂主是水府世縁已断毋用悲悒而今而后使乡梓田蚕嵗宜有感而通乃为吾验后人立庙焉而有题喜迁莺词于壁云汀州苹满记翠笼采采相将隣媛苍渚烟生金支光烂人在雾绡鲛馆小鬟顿成云散罗袜凌波不见翠鸾逺但清溪如镜野花留靥情睠惊变现身后神功绕就呉蚕茧汉女菱歌湘妃瑶瑟春动倚云层殿彤车载花一色醉尽碧桃清宴故山晚叹流年一笑人间飞电
　　白居易集有亚枝谓临水低枝也孟东野诗南浦桃花亚水红水边桞絮由春风白诗又云亚竹乱藤多照防亦佳句也乐府家谓掲调者髙调也髙骈诗公子邀欢月满楼佳人掲调唱伊州便从席上西风起直到萧闗水尽头战国防晖台之下沙海之上九域志有沙海孟浩然和张三自穰县还途中遇雪诗风吹沙海雪来作桞园春正是梁地事
　　张仲举踏莎行云芳草平沙斜阳逺树无情桃叶江头渡醉来扶上木兰舟将愁不去将人去唐李端诗江上晴楼翠霭间满兰春水满牕山青枫绿草将愁去逺入呉云暝不还张词全用李诗语若不知其出处亦不见其工致也
　　今文语辞朅来聿来不知所始按楚辞车既驾兮朅而归不得见兮心伤悲旧注朅去也又按吕氏春秋胶鬲见武王于鲔水曰西伯朅去无欺我也武王曰不子欺将伐殷也胶鬲曰朅至武王曰将以甲子日至注朅何也若然则朅之为言盍也若以解楚辞则谓车既驾矣盍而归乎以不得见而心伤悲也意尤婉至则今文所袭用朅来者亦谓盍来也非是发语之辞矣文选注刘向七言曰朅来归耕永自踈顔延年秋胡妻诗曰朅来空复辞义皆谓盍来始通
　　诗行道迟迟中心有违思致防婉紫玉歌所谓身逺心迩洛神赋所谓足徃神留皆祖其意

　　丹铅摘録卷十
　　钦定四库全书
　　丹铅摘録卷十一　　　　明　杨慎　撰
　　杜子美云读书破万卷下笔如有神此子美自言其所得也读书虽不为作诗设然胷中有万卷书则笔下自无一防尘矣近日士夫争学杜诗不知读书果曾破万卷乎如其未也不过拾离骚之香草丐杜陵之残膏而已又尝记宋宣政间文人称翟汝文叶梦得汪藻孙觌四人孙尝自评曰吾之视浮溪浮溪之视石林各少十年书石林视翟忠惠亦然识者以为确论今之学文者果有十年乎不过抄玉篇之难字效红勒之轧辞而已乃反竣其门墙髙自标榜必欲晚古人而薄前辈何异蜉蝣撼大树乎
　　上林赋垂条扶踈落英幡纚纷溶箭参猗狔从风浏莅芔歙数句皆言草木从风之形与声也但其用字既古其音又与俗音不同今略解之按纷溶犹丰葺也猗狔犹猗那也字一作旖旎又作猗傩箾参即萧森浏莅即流丽芔吸即歘字古作举见石鼓文省冩作芔五臣注遂误以为卉字按长门赋列丰茸之游树谢灵运诗升长皆丰茸则纷溶丰茸一也杜诗巫山巫峡气萧森则箾参萧森一也毛诗猗傩其枝楚辞纷旖旎乎都房阮籍诗猗靡情欢爱则猗狔也旖傩也旖旎也猗靡也一也陶景诗凄切嘹唳伤夜情赵彦昭诗流丽鸣春鸟则浏莅与嘹唳及流丽一也杜诗秋风歘吸吹南国则芔吸与歘吸一也字有古今音有楚夏类如此聊举其略耳
　　周礼屦人掌王及后之服屦繶王后之屦而使人造之不亦防乎古之妇工何所用也夫为絺为绤服之无斁周之所以兴也妇无公事休其蚕织周之所以亡也曽谓周公制礼而设一官为妇女作履乎曹操犹使妾卖履周公不如曹操乎
　　目击道存之谓睿故其字从目声入心通之谓圣故其字从耳故曰圣人之耳目
　　庄子内篇之文繁而美者齐物论简而美者养生论礼记缁衣引叶公之顾命曰毋以小谋败大作毋以嬖御疾庄后毋以嬖御士疾庄士大夫卿士注以叶公为沈诸梁按汲冡周书此文在祭公解葢祭公疾革时告穆王之言祭字误作叶耳
　　皮日休称孟浩然佳句有防云淡河汉疎雨滴梧桐余尝疑今集中无此首后见晁公武读书志与诸名士集秘省聫句云云宜其不在集中也
