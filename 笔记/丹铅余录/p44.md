<!-- { "loadSidebar": true } -->
　　吕不韦月令自东风解冻至水泽腹坚后魏始入厯为七十二其所载与夏小正淮南时则训管子与汲冡书互有出入朱文公作仪礼经传解备引之予又见王氷注素问亦引吕令七十二与今世行吕氏春秋及厯中所载不同如桃始华为小桃华雷乃发声下有芍药荣田防化为鴽下有牡丹华王生作赤箭生苦菜秀作呉葵华麦秋至作小暑至半夏生下有木槿荣蛰虫坯戸下有景天华惟易通卦騐亦载节而其书今亡类书所引若条风至而杨桞津景风至而博劳鸣虾蟇无声凉风至而鹤鸣阊阖风至而蜻蛚吟日至而泉跃泉跃即水泉动也可考古今节之异因备录于此陆机文赋云谢朝华于已披启夕秀于未振韩昌黎云惟陈言之务去戛戛乎其难哉李文饶曰文章如日月终古常见而光景常新此古人论文之要也近世以道学自诡而掩其寡陋曰吾不屑为文其文不过抄节宋人语录又号于人曰吾文布帛菽粟也予尝戯之曰菽粟则诚菽粟矣但恐陈陈相因红腐而不可食耳一座大笑
　　防稽天依寺有半月泉泉隐岩下虽月圎满望池中只见其半最为佳处有僧凿开岩名满月殊可惜也因作杀风景一絶云磨墨浓填蝉翅帖开半月岩为满月富翁漆却断纹琴老僧削圆方竹节
　　瀑布泉诗人盛称庐山鴈荡亦有之地志云庐山循崖直下石如鴈荡之飞坠飘散而可观也吾蜀梁山县蟠龙山有之与鴈荡相似靳两城云大胜庐山有诗云神女碧溪簮明珠构璎珞纎手接钟球钧台响天乐仙人环佩玉晓跨苍龙谒帝闗醉舞婆娑浑忘却天风吹挂翠防间
　　李锡之为卢城令爱苦泉为甘泉凡水之性味色秀出没显伏皆地脉之异有所产与惠州之佛防院东热泉汤如也西冷泉雪如也
　　于斧渡名渔父渡子胥处
　　星之形我之气应我心为我卫作我吉因我势作我凶因我
　　王半山诗洲回藏迷子深深拟若耶迷子洲在建康西南四十里
　　世言舆地图始于汉光武披舆地图而不知前汉淮南王传已有按舆地图之语地以舆名取易坤为舆之义犹天如张葢也张衡作葢天图义取此葢天舆地正作对
　　邹衍言九州之外复有九州载于史记按其说曰东南神州曰旦土【旦音与晨同】正南卭州【隋书作迎】曰深土西南戎州曰滔土正西弇州【隋书作拾州】曰开土正中冀州曰白土西南柱州曰肥土西北州【隋书作营州】曰成土东北咸州曰隠土【尸子作急土】正东阳州曰信土其言本荒唐汉人作河图括地象全祖其说隋代郊天遂以其名入从祀之位史炤通鉴释文曰此九州其昆仑统四方之九州乎或曰神农地过日月之表葢神农之九州也【柱州一本作桂州营州一本作宫州近是宫与相近未知孰正】
　　汲冡璅语其文极古然多诬而不信如谓舜囚尧太甲杀伊尹又谓伊尹与桀妃妺喜交其诬若此小人造言不起自战国之世伊尹在相位日被具黜僇者为之也然则何以知之曰其文不类战国
　　蔡元定自言其厯学之精谓秦汉以来皆不分明遂改秦汉以下之法然而未试元郭守敬谓蔡亦大言若秦汉之人皆不分明日月之蚀何以凖也其论地理为叶水心所讥谓其自塟坏祖坟又误许多士夫家改塟无以异于鑚利之山人其着律吕书又为元人及近日着律吕元声有异同者皆难悬据愚谓厯术地理律吕皆难慿据目前无限事业弃之不理而治此难知难明之事何益哉
　　人家壁上或见塔影树影而不知塔与树所在此理不可晓又有见塔影树影皆倒悬尤不可解段成式云海影翻侧如此理或然也葢海光映日数千里皆见塔树影本直影又重影势必倒也
　　张无垢云欛柄入手则开导之际改头换面随宜说法使殊途同归今之讲理学者悉用此语而亦自不知其出也
　　楚辞纷旖旎乎都房王逸注引诗曰旖旎其华今诗作猗傩司马相如赋又旖旎以招揺扬雄赋旟旐郅偈之旖旎王褒洞箫赋形旖旎以顺吹其用字皆自诗楚辞来当依诗音作猗傩特古今字形有异耳今以猗傩为平音旖旎作仄误矣
　　古者女子出门必拥蔽其面后世宫人骑马多着羃防全身障之犹是古意又首有围帽谓之席帽垂丝网之施以珠翠至焬帝淫侈欲见女子之容诏去席帽戴皂罗巾帼而以席帽油御雨云唐永徽中皆用帷帽施裙到颈渐为浅露开元初宫人马上着胡帽靓妆露面古制荡尽矣今山西蒲州妇人出以锦帕覆面至老犹然云南乡中妇女戴次工大帽亦古意之遗焉
　　北齐后宫之服制女官八品偏髻注云所交切髪覆目也葢夷中少女之饰其四垂短髪仅覆眉目而顶心长髪绕为卧髻宋词所谓鬓軃偏荷叶也今世犹有之字玉篇不收而独出此佛书亦有之应賛宁不识而强以为鬘字之省非也
　　唐书吕元济上书比见坊邑相率为浑脱队骏马戎服名曰苏莫遮曲名亦取此李太白诗公孙大娘浑脱舞即此际之事也后周皇后服制受茧则服鷩衣听女教则鵫衣【音罩】归宁则服衣【音秩】鵫鴩字惟见此葢苏绰所制也
　　王符潜夫论或纺丝而縻断截以绕臂此葢丝之类乐府双行纒云朱丝系绳真如白雪凝梁昭明乌栖曲云江南稚女朱腕绳









　　丹铅摘録卷九
　　钦定四库全书
　　丹铅摘録卷十　　　　　　明　杨慎　撰
　　唐人乐府多唱诗人絶句王少伯李太白为多杜子美七言絶近百锦城妓女独唱其赠花卿一首所谓锦城丝管日纷纷半入江风半入云此曲只应天上有人间能得几回闻也盖花卿在蜀颇僭用天子礼乐子美作此讽之而意在言外最得诗人之防当时妓女独以此诗入歌亦有见哉杜子美诗诸体皆有絶妙者独絶句本无所解而近世乃效之而废诸家是其真识冥契犹在唐世妓人之下乎
　　白乐天琵琶行枫叶荻花秋瑟瑟此句絶妙枫叶红荻花白映秋色碧也瑟瑟珍寳名其色碧故以瑟瑟影指碧字读者草草不知其解也今以问人辄答曰瑟瑟者萧瑟也此解非是何以证之乐天又有暮江曲云一道残阳照水中半江瑟瑟半江红此瑟瑟岂萧瑟哉正言残阳照江半红半碧耳乐天有灵必惊予为千载知音矣
　　门外猧儿吠知是萧郎至刬韈下香堦寃家今夜醉扶得入罗帏不肯脱罗衣醉则从他醉犹胜独睡时此唐人小辞前辈言观此可知诗法或以问子苍曰只是转折多盖八句而四转折也
　　集韵淞冻洛也三苍解诂液雨也其字音送俗曰雾淞汉书五行志雨木冰亦曰树介又曰木稼稼即介之讹耳寒甚而木冰如树着介胄也曽南丰集云齐地寒甚夜如雾凝于水上日出飘满庭阶尤为可爱遂作诗云园林初日净无风雾淞花开树树同记得集英深殿里舞人齐插玉笼齐地以为丰年之兆谚云霜淞如雾淞穷汉备饭瓮然淞之极则以为树介冰木谚云木若稼达官怕盖寒浅则为雾淞寒极则为木冰雾淞召丰而木冰召凶也李献吉诗大寒冰雨何纷纷晓行日临江吐云盖咏木冰也又云今朝走白露南枝参差开紫宫散花女骑龙下瑶陔盖咏雾淞也各极体物之妙云鲍照苦热行含沙射流影吹虫痛行晖南中畜蛊之家蛊昏夜飞出饮水光如曳慧所谓行晖也文选注行晖行旅之晖非也
　　字林云直舂曰捣古人捣衣两女子对立执一杵如舂米然今易作卧杵对坐捣之取其便也尝见六朝人画捣衣图其制如此图后有行书魏瓘赋云夜如何其秋兮已半拽鲁缟攘皓腕始于摇扬终于凌乱惊飞燕之两行遏彩云而一断隠髙楼而如动度遥城而如散夜有露兮秋有风杵有声兮衣可缝佳人听兮意何穷步逍遥于凉景畅容与于晴空黄金钗兮碧云髪白纶巾兮青女月佳人听兮良未歇臂长虹兮乍开凌倒景而将越但见余韵未毕防影方流逶迤洞房半入宵梦窈窕间馆方増客愁李都尉以胡笳动泣而子期以邻笛増忧古人独惑于听今者况兼乎秋愿君无按龙泉色谁道明珠不可投赋虽非偶自是齐梁风流之习也古人殿阁檐棱间有风琴风筝皆因风动成音自谐宫商元徽之诗为啄风筝碎珠玉髙骈有夜听风筝诗云夜静声响碧空宫商信任徃来风依稀似曲才堪听又被风吹别调中僧齐已有风琴引云按呉丝雕楚竹髙托天风拂为曲一一宫商在素空鸾鸣鳯语翘梧桐夜深天碧松风多孤牕寒梦惊流波愁魂傍枕不肯去翻疑住处隣湘娥金风声尽薫风发冷泛虚堂韵难歇常恐听多耳渐烦清音不絶知音絶王半山有风琴诗云风铁相敲固可鸣朔兵行夜响行营如何清世容髙枕翻作幽牕枕上声此乃檐下铁马也今名纸鸢曰风筝亦非也
　　王右丞赠张諲诗云屏风误防惑孙郎团扇草书轻内史李颀亦赠諲云小王疲体闲支防落月梨花空满壁诗堪记室妬风流画与将军作勍敌其为名流所重如此记室左思也将军顾凯之也諲之画有神鹰图予犹及一见之于京肆以索价大厚未之购也
　　唐自贞观至景龙诗人之作尽是应制命题既同体制复一其绮绘有余而防乏韵度独苏颋东望望春春可怜一篇迥出羣英矣予又见中宗赏桃花应制凡十余人最后一小臣一絶云源水丛花无数开丹枝红萼间青梅从今结子三千嵗预喜僊游复摘来此诗一出羣作皆废中宗令宫女唱之号桃花行惜不知作者名然宋元近时选唐诗者将百家无有选此者未之见耶不之识耶
　　相如含笔而腐毫枚臯应诏而奏赋言文思迟速之异也唐人云潘纬十年吟古镜何涓一夕赋潇湘书家亦云思训经年之力道一日之功
　　驩兠崇山今以为湖广之慈利县非也沈佺期诗集有从崇山向越裳诗其序云按九真图崇山越裳四十里杉谷古崇山竹谿从道明国来于崇山北二十五里合水欹缺藤竹明昧有三十峰夹水生上千余仞诸僊窟宅在焉其诗云朝发崇山下暮坐越裳隂日从山谷变北上竹谿深竹谿道明水杉谷古崇岑以此证之崇山乃在交广之域为是
　　唐卢延逊诗树上谘诹批颊鸟牕间壁剥叩头虫王半山诗医林窥抟黍借草听批颊元人送春诗批颊穿林呌新绿韩致光春恨诗云残梦依依酒力余城头批颊伴啼乌平明乍卷西楼幙院静初闻放辘轳批颊葢鸟名但不详为何形状耳或曰即鹎颊也催明之鸟一名夏鸡俗名隔隥鸡
　　丽情集载湖州妓周徳华者刘采春女也唱刘禹锡桞枝词云春江一曲桞千条二十年前旧板桥曽与美人桥上别恨无消息到今朝此诗甚佳而刘集不载灵山一峰秀岌然殊众山盘根入江底揷影浮云间雷霆常间作风雨时徃还象外悬清景千载长跻攀此唐人韩垂题金山寺诗也当为第一张祐诗虽佳而结句落日醉醺醺已入张打油胡钉铰矣
　　白乐天诗自言本是京城女家在虾蟆陵下住蟆陵在在长安谢良辅诗取酒虾蟆陵下家守嵗传巵齐已诗翠楼春酒虾蟆陵长安少年皆共矜
　　穆天子传天子之寳璿珠烛银郭璞曰银有精光如烛也梁简文诗烛银逾汉女寳铎迈昆吾江总贞女峡赋含照曜之烛银沂潺湲之膏玉唐人诗用银烛字本此何处荒榛挂么鳯归来穏跨青连钱貂茸拥鼻行翩翩笼纱宻炬照飞霰十二玊楼人未眠
