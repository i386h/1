<!-- { "loadSidebar": true } -->
　　杜子美滕王亭诗春日莺啼脩竹里仙家犬吠白云间脩竹用梁孝王事犬吠云中用淮南王事人皆知之矣予尝怪脩竹本无莺啼字也后见孙绰兰亭诗莺啼吟脩竹防鳞戱澜涛乃知杜老用此也读书不多未可轻议古人
　　小説家载李泰伯不喜孟子事非也泰伯未尝不喜孟也何以知之曰考其集知之内始论引仁政必自经界始眀堂制引眀堂王者之堂刑禁论引瞽叟杀人舜窃负而逃富国策引杨氏为我墨氏兼受潜书引万取千焉千取百焉广潜书引男女居室人之大伦损欲论引文王以民力为台为沼而民欢乐之本仁论引以至仁伐不仁遥平集序以子思孟轲并称送严介序称章子得罪于父出妻屏子而孟子礼貌之常语引孟子俭于百里之制又详説之由是言之泰伯盖深于孟子者也古诗示児云退当事竒伟夙驾追雄轲则尊之亦至矣今之浅学舍经史子集而勦小説以为无根之防谈故详辩之
　　古书句读多不同朱子语録载方马二觧防礼记君赐衣服服以拜赐【句】辟之命铭为烝彜鼎【句】旧防以辟之为一句极无义辟乃君也以君之命铭彜鼎最是又载陆农师防人生十嵗曰防作一句学作一句汉书与老父约【句】法三章耳杀人者死伤人及盗抵罪今皆读作约法三章是何理也孟子冯妇暴虎章一本作晋人有冯妇者善搏虎卒为善【句】士则之【句】野有众抟虎虎负嵎莫之敢撄云云前士则之后为士者笑之文义相属而于章防亦合特难与迂滞者语耳
　　张文成太卜判有枫天地之语初不省所出后见唐六典三式云六壬卦局以枫木为天枣心为地乃知文成用此也
　　朱子谓孔眀之学本申韩渊眀之学本老庄此语末学不敢议亦不敢从
　　离骚九章云乗鄂渚而反頋分欸秋冬之绪风尸子禹有进善之鼔备讯唉也汉韦孟诗勤唉厥生説文欸譍也亚改切又焉开切史记范增撞破玉斗曰唉方言云南楚谓然曰唉説文唉譍也乌开切二字音义并同如叹与叹欬与咳啸与歗实一字耳其语则皆楚语也故元次山有欸乃曲而栁诗亦用此二字皆湘楚间语栁文旧本作霭袄音上字正协亚改之声韵书亦于皆韵收唉字海韵收欸唉二字其説与説文不异但乃字读如袄者未有考耳近世乃有倒读之者又皆写欵则误益甚矣欸字从欠与欵字不同然防甚相似故多误也楚辞注及朱文公文集互发此义今详笔之
　　韩文石鼎聫句序长颈髙结喉中作楚语结字断句结音髻义亦同西汉书髻皆作结文公正用此今多作结喉误矣且中作楚语成何文理
　　郡县更鼔楼多名谯楼出庄子本魏城门名丽谯壮丽而谯峣也近见王子充作某府谯楼记首引陈渉传误矣
　　正月觧冻水二月白苹水三月桃花水四月蔓水五月麦黄水六月山矾水七月豆花水八月荻苗水九月霜降水十月复槽水十一月走凌水十二月蹙凌水见九州记
　　王筠寓直诗霜被守宫槐风惊防门草物类志曰防门草出常山取置户下或有过其门者草必叱之一名百灵草
　　古云梧桐不生则九州异一叶为一月闰十三叶宋人闰月表梧桐之叶十三黄杨之厄一寸
　　河图括地象曰西北为天门东南为地户注天不足西北是天门地不满东南是地户
　　茶即古荼字也周诗记荼苦春秋书齐荼汉志书荼陵顔师古陆徳眀虽已转入荼音而未易字文也至陆羽茶经玉川茶歌赵賛茶禁以后遂以茶易荼
　　宋史表首称相阿鲁图其实欧阳之笔也其为卷六百文百万言自有史册以来未有若是多者也其自谓辞之烦简以事文之今古以时盖欲自成一代书而不强附昔人是也其可憾者有纪一事而先后不同一人而彼此不同由修之者非一手也愚观自古史籍至宋而憾焉非憾乎人也所憾于上之人坏古修史之法也史始于尚书春秋大抵皆一人之笔尚书虽杂出然而纪一事自一篇一篇自一人春秋则孔子特笔而门人一辞不能賛者矣春秋三传各以其意释经而其事传焉若国语若世本若战国策皆一家言自史记下十七代之书亦皆一人成之唐书虽文忠与景文共之然而卷帙互分两美相合至元修宋辽金三史此法坏矣原其所以大臣寡学又不欲令下之有学者得擅其所长故不惟其人惟其官不惟其实惟其名其长不知所美其短不知所委其先后矛盾复何怪哉虽然岂始于宋哉后汉东观大集羣儒著述无主条章靡立由是伯度讥其不实公理以为可焚张蔡二子紏之于当代傅范两家嗤之于后叶其传卒亦不广唐中宗世史司取士每记一事载一言皆阁笔相视含毫不断义禀监修辞从指授由是刘知防谓头白可期汗青无日卒不能成其书也原宋史一书其实类此盖汉唐皆文人相聚元则文武相参其形迹之拘忌义例之昧岂特如汉唐人所讥而已呜呼元所坏者宋一代史犹之可也而其法遂使嗣代袭用之今曰一代之史可以一人成不以为骇则以为狂矣其贻害于后学祸于斯文者可重为嘅也夫
　　王全斌伐蜀自益光江趋来蘓径不由剑门入是剑门外又别有一路也
　　吕正父龟圗多内宠与其母刘氏不协并正出之颇沦踬窘乏刘誓不嫁及正登仕乃迎二亲同堂异室奉飬之近世传竒饐亭亦缘此附防也
　　刘锜善射水斛满以箭射防箭水注随以一矢窒之人服其精或言此即古剡注法也
　　札木言于汪罕曰我于君是白翎雀他人是鸿鴈耳白翎雀寒暑常在北方鸿鴈则南飞就暖耳言己心坚而他人心不可保也
　　蘓味道诗星桥鐡鎻开本张陈正见诗天路横秋水星桥转夜流之句
　　杜牧诗尽道青山归去好青山能有防人归比之林下何曾见一人之句殊有含蓄
　　舟有溺骑有坠寝有魇饮有醉食有饐行有蹷其甚则皆可以致毙无非危机其可如土偶木寓耶此权徳舆文中竒语也【木寓见汉书注木寓龙木寓马是也】
　　吕温地志圗序粉散百川黛凝羣山亦如今地理图黄为川红为路青为山也
　　裴子野雕虫论力言晋宋以降之文其畧曰悱恻芳芬靡曼容与蔡应等之俳优扬雄悔为童子深心主卉木逺致极风云其兴浮其志弱荀卿有言乱代之征文章匿采斯岂近之乎
　　滕王阁序兰亭已矣梓泽丘墟梓泽石季伦别墅也又山亭序云茂林修竹王右军山隂之兰亭流水长堤石季伦河阳之梓泽
　　隋刘臻为仪同与刘讷同官退朝欲谒讷谓前驱曰识刘仪同家乎从者以为臻欲引归至家坐堂中呼曰刘仪同可出矣其子出臻曰汝亦来此乎今人传以为陈愧斋事亦好事者取此而易其名耳
　　邉方备警急作髙土防防上作桔橰桔橰头有兠零以薪苇置其中常低之有冦即然火举之以相告曰烽望其烟曰燧唐诗桔橰烽上暮烟飞
　　余观岳珂英光堂帖有米元章临智永真草千文与今本大不同乃知古人临帖不论形似也珂防其后云摹临两法本不同摹帖如梓人作室梁栌榱桶虽具准防而缔创既成气象自有工拙临帖如双鹄并翔青天浮云浩荡万里各随所至而息寳晋盖进乎此者也又为之賛曰永之法妍以婉芾之体峭以徤马牛其风神合志通彼妍我峭惟妙惟肖故曰袒裼不凂夜户不啓善学栁下惠莫如鲁男子皆名言也特表出之
　　北齐曹仲逹画人物衣服紧窄唐呉道子画衣服飘举时人语曰呉帯当风曹衣出水
　　诗崧髙维岳岳四岳也孔云尧时止有四岳不主中岳故曰崧髙貌山髙大者自名崧不中主岳而言今或以为崧髙通用误矣
　　周礼疏又有阳皋隂皋之説亦罕见者阳隂盖以深浅向背言也
　　张野庐山记天将雨则有白云或冠峯岩或亘中岭俗谓之山帯不出三日必雨【唐诗风吹山带遥知雨】
　　韩子玉巵无当广韵云当底当也徐铉云今俗犹有匡当之言
　　龙钟竹名年老曰龙钟言如竹之枝叶揺曳不能自禁持也
　　行清洁者佩芳徳眀光者佩玉能觧结者佩能决疑疑者佩玦故孔子无所不佩也见王叔师楚骚注尸子曰春华秋英曰桂王维诗人闲桂花落夜静春山空秋花者乃木犀岩桂耳
　　大江自湔堰至犍为有五津曰白华津万里津江首津渉头津江南津出华阳国志王勃诗风烟望五津卢照隣文予自江阳言归五津皆指此也
　　连山藏于兰台归藏藏于大卜此语见于桓谭新论则后汉时连山归藏犹存不可以艺文志不列其目而疑之至隋世之连山归藏则伪作上官求赏者耳
　　祭义曰明命鬼神以为黔首则内经曰黔首共饮食莫知之也李斯刻石颂秦徳曰黔首康定太史公因此语遂于秦纪谓秦名民曰黔首朱子注孟子亦曰周言黎民秦言黔首盖因太史公之语也然祭义内经之书实先秦世黔首之称古矣恐有不因秦也不然则二书所称亦后世勦入之説为可疑耳
　　祝穆曰天下之大川以汉名者二班固谓之东汉西汉而黎州之汉水源于飞越岭者不与焉固之所谓东汉则禹贡之道漾自嶓冡山迳梁洋金房均防郢至汉阳入江者也西汉则蘓代所谓汉中之甲轻舟出于巴乗夏水下汉四日而至五渚者其源出于西和州徼外迳阶沔与嘉陵水合俗谓之西汉又迳大安利劔果合与涪水合入于江
　　范蠡楚三户人字少伯大夫种姓文氏字禽楚之邹人出吕览髙诱注
　　梁武帝撰金海王应麟撰玉海周兴嗣撰千字文隋潘徽撰万字文
　　欵冬花即尔雅所称莬奚颗涷者紫赤华生水中十二月雪中出花郭縁生述征记云洛水至冬凝厉则欵冬茂悦曾氷之中傅咸欵冬赋序曰余曾逐禽登于此山于时仲冬氷凌盈谷积雪被崖顾见欵冬蔫然始敷佛经云朱炎铄石不靡萧丘之木凝氷惨栗不凋欵冬之花乃知唐诗僧房逢着欵冬花正十二街头春雪时也诗人之兴于时物如此
　　星书云古之支干只用书日不以纪年纪年用嵗阳嵗隂名故温公通鉴纪年以摄提格阏逢之名盖有存古之义不知者议之以为不若直用甲子乃不学之过也隑曲岸头也音巨依切隑碕埼圻矶五字同音哀二世赋曲江之隑越絶芦之碕地理志结埼水经赭圻又作矶是也
　　中郎区博谏莽曰井田虽圣王法其废久矣周道既衰而民不从秦知顺民之心可以获大利也故防庐井而置阡陌遂王诸夏讫今海内未厌其敝今欲违民心追复千载絶迹虽尧舜复起而无百年之渐弗能行也天下初定万民新附诚未可施行区博之言特告王莽非其人耳其实至论也后世儒者必欲行井田何哉天马歌天马徕歴无草草即皁字从艸从早艸字可染皂也后借为皂之皂歴觧为槽枥之歴言其性安驯不烦控制也师古觧为水草之草失之
