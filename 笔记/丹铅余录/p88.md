<!-- { "loadSidebar": true } -->
　　今文语辞朅来聿来不知所始按楚辞车旣驾兮朅而归不得见兮心伤悲旧注朅去也又按吕氏春秋胶鬲见武王于鲔水曰西伯朅去无欺我也武王曰不子欺将伐殷也胶鬲曰朅至武王曰将以甲子日至注朅何也若然则朅之为言盍也若以解楚辞则谓车旣驾矣盍而归乎以不得见而心伤悲也意尤婉至则今文所袭用朅来者亦谓盍来也非是发语之辞矣文选注刘向七言曰朅来归耕永自踈顔延年秋胡妻诗曰朅来空复辞义皆谓盍来始通
　　伏毒寺诗
　　杜诗郑国伏毒寺潇洒在江心刘禹锡诗曽作关中客频经伏毒岩晴烟沙苑树晩日渭川帆
　　储诗
　　储光羲诗落日烧雾明农夫知雨止耿湋诗向人防月在报雨早霞生此即谚所谓朝霞不出市暮霞走千里也刘禹锡武陵诗积隂春暗度将霁雾先昏耿湋诗晩雷期稔歳重雾报晴天皆用老农占验语予旧日秋成诗云草头占月晕米价问天河亦用谚语日晕长江水月晕草头空又七月七夕视天河显晦卜米价丰歉盖老农有验之占云
　　杜诗天棘
　　杜诗江莲揺白羽天棘蔓青丝郑樵云天棘柳也此无所据杜撰欺人耳且柳可言丝秖在初春若茶留客之日江莲白羽之辰必是深夏柳已老叶浓隂不可言丝矣若夫蔓云者可言兔丝王不可言柳此俗所易知天棘非柳明矣按本草索隐云天门冬在东岳名淫羊藿在南岳名百部在西岳名管松在北岳名颠棘与天声相近而互名也此解近之
　　韩退之诗
　　韩文公赠张曙诗云乆钦江总文才妙自叹虞翻骨相屯以忠直自比而以奸佞待人岂圣贤谦己恕人之意哉考曙之为人亦无奸佞似江总者若曰以文才论何不以鲍照何逊为比而必曰江总乎此乃韩公平生之病处而宋人多学之谓之占地歩心术先壊矣何地步之有
　　唐诗葳防
　　唐诗春楼不闭葳蕤鎻又望见葳蕤举翠华葳防旗名卤簿中有之孙氏瑞应图云葳蕤瑞草王者礼备至则生今之字书例解为草木之状未得其原也
　　行道迟迟
　　诗行道迟迟中心有违思致防婉紫玊歌所谓身远心迩洛神赋所谓足往神畱皆祖其意
　　岳阳楼诗
　　余昔过岳阳楼见一诗云楼上元龙气不除湖中范蠡意何如西风万里一黄鹄秋水半江双白鱼鼓瑟至今悲二女沉沙何处吊三闾朗吟僊子无人识骑鹤吹箫上碧虚乃视其姓名则元人张翔字雄飞不知何地人也雄飞在元不着诗名然此诗实可传同时虞伯生范德机皆有岳阳楼诗逺不及也故特表出之
　　谢臯羽诗
　　谢臯羽为宋末诗人之冠其学李贺歌诗入其室而不蹈其语比之杨铁崖盖十倍矣小絶句如牵牛秋正中海白夜疑曙野风吹空巢波涛在孤树絶妙可传郊岛不能过也
　　刘禹锡诗
　　元和以后诗人之全集可观者数家当以刘禹锡为第一其诗入选及人所脍炙不下百首矣其未经选全篇如棼丝瀑云飞流透嵌隙喷洒如丝棼含晕迎初旭翻光破夕曛余波绕石去碎响隔溪闻却望琼沙际逶迤见脉分乐府絶句云大艑高防一百尺新声促柱十三扬州市里商人女来占西江明月天咏砚云烟岚余斐亹水墨两氤氲好与陶贞白松牕写紫文咏莺杂体云莺能语多情春将半天欲明始逢南陌复集东城林踈时见影花宻但闻声管中縁催短笛楼上欲定哀筝千门万户垂杨里百啭如簧烟景晴五言摘句如桃花迷隐迹防叶慰忠魂又残兵疑鹤唳空垒辩乌声又路尘髙出树山火远连霞又登台吸瑞景飞歩翼神飚咏花云香归陶令宅艳入孝王家园景云傅粉琅玕节薫香菡萏茎榴花裙色好桐子药丸成妓席云容华本南国妆束学西京月落方收鼓天寒更炙笙七言如中国书流让皇象北朝文士重徐陵又桂岭雨余多鹤迹茗园晴望似龙鳞又连樯估客吹羗笛荡桨巴童歌竹枝又眼前名利同春梦醉里风情敌少年又野草芳菲红锦地游丝撩乱碧罗天又春城三百九十桥夹防朱楼隔柳条又三花秀色通春幌十字春波绕宅墙又海峤新辞永嘉守夷门重见信陵君又水底逺山云似雪桥邉平防草如烟又外集有观舞一诗云山鸡临清镜石燕赴遥津何如上客防长袖入华裀体轻若无骨观者皆耸神曲尽回身去层波犹注人宛有六朝风致尤可喜也刘全集今多不传予旧选之为句图今録其尤者于兹云
　　薛涛诗
　　闻说邉城苦如今到始知好将筵上曲唱与陇头儿此薛涛在髙骈宴上闻邉报乐府也有讽谕而不露得诗人之妙使李白见之亦当叩首元白流纷纷停笔不亦宜乎涛有诗集然不载此诗
　　贯休诗
　　霜月夜徘徊楼中羗管催晩风吹不尽江上落残梅此贯休絶句也休在晩唐有诗名然无可取独此首有乐府声调虽非僧家本色亦犹惠休之碧云也
　　端砚诗
　　唐李咸用端溪砚诗娲天补剩石昆劒切来泥着指痕犹湿经旬水未低呵云润柱础笔彩饮虹霓鹆眼工谙谬羊肝士乍刲连澌光比镜因墨腻于防捧受同交印矜持过乘珪宜从方袋挈枉把短行批浅水金为斗澄玊作堤此诗不特句佳亦具赏鉴可补砚谱之遗
　　喻鳬诗
　　喻鳬诗鴈天霞脚雨渔夜苇条风上句絶妙下句大不称此所以为晩唐也
　　滤水罗诗
　　唐人白行简以滤水罗赋得名其警句云焦螟之生必全有以小为贵者江汉之流虽大盖可一以贯之灵一诗云滤泉侵月起扫径避虫行滤水盖僧家戒律有此欲全水虫之命故滤而后饮今蜀中深山古寺犹有此防白居易送文畅诗山宿驯溪虎江行滤水虫
　　刘绮庄诗
　　续南部烟花録有刘绮庄扬州送人诗云桂楫木兰舟枫江竹箭流故人从此去远望不胜愁落日低防影归风引棹讴思君折杨柳泪尽武昌楼绮庄不知何时人详诗之声调必初唐也
　　萧遇诗
　　萧遇春日诗水堤烟报柳山寺雪惊梅唐人赏之谓不减庾子山
　　三罗诗
　　晩唐江东三罗罗隐罗虬罗邺也皆有集行世当以邺为首如闺怨云梦断南牕啼晓乌新霜昨夜下庭梧不知外如珪月还照邉庭到晓无南行云腊晴江暖鸊鹈飞梅雪香沾越女衣鱼市酒村相识徧短船歌月醉方归此二诗与虬皆不及也
　　无名氏诗
　　唐无名氏诗江上送行人千山生暮氛谢安团扇上为画敬亭云僧皎然送邢台州云海上僊山属使君石桥琪树古来闻他时画出白团扇乞取天台一片云二诗命意用事相类晋人重扇题画谓之便面又曰方麴如羊孚雪賛右军蒲葵是其事也
　　牵丝
　　谢灵运诗牵丝及元兴解在景平注引应璩诗不悟牵朱丝三署来相寻李善注云牵丝初仕也解去仕也文苑英华康子元参军帖子判云万里牵丝俄毕子荆之任九流悬镜行披彦辅之云又似用为孙楚事
　　夭邪
　　唐诗钱唐苏小小人道最夭邪又长安女儿双髻鸦随风趂蝶学夭邪夭音作歪
　　白头乌
　　三国典略曰侯景簒位令饰朱雀门其日有白头乌万计集于门楼童謡曰白头乌拂朱雀还与吴杜工部诗长安城头头白乌夜上延秋门上呼盖用其事以侯景比禄山也而千家注不知引此
　　黄蝶
　　蝴蝶或白或黒或五彩皆具惟黄色一种至秋乃多盖感金气也李白诗八月蝴蝶黄深中物理今本改黄为来何其浅也白乐天诗亦云秋花紫蒙蒙秋蝶黄茸茸
　　灵彻诗
　　僧灵彻有诗名于中唐古墓诗云松树有死枝冢基惟莓苔石门无人入古木花不开天台山云天台众山外歳晩当寒空有时半不见崔嵬在云中九日云山僧不记重阳节因见茱茰忆去年诸篇为刘长卿皇甫冉所称予独取天台山一絶真絶唱也
　　幽州台诗
　　陈子昻登幽州台歌云前不见古人后不见来者念天地之悠悠独怆然而涕下其辞简质有汉魏之风而文集不载
　　海红
　　刘长卿集有夏中崔中丞宅见海红揺落一花独开诗海红未详为何花后见李白诗注云新罗国多海红唐人多尚之亦戎王子之类也又柑有名海红者见橘谱
　　胡燕
　　中记胡燕斑胸声小越燕红襟声大李贺诗劳劳胡燕怨酣春呉越春秋越燕向日而熈丁僊芝诗晓幙红襟燕
　　桂子
　　刘绩霏雪録载杭州灵隐寺月中坠桂子事似渉怪异余按本草图经云江东诸处多于衢路间拾得桂子破之辛香古老相传是月中下也不知当地何意独无焉宁非月路耶余杭灵隐寺僧云种得一株近代诗人多所论述汉武洞冥记云有远飞鸡朝往夕还常衔桂实归于南土所以北方无之南方月路固宜有也月路之说尤怪异漫志之白乐天诗偃蹇月中桂结根依青天天风绕月起吹子下人间自注云杭州天竺寺有月中桂子
　　妾鱼
　　古者一国嫁女同姓二国媵之仪礼有媵爵谓先饮一爵后二爵从之也楚辞鱼鳞鳞兮媵予江海间有鱼游必三如媵随妻先一后二号为婢妾鱼唐诗江鱼羣从称妻妾塞鴈联行号弟兄
　　亚枝花
　　白居易集有亚枝谓临水低枝也孟东野诗南浦桃花亚水红水邉柳絮由春风白诗又云亚竹乱藤多照防亦佳句也
　　鱼鱼雅雅
　　古乐府朱鹭曲朱鹭鱼以乌鹭何食食茄下乌古与雅同叶音作雅盖古字乌也雅也本一字也雅与下相叶始得其音鱼以雅者言朱鹭之威仪鱼鱼雅雅也韩文元和圣德诗鱼鱼雅雅之语本此茄古荷字
　　香毬金缕
　　白乐天诗柘枝随画鼔调笑从香毬又云香毬趂拍廻环匝花盏抛廵取次飞皆纪管弦酒席中事但不知香毬何用如今人词中用金缕字亦竟不知金缕于歌何关
　　残灯诗
　　韦苏州对残灯诗云独照碧牕久欲随寒烬灭幽人将遽眠解帯翻成结梁沈氏满愿残灯诗云残灯犹未灭将尽更扬辉惟余一两熖犹得解罗衣韦诗实出于沈然韦有幽意而沈滛矣
　　青精饭
　　杜诗岂无青精饭使我顔色好青精饭一名南天烛又曰墨饭草以其可染黒饭也道家谓之青精饭故僊经云服草木之正气与神通食青烛之津命不复陨谓此也
　　兰草
　　古乐府兰草自然香生于大道傍腰鎌八九月俱在束薪中孟郊诗昧者理芳草蒿兰同一锄实本古乐府意
　　黄鵹留
　　谚云黄鵹留看我麦黄葚黒否见陆玑草木防今作黄栗留
　　灔滪
　　灔滪歌云灔滪大如襆瞿唐不可触金沙浮转多桂浦忌经过此舟人商估刺水行舟之歌乐府以为梁简文所作非也蜀江有瞿唐之患桂江有桂浦之险故渉瞿唐者则凖灔襆渉桂浦者则凖金沙今乐府桂浦作桂楫非也
　　石城乐
　　石城乐宋臧质作碧玊歌一名千金意晋孙绰作慕容攀墙视慕容垂作乐府皆失其名当表出之
　　估客乐
　　估客乐齐武帝之所作也其辞曰昔经樊邓役阻潮梅根冶探懐怅往事意满辞不叙阻潮一本作假楫武帝作此曲令释寳月被之管弦帝遂数乘龙舟游江中以纴越布为防緑丝为防縴鍮石为篙足篙傍者悉着郁林布作淡黄袴舞此曲用十六人云按史称齐武帝节俭尝自言朕治天下十年当使黄金与土同价然其从流忘返之奢如此贻厥孙谋何怪乎金莲歩地也
　　金鱼金
　　佩鱼始于唐永徽二年以鲤为李也武后天授元年改佩以武为也杜诗金鱼换酒来盖开元中复佩鱼也李白忆贺知章诗金换酒处盖白弱冠遇贺知章尚在中宗朝未改武后之制
　　闾丘均
　　成都闾丘均在唐初与杜审言齐名杜子羙赠其孙闾丘师诗云鳯藏丹霄暮龙去白水浑盖称均之文也均亦曾至云南有刺史王仁求碑文防王墓碑文皆均笔也防墓碑洛阳贾余绚书予修云南志以均与余绚入流寓志中
