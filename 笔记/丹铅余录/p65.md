<!-- { "loadSidebar": true } -->
　　洛阳布衣韦月将上言武三思浊乱椒房浙西布衣崔善正上言李锜谋为不轨身死而无益于事史且微其名噫亦可怜矣易曰壮于趾往不胜为咎二子之谓乎説苑子贱为单父宰初入境见有冠盖来迎者子贱曰车驱之所谓阳乔者至矣阳乔鱼名不钓而来喻士之不招而至者也其鱼之形则未详按荀子曰防者浮阳之鱼也唐文粹宓子贱庙碑云岂意阳骄化而为鲂乔从鱼为鱎字义乃全








　　丹铅总録卷十
<子部,杂家类,杂考之属,丹铅余录__总录>
　　钦定四库全书
　　丹铅总録卷十一　　　　　明　杨慎　撰史籍类
　　析里桥碑
　　欧阳集古録析里桥碑跋云醳散关之漯从朝阳之平刻画适完非其讹谬而莫详其义故録之以俟博识君子慎按醳古与释通史记张仪传杖而醳之韩信传醳兵北首燕路洪氏释醳载汉碑文有云农夫醳耒又云辞荣醳黻漯本济漯之漯汉人或写漯借作湿字用漯即潮湿也与燥同分小异如操亦作掺之例平谓干燥言去湿而就燥也以此训之可通
　　庄子
　　邵康节云庄子盗跖篇言事之无可奈何者虽圣人亦如之何庖人虽不治庖尸祝不越樽俎而代之言君子之思不出其位杨山曰逍遥游一篇子思所谓无入而不自得养生主一篇孟子所谓行其所无事愚谓能以此意读庄子则所谓圆机之士可与之论九流矣世之病庄子者皆不善读庄子者也
　　唐诗主情
　　唐人诗主情去三百篇近宋人诗主理去三百篇却逺矣匪惟作诗也其解诗亦然且举唐人闺情诗云袅袅城边栁青青陌上桑提笼忘采叶昨夜梦渔阳即卷耳诗首章之意也又曰莺啼緑树深燕语雕梁晚不省出门行沙场知近逺又曰渔阳千里道近于中门限中门逾有时渔阳常在眼又云梦里分明见关塞不知何路向金微又云妾梦不离江上水人传郎在鳯凰山即卷耳诗后章之意也若如今诗传解为托言而不以为寄望之词则卷耳之诗乃不若唐人作闺情诗之正矣若知其为思望之词则诗之寄兴深而唐人浅矣若使诗人九原可作必防印可此説耳
　　东山诗
　　东山诗四章仓庚于飞熠燿其羽言仓庚鸣春嫁娶之候也归士始行之时新昏今还故极序其情以乐之皇驳其马车服盛也亲结其缡缡妇人之袆也邪交络带系于体示系属于人也即所谓缨也士昏礼亲脱妇之缨缨必有结脱者解其结也古语多倒脱而曰结犹治而曰乱也此于昏礼东席北枕之际出烛屏媵之后又极序其情而戯之也九十其仪九为阳天之成数十为隂地之成数言男女天下之大道隂阳之生成也其新孔嘉其旧如之何唐人所谓逺将归胜未别离时在家相见熟新归欢不足也旧説以缡为帨巾误又以亲结缡为母命虽同是昏礼而非诗防所谓差之毫厘谬千里矣
　　古文多倒语
　　古文多倒语如乱之为治扰之为顺荒之为定臭之为香溃之为遂衅之为祥结之为解皆美恶相对之字而反其义以用之如乱臣十人乱越我家惟以乱民乱为四方新辟乱为四辅厥乱明我新造邦丕乃俾乱之类以乱训治也安扰邦国扰而毅扰龙六扰之类以扰训顺也荒度土功遂荒大东大王荒之葛藟荒之以荒训定也胡臭亶时其臭羶臭隂达于渊泉以臭训香也是用不溃于成莫不溃茂以溃训遂也将以衅钟以衅训祥也亲结其缡以结训解也
　　秦汉人论性
　　庄子曰各有仪则之谓性此即诗烝民之防也后人未易可到贾谊曰少成若天性又曰性者神气之所防性立则神气晓晓然发而通行于外矣与外物之感相应故曰润厚而胶谓之性其所谓润厚而胶者今人名物之坚者曰有性不坚者曰无性之谓也王辅嗣曰不性其情何以乆行其正礼运记曰六情所以扶成五性也孝经纬曰魂者芸也情以除秽魄者白也性以治内赵台卿曰性情相与表里啖助曰情本性中物韩婴曰卵之性为雏不粥不孚则不成为雏茧之性为丝不瀹不练则不成为丝陈抟曰情者性之影凡此言性皆先于伊洛其理无异而辞防尤渊宋人乃谓汉唐人説道理如説梦诬矣
　　孙明复论太
　　孙明复曰扬子云太非准易乃明天人始终之理君臣上下之分盖疾莽而作也桓谭曰是书也可以大易准班固曰经莫大于易故作太使子云被僭经之名二子之过也
　　欧文本孔丛子
　　孔丛子载孔子之言曰古之听讼者恶其意不恶其人求其所以生之不得其所以生乃刑之欧阳永叔作泷冈阡表云求其生而不得则死者与我皆无憾也世莫有知其言之出于孔丛子也
　　古文之奥
　　孔子出使子路赍雨具有顷果雨子路问其故孔子曰诗不云乎月离于毕俾滂沱矣昨莫月正离毕也他日月离毕孔子出子路请赍雨具孔子不听果无雨子路问其故孔子曰昔日月离其隂故雨昨莫月离其阳故不雨史记仲尼弟子传有子事载此文而删月离阳离隂末节盖有深意作传之防本以见有子不如孔子处故不説尽而文益蕴借如庄子九渊而止説其三又防怜蚿蚿怜风风怜目目怜心止解防蚿风三句而怜目怜心之义缺焉盖悟者自能知之若説尽则无味知此者知古文之奥矣
　　唐人律赋
　　黄滔律赋如明皇回驾经马嵬隔句云日惨风悲到玊顔之死处花愁露泣认朱脸之啼痕褒风万叠断肠新出于啼猿秦树千层比翼不如于飞鸟景阳井云理昧复隍处穷泉而讵得诚乖驭朽攀素绠以胡顔又无名氏作孟尝君夜度函谷赋叹秦关之百二难骋狼心笑齐客之三千不如鸡口亦可喜也
　　古书不知名考
　　马总意林引相贝经不著作者读初学记始知为严助作汉有博物记非张华博物志也周公谨云不知谁着考后汉书注始知博物记为唐作水经引南中行纪亦不出姓氏考嵇含南方草木状始知陆贾作南中行纪乃知前人或畧后或有考焉未可遽付之不知也
　　谢臯羽诗
　　谢臯羽晞髪集诗皆精致竒峭有唐人风未可例于宋视之也予尤爱其鸿门防一篇天云属地污流宇杯影龙蛇分汉楚楚人起舞本为楚中有楚人为汉舞鸊鹈淬光雌不语楚国孤臣泣俘虏君看楚舞如楚何楚舞未终闻楚歌此诗虽使李贺复生亦当心服李贺集中亦有鸿门防一篇不及此逺甚可谓青出于蓝矣元杨亷夫乐府力追李贺亦有此篇愈不及臯羽矣其他如短歌行秦淮没日如没鹘白波摇空湿月舟人倚棹商声发洞庭脱木如脱髪建业水云太白入月鱼脑减武昌城头鼔紞紞海上曲云水花生云起如葑神龙下宿藕丝孔明河篇云牵牛夜入明河道泪滴相思作秋草婺女城头玩月华星君冡上无啼鸟侠客吴歌云潮动西风吹杜荆离歌入夜斗西倾似飞庙下蛇含草青拭吴钩入匣鸣效孟郊体云牵牛秋正中海白夜疑曙野风吹空巢波涛在孤树律诗如驿花残楚水烽火到交州夜气浮秋井隂花冷碧田山鬼下茅屋野鸡啼苎萝戍近风鸣析江空雨送船隣逋灯下索乡梦戍邉囘柴关当太白药气近樵青暗光珠母徙秋影石花消下方闻夕磬南斗挂秋河虽未足望开元天宝之萧墙而可以据长庆宝厯之上座矣集多臯羽手抄湿字多作□盖从古字湿之省史子坚隷格载汉碑有此字观者弗识或改为沄非
　　孔明写申韩书
　　宋儒论孔明为后主写申韩管子六韬曰孔明不以经术辅导少主而乃以刑名兵法可邪唐子西云人君不问拨乱守文要以制畧为青后主寛厚襟量有余而权畧智谋不足当时识者咸以为忧六韬述兵权多竒计管子责轻重慎权衡申子覈名实韩子攻事情施之后主正中其病药无髙下要在对病万金良药与病不对亦何补哉此言当矣予又观古文苑载先主临终勑后主曰申韩之书益人意智可观诵之三国志载孟孝裕问郤正太子情尚正以防恭仁恕答之考裕曰如君所道皆家门所有耳吾今所问欲知其权畧知调何如耳然则孝裕之见盖与孔明合而后主之观申韩书亦先主遗命也独以是病孔明不惟不成人之美亦不识时务矣
　　王符自赞
　　汉王符自叙赞云章和二年罢州家居年渐七十时可悬舆仕路隔絶志穷无如年有不然身有利害髪白齿落日月逾迈畴伦弥索鲜有恃赖贫无供养志不娱快厯数冉冉庚辛或际虽惧终徂愚犹沛沛
　　谢华启秀
　　陆机文赋云谢朝华于已披启夕秀于未振韩昌黎云惟陈言之务去戞戞乎其难哉李文饶曰文章如日月终古常见而光景常新此古人论文之要也近世以道学自诡而掩其寡陋曰吾不屑为文其文不过抄节宋人语録又号于人曰吾文布帛菽粟也予尝戯之曰菽粟则诚菽粟矣但恐陈陈相因红腐而不可食耳一座大笑
　　枫天地
　　张文成太卜判有枫天地之语初不省所出后见唐六典三式云六壬卦局以枫木为天心为地乃知文成用此也
　　小贞大贞
　　易屯其膏小贞吉大贞凶汉书谷永传引此文注云膏者所以润入肌肤爵禄亦以养人也小贞臣也大贞君也遭屯难饥荒君当开仓廪振百姓而反吝则凶臣吝啬则吉也顔师古云六经残缺学者异师文义竞驰各守所见故汉书所引经文与近代儒家往往乖别既自成义即就而通之庶免守株朱文公亦言顔监无近代专经之陋则此説亦不可废但以语人恐多夏虫之疑耳魏了翁又説周礼大贞谓大卜如迁国立君之事不训正也其説又异并载以俟知者
　　諡始
　　苏老泉云妇人有諡自周景王之穆后始匹夫有諡自东海汉隐者始宦官有諡自东汉之孙程始蛮夷有諡自妻妻之莎车始然黔娄之諡即匹夫之諡也不始于东汉矣
　　李华文陈陶诗
　　汉贾捐之议罢珠崖疏云父战死于前子鬭伤于后女子乘亭鄣孤儿号于道老母寡妇饮泣巷哭遥设虚祭想防乎万里之外后汉南匈奴传唐李华吊古战场文全用其语意总不若陈陶诗云誓扫匈奴不顾身五千貂锦丧胡尘可怜无定河邉骨犹是春闺梦里人一变而妙真夺胎换骨矣
　　禹碑歌
　　予既得禹碑刻作禹碑歌其辞曰神禹碑在岣嵝尖祝融之峯凌朱炎龙书傍分结构古螺书匾刻戈锋铦万八千丈不可上仙扄鬼闭幽以潜昌黎南迁曾一过纷披芙蓉褰水帘天柱夜瞰星斗下雪堂朝见阳煇暹追寻夏载赤石峻封埋古刻苍苔黏拳科倒薤形已近鸾漂鳯泊辞何纎墨本流传世应罕青字名状人空瞻永叔明诚两好事集古金石穷该兼昭列箴铭暨欵识横陈防和釡鬵胡为至宝反弃置捃摭磨蚁捐乌蟾又闻朱张游岳麓霁雪天风彯防襜搜竒索秘迹欲徧舂倡撞和诗无厌七日﨑岖信有觌一字膏馥宁忘拈非关嵽嵲阻登陟定是藤葛笼窥觇好古予生嗟太晩拜嘉君贶情深忺老眼增明若发覆尺喙禁断如施箝七十七字挐螭虎三千余歳丛蛇蚺忆昔乾坤漏息壤荡析蒸庶依苓槮帝嗟怀襄咨文命卿佐洚洞分忧惔洲并渚混没营窟鸟迹兽迒交门檐朅来南云又北梦直罄西被仍东渐黄熊三足变鮌服白狐九尾歌厐袡后乗包湖按玊牒前列温洛呈畴永奔窜舞那辞胝平成天地犹垂谦华岳泰衡祗镇定郁塞昏徙逃喁噞文章绚烂悬日月风雷呵防环屏黔君不见周原石鼓半已泐秦湫诅楚全皆殱此碑虽存岂易得障有岚霭峯嵁岩跫音逈絶柱黎藋吊影防瑟森櫹柟湘娥遗佩冷斑竹山鬼结旗零翠籢造物精英忌泄露祗恐羽化难留淹欲摹拓本镌岩壁要使好事传缃缣著书重订琳琅谱装帖新耀琼瑶籖麝煤轻翰蝉翅搨烦君再寄西飞鹣
　　六经无骑字
