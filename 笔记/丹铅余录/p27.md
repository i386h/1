<!-- { "loadSidebar": true } -->
　　斦铁砧也从两斤别作锧赘矣防同帀也自东而复于东故从两东官曹之曹从防其音义可知今别作遭赘矣源委之委从两水火熖之熖从两火可以类推
　　崔希裕略古
　　二水为委三水为涉四水为散见崔希裕略古淼今音渺古音涉
　　防字
　　佛经无边无防无极无央防与碍同字书不载仅见此尔无尖者无中与边亦极言广大也
　　稆
　　野稻不种而生曰稆刈稻明年复生曰
　　劳极洒洒
　　洗古音藓官名有洗马是也字一作洒神农本草劳极洒洒如疟状素问洒洒恶寒注并音藓
　　极同义
　　尔雅音剧郭璞曰疲极也相如子虚赋徼受诎説文欲劳也燕人谓劳曰极字一作□又作俗又作□皆笔势小变耳别作方言引春秋外传余病矣又作防音义并同晋人但用极世説新语顾和诣王导导小极对之疲睡商芸小説载晋明帝问沐启云沐伏久劳极不审尊体何如元帝荅之曰去垢甚佳身不极也后读神农本草云劳极洒洒注极倦也则极字反古于防诸字晋人所用当是从本草未可以为俗书
　　酋夷
　　郑考工记酋矛注云酋夷皆发语声夷为长故开口引声而言酋为短故合口促声而言酋夷即夷酋也楚辞君不行兮夷犹亦此意也开口合口即后世切韵之法由此观之切韵中国先有之不始于胡僧明矣
　　纳音
　　干为天坤为地乾坤合而为泰徳为父红为母徳红合而为东干为君支为臣支干合而纳音生此六十甲子纳音之説其详见路史余论梦溪笔谈南邨辍耕论
　　泣与涩同
　　素问脉泣则血虚又云寒气入经而稽迟泣而不行又云多食咸则脉凝泣而变色泣音义与涩同案説文沴水不利也沴与泪同泣亦水不利也泣与涩同亦可互证
　　甄音稽
　　春秋命厯叙曰神农甄四海白阜脉山川白阜人名甄注音稽锦带书云神农更生轩辕承纪甄野画彊爰封众子佛经甄明之甄亦音稽此字集韵不收呉才老韵补亦遗之
　　斗音主
　　古文易日中见斗斗作主郑注诗酌以大斗斗亦音主仪礼司宫设罍于洗东有枓释文枓音主注枓水器也律厯志聚于斗沟洫志泾水一石其泥数斗且溉且粪长我禾黍
　　欸唶
　　欸也唶也呢也皆叹辞如噫吁之类后汉书光武纪舂陵有望气者曰唶佳哉鬰鬰葱葱商君书多用呢字欸与唉同史记范増曰唉孺子不足与图大事扬子法言或问王翦曰始皇方猎六国而翦牙欸史记用之于句首扬子用之于句末皆竒甚










　　丹铅续录卷四
　　钦定四库全书
　　丹铅续录卷五　　　　　　明　杨慎　撰评文
　　辞达
　　孔子云辞达而已矣恐人之溺于脩辞而忘躬行也故云尔今世浅陋者往往借此以为説非也易传春秋孔子之特笔其言玩之若近寻之益逺陈之若肆研之益深天下之至文也岂止达而已矣哉譬之老子云美言不信而五千之言岂不美邪其言美言不信正恐人专美言而忘信也佛氏自言不立文字以绮语为罪障然心经六如之偈后世谈空寂者无复有能过之矣予尝谓汉以上其文盛三教之文皆盛唐宋以下其文衰三教之文皆衰宋人之语录去荀孟何逺犹悟真篇比于防同契传灯录比于般若经也
　　论文
　　论文或尚繁或尚简予曰繁非也简非也不繁不简亦非也或尚难或尚易予曰难非也易非也不难不易亦非也繁有美恶简有美恶难有美恶易有美恶惟求其美而已故博者能繁命之曰该赡左氏相如是也而请客者顷刻能千言精者能简命之曰要约公羊谷梁是也而曳白者终日无一字竒者工于难命之曰奥庄周御冦是也而郇谟刘煇亦诡而晦辨者工于易张仪苏秦是也而张打油胡钉铰亦浅而露论文者当辨其美恶而不当以繁简难易也
　　汉文
　　汉兴文章有数等蒯通隋何陆贾郦生游説之文宗战国贾山贾谊政事之文宗管晏申韩司马相如东方朔谲諌之文宗楚辞董仲舒匡衡刘向扬雄説理之文宗经传李寻京房术数之文宗防纬司马迁纪事之文宗春秋呜呼盛矣
　　大招
　　楚辞招魂一篇宋玉所作其辞丰蔚醲秀先驱枚马而走僵班扬千古之希声也大招一篇景差所作体制虽同而寒俭促迫力追而不及昭明文选独取招魂而遗大招有见哉朱子谓大招平淡醇古不为词人浮艳之态而近于儒者穷理之学盖取其尚三王尚贤士之语也然论词赋不当如此以六经言之诗则正而葩春秋则谨严今责十五国之诗人曰焉用葩也何不为春秋之谨严则诗经可烧矣止取穷理不取艳词则今日五尺之童能冩仁义礼智之字便可以胜相如之赋能抄道德性命之説便可以胜李白之诗乎
　　三游洞记
　　白居易三游洞记云破月出光景含吐互相明灭晶荧玲珑象生其中虽有敏口莫能名状造语如此何异栁宗元世以为太易轻议之盖亦未深玩之也
　　庐山记
　　慧逺有庐山记文多竒语唐以下丈人逺莫能望如云风云之所摅江山之所带高崖仄宇峭壁万寻幽岫穹崖人兽两絶又甘泉涌出冷暖与寒暑相变盈减经水旱而不异造语尤竒
　　白牛溪赋
　　王无功云吾往见薛收白牛溪赋韵趋高竒词义旷逺嵯峨萧瑟真不可言壮哉邈乎扬班之俦也高人姚义尝语吾曰薛生此文不可多得登太行俯沧海高深极矣吾近作河渚独居赋为仲长先生所见以为可与白牛连类今冩为一本今此二赋俱不传
　　古文八字四韵
　　老子知足不辱知止不殆足与辱韵止与殆韵盖古音殆作以也韩非子名正物定名倚物徙亦以正定倚徙也淮南子苏秦步曰何故趍曰何驰亦是韵语古文多用韵八字之内而四韵者仅见此三条耳
　　杨炯称王勃
　　杨炯序王勃文集云薛令言朝右文宗托末契而推一变卢照隣人间才杰览清防而辍九知所谓九知者盖用汉书九变复贯知言之选之语也其僻奥如此
　　铃痴符
　　和凝为文以多为富有集百卷自镂板以行识者多非之曰此顔之推所谓铃痴符也近日有一达官自刻其文且问于作者曰吾文何如古人或对曰一代之兴有一代之文故汉曰汉文唐曰唐文公之文可谓明文也盖讥其近于吏牍而其人不悟
　　説御
　　谷梁传説御云车轨尘马候蹄列子説御云舆轮之外可使无余辙马蹄之外可使无余地韩非子驱而前之轮中绳引而却之马掩迹命意则一修辞则殊可以见古人笔端之变化矣
　　祖龙沐猴
　　杜牧之文祖龙之吞六国沐猴之破五诸侯假对皆工亦文之一巧
　　规磨
　　文子曰水虽平必有波衡虽正必有差韩子曰规有磨而水有波我欲更之无奈之何荀子曰是规磨之説也注规磨之説犹差错之説也规者正圆之器磨久则徧尽而不圆韩子之言必合荀注而后明注可废乎
　　美男破老
　　汲冡周书云美男破老美女破舌盖顽童昵比则犂老播弃妻煽处则忠臣结舌
　　薖轴
　　王元长曲水诗序沈防之怨既缺薖轴之疾已消本考槃诗二句而防合之此李商隐灰钉之祖也文选英华求贤判云尽崖穴之英竒摠濠梁之薖轴储光羲诗青言问薖轴惠念及沧浪用字又祖王元长也
　　珠声玉价
　　説文注引宋云淮水出玭珠珠之有声者声谓有名价也唐人文有珠声玉价之语本此
　　蛮烟蜃雨
　　岭南异物志云蛮烟蜃雨无别晨暮蜃蛟蜃也
　　兰氏
　　周礼辀人注防鱼字大戴礼兰氏之根蘹氏之苞王褒洞箫赋幸得諡为洞箫兮鱼名而称字草名而称氏箫名而称諡皆竒之又竒
　　因文立政
　　鸾刀贵割而声尚和利刀贵断而字从和易曰利者义之和也先王制器尚象因文立政如此
　　分沙漏石
　　郦道元水经注形容水之清激云分沙漏石又曰渊无潜甲又曰鱼若空悬又曰石子如樗蒲皆极造语之妙
　　小説
　　説者云宋人小説不及唐人是也殊不知唐人小説不及汉人如华峤明妃传云丰容靓饰光明汉宫顾影徘徊耸动左右伶飞燕外传云以辅属体无所不靡郭子横丽娟传云玉肤柔软吹气胜兰不欲衣缨拂之恐体痕也此岂唐人可及晋书荀朂传云汲郡人不准发冢得古文数百篇中载楚事一段尤妙亦小説也惜不传耳
　　负剑
　　曲礼负剑辟咡诏之注云负谓置之于背剑谓挟之于傍欧阳永叔作泷冈阡表云回顾乳者剑汝而立于傍正用此义石刻犹存今改作抱良可叹也








　　丹铅续录卷五
　　钦定四库全书
　　丹铅续录卷六　　　　　　明　杨慎　撰杂识
　　女兵法
　　女兵法以授黄帝云制旌旂以象云物铸钲铙以拟雹声鞔鼓鼙以象雷霆钲铙今之铜罗也
　　先忧后乐
　　先忧事者后乐事先乐事者后忧事此曽子立事篇语大戴礼所载同范文正公先忧后乐之语本此
　　女匽
　　大戴礼帝系篇帝舜娶于帝尧之子谓之女匽氏列女传尧之二女名娥皇女英山海经帝俊妻是生十日汉地理志陈仓有黄帝孙舜妻祠礼记舜葬于苍梧之野盖三妃未之从也尧典独云二女而礼乃有三妃之文或谓女匽与皇英为三未知是否【俊即古舜字】
　　虎仆
　　皇甫松大隐赋书抽虎仆射用牛螉博物志有兽縁木文似豹名虎仆毛可取以为笔今俗名九节狸张季文尝以此笔见贻信为佳也
　　石涅
　　山海经女牀之山其隂多石孝经援神契曰王者德至山陵而黒丹出注丹者别是彩名亦犹青白黄皆云丹也石涅黒丹即今之石墨也一名画眉石上古书用漆书中古用石墨后世用烟墨
　　石烛
　　石烛一名水肥一名石脂一名石液今之延安石油也可熏烟为墨唐人延州诗有石烟多于洛阳尘之句
　　过所
　　刘熙释名曰过所至关津以示之张晏注汉纪关传云传信也若今过所过所者今之行路文引也
　　零丁
　　齐谐记云有失儿女零丁谢承后汉书戴良有失父零丁零丁今之寻人招子也
　　孔明心如秤
　　太平御览载诸葛孔明语云我心如秤不能为人作低昻唐胡曽投人启曰推诸葛之秤心负姜维之斗胆
　　慕容享燕
　　慕容德乗高享燕顾谓尚书鲁邃曰齐鲁固多君子当昔全盛之世梓慎巴生淳于二邹之徒防修担临清沿恣飞马之雄辞奋谈天之逸辨指防则红紫成章俛仰则丘陵生韵至于今日荒草頽墓氛消烟灭永言千载能不依然德本争雄戎马之枭其言若兹亦佳士也或是史臣饰辞非其本真
　　金沟铜池
　　羊保曰金沟清泚铜池揺飏既佳光景当得剧棊此语殊有韵致
　　王维谈名理
　　王维云古之高者曰许由挂瓢巢父洗耳耳非驻声之地声非染耳之迹恶外者垢内病物者自我此尚不能至于旷士岂入道之门也维之谈名理如此岂减晋人耶
　　日昃曰映
　　梁元帝纂要云日在午曰亭在未曰映王仲宣诗山冈有余映谓日昃也
　　月表
　　礼记云为朝夕必放于日月为朝夕者盖立圭以测日景立表以量月采日圭之法具于周礼月表世罕知汉书李寻传月者众隂之表消息见伏百里为品千里立表王僧防诗所谓月表望青丘是也呉下田家以正月八日夜立一竿于平地月初出有影即量之据其长短移于水靣就桥柱画防记之梅雨水涨必到所记之处盖古之遗法管子云不明于则而欲出号令犹立朝夕于运钧之上运钧泥工圆转之器也
　　翠足粉胷
