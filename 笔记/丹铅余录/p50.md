<!-- { "loadSidebar": true } -->
　　邵康节曰天何依依乎地地何附附乎天天地何所依附曰自相依附自斯言一出宋儒标榜而互賛之随声而妄衍之朱子遂云天外更须有躯殻甚厚所以固此气也天岂有躯殻乎谁曾见之乎既自撰为此説他日遂因而实之曰北海只挨着天殻邉过似曾亲见天殻矣自古论天文者宣夜周髀浑天之书甘石洛下闳之流皆未尝言非不言也实所不知也若邵子朱子之言人所不言亦不必言也人所不知亦不必知也人所不问亦不必问也庄子曰六合之外圣人存而不论此乃切要之言孰谓庄子为虚无异端乎元人赵縁督始稍正邵子之诞而今之俗儒已交口议之又丘长春世之所谓神仙也其言曰世间之事尚不能究况天外之事乎由是言之则庄子长春乃异端之正论而康节晦翁之言则吾儒之异端矣本朝刘伯温亦古甘石洛下之流其言曰天有极乎极之外何物也天无极乎凡有形必有极理也势也是圣人所不能知耳非不言也故天之行圣人以厯纪之天之象圣人以器验之天之数圣人以筭穷之天之理圣人以易究之天之所閟人无术以知之者惟此耳今不曰不知而曰不言是何好胜之甚也呜呼伯温此言其确论乎其曰好胜者葢指宋儒之论天者予尝言东坡诗不识庐山真面目只縁身在此山中葢处于物之外方见物之真也吾人固不出天地之外何以知天地之真面目欤且圣贤之学切问近思亦何必求天外之事耶
　　好风好雨星
　　尚书星有好风星有好雨古注云箕星东方宿也东木克北土以土为妻雨土也土好雨故箕星从妻所好而多雨也毕西方宿也西金克东木以木为妻木风也木好风故毕星从妻所好而多风也由此推之则北宫好燠南宫好旸中央四季好寒皆以所克为妻而从妻所好也予一日偶述此义座有善谑者应声曰天上星宿亦怕老婆乎满堂真可笑也　又曰雷电在室南霹雳在雷电南云雨在霹雳南土工吏在壁西南葢雷公电姥云将雨师与夫霹雳斧吏皆北方水府之精而娵訾为天门故其神栖焉室不得而司之也
　　石氏星经
　　石氏云东宫青帝其精苍龙为七宿其象有角有亢有氐有房有星有尾有箕氐胷房腹箕所粪也司春司木司东岳司东方司麟虫三百六十北方黒帝其精武为七宿斗有龙蛇蟠结之象牛蛇象女象虚危壁皆蛇蟠蚪之象司冬司水司北岳司北方司介虫三百六十西方白帝其精白虎为七宿奎象白虎娄胃虎三子也毕象虎觜参象麟【与鳞同斑文也】觜首参身也司秋司金司西岳司西海司西方毛虫三百六十南方赤帝其精朱鸟为七宿井首鬼目栁喙星颈张嗉翼翮轸尾司夏司火司南岳司南海司南方司羽虫三百六十　左传史记天官书喙作咮咮张即栁张两星之间也隋志喙作注又有注张之文或讹为汪张皆本于石氏栁为鸟喙之説　王奕曰朱鸟其以羽虫之长称乎而曰鹑首鹑尾何也师旷禽经青鳯谓之鹖赤鳯谓之鹑白鳯谓之鹔紫鳯谓之鷟葢鳯生于丹穴鹑又鳯之赤者故南方取象焉考之月令夏其虫羽鳯羽之长故南方之宿为朱鸟吴兴沈氏以朱鸟为丹鹑岂知四兽皆虫之长也鹑之微何预
　　中宫宿
　　余尝疑天有五行星有五纬地有五岳人有五事而二十八宿何独无中央之宿也后观石氏星经云中宫黄帝其精黄龙为轩辕首枕星张尾挂栁井体映三台司四季司中岳司中土黄河江汉淮济之水司黄帝之子孙司倮虫三百六十则固有所谓中宿矣又按张衡灵宪苍龙连蜷于左白虎猛据于右朱雀奋翼于前灵圏脊于后轩辕黄龙于中则是轩辕一星与苍龙白虎朱雀武四兽为五矣世之言星者惟知四兽而不知黄龙是求之未尽也亦犹民俗惟知四时而不知夏之后有土位素问所谓长夏月令所谓中央五时取火季夏取槐檀之火也轩辕本市垣之星而在张宿之分野分为土徳寄王鹑火亦犹是也　张衡又云轩辕如龙之体主雷雨之神后宫之象焉隂阳交合盛为雷激为电和为雨怒为风乱为雾凝为霜散为露聚为云立为虹蜺离为背矞分为抱珥此十四变皆轩辕主之亦犹土之无定位而金木水火赖以成与
　　甘氏星经论日月黄道
　　甘氏曰日一星在房之西氐之东日者阳精之宗也为鸡二足为乌三足鸡在日中而乌之精为星以司太阳之行度日生于东故于是位焉月一星在毕间故毕之间为天街黄道之所经也月者隂精之宗也为兎四足为蟾蜍三足兎在月中而蟾蜍之精为星以司太隂之行度月生于西故于是位焉日精在氐房月精在毕昴自司其行度而氐房毕乃黄道之所经不得而司之　范育曰日出于卯卯之属为兎而兎之宅乃在月中月出于酉酉之属为鸡而鸡之宅乃在日中是谓隂阳之精互藏其宅
　　五行
　　洪范五行兆于龙马之图列于箕之书其见象于天也为五星分位于地也为五方行于四时也为五德禀于人也为五常播于律吕为五音发于文章为五色易曰五位史曰五材志曰五物医曰五运其该曷既哉北朝据中土黄冠诪愚氓乃臆撰隂符厚诬轩帝名之曰五贼噫经以符名既已异矣符以隂名抑増异矣天其可以名贼乎人其可以见贼乎见贼其可以昌乎非防谦之孽徒妖党其孰为此言乎有圣王出曷不以造言乱民之刑诛之而世号传统继圣之儒乃取而注之噫考亭之门何其无忠臣矣乎
　　雪
　　两字音义皆异字从防音屑説文雨防为徐注订説文误以防为肖遂为臆説云霄雪着物则消此説可笑雪岂有着物不消者乎霰雪与片雪同一性也防即霰也尔雅雨防为雪注氷雪杂下谓之雪説文霰稷雪也陆佃云闽俗谓之氷雪今名濇雪与音相近也诗补传曰粒雪郭璞尔雅注谓雨杂下也雪初作未成花圆如稷粒撒而下杜子美诗所云雨不成花俗谚云夹雨夹雪也春秋纬曰盛阳之气温暖为雨隂气薄而胁之则合而为雹盛隂之气凝滞为雪阳气薄而胁之则散而为霰韩诗相彼雨雪先集维霰薛君曰霰霙也夏侯孝若寒雪赋曰集洪霰之淅沥焕摧磊之霍索谢希逸雪赋曰霰淅沥而先集雪纷糅而遂多古诗咏霰云雪花遣汝作先锋是也以此证之霄与迥不同矣霄从肖近天气也扬防赋腾清霄而轶浮景陶潜诗川涤余霭宇靉微霄道书所称九霄青霄赤霄紫霄绛霄霄之属与霰字音义何啻千里
　　风行水上
　　杨诚斋文有云风与水相遭也为卷为舒为疾为徐为织文为立雪为涌山细则激激焉大则汹汹鞠鞠焉不制于水而制于风惟风之听而水无拒焉本于苏老泉文云云凡二百四十三字变化竒伟类庄子其实本于毛公诗传云涟风行水成文一句汉人五字一句便可衍为后人数百言古注疏良不可轻也　且兄尝见夫水之与风乎油然而行渊然而留淳泗汪洋满而上浮是水也而风实起之蓬蓬然而发乎太空不终日而行乎四方荡乎其无形飘乎其逺来既徃而不知迹之所存是风也而水实行之今夫风水相遭乎大泽之陂也纡徐委蛇蜿蜒沦涟安而相推怒而相淩舒而如云蹙而如鳞疾而如驰徐而如徊揖让旋辟相顾而不前其繁如縠其乱如雾纷纭欝扰百里若一汨乎顺流至乎沧海之滨滂薄汹涌号怒相轧交横绸缪放乎虚空掉乎无垠横流逆折濆旋倾侧宛转交戾囘者如轮萦者如直者如燧奔者如焰跳者如鹭投者如鲤殊状异态而风水之极观备矣故曰风行水上涣此亦天下之至文也　愚谓老泉之文竒矣而细检防犹有重复可删如云交横绸缪即前之纡徐委蛇也号怒相轧即前之怒而相淩也故文字必简而后洁
　　汉无极山碑兴云祁祁雨我公田按顔氏家训引诗亦作有渰凄凄兴云祁祁毛传云渰隂云貌萋萋云行貌祁祁徐也此铭亦云兴云祁祁古经本云字后世作雨乃或改耳王介甫有云之祁祁诗语本古经
　　今俗称义民字古亦有之见汉蔡湛碑隂
　　魏明帝问黄权三国孰为正统权对曰以天文则魏为正然考之史黄初四年三月癸卯月犯大心星曰心为天王王者恶之四月癸巳蜀先主殂于永安宫而二国自如天道岂易言哉晋天文志云二石虽僣号其强弱常占昴宿不闗紫宫太微然以载记考之流星入紫宫而刘聪殒彗尾扫太微而苻坚败荧惑守帝座而吕隆破抑又何哉梁武帝时星变占曰荧惑入南斗天子下殿走武帝披髪跣足下殿以禳之未防北朝有孝静帝之变武帝曰彼亦应天象耶晋庾翼与兄氷书曰岁星犯天闗江东无故而季龙频年闭闗此复是天公愦愦无皁白之证也噫人之责天亦太详矣为天者不亦难哉世说云月犯少微隠士当之戴颙自以为忧既而无恙当时戯谓颙求死不得此尤可笑也

　　丹铅总録卷一
　　钦定四库全书
　　丹铅总録卷二　　　　　　明　杨慎　撰地理类
　　方城本万城
　　左传方城以为城古本方本万字古字万亦作万故讹尔唐勒奏土论曰我是楚也世伯南土自越以至叶垂境万里故曰万城也
　　盐泽醋沟
　　唐岑参诗雁塞通盐泽龙堆接醋沟方囘云盐泽人皆知之醋沟人所未知也非惟人未知方囘葢亦不知为此言以掩后人耳考阚骃十三州志山氏城北为髙逾渊又东北醋沟水出焉水在中牟盐泽见汉书【郭縁生述征记酱魁城至醋沟凡十里】
　　鬼方
　　高宗伐鬼方之事惟见于易鬼方极逺之国即莫靡之属也苍颉篇曰鬼之为言逺也世本黄帝娶于鬼方氏汉匡衡疏云成汤化异俗而懐鬼方意者汤时鬼方已内属于式围之中而复畔于中衰之日故髙宗伐之以中兴殷道也又西羗传曰殷室中衰诸侯皆叛至于武丁征西戎鬼方三年乃克故其诗曰自彼氐羗莫敢不来王是其证也竹书纪年周王伐西落鬼戎按今贵州有罗鬼夷俗又呼贵州为鬼州楚辞得人肉而祀以其骨为醢纣醢脯九侯亦效其虐也
　　九县
　　左传郑伯肉袒牵羊以逆楚子曰云云使改事君夷于九县注楚灭九国以为县愿得比之正义谓息邓黄防江六蓼庸权申息凡十一国不知何以言九沈重谓权是小国庸先属楚自外为九也皆曲説不通窃意九为阳数之极故书传凡言九者皆指其极也桓公九合诸侯今考之亦不止九也楚辞九歌乃十一篇亦止言九也如九陵九渊九攻九守皆可以此例推之后汉书云九县飚囘正用此语使孔颖逹沈重注汉书又指何地为九县乎
　　荧台火井
　　水经注火山似火从地中出名曰荧台今南中徃徃有之火井在蜀之临卭今嘉定犍为有之其泉皆油爇之然人取为灯烛正德中方出古人博物亦未及此也积阳之气所产固非怪异
　　度索寻橦
　　西域传有度索寻橦之国后汉书防渉悬度注溪谷不通以绳索相引而度唐独孤及招北客辞笮复引一索其名为笮人悬半空度彼絶壑予按今蜀松茂之地皆有此桥其河水险恶既不可舟楫乃施植两柱于两岸以绳絙其中绳上有一木筒所谓橦也欲度者则以绳缚人于橦上人自以手縁索而进行达彼岸复有人觧之所谓寻橦也非目见其制不知其觧独孤及之文以十七字形容之西域传只四字尽之可谓工妙矣
　　附庸
　　附庸之国庸古墉通城也尚书大传天子贲庸诸侯疏杼大夫有石材庶人有石承注庸廧也杼亦廧也
　　汉水有二
