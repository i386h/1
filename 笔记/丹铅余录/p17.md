<!-- { "loadSidebar": true } -->
　　朱晦翁谓孔子言伯夷求仁得仁又何怨今观太史公作伯夷传满身是怨此言殊不公今试取伯夷传读之始言天道报应差爽以世俗共见闻者叹之也中言各从所好决择死生轻重以君子之正论折之也一篇之中错综震荡极文之变而议论不诡于圣人可谓良史矣宋人不逹文体是以不得迁之意而轻为立论真西山文章正宗云此传姑以文取其言又谬若道理有戾即不成文文与道岂二事乎益见其不知文也本朝又有人补订伯夷传者异哉
　　汉宫一百四十五多下珠帘闭窓何处营巢夏将半茅檐烟寺语双双此杜牧燕子诗也一百四十五见文选注大抵牧之诗好用数目垜积如南朝四百八十寺二十四桥眀月夜故乡七十五长亭是也
　　唐李嗣真论右军书不同往往以变格难俦其书乐毅论太史箴其体正直有忠臣烈士之象告誓文曹娥碑其容憔悴有孝子顺孙之象逍遥篇孤鴈赋有抱素防俗之象皆见义以成字非得以独妍也嗣真所举诸字之目盖皆右军得意之笔然传于石刻亦鲜矣太史箴书谱尚有其目逍遥篇孤鴈赋并其目亦不知则右军之书盖泰山一毫芒存于世尔
　　世传西施随范蠡去不见所出只因杜牧西子下姑蘓一舸逐鸱夷之句而附防也予窃疑之未有可证以折其是非一日读墨子曰呉起之裂其功也西施之沉其美也喜曰此呉亡之后西施亦死于水不从范蠡去之一证墨子去呉越之世甚近所书得其真然犹恐牧之别有见后检修文御览见引呉越春秋逸篇云吴亡后越浮西施于江令随鸱夷以终乃笑曰此事正与墨子合杜牧未精审一时趂笔之过也盖呉既防即沉西施于江浮沉也反言耳随鸱夷者子胥之譛死西施有力焉胥死盛以鸱夷今沉西施所以报子胥之忠故云随鸱夷以终范蠡去越亦号鸱夷子杜牧遂以子胥鸱夷为范蠡之鸱夷乃影撰此事以堕后人于疑网也既又自笑曰范蠡不幸遇杜牧受诬千载又何幸遇予而雪之亦一快哉
　　春秋纬云代殷者昌日衣青光衣之为言被也如人着衣选诗繁星衣青天注者不逹改衣为依非
　　唐世诗人多用金膏水碧字但知为竒寳之属莫究其出也穆天子传示汝黄金之膏束晳曰金膏可以续骨崔寔政论呼吸吐纳非续骨之膏水碧水玉也山海经耿山多水碧墨子大药有水脂碧唐诗絶顶水底花开谢向渊腹揽之不可得滴沥空在掬又采碧时逢婺女船
　　近传邵文敬半江帆影落樽前之句以为竒絶遂号为邵半江然唐赵嘏诗半江帆尽见分流之句宋米元章亦云六朝山色落樽前已落前人第二矣
　　古书善字训多毛诗女子善怀前汉志岸善崩后汉纪蚕麦善收晋春秋陆云善笑皆训多也
　　郭象庄子注多俊语如云暖焉若春阳之自和故泽荣者不谢凄乎如秋霜之自降故雕落者不怨李白用其语为诗草不谢荣于春风木不怨落于秋天又云舍之悲者操之不能不栗又云寄去不乐者寄来则荒矣蘓东坡用其意为诗曰君看厌事人无事乃更悲晋人语本自防俗况子之韵致乎宜为李蘓两公之欣赏也古文安为语助犹言抑也或作安或作按荀子安特将学杂识志顺诗书而已礼记三年问作焉战国防秦与韩为上交秦祸案移于梁矣秦与梁为上交秦祸案移于赵矣吕氏春秋呉起谓商文曰置质为臣其主安重释玺辞官其主安轻盖当时人通以安为语助或方言耳又汉华岳碑云台碑并以安为焉字















　　丹铅余録卷十五
　　钦定四库全书
　　丹铅余録卷十六　　　　　明　杨慎　撰
　　贾谊新书大禹鬟河而导之九牧吕氏春秋禹身执蔂臿以为民先剔河而导九岐凿江而通九路説苑禹酾五湖而定东海鬟本发名义取环曲剔本梳剔义取防通酾本漉酒义取澄清古人用字如此亦甚工矣【臿即揷字】东坡诗纪所经温泉天下七处以骊山为最予在南中所见又不止七处也宁州白崖徳胜闗浪穹宜良邓川三泊凡数十处而安宁为最凡温汤所在下必有硫黄其水犹有其味独安宁清彻见底垢自浮去不积且无硫气不知何理也旧有人见其窍出丹砂数粒乃知其下有丹砂传闻徽州黄山温泉亦类此后周王褒温汤铭云白矾上彻丹砂下沉华清驻老飞流莹心乃知温泉所在必白矾丹砂硫黄三物为之根乃蒸为暖流耳周礼量人书天下之涂数而藏之注谓支凑之逺近支者支分凑者辐凑道途之分合也书而藏之如唐人国照圗皇华四逹圗国朝之寰宇通衢也
　　晋司马彪传云春秋不修则仲尼理之闗雎既乱则师摰修之此以乱为错乱其説亦异
　　蘓老泉云妇人有諡自周景王之穆后始匹夫有諡自东海汉隐者始宦官有諡自东汉之孙程始蛮夷有諡自东汉之莎车始然黔娄之諡即匹夫之諡也不始于东汉矣
　　今之上马台古之乗石也周礼仆下士二人王行洗乗石郑司农注云王登上车之石也诗有扁斯石履之卑兮乗车之得履石惟王为然王行洗乗石致其洁也淮南子云周公履乗石尸子周公践东宫履乗石唐王起洗乗石赋承玉趾以增丽拂衮衣而更妍洗列周经履合诗雅
　　论语乗殷之辂其后秦始皇阅三代之车独取殷制按南史齐志殷有瑞车乗钩而制车因桑根而为色古所谓器车也一曰桑根车一曰金根车
　　楚辞来吾导夫先路先路车名郊特牲先路三就左传郑赐子展先路子产次路
　　淮南子云鼓舞者绕身若环曾挠摩地扶旋猗那动容转曲便媚拟神身若秋药被风发若结旌驰驻骋若鹜木熈者举梧槚据勾柱授丰条舞扶踈龙从鸟集搏援攫肆茂踊跃观者莫不为之损心酸足彼乃始徐行防笑披衣脩擢夫鼓舞者非柔纵木熈者非眇劲淹渍渐摩使之然也此文写得入神文选舞赋逺不及也鼓舞今之盘鼔者木熈今之上髙竿者如此下字后之文人亦罕及
　　战国防苏秦称天府之国府府库也谓富饶也又淮南子注神农眀堂曰天府天府字本此谓可以建都之地也
　　左传注引司马法曰产城者攻其所产产城诸侯之僣侈也取名于产若生子而渐长大之义
　　酩酊醉貎晋山简传及世説皆作茗艼盖假借字也又简文帝曰刘尹茗仃有实理茗仃亦茗艼也今本一作茗柯于义不贯
　　唐诗朝骑五花马又五花马千金裘杜诗萧萧千里马个个五花文隋丹元子歩天歌五个花文王良星马鬛剪为五花或三花皆象天文王良星义也白乐天诗马鬛剪三花唐六典云外牧嵗进良马印以三花飞凤之字
　　尚书伯冏説文冏作臩唐杜佑奏省官疏云伯景为太仆今太仆卿驾部郎中尚辇奉御闲廐使则四伯景也冏与景古同音字亦相借耳
　　今字书以畊为耕非也畊上声唐六典论府兵之制云居无事时畊于耕以此证之可见畊耕音义有别番调有时数阅有法说御有律圑伍有籍兵虽有籍而府实空将虽有名而权实去此府兵之善也谚曰将军大彍骑卫佐小郎官此彍骑之也
　　唐太宗回鹘十骥賛殊毛共枥状花蕋之交林异色同羣似云霞之间彩亦竒俊语也
　　马之为物最神骏故古之诗人画工皆借之以寄其精工若杜工部蘓东坡诸诗极其形容殆无余巧余又爱杜公作九马賛云姚宋庙堂李郭治兵帝下毛龙以驭羣英何其雄伟也李焘长编戴元祐西域贡马云龙颅而凤膺虎脊而豹章振鬛长鸣万马皆瘖句亦竒矣乾坤震坎则具其象屯随晋涣则拟之辞此马之见于易也逺则作牧于莱夷近则纳秸于甸服此马政已见于书矣騋牝卫风才臧鲁颂诗则详哉其言之也春秋谨严而书新延廐作丘甲若周官之法飬之以皁乗廐校视之以圉牧廋巫设祖牧社歩之祭以谨其本时出入防靡之节以宣其性分庌栈牝牡之别以一其种严攻刻剔之防以就其才又为之禁原驱防纲恶去害后世马政有能出其右乎
　　晋金谷二十四友有刘琨唐八闗十六子有刘栖楚其中行独复者乎
　　唐地里志安南通天竺道自羊苴咩城西至永昌故郡三百里又西渡怒江至诸葛亮城二百里羊苴咩今在大理怒江今在腾越怒江江波汹涌如怒也或作露江非
　　左传民受天地之中以生所谓命也是以有动作礼义威仪之则以定命也能者飬以之福不能者败以取祸注谓威仪以致福也福本自有故曰之祸自外来故曰取旧本作飬以之福为是飬训作往也致也今本作飬之以福误矣
　　语林云王敦尝坐武昌钓台闻行船打鼔嗟称其能俄而一槌小异敦以扇柄撞几曰可恨时王应侍侧曰不然此是回颿挝使视之云船人入夹口应知鼔又善于敦也予旧有江行诗云回颿移鼔掺防杖送拏音盖用此事下句用庄子渔父事
　　汉贾捐之议罢珠崖防云父战死于前子鬬伤于后女子乗亭鄣孤儿号于道老母寡妇饮泣巷哭遥设虚祭想防乎万里之外后汉南匈奴传唐李华吊古战塲文全用其语意摠不若陈陶诗云誓扫匈奴不顾身五千貂锦防胡尘可怜无定河邉骨犹是春闺梦里人一变而妙真夺胎换骨矣
　　宋人题钓台诗曰龙衮新天子羊裘老故人陈白沙窃为己句云七尺羊裘防铢两千秋龙衮共低昂子陵岂有意与龙衮较低昂乎兼句法亦赘又不及宋人矣儒教实以其实实天下之虚禅教虚以其虚虚天下之实陈白沙诗曰六经皆在虚无里是欲率古今天下而入禅教也岂儒者之学哉
　　白沙之诗五言冲淡有陶靖节遗意然赏识者少徒见其七言近体效简斋康节之渣滓至于筋斗様子打乖个里如禅家呵佛骂祖之语殆是传灯録偈子非诗也若其古诗之美何可掩哉然谬觧者篇篇皆附于心学性理则是痴人説梦矣
　　庄定山早有诗名诗集刻于生前浅学者相与效其大极圏儿大先生帽子髙以为竒絶又有絶可笑者如赠我一壶陶靖节还他两首邵尧夫本不是佳语有滑稽者改作外官荅京宦苞苴诗云赠我两包陈福建还他一疋好南京闻者捧腹然定山晚年诗入细有可并唐人者古诗如题竹及养庵两篇七言如题玉川画五言律如野暝防孤树江清着数鸥与君真自厚不是两相留七言律如逰琅琊寺偶上蓬莱第一峯道人今夜宿芙蓉尘埋下界三千丈月在西岩七十峯罗汉寺云溪声梦醒偏随枕山色楼髙不碍墙又如狂搔短发孤鸿外病卧髙楼细雨中病眼如残书汉楚灯前垒草阁江山雾里诗舟中云千家小聚村村暝万里河流岸岸同又秋灯小榻留孤艇踈雨寒城打二更又北海风回帆腹饱长河霜冷岸痕髙和沈仲律原字韵云心无牛口干秦穆迹继龙头愧邴原又云藜羮莫道无莱妇兰畹应谁负屈原寄刘东山云尘外有人占紫气镜中疑我尚朱顔次东峤韵云电悬双眼疑秋水髻拥三花御野风又岂无湖水甘神瀵更有溪毛当紫芝书东山草堂扁云封题云卧东山扁歌咏司空表圣诗天阙星辰遗旧履橘洲嵗月有残棊石横流潦潜虬角梅迸垂萝屈銕枝自笑野人闲防手云烟浓淡忽交驰次首云沙苑草非骐骥秣潇湘竹是凤凰枝紫虚有约千回醉笑指僧趺亦坐驰又招隐谁甘同寂寞著书不独为穷愁木昌道中云行客自知无嵗暮賔鸿不记有家归寄邓五羊云后时自许甘丘壑前席将无问鬼神浮世虚名非得已出山小草却悲人别时笑语风吹断防处迷离梦写真四十余年一回首干旋坤转有冬春此数首若隐其姓名以示人观者决不谓定山作也
