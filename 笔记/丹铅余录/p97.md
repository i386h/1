<!-- { "loadSidebar": true } -->
　　以吾一日长乎尔长老也无吾以也以用也孔子言已老矣不能用也而付用世于四子也故三子皆言用世也晢之言亦用世而非大用也冠者童子雩祭人也浴乎沂涉沂水也象龙从水中出也风乎舞雩风歌也咏而馈咏歌馈祭也职既轻于抱闗撃柝事又迩于郷俗里闬不必居夷之逺浮海之险也偶一为之时适其适也自适其适而不适人之适也夫子与之者意在言外喟然者所感深矣此王符之説古必有授韩退之以浴为防非宋人尧舜气象天地同流之説又过矣曽晢狂者也本有用世大志而知世之不我以也故为此言以销壮心而耗余年此风一降则为庄列再降则为嵇阮矣岂可鼔之舞之推波助澜哉
　　月中兽蟾蜍也其类在地螺与蚄也月毁于天螺蚄舀缺
　　尚书太师太傅太保曰三公书大传曰太师天公也太傅地公也太保人公也烟氛郊社不修山川不祀风雨不时雪霜不降责在天公臣多弑主孽多杀宗五品不训责在人公城郭不缮沟池不修水泉不隆责在地公后汉张角作乱称天公将军人公将军盖亦窃古义也事大而急者用钟鼔小而缓者用铃与笛同按穆天子传注防吏所吹亦犹急就章注云汉时亭长吹鞭也
　　书云尸位诗云素飡商君谓之荒饱吴起谓之枝官史云冗食又曰游手蝝蝗蟊贼下不在田矣
　　商君曰以强去强者弱以强去弱者强管子云攻瑕则坚者瑕攻坚则瑕者坚此用兵之法也为学之説亦然善问者如攻坚木后其节目是也
　　尹子曰诗咏流离史书枭镜流离鸟名少好长丑盖毛郑旧説也
　　闗尹子曰狡胜贼能捕贼勇胜虎能捕虎能克己乃能成己能胜物乃能成物
　　朱文公谈道著书百世宗之愚详观其评论古今人品诚有违公是而逺人情者王安石引用奸邪倾覆宗社元恶大憝也乃列之名臣録称其文章道徳文章则有矣焉有引用奸邪而可名为道徳邪苏文忠公文章忠义古今所同仰也乃力诋之谓得行其志其祸甚于安石孔子曰吾之于人也谁毁谁誉如有所誉其有所试文公解之曰善善速而恶恶则已缓矣又曰但有先褒之善而无预诋之恶信斯言也文公于此恶恶得为缓乎无乃自蹈于预诋人之恶也夫以安石之奸则末减其巳着之罪以苏子之贤则巧索其未形之斑此心何心哉或曰不惟此也秦桧之奸人欲食其肉者也文公称其有骨力岳飞之死天下垂涕者也文公讥其横又讥其直向前厮杀汉儒如董贾之流皆一一议其言之疵匡衡之言颇纯粹无疵文公则曰匡衡有好懐挟其不成人之美例如此诸葛亮则名之为笨又讥其为申韩陶渊明则讥其为庄老韩文公则文致其大颠徃来之书亹亹千余言力诋之必使之不为全人而后已盖自周孔以下无一人逃其议古人谓君子当于有过中求无过不当于无过中求有过文公语録论人皆无过中求有过者也观其与同时二三同道私地评论之説直似村汉骂街词讼讦单岂有道者气象耶或者门人记録之过朱子无忠臣遂至此欤
　　王粲英雄记整兵骇鼔韩文公郓州谿堂诗其鼔骇骇袭用其字先辈谓韩文无一字无来厯若此类甚多注者十不能一二耳
　　后汉志襄邑嵗献虎文衣即今彰徳府虎斑绢也不为珍绮而古人重之何邪
　　吕氏春秋宋子罕之邻为鞔工鞔音蛮冒鼔也又曰味众珍则胃充胃充则中大鞔而气不逹鞔又作懑音气懑如鼔之鞔也古人用字无定义音亦随转云吕览云辨议而不可为是被褐而入衣锦而出孔明云违覆而得中犹弃敝履而获珠玊盖古有此语美改过也筮短长杜预注曰筮数象象长数短此瞽説也孔頴逹云神以知来智以藏徃是以极妙虽之长无以加此以至理而言卜筮实无长短盖亦知杜之谬而不敢防之今按献公卜骊姬卜吉而筮凶卜人曰筮之辞所言理短之辞所言理长故下文遂引辞盖即立骊姬一事而非谓筮有长短也杜之纰谬类多如此前茅虑无中权后劲注虑无如今军行前有斥蹹伏皆持绛及白幡见骑贼举绛幡见步贼举白幡中权中军制谋后劲后以精兵为殿也蹹伏今之装塘伏路也中权今曰中军后劲今曰合后
　　妇人皆从夫諡而穆姜乃特諡观其致女论诗之言盖有才智之哲妇也文姜亦特諡
　　定公六年子西曰不能如辞昭十三年朝吴曰二三子若能死亡则如违之以待所济若求安定则如与之以济所欲僖二十一年若爱重伤则如勿伤爱其二毛则如服焉正义曰敢为不敢如为不如经传之文此类多矣
　　苏老泉云唐三百年文章非两汉无敌而史之才宜有如丘明迁固而卒无一人可与范陈夀比肩公矣乎其论乎盖虽韩愈顺宗实録亦在所不取也而宋之儒乃以五代史竝迁此不足以欺儿童而可诬后世乎老泉评刘子史通云世称其详且博然多俚辞俳状史之纪事将复甚乎其所讥诮者唯子餗为差愈吁其难而然哉杨万里云知几史通毛举前史一字必呵尝得其所撰髙宗武后实録而读之意其可拳石班马而臧获陈范也及观其永徽三年事则曰发遣薛延陀此何等语邪天授二年事则言傅防艺死矣至长夀一年遣使流人则曰傅游艺言之也游艺之死至是三年岂有白骨复肉而防防再返乎古人目睫之论诚有味也二公之论当矣然子史通妙处实中前人之膏肓取节焉可也黄山谷尝云论文则文心雕龙评史则史通二书不可不观实有益于后学焉【刘子子餗作史例三卷】
　　宠辱若惊言宠即辱也惊宠是惊辱也贵大患若身言身即大患也贵身是贵患也惊宠与辱同则无辱矣贵身与患同则无患矣何谓宠辱宠非宠也实乃辱也分宠与辱妄见也以宠为辱真见也宠为下言福兮祸所伏也辱为下世人孰不知之宠为下真人然后知之得之若惊惊而喜也喜其无故一朝而得也而不知天降之辱也失之若惊惊而悲也悲其忽然胡为而去也不知天去其辱矣是谓宠辱若惊惊者易动而无形者也过则虚矣何谓贵大患若身吾所以有大患为吾有身心是恶源生与忧俱生形为罪薮飬形实飬患也及吾无身吾有何患槁木死灰吾丧我矣焉攸患故贵以身为天下则可寄于天下推而广之亦曰贵身之人不可以寄天下也爱以身为天下乃可以托天下引而伸之亦曰惊宠之人不可以托天下也河上公李轨苏子由林希逸刘会孟诸家解此不特失老子之防并其文法而昧之昨晤张汝玉夜宿汝玉深于老氏之书者也其言犂然有当于予心予曰是言也苦县之沉魄首肯而柱下之浮魂击抃乎为衍韩非解老一篇附之老子防并书一通诒张子焉
　　苏子瞻云文字之衰未有如今日者也其源出于王氏王氏之文未必不善也而患在于好使人同巳自孔子不能使人同顔渊之仁子路之勇不能以相移而王氏欲以其学同天下地之美者同于生物而不同于所生惟荒瘠斥卤之地弥望皆黄茅白苇此则王氏之同也然是时学者不敢异王氏者畏其势也南渡以后人人攻之矣今之学者黄茅白苇甚矣予尝言宋世儒者失之専今世学者失之陋失之専者一骋意见扫灭前贤失之陋者惟从宋人不知有汉唐前说也宋人曰是今人亦曰是宋人曰非今人亦曰非髙者谈性命祖宋人之语録卑者习举业抄宋人之策论其间学为古文歌诗虽知效韩文杜诗而未始真知韩文杜诗也不过见宋人尝称此二人而已文之古者左氏国语宋人以为衰世之文今之科举以为禁为诗之髙者汉魏六朝而宋人之肓儒谓诗至选为一厄而学诗者但知李杜而已髙棅不知诗者反谓由汉魏而入盛唐是由周孔而入顔孟也如此皆宋人之説误之也吁异哉宋人不难于非汉唐而今人不敢非宋儒宋人评汉唐曰汉大纲正唐万目举而自尊其宋曰本朝家法与三代同过前代者五事今人亦云本朝家法与三代同宋人云汉有七制唐有三宗本朝有四圣成化中有殿试策袭用本朝及四圣字称前代为本朝称前君为四圣与三家村中学生称人父为家父何异而人莫之非也已无特见一一随人之声而和之譬之应声虫焉昔人有病腹有虫名应声人呼亦呼人语亦语今之陋者宋人之应声虫也使病者而觉焉亦自厌之思以青黛而药杀之矣踧沥出酒曰笮字或作醡虽集韵有之亦俗字也嵇康声无哀乐论云声无主于哀乐犹簁酒之囊漉虽笮具不同而酒味不变也古书中笮酒字仅见此耳
　　士会自秦归晋绕朝赠之以策云子勿谓秦无人吾谋适不用也策如布在方策之策盖书也其下云云即策文也盖士会将归绕朝谏止之而秦君不听及其行也又难显言故赠以策书云云见秦之有人使归晋而不敢谋秦也今以为鞭策非也刘勰文心雕龙曰绕朝赠士会以策子家与赵宣以书巫臣之遗子反子产之谏范宣详观四书辞若对面据此则岂鞭策乎李白诗临行将赠绕朝鞭诗人趁韵之误耳
　　古者西戎用缶以为乐即古之土音也党项国亦击缶焉然则缶本中国之乐夷人窃而用之耳李斯曰击瓮叩缶真秦之声渑池之会蔺相如请秦王击缶淮南子云君子有酒小人鼔缶是其证也后世水盏之乐亦原于击缶焉
　　越曰于越吴曰勾吴邾曰邾娄本一字而为二字古声双叠也庄子云离朱之目孟子云离娄之明娄朱本二字而二声足以为证或以勾吴于越为方言夷音谬矣书纬中候握河纪说帝尧受河图之礼云稷辨防注云辨防者供时用相礼仪是监典之谓防后世史册有卧防监防之文官名有都护盖本此义云
　　论语曰由也谚谚俗论也或作喭见文选注又作唁刘勰曰谚喭唁同一字谚者直语也防路浅言有质无华丧言不文故吊亦称唁刘子新论子游裼裘而谚曽子指挥而哂是谚与唁同也
　　今之巷道名为胡洞字书不载或作衙同又作防皆无据也南齐书萧鸾弑其君昭于西弄注弄巷也南方曰弄北曰防弄之反切为防也盖方言耳复姓有毌丘氏诸姓氏书音母作无非也汉书有曼丘臣顔师古曰曼丘母丘本一姓此説近之亦未考其原也史记田齐世家伐卫取贯丘索隐曰毌音贯丘古国名卫之邑也今作毌丘字残缺耳索隐之説得其原矣然以毌字为残缺亦非盖古字从省不用具耳汉有毌丘兴毌丘长毌丘毅魏有毌丘俭皆同族也今分为二姓曰母曰丘而母为父母之母不惟士人不知而母氏子孙亦不自知则谱谍不明之弊久矣尝有友人毌姓者属予篆私印予为写作母且语之原其人退谓人曰杨用修亦太横乃欲改人姓音邪予闻而一笑
　　杜诗大家东征逐子回刘须溪云逐字不佳予思之杜诗无一字无来处所以佳此逐字无来处所以不佳也今称人之母随子就养曰逐子可乎然亦未有他好字易之近有语予以将字易之诗云不遑将母盖反言见义若春秋杞伯姬以其子来朝而书杞伯姬来朝其子之例也为文富于万篇贫于一字其难如此古乐府有一母将九雏之句则将字甚惬当试与知音订之尔雅防云尔近也雅正也谓其近于正也此妄説也雅可以训正尔不可以训正迩可训近而尔非近也按説文尔从为义从尔为声丽尔也丽尔之为言犹靡丽也汉人有此语三苍解诂云尔华繁也诗曰彼尔维何维常之华本草紫藄一名月尔即今紫蕨也其芽拳曲繁盛故名月尔雅之为言取义于鸟鸟有善徳曰雅也古人以呜呼为叹辞则雅为正音可知然则尔雅之云犹丽则之云也汉书文章尔雅训辞深厚以尔雅与深厚为对固知当解为丽则而不可解为近正也若如近正之旧説则但近正而已犹未得为正也尔雅一书所载皆六经之言有何不正而云近正乎
