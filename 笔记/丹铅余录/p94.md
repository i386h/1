<!-- { "loadSidebar": true } -->
　　常璩华阳国志云防无县有元马河元马日行千里死于此地遂埋焉今元马塜是也县有元马祠土人牧马山下或产骏驹元马子也今名元谋土语谓马为谋敖陶孙器之评诗曰魏武帝如幽燕老将气韵沈雄曹子建如三河少年风流自赏鲍明逺如饥鹰独出奇矫无前谢康乐如东海扬帆风日流丽陶彭泽如绛云在霄舒卷自如王右丞如秋水芙蓉倚风自笑韦苏州如园客独茧暗合音徽孟浩然如洞庭始波木叶微落杜牧之如铜丸走坂骏马注坡白乐天如山东父老课农桑事事言言皆着实元微之如李年説天宝遗事貌悴而神不伤刘梦得如镂冰雕琼流光自照李太白如刘安鸡犬遗响白云覈其归存恍无定处韩退之如囊沙背水惟韩信独能李长吉如武帝食露盘无补多欲孟东野如埋泉断劒卧壑寒松张籍如优工行乡饮酬献秩如时有诙气栁子厚如髙秋独眺霁晩孤吹李义山如百宝流苏千丝铁网绮宻懐妍要非适用宋朝苏东坡如屈注天潢倒连沧海变百怪终归雄浑欧公如四瑚八琏正可施之宗庙荆公如邓艾缒兵入蜀要以险絶为功山谷如陶景入官析理谈而松风之梦故在梅圣俞如闗河放溜瞬息无声秦少游如时女步春终伤婉弱陈后山如九皋独唳深林孤芳冲寂自妍不求识赏韩子苍如棃园按乐排比得伦吕居仁如散圣安禅自能奇逸其他作者未易殚陈独唐杜工部如周公制作后世莫能拟议
　　薛符溪云楚辞悲囘风云借光景以往来兮施黄棘之枉防盖秦楚尝盟于黄棘后懐王再防武闗遂被执是黄棘之盟楚祸所始朱子以黄尘荆棘解之缪矣汉武帝崩后忽见形谓陵令薛平曰我虽失势犹为汝君奈何令吏卒上吾陵磨劒乎因不见乃遣吏按陵旁果有方石可以为砺吏卒常盗磨刀劒霍光欲斩之张安世曰神道茫昧不宜为法故阮公咏懐诗曰失势在须臾带劒上吾丘【汉武故事】
　　抱朴子曰古诗今赋丽则不同俱论宫室而奚斯路寝之颂何如王生之赋灵光乎同説游猎而叔田卢令之诗何如相如之言上林乎并美祭祀而清庙云汉之辞何如郭璞南郊之艶乎等称征伐而出车六月何如陈琳武库之壮乎
　　干宝周礼注曰言司者总其领【司防之属】言师者训其徒【甸师之属】言职者主其业【职内之属】言衡者平其政【虞衡之属】言掌者主其事【掌舍之属】言氏者世其官【师氏之属】言人者终其身【庖人之属】不氏不人权其材也【宫正膳夫内外饔飱之属】
　　魏何昌曰先王制法建官授任则置副佐陈师命将则立监贰宣命遣使则设介副当难则权足相济陨缺则才足相代韩信伐赵张耳为贰马援讨越刘隆副车宋乾道二年定中兴十三处战功张俊明州呉玠和尚原饶风岭杀金平韩世忠大仪刘锜顺昌张子盖海州李宝海道邵宏渊正月浦桥虞允文采石李道光化次湖刘锜皁角林王宣汲靖确山凡十三而不及岳武穆盖秦桧之党犹存掩之也
　　宋干徳中牂牁入贡召见询问地理风俗令作本国歌舞一人吹瓢笙名曰水曲即今芦笙也予在大理见之尝作芦笙吟五觧其辞云芦笙吟芦笙吟可怜一寸匏能括四海音【一彻】芦笙吟芦笙吟可怜一节芦能通四海心【二彻】昔我闻芦笙乃在盘江河河边跳月歌令人鬓皤【三彻】今我闻芦笙乃在开南桥短歌和长谣从夕至清朝【四彻】悲亦不在声欢亦不在声昔声与今声不是两芦笙【五彻】
　　管子曰攻坚则轫乘瑕则神唐宪宗欲平藩镇张靖以为先淮蔡而后恒冀周世宗欲平天下王朴以为先江南而后河东刘季裴曰自古守淮莫难于谢又莫难于杨行宻谢以八千人当苻坚九十万之众清口之役杨行宻以三万人当朱全忠八州之师众寡殊絶而卒以胜者扼淮以拒敌而不延敌以入淮也
　　六书合体为字上下左右可以相易如秋之与秌之与酬相易而音义同惟重束为并束为棘日乘干为旱干从日为旰此则不可易又不知何説也
　　抱朴子曰八卦生鹰隼之所被六甲出灵之所负説者谓鹰隼之羽文亦有八卦之象未验无以知其然否也
　　后汉礼仪志清明骑士传火唐诗日暮汉宫传蜡烛又鱼钥清晨散九门天街一骑走红尘则其制古矣废之当自元时始也
　　北堂书钞载东方朔与公孙书云同类之游不以逺近为故士大夫相知何必以抚尘而游垂发齐年偃伏以日数哉抚尘谓童子之戏若佛书所谓聚沙也知梵志翻着韈法则可以作文知九方皋相马法则可以观人文章
　　吹台即繁台本师旷吹台梁孝王増筑班史称平台唐称吹台又因谢恵连尝为雪赋又名雪台
　　唐宋务光谏疏云比见坊邑相率为浑脱队骏马胡服名曰苏莫遮浑脱队即所谓公孙大娘浑脱舞也苏莫遮胡帽今曲名有之
　　段国沙州记吐谷浑于河上作桥谓之河厉长一百五十步勾栏甚严饰勾栏之名始见此王建宫词风帘水殿压芙蓉四面勾栏在水中李义山诗帘轻幕重金勾栏李长吉诗蟪蛄吊月钩阑下字又作钩宋世以来名敎坊曰勾栏
　　唐诗春寒侧侧掩重门王介甫侧侧轻寒剪剪风许奕小词玉楼十二春寒侧吕圣求词寒侧斜雨侧寒字词人相承用之不知所出大意侧不正也侧寒字甚新特拈出之
　　魏鹤山云吾乡观物张先生行成文饶颇得易数之详有通变经世述衍翼通灵等凡七书而大意谓理者太虚之实义数者太虚之定分未形之初因理而有数因数而有象既形之后因象以推数因数以知理今不可论理而遗数也其书惜不传而世亦罕知其人矣文选载木虚海赋似非全文南史称张融海赋胜虚惜今不传北堂书钞载其略如湍转则日月似惊浪动则星河如覆信为奇也
　　吕不韦月令自东风解冻至水泽腹坚后魏始入厯为七十二候其所载与夏小正淮南时则训管子与汲冢书互有出入朱文公作仪礼经传通解备引之予又见王冰注素问亦引吕令七十二候与今世行吕氏春秋及厯中所载不同如桃始华为小桃华雷乃发声下有芍药荣田鼠化为鴽下有牡丹华王生作赤箭生苦菜秀作呉葵华麦秋至作小暑至半夏生下有木槿荣蛰虫坯户下有景夭华惟易通卦验亦载节候而其书今亡类书所引若条风至而杨栁津景风至而博劳鸣虾蟇无声凉风至而鹤鸣阊阖风至而蜻蛚吟日至而泉跃泉跃即水泉动也可考古今节候之异因备録于此其书玉衡杓建天之纲也日月初躔星之纪也今名北斗为天纲本此予尝与客夜坐客指北斗曰此天纲星非北斗也予因笑曰昔人谓文选只有班孟坚文无班固文观子之言信矣其人亦不悟
　　宋太祖曰夏后治水但言导河至海随山濬川未闻力制湍流广营髙岸自战国专利堙塞故道以小防大以私害公九河之制遂隳歴代之患弗弭神宗曰后世以事治水故常有碍以道治水无违其性可也如能顺水所向迁徙城邑以避之复有何患虽禹复生不过如此欧阳修曰开河如放火又曰避高就下水之本性河流已弃之道自古难复文彦博曰河不出于东则出于西利害一也今发夫修治徙东从西何利之有自古治河之説多矣若宋二帝之见二臣之言可为百世法辍耕録载俞豹论诸葛孔明忠于徳而非忠于汉献以汉献尚在而徳之立为不当也此説谬矣习凿齿曰惠公朝秦而子圉以立更始犹存而光武举号先主合议讨贼是宜速尊以奉大统民欣反正出覩旧物可谓识时之卓见豹盖亦未尝见此论也寡陋不学如此不自知而轻议大君子真可恶也陶九成取之亦轻薄子哉
　　诸葛恪与陆逊书曰以道望人则难以人望人则易张子厚云以众人望人则易从其言本此
　　南史何防不入城府而性率到好狎人物时人重其通号曰游侠处士然观豫章王嶷命驾造防防从后门遁去竟陵王子良曰豫章王尚望尘不及吾当望岫息心则亦甚介矣
　　何恢有妓张耀华美而有宠阮佃夫频求之恢曰恢可得此人不可得也佃夫曰惜指失掌邪遂讽有司以公事弹恢此亦与緑珠事相类
　　杜诗衔杯乐圣称避贤用李适之避贤初罢相乐圣且衔杯句也今本作世贤非更取楸花媚逺天今本作椒花非椒花色緑与叶无辨不可言媚
　　説文重朿为枣并朿为棘洪迈曰棘与枣类棘之字两朿相并枣之字两朿相承沈括曰枣棘皆有刺枣独生髙而少横枝棘列生卑而成林以此为别其文皆从朿朿音刺木芒刺也朿而相戴立生者枣也朿而相比横生者棘也不识二物观文可辨古人制字之妙义如此孔子曰牛羊之字以形举也又曰视犬之字如画狗也枣棘二字亦何异于画二木哉
　　东坡跋潭帖云希白作字自有江左风味故长沙法帖比淳化为胜世俗不察争访阁本误矣乃知潭帖胜淳化多矣希白钱易也
　　马融笛赋云裁以当簻便易持李善注谓簻马防也裁笛以当马簻故便易持此谬説也笛安可为马防簻管也古人谓乐之管为簻故潘岳笙赋云脩簻内辟余箫外透裁以当簻者余器多裁众簻以成音此笛但裁以簻五音皆具当簻簻工不假繁猥所以便而易持也【此可正选注之失故宜表出之】
　　芧栗木果也庄子所谓狙公赋芧者今讹作芋栗沈存中尝辨其非矣杜诗园收芧栗未全贫正指此物今作芋栗解作蹲鸱之芋一何逺哉
　　朱子语録谓与大颠书乃昌黎平生死案呜呼晦翁之言抑何其秋霜烈日邪愚考韩与大颠书刻石于灵山禅院乃僧徒妄撰假韩公重名以尊其道亦犹懐素假李白歌称其草书独步也懐素草书歌人皆信其非白作而独以大颠书为出于韩何哉李白作歌赠懐素不足以损白之名而韩公以道自任一与颠书则所损多矣世人多不成人之美虽心知其非乃乘瑕蹈隙而挤之卓哉李汉之先见乎序公之文曰无有失坠总其目以七百正虑后人羼入阑増以诬韩公也以此证之则死案犹可翻也呜呼至公无我之心自圣人以下皆不能矣古人谓公论百年而定若此者虽千年犹不定也庄子曰胶胶扰扰乎胶之一字下得不茍韩退之送高闲上人序虽外物至不胶于心又云一死生解外胶字正应前不胶于心之胶胶之为物有粘着之意解则有頽败不粘之意韩公用此二字亦不苟也语虽本于庄而得韩之拈出庄意益明乃古今两敌手棊也杜工部诗黄门飞鞚不动尘苏东坡云走马来看不动尘而杜公语益精神焦氏易林云过时不遇防如旦饥而毛诗惄如朝饥之义益明又云枝叶盛茂召伯游暑而毛诗甘棠之义益明非如后人蹈袭之比也

　　丹铅总録卷二十四
<子部,杂家类,杂考之属,丹铅余录__总录>
　　钦定四库全书
　　丹铅总録卷二十五　　　　明　杨慎　撰琐语类
