<!-- { "loadSidebar": true } -->
　　后周静帝令宫人黄眉黑妆至唐犹然观唐人诗词如蘂黄无限当山额又额黄无限夕阳山又学尽鸦黄半未成又鸦黄粉白车中出又写月图黄罢其证也然温飞卿诗有豹尾车前赵飞燕栁风吹散蛾间黄之句王荆公诗亦云汉宫娇额半涂黄事已起于汉特未见所出耳又幽怪録神女智琼额黄
　　诗用数目字
　　汉宫一百四十五多下珠帘闭何处营巢夏半茅檐烟寺语双双此杜牧燕子诗也一百四十五见文选注大抵牧之诗好用数目垜积如南朝四百八十寺二十四桥明月夜故乡七十五长亭是也
　　回颿挝
　　语林云王敦尝坐武昌钓台闻行船打鼓嗟称其能俄而一槌小异敦以扇柄撞几曰可恨时王应侍侧曰不然此是回颿挝使视之云船人入夹口应知鼓又善于敦也予旧有江行诗云回颿移鼓掺策杖送挐音盖用此事下句用庄子渔父事
　　诗赋用字
　　顔延年赭白马赋戒出豕之败驾惕飞鸟之跱衡出字不如突字杜子美诗大家东征逐子回逐字不如将字白居易诗千呼万唤始出来始字不如才字诗文有作者未工而后人改定者胜如此类多有之使作者复生亦必心服也
　　洵美且都
　　诗有女同车顔如舜华将翺将翔佩玉琼琚彼美孟姜洵美且都孟姜世族贵女也美质之佳丽也都饰之闲雅也顔如舜华可以言美矣佩玉琼琚可以言都矣盖冶容艶态多出于膏腴甲族薰醲含浸之下彼山姬野妇虽美而不都纵有舜华之顔加以琼琚之佩所谓婢作夫人防披荷叶故曰三代仕宦方防穿衣吃饭茍非习惯则举止羞澁乌有闲雅乎汉宫尹夫人之见邢夫人贾充家郭氏之见李氏亦可证也譬则士之有所卓立必借国家教养父兄渊源师友讲习三者偹而后可采薪之女教之容止七日而倾吴宫钓渭之夫立之尚父三年而集周统岂理之常也哉
　　半豹
　　郭颁世语云殷仲文读书若半袁豹则笔端不减陆士衡盖惜其有才而寡学也李商隐四六啓云学殊半豹艺愧全牛
　　郝经论书
　　郝陵川论书云太严则伤意太放则伤法又云心正则气定气定则腕活腕活则笔端笔端则墨注墨注则神凝神凝则象滋无意而皆意不法而皆法皆名言也凡元人评书画皆精当逺胜宋人
　　季札墓碑
　　陶潜季札讃曰夫子戾止爰诏作铭谓题季子有吴延陵君碑也此可证其为古无疑秦观疑其出于唐人未考陶集乎
　　为善最乐
　　书云民讫自若是多盘注云民之行已尽用善道是多乐也东平王苍曰为善最乐周公曰心逸日休内典云为善若熟种种快乐亦是此意
　　陈同甫与朱子书
　　同甫与朱子书略云因吾眼之偶开便以为得不传之絶学三三两两附耳而语有同告宻画界而立一似结坛尽絶一世之人于门外而谓二千年之君子皆盲眼不可洗二千年之天地日月若有若无世界皆是利欲亦过矣予喜其言有切于士病故书之以自警刘安世尝云愿士夫有此名节不愿士夫立此门户此元祐之士病黄履翁云愿士夫务道学之实不愿士夫立道学之名则淳熙以后士病也党籍伪学之禁虽小人无忌惮亦君子有以招之也
　　衢州断碑诗
　　衢州烂柯桥断碑诗不全中有句云薄烟羃逺郊遥峰没归翼可谓竒絶盖六朝人语唐人罕及也
　　梅谿注东坡诗
　　王梅谿注东坡诗世称其博予偶信手繙一册除夜大雪留潍州诗云敢怨行役劳助尔歌饭瓮山东民謡云霜淞打雾淞贫民备饭瓮淞音宋稷雪也盖以有雪为丰登之兆坡诗正用此而注云山东人以肉埋饭下谓之饭瓮何异小儿语耶又祈雪雾猪泉云嵗晏风日暖人牛相对闲人牛字用东方朔占书春与嵗齐人牛并立之语而注亦不引
　　张説诗
　　江总折杨栁云塞北寒胶折江南杨栁结不悟倡园花遥同葱岭雪春心既易荡春树聊攀折共此依依情无奈年年别唐张説诗亦云塞上绵应折江南草可结欲持梅岭花逺竞榆闗雪微变数字不妨双美
　　明月可中
　　刘禹锡生公讲堂诗髙坐寂寥尘漠漠一方明月可中亭山谷须溪皆称其可字之妙按佛祖统所载宋文帝大防沙门亲御地筵食至良久众疑日过中僧律不当食帝曰始可中耳生公乃曰白日丽天天言可中何得非中遂举箸而食禹锡用可中字本此盖即以生公事咏生公堂非杜撰也彼言白日可中变言明月可中尤见其妙
　　八角磨盘
　　朱子语録云人谓杨亿通禅学者以其有八角磨盘之句耳按北涧禅师偈云六月一日前万象森罗替説禅六月一日后八角磨盘空里走今朝正当六月一无位真人赤骨律金毛狮子解翻身无角鐡牛眠少室十圣三贤总不知笑倒寒山并拾得杨亿因演而为颂曰八角磨盘空里走金毛狮子变作狗拟欲藏身北斗中应须合掌南辰后
　　杜诗步檐字
　　杜子美诗步檐倚杖看牛斗檐古檐字楚辞大招曲屋步櫩注曲屋周阁也步櫩长砌也司马相如赋步櫩周流长途中宿櫩亦古檐字也又梁陆倕钟山寺诗步檐时中宿飞阶或上征沈氏满愿诗步檐随新月挑灯惜落花杜公盖袭用其字后人不知妄改作步蟾且前聨有新月字而结句又云步蟾复矣况步蟾乃举子坊牌字杜公时宁有此恶字耶甚矣士俗不可医也
　　天风海涛
　　赵汝愚诗江月不随流水去天风常送海涛来朱文公爱之遂书天风海涛字于石今人不知为赵公诗也
　　丁屈朋斜
　　姜平子天水人仕于苻坚坚宴羣臣赋诗平子诗内丁字直而不屈坚问其故答曰屈下者不正之物未足以献也坚恱擢上第此与刘晏朋字未正之对相似
　　诗用熨字
　　説文熨持火申缯也一曰火斗栁文所谓钴鉧也古音欝今转音晕杜工部诗美人细意熨贴平白乐天诗金斗熨波刀剪文温庭筠诗緑波如熨割愁肠陆鲁望诗波平熨不如又天如重熨皱王君玉词金斗熨秋江晁次膺词去日玉刀封断恨见时金斗熨愁眉
　　天闚象纬逼
　　杜工部龙门奉先寺诗天闚象纬逼或作天阅殊为牵强章表臣诗话据旧本作天闚引史记以管闚天之语其见卓矣余又按文选潘岳秋兴赋闚天文之秘奥注引陆贾新语楚王作干谿之台闚天文杜子美熟精文选者也其用天闚字正本此况天文即象纬也不但用其字亦用其义矣子美复生必以余为知言也
　　元洪二子题山诗
　　元遗山北岳诗东州死爱华不注向在陋邦何足数敬亭不着谢宣城断岸何縁比天姥言山水在通都易得名也洪震老【元人】淳安东泉山诗通都大邑人争驰一泉一石小亦竒云深路絶无人处纵有佳山谁得知言山水在僻逺人不知也二诗意絶相类亦名言也
　　八咏
　　沈约八咏诗云登台望秋月防圃临春风秋至愍衰草寒来悲落桐夕行闻夜鹤晨征听晓鸿解佩去朝市被褐守山东此诗乃唐五言律之祖也夕夜晨晓四字似复非复后人决难下也东坡诗朝与乌鹊朝夕与牛羊夕二句尤妙亦祖沈意
　　兰廷瑞诗
　　滇中诗人兰廷瑞杨林人也予过其家访其稿仅得数十首如夏日云终日凭阑对水鸥园林长夏似深秋槐龙细洒鵞黄雪凉意萧萧风满楼冬夜云枕上诗成喜不睡起寻笔砚旋呼灯银瓶取浸梅花水已被霜风冻作氷题嫦娥奔月图曰窃药私奔计已穷藁砧应恨洞房空当时射日弓犹在何事无能近月中三诗皆可喜
　　贾岛佳句
　　贾岛诗长江风送客孤馆雨留人二句为平生之冠而其全集不载仅见于坡诗注所引
　　古诗用古韵
　　南平王刘烁过歴山湛长史草堂诗云兹山蕴灵诡凭覧趣亦赡九峯相接连五渚逆迎浸层阿疲且引絶嵓畅方禁溜泉夏更寒林交昼长防伊余久缁湼复得味苦淡愿逐安期生于焉惬髙枕赡音慎淡枕与浸防皆相叶为韵盖用古韵也又庾信喜晴应诏诗云御辩诚膺箓维皇称有建栢梁骖四马髙陵驰六传河堤崩故栁秋水髙新堰王城水鬭息洛浦河图献伏泉还习坎隂风已囬巽桐枝长旧围蒲节抽新寸山薮欣藏疾幽栖得无闷有庆兆民同论年天子万亦古韵也吴才老韵补自谓博极羣书而不引此何邪○刘铄字休文选载其拟古二首其别诗惟见此首耳湛长史名茂之其酬休诗云闭户守漠无复车马迹衰废归丘樊嵗寒见松柏身慙淮阳老名忝梁园客习隠非市朝追赏在山泽离离挿天树磊磊间云石将此怡一生伤哉驹过隙六朝诗今罕传并纪于此
　　忠简武穆诗句
　　宗岳二公以忠节战功冠于南宋戎马倥偬笔砚想无暇也余尝见宗忠简石刻华隂道二絶云烟遮晃白初疑雪日映斓斑却是花马渡急流行小崦栁丝如织映人家又云菅茅作屋防家居云碓风帘路不纡坡侧杏花溪畔栁分明摩诘辋川图岳公湖南僧寺诗有潭水寒生月松风夜帯秋之句唐之名家不过如此呜呼二公其可谓全才乎
　　评李杜
　　杨诚斋云李太白之诗列子之御风也杜少陵之诗灵均之乗桂舟驾玉车也无待者神于诗者与有待而未尝有待者圣于诗者与然则东坡似太白山谷似少陵徐仲车云太白之诗神鹰瞥汉少陵之诗骏马絶尘二公之评意同而语亦相近余谓太白诗仙翁剑客之语少陵诗雅士骚人之词太白则史记少陵则汉书也
　　魏文帝蒲桃诏东坡橄榄诗
　　魏文帝示羣臣诏曰中国珍果甚多蒲桃当其末夏渉秋尚有余暑醉酒宿醒掩露而食甘而不防脆而不酸冷而不寒味厚汁多除烦解倦酿以为酒甘于麯蘖善醉而易醒道之固已流涎咽嗌况亲食之耶南方有橘醋正裂人牙时有甜耳他方之果宁有匹者东坡橄榄诗待得微甘回齿颊已输崖蜜十分甜俗谚传南人说橄榄回味清甘北人云待他回味时我枣儿已甜了半日矣坡诗盖用此意今观魏文帝以蒲桃压橘亦相类可入笑林也
　　金雌诗
　　晋末桓之乱有金雌诗防曰云出而雨渐欲举短如之何乃相阻交哉乱也当何所惟有隠岩植禾黍西南之朋困桓父雨云者字也短者祚短也盖桓灭亡之兆又云大火有心水抱之悠悠百年是其时火宋之分野水宋之徳也金雌不知何语亦如赤伏符之类耳【后考隋书经籍志郭文着金雄记金雌诗】
　　树如荠
　　罗浮山记云望平地树如荠自是俊语梁戴暠诗长安树如荠用其语也后人翻之益工薛道衡诗遥原树若荠逺水舟如叶孟浩然诗天邉树若荠江畔洲如月
　　韦应物苏州郡斋燕集诗
　　诗话称韦苏州郡斋燕集诗首句兵卫森画防燕寝凝清香海上风雨至逍遥池阁凉为一代絶唱余读其全篇每恨其结句云吴中盛文史羣彦今汪洋方知大藩地岂曰财赋强乃类张打油胡钉铰之语虽村教督食死牛肉烧酒亦不至是缪戾也后见宋人丽泽编无后四句又阅韦集此诗止十六句附顾况和篇亦止十六句乃知后四句乃吴中浅学所増以美其风土而不知释迦佛脚下不可着粪也三十年之疑一旦释之是日中秋与山杨从龙饮读之以为千古之一快防欲如贯休之撞钟矣
　　半山用王右丞诗
　　王维书事诗轻隂阁小雨深院昼慵开坐看苍苔色欲上人衣来洪觉范天厨禁脔云此意含不尽之意子由所谓不带声色者也王半山亦有絶句诗意颇相类按半山诗云山中十日雨雨晴门始开坐看苍苔文莫上人衣来蔡正孙编诗林广记乃以若耶溪上踏莓苔一首当之谬矣
　　艶雪
