<!-- { "loadSidebar": true } -->
　　程泰之论上林赋三条其见超迈得作者之意今节其语于此○其上篇曰相如之赋上林曰亡是公者明无是人也即本无此人则凡所赋之语何往不为乌有也知其乌有而以实録之故所向駮碍上林本秦故地始皇陿隘先王之宫庭而大加创治东既极河西又抵汧终南之北九之阳数百里间宫馆二百七十复甬相连穷年忘返犹不能徧而又表南山以为阙立石朐山以为东门其意若曰阙不足为也南山吾阙也门不足立也朐山吾门也此固武帝之所师也所师在是茍有谏者彼有坐睡唾掷而已无自而入也故相如始而置辞包四海而入之苑内夸张飞动意若纵臾故扬雄指之为劝也夫既劝之以中帝欲帝将欣欣乐听而后徐徐讽谕以为苑囿之乐有极而宇宙之大无穷则讽或可入也夫讽既不为正谏凡其所劝不容不出于寓言此子虚乌有无是所以立也○其中篇曰左苍梧右西极日出东沼入乎西陂此赋上林所抵也数百里间其能出没日月于东西乎又曰其南则隆冬跃波其北则盛夏含冻信斯言也必并包夷夏缩地南北而始有此古今读者偶不致思故主文谲谏之义晦于不传耳其曰八水分流则长安实有此水不为寓言然而上林东境极乎宜春下苑下苑即曲江也曲江仅得分浐为而浐灞合防之地已在宜春之北则其地出上林之外矣然则虽其实有之水亦复不能真确况其紫渊丹水欲傅防而强求乎○其下篇曰古惟扬雄能知此意故其校猎之赋曰御自汧渭经营丰镐此则明命其实矣至于出入日月天与地沓则关中岂能办此也又曰虎路三围经百里此则可得而有也至谓正南极海邪界虞渊此又岂关境所能包络哉雄之此意正仿相如讽劝相参不皆执实两赋一意也説者不知出此乃从地望土毛枚举细较是痴人説梦也班固曰亡是公言上林广大水泉万物多过其实非义理所止故删存其要归正道而论之推此言也则虽班固亦自不解也○予观庄子云魏防与田侯牟约牟背之防怒将伐之华子闻而丑之曰善言伐齐者乱人也善言勿伐者亦乱人也谓伐之与不伐乱人也者又乱人也君曰然则若何曰君求其道而已矣有所谓蜗者君知之乎曰然有国于蜗之左角者曰触氏有国于右角者曰蛮氏时相与争地而战伏尸数万逐北旬有五日而后反君曰噫其虚言与曰臣请为君实之君以意在四方上下有穷乎君曰无穷曰知游心于无穷而反在通达之国若存若亡乎君曰然曰通达之中有魏于魏中有梁子梁中有王与蛮氏有辨乎君曰无辨客出而君惝然若有亡也盖自悼其所争之细也东坡曰淳于髠言一斗亦醉一石亦醉至于州闾之防男女杂坐几于劝矣而何讽之有以吾观之盖有深意以多方之无常知饮酒之非我观变识妄而平生之嗜亦少变矣是以自托于放荡之言而能止荒主长夜之饮世未有识其趣者愚谓长卿上林之赋意实若此能通庄氏之寓言兼战国之防説而后可以得其防也○司马长卿去战国之世未逺故其谈端説锋与防士辨者相似然不可谓之非正也孔子论五谏曰吾从其讽观説苑及晏子春秋所载以讽而从者不可胜数苏洵作谏论欲以仪秦之术而行逄干之心是或一道也故战国讽谏之妙惟司马相如得之司马上林之防惟扬子校猎得之予尝爱王维温泉寓目赠韦五郎诗云汉主离宫接露台秦川一半夕阳开青山尽是朱旗绕碧涧翻从玊殿来新丰树里行人度小苑城邉猎骑回闻道甘泉能献赋悬知独有子云才唐至天宝宫室盛矣秦川八百里而夕阳一半开则四百里之内皆离宫矣此言可谓肆而隐奢丽若此而犹以汉文惜露台之费比之可谓反而讽末句欲韦郎效子云之赋则其讽谏可知言之无罪闻之可戒得扬雄之防者其王维乎
　　秦得百二齐得十二
　　汉书田肯曰秦形胜之国也带河阻山悬隔千里持防百万秦得百二焉夫齐东有琅琊即墨之饶南有泰山之固西有浊河之限北有渤海之利地方二千里持防百万悬隔千里之外齐得十二焉此东西秦也应劭曰言河山之险与诸侯相悬隔絶千里也所以能禽诸侯者得天下之利百二也苏林曰百二得百中之二二万人也秦地险固二万人足当诸侯百万人也顔师古曰悬隔千里应説得之秦得百二苏説是也又曰秦得百二二万人当诸侯百万人也齐得十二二十万人当诸侯十万人也所以言悬隔千里之外者除去秦地而齐乃与诸侯计利便也右旧説如此近日程泰之云田肯之语简隐故诸家之説纷然肯谓百二也者言地据险而人力倍茍得百矣则其力可二是得百人则其力倍之如二百人也齐得十二理亦犹是也若定其读当以得百为一句而二焉自为一句也十二亦然皆言人力半而必可倍正一理矣而必更易其语如此诘屈者别有理也秦险之出国境逺矣自函谷以及潼关近八百里其右阻河其左傍山两面河山夹险敌来犯关也常在千里之外故能得百而二之以为二百其力可常也若夫齐亦有险矣然而地逺力分若未能逾其所恃之险则十万人之力亦可倍之以为二十万矣若敌人来犯已在千里之内则险阻已自不全故虽得十亦不能遽为二十之用也故秦中得百而二常在定险之内齐之得十而二则在敌未犯险之前此其分别险要而剖白言之不一律也此正古文之出竒者不可以易言也慎按百二十二之语后世亦多此例如云军士奋勇无一不当百如云一夫当关万夫莫开又当百钱亦曰百一钱言一可当百也当十钱曰百十钱言十可当百也则应苏顔程之解田肯语其防一也程语自明不必破前説耳
　　紫电青霜
　　三国典畧曰萧明与王僧辨书凡诸部曲并使招携赴投戎行前后云集霜戈电防无非武库之兵龙甲犀渠皆是云台之仗唐王勃滕王阁序紫电青霜王将军之武库正用此事以十四歳之童子胷中万卷千载之下宿儒犹不能知其出处岂非间世竒才杜子美韩退之极其推服良有以也使勃与杜韩并世对毫恐地上老骥不能追云中俊鹘后生之指流传妄哉
　　管子注
　　管子旧有注近世翻刻者谬为大言强作解事尽删去之然有不可去者试举一二于此凑漏之流曰瀷昌力切【宙合篇流泉防瀷注】兰即所谓兰锜兵架也鞈革重革当心着之所以御兵【小匡篇兰盾鞈华注】緷絻为古衮冕字【君臣上篇】卯菱即芡【五行篇】疾者两手相拱着而不伸曰握迎【入国篇】城中无积粮曰无委【事语篇无委致国城脆致衡注】防古鸨字猎而火曰烧式照切【同上】銶其休切凿也【轻重一篇一凿一注】錰时橘反长鋭也【同上一箴一錰】峥丘即葵丘【轻重下】二升八合曰鏂乌区切【轻则重下篇百泉驱二十七也注】如此类去注殆不可知存之亦何伤乎
　　二唐书
　　五代刘昫所修唐书因宋祁欧阳修重修唐书遂有新旧唐书之名旧唐书人罕见故不知其优劣近南园张公漫録中载其数处以旧书证新书之谬良快人意余又观姚崇十事要説此其大关键而旧书所传问答具备首尾照映千年之下犹如面语新书所载则剪截晦澁事既往文又不通良可嘅也欧为宋一代文人而刘乃五代不以文名者其所着顿殊科絶悬如此宋人徒欲夸当代以诬后世不知可尽诬乎今具载二书之文于左○先天二年十月皇帝讲武于骊山时元崇为冯翊太守车驾幸三百里内合朝觐遣中官诏元崇赴行在上方猎于渭濵而元崇至上曰朕乆不见卿思有故问卿可宰相行中行元崇犹后上案辔乆之顾曰卿何后元崇曰臣官疎职卑贱不合参宰相行上曰可兵部尚书同中书门下平章事元崇不谢上颇讶之至顷上命宰相坐元崇乃跪奏曰臣三奉作弼之诏未即谢者臣以十事上献有所不行臣不敢奉诏曰卿悉数之朕当量力而行然定可否元崇对曰自垂拱以来朝廷以刑法治天下臣请政先仁义可乎上曰朕深有望于卿也又曰圣朝自防师青海未有牵复之悔臣请三数十年不求邉功可乎上曰可矣又曰先朝轻狎大臣或亏君臣之礼臣请陛下接之以礼可乎上曰诚当然有何不可又曰自武氏诸亲猥窃权要之地继以韦庶人安乐太平用事班序错杂臣请国亲不任台省官凡有斜封待阙等官悉请停罢可乎上曰是朕素志也又曰比来近密佞幸之徒冒犯宪纲者皆以宠免臣请行朝典可乎上曰朕切齿乆矣又曰比因侯家戚里贡献求媚近及公卿方镇亦为之臣请除租庸赋税之外尽杜塞之可乎上曰愿行之又曰太宗造福先寺中宗造圣善寺上皇造金仙玉真观皆费巨万蠧生灵凡诸寺观宫殿请止絶建造可乎上曰朕重观之即心不安而况敢为之者哉又曰自燕钦融韦月将献直得罪由是谏臣阻絶臣请凡在官之士皆得触龙鳞犯忌讳可乎上曰朕非惟容之亦能行之又曰太后临朝以来喉舌之任或出于阉人之口臣请中官不预公事可乎上曰怀之乆矣又曰吕氏产禄几危西京马邓阎梁交乱东汉万古寒心国朝为患臣请书诸史册永为商鉴作万代师可乎上乃潸然良乆曰此事可谓剖肌刻骨者元崇再拜曰此陛下致仁政之初是臣千载一遇之日敢当辅弼之任天下幸甚又再拜舞蹈称万歳者三从官千万皆出涕上曰坐卿于燕公下燕公不敢坐问之説曰元崇是先朝旧臣合当首坐元崇曰张是紫微宫使臣外宰相不合首坐上曰可元崇遂居首坐天下称贤相焉
　　右旧唐书文
　　帝曰卿宜遂相朕崇知帝大度鋭于治乃先设事以坚帝意即阳不谢帝怪之崇因跪奏臣愿以十事闻陛下度不可行臣敢辞帝曰试为朕言之崇曰垂拱以来以峻法绳下臣愿政先仁恕可乎朝廷覆师青海未有牵复之悔臣愿不幸邉功可乎比来壬佞冒触宪纲皆得以宠自解臣愿法行自近可乎后氏临朝喉舌之任出阉人之口臣愿宦竖不与政可乎戚里贡献以自媚于上公卿方镇亦为之臣愿租赋外一絶之可乎外戚贵主更相用事班序荒杂臣请戚属不任台省可乎先朝防狎大臣亏君臣之严臣愿陛下接之以礼可乎燕钦融韦月将以忠被罪自是诤臣沮折臣愿臣皆得批逆鳞犯忌讳可乎武后造福先寺上皇造金仙玊真二观费钜百万臣请絶道佛营造可乎汉以禄莽阎梁乱天下国家为甚臣愿推此鉴戒为万代法乎帝曰朕能行之崇乃顿首谢翌日拜兵部尚书同中书门下三品
　　右新唐书文
　　韵语纪异物
