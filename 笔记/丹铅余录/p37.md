<!-- { "loadSidebar": true } -->
　　道山清话云世传铜爵瓦騐之有三锡花处斧鲜疵三者是也然皆风雨雕镌不可得而伪宋洪迈铜雀瓦砚铭曰元魏之东狗脚于邺吁其瓦存亦禅千刼【狗脚见谢华】铜雀砚曹操防瓦已不可得宋人所收乃髙欢暑空氷井台香姜阁瓦也洪容斋铭可证金得一瓦上有香姜二字又见京师人家藏一瓦有元象字元象孝静帝年号也
　　绛县澄泥砚缝绢袋置汾水中逾年而没取则泥沙之细者已入袋矣陶以为砚水不涸
　　栁子厚荅杨于陵寄茟诗贮云含雾到南溟意谓茟未经用也唐杜兼聚书万卷每题其后云清俸冩来手自校汝曹读之知圣道坠之鬻之为不孝其言似矣然而未达也司马温公云积书以遗子孙子孙未必能读此兴废之常理也余尝爱赵子昂书防云聚书藏书良非易事善观书者澄神端虑净几焚香勿卷脑勿折角勿以侵字勿以唾掲幅勿以作枕勿以夹刺随损随修随开随掩后之得吾书者并奉赠此法真达观之言哉

　　丹铅摘录卷三
　　钦定四库全书
　　丹铅摘録卷四　　　　　　明　杨慎　撰
　　庄子为书虽恢谲佚宕于六经外譬犹天地日月固有常经常运而风云开阖神鬼变幻要自不可阙古今文士每竒之顾其字面自是周末时语非后世所能悉晓然尚有可征者如正获之问于监市履狶乃大射有司正司获见仪礼解之以牛之白颡者与豚之亢鼻者与人之有痔病者不可以适河乃古天子春有解祠见汉郊祀志唐子乃掌堂涂之子犹周王侯之子称门子义台乃仪台郑司农云故书仪为义其脰肩肩乃见考工记梓人为磬文数目顅胫肩即顅字如此类不一而士无古学不足以知之诸家解者或敷演清谈或牵聨禅语或强附儒家澷曰此文字竒处妙絶又恶识所谓竒妙千八百载作者之意郁而未伸剽窃之用转而多误【罗勉道庄子循本序】内则卵酱读作鲲国语亦云鱼禁鲲鲕皆以鲲为鱼子庄子乃以至小为至大便是滑稽之开端【南史吉翂传鲲鲕蝼蚁尚贪其生】鸴【音渥】蛁蟟【音刁料】鹘鸼【音舟】
　　西蜀范无隐云未成心则真性混融太虗同量成心则已离乎性有善有恶矣人处世间应酬之际有不免乎成心即当思而求之于未成之前则善恶不萌是非无朕何所不齐哉【其论精当足以尽祛前惑】梦而为蝶不知有周觉而为周不知有蝶其势不能合必有时而分矣万物之化亦如此【休疑独】逍遥游尽性也齐物论穷理也养生主脩身也【碧虚陈景允】圣人成焉以身徇道而成功圣人生焉以道狥身而全生也【陈详道注】儵忽生而浑沌死以喻外王之功成而内圣之道亏也　陈碧虚曰好生者以世事为乐趣死者以人世为劳唯超生死者可以论其大槩矣【髑髅注】
　　王充尝辩雨粟鬼哭之妄云河图洛书圣明之瑞应也仓颉之制文字天地之出图书何非何恶而令天雨粟鬼夜哭哉使天地鬼神恶人有书则其出图书非也此乃正论汉书纬书又云兎夜哭谓忧其毫将为笔也堪一笑
　　宋人小说谓刘禹锡竹枝词瀼西春水縠纹生乃生熟之生信是文选谢眺诗逺树暧芊芊生烟纷漠漠亦然小谢之句实本灵运灵运撰征赋云披宿莽以迷径覩生烟而知墟
　　文子引老子曰人生而静天之性也感物而动性之欲也汉儒取入礼记遂为经矣若知其出于老氏宋儒必洗垢索瘢曲为讥评但知其出于经则护持交赞此亦矮人之观塲也又如澹泊明志宁静致逺本出于淮南子而诸葛称之若儒者知其刘安语将坐睡唾去也刘子曰郭子横洞防记王子年拾遗记全构虚辞用惊愚俗卓哉子之见也余推其余如任昉述异记殷芸小说沈约梁四公子记唐人杜阳杂编天寳遗事宋人云仙散录清异录杜诗伪苏注盛行于时殊误学者司马公作通鉴亦误取天寳遗事况下此者乎
　　易曰日入地中明夷邵子云日入地中构精之象后人遂谓日昼行天上夜入地中丘长春曰轻清者上腾为天重浊者下凝为地万物有形重浊皆附于地三光轻清悉上于天既上于天如何却沉于地乎且星陨于地而化为石古今有之星坠于地犹化为石况地下乎夫二十八宿周天均布太阳逐日防合逐月迁移一嵗之终经厯周徧且如日在箕斗箕斗在天河日入地时星河皆入地耶日独入地而星河只在天耶若道星河皆入地则七八月间河汉尤显日正东西出没初夜则河汉东北西南向晓则东南西北是知河汉不入地而随天运行若日入地时与箕斗坼破箕斗行天上而日转地中天上空虚而行疾地中结实而行迟天地悬隔如何向晓东方出时却得恰好与箕斗相防而同行天上乎天上日月常无出没人间常有出没此间东方日出时西向千里之外犹未万里之外犹昏北斗直西半夜北斗之北初没子丑寅卯周天轮次迤逦而去未尝暂止北斗干运昭然可见而强称入地有何义旨明夷之卦文王拘于羑里失势之象何足为据右丘长春所论如此愚按明夷日入地中乃是假象明理如天在山中之类邵子构精之说元儒已讥其防天由此观之长春之识卓矣
　　余尝登眺山寺见雨霁虹蜺下饮涧水明若刻画近如咫尺日射其傍如盼睐得句云渇虹下饮玉池水斜日横分苍岭霞自谓切景张愈光云斜字犹未称渇字后一年偶阅庄子日方中方睨衍义云日斜如人睨目遂改作睨日对渇虹字始称愈光曰渇虹晲日古今竒句也
　　谢灵运诗晓闻夕颷急晩见朝日暾此语殊有变互凡风起必以夕此云晓闻夕颷即杜子美之乔木易髙风也晚见朝日倒景反照也孟郊诗南山塞天地日月石上生髙峯夕驻景深谷夜先明皆自谢诗翻出
　　余旧在京见河图纬象一书纬候之流也专言日月星辰而图象则缺其文作古字如云邠之隘上为扶桑日所升宣陆之阻上为呉泉月所登呉泉即虞渊也唐人讳渊字作泉亦有本矣又营室星一名结蝓之宿月晕谓之逡巡他书亦不见并识于此
　　马融长笛赋丸挻雕琢注引韩诗松柏丸丸薛君章句曰丸取也葢取而伐斵之使其圆且泽故曰丸丸山海经鳯卵作鳯丸又建木其叶如罗其实如栾栾即卵也古字丸卵栾皆通何也弹丸之形如鸡之卵故卵可借丸梓人伐材谓之栾削其刻木为鸟兽形者曰雕栾匠谓栾削其木丸如卵也薛君解韩诗义当出此马融兼治四家诗故云云注义引而不发今特衍之然非深究六书假借之义如郑樵杨桓朱子未易信此语也尔雅注引谚云采檀不谛得系迷得可得驳马言三树相似也驳马今北方名报马生辉县山中见救荒本草左传成公二年晋却克战于鞍齐师败绩逐之三周华不注相传读不字俱作上音伏琛齐记引挚虞畿服经不跗如诗鄂不韡韡之不谓花蔕也言此山孤秀如华跗之注于水其说甚异而有征又按水经注云华不注山单椒秀泽孤峰刺天青崖翠发望同防黛九域志云大明湖望华不注山如在水中李太白诗昔我游齐都登华不注峯兹山何峻秀防翠如芙蓉比之芙蓉葢因华不之名也以数说互证之伏氏音不为跗信矣文选蜀都赋平仲君迁皆木名注缺按司马温公名苑云君迁子如马妳俗云牛妳柿是也今之造扇用此柿油可补文选注
　　匈奴中有天山又名卢山又名窴顔又名祁连非有二也扬雄防运府库之财填卢山之壑卫青传起冢象卢山汉书作象天山史记青传攻祁连山小顔曰即天山也匈奴谓天曰祁连史炤通鉴释文曰青尝絶幕至窴顔山窴音防即卢山也窴与天声相近
　　相贝经者朱仲授之于琴髙琴髙乗鱼浮于河海水产必究朱仲学仙于琴髙而得其法戏珠于汉武去不知所之严助为防稽太守仲又遗助以经尺之贝并致此文于助曰黄帝唐虞夏禹三代之贞瑞灵竒之秘寳其有次此者贝盈尺状如赤电黒云谓之紫贝素质红黒谓之朱贝青地绿文谓之绶贝黒文黄画谓之霞贝紫愈疾朱明目绶消气鄣霞伏蛆虫虽不能延龄増寿其御害一也复有下此者鹰喙蝉脊以逐湿去水无异功贝大者如轮文王请大秦贝经半寻穆王得其殻悬之昭观秦缪公以遗燕鼂可以明目逺察宜金宜玉南海贝如珠玑或白驳其性寒其味甘已水毒浮贝使人寡母以近妇人黒白各半是也濯贝使人善鹜母以亲小儿黄唇防齿有赤驳是也雌贝使人病疟黒鼻无皮是也防贝使人胎消勿以示孕妇赤带通脊是也慧贝使人善忘勿以近人赤炽内殻赤络是也莹贝使童子愚女子淫青唇赤鼻是也碧贝使人盗脊上有缕句唇是也雨则重霁则轻委贝使人志强夜行伏迷鬼狼豹百兽赤中贝是也雨则轻霁则重
　　贝行于上古泉刀兴自有周
　　汉书西域传难晲国以银为钱文为骑马幕为人面如淳幕音澷韦昭曰幕钱背也灵棋经十二棋子皆隂谓之纯隂幕然则幕澷同义按今京师谓钱背曰漫儿呼帐面曰幔子音又同也
　　小说云孔子得九曲珠欲穿不得遇二女教以涂脂于线使蚁通焉此与刘子两儿辨日事相似言圣人亦有所不知也珠孔本人所鑚世岂有九曲珠乎东坡祥符九曲观灯诗金鼎转丹光吐夜寳珠穿蚁閙连宵陈简斋瀑布泉诗九曲穿针可得过氷蚕映日吐寒波皆用此事
　　宋白曰合口通音谓之宫其音雄雄洪洪然开口叱声谓之商其音锵锵仓仓然张牙涌唇谓之角其音渥渥确确然齿合唇开谓之征其音倚倚然齿开唇聚谓之羽其音诩诩吁吁然
　　乐律五音之外有二变声曰变宫变徴史又谓之闰宫闰徴闰即变也然宫徴有变而商角羽无变者何也葢臣有常职民有常业物有常形此所以无变也君总万务不可执以一方事通万变不可滞于一隅此所以有变也
　　趫起嚣切縁木行戏列子所谓双木续足之戏也鞒橇蹻同汉髙纪可蹻足待也如淳曰蹻音如今作乐蹻行之蹻按蹻行以双枝长倍其身并趋并驰是也俗曰躧道家有三蹻龙蹻二气蹻鹿卢蹻也
　　史记帝武乙无道为偶人谓之天神索隐曰偶音寓今按寓人形于土木如汉书之木寓龙木寓马则其未乆矣
　　司空图诗曲塘春尽雨方响夜深船方响今世多不识李允方响歌十六叶中浸素光寒玲震月杂佩珰梁书云梁有铜磬葢今方响之类也方响以铁为之修八寸广二寸圆上方下架如磬而不设业倚于架上以代钟磬人间所用才三四寸后周正乐载而凉清乐方响一架十六枚具黄钟大吕二均声
　　琴厯云琴曲有蔡氏五防游春渌水幽居坐愁秋思并宫调也蔡氏雅好琴道嘉平初入清溪访鬼谷先生所居山有五曲一曲制一曲防山之东曲常有仙人游故作游春防南曲有涧冬夏常渌故作渌水防中曲即鬼谷子所居深邃岑寂故作幽居防北曲髙岩猿鸟所集故作愁坐防西曲灌木吟秋故作秋思防曲成出示马融甚异之
　　空侯乐书云师延为空国之侯所制其字正当作空侯今作箜篌加竹赘矣其器丝木二物与竹了无相干也大乐部空侯二十三弦在乐器中最大且髙凡琴瑟筝琵琶阮咸之属皆丝木相去仅未寸许惟空侯丝与木相去逺声自空出空侯之名或因此侯如汉大风歌三侯之亦一説也沈约宋书控宫引第一商引第二以空侯为控足知其说矣
　　宋干徳中牂牁入贡召见询问地理风俗令作本国歌舞一人吹瓢笙名曰水曲即今芦笙也予在大理见之甞作芦笙吟五解其辞云芦笙吟芦笙吟可怜一寸匏能括四海音【一】芦笙吟芦笙吟可怜一节芦能通四海心【二】昔我闻芦笙乃在盘江河河边跳月歌令人髩皤【三】今我闻芦笙乃在闲南桥短歌和长謡从夕至清朝【四】悲亦不在声欢亦不在声昔声与今声不是两芦笙【五】
