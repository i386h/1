<!-- { "loadSidebar": true } -->
　　字书于碑碣比之简牍已难得刻手精尤为难古刻之存于今者岣嵝山禹碑是夏时刻工所成石鼓为周刻夏承碑雅州髙孝亷碑夹江县酒官碑新都县王稚子石阙皆汉刻然皆篆籀八分笔画齐匀无绾牵折搭不见其难且工晋王献之保母帖自书上甎晋工刻之宋潜溪评以为胜兰亭盖刻工之妍也唐顔鲁公书碑令家僮刻之恐俗工失其笔意至李北海手自刻之者数碑碑中书黄仙鹤刻或云伏灵芝刻或云元省已刻皆公自刻而诡撰此名也元赵子昂书得茅绍之刻手精毫发不失绍之在江南以此技致富晚有防稽李璋者出自云胜绍之绍之试令刻之于字下一磔一运而就绍之乃服絶艺信亦自有人哉
　　地志诸家予独爱常璩华阳国志次之则盛之荆州记荆州记载鹿门事云厐徳公居汉之隂司马徳操宅州之阳望衡对宇欢情自接泛舟褰裳率尔休畅记沮水幽胜云稠木傍生淩空交合危嵝倾岳恒有落势风泉传响于青林之下岩猿流声于白云之上逰者常苦目不周玩情不给赏若此二段读之使人神逰八极信竒笔也记三峡水急云朝发白帝暮宿江陵凡一千二百余里虽飞云迅鸟不能过也李太白诗朝辞白帝彩云间千里江陵一日还杜子美云朝发白帝暮江陵皆用盛之语也然二公诗语亦自有优劣试与诗流辨之
　　文选东京赋黒丹石缁注引孝经援神契曰徳至于山陵则出黒丹魏都赋墨井盐池液素滋注邺西髙陵西伯阳城西有墨井今在彰徳府南郭村井产石墨可以书陆士龙与兄书云三台上有曹公石墨数十斤云烧此复消可用然烟中人不知兄颇见之否今送二螺即此物也又冝阳县有石墨山汧阳县有石墨洞贑州兴国县上洛山皆产石墨广东始兴县小溪中亦产石墨妇女取以画眉名画眉石按古者漆书之后皆用石墨以书大戴礼所谓石墨相着则黒是也汉以后松烟桐煤既盛故石墨遂湮废并其名人亦罕知之【水经注商州黄水北有墨山山石悉黒缋彩奋发黝马若墨】

　　丹铅余録卷十六
　　钦定四库全书
　　丹铅余録卷十七　　　　　明　杨慎　撰
　　徐灵期衡山记云夏禹导水通渎刻石书名山之髙刘禹锡寄吕衡州诗云传闻祝融峯上有神禹铭古石琅玕姿秘文龙虎形崔融云于铄大禹显允天徳龙画傍分螺书匾刻韩退之诗岣嵝山尖神禹碑字青石赤形模竒又云千搜万索何处有森森绿树猿猱悲古今文士称述禹碑者不一然刘禹锡盖徒闻其名矣未至其地也韩退之至其地矣未见其碑也崔融所云则似见之盖所谓螺书匾刻非目覩之不能道耳宋朱晦翁张南轩逰南岳寻访不获其后晦翁作韩文考异遂谓退之诗为传闻之误盖以耳目所限为断也王象之舆地纪胜云禹碑在岣嵝峯又传在衡山县云宻峯昔樵人曾见之自后无有见者宋嘉定中蜀士因樵夫引至其所以纸打其碑七十二字刻于夔门观中后俱亡近张季文佥宪自长沙得之云是宋嘉定中何政子一模刻于岳麓书院者斯文显晦信有神物防持哉韩公及朱张求一见而不可见余生又后三公乃得见三公所未见亦竒矣禹碑凡七十七字舆地纪胜云七十二字误也其文云承帝曰嗟翼辅佐卿洲渚与登鸟兽之门参身洪流而眀发尔兴乆旅忘家宿岳麓庭智营形折心罔弗辰往求平定华岳泰衡宗疏事裒劳余伸禋欝塞昏徙南渎衍亨衣制食备万国其宁窜舞永奔
　　予又考述异记云空同山有尧碑禹碣皆科斗书淳化阁帖首有禹篆十二字舆地志江西庐山紫霄峯下有石室室中有禹刻篆文有好事者缒入模之凡七十余字止有鸿荒漾余乃六字可辨余叵识后复追寻之已迷其处矣福建莆田县陈嵓山有自然仙篆以纸模之形类禹刻何翥诗鸟书虫文不可识如读岣嵝神禹碑禹之遗迹灵閟如此号曰神禹抑有由矣
　　予既得禹碑刻作禹碑歌其辞曰神禹碑在岣嵝尖祝融之峯淩朱炎龙书傍分结构古螺书匾刻戈锋铦万八千丈不可上仙扃鬼闭幽以潜昌黎南迁曾一过纷披芙蓉褰水帘天柱夜瞰星辰下雪堂朝见阳煇暹追寻夏载赤石峻封埋古刻苍苔黏拳科倒薤形已近鸾漂凤泊辞何纎墨本流传世应罕青字名状人空瞻永叔眀诚两好事集古金石穷该兼胪列箴铭暨欵识横陈防和釜鬵胡为至寳反弃置捃摭磨蚁捐乌蟾又闻朱张逰岳麓霁雪天风彯佩防搜竒索秘迹欲徧舂倡撞和诗无厌七日﨑岖信有觌一字膏馥宁忘拈非闗嵽嵲阻登陟定是藤葛笼窥觇好古予生嗟太晩拜嘉君贶情深忺老眼增眀若发覆尺喙禁断如施箝七十七字拏螭虎三千余嵗丛蛇蚺忆昔乾坤漏息壌荡析蒸庶依苓槮帝嗟怀防咨文命卿佐洚洞分忧惔洲并渚混没营窟鸟迹兽迒交门檐朅来南云又北夣直罄西被仍东渐黄熊三足变鮌服白狐九尾歌厐袡后乗包湖按玉牒前列温洛呈畴永奔窜舞那辞胝平成天地犹垂谦华岳泰衡秪镇定欝塞昏徙逃喁噞文章绚烂悬日月风雷呵防环屏黔君不见周原石鼔半已泐秦湫诅楚全皆殱此碑虽存岂易得障有岚霭峯堪岩跫音逈絶柱黎藋吊影防瑟森櫹柟湘娥遗佩冷班竹山鬼结旗零翠籨造物精英忌泄露秪恐羽化难留淹欲摹拓本镌岩壁要使好事传缃缣著书重订琳琅谱装帖新耀琼瑶签麝煤轻翰蝉翅搨烦君再寄西飞鹣
　　顔延年赭白马赋戒出豕之败驾惕飞鸟之跱衡出字不如突字杜子美诗大家东征逐子回逐字不如将字白居易诗千呼万唤始出来始字不如才字诗文有作者未工而后人改定者胜如此类多有之使作者复生亦必心服也
　　尔雅山未及上曰翠防诗曰陟彼崔嵬崔嵬即翠防诗传授字各不同尔然崔嵬字不及翠防之工凡山逺望则翠近之则翠渐防故曰翠防也左思蜀都赋欝葐蒀以翠防注翠防山气之轻缥也孟郊诗山眀翠防浅又山近渐无青东坡诗来防南山冷翠防皆有意态足以发诗人及尔雅之妙诠杜牧之云与客携壶上翠防则直致不及孟蘓矣
　　水经注垂陇郑地有沙城左佩济渎又云鲍丘水北佩谦泽眇望无垠又云兰渠川水出自北山帯佩众溪南流注于渭水萦纡谓之佩自被山带河字翻出而益竒唐李长吉诗风为裳水为佩又自水经注拈出语增竒矣
　　左传九丘八索九丘即九州也八索即八泽也见淮南子或以八索为八卦谬矣通鉴外纪云人皇氏依山川土地之势财度为九州谓之九囿各居其一而为之长人皇居中州以制八辅此引春秋命歴叙文也九囿取育草木为义即后世所谓九州也中州则人皇之都石鼔文所谓寓逢中囿也八辅则余八囿也囿亦作有古字省文书书以有九有之师诗九有有截又奄有九有作九囿觧之义尤眀畅左传谓之九薮阳纡云夣之属总而言之九有也九囿也九州也九薮也一也有与囿以字相近薮与州以音相近其实一义耳
　　水经注所载事多他书传未有者其叙山水竒胜文藻辨丽比之宋人卧逰録今之玉壶氷岂不天渊予尝欲抄出其山水佳胜为一帙以洗宋人卧逰録之陋未暇也又其中载古歌謡如三峡歌云巴东三峡巫峡长猿啼三声泪沾裳又云朝见黄牛暮见黄牛三朝三暮黄牛如故又云滩头白勃坚相持倐忽沦没别无期记道謡云楢溪赤木盘蛇七曲盘羊乌拢势与天通皆可以入诗材胜俗子防韵府群玉搜出酸饀恶料令人呕哕也
　　古者以马驾车秦晋韩原之战惠公乗小驷昭公元年晋荀呉败狄于大卤始毁车崇卒而单骑自此始至六国时则尽然矣蘓秦所谓车千乗骑万匹是也郑觧周礼大司马帅师执提云提谓马上鼔程伊川觧易乗马班如为人马异处皆谓单骑如今制非也文王周公之世何尝有单骑之说乎或问六韬有骑战子何言古无单骑曰六韬伪文非太公着古亦未有无车而乗马者易曰舍车而徒杜牧之注孙子曰黄帝险于蚩尤以中夏车徒制夷虏骑士此乃弧矢之利也牧之此言必有所据乃知骑兵出于夷狄至赵武灵王令国中胡服骑射其事始入中国耳
　　仓颉冡方舆胜览有数处当以闗中冯翊今耀州者为是按皇览云有仓颉冢在利阳亭南髙六丈又闻人牟凖作卫觊碑文云仓颉冢碑大篆书在左冯翊利阳亭南道旁顗金针八分书也
　　东坡云凡木本实而末虚惟桐反之试取其小枝削之皆坚实如蜡而其本皆虚故世所以贵孙枝者贵其实也
　　蔡邕协和昏赋乾坤和其刚柔艮兊感其股腓其説甚异然咸恒为夫妇取象容有此也
　　蔡邕汉津赋夫何大川之浩浩兮洪流淼以清嵇康诗浩浩洪流帯我邦畿杜子美诗大水淼茫炎海接皆本于此句
　　元云峤居士徐士英作金刚经口义多以儒书证佛言其觧一相无相分四果之义以杜诗证之亦甚可喜其説曰第一果云不入声色香味触法则是知欲境当避此果之初生如山梨结小红之始也第二果云一往来则是蹈欲境不再此果之方硕如红绽雨肥梅之时也第三果云不来则是弃欲境如遗此果之已熟如四月熟黄梅之际也第四果云离欲则是去欲境已逺此果之既收如挂壁移筐果之日也以果字説经又一一证以杜诗亦可为诗禅也已
　　汉儒释经易有畧书有故诗有细春秋有防
　　水经注载齐地掘得古冢棺前和有八分书验文乃太公三世孙胡公之墓以此知八分书不始于秦矣余又按庄子云丁子有尾李頥注云丁字书写皆作右波故曰有尾此又一证也余又尝考之不止八分不始于秦小篆亦不始于李斯自五帝以来有之矣书契既作字体悉具科斗古文大篆小篆各有所用如禹刻岣嵝碑则用科斗宣王刻石鼓则用籀书如今之传世文字也至于用之民庶媒妁婚姻之约市井交易之劵则从简易止用小篆何以知其然也唐人钱谱载太昊氏金尊卢氏币其文具存与今小篆不殊余昔在京得太公九府圜钱近在滇得黄帝布刀其文悉是小篆乃知小篆与大篆同出并用决不始于秦也如今人楷书亦有数体有古字楷书有今字楷书又有一种省讹俗书同一时也文人竒士多用古字官府文移通用今字吏胥下流市井米盐帐簿则用省讹俗字如钱作□圣作圣尽作尽是也由是例之推千万世以上隆古之极未必悉用科斗推千万世以下世变之极未必悉用俗书也详着愚见以俟眀哲
　　再考賛皇山中吉日癸巳字乃周穆王书其时代逺在宣王之前然賛皇山石刻乃是小篆而宣王石鼔却是古文籀书此又大篆小篆并用之眀证也
　　刘孟阳碑铭有父子然后有君臣理财正辞束帛戋戋戋合韵音津
　　东观汉记今日嵗首谓上雅夀雅酒閜也魏文帝典论荆州牧刘表子弟以酒器名三嚼上者曰伯雅中者曰中雅小者曰季雅隐窟杂志宋时阆州有三雅池古有脩此池得三铜器状如酒杯各有篆文曰伯雅仲雅季雅当时虽以名池而不知为刘表物也广韵防字注云酒器防即雅字也呉均诗聊倾三雅巵今人语曰雅量伎人送酒曰雅酒盖本此云
　　正部云淮南浮伪而多恢太幽虚而少效法言杂错而无主新书繁文而鲜用亦确论也
