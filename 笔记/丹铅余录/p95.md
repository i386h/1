<!-- { "loadSidebar": true } -->
　　唐明皇问张説曰今之姓氏皆云出自帝王后古者无民邪说对曰古者民无姓有姓者皆有土有爵者也故左传云天子建徳因生以赐姓胙之土而命之氏黄帝之子二十五人得姓者十四而已其后居诸侯之国土者其民以诸侯之姓为姓居大夫之采地者以大夫之姓为姓莫可分辨故云皆出自帝王也説此言考古证今不刋之论予因以知尚书所称百姓与论语所言百姓可以类知矣尧典曰百姓昭明协和万邦黎民于变时雍蔡氏注云百姓者畿内之民黎民者四方之民此不通古今之説也圣人之视民逺近一也岂分畿内与四方哉百姓盖禄而有土仕而有爵者能自明其徳而后协和万国万国诸侯协和而后黎民于变时雍此其序也若以百姓为民庶则黎民又是何物亦岂有民庻先于诸侯者哉舜典曰百姓如丧考妣三年四海遏宻八音此二句今之句读以如丧考妣为一句三年四海遏宻八音为一句非也百姓如丧考妣三年为一句四海遏宻八音为一句乃恊文义百姓有爵命者也为君斩衰三年礼也礼不下庶人且有服贾力役农畆之事岂能皆服斩衰则但遏宻八音而已此当时君丧礼制如今大行遗诏非百姓四海不由上令而自为也至周人尚文则人皆有姓所称百姓则民庶也论语曰脩己以安人又曰修己以安百姓书曰百姓有过又曰非敌百姓也是时则人皆有姓矣故指民庶亦曰百姓耳尧典百姓昭明以百姓为有爵命者其説出孔安国尚书古注安国为汉人孔子之后其说必有所授蔡氏生千年之后何据而变之邪予每以古注语人俗儒愕然曰先儒成说不可改也予曰蔡沉为先儒孔安国非先儒邪又不悟予曰吾见二事可语以证昔有二生一在府学一在县学相遇争长甲谓乙曰吾府尔县我尊尔卑县学生曰府有文宣王县学亦有文宣王岂亦有异邪又有僧纲司观音僧会司观音祈雨迎祷相遇于路僧纲司行者曰尔寺观音当避吾之观音为姑尔之观音侄女也闻者笑倒如蔡氏之说畿内为百姓畿外为黎民是府县学文宣王有尊卑僧纲僧会寺观音有姑侄之分也逹者亦岂不大笑
　　宋饶双峯解孟子引书百姓如丧考妣三年四海遏宻八音云天子崩畿内百姓为之服丧三年诸侯薨国中百姓为之服丧三年此又不通古今之言也盖不考孔氏注百姓为百官又不知沈氏章句百姓如丧考妣三年为一句四海遏宻八音为一句也纵古礼文有畿内百姓服丧三年之文亦是汉儒误解尚书而傅会之也若以理论天子天下之主岂有畿内百姓服丧而非畿内者不服之理乎是天子之尊亦何异于诸侯乎稽之今制国有大丧亦止有位者斩衰而不及庶人盖亦古礼之遗可正饶氏之妄
　　考工记以脰鸣者以注鸣者以旁鸣者以翼鸣者以股鸣者以胷鸣者郑注脰鸣鼃黾之属注鸣精列属旁鸣蜩蜺属翼鸣发皇属股鸣蚣蝑动股属胸鸣荣原属说文防鼃詹诸以脰鸣者虺以注鸣又曰荣蚖蛇防以注鸣者蝉以旁鸣者蟥以翼鸣者蜙蝑以股鸣者蠵大以胷鸣者蠵一作二家觧不同可以叅考古诗文防双鸳鸯裁为合欢被着以长相思縁以结不解着昌虑切郑仪礼注着充之以絮也縁以绢切郑礼记注縁饰边也长相思谓以丝缕络绵交互网之使不断长相思之义也结不觧按说文结而可解曰纽结不觧曰缔谓以针缕交鎻连结混合其缝如古人结绸缪结同心制取结不解之义也既取其义以着爱而结好又美其名曰相思曰不解云合欢被宋赵徳麟侯鲭録有解会而观之可见古人咏物托意之工矣説文妄入宫掖曰闗徐曰律所谓防入也通作防汉成纪防入上方掖门应劭曰无符传妄入宫曰防西域传防出不禁又加草作兰列子宋有兰子张湛注曰凡物不知生之主曰兰殷敬顺曰史记无符传出入谓之兰此兰子亦谓以技妄逰义与阑同或又加木作栏李正巳曰园庭中药栏药音义与篽同药即栏栏即药非花药之栏也杜子美诗乗兴还来防药栏王维诗药栏花径衡门里皆贪新丽而理不通者也今或加手作拦官府文移曰巡拦曰花拦票是也以今花拦比古语药栏语意益明若以药栏为芍药之栏则今之花拦乃花蘂之拦可乎
　　说文略经略土地也左传天子经略诸侯正封注聚土为封曰略经谓巡行略谓边界即取土为封之略孟子所谓域民不以封疆之界是也后世不知略之为聚土陆词黄公绍谓巡行为略失之逺矣巡行可以解经字而不可以解略字经略之云犹云防邉也犹云出塞也二字相聫为义若以略为巡行则谓边云防御谓塞为征行可乎略也边也塞也皆实字也边塞字易明人皆知之略字义少隐故解者不以为实字而虚之转解转谬矣再考左传中凡言略者皆谓聚土为封也如云侵败王略又曰与之武公之略又曰吾将略地焉又曰略塞垣其义皆同尚书云嵎夷既略谓立边防以界嵎夷正天子经略之事也孔頴逹不识略字本义以为俗称忽略简略之略乃注云用功少曰略何其俗而且陋谬而可笑哉孟子曰此其大略也略字本喻言谓得其边而未尽其中也亦犹庄子所谓道无封为是而有畛也郭象注云道无封故万物得恣其分域妙得庄防孟子之言略犹庄之言封与畛也惜乎赵岐之注孟不能如郭象之注庄也乃曰大略大要也汉武纪杀略谓入界杀人龚遂传刧略谓入界刧人今遂以略为杀为刧史云智略辐凑盖谓其智足以周知天下之略今遂以略为才智之称假借譬喻逺失初意何异瞽者听车轮之声以为雷哉
　　史记张良传略地谓取其地而立我封疆也唐蒙传略通夜郎谓通夜郎之略也古文简奥如此若春秋书城楚丘疆郓田文法也扬子法言云东沟大河南岨髙山西采雍梁北卤泾垠韩退之去邠操云将土我疆其文法皆本于春秋不知古人用字之法则不得古人立言之意人可不识字哉或曰兵法有黄公三略何义也曰略与韬对韬弓衣也义取藏器略封畛也义取固守决非简略之略也若依集韵谬解因事生义谓略简也少也行而取也才而智也则三略之名又将曰略书名矣用此以证略之为字愈益明赵充国传图上方略图画本也方郷道也略边界也注谓方略为计策亦谬【王右军帖王略始及旧都】
　　尔雅曰徒歌曰謡说文謡作防注云防从肉言今按徒歌谓不用丝竹相和也肉言歌者人声也出自胷臆故曰肉言童子歌曰童防以其言出自其胸臆不由人教也晋孟嘉云丝不如竹竹不如肉唐人谓徒歌曰肉声即説文肉言之义也
　　焦氏易林西京文辞也辞皆古韵与毛诗楚辞叶音相合或似诗或似乐府童謡观者但以占卜书视之过矣如夹河为昏期至无舩揺心失望不见所欢如三骊负衡南取芝香秋兰芬馥利我少姜如齧齧贫鬼相责无有欢怡一日九结如三夫共妻莫适为雌子无姓氏父不可知其辞古雅魏晋以后诗人莫及又如忧思约帯即古诗去家日以逺衣日以缓也而以四字尽之如簮短带长尤为奥妙簮短即毛诗首如飞蓬也帯长即衣帯日以缓也两诗意但以四字尽之解我胷舂即毛诗忧心如也影略用之最为妙且其辞古之文人亦多用之六目睽睽韩文祖之曰万目睽睽九鴈列阵王勃滕王阁序用之酒为欢伯白云如带穴蚁封戸天将大雨唐诗多用之他如雌鸑生雕又文山鸿豹肥腯多脂鸨名鸿豹以鸨善食鸿为鸿之豹犹言鱼鹰也亦仅见此可补尔雅其云防如旦饥即诗惄如调饥据韩诗作朝饥言朝饥难忍也此云旦饥盖与韩诗合可证调饥为朝饥无疑也其云大树之子百条共母当夏六月枝叶盛茂鸾凤以庇召伯逰暑逰暑避暑也此即用诗甘棠事逰暑憇甘棠盖古説如此今注谓召伯听讼于甘棠之下成周之时制度文物备矣岂有以召伯之贵而坐于甘棠树下如老人里长断争鸡之讼者乎逰暑之説盖近于人情物理也其曰舜登大禹石夷之野又可证禹生石纽村之事此皆有禆于经史又不但为修辞之助而已
　　古冶字或借作野金陵有冶城杨子江有梅根野或作冶字而音渚齐武帝诗昔经樊邓役阻潮梅根冶探懐怅徃事意满辞不叙刘文房诗落日芜湖色空山梅冶烟孟浩然水溢梅根冶烟迷杨叶洲皆以冶为野也世谓清谈放旷起于晋非也汉末已有之矣仲长统见志诗曰寄愁天上埋忧地下叛散五经灭裂风雅郑泉嗜酒临卒谓同类曰必我陶家之侧庶千歳之后化而成土幸见取为酒壶实获我心矣二子盖阮籍刘伶之先着鞭者也
　　方逊志云杜子美论书则贵瘦硬论画马则鄙多肉此自其天资所好而言耳非通论也大抵字之肥瘦各有宜未必瘦者皆好而肥者便非也譬之美人然东坡云妍媸肥瘦各有态玉环飞燕谁敢轻又曰书生老眼省见稀画图但怪周昉肥此言非特为女色评持以论书画可也予尝与陆子渊论字子渊云字譬如美女清妙清妙不清则不妙予戏答曰丰艶丰艶不丰则不艶子渊首肯者再
　　易鼎卦初六鼎颠趾利出否九四鼎折足覆公餗趾即足也在初则颠倾侧而已未折也在四则折矣沈存中曰古鼎中有三足皆空所容物者所谓鬲也煎和之法常欲清在下体在上则易熟而不偏烂及升鼎则浊滓皆归足中鼎卦初爻鼎颠趾利出否谓浊否下须先泻而虚之九二阳爻始为鼎有实今京师大庖钓悬而煑不使着釡底亦古人遗意也今按沈之説得象意可补易注之缺就是义言则初六洗鼎也九四升鼎也洗鼎而颠趾则利升鼎而折足则凶晋石崇以饴浴釡贾勰齐民要术有涂瓮法皆古庖人之遗意
　　春秋恶絶秦楚而大学引秦誓楚书孟子羞称五伯而引晏子之言述百里奚之功此皆圣贤憎而知其善也説文解防字云配盐幽菽也三苍解靘字云靘冥果青色也盖豉本豆也以盐配之幽闭于瓮盎中所成故曰幽菽冥果宻煎果也以铜青浸之加宻而防于缶中故曰防果幽菽防果取名于幽防见其与生菽生果异也解诂之妙有如此谁谓文章不在换字乎
　　孟字集韵作莫更切予每疑之尝考之四方之音无南北皆呼孟与梦同声如依韵切则当呼命呼孟子为命子指孟津为命津可乎但未有古韵语可为证以改订之一日观说文云东方之孟阳气萌动乃跃然曰孟与动叶乃是古中原之音可正沈约鴃舌之缪矣凡字有当从古音者十之九有当从今音者十之一如此孟字其一也他如朋当与蓬同音而不当作蒲登切薨当音烘当音红不当音宏他当在麻韵而不当在歌韵盖以今之方言无南北四方皆如今呼者多而如韵呼者少也今有迂士呼他必以拖音至于临下语众不省其语为何等语反自诧曰予所呼古音也予笑曰毛诗楚辞韵补古音五千有余君皆不省而独一他字为古音以对俗人仆何异施粉黛于足胫缀靥子于眉目哉李文正先生尝云古字不可不知其音义但不可着意用之于文字中古音亦然然则诗文用古字古韵者必自然谐协若出于巳可也
　　史记周纪武王曰维天不享殷自发未生于今六十年夷羊在牧蜚鸿满野徐广曰夷羊怪物也蜚鸿蠛蠓也张守节曰夷羊一本作麋鹿喻小人在朝也飞鸿喻君子放弃郑曰蜚鸿鸿雁也知避隂阳寒暑喻民去无道就有道慎按三説皆如眯目而道黒白者详此文据实事言非喻也纣有鹿台以飬鹿故曰麋鹿在牧蜚鸿马名若白蚁紫燕之类盖良马也飬麋鹿而弃良马故曰麋鹿在牧飞鸿满野言其飬无用而害有用也此説为近
　　墨池编论字体有擘窠书今书家不解其义按顔真卿集有云防画稍细恐不堪久臣今谨据石擘窠大书王恽玉堂嘉话云东坡洗玉池铭擘窠大字极佳又云韩魏公书杜少陵画鹘诗擘窠大字此法宋人多用之墨札之祖也
