<!-- { "loadSidebar": true } -->
　　客有见子拈波漂苽米之句而问曰杜诗此首中四句亦有所本乎予曰有本但变化之极其妙耳隋任希古昆明池应制诗曰回眺牵牛渚激赏镂鲸川便见太平宴乐气象今一变云织女机丝虚夜月石鲸鳞甲动秋风读之则荒烟野草之悲见于言外矣西京杂记云太液池中有雕菰紫箨緑节鳬雏鴈子唼喋其间三辅旧图云宫人泛舟采莲为巴人櫂歌便见人物游嬉宫沼富贵今一变云波漂菰米沉云黒露冷莲房坠粉红读之则菰米不收而任其沉莲房不采而任其坠兵戈乱离之状具见矣杜诗之妙在翻古语千家注无有引此者虽万家注何用哉因悟杜诗之妙如此四句直上与三百篇牂羊羵首三星在罶同比之晩唐乱杀平人不怕天抽旗乱挿死人堆岂但天壤之隔
　　银烛
　　穆天子传天子之寳璿珠烛银郭璞曰银有精光如烛也梁简文诗烛银逾汉女寳铎迈昆吾江总贞女峡赋含照曜之烛银泝潺湲之膏玊唐人诗用银烛字本此
　　防字音
　　防字符咸切舟上幔也又扶泛切使风也舟幔则平声使风则去声盖动静之异也刘熈释名曰随风张幔曰防注去声广韵曰张布障风曰防音与梵同左传宣十三年注防斾投衡上使不防风谓车斾之受风若舟防之防风也舟防之防平声防风之防去声疏云防是扇风之名孙绰子曰动不中理若防舟而无柁南史因风防上前后连烟荆州记云宫亭湖庙神能使湖中分风而防南北晋湛方生有防入南湖诗又有还都防诗谢灵运有游赤石进防海诗刘孝威有防渡吉阳洲诗选诗无因下征防徐陵诗南茨大麓北防清湘刘删诗廻舻乘水举防逐分风张曲江诗征鞍税北渚归防指南陲张燕公诗离防似征防常往帝乡飞赵冬曦诗帝城驰梦想归防满风颷杜诗浦防晨初发韩退之诗无因防江水包何诗锦防乘风转金装照地新孟浩然诗岭北廻征防巴东问故人徐安身诗暮雨衣犹湿春风防正开近苏州刻孟诗改征防为征棹何仲黙笑曰征防改征棹锦防亦改锦棹可乎盖浅学妄改非初误也
　　江平不流
　　杜诗江平不肯流意求工而语反拙所谓凿混沌而画蛇足必夭性命而失巵酒也不若李羣玊乐府云人老自多愁水深难急流也又不若巴渝竹枝词云大河水长漫悠悠小河水长似箭流词愈俗愈工意愈浅愈深
　　陆贾素馨
　　陆贾南中行纪云南中百花惟素馨香特酷烈彼中女子以防丝穿花心绕髻为饰梁章隐咏素馨花诗云细花穿弱缕盘向緑云鬟用陆语也花绕髻之饰至今犹然予尝有诗云金碧佳人堕马妆鹧鸪林里采秋芳穿花贯缕盘香雪曾把风流恼陆郎姜夣賔笑谓予曰不意陆贾风流之案千年而始发耶
　　洛春谣
　　刘湏溪所选古今诗统亡其辛集一册诸藏书家皆然予于滇南偶得其全集然其所选多不惬人意可传者止十之一耳辛集中皆宋人诗无足采取独司马才仲洛春谣曹元宠夜归曲尚有长吉义山之遗意今録于此洛春谣云洛阳碧水扬春风铜驼陌上桃花红髙楼叠柳緑相向绡帐金鸾香雾浓龙裘公子五陵客拳毛赤兎双蹄白金钩寳玦逐飞香醉入花丛恼花魄青娥皓齿别呉倡梅粉妆成半额黄罗屏綉幙围寒玊帐里吹笙学鳯凰细緑围红晓烟湿车马騑騑云栉栉琼蕋杯深琥珀浓鸳鸯枕镂瑚澁吹龙笛歌白纻兰席淋漓日将暮君不见灞陵防上杨柳枝青青送别伤南浦夜归曲云饥乌哑哑啼暮寒回风急雪飘朱防牕綉阁艳红兽昼幙金泥揺彩鸾呉妆秀色攅眉緑能唱襄阳大堤曲酒酣横管咽孤吹吹裂柯亭傲霜竹逺空寒雪浑不动老狐应渡黄河冻暗回防暖入江梅何处荒榛挂么鳯归来稳跨青连钱貂茸拥鼻行翩翩笼纱宻炬照飞霰十二玊楼人未眠
　　西施
　　刘长卿题西施障子曰牕风不举袖但觉罗衣轻二语虽太白可颉颃也
　　裴廸诗
　　湖广景陵县西塔寺有陆羽茶泉裴廸有诗云景陵西塔寺踪迹尚空虚不独支公住曽经陆羽居草堂荒产蛤茶井冷生鱼一汲清泠水髙风味有余廸与王维同时其诗自辋川倡和外无传此诗予见之石刻云
　　五字
　　郭颂世语曰司马景王命中书郎虞松作表再呈不可意钟防取草为定五字松恱服以呈景王景王曰不当尔耶松曰钟防也景王曰如此可大用沈佺期诗五字擢英才用此事也解者以五字为诗误矣
　　掘柘语
　　乐苑云羽调有柘枝曲商调有掘柘枝此舞因曲为名用二女童帽施金铃抃转有声其来也于二莲花中藏之花折而后见对舞相呈实舞中雅妙者也段成式寄温庭筠云蓝纸诗曰三十六鳞充使时数畨犹得寄相思待将袍袄重抄了冩尽襄阳掘柘词今温集中有掘柘词掘音抯
　　诗用惹字
　　王右丞诗杨花惹暮春李长吉诗古竹老梢惹碧云温庭筠暖香惹梦鸳鸯锦孙光宪六宫眉黛惹春愁用惹字凡四皆絶妙
　　韦诗误字
　　韦苏州诗独怜幽草涧邉生古本生作行行字胜生字十倍
　　右丞诗用字
　　王右丞诗畅以沙际鹤兼之云外山孟浩然云重以观鱼乐因之鼓枻歌虽用助语辞而无头巾气宋人黄陈軰效之如且然聊尔耳得也自知之又如命也岂终否时乎不暂留殆不止学歩邯郸效颦西子乃是丑妇又生疮雪上再加霜也
　　感遇诗
　　或请予曰朱子感兴诗比陈子感遇诗有理致予曰譬之青裙白髪之节妇乃与靓妆袨服之宫娥争妍取怜埒材角妙不惟取笑旁观亦且自失所守要之不可同日而语也彼以拟招续楚辞感兴续文选无见于此矣故曰离之则双羙合之则两伤要有契予言者
　　平楚
　　谢朓诗寒城一以眺平楚正苍然楚丛木也登髙望远见木杪如平地故云平楚犹诗所谓平林也陆机诗安辔遵平莽谢语本此唐诗燕掠平芜去又游丝荡平緑又因谢诗而衍之也
　　谸眠
　　楚辞远望兮阡眠陆机诗林薄杳阡眠吕延济曰阡眠原野之色按説文谸山谷青谸谸也则阡眠字当作谸眠列子郁郁芊芊注芊芊茂盛之貌李白赋彩翠兮芊眠谸眠作芊眠亦通文选别作防眠字皆从目
　　菩萨鬘
　　唐词有菩萨蛮不知其义按小説开元中南诏入贡危髻金冠璎珞被体故号菩萨鬘因以制曲佛经戒律云香油涂身华鬘被首是也白乐天蛮子朝诗曰花鬘抖擞龙蛇动是其证也今曲名鬘作蛮非也
　　玊华僊子歌
　　李康成玊华僊子歌璇阶电绮阁碧题霜罗幙蔡孚打毬篇红鬛锦鬟风骤骥黄骆丝鞭雷紫驑以电霜风雷实字为眼工不可言惟初唐有此句法
　　人日梅诗
　　李羣玊人日梅花诗半落半开临野防团情团思媚韶光玊鳞寂寂飞斜月素手亭亭对夕阳亦有思致玊鳞寂寂飞斜月真竒句也暗香浮动恐未可比
　　杜审言诗
　　杜审言早春游望诗唐三体选为第一首是也首句独有宦游人第七句忽闻歌古调妙在独有忽闻四虚字文选殷仲文诗独有清秋日审言祖之盖虽二字亦不茍也诗家言子羙无一字无来处其祖家法也
　　白莲诗
　　陆鲁望白莲诗素蘤多别艳欺此花端合在瑶池无情有恨何人见月晓风清欲堕时观东坡与子帖则此诗之妙可见然陆此诗祖李长吉长吉咏竹诗云斫取青光冩楚辞腻香春粉黒离离无情有恨何人见露压烟笼千万枝或疑无情有恨不可咏竹非也竹亦自妩媚孟东野诗云竹婵娟笼晓烟左太冲呉都赋咏竹云婵娟檀栾玊润碧鲜合而观之始知长吉之诗之工也
　　李陵诗
　　修文殿御览载李陵诗云红尘蔽天地白日何冥冥防隂盛杀气凄风从此兴招揺西北指天汉东南倾嗟尔穹庐子独行如履氷短褐中无绪帯断续以绳防水置瓶中焉辩淄与渑巢父不洗耳后世有何称此诗古文苑止载首二句注云下缺当补入之以传好古者
　　郝僊女庙词
　　博陵县有郝僊女庙僊女魏青龙中山人年及笄姿色姝丽采苹水中苍烟白雾俄失其所在母哀求水濵愿言一见良久异香袭人隐约于波渚间曰儿以灵契托迹绡宫隂主是水府世縁已断毋用悲悒而今而后使乡梓田蚕歳宜有感而通乃为吾验后人立庙焉而有题喜迁莺词于壁云汀洲苹满记翠笼采采相将隣媛苍渚烟生金支光烂人在雾绡鲛舘小鬟顿成云散罗袜凌波不见翠鸾远但清溪如镜野花留靥情睠惊变现身后神功縁就呉蚕茧汉女菱歌湘妃瑶瑟春动倚云层殿彤车载花一色醉尽碧桃清宴故山晩叹流年一笑人间飞电
　　滇中诗人
　　滇中诗人永乐间称平居陈郭郭名文号舟屋其诗有唐风三子逺不及也如竹枝词云金马何曽半歩行碧鸡那解五更鸣侬家夫婿久离别恰似两山空得名又登碧鸡山太华寺一联云湖势欲浮双塔去山形如拥五华来一时阁笔信佳句也但全篇未称耳其全集予尝见之如此二诗亦仅有也
　　王季友诗
　　王季友观于舍人壁山水画云野人宿在人家少唐音人家误作山家旣云野人何得少宿山家耶
　　镜听
　　李廓王建皆有镜听词镜听今之响卜也
　　耳衣
　　唐人边塞曲金装腰带重锦缝耳衣寒耳衣今之暖耳也
　　揭调
　　乐府家谓揭调者髙调也髙骈诗公子邀欢月满楼佳人揭调唱伊州便从席上西风起直到萧关水尽头
　　鱼米
　　唐田澄蜀城诗地富鱼为米山芳桂是樵俗名沃土为鱼米之地本此
　　蜀诗人
　　唐世蜀之诗人陈子昻【射洪】李白【彰明】李余【成都】雍陶【成都】裴廷裕【成都】刘蜕【射洪】唐球【嘉州】陈咏【青神】岑伦【成都】符载【成都】雍裕之【成都】王严【绵州布衣】刘暌【绵州乡贡进士】李渥【绵州】田章【绵州】柳震【双流】阮咸【成都】刘湾【蜀人】张曙【巴州】僧可朋【丹棱】扈处扆【蜀人】毛文锡【蜀人】朱桃椎【成都】杜光庭【青成】若张蠙韦庄牛峤欧阳炯皆他方流寓而老于蜀者尝欲裒集其诗为一帙而未暇焉
　　南云
　　诗人多用南云字不知所出或以江总心逐南云去身随北鴈来为始非也陆机思亲赋云指南云以寄钦望归风而效诚陆云九愍云眷南云以兴悲防东雨而涕零盖又先于江总矣
　　探情以华
　　文选王仲宣诗探情以华覩防知著本于史记律书情核其华道着明矣之语华者貌也然史记之语观仲宣之诗而益明仲宣之诗得李善之解而始白观书所以贵乎博证也
　　杜诗本谢
　　谢宣远诗离防虽相杂杜子美忽漫相逢是别筵之句实祖之顔延年诗春江壮风涛杜子美春江不可渡二月已风涛之句实衍之故子美谕儿诗曰熟精文选理丹铅总録卷二十
　　钦定四库全书
　　丹铅总録卷二十一　　　　明　杨慎　撰诗话类
　　金潾
　　张籍蛮中诗铜柱南边毒草春行人几日到金潾金潾交趾地名水经注所谓金潾清渚也今刻本作麟非
　　沙海
　　战国策晖台之下沙海之上九域志有沙海孟浩然和张三自穰县还途中遇雪诗风吹沙海雪来作柳园春正是梁地事
　　江蒲
　　周礼汧浦作浦左传浦作蒲杜诗侧生野防及江蒲江蒲江浦也
　　朅来
