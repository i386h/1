<!-- { "loadSidebar": true } -->
　　周礼司会注计官之长若今尚书陆徳明音常今之官名亦然但尚书音常则尚衣尚食尚方皆宜同此音其义同也今皆音上不知何以分别如是
　　王锴藏书
　　前蜀王氏朝伪相王锴字鳣祥家藏书数千卷一一皆亲札并写藏经每趋朝于白藤担子内写书书法尤谨至后蜀孟昶又立石经于成都宋世书传蜀本最善以此五代僭伪诸君惟呉蜀二主有文学然李昪不过作小词工画竹而已孟昶乃表章五经纂集本草有功于经学矣今之戒石铭亦昶之所作又作书林韵会元儒黄公绍韵会举要实祖之然博洽不及也故以举要为名余及见之于京师惜未暇抄也
　　季札墓
　　孔子题季札墓呜呼有呉延陵君子之墓君字今误读为季非也其字作形其义与季不合也按篆书郡字有从此为偏傍者可证为君字无疑
　　文字
　　王婴古今通论【见意林】云仓颉造书形立谓之文声具谓之字许叔重云独体为字合体为文李登云物相杂故曰文文相滋故曰字
　　转注
　　唐王叡炙毂子云滑稽者转注之器也若漏巵之类以比人言语捷给应对不穷也余按古六书转注亦取应物不穷之义
　　雯
　　字诂雯云文成章也中州集王子可咏石淙诗石裂雯华渍月秋元刘文靖登龙兴寺閤诗雯华寳树忽当眼三坟书月云素雯
　　悖出悖入
　　并辞竞谮者是易口而自毁也交气力争者是贷手而自殴也故曰言悖而出者亦悖而入货悖而入者亦悖而出
　　刘表善书
　　董北苑云刘景升为书家祖师钟繇胡昭皆受其学然昭肥繇瘦各得其一体景升即刘表也表初在党人中俊厨顾及之列其人品之髙可知艺文志有刘表集今虽不可见观三国志注载其与袁尚兄弟书其笔力岂减崔蔡耶则翰札之工又其余事耳
　　皇象书帖语
　　皇象曰欲见草漫漫落落宜得精毫笔委曲宛转不叛散者纸当得滑密不沾汚者墨又须多胶绀黝者如逸豫之余手调适而心佳娯正可以小展【古软字善书者始能用软笔也】
　　轻字义
　　轻韵会云牵正切疾也引左传轻而不整又轻则寡谋注不持重也唐书淮西贼将陈光治勇而轻好自出战又左传昭公二十五年左师展将以公乘马而归注展鲁大夫欲与公俱轻归乘如字骑马也轻遣政反左师展欲与公单骑而归此骑马之渐也汉书发轻骑夜追之又度幕轻留反轻车将军皆音罄今俗语谓单身曰轻身亦本孟子轻身以先于匹夫之语云【汉书叙传景十三王承文之庆鲁恭馆室江都訬轻】
　　杨诚斋跋法帖
　　诚斋跋韶州苏黄帖云苏黄皆落南而岭南无二公帖似鲁人不识麟惟韶有之耿光异气上烛南斗下贯碧海矣又跋米元章帖云万里学书最晚虽徧参诸方然袖手一瓣香五十年来未拈出今得此帖乃知李密未见秦王耳
　　草书心经
　　草书心经乃唐驸马郑万钧所书张説有序见唐文粹今陜西碑林有此石刻或以为右军书非也
　　元朝诏书
　　元朝颁诏书每用羊皮写之谓之羊皮圣防其字用古书汉人亦多习之张孟浩诗云鸿蒙再剖一天地书契复见科斗文张光弼辇下曲云和宁沙中仆遫笔史臣以代铅椠事百司译写髙昌书龙蛇复见古文字盖古之书其体势与篆相彷佛故以科斗龙蛇称之非徒为颂美其上之辞也
　　草书百韵歌
　　草书百韵歌乃宋人编成以示初学者托名于羲之近有一庸中书取以刻石而一钜公序之信以为然有自京师来滇持以问余曰此羲之草韵也余戏之曰字莫髙于羲之自作草书百韵歌竒矣又如诗莫髙于杜子美子美有诗学大成经书出于孔子孔子有四书讲套若求得二书与此为三絶矣其人愕然曰孔子岂有四书活套乎余曰孔子既无四书活套羲之岂有草书百韵乎其人始悟信乎伪物易售信货难市也谚云若无此辈饿杀此辈
　　荆公字説
　　王荆公好解字説而不本説文妄自杜撰刘贡父曰易之观卦即是老鹳诗之小雅即是老鸦荆公不觉欣然乆乃悟其戏又问东坡鸠字何以从九东坡曰鸤鸠在桑其子七兮连娘带爷恰是九个又字言波者水之皮坡公笑曰然则滑是水之骨也
　　转经
　　唐诗服玩僧收为转经今人谓写字为转经非也西方之俗凡荐亡以木防圆为二轮象一用梵篆牝书一用梵篆牡书牝书自内而外牡书自外而内牝轮在下牡轮在上以机而圆转之所谓三藐母防也余过雅州见西僧説如此其文亦有与中国同者如国字从口从大作□者牡文也作□者牝文也
　　蠲字音义
　　説文蠲马蠲也从防引明堂月令腐草为蠲明也洗也洁也除也尚书图厥政不蠲烝马音圭诗吉蠲为饎左传蠲其明德古有涓圭二音东坡醉翁操琅然清蠲谁弹党怀英题黄弥守呉江新霁图诗修娥新妆翠连娟下拂尘镜窥明蠲又题采莲图红妆秋水照明蠲又转音缋唐太宗诗水揺文蠲动浪转锦花浮唐世有蠲纸一名衍波牋盖纸文如水文也
　　虑叹变慹姚佚启态八字真人矢口成文褚氏解云虑则预度未来叹则咨嗟既往变则轻躁而务作为慹则畏惧而不敢动姚则悦失以自肥佚则般乐而忘返启则情开而受物态则骄矜而长傲
　　壬
　　壬担也字一作任孟子治任将归又负戴注云负任在背戴任在首曾子曰任重而道逺诗曰我任我辇淮南子曰任动而车鸣所谓任者皆指担也
　　殷子周姬
　　殷之德阳德也故以男书子周之德隂德也故以女书姬
　　英雄
　　草之精秀者为英兽之特羣者为雄故人之文武茂异取名于此是故聪明秀出谓之英胆力过人谓之雄此其大体之名也聪明者英之分也不得雄之胆则説不行胆力者雄之分也不得英之智其事不立是故英以其聪谋始以其明见机待雄之胆行之雄以其力服众以其勇排难待英之智成之张良英也韩信雄也体分不同以多为目皆偏王之才人臣之任也故英可以为相雄可以为将若一人之身兼有英雄则能长世髙祖项羽是也然英之分多于雄而英不可少也英分少则智者去之故项羽气力盖世明能合变而不能聴竒采异有一范増不用是以陈平之徒皆亡归髙祖英分多故羣雄服之英才归之两得其用故能宅有天下故雄能得雄不能得英【兕虎自成羣也】英能得英不能得雄【鸾凤自相亲也】故一人之身兼有英雄乃能役英雄能役英雄故能成大业也
　　刘卲之卲从卩不从阝
　　刘卲字孔才宋庠曰卲从卩説文髙也故字孔才扬子周公之才之卲是也三国志作劭或作邵从邑皆非不叶孔字之义从卩为卲方叶
　　钟张二王书法不同
　　王僧防云变古制今惟右军领军尔不尔至今犹法钟张书断云王献之变右军行书号曰破体书由此观之世称钟王不知王之书法已非钟矣又称二王不知献之书法已非右军矣譬之王降而为霸圣传而为贤必能暗中摸索辨此书字始有进耳
　　影书
　　六朝人尚字学摹临特盛其曰廓填者即今之双钩曰影书者如今之响搨南史云萧思话书羊欣之影风流逼好殆当不减北史赵文深少学楷雅有钟王之则周明帝令至江陵影覆寺碑是也又傍书释文亦曰影唐太宗集右军帖令褚遂良帖旁黄影之
　　谒字义有二
　　谒字义有二説文谒白也袁盎传上谒注若今通名也士相见礼闻名于将命者故将命之人谓之谒者古以通名为谒至汉犹然晋人谓之门牋唐人谓之投刺今人谓之拜帖史记郦生踵军门上谒案剑叱使者使者惧而失谒跪拾谒还走入报汉徐穉传吊防醊酒毕留谒则去注谒刺也此谒字于歇切又音叶访也请见也汲黯传中二千石拜谒礼记能典谒矣皆从此音今呼二音多与义不相叶
　　防与玷通
　　防与玷同古诗多用之束晳补亡诗鲜侔晨葩莫之防辱左思唐林兄弟赞二唐洁已乃防乃汚陆厥答内兄希叔诗既叨金马署复防铜驼门杜子美诗几回青琐防朝班正承诸贤用字例也【宋楼钥表游防从班叨尘宥府】
　　黾音蔑
　　抱朴子举秀才不知书举孝廉父别居寒素清白浊如泥髙第良将怯如黾泥音涅后汉书引论语涅而不缁作泥而不滓可证也黾音蔑尔雅注引黾勉从事或作蠠没又作密勿可证也泥音则黾当音蔑黾或音密则泥当音匿古音例无定也晋书作怯如鸡盖不得其音而改之
　　瑟居
　　梁武帝诗瑟居超七净瑟与索同萧索字一作萧瑟则索居亦得作瑟居也盖瑟索皆借用字正字作槭
　　票姚
　　汉书霍去病为票姚校尉师古注票姚劲疾貌票频妙反姚羊召切荀悦汉纪作票鹞音义益明票与同鹞皆劲疾鸟也杜子美律诗作平音
　　伍员之员音运
　　陆诗赖得伍员骚思少夫差刚免似荆怀宋人小説云以之博学而误呼伍员之名岂趂韵邪慎按员之音运本无前训惟唐员半千传云半千本宋刘凝之十世孙初凝之因齐受禅奔元魏自比伍员故改姓员唐世謡云令公四俊苗李崔员以后证先知伍员之员音运也如巢县之巢音勦朴胡之朴音浮濡水之濡奴官反票姚之姚音同鹞古贤相传自有此一种音韵今不悉见耳
　　须臾
　　仪礼聘礼速賔辞曰寡君有不腆之酒请吾子与寡君须臾焉注须臾言不敢乆古者乐不逾辰燕不移漏故少顷之间皆称须臾须待也左传寡君须矣是也臾字从申从乙乙屈也如今人请客云恭俟屈降之义今之所云俟屈古之所云须臾也解字必宜如此方畅本原
　　坡诗
　　东坡春事阑删芳草歇或疑歇字似趂韵非也唐刘瑶诗瑶草歇芳心耿耿传竒女郎王真诗燕折莺离芳草歇皆有出处一字不茍如此
　　凸凹
　　凸凹二字説文不载而见于苍颉篇盖象形之真隂阳之义其为科斗古文无疑予前録已着之近考周礼注珪琮之瑑凸曰珇郑与许慎同世可独信许而疑郑乎凸凹二字音或不同凸者音垤凹者音坳又音洼地理书凸音突凹音窟皆通古字最少例得借音转注耳又诗鹳鸣于垤诂云垤者古凸字
　　姓
　　晋书有坚今襄阳多此姓按説文无此字也萧何封于鄼其地在襄阳之光化县其后因以为姓而鄼讹为【鄼省作賛防讹为昝】
　　説文无凹字
　　凹四髙而中下也凡凹之属皆从凹□象器凹受物之形□古文曲字象半凹之形凹女洽切物可覆压者从反凹□古文匚字从侧□□他刀切古器名今曰韬韥也□受玉器也即韬韥之韥今文作匵凸物四下而中髙也与垤同释文引诗鹳鸣于凸周礼圭之凸曰珇○説文无凹部止有□部凹为母而□为子説文以子为母今人遂不识凹凸字今为补之
　　八分书字
　　蜀夹江县有酒官碑令狐世弼所书字画有汉魏法其中有云南由市入为阍北抵湖出为阍中之馆字不知何音义録于此以俟博洽者问之【唐韵即亦字】
　　张禺山戏语
　　张禺山晩年好纵笔作草书不师法帖而殊自珍诧尝自书一纸寄余且戏书其后曰野花艳目不必牡丹村酒酣人何须蚁緑太白诗云越女濯素足行人解金装渐近自然何必金莲玉弓乎亦可谓善谑矣
　　古字异构
　　平秩马融本作苹秩槀饫左传注作犒饫萧茅书注作莤茅蔓菁周礼注作蓂菁
　　楖与栉同
　　周礼考工记有楖氏雕氏注楖庄密切释文引左传使婢子执中栉注栉楖是一也栉梳也广雅曰梳栉也诗其比如栉史大禹栉风沐雨则楖之来古矣但梳以木为之栉字又从竹复矣当从考工记作楖为是
　　菑倳同字
