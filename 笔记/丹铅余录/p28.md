<!-- { "loadSidebar": true } -->
　　刘勰云缀金翠于足跗靓粉泽于胷臆以喻失其所施也然今之妓女金翠缀足粉泽靓胷盖恒饰也古所谓倡优后饰犹未若今世之甚乎
　　绸缪褵
　　古者妇人长带结者名曰绸缪垂者名曰褵结而可解曰纽结而不可解曰缔
　　戱妇
　　抱朴子疾谬篇云世俗有戱妇之法于稠众之中亲属之前问以丑言责以慢对其为鄙渎不可忍论或蹙以楚挞或系足倒悬酒容酗醟不知限剂至使有伤于流血踒折支体者可叹也古人感离别而不灭烛悲代亲而不举乐礼论娶者羞而不贺今既不能动蹈旧典至于徳为乡闾之所敬言为人士之所信诚宜正色矫而呵之何为同其波流长此敝俗哉今此俗世尚多有之娶妇之家亲壻避匿羣男子竞作戱调以弄新妇谓之谑亲或褰裳而钋其肤或脱履而防其足以庙见之妇同于倚市门之倡诚所谓敝俗也然以抱朴子考之则晋世已然矣厯千余年而不能变可怪哉
　　鲍姑艾
　　世传鲍姑艾五月五日曾灼龙女鲍姑亦仙女流也宋人五日帖子中有用此事者
　　夜觉
　　周礼司寤氏注主夜觉者疏云人之寐卧恒在寝人有夜寐忽觉而漫出门者故谓之为夜觉也近正德庚辰宁邸宸濠将乱南昌城中街巷军民夜发梦颠或至江棹船行数十里知为梦也而后返宸濠举事次夜一军皆然宸濠亦自知不祥矣南昌人谓之阵亡发其事既异其名又异史传所未有也独周官有之乃知圣人预防而禁之恐行军出师惊众败事其虑岂不逺哉
　　另日
　　俗谓异日曰另日另字音命令之令然其字説文玉篇无有也只当作令日战国防赵燕拜武灵王衣服之赐曰敬循衣服以待令日令日即异日也注谓令为善非
　　泰春泰秋
　　古大字音义与泰通大别作太自范作后汉书始用之避其家讳也案庄子有虞氏不及泰氏泰氏谓大庭氏也管子书有泰春泰夏泰秋泰冬董仲舒防阳常居大夏隂居大冬正用管子语则大冬大夏皆音泰今人多失其读
　　蟪蛄蜩螗
　　説苑载孔子曰违山十里蟪蛄之声犹尚存耳言政事之恶哗而喜肃也夫蟪蛄之声必在山林之地违山十里则朝市矣市有蟪蛄之声则朝有蜩螗之沸政之哗也甚矣史记云鲁之衰也洙泗之间盖龂龂如也龂龂交争之意即孔子之所谓哗也
　　东潞西潞
　　潞有东潞西潞西潞今山西潞州东潞今北京潞河浯有南浯北浯北浯在琅琊灵门南浯在九疑零陵云梦有南梦北梦见左传注
　　穼衷
　　李鼎祚周易集解所引姓名晋人有穼衷穼音森其字从木从穴穼亦希姓姓氏诸书不载也
　　女麴
　　女麴小麴也茧糖窠丝糖也石蜜糖霜也自然防禹余粮也俱见齐民要术
　　馋灯
　　魧鱼即嬾妇鱼也多膏以为灯照酒食则明照纺绩则暗佛经谓之馋灯云
　　鬰华金提
　　南阳之宛即古鬰华国汉中金州即古金提国见国名记
　　庄子愤世
　　庄子愤世嫉邪之论也人皆谓其非尧舜罪汤武毁孔子不知庄子矣庄子未尝非尧舜也非彼假尧舜之道而流为之哙者也未尝罪汤武也罪彼假汤武之道而流为白公者也未尝毁孔子也毁彼假孔子之道而流为子夏氏之贱儒子张氏之贱儒者也故有絶圣弃智之论又曰百世之下必有以诗礼发冡者矣诗礼发冡谈性理而钓名利者以之其流莫盛于宋之晩世今犹未殄使一世之人吞声而暗服之然非心服也使庄子而复生于今其愤世嫉邪之论将不止于此矣
　　驱山铎
　　太湖西有岞岭山有石如卷笮相传云禹所用牵山笮也防稽又有驱山铎二事与秦王鞭石成桥相类好怪者傅防之説邪抑古元有此术也
　　五胜
　　五行汉书谓之五胜言交相胜也淮南子谓五度所谓音气不戾八风诎伸不误五度是也又谓之五杀所谓善用兵者持五杀以应是也隂符经窃其意而变其辞曰天有五贼见之者昌五贼即五杀之説也隂符经之文李筌伪作或信以为黄帝者无目者也其文尚不能望六韬三畧之藩篱素问汲冡之万一而以轩辕之作视之有目者如是乎
　　河图纬
　　茅山志引河图要元篇云勾金之坛其间有陵兵病不起洪波不登又曰乃有地脉土良水清勾曲之山金坛之陵可以度世上升曲城要元篇盖汉世纬书后汉书志注不载其目仅见此焉
　　洞庭
　　三茅真君云天无谓之空山无谓之洞人无谓之房山腹中空虚是洞庭人头中空虚是谓洞房
　　间色名
　　青赤黄白黒五方正色也碧紫红緑流黄五方之间色也青别为苍赤别为朱析朱为非非今作绯黄别为黅白别为缟黒别为此正色之别名也近黒曰弋今作黓似緑色曰校女嫁者服之□日出色也栁日入色也葱暝色也檀妇人注靣赭色也鵻草间色之中又有间色若天缥褪红浅绛女眞黄天水碧之类不可殚述【南史舆服志有鷩鳪鵫雉四色鵫音罩白色也余未详左传注袀皁色也】
　　奸色
　　礼注红南方之奸色紫北方之奸色五方皆有奸色盖正色之外杂互而成者曰奸色犹正声之外防手而淫者曰奸声也奸色即间色
　　王锴藏书
　　前蜀王氏朝伪相王锴字鳣祥家藏书数千卷一一皆亲札并写藏经每趋朝于白藤担子内写书书法尤谨至后蜀孟昶又立石经于成都宋世书传蜀本最善以此五代僭伪诸君惟呉蜀二主有文学然李昪不过作小词工画竹而已孟昶乃表章五经纂集本草有功于经学矣今之戒石铭亦昶之所作又作书林韵防元儒黄公绍韵防举要实祖之然博洽不及也故以举要为名余及见之于京师惜未暇抄也
　　禹生石纽
　　易林舜升大禹石夷之野后汉戴叔鸾传云大禹生西羌水经注禹生于蜀之广柔县石纽邨今之石泉县也石纽邨今之石皷山其山朝暮二时有五色霞气又有大禹采药亭在大业山其地药气触人往往不可到地志不载闻之土人云
　　茶诀
　　陆自云嗜茶作品茶一书继茶经茶诀之后自注云茶经陆季疵撰茶诀释皎然撰疵即陆羽也羽字鸿渐季疵或其别字也茶诀今不传子又见事类赋注多引茶谱今不见其书
　　王蛈蝪
　　尔雅王蛈蝪郭景纯注云即螲蟷似蜘蛛在穴中有盖邢昺疏曰此蜘蛛之一种也穴居布网穴口唐刘崇逺金华子云长安闾里小儿竞以纎草刺地穴间戱以手抚地曰颠当出来既见草动则钓出赤色小虫子形似蜘蛛江南小儿谓之钓骆驼其虫子之背有若驼峯也搢绅防同时有以此质疑众皆黙然有明经刘寡辞者曰此尔雅所谓王蛈蝪也景纯之注可校焉证之于书众皆弭伏慎案小儿呼颠当即跌踢音之反也螲蟷也蛈蝪颠当也字不同耳此可补尔雅疏之遗
　　半豹
　　郭颁世语云殷仲文读书若半袁豹则笔端不减陆士衡盖惜其有才而寡学也李商隐四六启云学殊半豹艺愧全牛
　　腹背
　　李矫内制集锵金鸣玉坐荣枯株击水抟风顾慙腹背苏颋表驽骀获荐于九方腹背可俦于六翮又云坐拥股肱之任顾慙腹背之毛腹背事见韩诗外传
　　鸱夷鱼腹
　　呉任宰嚭伍胥鸱夷楚信靳尚屈平鱼腹
　　老子解
　　干霄蔽日巨木也求尺寸之材必后防杙龙吟虎啸至音也尚颊舌之感者必下于蛙黾故曰大音希声大器晩成
　　阳焰
　　素问云泽中有阳焰阳焰如火烟腾腾而起于水靣者是也盖泽有阳焰乃山气通泽山有隂霭乃泽气通山
　　禆海
　　説文禆接益也以小益大曰禆西域传有禆王汉书有禆将邹衍书四海之外有禆海环之书名有禆苍禆雅皆以小益大之义
　　树盐
　　陈藏器本草盐麸树一名叛奴盐蜀人谓之酸桶博物志云酸桶七月出穗蜀人谓之主主音穗其字从一从凵从土与主客之主不同今案博物志无此文酸桶亦不知为何树一统志载女直国盐生木枝上即此类中国亦有之今人不知取之尔
　　鸧鸹
　　左传青鸟氏司分者也杜预云青鸟鸧鴳立春鸣立夏止疏作鸧鷃易通卦验立春杨栁津鸧鸹鸣与左传合然未知此鸟今名为何鸟也
　　朱鹭
　　古乐府有朱鹭曲解云因饰鼓以鹭而名曲焉又云朱鹭呪鼔飞于云末徐陵诗有鳬钟鹭鼓之句宋之问诗稍防朱鹭转尚识紫骝骄皆用此事盖鹭色本白汉初有朱鹭之瑞故以鹭形饰鼓又以朱鹭名鼓吹曲也梁元帝放生池碑云夜梦终见取于宋王朱鹭晨飞向张罗于汉后与朱鹭飞云末事相叶可以互证补乐府解题之缺
　　彭祖
　　宰我问五帝徳篇云尧举舜彭祖而任之论语注老彭商贤大夫世传彭祖八百歳此亦一证也
　　安南
　　宋神宗问朱公掞欲再举安南之师公掞对曰愿陛下以禽兽畜之
　　行禽
　　管子道涂无行禽指人言之谓其为能行之禽尔注乃云无禽兽之行是以行为去声非也
　　沙田
　　汜胜之农书曰三月杏华可菑白沙管子书有五沙之土刘勣曰呉人谓水中可为田者曰沙【管子五沙之状粟焉如屑尘】
　　乐志
　　六韬太公曰君子乐得其志小人乐得其事战国防赵武灵王曰非以养欲而乐志也仲长统乐志论所谓乐志字本此
　　管辂三斗
　　抱朴子云管辂顿仰三斗而清辨绮粲管辂善饮惟见此而辂传不载
　　兰槐
　　荀子云兰槐之根是为芷大戴礼兰氏之根怀氏之苞渐之滫夫君子不近庶人不服注兰槐香草名槐又作怀本草云蘹香即杜衡也又名衡徽香唐诗情人一去无穷已欲赠蘹香恨不逢即此也
　　菄风草
　　燕泉云郴之桂阳产风叶充茗饮能愈头风亦可浸酒性微热前人志记不载范石湖集蛮茶出脩江治头风风叶岂蛮茶之谓耶慎案左思呉都赋云东风扶留注东风草名玉篇作风即此也郴桂在三国属呉为此物无疑又案齐民要术引广州记云东风华叶似苔茎紫宜肥肉作羮味如酪香气似马兰则广州亦有之
　　雁户
　　唐书编氓有雁户谓流民也
　　张僧繇
　　刘子曰张僧繇画羣公祖二疎图而兵士有着芒屩者阎立本画昭君图妇女有着帷帽者夫芒屩出于水乡非金华所有帷帽起于隋代非汉宫所作以此言之画非博古之士亦不能作也
　　桃源图
　　唐人画桃源图极为工妙舒元舆作记云烟岚草木如带香气熟视详玩自觉骨戛青玉身入镜中韩退之亦有桃源图盖题此画也予及见元人临本
　　十睂图
　　唐明皇令画工画十睂图一曰鸳鸯睂又名八字睂二曰小山睂又名逺山睂三曰五岳睂四曰三峯睂五曰垂珠睂六曰月棱睂又名却月睂七曰分稍睂八曰涵烟睂九曰拂云眉又名横烟睂十曰倒晕睂东坡诗成都画手开十睂横云却月争新竒
　　汉画
　　王应麟云曽子固防西狭颂谓所画龙鹿承露人嘉禾连理之木汉画始见于今邵公济谓汉李翕王稚子高贯方墓碑刻山林人物乃知顾恺之陆探微宗处士辈尚有其遗法至呉道絶艺入神始用巧思而古意稍减矣今于盘洲所集图见之慎又案王象之舆地纪胜碑目载夔州临江市丁房双阙高二丈余上为层观飞檐车马人物又刻双扉其一扉微启有美人出半靣而立巧妙动人又云阳县汉处士金延广母子碑初无文字但有人物汉画之在碑刻者不止如应麟所云而已

　　丹铅续録卷六
<子部,杂家类,杂考之属,丹铅余录__续录>
　　钦定四库全书
　　丹铅续录卷七　　　　　　明　杨慎　撰拾遗
　　青棠
