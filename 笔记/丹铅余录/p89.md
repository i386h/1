<!-- { "loadSidebar": true } -->
　　太白用徐陵诗
　　徐陵诗竹宻山斋冷荷开水殿香太白诗风动荷花水殿香全用其语
　　挂胡牀
　　魏裴濳为兖州太守尝作一胡牀及其去留以挂柱梁简文帝诗不学胡威绢宁挂裴濳牀太白诗去时无一物东壁挂胡牀
　　屏风牒
　　梁萧子云上飞白书屏风十二牒李白诗屏风九叠云锦张牒即叠也唐诗山屏六曲郎归夜宋词屏风叠叠闻红牙今改叠作曲非
　　小姑无郎
　　古乐府青溪小姑曲云开门白水侧近桥梁小姑所居独处无郎唐李义山诗神女生涯元是夣小姑居处本无郎小姑蒋子文第三妹也杨炯少姨庙碑云虞帝二妃湘水之波澜未歇蒋侯三妹青溪之轨迹可寻
　　防防
　　沈佺期有夜泊越州诗云防防萦海若霹雳耿天呉防防盖指风也字书不载此二字
　　口脂
　　杜子美腊日诗口脂靣药随恩泽翠管银罂下九霄唐制腊日宣赐脂药李峤有赐口脂表云青牛帐里未辍炉香朱鸟牕前新调铅粉揉之以辛夷甲煎然之以桂火兰苏令狐楚表云雪散凝红紫之名香膏蕴兰蕙之气合自金鼎贮于雕奁刘禹锡有代谢赐表云宣奉圣防赐臣腊日口脂面脂紫雪红雪雕奁既开珍药斯见膏凝雪莹合液腾芳可补杜诗注之遗
　　竹笋江鱼
　　杜子美送人迎养诗青青竹笋迎船出白白江鱼入馔来用孟宗姜诗事韦苏州送人省觐亦云沃野收红稻长江钓白鱼又云洞庭摘朱果松江献白鳞然杜不如韦多矣青青字自好白白近俗有似儿童白白一羣鵞被人赶下河之謡也岂大家语哉
　　鳯林
　　水经河水又东歴鳯林北注鳯林山名五峦俱峙杜诗鳯林戈不息鱼海路常难张籍诗鳯林关里水长流白草黄榆六十秋邉将皆承主恩泽无人解道取凉州
　　楖
　　李屏山逹磨賛所谓楖者称杖也范石湖诗病怜楖枥随身惯老觉屠苏到手迟
　　诗史误人
　　宋人以杜子美能以韵语纪时事谓之诗史鄙哉宋人之见不足以论诗也夫六经各有体易以道隂阳书以道政事诗以道性情春秋以道名分后世之所谓史者左记言右记事古之尚书春秋也若诗者其体其防与易书春秋判然矣三百篇皆纳情合性而归之道德也然未尝有道德字也未尝有道德性情句也二南者脩身齐家其防也然其言琴瑟钟鼓荇菜芣苢夭桃秾李雀角防牙何尝有脩身齐家字耶皆意在言外使人自悟至于变风变雅尤其含蓄言之者无罪闻之者足以戒如刺滛乱则曰雝雝鸣鴈旭日始旦不必曰愼莫近前丞相嗔也悯流民则曰鸿鴈于飞哀鸣嗷嗷不必曰千家今有百家存也伤暴敛则曰维南有箕载翕其舌不必曰哀哀寡妇诛求尽也叙饥荒则曰牂羊羵首三星在罶不必曰但有牙齿存可堪皮骨干也杜诗之含蓄蕴借者盖亦多矣宋人不能学之至于直陈时事类于讦讪乃其下乘末脚而宋人拾以为己寳又撰出诗史二字以误后人如诗可兼史则尚书春秋可以并省又如今俗卦气歌纳甲歌兼隂阳而道之谓之诗易可乎
　　陈子昻诗
　　陈子昻送客诗云故人洞庭去杨柳春风生相送河州晚苍茫别思盈白苹已堪把緑芷复含荣江南多桂树归客赠生平今本作平生非书所以贵旧本也余见新本疑其误而思之未得一见旧本释然
　　季随
　　萧頴士蒙山诗子尚损俗纷季随蹑遐轨季随即周八士中一人也山有季随隐迹事未知所出亦竒闻也
　　轧轧鸦
　　杜牧登九楼诗白头搔杀倚柱遍归棹何时轧轧鸦轧轧鸦棹声也
　　斑璘
　　何晏景福殿赋光明熠爚文彩璘斑皇甫士安劝志青紫之璘斑璘斑即斓斑也斓字俗书到旣饷任昉杖诗文彩旣斑烂烂即俗斓字韩文公诗华烛光烂烂注亦作平音斑烂字古体俗用斓字
　　丹的
　　潘岳芙蓉赋丹辉拂红飞湏垂的斐披赩赫散焕熠爚的子药切妇人以丹注面也吴才老解为指的非
　　子山诗用韵
　　庾子山喜晴诗王城水鬭息洛浦河图献伏泉还习坎隂风已回巽桐枝长旧围蒲节抽新寸山薮欣藏疾幽栖得无闷有庆兆民同论年天子万巽音旋寸音断闷音慢皆古韵也韵补失引今着之于此
　　七经诗集句之始
　　晋傅咸作七经诗其毛诗一篇略曰聿脩厥德令终有俶勉尔遁思我言维服盗言孔其何能淑谗人罔极有腼靣目此乃集句诗之始或谓集句起于王安石非也
　　盘涡
　　蜀江三峡中水波圆折者名曰盘盘音漩杜诗盘涡鹭浴底心性张蠙黄牛峡诗盘涡逆入嵌崆地断壁髙分缭绕天
　　上畨
　　杜工部竹诗防湏上畨看成竹独孤及诗旧日霜毛一畨新别时芳草两回春不堪花落花开处况是江南江北人畨去声但杜公竹诗畨字于义不叶韩石溪都宪家有蔡梦弼杜诗注上畨音上筤蜀名竹丛曰林筤易说卦为苍筤竹古注音浪
　　六赤打叶子
　　李洞集有赠龙州李郎中先梦六赤后因打叶子因以诗上其诗云红蜡香烟扑画楹梅花落尽庾楼清光辉圆魄衔山冷彩镂方牙着腕轻寳帖牵来狮子镇金盆引出鳯凰倾徴黄喜兆庄周夣六赤重新掷印成六赤者古之琼畟今之骰子也叶子如今之纸牌酒令郑氏书目有南唐李后主妃周氏编金叶子格此戱今少传
　　泉明
　　李太白诗昔日绣衣何足荣今朝贳酒与君倾且就东山賖月色酣歌一夜送泉明泉明即渊明唐人避髙祖讳改渊为泉也今人不知改泉明作泉声可笑
　　草
　　杜工部有除草诗云草有害于人音燖蜀名麻或作荨非
　　解音贾
　　僧皎然题周昉画毗沙天王歌忆昔胡兵围未解感得此神天上下解读如道家尸解之解与下相叶呉氏韵补亦失此一字不收云
　　锦衣夜不襞
　　王子安临高台云锦衣夜不襞罗帷昼未空歌屏朝掩翠妆镜晚窥红锦衣夜不襞应妆镜晩窥红罗帷昼未空应歌屏朝掩翠形容富豪家恣情极乐反易昼夜最有深意今本为妄人改窜作锦衣昼不襞罗帷夕未空此乃常事不足咏也
　　书云
　　诗人冬至用书云事宋人小说以为分至啓闭必书云物独以为冬至事非也余按春秋感精符云冬至有云迎送日者来歳美宋忠注曰云迎日出云送日没也冬至独用书云事指此未为偏失也
　　兰亭杜诗
　　近有士人熟读杜诗余闻之曰此人诗必不佳所记是棋势残着元无金鹏变起手局也因记宋章子厚日临兰亭一本东坡曰章七终不髙从门入者非寳也此可与知者道
　　王粲诗用刘歆残语
　　刘歆遂初赋望亭隧之皦皦兮飞旗帜之翩翩王粲七哀诗登城望亭隧翩翩飞羽旗实用刘歆语
　　长河旣已萦
　　古文苑王融游僊诗长河旣已萦嶒山方可砺萦今本误作荣解者遂谬云荣如草木之荣华犹言海变桑田可笑不思萦帯也带河砺山眼前事何必逺引
　　塞北江南
　　甘州本月支国汉匈奴转得上所居后魏为张掖郡改为甘州以峻山名之山有松柏佳木美水茂草冬温夏凉又有僊人树人行山中饥即食之饱不得持去平居时亦不得见也唐韦蟾诗云塞北江南旧有名言其土地美沃塞之江南也
　　崔涂王维诗
　　崔涂旅中诗渐与骨肉远转于奴仆亲诗话亟称之然王维郑州诗他乡絶俦侣孤客亲童仆已先道之矣但王语浑含胜崔
　　范季随论诗
　　宋范季随云唐末诗人虽格致卑浅然谓其非诗则不可今人作诗虽句语轩昻但可逺听其理略不可究
　　月黄昏
　　林和靖梅诗踈影横斜水清浅暗香浮动月黄昏苇航纪谈云黄昏以对清浅乃两字非一字也月黄昏谓夜深香动月为之黄而昏非谓人定时也盖昼午后隂气用事而花敷蕋散香凡花皆然不独梅也坡诗只恐夜深花睡去髙烧银烛照红妆宋人栀子花词恼人惟是夜深时亦是此理余尝有诗云晓屛残梦暖香中花气熏人怯晓风亦与此意同盖物理然耳
　　十字平音
　　唐诗三十六所临春殿一一香风透管又緑浪东西南北水红阑三百九十桥又春城三百九十桥夹防朱楼隔柳条又烦君一夜殷勤意示我十年感遇诗陈郁云十音当为谌也谓之长安语音律诗不如此则不叶矣
　　澁浪
　　蔡衡仲一日举温庭筠华清宫诗澁浪浮琼砌晴阳上防斿之句问予曰澁浪何语也予曰子不观营造法式乎宫墙基自地上一丈余叠石凹入如崕险状谓之叠澁石多作水文谓之澁浪衡仲叹曰不通木经知澁浪为何等语耶因语予曰古人赋景福灵光含元者一一皆通木经以郭熈界画楼阁知之耳
　　王融诗
　　王融巫山髙烟华乍卷舒行芳时继续今本行芳作猿鸟猿鸟字逺不及行芳也
　　铙歌曲
　　汉铙歌曲多不可句沈约云乐人以音声相传训诂不可复解凡古乐録皆大字是辞细字是声声辞合写故致然耳此说卓矣近有好古者效之殆可发笑
　　女状元
　　女侍中魏元乂妻也女学士孔贵嫔也女校书唐薛涛也女进士宋女娘林妙玊也女状元王蜀黄崇嘏也崇嘏临卭人作诗上蜀相周庠序首荐之屡摄府县吏事精敏胥徒畏服庠欲妻以女嘏以诗辞之曰一辞拾翠碧江湄贫守蓬茅但赋诗自服蓝衫居郡掾永抛鸾镜画蛾眉立身卓尔青松操挺志坚然白璧姿幕府若容为坦腹愿天速变作男儿庠大惊具述本末乃嫁之传竒有女状元春桃记盖黄氏也
　　日抱鼋鼍
　　韩石溪【廷延】语余曰杜子美登白帝最髙楼诗云峡坼云霾龙虎卧江清日抱鼋鼍游此乃登高临深形容疑似之状耳云霾坼峡山木蟠挐有似龙虎之卧日抱清江滩石波荡有若鼋鼍之游余因悟旧注之非其云云气隂黯龙虎所伏日光围抱鼋鼍出曝眞以为四物矣即以杜证杜如江光隐映鼋鼍窟石势参差乌鹊桥同一句法同一解也苏子赤壁赋云踞虎豹登虬龙攀栖鹘之危巢俯冯夷之幽宫亦是此意岂真有乌鹊鼋鼍虬龙虎豹哉
　　十様鸾牋
　　韩浦诗云十様鸾牋出益州成都古今记载其目曰深红曰粉红曰杏红曰明黄曰深青曰浅青曰深緑曰浅緑曰铜緑曰浅云凡十様又有松花金沙流沙彩霞金粉桃花冷金之别即其异名又蜀志载王衍以霞光牋五百幅赐金堂令张蠙霞光即深红牋也又有百韵牋以其幅长可写百韵诗为名其次学士牋则短于百韵焉
　　朱万初墨
　　元有朱万初善制墨纯用松烟盖取三百年摧朽之余精英之不可泯者用之非常松也天厯乙巳开奎章阁拣儒臣亲侍翰墨荣公存初康里公子山皆侍阁下以朱万初所制墨进大称防得禄食艺文舘虞文靖公赠之诗曰霜雪摧残涧壑非深根千歳斧斤违寸心不逐飞烟化还作云绕紫防盖纪兹事也又防其后曰近世墨以油烟易松姿媚而不深重万初既以墨显又得真定刘法造墨法于石刻中以为刘之精艺深心尽在于此必无误后世因覃思而得之余尝谓松烟墨深重而不姿媚油烟墨姿媚而不深重若以松脂为炬取烟二者兼之矣若宋徽宗尝以苏合油搜烟为墨至金章宗购之一两墨价黄金一斤欲放为之不能此谓墨妖可也
　　庭珪赝墨
　　庭珪赝墨出苏家麝煤添泽纹乌鞾柳枝瘦龙印香字十袭一日三摩挱此山谷题庭珪赝墨诗然其制可见今赝者亦希见矣
　　张飞书
　　涪陵有张飞刁斗铭其文字甚工飞所书也张士环诗云天下英雄只豫州阿瞒不共戴天雠山河割据三分国宇宙威名丈八矛江上祠堂严劒佩人间刁斗见银钩空余诸葛秦州表左袒何人复为刘
　　请急
