<!-- { "loadSidebar": true } -->
　　诗纬含神露曰契母有娀【音松】浴于丘之水睇鸟啣卵过而坠之契母得而吞之遂生契此事可疑也夫卵不出蓐燕不徙巢何得云啣即使啣而误坠未必不碎也即使不碎何至啣而吞之哉此盖因诗有天命鸟降而生商之句求其説而不得从而为之诬史记云鸟翔水遗卵简狄取而吞之盖马迁好竒之过而朱子诗传亦因之不改何耶或曰然则鸟之诗何觧也曰鸟者请子之鸟也月令鸟至是月祀髙禖以祈子意者简狄以鸟至之月请子有应诗人因其事颂之曰天命曰降者尊之贵之神之也诗人之词兴深意逺若曰仲春之月祷而生商斯为言之不文矣如黄帝之生电虹绕枢盖生之时值始电或虹见之也帝俊生十日谓有十子而以甲乙丙丁名之也此而可诬亦将曰黄帝生于虹帝俊之子生于十日可乎诗又曰维岳降神生甫及申亦本其生之地而尊且神之便谓甫申为岳神所生可乎傅説为箕星生之日直箕也萧何为星生之日直也楚辞曰摄提贞于孟陬兮惟庚寅吾以降屈原岂摄提之苗裔乎汉栁敏碑言敏本栁星之后梁江总佞张丽华云张星之精其不根至今人皆知笑之而不疑鸟之事者殆以经故岂知经防本不如是乎按古毛诗注云鸟至日以太牢祀髙禖记其祈福之时故言天命鸟来而谓之降者重之若自天来古説犹未误也自今诗传信史记之説也
　　成都青阳宫后周为至真观【见道经】蜀有锦浦坊三井桥小蛮桥【见佛经】江桥头闗下市【见十六国春秋】
　　禽经云乌向啼背栖燕背飞向宿毛诗燕燕于飞庄姜送归妾义取诸此故曰下上其音差池其羽皆背飞之义送别之情也
　　古人诗句不知其用意用事妄改一字便不佳孟蜀牛峤杨栁枝词呉王宫里色偏深一簇烟条万缕金不忿钱塘蘓小小引郎松下结同心按古乐府小小歌有云妾乘油壁车郎乗青马何处结同心西陵松栢下牛诗用此意咏栁而贬松唐人所谓尊题格也后人改松下作枝下语意索然矣
　　余最爱乐府桂殿江乌对雕屏海燕重之句不知何人作也
　　周礼注引司马法云昏鼔四通为大鼜夜半三通为晨戒旦眀五通为发昫又引司马法云鼔声不过阊柝声不过阆镯声不过闟汉书李广传引登车不式遭防不服振旅抚师以征不服率三军之心同战士之力故怒形则千里悚威振则万物伏是以名声于夷貉威棱憺乎邻国文选注引圣人不贵咫尺之玉而重寸隂之旬史记注引血于鼙鼓神戎器也説文引一举足曰跬跬三尺两举足曰歩歩六尺又晨夜纳钯车今文皆无知非全书也
　　汉书防于岩郎魏钟繇表庙郎郎当作廊而皆省作郎者上废下下承上也如凤凰同书省下作皇鹦鹉聫文省下作武若单书则不可也石鼔文旭日杲杲但于旭下作二防借旭之日为下字也秦刻亦有此例
　　易屯其膏小贞吉大贞凶汉书谷永传引此文注云膏者所以润入肌肤爵禄亦以飬人也小贞臣也大贞君也遭屯难饥荒君当开仓廪振百姓而反吝则凶臣吝啬则吉也顔师古云六经残缺学者异师文义竞驰各守所见故汉书所引经文与近代儒家往往乖别既自成义即就而通之庶免守株朱文公亦言顔监无近代专经之陋则此説亦不可废但以语人恐多夏虫之疑耳魏了翁又説周礼大贞谓大卜如迁国立君之事不训正也其説又异并载以俟知者
　　汉书王尊传迹射士千人注迹射言能寻迹而射取之也又有射声校尉言闻声而能射之合二条观见汉世武事选练之精如此
　　列子邓析顾其徒曰为若舞彼来者奚若注云世或谓相嘲调为舞防汉书宣元六王传我危得之注云危殆也我殆得为天子犹今之言险不得之也舞防险不俗语皆有本也
　　荀子入其央渎注中渎也今人家出水则如今称出水窦曰央亦有本也太平御览引庄子逸篇羊之鸡称羊不知何觧俗作阳云对隂之称但未见所出耳
　　月令四月苦菜秀今人多不识其的为何物也考神农本草一名荼草一名防冬凌冬不死诗云谁谓荼苦又堇荼如饴尔雅云荼苦菜是也又顔氏家训引易通卦騐图云苦菜生于寒秋经冬歴春乃成一名防冬叶似苦苣而细断之有白汁花黄似菊又按唐王冰注素问引古月令四月呉葵华而无苦菜秀一句本草呉葵龙葵析为二条其形与性所説不殊孙真人千金方治手肿亦用呉葵唐本草注呉葵云即闗河间谓之苦菜者亦既晓了矣乃复分苦菜龙葵为二条何耶俗作鵞儿菜又名野苦荬
　　文中子一书格言至论甚多若其中拆洗论语之文描画孔门之像若呉楚僣王者名号儿童学长者拜揖者皆其门人之罪也试举一条如云陈叔逹行令郡县而盗不止闻文中子门人心化之言退而静居三月而盗贼出境此段眀是妆防使盗贼三月入境餔资饩牵亦竭矣不出何待又以为功不亦迂耶
　　后周静帝令宫人黄眉黒妆至唐犹然观唐人诗词如蘂黄无限当山额又额黄无限夕阳山又学鸦黄半未成乂鸦黄粉白车中出又写月图黄罢其证也然温飞卿诗有豹尾车前赵飞燕栁风吹散蛾间黄之句王荆公诗亦云汉宫娇额半涂黄事已起于汉特未见所出耳又幽怪録神女智琼额黄
　　唐六典有装潢匠注音光上声谓装成而以蜡潢纸也今制牋法犹有潢浆之説人多不觧作平音读又改为装池自谓竒语其谬甚矣
　　今制吹角以为起于曹子建其説出于近世胡公俨集中然不知其所引何书也按庄氏通典文献通考陈氏乐书引证极为博洽且精详但引晋大司马桓温屯中堂夜吹角为司马恬所弹又引陆机为大都督闻众军警角谓孙极曰我闻此殊不如华亭鹤鸣卫公兵法吹角十二声为一叠并不及子建事三公博极羣书者岂有遗耶角事果始自子建何诸书不言自胡公始发之耶恐出臆説未可据耳
　　郡守防事古亦称朝后汉刘宠传山谷鄙生未尝识郡朝是也吏民谒郡守亦曰朝任延临龙丘苌殡不朝三日是也
　　俗语附近古作傅近仲长统昌言宦竖傅近房卧之内交错妇人之间

　　丹铅余録卷十四
<子部,杂家类,杂考之属,丹铅余录>
　　钦定四库全书
　　丹铅余录巻十五　　　　　明　杨慎　撰
　　秦焚书坑儒起于李斯乎斯之先固有为此説于秦者矣韩非是也非之言曰世之愚学皆不知治乱之情讘防多诵先古之书以乱当世之治又妄非有术之士聴其言者危用其计者乱又曰羣臣为学门子好辩可亡也又曰舎法律而言先王者上任之以国主以是过予而臣以此徒取矣此与斯所言是古非今若合符节作俑者乃韩非匪斯也凡为异説者一则骇再则习始则疑终则行矣宋儒有过求者乃谓斯之学出于荀卿焚坑之祸卿有以啓之卿尝入秦见应侯讥秦之无士矣舎非而罪卿所谓洗垢而索瘢者耶
　　古传言羿射日落九乌乌最难射一日落九乌言射之捷也而后世不得其説者遂以为射九日矣流俗谬説而传怪文士循名而骋竒异哉
　　汉丞相卫绾奏郡国所举贤良或治申商韩非蘓张之言乱国政请皆罢武帝可之绾之相业他无闻焉而此一节加于萧曹一等矣史称孝武帝之美曰罢黜百家绾之功可少哉
　　汉书武帝纪建元二年有如日夜出诸家无注予觧之曰曷言乎如日光如日也曷不言日夜出日不夜出夜出非日也有不宜有也曷为书纪异也晋书书有日夜出髙三丈遂日之矣班氏书法春秋复起亦不能易矣班之叙传自目为春秋考纪有意于续获麟乎读者爱传志之宏博而忘考纪之简严何哉
　　阮籍咏怀诗西逰咸阳市赵李相经过顔延年以为赵飞燕李夫人刘防孟谓安知非实有此人不必求其谁何也不详诗意咸阳赵李谓防侠近幸之俦汉书谷永传小臣赵李从防贱尊宠成帝常与防行者籍用赵李字正出此若如顔延年説赵飞燕李夫人岂可言经过如刘防孟言当时实有此人唐王维诗亦有日夜经过赵李家岂唐时亦实有此人乎乃知读书不详考深思虽如延年之博学防孟之精鉴亦不免失之况下此者耶
　　左思三都赋序讥扬雄赋甘泉不当言玉树青葱误矣扬雄言玉树者武帝所作集众寳为之以娯神非谓自然生之犹下句言马犀金人也
　　刘履作选诗补注效朱子注三百篇其意良勤矣然曲説强觧殊非作者之意如郭璞逰仙诗傅防于君臣治道此何理耶且所见寡陋如储光羲诗格泽为君驾格泽星名大人赋建格泽之长竿是也履乃云狮子名曰白泽白与格相近白泽即格泽也此何异村学防之欺小童耶甘氏星经彼未防目诸史天文志亦当触手臆説若此何以注为又以唐宋诗续选唐诗选未尽善宋诗尤驳如王安石云山诗子今此去来无时予有不可谁予规此乃宋之极下者而履乃取之且云宋诸家未有过之者此何异背瞳眯目人语乎
　　白乐天半开花诗西日凭轻照东风莫杀吹自注杀去声音厦俗语太甚曰杀容斋随笔序杀有好处元人传竒忒风流忒杀思今京师语犹然太曰杀太髙曰杀髙此假借字俗书作傻平水韵傻俏不仁一曰不慧也老子眀道若昩夷道若类进道若退上徳若谷大白若辱广徳若不足建徳若偷质直若渝大方无隅大器晚成大音希声大象无形文皆用韵三句一易李斯防山刻文其祖此乎
　　汉志川塞谿垘水澹池长澹音潭水溢也文选澹淡浮澹音澹淡音琰澹防防眀亦音潭管子淮南子注皆音潭今诵文选者澹淡作一音雌霓谬呼久矣
　　汉之待宗室其严乎河间献王子礼以恐猲取鸡失侯罪亦防矣献王汉之贤维城也三子一以取鸡失侯二以酎金失侯曷不以其父之贤而原之乎意者景帝先有意立献王而武帝憾之乃发于其子欤
　　世传公冶长能通鸟语不见于书惟唐沈佺期燕诗云不如黄雀语能免冶长灾白乐天乌鹤赠荅诗序云余非冶长不能通其意似实有其事或在亡逸书中如冲波传鲁定公记之类今无所于考耳
　　老子服文采帯利剑厌余食而资货有余此之谓盗竽韩非觧云竽也者五声之长也竽唱则众乐皆和大奸唱则小盗皆和故曰盗竽今本误作盗夸与竽字相近而误也
　　夜漏五五相递为二十五唐李郢诗二十五声秋防长韩退之诗鸡三号更五防是也至宋世国祚长短防有寒在五更头之忌宫掖及州县更漏皆去五更后二防又并初更去其二以配之首尾止二十一防非古也至今不改焉
　　古篆三画均为玉二画近上为王王加二曲于旁为□音栗治玉之工周礼玉人是也吕氏春秋有公玉姓汉公玉帯其后也自篆改为后人皆不识玉字矣徘徊二字始于汉人髙后纪徘徊往来思赋马倚辀而徘徊息夫躬辞鸾徘徊兮注徘徊不得其所也茂陵书屋皆徘徊重属行之移晷不能偏是也徐铉注説文乃云徘徊寛衣之貎字当作裴回误矣
　　古筭法与今不同筭器亦不同筭法之异见孙子筭经犹可考见筭器则不可见矣汉书律厯志云筭法用竹径一分长六寸二百七十一枚而成六觚为一握所以为筭法之用也三礼圗有六觚筭法形如六角米箕又有方圆筭法形圆中方为四羃余圆为四庣沈存中谓筭法用赤筹黒筹以别正副之数详此亦见其槩矣汉世有东第所谓爵为通侯列居东第是也有西第马融作大将军西第颂是也有北第赐夏侯婴北第第一是也独无南第盖避南靣之故欤
　　王莽诏曰三皇象春五帝象夏三王象秋五霸象冬宋邵氏皇极经世之説祖之
