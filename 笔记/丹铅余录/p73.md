<!-- { "loadSidebar": true } -->
　　相如上林赋郁郁菲菲众香发越肹蠁布冩馣馤馝馥司马彪曰肹过也芬芳之过若蠁之布冩也説文蠁知声虫也尔雅圆貉虫蠁郭璞云蛹虫广雅土蛹也毛晃曰古蠁字作向晋大夫羊舌肹字叔向左传释文香两切取肹向布冩之义又扬雄羽猎赋蠁曶如神李善曰蠁防疾也蠁与响同曶与忽同又甘泉赋芗呹肹以棍枇则肹蠁盖古语也○响之一字古只作乡汉书天文志乡之应声是也又作向易系其受命也如向荀子应之如影向庄子砉然向然是也左传作向扬雄赋作芗汉作防又作又作凡此等类韵书亦岂能尽载也
　　廞字音义
　　廞许金切与歆同音尔雅廞兴也周礼笙师职云大丧廞其乐器郑注兴也又司服大丧供其廞衣服司裘大丧廞裘司干大丧廞舞器司乐大丧廞乐器郑注皆解为兴盖袭用尔雅之误成周圣世岂有大丧用笙乐舞器之理乎按此廞义盖谓陈而不作耳唐崔祐甫独孤及墓铭廞衣楚挽徘徊墓田李华权文公墓铭廞隧纳书礼优职襄宋景文真宗挽歌云廞翣浮晨旭边箫咽暝霞周平园皇祐哀书云桂轮隠曜椒掖廞仪皆得其解矣○考工记善防者水淫之郑氏注读淫作廞谓水淤泥土而留着之则助之为厚也唐书沧州无埭渠久廞塞薛大鼎浚之此廞塞字义本郑氏考工记注并附于此
　　李密陈情表
　　李宻陈情表有少仕伪朝之句责备者谓其笃于孝而妨于忠尝见佛书引此文伪朝作荒朝盖宻之初文也伪朝字盖晋改之以入史耳刘静修诗若将文字论心术恐有无边受屈人盖指此类乎近日赵道作令伯祠记辨伪朝字惜未见此
　　出师表缺句
　　孔明出师表今世所传皆本三国志按文选所载先帝之灵下若无兴德之言六字他本皆无于义有缺当以文选为正
　　辨刻刋字
　　説文刋削也又剟也扬子云方言序悬诸日月不刋之书谓不可削也李鼎祚周易集解宗郑而削王弼其序曰刋辅嗣之野文辅康成之逸象是也至宋人转失其义乃以为刻木印书之义如王氏挥麈録所云郡府多刋文籍且易以刋为刻讹矣刻镂木也从晋书虞溥传当作防从陶隠居茅山碑当作栔从丁度集韵又作锲皆镂木印板之义刋为俗字不可从也
　　九宫七色【与九卷九宫同】
　　九宫七色之説出于干凿度云伏羲时龙马出河戴九履一左三右七二四为肩六八为足五居其中谓之九宫其色则一六八为白二黑三緑四碧五黄七赤九紫今大统厯中毎月列于下方谓之飞九宫
　　明驼使
　　木兰辞愿借明驼千里足送儿还故乡今本或改明作鸣非也驼卧腹不帖地屈足漏明则走千里故曰明驼唐制驿置有明驼使非邉塞军机不得擅发杨妃私发明驼使赐安禄山茘枝见小説
　　钟葵钟馗终葵
　　俗传钟馗起于唐明皇之梦非也盖唐人戏作钟馗传虚构其事如毛頴陶之类耳北史尧暄本名钟葵字辟邪后世画钟葵于门谓之辟邪由此傅防也宋宗慤妺名钟葵后世画工作钟馗嫁妺图由此傅防也但葵馗二字异耳又曰终葵菜名周礼考工记大圭终葵首注终葵椎也防齐人谓椎为终葵礼记玉藻天子搢珽注挺然无所屈也或谓之大圭长三尺杼上终葵首于杼上又广其首方如椎头是谓无所屈后则恒直顔之推曰北齐有一士读书不过二三百卷尝出境聘东莱王韩问曰玉珽抒上终葵首当作何形乃答曰珽头曲圆势如葵叶耳韩乃忍笑
　　簩即澁勒
　　韵书四豪簩字下注云簩竹名而不详其説按异物志南方思牢国产竹可砺指甲竹谱云可挫爪是也崔鷃诗曰时一出轻芒皑皑落微雪又李商隠射鱼曲曰思牢弩箭磨青石綉额蛮渠三虎力是知亦可作箭今东广新州有此种制成琴様为砺甲之具用之颇久则微滑当以酸浆渍之过信宿则湿复初字又作澁勒东坡诗倦看澁勒暗蛮村
　　麦含金
　　梁鸿传载鸿诗二首麦含含兮方秀刻本皆如此艺文类聚引之作麦含金为是金与含相似而衍为二字也此当表出之
　　以蠡测海
　　东方朔客难云以管窥天以蠡测海张晏注曰蠡瓠瓢也然蠡字从虫若与瓢义不协又按扬子方言云防瓠瓢也字从从蠡刘向九叹云瓟防蠧于箧簏今闽广之地以鲎鱼殻为瓢江淮之间或用螺之大者为瓢是以虫殻代匏用也故防字之取义兼之暇日与蕳西嶨谈及此漫笔之
　　萧晖与翛翚字义
　　衞觊华山碑神乐其静翛翚无形注翛翚与萧晖通飞腾迅速之音也言神人异处逼近则不敬黄庭经姹女窈窕翳霄晖字虽异其义一也
　　木匠防夘字
　　近峯闻略説木工防夘字引伊川语録云枘凿者防夘也防夘圆则圆防夘方则方又引文簨如室新构而去其凿契注凿契簨也又引金史张中字制小舟不假胶漆而首尾相钩带谓之鼓子夘余按防夘字当作簨牡簨字出考工记及文选注而汉书五行志所谓门牡者义取牝牡盖枘者刻木端以入凿有牡之象凿者空其窍以受枘有牝之象簨牡二字盖亦古矣防夘字盖亦后人撰借尔
　　枘凿
　　枘字从木从内考工记注调其凿枘而合之宋玉九辨圆枘而方凿兮吾固知其鉏铻而难入今举子程文袭用枘凿不相入彼此相效莫知其非也夫枘凿本相入之物惟方枘圆凿则不相入今去方圆字而曰枘凿不相入字义之不通文义大谬矣甚者冩枘字作柄字尤可笑也
　　泊薄同字
　　老子道德经薄作泊王充论衡酒之泊厚同一麴蘖人之善恶同一元气又曰人生于隂阳有渥有泊玉生于石有纯有驳泊薄同一字也
　　苴有十四音
　　苴七闾切麻也子闾切苴杖也又子旅切履中荐也又布交切天苴地名在益州见史记注【又天沮与巴同】又子邪切菜壤也一曰猎场又似嗟切苴咩城在云南又鉏加切诗传曰木中传草也水草曰苴字一作又作浾今作渣非又都贾切土苴不精细也又侧不切粪草也又侧鱼切説文曰酢菜也【酢古醋字】又庄俱切姓也汉有苴氏又则吾切茅借祭也又将预切糟魄也又子余切苞苴囊货也
　　颠冬
　　山海经小陉之山有草名赤茎白华如颠冬也颠冬天门冬也
　　查字考
　　説文查浮木也今作槎非槎音诧邪斫也国语山不槎蘖是也今世混用莫知其非略证数条于此王子年拾遗记尧时巨查浮西海上十二年一周天名贯月查一曰挂星查道藏歌诗扶桑不为查王勃诗澁路拥崩查又送行序云夜查之客犹对仙家坐菊之宾尚临清赏骆宾王有浮查诗刘道友有浮查砚赋水经注临海江边有查浦字并作查至唐人犹然任希古诗泛查分冩汉孟浩然诗试垂竹竿钓果得查头鳊又云土风无缟纻乡味有查头又云桥崩卧查拥路险垂藤接皆用正字不从俗体此公匪惟诗律妙字学亦超矣杜工部诗查上覔张骞又沧海有灵查惟七言絶空爱槎头缩项鳊七言律奉使虚随八月槎古体近体不应用字顿殊盖七言絶与律乃俗夫竞玩遂肆笔妄改古体则视为冷局俗目不击幸存旧文耳
　　蔅兰字
　　古文孏与懒同见后汉书孏亦借作妍媸之妍论衡云形佳骨蔅皮媚色称又骨体兰丽皆妍之借也蔅乃孏省东兰又省女古人用字意胜于法例如此
　　屾【音诜】
　　文选吐焰生风欱野歕山日月为之摇震震音真山所臻切字一作屾
　　古人避讳
　　古人避讳改字自有意义司马迁父名谈史记讳赵谈为赵同以古音谈亦音同也急就章以谈叶桑是其证也明帝讳庄改庄助为严助庄子陵为严子陵以庄与严古同音殷武诗叶音是其证也宣帝讳荀改荀卿为孙卿亦然
　　五子之歌
　　左传引书五子之歌有此冀方今失其行今失其行今文作厥道按古文从行中人又音道石鼓文我水既静我即平五子歌以叶方纲当从平音道路之行如景行字作人之雁行足行当作见防传
　　颐音阳
　　释名东北隅为宧宧养也东北阳气始生布生物也易颐者养也颐亦音阳
　　挞打同字
　　书曰挞以记之挞音入声又转入上声俗用打为挞非打字从手从丁当音丁歴切见欧阳公集古録云打字以音义言之当为丁歴切不知何以转为莫迥切盖打字从丁为声与鼎同音又转为入声与镝同其义皆训击也义与挞同故俗借用之是知虞书挞字转为打韵书音鼎欧公音镝俗语打坐打睡作挞上声于音和同为透字母也古俗皆通
　　觳谷
　　孟子吾不忍其觳觫言牛将就屠而体缩恐惧也觳本古文斛字见周礼其字从谷省谷而角之是斛也谷字义兼声角字声无义合为斛字乃正字非借也谷鼎食也俗作餗牛之恐惧字当作谷觫□从豕尾惧之貌觫从角角惧之貌汉又作□寒战病也借作牛之惧貌义亦互通
　　呉防
　　防音华大口也字从口从大与呉不同后汉戴就传斧注引张揖纂文音华其字从金从防也若诗不呉不敖呉音娯张子厚理窟云云当音呉今多音华非呉自呉防自防何得混邪
　　青云
　　史记云伯夷叔齐虽贤得夫子而名益彰顔渊虽笃学附骥尾而行益显闾巷之人欲砥行立名者非附青云之士恶能施于后世哉青云之士谓圣贤立言传世者孔子是也附青云则伯夷顔渊是也后世谓登仕路为青云谬矣试引数条以证之髙方易占青云所覆其下有贤人隠续逸民传嵇康早有青云之志南史陶景年十四五岁见葛洪方书便有养生之志曰仰青云覩白日不为逺矣梁孔稚圭隠居多构山泉衡阳王钧往游之圭曰殿下处朱门游紫闼讵得与山人交耶钧曰身处朱门而情游沧海形入紫闼而意在青云又袁彖赠隠士庾易诗曰白日清明青云辽亮昔闻巢许今覩台尚阮籍诗抗身青云中网罗孰能施李太白诗猎客张兔不能挂龙虎所以青云人髙歌在岩戸合而观之青云岂仕进之谓乎王勃文穷且益坚不坠青云之志即论语视富贵如浮云之防若穷而常有觊觎富贵之心则鄙夫而已矣自宋人用青云字于登科诗中遂误至今不改
　　精凿醍醐
　　儒书以精凿喻学精凿皆言米也谷一石得米六斗为粝一石五斗为毇得四斗为凿得三斗为精精之字从米为义从青为声古文作晶象三米之形尤见意义佛书以醍醐之教喻于佛性从乳出熟酥从熟酥出醍醐也

　　丹铅总録卷十三
　　钦定四库全书
　　丹铅总録卷十四　　　　　明　杨慎　撰订讹类
　　北曲
　　南史蔡仲熊曰五音本在中土故气韵调平东南土气偏诐故不能感动木石斯诚公言也近世北曲虽皆郑卫之音然犹古者总章北里之韵梨园教坊之调是可证也近日多尚海盐南曲士夫禀心房之精从婉娈之习者风靡如一甚者北土亦移而耽之更数十百年北曲亦失传矣
　　书劄甲劄
　　书简谓之劄释名劄栉也编之如栉齿相比郭知集韵序银钩乍阅荡栉行披是也又甲亦曰劄养由基射穿七劄杜预射不穿劄王幼学云劄甲劄也编之如栉齿相比书劄甲劄虽异用皆似栉齿相比故以为况耳
　　空有四音
