<!-- { "loadSidebar": true } -->
　　慎弱冠嵗未习举子业而好古文每妄拟名贤之作曽拟吊古战塲文叔父龙崖先生见而心异之袖其稿以呈祖父留耕翁召慎谓曰孙信敏才然场屋何用此也尔既好古文何不拟贾谊过秦论乎慎退翌日呈一篇旋失其稿老戍滇中士夫家有传录之者慎取阅之恍如梦事亦不知为已作也今录于此以示儿軰其辞曰有问于杨子曰孟子有言不仁而得天下者未之有也秦以不仁而得天下矣孟子之言其不验乎曰秦自孝公用商鞅富强之术而闗中之力雄自惠文用张仪离横之谋而诸侯之势弱自昭襄用范睢逺交近攻之防而规取天下之计得之李斯兼并之说用天下皆秦矣然为臣者功成而身防为君者业成而国亡其强也斯所以为弱其智也斯所以为愚呜乎悲夫秦自始皇二十六年庚辰六王初毕四海始一雄图既溢武力未毕方架鼋鼍以为梁巡海右以送日俄而祖龙魂断于沙丘鲍鱼腥闻乎四极矣胡亥越十七兄而簒立方欲极耳目穷心志而阎乐之戈已及于望夷矣子婴讨贼方平肉未及下咽酒未及濡唇杂賔未及尽相劳而赤帝真人已翔于霸上矣计始皇之余分闰位仅十二年胡亥仅二年子婴仅四十六日不啻石火之一敲电光之一瞥吹劒之一吷左蜗之一战南槐之一梦也须臾之在亿千稊米之于大块实似之是虽得犹不得也孔子曰虽得之必失之秦之谓矣以孟子之言合孔子之言观之圣贤之论卓乎不可诬何尝不验乎哉善乎苏子由之言曰天厌防乱假手于秦秦亦淫虐无以受之于是不韦乘隙纳妾于秦以乱其后六国未亡而嬴氏先亡矣及至二世戮诸公殆尽而后授首刘项老子曰天网恢恢疎而不漏不观其防孰知其故哉以此推之秦初未始得也
　　晏婴不入崔陈之党郑肃不入牛李之党语曰君子不党易曰马匹亡二子有焉
　　项羽自少不肯学书与劔而叔父梁授以兵法夫兵法之书多矣孰有加于孙呉司马哉呉子云天下战国五胜者祸四胜者三胜者霸二胜者王一胜者帝是以数胜得天下者稀少亡者众司马法曰国虽大好战必亡呜呼项羽可谓好战矣可谓数胜矣是髙祖一胜于法当帝项羽数胜于法当亡此而昧焉所读何等兵法也垓下隂陵游魂假息犹云天亡岂不谬哉　或问数胜者亡何也曰荀卿李克之说备矣荀卿之言曰人之城守人之出战而我以力胜之也则伤人之民必甚矣伤人之民甚则人之民恶我必甚矣人之民恶我甚则日欲与我鬬人之城守人之出战而我以力胜之则伤吾民必甚矣伤吾民甚则吾民之恶我必甚矣吾民之恶我甚则日不欲为我鬬人之民日欲与我鬭吾之民日不欲为我鬬不亡不止也李克之言曰数战则民疲数胜则主骄以骄主御疲民未有不亡者也主骄则上极民疲则下极上下俱极国之亡犹晩二子之言旨哉谚云杀人一千自损八百此言虽小可以喻大故孟子曰不嗜杀人者能一之
　　木兰辞愿借明驼千里足送儿还故乡今本或改明作鸣非也驼卧腹不帖地屈足漏明则走千里故曰明驼唐制驿置有明驼使非边塞军机不得擅发杨妃私发明驼使赐安禄山荔枝见小说
　　俗传钟馗起于唐明皇之梦非也葢唐人戯作钟馗传虚构其事如毛頴陶之类耳北史尧暄本名钟葵字辟邪后世画钟葵于门谓之辟邪由此傅防也宋宗慤妹名钟葵后世画工作钟馗嫁妹图由此傅防也但葵馗二字异耳又曰钟葵菜名周礼考工记大圭终葵首注齐人谓捶曰终葵圭首六寸为槌以下杀说文大圭长三尺杼上终葵首礼记注方如权头是谓无所屈后则恒直玉藻云天子搢珽挺然无所屈也顔之推曰北齐有一士读书不过二三百卷尝出境聘东莱王韩问曰玉珽杼上终葵首当作何形乃荅曰珽头曲圆势如葵叶耳韩乃忍笑
　　李贺塞上诗天逺席箕愁刘防孟注席箕如箕踞坐予按秦韬玉塞上曲云席箕风马燹豪此岂箕踞义乎席箕恐是塞上地名书之以俟知者
　　诗悠悠苍天注邈无期貌后人押韵罕有单用者惟庄子有荒唐谬悠后汉书任重道悠张平子西京赋建辰旅之太常纷飚悠以容裔佛经道性天悠可以单押唐郑璠在岭南象江得恠石绀水【去声】而平理弹之有好声辇归荥阳费钱六十万宋荣咨道尝以钱三百万买虞世南夫子庙初刻碑或谈此二事有应声曰这两个痴人好一棒打杀何不买百弓二水田九品入流官乎昔崔延伯每临阵则令田僧起为壮士歌然后单马入阵所向无前至僧起死则不复能战
　　宋子京修唐书防二椽烛妾媵夹侍望之如神仙呉元中居翰苑每草制诰则使婢逺山摩墨运笔措词宛若画此所谓托物起兴因境生法也
　　季耆卿评文韩如海桞如泉欧如澜苏如潮余谓此评极当但谓桞如泉未允易泉以江可也耆卿名涂临川人朱子门人之门人也所着有古今文章精义与陈骙方则识趣相仿佛云
　　唐李郢诗薄雪燕翁紫燕钗钗垂簏抱香懐一声歌罢刘郎醉脱取明金压绣鞋簏下垂之貌又作防李贺春坊正字剑子歌按丝团金悬防其义一也薛君采语予云
　　周礼浦作浦左传萑蒲杜诗侧生野岸及江蒲江蒲江浦也
　　谚语云三九二十七篱头吹觱栗言冬至后寒风吹篱落有声如觱栗也合于庄子万窍怒号之说而可以为豳风一之日觱发之解矣贾人之铎可以谐黄钟田夫之谚而契周公之诗信乎六律之音出于天籁五性之文发于天章有不待思索勉强者此非自然之诗乎余尝戯集谚语为古人诗词中所引者数条今附于此月如湾弓少雨多风月如仰瓦不求自下罗景纶诗用之朝霞不出市暮霞走千里范石湖诗用之干星照湿土来日依旧雨王建诗用之照泥星出依然黒烂漫庭花不肯休礟车云东坡诗用之今日江头风势恶礟车云起雨欲作风花云起下散四野如烟雾也晁旡咎诗用之明日杨防应复驶蒸云散乱作风花日没烟脂红无雨也有风梅圣俞诗用之口脚射空金镂直西望千山万山赤野老先知雨又风明日望此重云黒东鲎晴西鲎雨则诗所谓朝济于西崇朝其雨也霜淞打雪淞贫儿备饭瓮则东坡诗所谓敢怨行役劳助尔歌饭瓮也日晕主雨月晕主风则梅圣俞所谓月晕每多风灯花先作喜明日挂归防春湖能几里也天河中有黒云谓之黒猪渡河主雨则萧氷崖所谓黒猪渡河天不风苍龙啣烛不敢红也秋甲子雨禾头生耳则杜工部所谓禾头生耳禾穗黒也他如雨洒上元灯云掩中秋月又黄梅寒井底干又云河射角好夜作梨星没水生骨又云春寒四十五贫儿市上舞贫儿且莫夸且待桐子花又云黄梅雨未过冬青花未破冬青花己巳黄梅再不来又云舶防风云起旱魃深欢喜又云商陆子熟杜鹘不哭皆为唐宋诗人引用若陆玑诗疏引谚云黄栗留看我麦黄椹黒否诗疏引蜻蛚鸣衣裘成蟋蟀鸣懒妇惊夏小正注引天河东西浆洗寒衣国语注引古语土长冒橛陈根可防耕者急发四民月令引农謡三月昏参星夕杏叶盛桑叶白又云杏子开花可耕白沙又贷我东蘠偿我白梁先儒皆以解经不但诗词之资而已诗询刍荛舜察迩言良有以哉
　　仕宦之身南州北县商贾之人天涯海岸争如农夫六亲对面门无官府身即强健夏绢新衣秋米白饭不知金贵惟闻粟贱鹅鸭成羣猪羊满圏官税早了逍遥散诞安眠稳睡直千直万此诗词旨平易足以谕俗程沙随防云不知何人作汪圣锡书于进贤其门人程逈授邑得之髙季安刻于石近蜀中亦刻之竟不知其名氏余按此乃谢长齐劝民诗也鹤林玉露亦载之而缺数句今据其集录之
　　文选陆机诗感别惨舒翮思归乐遵渚舒翮谓鹄遵渚谓鸿言感别之情惨于舒翮之飞鹄思归之志乐于遵渚之征鸿也
　　宋景文公笔记云仲尼登泰山见七十二家字各不同其事甚新但未详其所出
　　或问余音韵之原余曰唐虞之世已有之矣舜典曰声依永律和声是也元首喜哉股肱起哉百工熈哉元首明哉股肱良哉庶事康哉熈之叶喜康之叶明即呉才老韵之祖也日出而作日入而息凿井而饮耕田而食帝干我有何力哉即沈约韵之祖也【王充论衡作帝于我有何力哉力与上文息为韵别作帝力于我何有哉恐是传冩之倒】大凡作古文赋颂当用呉才老古韵作近代诗词当用沈约韵近世有倔强好异者既不用古韵又不屑用今韵惟取口吻之便乡音之叶而着之诗焉良为后人一笑资尔
　　宋人谚云焚香礼进士嗔目待明经见东莱集其徒讳之改嗔目作彻幙非也
　　王导非纯臣也世徒见晋明帝以大义灭亲褒之而实不然逆机杀械之萌葢非一朝一夕之故导不能先启元帝潜为之备及敦至石头导不闻有正言规之而受其司徒之擢君臣大义社稷为重李怀光将反而其子璀言于徳宗君子以为忠孝两至导之于敦非父子比也而依违其间坐观成败得为纯臣乎敦之防狞势已无可奈何导又在帝左右而王氏子弟布满中外明帝恐导携心内应故举春秋大义防亲之言实以安导心而散敦党也夫大义防亲石碏是也碏子从乱碏手诛之谓之防亲可也导之放敦亲非父子始也不能如李璀终也不能如石碏谓之防亲是欺天下后世矣敦之叛也元帝下诏云敢有舍王敦姓名而称大将军者军法从事敦既死导贻王含书犹云近承大将军困笃绵绵或云已有不讳故违明诏而特伸私情此非敦反乃导反也导衔周伯仁敦既得志问导曰周顗戴若恩当登三司而导不答敦曰若不三司便应令仆而导又不答敦乃曰若不尔止应诛而导又无言二人竟死夫敦之用周戴为三司令仆欲使助已为乱耳导当正言爵在朝廷非臣下所得専赏及其言应诛导当正言刑在朝廷非臣下所得専罚可也然导岂智不出此哉假贼手以戕忠臣其心不止报私怨而已使敦谋幸成则导能如朱全昱乎能如司马孚乎吾知其不能也君尊臣卑如天髙地下成帝幸导宅尝拜导妻曹氏而导偃然受之不辞及侍中孔坦宻表不宜导闻之怒曰王仲驽疴耳若卞望之岩岩刁亮之察察戴若防之峰岠当敢尔耶夫滨危亡之中而不失君臣之礼此赵襄子之所以赏周舍也导知君臣之义曽不如周舍乎其免于春秋无将之诛幸脱汉代博陆之祸者由江左之政不纲而王氏族党大众后世猥儒曲好议论虽诸葛孔明宋岳武穆犹加索瘢而无片语疵导谁谓公论百年而定哉千年犹不定者有如此【苏峻之反导弃帝先出奔独刘超一人侍帝及陶侃平峻导入城取故节侃曰苏武节以不如是导有慙色郭黙斩刘首以叛导大惧劝帝大赦天下枭刘之首而以黙为西中郎将自以为遵养时晦陶侃曰是乃遵养时贱也导在江东当三大难而狼狈如此才畧可如管夷吾之称亦溢美矣遂并及之】
　　唐源休受朱泚伪官自比萧何之功入长安日首收图籍时人笑之目曰火廹鄼侯宋南渡有郭某为将自比诸葛酒后輙咏三顾频繁两朝开济之句而屛风便面一一皆书此二句未几败于江上仓皇涕泣而匿时谓之尿汁诸葛正可作对也
　　国朝登科录自洪武四年始葢开科之首也大魁呉伯宗然考苏州钱氏世谱云庚戌安大全榜姑苏志云金璹榜葢一嵗而三开科三榜取士也如乙丑之嵗春榜状元花纶秋榜状元丁显辛未春榜尽取南士状元许观夏榜【六月一日殿试】尽取北士状元韩克忠是一嵗二开科也又有状元张显陈【阙】不知为何科相去未二百年已不得其详
　　东坡问佛印曰镬汤狱图如何不画和尚佛印曰人间怕阎罗阎罗怕和尚翁曰怕你甚麽对曰若使阎罗有犯亦要和尚懴除坡大笑曰好说好说此言虽戯至理存焉亦可谓嬉笑之斧钺矣
