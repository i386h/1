<!-- { "loadSidebar": true } -->
　　新歳芳梅树繁苞四靣同春风吹渐落一夜几枝空小妇今如此长城恨不穷莫将辽海雪来比后庭中此刘方平梅花诗也既不用事又不拘对偶而工致天然虽太白未易先后也梅花诗被宋人作坏令人见梅枝条可憎而香影无味安得诵此诗及梁元帝徐陵隂铿江总诸咏一洗梅花之辱乎
　　谢诗
　　谢朓酬王晋安诗南中荣橘柚宁知鸿鴈飞后人不解此句之妙晋安即闽泉州也南中荣橘柚即谚云树蛮不落叶也宁知鸿鴈飞即谚云鴈飞不到处也树不凋鴈不到本是瘴乡乃以羙言之此是隐句之妙
　　吹蛊
　　鲍照苦热行含沙射流影吹蛊痛行晖南中畜蛊之家蛊昏夜飞出饮水光如曳彗所谓行晖也文选注行晖行旅之晖非也
　　韩翃诗
　　唐人评韩翃诗谓比兴深于刘长卿觔节减于皇甫冉比兴景也觔节情也
　　王适诗
　　忽见寒梅树开花汉水濵不知春色早疑是弄珠人此王适梅花诗也唐音选之一首足传矣适唐初人陈子昻列传云幽人王适见感遇诗曰是必为海内文宗矣即其人也予见蜀志载王适蜀中旅懐一首云有时湏问影无事则书空弃置如天外平生似梦中别离同夜月愁思隔秋风老少悲顔驷盈虚悟翟公盖因旅游入蜀而见子昻也近注唐音以王适为韩退之铭其墓者不知开元以后安得此句法哉不惟胸中无书又且目中无珠妄浅如此何以注为
　　张諲
　　王右丞赠张諲诗云屛风误防惑孙郎团扇草书轻内史李颀亦赠諲云小王疲体闲支防落月梨花空满壁诗堪记室妬风流画与将军作勍敌其为名流所重如此记室左思也将军顾凯之也諲之画有神鹰图予犹及一见之于京肆以索价大厚未之购也
　　桃花诗
　　唐自贞观至景龙诗人之作尽是应制命题既同体制复一其绮绘有余而防乏韵度独苏颋东望望春春可怜一篇逈出羣英矣予又见中宗赏桃花应制凡十余人最后一小臣一絶云源水丛花无数开丹枝红萼间青梅从今结子三千嵗预喜僊游复摘来此诗一出羣作皆废中宗令宫女唱之号桃花行惜不知作者名然宋元近时选唐诗者将百家无有选此者未之见耶不之识耶
　　七夕曝衣
　　沈佺期七夕曝衣篇云君不见昔日宜春太液边披香画阁与天连灯火灼烁九衢映香气氛氲百和然此夜星繁河正白人传织女牵牛客宫中扰扰曝衣楼天上娥娥红粉席舒罗散防云雾开缀玉垂珠星汉廻朝霞散彩羞衣架晚月分光劣镜台上有僊人长命绺中看寳媛迎欢绣瑇瑁筵中别作春琅玕牕里翻成书椒房金屋宠新流意气娇奢不自由汉文宜惜露台费晋武湏焚前殿裘佺期此诗首以藻绘终归讽戒深可钦玩近刻沈集不载此诗盖本类书抄合非当日全集也
　　文思迟速
　　相如含笔而腐毫枚臯应诏而奏赋言文思迟速之异也唐人云潘纬十年吟古镜何涓一夕赋潇湘画家亦云思训经年之力道一日之功
　　批颊
　　唐卢延逊诗树上诹批颊鸟牕间壁剥叩头虫王半山诗翳林窥搏黍借草听批颊元人送春诗批颊穿林呌新緑韩致光春恨诗云残梦依依酒力余城头批颊伴啼乌平明乍卷西楼幙院静初闻放辘轳批颊盖鸟名但不详为何形状耳或曰即鹎鵊也催明之鸟一名夏鸡俗名隔隥鸡
　　柳枝词
　　丽情集载湖州妓周德华者刘采春女也唱刘禹锡柳枝词云春江一曲柳千条二十年前旧板桥曽与羙人桥上别恨无消息到今朝此诗甚佳而刘集不载
　　金山寺诗
　　灵山一秀岌然殊众山盘根大江底揷影浮云间雷霆常间作风雨时往还象外悬清景千载长跻攀此唐人韩垂题金山寺诗也当为第一张祜诗虽佳而结句终日醉醺醺已入张打油胡钉铰矣
　　劣唐诗
　　学诗者动輙言唐诗便以为好不思唐人有极恶劣者如薛逢戎昱乃盛唐人晩唐亦有数等如罗隐杜荀鹤晩唐之下者李山甫卢延逊又其下下者望罗杜又不及矣其诗如一个祢衡容不得又一领青衫消不得之句其他如我有心中事不向韦三说昨夜洛阳城明月照张八又如饿猫窥防穴饥犬防鱼砧又如莫将闲话当闲话往往事从闲话生又如水牛浮鼻渡沙鸟防头行此类皆下净优人口中语而宋人方采以为诗法入全唐诗话使观者曰是亦唐诗之一体也如今称燕赵多佳人其间有跛者者羝氲者疥且痔者乃专房宠之曰是亦燕赵佳人之一种可乎
　　刘驾诗
　　刘驾诗体近卑无可采者独马上续残梦一句千古絶唱也东坡改之作瘦马兀残梦便见无味矣
　　马戴诗
　　严羽卿云马戴之诗为晩唐之冠信哉其蓟门懐古云荆卿西去不复返易水东流无尽时日暮萧条蓟城北黄沙白草任风吹雅有古调至如猿啼洞庭树人在木兰舟虽柳呉兴无以过也
　　刘言史诗
　　刘言史潇湘舟中听夷女唱暧廼歌云夷女采山蕉缉纱浸江水野花满髻妆粉红闲歌暧廼深峡里暧廼知从何处生当年泣舜断肠声翠华寂寞婵娟没緑篠空余红泪情青烟防防覆杉桂崕壁凌天风雨细昔人怨恨此地遗碧杜缃防含怨姿清猿未尽鼯防切汨水流到湘妃祠北人莫作潇湘游九疑云入苍梧愁暧廼楚人歌也元结集作欸乃字不同而义一此诗世亦罕传且録之
　　刘元济诗
　　近览庐山旧志见唐人刘元济经庐岳廻望江州想洛阳有作云山帝始营龙门禹初凿出入经变化俯仰冯寥廓未若兹山功连延并巫霍东北流艮象西南距坤络宏阜自郁盘髙堙复廻薄势入柴桑渚隂开彭蠡壑九江杳无际七泽纷相错云霞散呉防风波腾鄬鄀迹随造化乆利与乾坤博肸蠁积气通纷纶濳怪作石渠忽见践金房安可托地入天子都巗有僊人药二门几迢递三宫何儵爚咫尺穷杳冥跬歩皆恬漠才惊羽翰幽居静龙蛇蠖明牧振雄词棣华殊灼烁盛业匡西夏深谋赞禹亳黄云覆鼎飞绛气横川跃佐厯符贤运人期梦天爵礼乐富垂髫诗书成舞勺清辉靖嵒电利器腾霜锷游圣挹衢樽隣畿恭木铎墙仭包武侯波澜控文若旋闻刈翘薪遽覩折葵藿稷卨序揆图良平公辅略重臣资出守英藩谅求瘼豫章观伟材江州访灵崿阳岫晓氛氲隂崕暮萧索雌伏屡鲸奔雄飞更鸷搏惊垒透烟霞腾猿乱枝格故园有归梦他山非行乐他乡徒可游湟涧终旋泊景物观淮海云霄望河洛城阙紫防星图书扈阁神功多粉绘元气犹斟酌丞相下南宫将军趋北洛横簮并附蝉别鼎俱调鹤四野时迷路五月先投龠池榭宣琼管风花乱珠箔旧游劳寤寐新知无恱乐天寒欲赠言嵗暮期交约夜琴清玊柱秋灰变缇幙风云动翰林宫徴调文籥言泉激为浪思绪飞成缴千里挥珠玑五采含丹雘钟鼓旋惊鷃瑾瑜俄抵鹊窃价惭庸怠叨声逾寂寞长望恨南溟居然翳东郭此言绮绘焕发比兴温然虽王杨卢骆未能先也然不甚流传而王周李山甫林寛卢延逊周昙胡曾之徒鄙猥俚浅优人羞道者乃有集行世噫至言不出俗言胜也文亦有幸不幸哉
　　崇山
　　驩兠崇山今以为湖广之慈利县非也沈佺期诗集有从崇山向越裳诗其序云按九眞图崇山越裳四十里杉谷古崇山竹谿从道明国来于崇山北二十五里合水欹缺藤竹明昧有三十夹水直上千余仞诸僊窟宅在焉其诗云朝发崇山下暮坐越裳隂西从山谷变北上竹谿深竹谿道明水杉谷古崇岑以此证之崇山乃在交广之域为是
　　李益诗
　　李益集有乐府杂体一首云蓝叶郁重重蓝花石榴色少女归少年光华自相得爱如寒炉火弃若防风扇山岳起面前相看不相见春至草亦生谁能无别情殷勤展心素见新莫忘故遥望孟门山殷勤报君子旣为随阳鴈勿学西流水此诗比兴有古乐府之风唐人少及此者或云非益诗乃无名氏代霍小玉寄益之诗也
　　石尤风
　　郎士元留卢秦卿诗云知有前期在难分此夜中无将故人酒不及石尤风石尤风打头逆风也行舟遇之则不行此诗意谓行舟遇逆风则住故人置酒而以前期为辞是故人酒不及石尤风矣语意甚工近人呉中刻唐诗不解石尤风为何语遂改作古淳风可笑又可恨也
　　虾蟆陵
　　白乐天诗自言本是京城女家在虾蟆陵下住虾蟆陵在长安谢良辅诗取酒虾蟆陵下家家守嵗传巵齐已诗翠楼春酒虾蟆陵长安少年皆共矜
　　捣衣
　　字林云直舂曰捣古人捣衣两女子对立执一杵如舂米然今易作卧杵对坐捣之取其便也尝见六朝人画捣衣圗其制如此图后有行书魏瓘赋云夜如何其秋兮已半拽鲁缟攘皓腕始于揺扬终于凌乱惊飞燕之两行遏彩云而一断隐髙楼而如动度遥城而如散夜有露兮秋有风杵有声兮衣可缝佳人听兮意何穷歩逍遥于凉景畅容与于晴空黄金钗兮碧云髪白纶巾兮青女月佳人听兮良未歇臂长虹兮乍开凌倒景而将越但见余韵未毕防影方流逶迤洞房半入宵梦窈窕闲舘方増客愁李都尉以胡笳动泣向子期以邻笛增忧古人独感于听今者况兼乎秋愿君无按龙泉色谁道明珠不可投赋虽非偶自是齐梁风流之习也
　　风筝诗
　　古人殿阁檐棱间有风琴风筝皆因风动成音自谐宫商元防之诗乌啄风筝碎珠玊髙骈有夜听风筝诗云夜静声响碧空宫商信任往来风依稀似曲才堪听又被风吹别调中僧齐已有风琴引云按呉丝雕楚竹髙托天风拂为曲一一宫商在素空鸾鸣鳯语翘梧桐夜深天碧松风多孤牕寒夣惊流波愁魂傍枕不肯去翻疑住处隣湘娥金风声尽薫风发冷泛虚堂韵难歇常恐听多耳渐烦清音不絶知音絶王半山有风琴诗云风铁相敲固可鸣朔兵行夜响行营如何清世容髙枕翻作幽牕枕上声此乃檐下铁马也今名纸鸢曰风筝亦非也
　　李太白论诗
　　李太白论诗云兴寄深防五言不如四言七言又其靡也况使束于声调俳优哉故其赠杜甫诗有饭颗之句盖讥其拘束也余观李太白七言律絶少以此言之未窥六甲先制七言者视此可省矣
　　杜逸诗
　　合璧事类载杜工部诗云三月雪连夜未应伤物华只縁春欲尽留着伴梨花此诗旧集不载又寒食少天气春风多柳花又小桃知客意春尽始开花则今之全集遗逸多矣
　　简文枫叶诗
　　梁简文帝枫叶诗云萎緑映葮青防红分浪白落叶洒行舟仍持送逺客此诗情景婉丽本集亦不载
　　咏蝉诗
　　陆蝉诗云伴貂金置影映雀画成图按梁书武帝赐呉兴太守何戢蝉雀画扇陆诗用此事也
　　刘文房诗
　　刘文房诗已是洞庭人犹看灞陵月孟东野诗长安日下影又落江湖中语意相似皆寓恋阙之意然总不若王仲宣云南登灞陵防廻首望长安涵蓄蕴借自然不可及也
　　雕苽
　　説文雕苽一名蒋徐铉曰雕苽西京杂记及古诗多作雕胡内则注作雕胡亦作安胡枚乘七发安胡之饭注今所食茭苖米也宋玉赋主人之女炊雕胡之饭尔雅齧雕蓬孙炎云米茭也米可作饭古人以为五饭之一周礼鱼宜苽干寳云苽米饭膳以鱼同水物也其米色黒管子谓之鴈膳杜诗波漂苽米沉云黒言人不收取而鴈亦不啄但为波漂云沉而已见长安兵火之惨极矣
　　波漂苽米
