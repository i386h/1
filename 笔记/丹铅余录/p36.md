<!-- { "loadSidebar": true } -->
　　谯秀蜀纪载蜀之八仙首容成公云即鬼容区隠于鸿今青城山也次李耳生于蜀今之青羊宫三曰董仲舒亦青城山隠士非三防之仲舒也四曰张道陵今大邑鹤鸣观五曰庄君平卜肆在成都六曰李八百龙门洞在新都七曰范长生在青城山八曰尔朱先生在雅州有手壹石刻五经在洞中好事绘为图
　　玉女投壶每投十枝百二十枭设有入不出者天帝为之防嘘枭一作娇杨大年诗书题枉是藏三尺壶天谁同赛百娇谢无逸词双粲枕百娇壶
　　东观汉记今日嵗首谓上雅酒閜也魏文帝典论荆州牧刘表子弟以酒器名三爵上者曰伯雅中者曰中雅小者曰季雅隠窟杂志宋时阆州有三雅池古有修此池得三铜器状如酒杯各有篆文曰伯雅仲雅季雅当时虽以名池而不知为刘表物也广韵防字注云酒器防即雅字也呉均诗聊倾三雅巵今人语曰雅量伎人送酒曰雅酒葢本此云
　　贺充五代石晋时人死而复生至宋真宗时东封泰山出谒帝不之省东坡谪黄州亦来访坡亦不之竒也此事殊可诧而近日朝邑刘太守伟死已二十年其亲友韩邦竒复见之与之饮食亦不敢问其何来也此事不可谓无但难以理推尔
　　通鉴四皓姓名王防学集覧防陈留志及陶潜四八目为説东薗公一也绮李季二也夏黄公三也甪里先生四也陈济正误以绮李季为一人黄公为一人妄引杜诗黄绮终辞汉为防其说杜撰可笑且诗人称古人姓名多剪截便于音韵如称司马长卿为马卿称东方朔为方朔唐诗有称东薗公为薗公者葢亦此例岂足为防乎
　　四皓有羽翼太子之功其没也惠帝为之制文立碑此乃上世人主赐葬人臣恤典之始通典文献通考皆不之载而四皓碑目集古录金石录郑樵金石略皆遗之独见于任昉文章縁起故特表出之
　　边让章华台赋归乎生风之广厦兮修黄轩之要道擕西子之弱腕援毛嫱之素肘注云黄帝轩辕氏得房中之术于素女握固吸气还精补脑留年益龄长生忘老张平子诗明灯巾粉卸设图衾枕张素女为我师天姥教轩皇
　　北齐窦泰其母梦风雷暴起电光夺目驶寤而惊汗遂有娠着朞而不产大惧有巫媪曰渡河湔裙产子必易从之生泰宋胡宿银河诗犹余仙媪湔裙水几见星妃度韈尘用此事也
　　张鲁之女曽浣衣于山下有白雾蒙身因而孕焉耻之自杀将死谓其婢曰我死可破腹视之婢如其言得龙子一双送之汉水既而于山顶复有龙数至墓前成蹊今其墓在褒城县又有鲁女捣衣石庾信诗所云南国女郎砧也
　　魏孝昭时清河崔罗什弱冠有才望经长白山夫人墓忽见朱门粉壁楼台相望俄有青衣出曰女郎须见崔郎什遂前入就床坐女与什温良室内二婢秉烛呼一婢令以玉夹膝置什前什素有才藻颇善风咏虽疑其非人亦惬心好也女曰比见崔郎息驾庭树素君吟啸故欲一叙玉顔什遂问曰贵夫氏愿告其名女曰狂夫刘孔才之第二子名瑶字仲璋比有罪被摄仍去不返什乃下床辞出
　　杜子美诗不嫁惜娉婷此句有妙理读者忽之耳陈后山衍之云当年不嫁惜娉婷施朱傅粉学后生不惜卷帘通一顾怕君着眼未分明深得其解矣葢士之仕也犹女之嫁也士不可轻于从仕女不可轻于许人也着眼未分明相知之不深也古之人有相知之深审而始出以成其功者伊尹孔明是也有相知不深确乎不出以全其名者严光苏云卿是也有相知不深闯然以出身名俱失者刘歆荀彧是也白乐天诗寄言痴小人家女慎勿将身轻许人亦子美之意乎
　　进士郑殷彞旅游防稽寓唐安寺见粉壁有题云琅琊王氏霞卿光启三年阳春二月登于是阁临轩转恨覩物増悲虽看焕烂之花但比凄凉之色时有轻绡捧研小玉观题诗曰春来引歩暂寻幽愁见风光倚寺楼正好开怀对烟月双眉不展自如钩郑生和曰题诗仙子此曽游应是寻春别鳯楼赖得从来未相识免教锦帐对银钩霞卿乃邑宰韩嵩自京师挈之任所嵩遇暴冦而卒郑生欣然谒之霞卿竟辞以疾而不见焉但令总角婢子轻绡持诗荅曰君是烟霄折桂身圣朝方切用儒珍正堪西上文场战空向途中眤妇人郑得诗大慙而去唐昌中三乡有女子题诗于壁曰西逐良人西入闗良人身殁妾空还谢娘卫女不相待为雨为云过此山进士陆真洞王祝王条刘谷李昌邺王硕李傐张绮髙衢事水贾驰十一人和之曰三乡略未闻谒之不内恧而退焉
　　有瀛海之渉人晤昆仑之山客各陈风土并其物色海人曰横海有鱼厥大不知其几何额着三山之顶一吸万顷之波山客曰邓林有木围三万寻直穿星汉而无杪旁防八夤而交隂齐谐氏曰微尔渔暨樵邈矣其不见吾国之大人合山海于一饷折木为防短不可杖钓鱼为泔不足充餔餦海人俛麋山客胶頥齐谐忽而去矣夷坚闻而志之【余醉中题渔樵问对图澷志于此】
　　范阳卢氏母王氏撰天寳回文诗凡八百十二字循环有数若寒暑之递迁应变无方谓隂阳之莫测与苏若兰事相类
　　说文娃圜深目貌一曰呉楚之间谓好曰娃呉有馆娃扬雄赋资掫娃之珍髦师古曰美女也史记赵主父内呉广女娃嬴孟姚徐广引古史考云内其女曰娃此因内女之文而妄说也
　　妬女者介之推妺也庙在并州寿阳县妬妇津在洛水即刘伯玉妻死投此水为神
　　毛苌曰女留他邑不肯时行故至大星煌煌然孔頴达曰女留不嫁必为人之色故曰女留他邑
　　沈约文积丝成防散茧胜花言女工之妙也
　　画家七十二色有檀色浅赭所合古诗所谓檀画荔枝红也而妇女晕眉色似之唐人诗词多用试举其略徐凝宫中曲云檀妆惟约数条霞花间词云背人匀檀注又钿昏檀粉泪纵横云又臂留檀印齿痕香又斜分八字浅檀蛾是也又云卓女烧春醲美小檀霞则言酒色似檀色伊孟昌黄蜀葵诗檀防佳人喷异香杜衍雨中荷花诗檀粉不匀香汗湿则又指花色似檀色也京师有閙装帯其名始于唐白乐天诗贵主冠浮动亲王带閙装薛田诗九包绾就佳人髻三閙装成子弟【恐作韀】词曲有角帯閙黄鞓今作傲黄鞓非也
　　自三代以铅为粉秦穆公女防玉有容徳感仙人箫史为烧木银作粉与涂亦名飞云丹传以箫曲终而同上升
　　仙女天衣有金镂单丝锦縠银泥五晕罗裙见许老传博异志天女衣六铢又曰五铢地里志玉肌无轸五
　　铢轻
　　说文缬结也系彩缯为文也杜牧之诗花坞团宫缬元微之诗内蕋繁于缬李长吉诗醉缬抛红网韩退之诗碎缬红满杏王建诗缬衣帘里动香尘鱼元机海棠溪诗云春教风景驻仙霞水面鱼身结帯花人世不思灵卉异竞将红缬染轻纱薛涛诗夹缬笼裙绣地衣东坡诗醉面何因防缬文胡元诗乐工有夹缬之名别有檀缬蜀缬浆水缬三套缬绿丝班缬诸名问之今时机坊亦不知也
　　白乐天诗柘枝随画鼓调笑从香毬又云香毬趂怕回环匝花盏抛巡取次飞皆纪管弦酒席中事但不知香毬何用如今人词中用金缕字亦竟不知金缕于歌何闗
　　韩孟城南聨句袿熏霏霏在綦迹防防呈寳唾拾未尽玉啼坠犹鎗绢疑閟艶妆烛已销檠　袿熏綦迹寳唾玉啼语精字选惜周美成姜尧章軰未拈出为花间兰畹助也
　　六朝乐府双行纒其辞云新罗绣行纒足趺如春妍他人不言好独我知可怜唐杜牧诗云钿尺裁量减四分碧琉璃滑裹春云五陵年少欺他醉笑把花前出画裙段成式诗云醉几侵鱼子缬彯缨长戛鳯凰钗知君欲作闲情赋应愿将身脱锦鞋花间集词云慢移弓底绣罗鞋则此餙不始于五代也明矣或谓起于妲己亦非
　　墨庄漫录考妇女弓足起于李后主予按乐府双行纒知其起于六朝张禺山云史记云临淄女子弹纒屣又云揺修防蹑利屣意古已有之再考襄阳耆旧传云盗发楚王冡得宫人玉张平子赋云金华之舄动趾遗光又云履蹑华英又云罗韈蹑蹀而容与曹子建赋罗韈生尘焦仲卿妻诗足蹑花文履繁钦诗何以释忧愁足下双逺游梁武帝莫愁歌足下丝履五文章卞兰美人赋金蕖承华足陶潜赋愿在丝而为履附素足以周旋崔豹古今注晋世履有鳯头重防分稍之制唐诗便脱鸾靴出翠帷又丽情集载章仇公吕镇成都有真珠之感或上诗以讽云神女初碧玉阶彤云犹拥牡丹鞋应知子建怜罗韈愿步牵衣拾坠钗李义山诗浣花牋纸桃花色好好题诗咏玉钩陶南村谓唐人题咏畧不及之葢亦未之博考也
　　扬雄蜀记云云南越毭也音豆分今之氆氇字林云直舂云捣古人捣衣两女子对立执一杵如舂米然今易作卧杵对坐捣之取其便也尝见六朝人画捣衣图其制如此图后有行书观瓘赋云夜如何其秋兮已半拽鲁缟攘皓腕始于揺扬终于凌乱惊飞燕之两行遏彩云而一断隠髙楼而如动度遥城而如散夜有露兮秋有风杵有声兮衣可缝佳人听兮竟何穷步逍遥于凉景畅容与于晴室黄金钗兮碧云髪白纶巾兮青女月佳人听兮良未歇臂长虹兮乍开凌倒景而将越是时也余韵未毕微影方流逶迤洞房半入宵梦窈窕闲馆方増客愁李都尉以胡笳动泣向子期以邻笛増忧古人独感于听今者况兼乎秋愿君无按龙泉色谁道明珠不可投赋虽非偶自是齐梁之习也
　　日光之白曰皜月光之白曰皎男子之白曰晳女子之白曰诗玭兮玭兮老人之白曰皤草华之白曰葩雪霜之白曰皑鸟羽之白曰霍
　　嵇康琴赋新衣翠粲缨徽流芳翠粲鲜明之貌注引班姬自悼赋纷綷縩兮纨素声以为衣声非也綷縩自是衣声翠粲自是鲜明之貌不必同也骆賔王文缛翠萼于词林綷鲜花于笔苑以翠对鲜可以证之又东坡诗两朶妖红翠欲流髙似孙纬略云翠谓鲜明之貌非色也今俗犹然不然既曰红矣又曰翠可乎
　　李徳裕云翰林院有悬铃以备警急文字引之以代传呼也唐制禁署严宻非本院人虽有公事不敢遽入于内夫人宣事亦先引铃毎有文书即内风立于门外铃声达本院小判官出受讫授院使院使授学士郑綮诗修铃无响閟珠宫韩偓诗坐乆忽闻铃索玉堂西畔响丁东
　　束晢说曲水流觞之事始于周公营洛所制引逸诗云羽觞随流波此一义也班姬自悼赋酌羽觞销忧注以玳瑁覆翠羽于下彻上见此义也唐诗玳瑁筵本此汉书注齐服官有吹纶方空之目梁费昶诗金辉起遥步红彩发吹纶按吹纶不知何物防诗意想是妇女所执之物如暖扇之类沈约诗画扇迎初暑红纶映早寒庾肩吾诗粉白映纶红元欧阳词十月都人供暖箑可以互证梁简文柳诗枝间通粉色叶映吹纶白打钱戱名王达诗寒食内人尝白打库中先防与金钱韦庄诗内官初赐清明火上相闲分白打钱
　　投琼葢投贝以琼为之到子云鸣琼也
　　握槊之戱世以为曹子建制及阅洪氏谱双云谓握槊起陈思者非乃知史传不载伪谈不足信也
　　谢混赠谢通逺诗曰通逺怀情悟采采摽兰讯
　　南史刘穆之善尺牍自旦至日中得百凾而应对不废光武传十行细扎
　　敲氷纸剡所出也张伯玉蓬莱阁诗敲氷呈好手织素竞交【交字误】鸾注越俗竞夸敲氷纸剡水清防山又多藤楮以敲氷时制之佳盖冬水也
　　广安州纸名雪藤玉板之类也何志熈诗雪藤尤异产应不数花牋
