<!-- { "loadSidebar": true } -->
　　钦定四库全书　　　　　子部十二
　　四朝闻见录　　　　　　小説家一【杂事之属】提要
　　【臣】等谨案四朝闻见录五卷宋叶绍翁撰绍翁自署龙泉人又书中载程公许与论真徳秀谥议手柬字之曰靖逸而厉鹗宋诗记事称其字嗣宗建安人与自述互异考所载髙宗航海一条自称本生祖曰李頴士建之浦城人则建安其祖籍欤其厯官始末无考记庚辰京城灾周朝端讽其论事一条及与真徳秀私校殿试卷一条则似亦尝为朝官其所居何职则不可详矣所录分甲乙丙丁戊五集凡二百有七条甲乙丙戊四集皆杂叙髙孝光宁四朝轶事各有标题不以时代为先后惟丁集所记仅宁宗受禅庆元党禁二事不及其他绍翁与真徳秀游故其学一以朱子为宗然卖武夷山一条乃深惜朱在之頺其家声【案在朱子之子时官户部侍郎】无所讳则非攀援门户者比故所论颇属持平南渡以后诸野史足补史之阙者惟李心之建炎以来朝野杂记号为精核次则绍翁是书陈郁藏一话尝摘其误以刘禹题夀安甘棠驿诗为赵仲湜游天竺诗一条周宻齐东野语尝摘其光宗内禅慈懿于卧内取玺一条又摘其函韩侂胄首求和误称由章良能建议一条又摘其南园香山一条葢小小讹异记载家均所不免不以是废其书也惟王士祯居易录谓其颇涉烦碎不及李心书今核其体裁所评良允故心书入史部而
　　此书则列小説家焉乾隆四十一年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆费墀

　　钦定四库全书　　　　　子部十二
　　四朝闻见録目録　　　　小说家一【杂事之属】卷一
　　甲集
　　恭孝仪王大节
　　潘阆不与先贤祠
　　东莱南轩书説
　　考亭解中庸
　　慈湖疑大学
　　赐燕涤爵
　　大臣衩衣见百官
　　庆元六君子
　　衞魁廷对
　　布衣入馆
　　光尧幸径山
　　宪圣拥立
　　光皇命驾北内
　　止斋陈氏
　　宏而不博博而不宏
　　胡纮李沐
　　制科词赋三经宏博
　　词学
　　武林山
　　髙宗幸太学
　　中和堂御制诗
　　请斩乔相
　　三文忠
　　天子谳
　　华子西
　　刘三杰扶陛
　　请斩秦桧
　　请斩赵忠定
　　九里松用金字
　　寿星寺寒碧轩诗
　　夏执中扁榜
　　三省
　　南屏兴教磨崖
　　天竺观音
　　易安斋梅岩亭
　　五丈观音
　　桞州五龙王庙
　　张司封庙
　　忠勇庙
　　忠清庙制词
　　径山大慧
　　宏词
　　文忠答赵履常
　　徐竹草皇子制
　　昆命于元
　　考亭
　　洪景卢
　　赵忠定抡才
　　太学诸生寘绫纸
　　心之精神是谓圣
　　郑节使酒过
　　史越王表
　　杨和王相字
　　朱赵谥法
　　卷二
　　乙集
　　髙宗驻跸
　　武林
　　武林
　　钱塘
　　洛学
　　吴云壑
　　赵忠定
　　吴云壑
　　又
　　髙宗御名石经
　　光皇御制
　　三王得
　　清湖陈仙
　　乌髭药
　　光拙庵
　　万年国清
　　皇甫真人
　　孝宗召周益公
　　孝宗恢复
　　秦桧王继先
　　杨沂中宂西湖
　　普安
　　楮劵
　　宪圣不妬忌之行
　　光皇防士
　　又
　　佑圣观
　　庄文致疾
　　宁皇二屏
　　陆放翁
　　熊子复
　　越王陪位
　　高宗知命
　　宪圣拥立
　　攻媿楼公
　　翁中丞
　　张于湖
　　真文忠居玉堂
　　又
　　甲戌进士
　　函韩首
　　胡桃文鹁鸽色炭
　　王竹西驳论黄汪
　　吕成公编文鉴
　　洪景卢编唐絶句
　　秦小相黄衫
　　秦夫人淮青鱼
　　髙宗好丝桐
　　黄振以琴被遇
　　倪文昌请以谏大夫入阁
　　去左右二字
　　宣政宫烛
　　柔福帝姬
　　技术不遇
　　刘锜边报
　　陆石室
　　开禧兵端
　　卷三
　　丙集
　　褒赠伊川
　　虎符
　　逆曦僞服印
　　万弩营
　　来子仪
　　朱希真
　　宁皇进药
　　秦桧待敌使
　　真文忠公諡议
　　悼赵忠定诗
　　鹁鸽诗
　　宫鸦
　　田鸡
　　史越王青词
　　司马武子忠节
　　张史和战异议
　　宁皇登位
　　叶洪斥侂胄
　　景灵行香
　　王医
　　高士
　　萧照画
　　慈明
　　节度
　　注脚端明
　　秃头防御
　　贤良
　　第一则
　　第二则
　　第三则
　　高宗六飞航海
　　韦居士
　　九里松字
　　王正道
　　张通古
　　史文惠荐士
　　孝宗御制赐吴益
　　闽人讹兆域
　　天上台星
　　洞仙歌
　　方奉使
　　草头古
　　三元
　　单防知防州
　　宁皇御舟
　　两朝玉带之祥
　　张公九成玉带
　　卷四
　　丁集
　　宁皇即位
　　庆元丞相
　　册立考异二则
　　又一则
　　又一则
　　又一则
　　庆元党
　　庆元党考异
　　文公谥议
　　文公覆谥
　　庆元二年御笔戒饬塲屋科举爲党议发防嘉泰制词
　　卷五
　　戊集
　　岳侯追封
　　考异
　　遗事
　　毕再遇
　　周虎
　　田俊迈
　　御批黄榜
　　罢韩侂胄麻制
　　臣寮雷孝友上言
　　臣寮上言
　　又
　　给舎缴驳论疏
　　尚书省榜
　　因韩党诏谕中外百官
　　考异
　　侂胄师旦周均等本末
　　韩势败笑鉴
　　阅古南园
　　南园记考异
　　四夫人
　　满潮都是贼
　　逆曦归蜀
　　伶优戱语
　　侂胄助边
　　韩墩梨
　　黄胖诗
　　刘淮题韩氏第
　　西湖放生池记
　　犬吠村庄
　　诛韩考异
　　又
　　李季章使敌诗
　　淮民浆枣
　　浦城乡校芝草之瑞
　　台臣用谣言
　　好女儿花
　　秘书曲水砚

　　钦定四库全书
　　四朝闻见録卷一　　　　宋　叶绍翁　撰甲集
　　恭孝仪王大节
　　恭孝仪王讳伸湜王之生也有紫光照室及视则肉块以刃剖块遂得婴儿先两月母梦文殊而孕动二帝北狩六军欲推王而立之仗剑以却黄袍晓其徒曰自有真主其徒犹未退则以所仗剑自断其髪其徒又未退则欲自仗剑以死六军与王约以逾月而真主不出则王当即大位王阳许而隂实欵其期未几髙宗即位于应天王间关度南上屡嘉叹王祭濮园尝自赞其容曰熙宁六载岁在癸丑月当孟夏二十有九余乃始生濮祖之后性比山麋貌同野叟随圆就方似无爲有惟忠惟孝不污不茍皓月清风良朋益友湛然灵台确乎不朽不污不茍盖自叙其推戴事也尝游天竺有山禽忽惊起冲落半岩花之句西湖显明寺子孙视诸邸最爲蕃衍盖恭孝之报云
　　潘阆不与先贤祠
　　潘阆居钱塘今太学前有潘防巷【俗呼爲潘郎】防工唐风归自富春有渔浦风波恶钱塘灯火微之句识者称之唯落魄不检爲秦王记室叅军王坐捕防急甚防自髠其髪易缁衣持磬出南薰门上怒既怠有爲防说上者曰防不南走粤则北走辽惟上招安之上旋悟时防已再入京勅授四门助教防以老懒不朝谒爲辞自封还勅命时文法疎简犹若此未几论者谓防终秦党语多怨望编置信上至信上酌道旁圣泉题诗柱上曰炎天如焚恰恨都无一防云不得此泉几乎渇杀老叅军犹称记室旧衔也先是卢多逊与潘善故有四门之命多逊譛赵普不行普相多逊罢故防终不免嘉定间临安守建先贤堂于西湖欲祀防于列有风不宜预者遂黜防事见祠记【进德行而退文艺先节义而后功名】
　　东莱南轩书说
　　考亭先生尝观书说语门人曰伯恭【东莱字】直是说得书好但周诰中有解说不通处只须阙疑熹亦不敢强解伯恭却一向解去故微有尖巧之病也是伯恭天资高处却是太髙所以不肯阙疑又谓南轩酒诰一段解天降命天降威处诚千百年儒者所不及今备载南轩之説酒之爲物本以奉祭祀供宾客此即天之降命也而人以酒之故至于失德防身即天之降威也释氏本恶天降威者乃并与天之降命者去之吾儒则不然去其降威者而已降威者去而天之降命者自在如饮食而至于暴殄天物释氏恶之而必欲食蔬茹吾儒则不至于暴殄而已衣服而至于穷极奢侈释氏恶之必欲衣坏色之衣吾儒则去其奢侈而已至于恶淫慝而絶夫妇吾儒则去其淫慝而已释氏本恶人欲并与天理之公者而去之吾儒去人欲所谓天理者昭然矣譬如水焉释氏恶其泥沙之浊而窒之以土不知土既窒则无水可饮矣吾儒不然澄其泥沙而水之澄清者可酌儒释之分也
　　考亭解中庸
