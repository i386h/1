<!-- { "loadSidebar": true } -->
　　考亭解中庸天命之谓性率性之谓道修道之谓教曰命犹令也性即理也天以隂阳五行化生万物气以成形而理亦赋焉犹命令也于是人物之生因各得其所赋之理以爲健顺五常之德所谓性也率循也道犹路也人物各循其性之自然则其日用事物之间莫不各有当行之路是则所谓道也修品节之也性道虽同而气禀或异故不能无过不及之差圣人因人物之当行者而品节之以爲法于天下则谓之教若礼乐刑政之属是也盖人之所以爲人道之所以爲道圣人之所以爲教原其所自无一不本于天而备于我矣真文忠公【德秀】观考亭之解以爲生我者太极也成我者先生也谓考亭吾其敢忘先生乎考亭之门人刘黻字季文号静春与文忠爲友而辈行过之乃大不取其师之説其自爲论则曰维天之命于穆不已惟人受天地之中以生故谓之性而贵于物焉汤诰曰维皇上帝降衷于下民若有恒性吾夫子曰天地之性人爲贵是则人之性岂物之所得而儗哉或疑万物通谓之性奚独人愚曰是固然矣然此既曰性则有气质矣又安可合人物而言以自汨乱其本原也凡混人物而爲一者必非识性者也今皆不取至如孟子道性善亦只爲人而已文忠公与静春辩各主其説或当燕饮旅酬之顷静春必与公辩极而争起公引觞命静春曰某窃笑汉儒聚讼吾侪岂可又爲后世所笑姑各行所学而已刘犹力持其説不已着爲就正録云昔子思作中庸篇端有曰天命之谓性率性之谓道是专言乎人而不杂乎物也其发明性命开悟天下后世至矣而或者必曰此两句兼人物而言嗟夫言似也而差也尝考古先圣贤凡言性命有兼人物而言者有专以人言而不杂乎物者易之干曰各正性命乐记亦曰则性不同矣是乃兼人物而言然既曰各有不同则人物之分亦自昭昭假如天命之谓性率性之谓道或兼人物而言则犬之性犹牛之性牛之性犹人之性当如告子之见告子孟子之髙弟彼其柳湍水之喻食色无不善无善之説纵横缪戾固无足取至于生之谓性孟子辩焉而未详得无近是而犹有可取者耶善乎朱文公辟之曰告子徒知知觉运动之蠢然者人与物同而不知仁义礼智之粹然者人与物异此其一言破千古之惑我文公真有大功于性善如此文忠已不及登文公之门闻而知之者也其读中庸黙与文公合静春见而知者乃终不以先生之説中庸爲是何欤予尝闻陆象山门人彭【不记名】谓予曰告子不是孟子弟子弟子俱姓名之告子独称子者亦是与孟子同时著书之人山于告子之説亦未尝深非之而或有省处山之学杂乎禅考亭谓陆子静满腔子都是禅盖以此然告子决非孟子门人尝风静春去髙弟二字
　　慈湖疑大学
　　考亭先生解大学诚意章曰意者心之所发也实其心之所发欲一于善而无自欺也一有私欲实乎其中而爲善去恶或有未实则心爲所累虽欲勉强以正之亦不可得故正心者必诚其意慈湖杨氏读论语有毋意之説以爲夫子本欲毋意而大学乃欲诚意深疑大学出于子思子之自爲非夫子之本防此朱陆之学所以分也然夫子之传子思之论考亭先生之解是已于意上添一诚字是正虑意之爲心累也杨氏应接门人着撰碑志俱欲去意其虑意之爲心累者无异于夫子子思考亭先生而欲尽去意则不可心不可无则意不容去故考亭先生谓意者心之所发实其心之所发欲一于善而已既曰诚意矣则与论语之毋意者相爲发明又何疑于大学之书也故考亭先生以陆学都是禅头领既差而陆氏则谓考亭先生失之支离鵞湖之防考亭有诗其略云旧学商量加防密新知培养转深沈陆复斋云畱情注翻荆着意精微转陆沈山云易简工夫终乆大支离事业转浮沈盖二氏之学可见矣慈湖第进士主富阳簿山陆氏犹以举子上南宫舟泊富阳杨宿闻其名至舟次迎之留防舎晨起揖山而出摄治邑事山其有自信处否学者曰只是信几个子曰山徐语之曰汉儒几个杜撰子曰足下信得过否学者不能对却问山曰先生所信者信个什麽山曰九渊只是信此心骊塘谓子曰那学子应得也自好只是山又髙一着此老极是机辩然亦禅也慈湖又改周子太极图爲画以爲周子之説详简之説易其意盖不取无极之説以爲道始于太极而已亦源流于山云
　　赐燕涤爵
　　赐酒羣臣无涤爵之文孝宗锡燕内朝丞相王淮涕流于酒已则复缩涕入鼻观吴公琚兄弟亦预燕上见其饮酒輙有难色微扣左右知其故后有诏涤爵涤爵自淮始
　　大臣衩衣见百官
　　大臣见百官主宾皆用朝服时暑伏甚丞相淮体弱不能胜闷至絶上亟诏医疾有间复有诏许百官以衩衣见丞相自淮始
　　庆元六君子
　　赵忠定横遭谪去国之日天爲雨血京城人以盆盎贮之殷殷然太学诸生上封事扣丽正甚急侂胄欲斩其爲首者宁皇只从听读当时同衔上者六人世号爲六君子曰周端朝曰张道曰徐范曰蒋传林仲麟杨宏中皆并出惟周受祸略备初自廷尉听读衢州已次半道有防再赴廷尉周始自分必死后至不能嗣韩亦惨矣时宪圣在上韩犹不敢杀士故欲以计杀之周竟不死复听读永州杜门教授生徒后以韩诛放还复籍于学爲南宫第一人自外入爲国子録以女妻富阳令李氏子亲迎之夕有老兵持诸生刺以入周曰正用此时来见我爲我语来日相见于崇化堂矣诸生不肯退曰我爲国録身上事来有书在此书入乃备述李爲史氏云云恐他时先生馆职骎骎天下以爲出于李氏周愕甚入则已奏乐行酒周亟起告女以故女以疾遽冀展日定情李氏子惘然登车去富阳令大怒诉于台因劾周去复入爲太学博士自文忠公去国时犹有楼公【昉】危公桢萧公【舜咨】陈公【虙】洁斋袁公【变】慈湖杨公【简】相与直言于朝俱以次引去周由进士不十年至从列庚辰京城灾论事者众周语予曰子可以披腹呈琅玕矣予戱对之曰先生在绍翁何敢言
　　衞魁廷对
　　衞公泾字清叔吴门石浦人先五世俱第进士至公爲廷唱第一人防中力陈添差赘员之上勅授添差州佥幙公即入劄庙堂以爲身自言而自爲可乎有防待诏于佥幙正关公已赴越任间防亲友玩牡丹谓第一花人尚贵之吾亦宜自贵重可也先是廷唱一人任佥幙垂满必通书宰相爲谢然后遇次榜廷唱攽召命以某日降防入修门公以通书宰相非是唯任其迟速可也时王淮当国殊不以通书爲讶虽已降召命而不与降入国门引见指挥公翺翔于江上六合塔下几三月不得见适郑公侨以吏郎召与公遇塔下郑寒暄毕即问曰清叔何爲在此公语之故郑引见毕即直诣都省则靣诘丞相丞相情见词屈曰某几乎忘了翌日降防趣公见公俱既史相诛韩旋用故智又欲去史史爲景宪太子旧学太子知其谋于内遂以告史御史中丞章良能弹公良能公所厚也疏入犹未报章用台吏语缄副疏以示公公车至太庙下得章所缄语谓使曰传语中丞我今即出北关矣史以公宿望不敢贬置唯竢以大阃不复君矣钱召文祖以史故于广座中及公云初谓衞清叔一世人望身爲大臣顾售韩侂胄螺钿髹器然则公之罪亦微矣其客于有成尝授经于公初于犹爲士时公已罢政提举洞霄宫遗于以书外缄题书拜上省元下唯具衔至幅内则称拜覆不备题曰省元学士先生盖得前辈体又客曰迂斋楼公昉往往代公笺启又客曰辅汉卿尝陪公闲话亦及道学又客曰王大受迹颇疎于三客亦未尝游公之燕閤良能既逐公去因及其四客于后位至司业楼位宗簿封事轮对有直身声辅尝从考亭先生游晩以弁服终王以忤攻媿楼公故得罪后谪邵武终焉有易斋诗水心先生爲之序称许过于四灵衞公垂殁乞勿田淀湖一疏真体国大臣也
　　布衣入馆
　　震泽王苹少师事龟山髙宗宿闻其名又以诸郎官力荐驾幸吴门起召赐对以布衣赐进士出身正字中秘制曰朕于一时人才茍得其名自稍有自见往往至屡试而治不加进于是从而求所未试者至于岩穴之士庶几有称意焉尔学有师承亲闻道要蕴椟既乆声实自彰行谊克修溢于朕听延见访问辞约而指深师友渊源朕所嘉尚赐之髙第职是校讐岂特为儒者一时之荣盖将使国人皆有所矜式勉行而志毋师言上意盖谓山也王既入馆犹子谊年方十四岁于书塾拈纸作御批曰可斩秦桧以谢天下爲仆所持索千金王之父不能从族子谓之曰予金则返批批返而后别议仆罪千金可返也其父亦不能从仆遂持以告有司有司惧桧耳目不敢驿闻于朝诏赴廷尉狱具伏罪当诛桧阅其牍审知年十四翌日言之上上赦其防编置台能诗文聚徒贬所桧死得归治生产有绪苹本将阶大用以犹子故旋以他事爲言者所列坐废于家云
　　光尧幸径山
　　光尧幸径山憩于万木之隂顾问僧曰木何者爲王僧对大者爲王光尧曰直者爲王有杉小而直因封之光尧爲龙君注香有五色蜥蜴出于塑像下从光尧左肩直下遂登右肩还圣体者数又抉而朝亦数四光尧注视乆之蜥蜴复循宪圣圣体之半拱而不数时贵妃张氏亦缀宪圣觊蜥蜴旋绕僧至讽经嗾至宪圣亦祝曰菩萨如何不登贵妃身蜥蜴终不肯竟入塑像下妃慙沮不复有私利径山有二事东坡宿斋扉夜有叩门者云放天灯人归则天灯之僞不待辩蜥蜴亦僧徒以缶贮殿中施利者至则嗾蜥蜴旋绕天灯之事僧徒本爲利既爲利则必嗾蜥蜴登妃身彼视君后妾爲何事龙山间移天目以础下小石窍往来又有龙君借地之说至不敢声钟鼓事疑其徒附防故不书
　　宪圣拥立
