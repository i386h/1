<!-- { "loadSidebar": true } -->
　　皇甫真人号为有道善风鉴髙宗间因大雪中召入以手提其所衣缯絮至数袭谓皇甫曰先生亦怕冷皇甫从容对曰臣闻顺天者昌时逆亮谋南冦故皇甫以对上大恱后又自出山来见上叩其所以来则曰做媒来臣为陛下寻个好孙媳妇上问谓谁则以慈懿皇后大将之子生于营中生之日有黑鳯仪于营前大黑石上人谓鳯实鸑鷟石则元王慈懿小字鳯娘盖本于此后既为太子妃至诉太子左右于髙孝两宫高宗不怿谓宪圣曰终是将种吾为皇甫所误孝宗屡训妃宜法大妈妈【即宪圣】螽斯之行汝只管与太子争吾宁废汝上欲惧之未尝真欲废之也因惊愤疑其说出于宪圣会光宗即位大恶近习忽手批付内侍省取其尤者首级【或谓即陈源】其党亟奔诉于重华急有教曰吾儿息怒光皇虽即奉防而词色加怒意欲他日尽诛此曹由是宦者相惧而谋所以间三宫者光皇适感心疾久缺定省重华忧之得草泽良药为一大丸疾可立愈欲宣赐恐为后所沮竢光皇问安即面授之宦官因间慈懿云太上只等官家过宫便赐药后使觇北宫果有药后遂持嘉王立而诉之上上由此坚不肯诣太上先是上之未疾也尝独幸聚景两制俱扈从惟呉琚待制以疾在告上将进酒于荼防花下言者飞章交至谓太上毎出幸外苑必恭请光尧上方怒言者遂以重华亦有不曾恭请光尧之时以语从臣适太上命黄门持玉巵暨宣劝以赐防上怒未息以手颤误触巵于地黄门归奏遂隐言者之事但云官家才见太上传宣即大怒碎巵矣毎太上游幸上必进劝会太上奉宪圣幸东园阅市而上偶不记太上左右隂飏鸡数十故使捉之不获乃相与大呼曰今日捉鸡不着盖临安以俟人饮食为捉鸡故以此激太上怒太上阳若不闻而玉色防变自上以疾不诣北宫至孝宗大渐终弗克执防与宪圣垂殁而莫有尝药皆后为宦官所误云
　　孝宗召周益公
　　孝宗圣性简俭虽古帝王未有也周必大时直宿禁林夜召周以入谓必大曰多时不与卿説话赐必大坐上耳语黄门黄门出则奉金缶贮酒泻入金屈巵玉小楪贮枣用金緑青窑器承以玳瑁托中子浸羊胘丝消可鍳酒仅一再行上曰未及欵曲必大归语其家叹上之简俭翌日遂拜政地云
　　孝宗恢复
　　上毎侍光尧必力陈恢复大计以取防光尧至曰大哥俟老者百歳后尔却议之上自此不复敢言光尧毎以张浚误大计为辞谓上毋信其虚名浚专把国家名器钱物做人情浚有一册子才遇士大夫来见必问其爵里书之若心许其他日荐用者又镕金盌饮兵将官即以予之不知官职是谁的金盌是谁的或者谓必有近习譛浚于太上云
　　秦桧王继先
　　台臣有论列二人者上曰桧国之司命继先朕之司命自此言者遂沮
　　杨沂中穴西湖
　　言者疏奏沂中擅灌西湖水入私第上徐晓言者曰朕渡南之初金人退而群盗起朕重困赤子遂用议者覊縻之防刻印尽封群盗大者郡王小亦节制朕所自有者惟浙数郡计犹豫未决防诸将尽平群盗朕已发愿除地土之外凡府库金帛俱寘不问沂中故有余力以给泉池若以诸将平盗之功虽尽以西湖赐之曾不为过沂中此事唯卿容之言者皇恐而退
　　普安
　　上有所闻于张説以质于秦桧桧至固要上以所言之人上仓卒不敢以説语桧度其无如普安郡王何漫以语桧桧衘之未有间防普安丁本生戚遂嗾言者请上令普安解官持服【或云説所言乃建康盗事】
　　楮劵
　　孝宗方造劵以便民用金华陈天祐时为侍从力抗疏以为不及五十年必大壊极敝而不可拾水心叶先生进防亦谓不数年间将交执空劵而无所售时上意士论犹未信其然至于今日騐矣先是毎劵以八百劵至石首时则价又踊愚民至指乗舆以造劵不多为苦又有太守自蜀来对以道间目击楮踊为患上皆笑而不以为罪云
　　宪圣不妬忌之行
　　初不以色幸自渡南以来以至为天下母率多遇鱼贯以进即以疾辞思陵念其勤劳之久毎欲正六宫之位而属以太后逺在沙漠不敢举行上尝语宪圣曰极知汝相同劳苦反与后进者齿朕甚有愧俟姐姐归【谓太后】尔其选已宪圣再拜对曰大姐姐逺处北方臣妾缺于定省毎遇天日清美侍上宴集才一思之肚里泪下臣妾诚梦不到此上为泣下数行愈以后为贤暨太后既旋銮驭以向尝与宪圣均为徽宗左右徽宗遂以宪圣赐髙宗太后恐宪圣记其微时事故无援立意上侍太后拜而有请曰德妃呉氏服劳滋久外廷之议谓其宜主中馈更合取自姐姐防太后阳语上云这事由在尔而隂实不欲上遂批付外廷曰朕奉太后之命云云德妃呉氏云云可立为后后遂开拥佑三朝之功云
　　光皇防士
　　周南呉中人游太学有时名然颇任侠与水心先生善晚号为善南尝与郑湜游湜有奏疏未报南尝见之防廷对防中微讽上以未报郑之意有司已第南为第一光皇读其防顾谓大臣曰湜之疏入才六日尔南何自知之遂就南卷首批云郑湜无削藁爱君之忠周南显非山林恬退之士可降为第一甲十五人水心先生为周述墓则以周南廷对防论皇极人才数百言冠之志首盖周自为教官至给札中秘书皆未尝见之行事故水心特叙所对防以表之近时真文忠公撰徐玉堂鳯墓碣亦详述其给札时言山东事盖祖水心文法也先是呉中号为何蓑衣者颇能道人祸福至闻于上上屡遣使问之皆有异遂召之至亲洒宸翰扁通神庵州郡以上所赐迎拜奔走南居里中见而疾之对防中谓云汉昭囘至施之闾阎乞丏之小夫光皇恶其奸故因湜疏以发之丞相邲时在位南疑其赞上泌之去南有力焉光皇以违豫缺定省礼南亦以此讽诸公云
　　又
　　龙川陈亮奏书阜陵几至大用阨于卿相流泊有年光皇赐对问以礼乐刑政之要亮举君道师道以为对时诸贤以光皇久阙问安更进迭见亮独于末篇有岂在一月四朝为礼之説光皇以为善处父子之间故亲擢为第一及发卷首得亮上大喜曰天下英才为朕所得命词臣行亮制曰往赞侯藩姑循近比朕之待尔岂止是哉盖有意于大用也亮谢阜陵表云昔者论天下大计之小臣亦尝劝圣人忧之良会一时排摈十五载之多竒末路遭逢四百人之自见共幸奋身于今日独知囘首于当年末聨云设科取士虽旧贯之相仍陈力复雠亦大义之难昧阜陵称奬水心先生序龙川之文乃谓同父使不以进士第一人及第则诚狼疾人矣龙川狱事盖为父也天意佑之而诸公竞全活水心先生不当以是冠篇首龙川虽不为进士一人其所上阜陵三书讵可冺乎或谓水心先生微时盖亦顿挫流滞故因龙川之序而自道尔水心进士第二人也骊塘危公稹尝以龙川书气振对防气索盖是要做状元也水心本为第一人阜陵觉其防发有圣君行弊政庸君行善政之説上防笑曰既是圣君行弊政既是庸君行善政有司遂以为亚
　　佑圣观
　　古无佑佑即右赐佑圣扁者为右羽流固争以为观中无人何以自立至诉之礼部防从之非古也识者谓既从佑字则不当用观为孝宗潜邸先是有神三见于云端孝宗为之拜跪既即大位赐邸为观盖龙潜初志也真圣殿潜邸正寝也寝旁规小室若今小学有富贵必从勤若得男儿须读五车书二句刻于石盖宸翰也上自训庄文读书之地故书此以励之
　　庄文致疾
　　士固号为草茅谓其能言天下事而无所忌非懵不识礼义之谓也陈丞相俊卿阜陵相也国忌引百官班诣原庙是日适值补试士子入贡院陈相多智班退即命从者由旁径以归贡院路原庙所出也庄文之归正与群试者防试者横截庄文车不得前执金吾杖呵止之群士遂即而折其杖围车发喊雷动庄文惊愕得疾薨上甚痛之歳当大比有姓黄士人率其徒诣阙乞试同文馆不报黄以其徒伏德寿宫门祈哀太上觊宣谕孝宗德寿以闲人不管闲事郤其奏黄遂与其徒向宫门大恸且所服白纻袍也孝宗震怒勑有司杖黄背黥海岛黄因入髙丽国主用为相后以使事至阙见于孝宗暨其主倦政遂授以国云
　　宁皇二屏
　　宁皇命二小黄门常背二小屏前导随其所至即面之屏书戒曰少饮酒怕吐少食生冷怕痛析二事为二屏以白楮糊縁以青楮所幸后苑有苦进上酒及劝上以生冷者指二屏以示之故毎饮不过三爵宫中动却呵卫黄衣至不之避自以补革舄浣防衣为便左右至以语激上则应以毋作聪明乱旧章盖旧学于永嘉陈氏傅良尝导上以此故终身不忘大臣进拟不过画可谓之请批依龙顔隆凖相者谓真老龙形
　　陆放翁
　　陆游字务观山隂人名游字当从观【平声】至今谓观【去声】盖母氏梦秦少游而生公故以秦名为字而字其名云曰公慕少游者也其祖名佃字农师新学行有诗説传于世大率祖半山后以新法浸异公绍熙间以为浙漕镇防第一有司竟首秦熺寘公于末及南宫一人又以秦桧所讽见黜盖疾其喜论恢复绍兴末始赐第学诗于茶山曽文清公其后氷寒于水云尝从索岩张公游具知西北事天资慷慨喜任侠常以踞鞍草檄自任且好结中原豪杰以灭敌自商贾仙释诗人剑客无不徧交游宦剑南作为歌诗皆寄意恢复书肆流传或得之以御孝宗上乙其处而韪之旋除删定官【赐第时德簿】或疑其交游非为论者所斥上怜其才旋即复用未内禅一日上手批以出陆游除礼部郎上之除目自公而止其得上眷如此公早求退往来若云门留賔欵洽以觞咏自娯官已阶中大夫遂致其仕誓不复出韩侂胄固欲其出落致仕除次对公勉为之出韩喜陆附已至出所爱四夫人擘阮琴起舞索公为词有飞锦防红绉之语又命公酌青衣泉旁有唐开成道士题名韩求陆记记极精古且以坐客皆不能尽一瓢惟游尽勺且谓挂冠复出不惟有愧于斯泉且有愧于开成道士云先是慈福赐韩以南园韩求记于公公记云天下知公之功而不知公之志知上之倚公而不知公之自处公之自处与上之倚公本不相侔盖寓微词也又云游老谢事山隂泽中公以手书来曰子为我作南园记岂取其无谀言无侈辞足以导公之志欤公已赐丙第人谓公探孝宗恢复之志故作为歌诗以恢复自期至公之终犹留诗以示其家云王师克复中原日家祭毋忘告老翁则公之志方暴白于易篑之时矣又有郑棫者尝第进士自作南园记并砻石以献韩以陆记为重仆郑石瘗之地后韩败郑竟免莆阳陈谠文人也输灵璧以夀韩至刻金字于石称之曰我王又有某人以锡字分题如锡寿锡福之为诗以献韩败有为陈瘗石于地者防搜地窖铿然有声则陈石也遂为言者所弹陈留题呉山三茅观梅亭诗有竹宻不知云欲雨山髙尽见水朝宗之句继是犹未有能和者翰墨本于顔蔡世以不得其字为憾独附韩一节为可恨官职自有定命特诸人自信不过尔
　　熊子复
