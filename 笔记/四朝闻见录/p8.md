<!-- { "loadSidebar": true } -->
　　熊克字子复建宁人早歳尝与谢明伯东上礼闱道出衢之江郎庙遂与谢憩于庙下客邸神号知进士科给事谢邀熊同宿庙宫谒梦子复曰克倦矣明伯自诣可也谢手濯足毕服紫窄持瓣香以入宿翌朝就邸熊迎谢笑语之曰定梦见做状元也谢正色谓熊曰却与子复得佳梦熊又笑谓之曰梦亦分惠谢曰不则剧熊试扣之则谓初入一朱门仰视金扁则右文之殿自东庑入与主人揖则子复也子复揖而入其位有扁在楣书曰校书郎扁悬风中揺揺然壁堵饰犹湿与熊笑语甚懽酌谢酒至五爵谢语熊曰此处儒流清选也子复自此升矣熊与叙旧极欵茗毕即送谢出右文则犹目谢熊信其説亦颇自负后熊与谢累上南宫不利熊后科谢再试南廊不入等熊调铨阙遣仆就邸偶与中秘书对熊恐已应梦赋诗以自解暨调余姚尉史越王尝为是官适以旧学召入相道出余姚熊携行卷诣王舟上谒王读其文而器之防上赐曲宴语王以两制艰其选王遂亟以熊荐旋进所投行卷上即召克诣都省旋给札中秘序转校书郎时明伯甫授文学部胥语以法须京朝官保识谢熟思良久语仆曰熊校书吾故人也遂扣熊官舎防熊直未下往来廊庑间熊尝与谢通家内子自防事后窥见谢亟令小史传语谢新恩校书偶入局孺人不得相见校书曽説谢新恩来可使人随至秘书省要説话谢至秘书所与熊酬酢与前梦无毫髪差熊已不记江郎事谢遂与熊相与太息因问扁壁熊对以校书久不除官以位贮炭某叨冐恩除甫悬扁饰壁谢赴省时犹未识中秘书越王识熊于百寮邸至以应诏熊竟至法从谢憔悴以老神之戱谢亦剧矣熊不与谢入俱谒梦定力过人矣山谷谓神百般弄人信哉
　　越王陪位
　　祖宗盛时故相或居辇下时召入问事间遇朝会则立旧班之下国有大议亦得可否郊禋则陪无所嫌也阜陵庆上皇八袠叅用故典召故相陈福国史越王陪位陈力以疾辞史闻命絶江祠既竣事以史旧学曲氏勉留时相疑其廹已风言者去之陈闻史入谓客曰史真翁只好莫去陈之多智此其一也史间于燕居太息语子弟曰吾与陈福公并相朝廷施行稍合公论则人皆相与曰此陈丞相所为稍咈公论则曰史某所为吾命召谤昔为布衣术者云尔
　　高宗知命
　　髙宗自能推歩星命或臣下不能始终仰副圣眷则曰吾奴仆宫星防故也
　　宪圣拥立
　　宪圣既賛高宗立普安遂定大统之寄高宗登遐宪圣独处北宫春秋浸高孝宗以不得日侍定省为歉及内禅光皇实宪圣所命孝宗遂得日侍长乐极天下之养尽人子之欢宫去东园最近旬浃间即恭请宪圣临幸属芙蓉临池秀发遂白宪圣请登龙舟撤去栏幕卧看尤佳宪圣欣然从之先是高宗经始东园盖恐频幸湖山重为国费故园去宫门百歩而遥落成之顷俱宪圣驾幸有一门迳通小东园多相上与宪圣相视而泣连称相似相似时幸园中独不至此左右疑与故京宫苑有适似者故重为之感伤
　　攻媿楼公
　　攻媿楼公天性豁逹与物无忤初尝与韩侂胄善独因草制以天下公论不予韩故宁罢去韩心敬之亦不以憾也攻媿久废韩亦廹于公论欲起而用之风公之亲戚谕公之子弟但求寒暄一书即召矣亲戚具道韩意于公之子弟从容以白公欣然命具纸札子弟又以白公曰已具矣公引纸大书顔氏家训子弟累父兄事子弟自此不复敢言通韩书矣
　　翁中丞
　　中丞名彦国建之崇安人二帝北狩伪楚昌僣帝昌欲迎康王计犹豫未决公自乡郡受提兵勤王道中得昌书其外书书示翁其书中有忍死权就大事之词翁宻视遂答昌书大称昌以太宰阁下其略曰愕视封题不敢拆视幸先为道路所发今相公谓有其迹而无其事不可也谓有其事而无其志不可也且谓迎延福宫之文虽防示人以意安知不为新都之渐力请贬去僣号早迎康王不然勒兵十万见公于端闱不得施东阁之恭矣昌惧外兵浸入遂决迎康王防府库皆称臣昌谨封公为李丞相纲姻亚李之用公本以才选李既罢政浮溪汪氏行制词丑诋李公目为群小之宗至行翁制亦谓汝本茶山驵侩之徒先是翁已六世科非驵侩也茶山翁所居百里而遥浮溪汪氏本为秦桧所知李公得政不甚荐用汪汪疑翁为李所荐故极力诮之建炎兵事倥石林叶公梦得留守金陵已创经总制额翁适承其后又奉宻防大兴行阙之费故未免调度繁扰水心先生进卷外藁议公推剥盖未知此其子进士翁谦之尝诣朝乞禁公史当路未能从不知秀岩李氏修四朝正史笔削曽及翁否翁塟所名祥雉窠又百年而孙孟煜补上庠生游邉得官死于定海之讼次孟桂登辛丑第又次孟寅尝首临安乡书
　　张于湖
　　髙宗酷嗜翰墨于湖张氏孝祥廷对顷宿酲犹未解濡毫答圣问立就万言未尝加防上讶一卷髙轴大试取阅之读其卷首大加称奬而又字画遒劲卓然顔鲁上疑其为谪仙亲擢首选胪唱赋诗上尤隽永张正谢毕遂谒秦桧桧语之云上不惟喜状元防又且喜状元诗与字可谓三絶又扣以诗何所本字何所法张正色以对本杜诗法顔字桧笑曰天下好事君家都占尽盖嫉之也张廷对时天下犹未尽许之务能叅问前儒汲扬后学词翰愈工天性倜傥轻财好施勇于好义为政平易民咸思之唯嗜酒好色不修细行髙宗尝问以人言卿赃滥孝祥拱笏再拜以对曰臣诚不敢欺君臣滥诚有之赃之一字不敢奉诏上笑而寘之人以为诚非欺君者真文忠尝语余曰于湖生平虽跌宕至于大纲大节处直是不放过张乌江人寓居芜湖捐已田百畆滙而为池圜种芙蕖杨栁鹭鸥出没烟雨变态扁堂曰归去来芜湖未有第进士者隂阳者流谓必于湖水与县治接而后英才出张方欲凿而通之则已殁矣尝舟过洞庭月照龙堆金沙荡射公得意命酒唱歌所自制词呼群吏而酌之曰亦人子也其坦率皆此尝慕东坡毎作为诗文必问门人曰比东坡何如门人以过东坡称之虽失太过然亦天下竒男子也惜其资禀太髙浸滛诗酒既与南轩考亭先生为辈行友而不能与之相与琢磨以上续伊洛之统而今世好神怪者以公为紫府仙惜夫
　　真文忠居玉堂
　　慈明太后兄次山除少保永宁郡王文忠与许公奕给事甚相好共谓恩典太重欲予其一则捐其一许遂封还制书文忠以官卑且摄职玉堂但具劄白之庙堂时相不以文忠劄缴进而许之奏已入慈明震怒遂斥许而文忠独留或惜文忠不用富文忠居玉堂故事
　　又
　　公当制除呉瓌少师致仕赠永安郡王公以孟忠厚乃隆佑亲弟又号勲旧呉为宪圣犹子恐难用孟例亦用劄申庙堂时相嫌其由中防以出遂以劄缴入从之祗命草致仕制末篇二句云今其往矣宁不防然先以制示攻媿楼公公称善但以笔易往字为归防字为惓文忠亲出示子云呉盖致仕也不应用往与防字前辈一字不茍如此攻媿尝问文忠近看谁四六以益公对攻媿曰渠只防説大话如奄有万方君临兆姓尔盖王言只当作多方庻姓与臣下表语不同
　　甲戌进士
　　蒙斋甫甲戌进士第一人也文忠实阅其卷于殿闱出则以前三人副卷示予而乱其次第没其姓名余读其一谓文忠曰此卷虽尽用老师宿儒遗论必是一作者公未答予又读其一以国论国事为説国事谓庙堂之用事者国论谓议论于朝廷者其意以国论为空言以国事为实用欲任国事者必叅国论持国论者必体国事文忠问如何予对以理无两是似不如前卷然其説出于调停恐是状元也文忠起而抚予背曰説得着説得着盖先卷乃李公晦方子所对而后卷即防斋也文忠欲寘李首选而同列谓李之防不如防之合时宜又欲寘吕永年甲科亦不果同年进士徐清叟亦几中首选亦以议中书之务未清又用艺祖问赵普天下何物最大普对以惟道理最大事有司亦疑其稍涉时政仅寘第四徐既为御史弹文亦及其防并与其父絜斋燮学于象山者为异端谓不宜寘经帷
　　函韩首
　　韩侂胄欲遣使议和而难其人欲用呉门王大受大受谓敌事以首谋为言通军前书宜勿用平章防以丞相代之【谓陈自强】敌问首谋则答以今已避位盖至计也韩疑其建明渐广不能从用荐者言召萧山县丞方信孺假检详出使信孺途间具知敌欲先遣使于我此其力已困与敌反复论辨凡称谓歳币土地一如旧敌多为术以困方然欲遂和不敢杀也方恐我急于卖和别遣使命过有所许诳敌以归报所索可否而后复来敌许而津之韩惧方迟留果议别遣使方归语韩韩欲再遣方谓韩曰信孺既为朝廷万里行矣初盖不惮死今具得敌要领即再往亦决不死惟少迟信孺行敌必遣使来报且议平章听愚计韩疑其重于再往遂用大受里人王柟以代方柟诣敌庭惟贬号割地不从其説及再往韩已诛凡函韩首与易弟为侄増币重寳皆从之故敌遣谕成使来先是有防百官诣朝堂集议韩首事枢宻章良能建议以为奸凶已毙之首又何足惜时王忠简公介抗议以韩首固不足惜而国体为可惜章以语侵公公奋起曰今日敌要韩首固不足惜明日敌要吾辈首亦不足惜防文节倪公思亦谓一侂冑臭头颅何必诸公争王议遂不胜章径呼省吏伸黄纸掲于象魏曰今据礼部侍郎倪思议到奸凶已毙之首又何足惜遂竟函韩首送敌谍者谓敌既受韩首谥之曰忠缪侯方之在敌中也伪元帅责我失信擅起兵端方折之曰尔失信故我失信敌曰我何为失信方徐谓曰我之用兵在某月尔之诱逆曦在某月以月日先后计之是尔先诱我叛臣也敌服其探伺精的如此故语塞伪元帅颇能诗索方聨句敌以失蜀调方曰仪秦虽舌辨陇蜀已唇亡方即应之曰天已分南北时难比晋唐伪元帅又谓方曰前诗非剧尔国有州军几今一掷失五十四州吾为尔国危矣方声色弗挠对以御命在此固未知失蜀本末大元帅间谍素明犹未知我之所以立国乎象犀珠玉之富俱出于二广江东西则茶桑之陆海也淮东西则铜鹾之薮泽也浙西十四郡耳苏湖熟天下足元帅之所知也而况生齿日繁増垦者众苇萧歳辟圩围浸广虽不熟亦足以支数年矣浙东鱼盐之富海藏山积食之虽众生之无穷闽自为东南一大都会其支郡有六又且兼浙江淮之所入故吾国之余波常及于大国者以其力之有余也彼蜀之为蜀号为州五十四其财赋擅吾国者百不十一然而仅足以为五十四州军民之用一有菜色或转餽焉白石饶风之捷必不为他人有者凡以为民而已伪元帅嘉其辩而怜之故有仪秦之许方敌要吾以贬号割地方是以有晋唐之对方之未见知于朝也庐陵布衣刘过亦任侠能辩时留昆山妻舎翰颇闻其名谕钱参众祖风昆山令以礼覊縻刘勿使去令轻于奉行遂亲持圆状见刘目之以奉使别设供帐精舎以俟之刘素号挥喝喜不胜情竭奁资以结誉后朝廷既用方王令小官也不复敢扣钱刘賔客尽落竟欝欝以死
　　胡桃文鹁鸽色炭
　　予方修宣和沉脑烛事适读王竹西侍郎奏劄又知当时御炉炭様方广皆有尺寸炭纹必如胡桃文鹁鸽色王公讳刚中号竹西字居正尝守婺州适当漕司封降色様奏之上曰臣向者备官行朝目覩陛下宫室卑陋乗舆服御之物一切茍简虽异时逹官大姓之家有过于今日者陛下悼国歩之艰犹有谦抑不遑之色此必有司之过举谅非陛下之本心臣輙将所降炭様封送有司掌更不行下属县科买而闻之旁郡盖不胜其扰矣
　　王竹西驳论黄潜善汪伯彦
