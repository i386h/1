<!-- { "loadSidebar": true } -->
　　宪圣既拥立光皇光皇以疾不能丧宪圣至自临爲奠攻媿楼公草立嘉王诏云虽丧纪自行于宫中然礼文难示于天下盖攻媿之词宪圣之意也天下称之先是吴琚奏东朝云某人传道圣语敢不控竭窃观今日事体莫如早决大防以安人心垂帘之事止可行之浃旬乆则不可愿圣意察之宪圣曰是吾心也翌日并召嘉王暨吴兴入宪大恸不能声先谕吴兴曰外议皆曰尔立我思量万事当从长嘉王长也且教他做他做了你却做自有祖宗例吴兴色变拜而出嘉王闻命惊惶欲走宪圣已令知閤门事韩侂胄掖持使不得出嘉王连称告大妈妈【宪圣】臣做不得做不得宪圣命侂胄取黄来我自与他着王遂掣侂胄肘环殿柱宪圣叱王立侍因责王以我见你公公又见你大爹爹见你爷又今却见你言讫泣数行侂胄从旁力以天命爲劝王知宪圣意坚且怒遂以黄亟拜不知数口中犹微道做不得侂胄遂掖王出宫百官班宣谕宿内前诸军以嘉王嗣皇帝已即位且草贺驩声如雷人心始安先是皇太子即位于内则市人排旧邸以入争持所遗谓之扫閤故必先爲之备时吴兴爲备独嘉王已治任判福州絶不爲备故市人席卷而去王既即位翌日侂胄侍上诣光皇问起居光皇疾有间问是谁侂胄对曰嗣皇帝光宗瞪目视之曰吾儿耶又问侂胄曰尔谓谁对曰知閤门事臣韩侂胄光宗遂转圣躬靣内时惟传国玺犹在上侧坚不可取侂胄以白慈懿慈懿曰既是我儿子做了我自取付之即光宗卧内拏玺宁皇之立宪圣之大造也三十六年清静之治宪圣之大明也琚亦有助焉文忠真公防琚奏藁于忠宣堂云观少保吴公密奏遗藁其尽忠王室可以对越天地而无愧叹仰乆之丙子夏至富沙真德秀书侂胄隂忌琚以宪圣故故不敢行忠定德谦事赏花命酒每极驩间剧语吴曰肯爲成都行乎吴对以更万里逺亦不辞韩笑谓曰只恐太母不肯放兄逺去然犹偏帅明荆襄鄂再判金陵终于外云韩诛赵氏讼寃于朝公之子钢亦以公密奏藁进时相疑吴爲韩氏至姻故伸赵而不録吴云
　　光皇命驾北内
　　布衣谢岳甫闽士也当光宗乆缺问安羣臣苦谏至比上爲夏商末造上益不悦岳甫伏阙奏书谓父子至亲天理固在自有感悟开明之日何事羣臣苦谏徒以快近习离间之意但太上春秋已髙太上之爱陛下者如陛下之爱嘉王万一太上万岁之后陛下何以见天下书奏上爲动降防翌日过宫当是之时岳甫名震于京同姓宰相有欲竢上已惊即荐以代已者止斋陈氏傅良时爲中书舎人于百官班中颙俟上出上已出御屏慈懿挽上入曰天色冷官家且进一杯酒却上辇百僚暨侍衞俱失色傅良引上裾请毋入已至御屏后慈懿叱之曰这甚去处你秀才们要斫了驴头傅良遂大恸于殿下慈懿遣人问之曰此何理也傅良对以子諌父而不则号泣而随之后益怒傅良去谢遂报罢先是岳甫常上书孝宗请恢复不报谢娶孙氏孙已死谢发其线箧乃谢所上书副本也谢尝以副本纳要路不知孙氏何自致之谢益感怆闽士林自知观过与谢同游于京学以诗一絶爲纪其事末二句云汉皇未下复雠诏奈此匹夫匹妇何林已赋诗同舎莫有能继者林号爲名儒仕至史馆校勘粮料院终于官
　　止斋陈氏
　　止斋陈氏傅良字君举永嘉人早以春秋应举俱门人蔡防学行之游太学以蔡治春秋浸出已右遂用词赋取科第词赋与进士诗爲中兴冠然工巧特甚稍失三元衡鉴正体故今举子词赋之失自陈始也奏疏洞达其忠经义敷畅厥防尤长于春秋周礼考亭视爲畏友尝谓门人曰以伯恭君举陈同父合做一个方才是好犹不及水心先生盖水心辈行不侔而学业未能如晩年之大成故考亭先生特谓其强记博闻未见其便止考亭先生见其止也当与三子并称而且有所优劣矣考亭先生晩注毛诗尽去序文以彤管爲淫奔之具以城阙爲偷期之所止斋得其说而病之谓以千七百年女史之彤管与三代之学校以爲淫奔之具偷期之所私窃有所未安独藏其说不与考亭先生辩考亭微知其然当移书求其诗说止斋答以公近与陆子静鬭辩无极又与陈同父争论王霸矣且某未尝注诗所以说诗者不过与门人爲举子讲义今皆毁弃之矣盖不欲佐陆陈之辩也今止斋诗方行于世云建安氏申儒爲公门人序其末止斋实爲宁皇旧学上尝思之语韩侂胄曰陈某今何在却是好人侂胄对上曰台諌曽论其心术不正恐不是好人上曰心术不正便不是好人耶遂不复召用止斋立朝大节俱无愧于师友至光皇以疾缺北宫礼其谏诤有古风烈嘉王之立止斋以旧学亦有赞防功阨于韩氏遂不果大拜云
　　宏而不博博而不宏
　　真文忠公留公元刚字茂潜俱以宏博应选时李公大异校其卷于文忠卷首批云宏而不博于留卷首批云博而不宏申都台取防时陈自强居庙堂因文忠妻父善相识文忠爲逺器力赞韩氏二人俱寘异等是岁毛君自知爲进士第一人对防中及朝廷设宏博以取士今谓之宏而不博博而不宏非所以示天下然犹寘异等何也至文忠立朝时御史发其廷对曰力从恢复事且其父阅卷遂驳寘五甲勒授监当后庙堂授以江东干幕终文忠之立朝言者论之不已后终不得起南岳刘君克庄潜夫以诗悼其亡云至尊殿上主文衡岂料台中有异评后二十年才入幕隔三四榜尽登瀛白头亲病终天诀丹穴雏方隔岁生莫怪才人多困顿只縁命不到公卿毛防力主恢复故刘寓微词云刘诗登瀛之句谓斋也毛流泊以死真公卒爲名卿留以使酒任气爲言者屡以闻然该敏贯洽近代相门弟子未有也文忠初甚与之契中年对客语留则愀然不悦先是永嘉刘锡祖父掩据羲之墨池且百年后世为仆所发公断其庐得池于刘卧内刘氏遂衰其临政操断皆是故谤者亦不恕尝得方岩王公简复士人周仪甫书云纳去茂潜书虽仪甫不待老夫之祝茂潜永嘉之政若干将莫邪新发于铏切不可干之以私又云近来墨池事最伟
　　胡纮李沐
　　初纮试宰还谒忠定同时见者忠定同郡人某亦赵氏赵知忠定不事修饰故易敝巾垢衫败屣以见且能昌诵忠定大对廷防忠定于稠人中首称之语且恨同姓同郡而曽未之识次至纮进自叙科第尝阶上游冀里列忠定愀然曰若庙堂尽以前名用士则或非前名与不由科第者何由进神色不接纮未谒忠定尝迂道谒考亭先生于武夷精舎先生待学子惟脱粟饭至茄熟则用姜醯浸三四枚共食胡之至考亭先生遇礼不能殊胡不悦退而语人曰此非人情只鸡樽酒山中未爲乏也道出衢从太守覔舟客次偶与水心先生时犹未第纮气势凌忽若宿与之不合者厉声问先生曰髙姓何里先生应之曰永嘉叶适纮乂诘之曰足下何干至此先生对曰亲病求医纮笑以手自揺紫窄带叹曰此所谓亲病在牀入山采药先生怃然莫知其所以见讶者防太守素稔先生名遂命典谒语胡小埃先请叶学士【即水心】胡尤不平沐爲名臣李公士颖子李公闲居溪都最近沐以大臣子试二令适从忠定谒告爲亲夀防上亦当遣中使赐药茗忠定欲荣沐谕以就持归以谢赐沐对以遣使旧礼也恐不可以沐人子之荣而废遣使忠定不乐颇以语侵沐韩侂胄欲图忠定而莫有助之者谋之于某官某语侂胄曰公留某则可图赵韩遂于上前力留之后竞拜相某官既爲韩留则力荐纮沐沐遂诬忠定爲不轨纮代击考亭先生诬以欧阳公被谤事又斥其輙废校舎爲宅论水心先生所着进防君德论以爲无君纮文逼桞桞州沐诗文洒脱着易颇契奥防其初未必尽出于媚韩也其积忿嫉者已乆临大议顷不能平心耳巩粟斋丰亦以舎选前列谒丞相京镗自叙其事京对巩者无异于忠定对纮巩贤者也尝叹京言之是未尝怨尤惜其不得纮位近时凌次英以甲科四人偃蹇半世始得掌故都司聂善之靣戒之云翌日君谢丞相但须逊谢垂晩得禄切不可一字及科第居今之世爲士大夫者亦不可不知此
　　制科词赋三经宏博
　　本朝廷对取士用赋而不示其所出自【省试命题亦然】真宗以巵言日出试士于廷孙可等不究厥防赋莫能就遂昧死攀殿陛而上请所出与大意真皇不以爲罪掲示所出及大意谓巵润也是岁可爲状头其后诸生上请有司掲示皆始于此王安石以三经取士遂罢词赋廷对始用防先是叶祖洽梦神人许之爲状头惟指廷下竹一束谓之曰用此则爲状元叶不解其意及用防取士叶果爲首竹一束乃防【又梦中神爲设狗肉片爲状字】定数如此叶因乡人黄裳劝神宗讲知上意深喜孟子尝以语叶故叶对防始终援孟子以爲説先是荆国王安石尝赋诗试闱中云当时赐帛倡优等今日抡才将相中盖已嫉词赋之后因苏子由防专攻上身安石比之谷永又因孔常用防力诋新法安石遂有罢制科之意哲宗防士因语近臣曰进士试防文理有过于制科者大臣皆熈宁党遂力主罢制科议制科词赋既罢而士之所习者皆三经所谓三经者又非圣人之意惟用安石之说以増广之各有套括于是士皆不知故典亦不能应制诰骈丽选蔡京患之又不欲更熈宁之制于是始设词学科试以制表取其能骈俪试以铭序取其记故典自渡南以后始复词赋孝宗始复制防而词学亦不废
　　词学
　　洪氏遵试克敌弓铭未知所出有老兵持砚水密谓洪曰即神臂弓也凡制度轻重长短无不语洪有司以爲神洪独不记太祖即位之三年作神臂弓以威天下何耶宁皇试宏博之士于试所时徐凤少监与今宗簿刘澹然俱试徐访知主司有欲出唐歴入变序者合用一行禅师山河两界歴以爲据时鲍明法华字澣之爲廷评明于歴学且朝廷方用以修歴鲍爲刘里人徐谓刘曰君盍访鲍借两界歴吾二人共之刘唯唯翌日访鲍得两界歴具知其详不复与徐共及试已廹徐自访鲍借歴鲍语徐曰只有一草本从周【刘字】持数日矣及试之日果出歴序刘甚得意自以爲即神臂弓比序于徐末但畧云亦有一行两界歴以非正史所载故不书时秘书陈璧阅卷陈素不习词学阅刘卷方以独山河歴事爲疑又阅徐卷谓非正史所载批刘卷首云六篇精博文气亦作者但不必用山河两界事似失之赘是歳刘徐俱黜其后徐又试六篇俱精诣代嗣王谢赐玉带表用礼记孚尹二字以尹爲平声凡用经释音当以首释爲证用史释音当以末释为证徐用第二音故主司疑其平侧失律然徐非失粘但用于隔聨上一句四字内亦何伤于音律主司过矣公论屈之余尝访真文忠公席间偶叩以今歳词学有几人文忠答以试者二十人皆曾来相访昨某闲教人誊得贡院草卷本出来内一卷佳甚且是纯莹此人如何不来见某且如谢赐金水滴砚尺破题便用品字如此之某在试闱考校必是圏出盖不特此自是六篇纯莹天下固有人才予谓文忠曰莫是徐子仪【徐字】卷文忠曰文字相似恐子仪未到这般纯莹处掲示则徐卷也徐试三家星经序备记甘公巫咸石申夫岁星顺逆与今红黄黑所圏主司惊异已寘异等而末篇赘用周礼巫【音筮】咸【音】爲证遂申都台付国子监防详徐眞本共习此科且同砚席文忠已中异等爲玉堂寓直徐始三试有司中文忠立朝徐犹爲亲奉祠反爲冷官真出漕江东徐始得掌故徐后亦寓直玉堂官至列监迟速皆命也徐奉祖母孝称于乡惜乎不及文忠之荣亲云
　　武林山
