<!-- { "loadSidebar": true } -->
　　陈东欧阳澈【先赠朝奉郎秘阁修撰】当建炎初政论事指摘上躬贬议大臣盖宣政以来所未有也大臣恶其讦已隂用上手批寘二子法予尝得东将临刑家信手迹时犹在神霄宫墨行整整区处家事皆有条理自知顷即受戮略无惨戚战栗之状盖东汉人物也上大悔悟赠东谏议澈延阁赐田以旌其后且下诏自责时大臣盖黄潜善汪伯彦潜善已先死伯彦犹在竹西王公代言西掖防上追赠东澈遂因极论二人不学无术耻过遂非使人主防拒谏之谤朝廷汚杀士之名此而不诛何以为政若潜善魂魄有知犹思延颈就戮而伯彦躯干固在不识何施面目伯彦遂落职潜善永不追复王遂草赠东澈词及伯彦落职制其畧曰古之人愿为良臣不愿为忠臣【用出处】云云惟尔东尔澈其殆有意为忠臣乎虽然尔不失为忠而天下后世顾谓朕何如主也八年于兹一食三叹通阶美职岂足为恩以塞予哀以彰予过使天下后世考古之饰非拒谏之主殆不如是伯彦制曰朕痛念建炎之初政实从谏之令名俯仰八年寤寐永叹比下责躬之诏敢为归咎之文而论者谓汝专宥宻之司实任仰成之寄汝言汝听汝弼汝从宜思广朕之聪明何防庶人之议政使人主防拒諌之谤而朝廷汚杀士之名仰视君亲何施面目朕览人言而愓若抚徃事以何追罪固在于朕躬谊难寛于尔责盖东澈书颛攻黄汪为黄汪者正当上震怒未解宜叩头请免二子上傥不从以去为期则二子必不至东市矣当时谏臣亦有不容不与黄汪分其责者王公本以三舎法为大比第二人公应举时已罢词赋故士不服习骈丽崇观虽设词学所以捄罢词赋之失而公已不复业此故力辞玉堂表云臣幼值朝廷以王氏父子议学取士汨没心术耗敝精神晚而知悔始从师友妄意穷经其于雕镌缉缀之文未尝经意惟自惜国朝外制初无定体故臣得值以陛下得意志广着之训词求之近俗固已非是若夫内制之谨严不容率意而有作帖黄又申述司马公词制诰事窃慕其不欺君之谊上嘉叹诏从之嘉定中未尝诏罢科目凡以宏博应选者有司承意不敢以名闻尝用余嵘为中书舎人余素不习此余表侄应子和镛尝试曾学有司亦仅与申省文得典诰体时为安吉宰安吉去行都三日可逹余之草制皆取之安吉省吏趣请词头余之左右必晓之曰安吉人未回余不习此宜如王公力辞可也然能取之安吉亦善矣陈正甫讳贵谊以词学中等尝考潘子髙词卷六篇俱精博惟集贤院记偶不用李林甫注六典书目事陈以此为疑而黜之陈心服其文当其寓直玉堂凡常行词皆属潘拟藁潘性至宻惟予知之陈索潘文晷刻不差且差皂衣立门以竢陈每馈潘酒富甚尝与余共酌于粮料院之云根云
　　吕成公编文鉴
　　东莱吕成公祖谦集皇朝文鉴既成孝宗锡名文鉴除公直秘阁即赐御府金帛成公谢表云既叨中秘清切之除复拜御府便蕃之赐陈骙时为中书舎人执奏以为此特编之劳恐赏太厚上不恱陈成公遂力辞帖职上不从文鉴之成考亭先生见之谓公去取未善如得潘某人诗数篇已寘选中后有语公以潘佳处甚多恐不止如所选公遂并去之
　　洪景卢编唐絶句
　　孝宗从容清燕洪公迈侍上语以宫中无事则编唐人絶句以自娯今已得六百余首公对曰以臣记忆恐不止此上问以有几公以五千首对上大惊曰若是多烦卿为朕编集洪归搜阅凡逾年仅得什之一二至于稗官小説神仙怪诡妇人女子之诗皆括而凑之迨以进御上固知不迨所对数然亦嘉其敏赡亦转秩赐金帛
　　秦小相黄衫
　　秦桧权倾天下然颇谨小嫌故思陵眷之虽桧死犹不释小相熺尝衣黄衫侍桧侧桧目之曰换了来熺未谕复易黄桧瞪视之曰可换白熺固请以为黄乃贵贱所通用桧曰我与尔却不可用盖以色之逼上
　　秦夫人淮青鱼
　　宪圣召桧夫人入禁中赐宴进淮青鱼宪圣顾问夫人曾食此否夫人对以食此已久又鱼视此更大且多容臣妾翌日供进夫人归亟以语桧恚之曰夫人不晓事翌日遂易糟鯶鱼大者数十枚以进宪圣笑曰我便道是无许多青鱼夫人误尔
　　髙宗好丝桐
　　髙宗自康邸已属意丝桐时有僧曰辉曰仙尝召入以是被知上既南廵呉防二僧亦自京师来欲见上未有间防上幸天竺二僧遂随其徒迎驾起居上感昔至挥涕记之还宫即命黄门召入黄门对以此须令习仪上曰朕旧所识纵踈野何害僧徒固宜踈野黄门复奏以为入夕非宣召僧徒之时上曰此即是翌朝召二僧入道京师事与度南﨑岖上甚悲且喜由是宣召无时二僧冀规灵蔬地斸庵以老其徒不能从上至遣使谕灵僧僧犹豫未奉命上降黄帜任二僧所欲为界灵僧惧而纵二僧自营今额为天申圆觉寺上既倦勤退处北宫间乗小藤团龙肩舆憇其庐重华脱屣万乗亦修思陵故事有御制二诗其徒摹云章于壁石云
　　黄振以琴被遇
　　琴师黄【阙】后易名振以琴召入思陵悦其音命待诏御前日给以黄金一两后黄教子乃以他艺人语以尔子不足进于琴黄喟然叹曰几年几世又遇这一个官家黄死遂絶云
　　倪文昌请以谏议大夫入阁
　　嘉定初倪公思以礼部侍郎上疏乞以谏议大夫随宰相班奏事上手答甚宠且许之时相疑其为伪归咎奏邸报吏妄撰圣防杖背而黥之时山东归附者众荆襄帅臣列强弩射之使还慈湖杨公简手疏其事以白上谓此非仁术且失中原心以少缗钱赂银台通进司吏缴进上至以杨公疏宣谕时相以容臣契勘复于上遂止劄下契勘银台不应受余官奏惟从官可也仍用治邸吏法治台吏盖旧典独许从官缴奏自银台入时银台盖已不复用典虽从官亦纳劄庙堂真文忠已居玉堂终以官非正从当制有所可否亦止入劄乞敷奏杨公急于发上之聪明故不假用典也
　　去左右二字
　　韩南涧元吉虽袭门防而学问逺过于进士孝宗谓两制之选能者为之顾何择于进士任子尝除韩权中书舎人族以称职为真自以门防力辞然耻于右之一字防讽台臣请进士去左任子去右上从之至今着令云时有士人朱游颇任侠多记间因谒入语韩云中书误了以任子位中书顾不荣于进士乎削左右字则混然无别矣韩愕而悔其事云
　　宣政宫烛
　　予既修王竹西封还宫中降炭様如胡桃文鹁鸽色盖宣政事建炎绍兴犹袭用未改竹西力陈请罢去宣政其盛时宫中以河阳花蜡烛无香为恨遂加龙涎沉脑屑灌蜡烛陈列两行数百枝焰明而香滃钧天之所无也建炎绍兴久不进此惟太后旋銮沙漠复值称夀上极天下之养故用宣政故事然仅列十数炬太后阳若不闻上至奉巵白太后以烛颇惬圣意否太后谓上曰尔爹爹毎夜尝设数百枝诸人阁分亦然上因太后起更衣微谓宪圣曰如何比得爹爹富贵
　　柔福帝姬
　　柔福帝姬先自金间道奔归自言于上上泣而具记其事遂命髙士尚主一时宠渥莫之前比盖徽宗仅有一女之存上待之故不忍薄也太后归自北方持髙宗袂泣未已遽曰哥被畨人笑説错买了顔子帝姬柔福死已久生与吾共卧起吾视其殓且寘骨上以太母之命寘姬于理狱具诛之东市或谓太后与柔福俱处北方恐其讦已之故文之以伪上奉母命则固不得与之辩也然柔福自闻太后将还銮驭即已告病尝以尼师自随或谓此尼曾事真帝姬故备知畴昔帝姬俱上在宫中事伪帝姬引见之顷呼上小字尼师之教也京师顔家巷髹器物不坚实故至今谓之顔子生活
　　技术不遇
　　思陵时百工技艺咸精其能故挟技者率多遇而亦有命焉呉郡王益尝以相士荐于上上以王故召见见上则曰陛下尧眉舜目禹背汤肩上即驾兴曰到处脔将来王又为李世英进圭墨毎一圭墨重十两上曰恁麽大如何把王偶致棊客闗西人精悍短小王试命与国手敌俱出其右王因侍上奕言之翌日宣唤国手夜以大白浮之出处子极妍靓曰此吾女也我今用妻尔但来日于御前饶我第一局吾第二局却又饶尔我与尔永为翁壻都在御前不信吾说吾岂以女轻许人国手实未尝有女女盖教坊妓也关西朴而性直翌日上诏与国手奕上与王视第一局关西阳逊国手上拂衣起命王且酌酒曰终是外道人如何敌得国手关西才出知为所卖欝闷不食而死
　　刘锜邉报
　　髙宗得刘锜奏逆亮将戒日渡江上以为忧刘贵妃适侍进曰刘锜妄传邉事教官家烦恼上正色责妃曰尔妇人女子如何晓得必有教尔欺我者斥妃出不复召今塟西湖之曲宪圣尝从上航海倐敌骑数十辈掩至欲挐御舟后徐发弓矢其一应而倒余悉引去髙宗重于视师之役后苦谏必往至跪奏曰若臣妾褁尺五皂纱必须一往妃不逮圣后矣
　　陆石室
　　陆凝之字永仲号石室余杭人丰神隽防论议倜傥尤好为诗少年以计偕入汴郡法从见之疑其为仙邀陆杂坐命相者某道人视之道人于郡从官中指陆曰这官人只是秀才诸公因扣以科第则曰且还山修读陆不意道人临别揖赠以粒丹曰缓急幸用之陆亦异其人寘丹襦带中果报罢垂翅南归舟循汴风急浪怒舟不能胜亟抽带中丹投舟外风浪始帖息陆举手谢天幸不葬鱼腹汴上有呼其姓名者则道人也丹粒宛然已在道人掌中曰吾丹欲济子之身非济舟用也陆方从道人再覔丹汴流急不得语陆惘然而已归用其说于大涤洞天之石室人因室名以称之居逾岁又有一道人访陆形貎不畴昔以绅纒双髽绅垂背绅上绘八卦手持惜气揖陆曰贫道今夜宿山中分秀才半榻可否陆难之道人又曰可借一櫈宿于石门之外竹林中否陆欣然予櫈既得櫈即视云汉仰卧唱歌韵惜气间作步虚声音节宛转响应山谷林为之旋舞陆寝自若也迨晓道人持櫈谢陆长揖而别陆回首道人登室前天柱峰如飞顷已在霄汉陆抚膺惩悔未已顷又有纱巾白纻袍道人问大条道人宿此今安在陆语以早已去道人曰君不识钟离公也或谓后至者即洞仙陆犹不悟光尧退处北宫思大涤双迳之胜先幸大涤道流清宫以竢时宪圣亦侍羽流结亭起居光尧于驾上诏以今是闲人不须这礼数道流进天目木洞霄茶光尧与宪圣意甚适宣赐其徒金帛有差进主观者问以山中颇有能诗客否观师素怜陆亟以陆对进陆行卷太上读数首太息曰布衣入翰林可也归当语大哥【孝宗】宪圣从旁赞曰太上只好休既是山林士必不要人知他要官职做甚看引得大哥定要他出山却是苦他太上深以为然遂不以语孝宗凡陆所四遇道人或以谓神仙固不可测而一日之顷不遇三宫亦命矣夫陆竟终于石室云
　　开禧兵端
　　韩侂胄亟欲兴师北伐先因生辰使张嗣古【时为左史】假尚书入敌中因伺虚实张即韩之甥也使事告还引见未毕韩已使人候之引见毕不容张归即邀第亟问张以敌事张曰以某计之敌未可伐幸太师勿轻信人言韩黙然风国信所奏嗣古诣北廷几乎坠笏所居官韩败张未尝以语人也韩后又遣李壁因使事往伺壁归力以敌中赤地千里斗米万与蒙古为讐且有内变韩大喜壁遂以是居政府予尝观巽岩李公焘题名金山云眉山李焘携子垕塾壁来可谓名父子矣惜其仲子未熟顔氏家训尔















　　四朝闻见録卷二
<子部,小说家类,杂事之属,四朝闻见录>
　　钦定四库全书
　　四朝闻见録卷三　　　　宋　叶绍翁　撰丙集
　　褒赠伊川
