<!-- { "loadSidebar": true } -->
　　七修类稿阑杆有三义木之阑杆人人所知若曹植诗曰月落参横北斗栏杆栏杆横斜貌也又长恨歌曰玉容寂寞泪栏杆栏杆眼眶也故韵书有眼眶之训演繁露汉法防出谓以违禁之物越出边禁之地也无籍而冒入宫殿则为阑入谓其人身窃入宫禁之内也阑有遮拦之义古字多通用兰阑拦皆一也拦槛之版为兰子虚赋云宛虹拖于楯轩注云楯轩之兰版也张平子西都赋曰伏櫺槛而俯听薛综曰櫺台上栏也为轩槛可以限隔髙下故名之为栏是皆阑干之阑也兵噐在架曰兰张衡赋曰武库禁兵设在兰锜李善引刘逵魏都赋注曰受它兵曰兰受弓弩曰锜盖以辖束兵噐名之曰兰也井上四立干四出而相交亦名为兰言能遮限井口也联木以邀遮禽兽为阑上林之赋校猎也顔师古注曰校以木相贯穿总为防校遮止禽兽而猎取之也马牛闲廏为防周官校人防板以养马故命之为阑也纳奴婢闲中而鬻卖之亦名为阑贾谊传卖僮纳之闲中闲即防也合数者而求其义则防出防入之理皆昭昭矣后世财利所在官专其入则命之为者水上独木之桥也言独专此水禁塞它路如一木桥肰也夫以专取为则犯国禁而越出越入皆当为阑矣
　　资暇録今园庭中药栏栏即药药即栏犹言围援非花药之栏也有不悟者以为藤架蔬圃堪作切对是不知其由乖之矣按汉宣帝诏曰池药未御幸者假与贫民苏林注云以竹防连绵为禁药使人不得往来尔汉书阑入宫禁字多作草下阑则药栏作药兰尤分明易悟也埜客丛书李济翁资暇集园庭中药栏栏即药药即栏此説固是然考汉宣帝纪池籞未御幸者假与贫民非药字又观古人诗如梁庾肩吾曰向岭分花径随堦转药栏唐李商隐曰水精眠梦是何人栏药日髙红髲王维曰药栏花径衡门里又曰新作药栏成杜子美曰乗兴还来看药栏许浑曰竹院昼看笋药栏春卖花又曰栏围红药盛张籍曰借宅常欣事药栏多作花药之栏用也近见苕溪渔隐亦引籞为证
　　复斋漫録资暇集谓园庭中药栏云云方悟子美诗常苦沙崩损药栏及乗兴还来看药栏之意
　　苕溪渔隠复斋乃承资暇集之误引此以证子美诗余以汉史宣帝纪考之地节二年诏曰池籞未御幸者假与贫民苏林云折竹以防编绵连禁御使人不得往来律名为禁御李济翁殊不细考乃以籞为药遂穿凿为説复斋从而信之皆过矣且子美诗云药栏者直花药之栏槛耳
　　丹铅録説文妄入宫掖曰徐曰律所谓阑入也通作阑汉成纪阑入上方掖门应劭曰无符传妄入宫曰阑西域传防出不禁又加草作兰列子牢有兰子张湛注曰凡物不知生之主曰兰殷敬顺曰史记无符传出入谓之兰此兰子亦谓以技妄游义与兰同或又加木作栏李正已曰园庭中药栏药音义与籞同説文禁苑也药即栏栏即药非花药之栏也汉宣帝药未幸者假与贫民杜子美诗乗兴还来看药栏王维诗药栏花径衡门里皆贪新丽而理不通者也今或加手作拦官府文移曰廵拦曰花栏票是也以今花栏比古语药栏语意益明若以药栏为芍药之栏则今之花栏乃花蕋之栏可乎
　　名义考禇记室世言金井梧飘以叶上有金井字非井也唐人谓井栏为银床潘平田之説不知何据叶上恐亦无字今人家凿井有置铅锡其下者盖青金也或以此得名银床亦非栏盖辘轳架也广韵辘井轳圆转木也用以汲水丧大记以绋绕碑间之鹿卢南人谓之油葫芦北人谓之滑车曰银者对金而言或其色白也李白诗络纬秋啼金井栏亦是指井苏轼露帐银床初破睡误以银床为偃息之具也
　　戏瑕银床井栏也古乐府淮南王篇有后园凿井银作床金缾素绠汲寒浆而唐令狐诗玉箸千行落银床一半空直用作思妇空床故事不舛之甚乎按元人小説载嘉祐中河濵渔人网得小石碑题云雨滴空阶晓无心换夕香井梧花落尽一半在银床其诗不类唐以后人
　　名义考汉书武帝立井干之楼扬子重黎篇或问茅焦厯井干之死按井干井上木栏其形四角或八角师古曰积木而髙于楼若井干之形司马曰始皇杀諌者二十七人积之阙下如井干之状
　　弹雅井干通称金井栏又曰银床
　　艺林彚考栋宇篇卷九
　　钦定四库全书
　　艺林彚考栋宇篇卷十
　　蓬莱县知县沈自南撰
　　沟涂类
　　释名圌以草作之井一有水一无水曰罽汋
　　中华古今注长安御沟谓之杨沟植髙杨于其上也一曰羊沟谓羊喜觝触垣墙故为沟以隔之故曰羊沟亦曰禁沟引终南山水从宫内过所谓御沟
　　丹铅録荀子入其央渎注中渎也今人家出水沟则如今称出水窦曰央沟亦有本也太平御览引荘子逸篇羊沟之鸡称羊沟不知何解俗作阳沟云对隂沟之称但未见所出耳○正杨荘子注羊沟鬬鸡处郭璞尔雅注阳沟巨鶤古之名鸡
　　兼明书凡沟有露见其明者有以土填其上者土填其上者谓之隂沟露见其明者谓之阳沟言阳以对隂无他説也
　　余冬序録今人谓暗沟为隂沟明沟为阳沟所谓杨沟羊沟安知非阳沟耶
　　丹铅録周礼为其井匽注井漏井匽堰猪慎按漏井今之渗坑匽猪今之隂沟也
　　丹铅録观室者周于寝庙又适其偃焉为是举移是注云偃谓屏厕寝庙则以飨燕屏厠则以偃溲当其偃溲则寝庙之是移于屏厕矣故是非之移谁能常之古者谓溷厕为屏言其秽浊当在屏处谓偃者其形如匽周礼为井匽以共王之湢浴又曰梁水偃也偃水为闗空以笱承其空由是证之则湢浴之匽取鱼之偃及后人灌田检水之堰其用虽异其形则同
　　资暇録今俗命如厕为屋头称并州人咸凿土为室厕在所居之上故也一説北齐文宣帝怒其魏郡丞崔叔寳以溷汁沃头后人或食或避亲长不能正言溷因影为沃头焉
　　天中记説文曰厕清也释名曰厕言人杂在上非一也或曰溷言溷浊也或曰闻至秽之处宜常修治使清洁也
　　辍耕録今寺观削木为筹置溷圊中名曰厕筹北史齐文宣王嗜酒滛泆肆行狂暴虽以杨愔为相使进厕筹然则愔所进者岂即此与按説文厕清也从广则声韵初吏切间也杂也次也圊也居髙临垂边曰厕髙岸夹水曰厕史记太仓公传竖奉劒从王之厕汲黯传卫青大将军侍中上踞厕见之注如淳曰厕音则谓牀边据牀视之一云溷厕也厕床边侧汉书注如淳曰厕溷也孟康曰厕边侧也师古曰如説是也仲冯曰厕当从孟説愚意古者见大臣则御坐为起夫武帝固以奴待青亦不应踞溷□而见之然汉文居灞北临厕使慎夫人鼓瑟注韦昭曰髙岸夹水为厕即此推之则凡厕者皆取其在两物间为义又郅都贾姬如厕有埜彘入厕命都击之则此之如厕亦恐非是溷圊他如刘安别谪守都厕三年荘子庚桑篇适其偃注偃屏厕也屏厕则以偃仪礼既夕礼甸人筑坅坎人温厕塞厕万石君建取亲中裙厕牏身自澣洒注孟康曰厕行清牏行中受粪函也至于晋侯食麦胀如厕陷而卒赵襄子如厕执豫让髙祖鸿门会如厕召樊哙等及如厕见柏人金日防如厕擒莽何罗范雎佯死置厕中李斯如厕见鼠陶侃如厕见朱衣王敦如厕食枣刘寔误入石崇厕郭璞被发厕上刘季和厕上置香炉沈庆之梦卤簿入厕中崔浩焚经投厕中钱义厕神李赤厕鬼蒯瞆盟孔悝于厕曹植戒露顶入厕之类则真溷圊矣演繁露汉书卫青大将军侍中武帝据厕见之注溷厕也此説非也武帝固以奴待青矣青时已为大将军亦不应如此之甚也凡言厕者皆为其在两物之间汉文居覇北临厕使愼夫人皷瑟韦昭曰髙岸夹水为厕水经曰今斯原夹二水矣原者白鹿原也覇水自北原上来近长安而合乎浐也【或谓长水会霸要之皆在两水间其义两通】故此原在霸浐两间而文帝临之是谓临厕也即此理推之则凡厕云者皆以两间为义虽溷圊之名为厕亦一理也诗谓夹其皇涧者是也夫水在两土之间既可名涧则凡厕之义皆以两间名之复何疑哉古书所着如曰豫让变姓名为刑人而入襄子之厕襄子如厕心动又如管宁首过而曰固尝如厕不冠矣诸如此类则真溷圊矣而溷圊之义盖亦同用两间为义也又如郅都贾姬如厕有野彘入厕命都撃之则此之如厕者正为其在两土夹中非溷圊矣人主之见臣下不必皆在广庭坐虽便殿燕间御坐之前必有隙地使见者得以拜伏从容进退乃为得礼今武帝之见青也临斩絶之岸而使青蒲伏于絶岸之下仰视威顔如在天上可谓非礼矣故史因武帝之礼黯而对青以言临厕也
　　五杂组武帝如厕见卫青解者必曲为之説此殊可笑史之记此政甚言帝之慢大臣以见其敬黯耳若非溷厕史何必书卫青公主马前奴也官即尊贵帝狎之久矣文宣令宰相进厕筹武帝之如厕见大将军亦何足怪
　　戏瑕厕牏厕中受粪函东南人谓凿木空中如曹谓之牏此义为正墙板汗衫之説俱非
　　天中记汉书万石君取亲中裙厕牏身自澣洒旧注徐广曰牏筑垣短板也厕牏谓溷垣墙建隐于其厠而浣涤也一谓牏为豆言建又自洗荡厕豆厕豆写除秽汚之穴也吕静曰楲窬防噐也楲虎子也窬行清也孟康曰厕行清牏中受粪函者也
　　戏瑕南齐萧谌等谋废欝林王领兵入宫出西弄杀之按隋书南宁有小勃弄大勃弄又洞庭山有风弄严陵濑有风七里无风七十里土人谓之泷或讹为笼余以为皆非必当从此弄字宋人叶梦得避署録话似未尝考故因循其旧説耳或以衖字当弄字者恐误衖即巷字楚辞五子用失乎家衖家衖家巷也扬子一閧一巷也【按避暑録诂今严陵七里濑在洞下二十余里两山耸起壁立连亘七里土人谓之泷讹为笼言若笼中因谓初至为入泷既尽为出泷泷本音申江反奔湍貌人以为若笼谬也】
　　前闻记今人呼屋下小巷为弄按南史萧谌接欝林王出至延徳殿西弄弑之丁度集韵弄厦也屏也又作□盖即今称耳字书又出衖字俗又呼弄唐唐亦路也丹铅録南史东昏侯遇弑于西弄西弄宫中别道如永巷之类也楚辞五子用失乎家衖衖音閧所云弄者盖衖字之转音耳元经世大典所云火衖注即音弄丹铅録今之巷道名为胡洞字书不载或作衙同又作防皆无据也南齐书萧鸾弑其君昭于西弄注弄巷也南方曰弄北曰防弄之仄切为防也盖方言耳疑耀今京师呼巷为胡同盖胡语也世以为俗字不知山海经已有之食嚣鸟可以止同郭璞注治洞下也音洞又飞鱼食之已痔同独胡字尚未经见
　　丹铅録诗不入我陈尔雅云庙中路曰唐堂途谓之陈战国防美人充下陈下陈犹下堂也即今称妻曰房下也
　　疑耀洪范无有作好遵王之道无有作恶遵王之路注疏止言王之道为正道王之路为正路而已道路二字未见分别蔡沉集传亦未及解新安陈氏止云互词叶韵耳抑何卤莽也箕子作洪范其字岂轻下者余按周礼遂人及匠人自遂上之径至于川上之路凡五又有经涂环涂野涂大小相异而道容二轨路容三轨是道小而路大也则作好之害小作恶之害大耳
