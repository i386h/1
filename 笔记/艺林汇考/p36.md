<!-- { "loadSidebar": true } -->
　　留青日札白酒曰醝一作鄼又名醙白居易诗白酒善消愁苏子云白酒无声滑防油浊酒嵇康云浊酒一杯杜少陵云墙头过浊醪黑酒醉乡日月谓之愚酒色黑而酸醨者也苦酒韩子苍诗云饮惯茅柴谙苦硬不知如蜜有香醪苏子瞻云白酒微荷心苦又云松明酒方言苦快也一作酓酐酠皆苦味也又魏名臣醋名苦酒酽酒曰醹味醲醶也苏诗杜酒粥面醲欧诗緑醅寒更醲淡酒曰防味薄也万毕术注断蒲渍酒中即厚冻浆酒凡酒过热则酸过冷则冻古亦名冻醴魏都赋云冻醴流澌温酎跃波
　　名义考酒酉也以米麴酉醳为义黍所成者醴体也以汁滓相埓为义稌所成者稌即稻稻即稬【音懦】诗多黍多稌为酒为醴食【音嗣】饭也以炊谷为义稷所成者诗曰我蓺黍稷以为酒食又曰黍稷彧彧以为酒食古人以黍稷百谷之长故祭祀用焉稌则洽百礼不用祼献矣【醳音亦稌音杜】
　　名义考缩酒莤酒【莤音缩】郊特牲缩酌用茅注缩泲也说文礼祭束茅加于祼圭而灌鬯酒是为莤泲与防同盖醴齐浊以茅借滓防出其汁诗酾酒有藇藇香草亦犹茅也曰缩者去滓若缩敛之耳束茅立之祭前沃酒其上酒渗下若神饮之士虞礼束茅五寸谓之苴者此也曰莤者从艸酉防意周礼甸师共萧茅郑大夫云萧字或为莤莤读为缩左传包茅不入无以缩酒注谓束茅而灌之以酒为缩皆混释也
　　丹铅録笾人职曰朝事之笾其实防蕡郑云熬麦也杨倞【谅】云麦之牙糵也至脆弱音与丰同按防从豊与醴酒之豊义同荀子富国午其军取其将若拨防言薄弱也说文从丰恐非
　　古今攷浆人掌共王之六饮水浆醴凉医【贾疏云谓酿粥为醴乃为医】酏入于酒府共賔客之稍礼共夫人致饮于賔客之礼清醴医酏糟而奉之凡饮共之郑注王之六饮亦酒正当奉之醴醴清也郑司农云凉以水和酒也谓凉今寒粥若糗饭杂水也酒正不辨水凉者无厚薄之齐○鹤山先生曰【于美于计二反】今当从古注释文正义皆相承作医后郑从酒郑【此三字恐当作酒正二字】注【失医字】之【失字字】从殹从酉省也疑先郑已误矣
　　丹铅録酒正辨四饮之物二曰医医音倚或作醷【音倚】和体酏为饮也郑司农说内则浆水醷音俱相近文字不同记者各异耳
　　丹铅録淮南子东风至而酒湛溢李淳风感应经湛作泛其解云按今酒初熟瓮上澄清时恒随日转在旦则清者在东畔午时在南日落在西夜半在子恒随日所在也又春夏间在地窨下停春酒在瓮上泛者皆逐风而移虽居深密非风所至而感召动之
　　丹铅録酒一作子与切孝经纬曰酒者乳也嘉谷之乳也张超诮青衣赋东向长跽接狎欢酒悉请诸灵辟邪无主参同契法象歌若蘖染为黄似蓝成緑组皮革煮成胶麴糵化为酒
　　丹铅録说文浆酢也周礼四饮之物三曰浆石氏星经酒醪五齐之属天文酒旗星主之浆水六清之属天文天乳星主之内则所谓酒浆当有别也○酢古音醋言其有酸味也本草玉石下品部浆水味甘酸微温无毒主调中引气宣和强力通闗开胃调理腑脏粟米新熟白花者佳煎令醋止呕哕白人肤体如缯帛为其常用故人不齿其功○按楚辞招魂臑鼈炮羔有柘浆些汉书泰尊柘浆唐宴进士有三勒浆谓诃梨勒庵摩勒乌榄勒也则浆不止用粟米尔
　　湘烟録郑畋三勒浆诗卉醴陁花物外香清浓标格胜椒浆注仙经呼蜜为卉醴
　　古今攷周礼天官酒正辨五齐【才细反】三酒注云泛【芳劒反】齐泛者成而滓浮泛泛然如今宜成醪矣体齐醴犹体也成而汁滓相将如今恬酒矣盎【乌浪反】齐盎犹翁也【翁呜动反一音于勇反】成而翁翁然葱白色如今鄼白矣【鄼宜作醝醝才何反】缇【音体】齐缇者成而红赤如今下酒矣沈齐沈者成而滓沉如今造清矣自醴以上尤浊缩酌者盎以下差清其象类则然古之法式未可尽闻杜子春读齐曰粢又礼器曰醴酒之用酒之尚谓齐者每有祭祀凡以度量节作之事酒郑司农云有事而饮也谓事酒酌有事者之酒其酒则今之醳酒也醳音亦【徐音昔】昔酒司农云无事而饮也谓今之酋久白酒所谓旧醳者也清酒司农云祭祀之酒谓今中山冬酿接夏而成○正义曰五齐皆言成者谓酒熟曰成云如今宜成醪者宜成说以为地名故曹植酒赋曰宜成醴醪苍梧缥清若马融所云今之宜成防稽稻米清似宜成以为酒名故刘杳要雅亦以宜成为酒名二者未知孰是今郑云宜成醪矣未知郑意酒名地名类下鄼白则为萧何所封南阳地名下酒谓糟床下酒其色红赤故以缇名之按郑下注五伯缇衣亦赤黑色也汉时造清熟则滓沈故以况沈齐也自醴以上尤浊缩酌者以茅缩酌谓以茅泲之故司尊彞云醴齐缩酌盎以下差清清不用茅故云盎齐涗【啐】酌涗清也五者皆举汉法况文昔酒对事酒为清若对清酒则为白故曰酋久白酒也酒敦曰酋酋者久逺之称故月令名酒官为大酋于周礼则为酒人中山郡名故魏都赋云醇酎山中沈湎千日○紫阳方氏曰周之五齐三酒汉近古犹可引类方比如今恬酒之恬恐只是甜字韵书注甜甘也美也楚元王交穆生设醴注醴甘酒也少麴多米一宿而熟不齐之则汉之醴酒与周之醴齐已自不同似乎后世五齐三酒之法皆不可攷今之煮酒实则蒸泥之季冬者佳曰清酒则未蒸者用清水白麫麴曰白酒用诸药蓼汁为麴易成曰茅柴酒曰红酒酿米为红麴记得蜀人有醪子酒小瓶倾少许以汤和饮今之造酒其米曰秫曰糯月令秫稻必齐是也粟有糯亦可酿而古五齐皆用秬黍则三酒亦然秬黍之中又以一桴二米者为鬯酒在月令始云秫稻又谓之谷粟之黏者酒以地名则如乌程若下之类宜成或非地名或任意夸酒美名近世思堂春髙庙之堂也玉练捶美之如玉也羊羔白如其色也静江府酒尤佳
　　名义考记曰郁合鬯臭先儒谓捣郁金香草之汁和合鬯酒按本草郁金无定识甞考达磨俱含论郁金树名出罽賔国花黄色压汁为香窃恐周以前罽宾未通中国先王不寳逺物亦何取郁金也盖郁非草乃草之舂筑犹鬯非酒乃酒之条达说文郁作郁芳草也十叶为贯百廾贯筑以煮之为郁故其字从臼从缶又曰百草之华逺方郁人所贡则郁乃合众香草舂筑之故曰郁郁人亦以是得名以是郁和酒其气条达故曰鬯众香草薰兰萧艾之属皆备也故曰百草之华王度记天子以鬯诸侯以薰大夫以兰芝士以萧庶人以艾诸侯以下各一物天子备物耳礼记释郁鬯误引郁金本草释郁金误引郁鬯于是交乱矣埤雅释草至以鬯亦为草名非甚
　　疑耀古者酿酒以黑黍为上其色必黑祭祀用郁草和之者以郁草黄色故酒色黄而且香诗所谓黄流在中以其酒色黄而且流动也今又乃以黄色为酒品之恶者与古异矣又絶无以郁草和酒岂其法不耶若酒之不和以郁者又名为鬯是黑黍之酒即鬯也若加以郁乃名郁耳说文解鬯字乃云以秬酿郁草是鬯亦可以兼郁自郁与鬯对言之则当致其辩耳
　　演繁露汉八月饮酎说者曰酎正月酿八月成许叔重曰八月黍成可为酎酒酎三重醇酒也二说不同然酒固有久者恐八易月乃成期太迂逺当以黍成可酿为是黍既登熟三重酿之八月一月可办也
　　天中记汉制宗庙八月饮酎用九醖太牢皇帝侍祠以正月旦作酒八月成名曰酎一曰九醖一名醇酎张晏曰正月旦作酒八月成名曰酎酎之言纯也师古曰酎三重酿醇酒味厚故以荐宗庙
　　诗名物疏周礼五齐之名二曰醴齐注醴犹体也成而汁滓相将如今甜酒矣韩诗说醴甜而不泲也说文酒一宿熟也孔疏云醴不可専饮天子于羣臣不徒设醴而已左传天子飨诸侯每言飨醴命之宥是飨醴者天子饮酒之敬故举醴言之
　　辨物志明堂位云殷尚醴周尚酒酒醴一也而殷周异尚何醴甘酒也少麴多米一宿而熟盖仪狄始造酒殷去夏近九醖之方未备故用醴者荐时尚也周礼浆人酒正酒法大备故周用酒者崇时物也
　　余氏辨林鲁元王为穆生设醴酒后醴酒不设穆生去皆谓醴酒醇酒也夫醇酒亦易办之物何设不设闗贤士之去留考说文一宿熟曰醴夫为一人而日劳醖酿其敬可知不设则敬衰故去
　　史通注庄子鲁酒薄而邯郸围郭象注楚宣王朝诸侯鲁恭公后至而酒薄宣王怒欲辱之恭公不受命宣王乃发兵与齐攻鲁梁恵王常欲击赵而畏楚救赵楚以鲁为事故梁得围邯郸言事相由也又淮南子鲁酒薄而邯郸围许慎注楚会诸侯鲁赵俱献酒于楚王鲁酒薄而赵酒厚或易鲁薄酒奏之楚王以赵酒薄故围邯郸也二注不同
　　说畧今人名醖之漓薄者为鲁酒则以为出庄子鲁酒薄而邯郸围之义不知其所谓盖古也昔者鲁人不能为酒惟中山之人善酿酒之美者醉人至千日焉鲁人求其方不得有仕于中山者至酒家取其糟归以鲁水渍之谓人曰中山之酒也鲁人饮之皆信一日中山之酒主来闻有酒索而饮之吐而笑曰斯予之糟液也奚其酒
　　道山清话朱康叔送酒与子瞻子瞻以简谢之云酒甚佳必是故人特遣下防也盖俗谓主者自饮之酒为不出库耳
　　野客丛书徐彭年家范其子问人称酒为青州从事谓何曰湘江野録云昔青州从事善造酒故云仆考世说与此说不同桓公有主簿善别酒好者谓青州从事恶者谓平原督邮盖青州有齐郡平原有鬲县言好酒下脐而恶酒在膈上住也从事美官而督邮贱职故取以为喻
　　五杂俎青州从事向擅声称今所者色味殊劣不胜平原督邮也然从事之名因青州有齐郡借以为名耳今遂以青州酒当之恐非作者本意
　　老学庵笔记晋人所谓见何次道令人欲倾家酿犹云欲倾竭家赀以酿酒饮之也故鲁直云欲倾家以继酌韩文公借以作簟诗云有卖直欲倾家赀王平父谢先大父赠簟诗亦云倾家何计效韩公皆得晋人本意至朱行巾舍人有句云相逢尽欲倾家酿久客谁能散槖金用家酿对槖金非也
　　阅耕余録水经注刘堕宿擅工酿采挹河流醖成芳酎别调氛氲自成馨逸酒称别调从古未闻
　　西溪丛话酒谓之欢伯焦贡易林坎之兑遯之未济辞云酒为欢伯除忧来乐福喜入门与君相索伯音博协音也王琪君玉金陵饮酒诗云蜀江雪浪来天际一派泉舂寳钗碎盖谓水碓舂金钗糯也金钗乃糯米之名诗载荆公集中非是
　　阅耕余録酒能销忧故曰欢伯亦能乱性故曰祸泉丹铅録孝经纬曰酒者乳也梁张率对酒诗如花良可贵似乳更堪珍杜子美诗山城乳酒下青云本此○酒乳也所以养老夀也天有酒旗星垣在栁乳忍九切林下偶谈饮酒谓之食酒于定国定国食酒至数石不乱如淳曰食酒犹言喜酒师古曰若依如氏之说食字当音嗜此说非也食酒者谓能多饮费尽其酒犹云食言焉今流俗书輙改食字作饮字失其真也然食酒至数石不乱可谓善饮古今所罕有也栁子厚序饮亦云吾病痞不能食酒至是醉焉
　　娱书堂诗话东坡谓晨饮为浇书李黄门谓午睡为摊饭陆务观甞有絶句云浇书满挹浮蛆翁【翁瓮同】摊饭横眠梦蝶牀莫笑山翁见机晚也胜朝侍一生忙
