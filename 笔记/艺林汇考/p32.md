<!-- { "loadSidebar": true } -->
　　丹铅录左传粢食不凿字当作糳精细米也诗召旻彼疏斯粺郑曰疏粗粝米米之率粝十粺九糳八侍御七又九章算法云粟五十为粝三十粺二十七糳二十四御二十一皆三之一也或曰粟一石为粝米六斗舂一斗为粺九升又云为凿则八升米之细者乃穷于御通于糳杨桓六书统曰凿米五升舂为四升曰毇【虎委切】为五减而四也古篆作□象四□以见意小篆作□毇米减而三曰晶古篆作□象三□以见意粝而糳糳而毇毇而晶细之极也魏校六书精蕴曰精粹字皆从米精者何也米之脱粟也色微黄赤人皆知其粗也糠去而白毇矣未也糳矣未也舂而近心矣色微若青此生意所函也粹者何也始而砻米殻也中而舂米去膜也卒而防【音展多工也】米去翳也乃后莹然玉粒万粒与一粒同虽欲去之不可得而去矣学问之极功犹是易曰纯粹精也其是之谓夫慎按说文一斛粟舂为九斗张晏曰七斗九章算术曰六斗古者斛受十斗一石粟无九斗之理当以九章算术为是又按纬书引孔子之言曰七变八臼米出甲谓硙【音位】之为粝米也舂之则粺米也□【当作音伐舂米也】之则糳米也【音普各切齐谓舂为】之则毇米也又防择之防防【音荡遳】之则为晶米即九章所谓侍御米之细者穷于御言其可御于君也以字言之则防字从臼从米即古文毇字后人加殳复且赘矣丵入臼即古文凿字丵士角切音与龊同挿简于地也舂粟以杵亦象挿简于地之形故说文云凿字从毇省则凿加米已赘又加殳于傍益赘矣皇象章草止用凿而汉碑隶字变作可证之古字之始因附着之
　　丹铅録儒书以精凿喻学精凿皆言米也糓一石得米六斗为粝一石五斗为毇得四斗为凿得三斗为精精之为字从米为义从青为声古文作晶象三米之形尤见意义佛书以醍醐之教喻于佛性从乳出酪从酪出酥从生酥出熟酥从熟酥出醍醐也【按凿字宜作糳】
　　留青日札郑云米之率粝十粺九凿八汉书曰粝粱之食粺毇也精米也粟一石舂米一斗四升凿鲜明貌左传粢食不凿是也即所谓粲
　　余氏辨林食不厌精注精凿也左传粢食不凿按说文云粝米一斛舂为九斗曰凿一斛者一石也择一石而为九斗者精米也凿当作糳及丹铅録云一石得米四斗为糳三斗为精则精糳又自有别
　　丹铅録孟子飦粥之食又作饘说文糜也周谓之饘宋谓之糊檀弓注厚谓之饘希谓之粥也鬻见说文徐邈云今饘字又作防左传防于是鬻于是又作餰荀子酒醴餰鬻又作礼记取稻米为酏注酏当读为古文作集韵又作防□【酏原音夷】
　　初学记广雅曰粥糜饘也释名曰糜煮米使糜烂也粥濯于糜粥粥然也周书曰黄帝始烹谷为粥风土记曰天正日南黄钟践长是日始牙动为饘粥以养幼俗尚以赤豆为糜所以象色也天文要集曰玉井主粥厨广志曰辽东赤粱魏武帝以为御粥说文曰周谓之饘宋卫谓之餰扬雄方言陈楚之内相谒食麦谓之餥【扶味反】邺中记曰并州之俗以冬至日后百日为介子推断火冷食三日作干粥中国以为寒食凉州异物志曰髙昌僻土有异于华寒服冷水暑啜罗阇【郡人呼粥】
　　初学记按叙春秋运斗枢曰粟五变以阳化生而为苗秀为禾三变而粲谓之粟四变入臼米出甲五变而蒸饭可食周书曰黄帝始蒸糓为饭礼记曰膳夫掌王之食饮【食饭也饮酒浆也】食用六谷【稌黍稷粱麦苽菰雕胡】黍稷稻粱黄粱稰穛【稰音醑熟获也穛音阻聊反生获也】吕氏春秋曰饭之美者山之禾不周之粟阳山之穄南海之秬阚泽九章曰粟饭五十粝饭七十稗饭五十糳饭四十八御饭四十二史记考要项羽记今嵗饥民贫士卒食芋菽芋菽汉书作半菽臣瓉曰食蔬菜以菽杂半之刘孝标广绝交论曰莫肯费其半菽苏轼诗曰愿君五袴手招此半菽魂山家清供青精饭者以比重谷也按本草南烛木今黑饭草即青精也采枝叶捣汁浸米蒸饭曝干坚而碧也久服益顔延算仙方又有青石饭世未知石为何也按本草用青石脂三斤青粱米一斗水浸越三日捣为丸如李大日服三丸可不饥是知石脂也二法皆有据杜诗曰岂无青精饭令我顔色好
　　丹铅録杜诗岂无青精饭令我顔色好青精一名南天烛又曰墨饭草以其可染黑饭也道家谓之青精饭故仙经云服草木之正气与神通食青烛之精命不复陨谓此也
　　艺林伐山贾逵曰粱米出于蜀汉香美逾于诸粱号曰竹根黄粱州之名因此
　　山家清供凋菰叶似芦其米黑杜甫故有波漂菰米沉云黑之句今胡摖是也暴干砻洗造饭既香而滑杜甫又云滑忆凋菰饭【音察】
　　尚书故实晋书中有饮食名寒具者亦无注解处后于齐民要术并食经中捡得是今所谓环饼桓甞盛具法书名画请客有食寒具不濯手而执书画因有涴不怿自是防客不设寒具
　　五总志干寳周礼注司徒仪日祭用晋制呼为撮【撮字疑是环字】饼又曰寒具今曰馓子桓蓄法书名画一日方食寒具有客不复拭手輙多染汚坡题古画云上有桓寒具油【音连音楼】
　　山家清供晋桓不设寒具此必用油蜜煎者要术并食经皆只曰环饼世疑馓子也巧夕馂蜜食也杜甫十月一日乃有粔籹作人情之句广记则载寒食事总三者俱可疑乃考朱氏注楚词粔籹蜜饵有餦餭些谓以米麫煎熬作之寒具是也以是知楚词一句自是三品粔籹乃蜜麫之干也十月间炉饼也蜜饵乃蜜麫少润者乃蜜食也餦餭乃寒食寒具无可疑者闽人防婣名煎餔以糯粉和麫油煎沃以糖食之不濯手则能污物且可留月余宜禁烟用也和靖先生山中寒食诗云方塘波緑杜蘅青布谷提壶似足聴有客初甞寒具罢据梧痛饮散幽襟信乎此为寒食具矣【粔籹音巨汝餦餭音张皇】丹铅録桓不设寒具齐民要术并食经皆云环饼世疑馓子也刘禹锡寒具诗纎手搓来玉数寻碧油轻蘸嫩黄深夜来春睡浓于酒压匾佳人纒臂金盖以寒具为馓子也宋人小说以寒具为寒食之具糯粉和麫油煎沃以糖食之不濯手则能汚物可留月余宜禁烟用也则寒具又非馓子存以俟博古者
　　五杂俎刘禹锡寒具诗云云则为今之馓子明矣宋人因林和靖诗有寒具遂解以为寒食之具安知和靖是日不甞馓子耶【说畧禹锡盖以捻头为寒具】
　　丹铅录楚词粔籹蜜饵有餦餭王逸注餦餭饧也以蜜和米麫熬煎作粔籹捣黍作饵又有美饧众味甘具也朱子注云以米麫煎熬作之寒具也可山林供洪曰楚辞此句自是三品粔籹乃蜜麪之干者十月间炉饼也蜜饵乃蜜麫少润者七夕蜜食也餦餭乃寒食寒具也丹铅録玉烛寳典云洛阳人家正旦造丝鸡蜡燕粉茘枝故宋人贺正启有瑞霙饯腊粉茘迎年之句
　　丹铅録楚辞精琼爢以为粮注爢屑也今之米糊羮○玉饵出梁元帝杂纂今之饵块也
　　丹铅録艺文类聚束晳饼赋有牢丸之目盖食具名也东坡诗以牢九具对真一酒诚工矣然不知为何物后见酉阳杂俎引伊尹书有笼上牢丸汤中牢丸九字诗人贪竒趂韵而不知其误虽东坡亦不能免也牢丸今汤饼也
　　丹铅録周礼防【芳弓芳勇郎第三音】蕡【见周礼笾人仪礼有司彻】仪礼注作逢蕡【今按周礼注云蕡枲实也熬麦曰防麻曰蕡疏云蕡是麻之子实也仪礼注云防熬麦也蕡熬枲实也疏云案丧服云菹者麻之有蕡者也牡麻者枲麻也若然枲麻无实郑云蕡枲实者举其类耳其实枲是雄麻无实逢蕡之文注疏俱未之有也○按郑康成云河间以北煑穜麦卖之名曰逢用修或引此而误作仪礼注耳】熬麦曰防熬麻蕡防今之麦芽糖蕡今之麻糖也名义考周礼羞笾之实有糗【尺救切】饵粉餈内则注捣熬谷以为糗饵与餈同又糗捣粉熬大豆为之又曰合蒸曰饵粉之曰餈又曰粉稻米饼之曰餈又曰粉米蒸屑皆饵也训皆未辨按说文糗熬米麦也徐曰煼干米麦也一曰糗也说文饵先屑米为粉然后溲之为饼也粉以豆为粉糁餈上也餈炊米烂乃捣之不为粉也诸家之说莫精于说文【煼俱音炒义同溲音薮】
　　留青日札今市肆标曰重罗白麫汉束晢赋曰重罗之麫尘飞雪白又名玉尘橘中叟曰君输我瀛洲玉尘九斛
　　丹铅録女麴小麴也茧糖窠丝糖也石蜜糖霜也自然谷【元作非】禹余粮也俱见齐民要术
　　余氏辨林鼎卦爻辞覆公餗餗不解其何物攷房审权注云餗者鼎实之糁食庖珍之蒸蔬也
　　野客丛书沈存中笔谈曰唐士人专以小诗著名而读书灭裂如乐天题坐隅诗俱化为饿殍作夫字押杜牧之杜秋娘诗厌饫不能饴饴乃饧非饮食也仆观晋王荟以私粟作粥饴饥者郗鉴甚穷乡人共饴之饴字岂不作饮食用然考晋音乃音嗣非贻字也仆谓牧之用作贻字必别有所据又观后汉许杨举谣歌曰饴我大豆享芋魁饴字无音乃知牧之用字有所祖也饿殍之殍作夫字用按唐韵敷字韵收抚俱切又平表切皆言饿死也是则殍字有二音乐天所押盖从唐韵之平声者二字皆有所据存中自不深考安可以读书灭裂非之扬雄箴曰野有饿殍
　　嬾真子唐人欲作寒食诗欲押饧字以无出处遂不用殊不知出于六经及楚词也周礼小师掌教箫注云箫编小竹管如今卖饴饧所吹者招魂曰粔巨籹蜜饵有餦餭些注云餦餭饧也但战国时谓之餦餭至后汉时亦谓之饧耳
　　野客丛书刘禹锡甞曰凡诗用僻字须有来处宋考功诗云马上逢寒食春来不见饧疑此字僻因读毛诗有瞽注乃知六经中惟此饧字仆观扬雄方言有此一字又观樊儵三嵗献甘醪膏饧知汉人甞有此语又考周礼小师掌教箫注亦有饧字禹锡所言是未深考因观唐人诗集有曰马上逢寒食途中属暮春可怜江浦望不见洛桥人此宋考功途中寒食诗也有曰岭表逢寒食春来不见饧洛中新甲子何日是清明此沈佺期诗也禹锡举考功马上逢寒食之句而缀以佺期春来不见饧之句是又误以二诗为一诗也
　　演繁露饧【徐盈反】饴【与之反】一也楚辞曰粔籹蜜饵有餦【音张】餭【音皇】案饧饴餦餭皆一物也而小有异说文曰饴米糵煎也饧和馓也释名曰饧饼也煮米消烂洋洋然也饴小弱于饧形怡怡然也方言曰饧谓之张皇注云即干饴也饴谓之该饧谓之餹凡饴谓之饧自闗而东通语也今人名为白糖者是也以其杂米糵为之也饴即饧之融液而可以入之食饮中者也后汉明徳马后谓含饴弄孙者是也唐世所食饧粥是其类也张衡七辨曰沙饴石蜜逺国贡储即今沙糖也唐奘西域记以西域石蜜来询知其法用蔗汁蒸造太宗令人制之味色皆逾其初即中国有沙糖之始耶然唐史已载糖蟹曰蟹之将糖躁扰弥甚岂其以白糖淹之耶【按古乐府有酒无沙糖味句沙糖二字不始于唐也】
　　野客丛书宋景文公曰梦得甞作九日诗欲用餻字思六经中无此字遂止故景文九日诗曰刘郎不敢题餻字虚负诗中一世豪仆读周礼疏羞笾之实糗饵粉餈郑笺今之餈餻【今按此贾公彦疏非郑注也】安谓六经中无此字邪又观扬雄方言亦有此字苕谿渔隠谓古人九日诗未有用餻字惟崔徳符和吕居仁一诗有买餻沽酒之语岂古人诗未用耶
　　鹤林玉露刘禹锡欲用餻字以其不经见然白乐天诗云移坐就菊丛餻酒前罗列则固已用之矣刘白倡和之时不知曾谈及此否
