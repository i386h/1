<!-- { "loadSidebar": true } -->
　　笔丛厯考琼花爲玉蕊其误葢始于二宋刘原父不能是正从而和之三子皆博极羣书者所见若此故世人无复异议而晏元献苏文忠悉承其误然失之未逺犹可言也洪景卢曽端伯蔡寛夫傅子容以山矾爲玉蕊则失之顿逺矣然其误犹本之唐人僞帖也用修直以山矾爲栀子既无所因又靡所考○按郑兴裔琼花辩琼花天下无双昨因敌骑侵轶或谓所存非旧疑黄冠軰以聚八仙花种其处余细观熟玩不同者有三琼花大而瓣厚其色淡黄聚八仙花小而瓣薄其色微青不同者一也琼花叶柔平莹泽聚八仙叶粗而有芒不同者二也琼花蕊与花平不结子而香聚八仙蕊于花结子而不香不同者三也余尚未敢自信尝取二花以试儿童輙能辩之右辩聚八仙异于琼花处最明确又合璧事类辩四花形色甚详今竝録于此论琼花云琼花天下无双惟扬州后土祠一株耳世传此花乃唐人所植树大而花繁清馥异常洁白可爱独殿春芳冠絶羣品唐贤多题咏之昨因绍兴辛巳之变敌骑侵轶或谓今所存者非其旧使非老道士唐大宁者力言其不然鲜不以八仙名之矣葢此花虽遭敌人之狼藉然其盘根非他所比似有神物爲之遮护不然灵苖不絶生意不囘既剪而终盛孰使之然哉论玉蕊云玉蕊花所不一有以爲玚花者曽端伯有以爲琼花者李卫公有以爲山矾者黄山谷有以爲米囊者其説皆非也葢此花条蔓而生状如荼蘼柘叶紫茎冬凋春茂花须出始如氷丝上缀金粟花心复有碧筩髣髴胆瓶其中别抽一英出众须上散爲十余蕊犹刻玉然名爲玉蕊乃在于此羣芳所未有也今长安唐昌观所植存否不可知惟润州招隐寺之花识者鲜不爲之叹赏云论薝卜花云薝卜花一名栀子花树髙二三尺叶厚深緑如兎耳或似栁而短凡草木花皆五出惟此花六出色白中心黄春末抽蕤夏初结花又一种树髙五六尺许花叶皆差大谢灵运目爲林兰并笔之论山矾云山矾花俗名椗花木髙数尺枝肥叶密凌冬不凋花白未开时木犀相似及开差大香絶秾号七里香寻常山林间多有之又有千叶者按椗即玚音相近也○又七修类稿云齐东野语载琼花惟扬州后土祠有之絶类聚八仙但色微黄而香宋仁宗哲宗时尝移植禁苑逾年遂死载还复敷荣焉后惟宦者陈源取孙枝接于八仙根上至今流传杭褚家堂琼花园是也然香色亦少异矣予考尔雅本草诸书不载惟扬州志曰唐所植也至正间枯死今不复荣据此则琼花植于唐再荣于宋又再荣于宋末一揭于金再枯于元世遂无复种矣合璧事类失载埜语事七修类稿又似未考合璧者因竝録之留青日札改玉蕊爲琼花者宋王元之也又雍録以玉蕊即栀子花亦名山矾以其色可染黄不假矾而成是琼花玉蕊本是一种观琼花取义可见以玉蕊爲栀子惟唐长安一株元白赋诗甚贵重又曰花白心黄三四月开芳芬满野髙可数丈则爲今千叶栀子无疑人但疑其本之髙耳齐东野语又以琼花絶类聚八仙但色微黄而香宋仁宗哲宗移植禁苑遂死载还复荣宦者陈深取孙枝接于八仙根上至今流传杭褚家堂琼花园是也然香色亦少异矣琼花园今名通圣祠即春秋庆忌宅基曰通圣者其神乃唐褚遂良九世孙始爲绫锦者故至今祀之又琼野録一卷陈氏曰学士洪迈园池记述题咏曰琼野者从维扬得琼花植之而生遂以名圃今聚八仙即八仙花西湖山中在在有之以其每枝开花七八朶相丛故曰聚八仙又毎一小朶五瓣如梅花今取其根以接粉团花者粉团余尝更其名曰玉屑毬第不知所接之贴头又是何处得来之种耳白而无香若八仙可接琼花则今栀子又单叶千叶满野不必接矣何所贵重使人咏羡如此王建刘禹锡诗云云即今粉团花无疑也葛常之以爲其他皆八仙近似而非者葢不曽见八仙所接琼花故也余园中千叶栀子亦髙可丈许安敢遽许为玉蕊要之玉蕊即琼花而栀子山矾自别一种逈不相类也説文栀黄木可染者徐曰鲜支木也汉相如赋鲜支黄砾师古曰即支子树货殖千畆巵茜注鲜支也西域名薝卜花一名林兰一名木丹一名越桃尔雅云半瓣有葚至于尔雅翼则以草木花不过五出唯巵子六出今单叶六出而千叶者又不下十数瓣矣黄庭坚易玚花名曰山矾葢玚玉名取其白也犹云琼花自好且名胜山矾而鲁直必欲改之何也而曽端伯遂以为即唐昌玉蕊花尤误玉蕊花诗一树珑松玉刻成飃廊防地色轻轻今栀子花初不谢落故知非也蜀孟昶召百官宴芳林园赏红栀花青城山中进三粒子种成花出而红清香如梅当时最重之此又栀子之异
　　説略留青日札所辩甚悉第中又谓玉蕊花即粉团花今呉中所植粉团花蔓生篱药间三四月间花甚繁茂与雍録所称芬芳满野髙可数丈者逈异则玉蕊即粉团花亦岂爲的据耶按杜琼花记绍兴辛巳金兵南侵揭本而去小者剪而除之花顿憔悴未几故株傍复出三蘖老道士金大宁日加培护久之畅茂婆娑不异昔时至至元十三年偶枯死其种遂絶后道士金丙瑞以聚八仙代之又按周必大题玉蕊花云花状如荼蘼花须如氷丝上缀金粟花心别有碧筩如胆瓶中别抽一英散爲十余蕊犹刻玉然观此玉蕊又与八仙花逈不相类诸家云云皆臆説也
　　五杂俎扬州琼花种既不论者纷纷杨用修以爲即栀子花何言之太易也齐东埜语言絶类聚八仙但色微黄而香此与栀子有何干渉七修类藁谓不但琼花不即聚八仙亦不知何似而以绣毬花当之余谓郎仁寳与杨用修皆因不识聚八仙故遂妄模琼花耳余在濮州苏观察园中见有花如茉莉而八朶爲一簇问其人曰聚八仙也因之始识聚八仙而琼花既云絶类则亦必八朶相簇若以爲栀子则仅八之一以爲绣毬则太繁密与聚八仙愈不相类但当时既云天下皆无独扬州一株则必天生别一竒种而后人取其孙枝移接他树安能如其故物而必求目前常有之花以实之宜乎説之益混也
　　艺林彚考植物萹
