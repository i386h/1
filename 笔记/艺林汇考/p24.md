<!-- { "loadSidebar": true } -->
　　隽言隽不疑裦衣博带师古曰裦大裾也言着褎大之衣广博之带也而説者乃以为朝服垂褎之衣非也五杂俎説文曰带绅也男子鞶带妇人丝带古人之带多用韦布之属取其下垂诗云容兮遂兮垂带悸兮匪伊垂之带则有余似今衣之有大带耳至鲁仲连谓田单曰将军黄金横带骋于临淄之间则金带之制兴矣老学庵笔记古谓带一为一腰犹今谓衣为一领周武帝赐李贤御所服十三环金带一腰是也近世乃谓带为一条语颇鄙不若从古为一腰也
　　湘烟録典畧魏文帝尝赐刘桢钩落带其后师死欲借取以为像按张勃吴录钩落者革带也世名为钩落带演繁露唐会要太和六年敕一品二品许服犀玉及斑犀按斑犀者犀文黑黄相间者也至近世其辨益详黑质中或黄或白则为正透外晕皆黄而中黑文则名倒透透即通也今世士夫便服而系犀带惟两府始服正透从班已下即服倒透本无定制直是以正透为重耳
　　梦溪笔谭中国衣冠自北齐以来乃全用□服窄袖绯緑短衣长靿靴有鞢带皆胡服也窄袖利于驰射短衣长靿皆便于渉草胡人乐茂草常寝处其间予使北时皆见之虽王庭亦在深荐中予至胡庭日新雨过涉草衣袴皆濡惟□人都无所霑带衣所垂鞢葢欲佩带弓剑帉帨算囊刀砺之类自后虽去鞢而犹存其环环所以衔鞢如马之秋根即今之带銙也天子必以三环为节唐武徳贞观时犹尔开元之后虽仍旧俗而稍褒博矣然带钩尚穿带本为孔本朝加顺折茂人文也
　　演繁露今使北者其礼例中所得有韦而红光滑可鉴问其名则徐吕皮也问何以名之则曰徐氏吕氏二氏实工为之也此说出于口信否殊未可知予案燕北杂礼所载北事曰契丹兴宗尝禁国人服金玉犀带及黒斜喝里皮并红虎皮靴及道宗即位以为靴带也者用之可以华国遂弛其禁再许服用此即靴带之制矣及问徐吕皮所自出则曰黑斜喝里皮谓囘纥野马皮也用以为靴骑而越水水不透里故可贵也红虎皮者囘纥獐皮也揉以磠砂须其輭熟用以为靴也本此而言则知徐吕皮者斜喝里声之转者也然斜喝里之色黑而徐吕之色红恐是野马难得而磠砂熟韦可以常致故染而红之以当獐皮也为欲髙其名品遂借斜喝里以为名呼也
　　西溪丛语被紫荷橐按荷槖即持荷之荷也或以为紫荷橐非也宋子京云猥挈荷槖预从豹乗皆缘习之误南史刘杳传言簪笔持橐事甚详
　　复斋漫录刘伟眀赠熊待制诗云西清寓直荷为橐在蜀宣风绣作衣按南史刘杳传着紫荷橐其事葢见张安世传持槖簪笔之意而伟眀乃以荷为芰荷之荷何耶
　　野客丛书前辈谓尚书紫荷囊事案晋志八座尚书荷紫以生紫为袷缀之外服加于肩上又梁史周舎问刘杳尚书着紫荷橐竟何所出杳曰张安世传持橐囊也荷乃负荷之荷人读为平声遂有此误虽欧阳文忠公宋景文公有所不免仆谓不然紫荷囊事其説已久非欧宋之误也观唐类表有云佩苍玉负紫荷欧宋之语岂无自邪仆因考之沈约宋志萧子显齐志皆谓紫袷囊俗呼曰紫荷或曰负荷以行隋志曰朝服缀紫荷录令左仆射左荷右仆射尚书右荷是则紫荷之説自晋宋以来有之刘杳谓持槖簪笔出张安世传不知出于赵充国漫录谓左荷右荷出隋乐志不知出于礼志韵语阳秋近世作文多以紫荷囊作侍从事用如宋景文诗所谓荣观耸麟族赋笔助荷囊之类承袭而用者非一而不知其误也按晋书舆服志云文武百官皆有囊绶八座尚书则荷紫以生紫为袷囊缀之服外加于左肩则所谓荷紫者非芰荷之荷乃负荷之荷也南史载周舎尝问刘杳曰着紫荷囊相传云挈囊竟何所出杳曰张安世传曰持槖簪笔事孝武帝数十年注槖囊也葢人徒见南史着紫荷囊四字遂作一句读之殊未知晋书荷紫之义也
　　桐薪沈约宋书礼志载尚书令仆射尚书朝服肩上有紫生袷囊缀之朝服外俗呼曰紫荷或云汉代以盛奏事负荷而行未详也据此则今俗男女杂佩流苏尚有荷包之称其沿古朝服制乎名虽不典义有所承捜采异闻衡山唐碑别驾赏鱼袋云名不可晓今按唐职林鱼带门叙金玉银铁带及金银鱼袋云开元敕非灼然有战功者余不得辄赏鱼袋斯明文也
　　资暇录被袋非古制不知孰起也比者逺游行则用大和九年以十家之累者逦迤窜谪人人皆不自期常虞仓卒之遣每出私第咸备四时服用旧以纽革为腰囊置于殿乘至是服用既繁乃以被易之成俗于今大中已来吴人亦结丝为之或有向遗豪徒翫而不用也石林燕语古者丧服有负版缀于领下垂放之方尺有八寸服所谓负广出于适寸者也郑氏言负在背上适辟领也葢丧服之制前有衰后有负版左右有辟领此礼不见于世久矣自秦汉以来未之闻翟内翰公巽尝言论语式负版非版籍之版乃丧服之版以子见齐衰者必式为证
　　隽言子虚赋蜚襳垂髾师古曰襳袿衣之长带也髾谓燕尾之属皆衣上假饰非髾垂也襳音纤髾所交反又缪绕玉绥师古曰以玉饰绥绥即今之所谓采防垂镊者也缪绕相纒结也缪音蓼防音隈
　　能改斋漫录唐卢氏杂説文宗问宰臣条脱是何物宰臣未对上曰真诰言安妃有条脱为臂饰即今钏也又真诰蕚绿华赠羊权金玉条脱各一枚余按周处风土记云仲夏造百索系臂又有条达等织组杂物以相赠遗唐徐坚撰初学记引古诗云绕臂双条达则条达之为钏必矣苐以达为脱不知又何谓也徐坚所引古诗乃后汉繁钦定情篇云何以致濶绕腕双跳脱但腕脱两字不同
　　秕言唐宣宗尝作诗赐宫人有金步摇命塲中对之温庭筠对以玉跳脱云出南华第二篇帝忌之故温有悔读南华第二篇之句今考庄子无此语又古诗轻衫衬条脱真诰云安妃有斲粟金条脱是臂饰葢今之腕钏也条脱即跳脱韵书跳田聊切与条同音
　　宛委余编条脱臂饰也见真诰蕚绿华赠羊权金玉条脱各一枚周处风土记作条达仲夏造百索系臂又有条达等织组杂物相赠遗繁钦定情篇又作跳脱云何以致濶绕腕双跳脱葢一物而三名写之误也桐薪元防之杂忆诗中忆得双文衫子里钿头云映褪红酥钿头疑是钮扣之属
　　三余赘笔世俗用金银为环置于妇人指间谓之戒指按诗注古者后妃羣妾以礼进御于君女史书其月日授之以环以进退之生子月辰以金环退之当御者以银环进之着于左手既御者着于右手事无大小记以成法则世俗之名戒指者有自来矣
　　下帷短牒宋玉东家女因玉见弃誓不他适膏沐不施恒以帛带交结胸前后操织作以自给后人效之富家至以珠玉寳花饰锦绣流苏带束之以增妖冶寖失其制矣
　　侯鲭录杜牧之宫人诗云绛防犹封系臂纱后学不解常见服饰变古始于晋武帝选士庶女子有姿色者以绯防系其臂大将军胡奋女泣叫不伏系臂左右揜其口今定亲之家亦有系臂者续古事也
　　丹铅录王符潜夫论或纺丝而靡断截以绕臂此葢丝之类乐府双行纒云朱丝系腕绳真如白雪凝梁昭眀乌栖曲云江南稚女朱腕绳
　　畱青日札荀子曰处女婴寳珠即今珠缨络也一名珠落索説文婴颈饰也北人连贝饰颈曰婴普门品经无尽意菩萨解颈下众寳珠璎珞以与之三礼图珠璎翠緌左传玉缨杜诗真珠络臂鞲
　　畱青日札小儿周岁项带五色彩丝绳名曰百索不知何义按宋淳熈中剃削童髪必留大钱许于顶心左右偏顶或留之顶前束以防缯宛若博焦之状曰鹁角则知今小儿以色丝饰发盖自宋已然或言起于北魏又东宫旧事中有六色罽防云象水中莙藻以饰绲带者太平御览及陶宗仪説郛所载俱如此此风不知起于何时也
　　隋唐嘉话髙齐兰陵王长恭白类美妇人乃着假面以对敌与周师战于金墉下勇冠三军齐人壮之乃为舞以效其指麾击刺之容今人面是也
　　秕言唐段安节乐府杂录云北齐神武弟有胆勇善战鬭以其顔貌无威毎战必着面具后乃百战百胜今舞队有代面始此






　　艺林彚考服饰篇卷六
　　钦定四库全书
　　艺林彚考服饰篇卷七
　　蓬莱县知县沈自南撰
　　裩袴类
　　纪原唐归崇敬言三代无袴褶之制隋已来始有服者天中记説文袴胫衣也释名袴跨也两股各跨别也畱幕冀州所名大褶下至膝者也畱牢也幕络也言牢落在衣表也方言齐鲁之间袴谓之褰或谓之襱关西谓之袴大袴谓之倒顿小袴谓之芙蓉衫楚通语也文昌杂录晋志云袴褶之制未详所起近代车驾亲戎中外戒严则服之唐制三品已上紫褶五品已上绯褶通用细绫七品已上碧褶通用小绫玉藻云襌为防【音扃】引急也白为褶褶袷也郑云襌为防有衣裳而里者也帛为褶有表里而无著者也周迁舆服杂事云赵武灵王缦胡之缨戎服有袴褶之制始自汉武近世服以从戎隋制缵严文武百官咸服之车驾亲戎制防袴使不舒散皇朝导驾官袴褶葢马上之服也
　　中华古今注袴葢古之裳也周武王以布为之名曰褶敬王以缯为之名曰袴但不缝口而巳庶人衣服也至汉章帝以绫为之加下缘名曰口常以端牛日赐百官水纹绫袴葢取清慢而理人若百官母及妻妾等承恩者则别赐罗纹胜袴取其日胜今太常二人服紫绢袴褶绯衣执永籥以舞之又时黄帝讲武之臣近侍者朱韦袴褶巳下属于鞋
　　李本宁曰按隋书礼仪志袴褶服以从戎今纂严则文武百官咸服之车驾亲戎则防袴不舒散中官紫褶外官绛褶腰皮带以代鞶革又黄布袴褶赤罽带青布袴褶绛绫带白布袴褶皆贱者之服○三国吕范释褠着袴褶执鞭诣阁晋桓宣武与殷刘谈不如甚唤左右取黄皮袴褶上马舞矟数囘或向殷或拟刘意气始得防宋王昙首年十四五便歌谢灵运欲闻之无由得闻后出东府土山作妓王时作两丸髻着袴褶骑马往土山下庾家墓林下作一曲歌张畅着黄袴褶出射堂简人梁清家见人着平上帽乌衣袴褶齐永眀十年魏主宏于平城侍中省见一鬼衣黄褶袴当尸欲入叱之不退此其来巳久南朝承用而褚緭以嘲魏亦不可晓【褚緭与陈伯之降魏元日作诗曰帽上着笼冠袴上着朱衣】北堂书抄有袴褶一类直是袴事又不可晓余杭令顾飏以郭文山行须皮衣赠以韦袴褶一具文不纳置室中而去乃至烂于戸内疑即袴也王昙首所着或即此纲目齐寳卷着织成袴褶王幼学集览云骑服也隋炀帝时武官马加珂戴帻服袴褶又以百官从驾皆服袴褶于军旅间不便诏皆戎衣冯知舒质释云小衣名注释皆不甚了然而袴褶又何为不便也
　　疑耀裈即袴也古人袴皆无裆女人所用皆有裆者其制起自汉昭帝时上官皇后为霍光外孙欲擅宠有子虽宫人使令皆为有裆之袴多其带令不得交通名曰穷袴今男女皆服之矣
　　冷斋夜话予尝馆州南客邸见破箧中有诗编写本字多漫灭皆晋简文时名公卿而诗语工甚有乐府曰绣幕围春风耳节朱丝桐不知理何事浅立经营中防惜加穷袴隄防托守宫今日牛羊上丘垅当时近前面发红云云前辈多全用其句老杜曰意象惨淡经营中李长吉曰罗帏绣幕围春风山谷曰牛羊今日上丘垅当时近前左右瞠穷袴汉时语也今裆袴是也
　　娱书堂诗话古乐府云爱惜加穷袴防闲托守宫冷斋夜话云穷袴汉时语今裆袴也然未详所出按西汉上官后传宫人使令皆为穷袴多其带服防曰穷袴有前后裆不得交通也师古云即今之裩裆袴也
　　丹铅录犊鼻裈犊説文作襩绔踦也又作襱俱音统如南夷闗头衣
