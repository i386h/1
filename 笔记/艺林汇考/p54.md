<!-- { "loadSidebar": true } -->
　　复斋漫録薛能赠吴姬诗楼台重叠满天云殷殷鸣鼍世上闻此日杨花初似雪女儿丝管弄参军本朝张景景徳三年以交通曹人赵諌升为房州参军景为屋壁记略曰近制州县参军无员数无职守悉以旷官败事违戾政教者为之凡朔望飨宴使与焉若处人一见之必指曰参军也尝为其罪矣至于倡优为戏亦假而为之以资玩戏况真为者乎宜为人之轻视又将狎而侮之大畧如此予按乐府杂録戏弄参军始自汉馆陶令石耽有赃犯和帝惜其才免罪每宴乐令衣白夹衫命优伶戏弄辱之经年乃放后为参军自汉已然矣不始于唐世也又五代王建时王宗侃谪受维州司户参军曰要我头时断去谁能作此措大官俳优弄为参军戏瑕肃宗防于宫中女优弄假戏有緑衣秉简为参军者天寳末蕃将阿布恩伏法其妻配掖庭因乐工令为参军之戏公主諌以为不可遂罢戏而免阿布恩之妻此因话録所载甚详故唐人薛能有诗此日杨花飞似雪女儿弦管弄参军可证女优装束矣乃陶宗义撰辍耕録直以参军为后世副浄据云开元中黄幡绰张野狐善弄参军然则戏中孤酸皆可名参军也岂必副浄为之哉按弄参军者汉和帝免馆陶令石耽罪每防乐令衣白夹衫命优伶戏弄辱之终年乃放后为参军戏所由始矣
　　杨公笔録傀儡子葢始于周穆王时工人偃师之作段安节乃云起于汉髙平城被围陈平秘计
　　涪翁杂説傀儡戏木偶人也或曰当书魁礨葢象古之魁礨之士彷佛其言行也
　　说原傀儡子起汉祖平城之围陈平知冒顿妻阏氏妬忌造木偶人运机闗舞埤间阏氏见之虑冒顿纳之遂退军后人番为戏具吞剑走索伎俩之竒者也俗名傀儡为郭秃葢当时有姓郭而病秃者滑稽调戏故后人为其象以呼为郭秃尔
　　侯鲭録唐梨园子弟以置院近于禁院之梨园也女妓人宜春院谓之内人亦曰前头人谓在上前也骨肉居教坊谓之内人家有请俸其得幸者谓之十家故郑嵎津阳门诗云十家三国争光辉是也家虽多亦以十家呼之三国谓秦韩虢国杨氏三大夫人也
　　演繁露开元二年宗以太常礼乐之司不应典优倡杂乐乃更置左右教坊以教俗乐命左右骁卫将军范及为之使又选乐工数百人自教法曲于梨园谓之皇帝棃园弟子至今谓优女为弟子命伶魁为乐营将者此其始也
　　胡氏笔丛优伶戏文自优孟抵掌孙叔实始滥觞汉宦者脂粉侍中亦后世装旦之渐也魏陈思傅粉墨堆髻胡舞诵俳优小説虽假以逞其豪俊爽迈之气然当时优家者流装束可概见而后世所谓副浄等色有自来矣唐浄制如霓裳等舞度数至多而名号装东不可深考乐府杂録开元中黄幡绰张野狐善弄参军参军即后世副浄也【见辍耕録】范傅康上官唐卿吕敬迁三人弄假妇人假妇人即后世装且也至后唐庄宗自粉墨称李天下大率与近世同特所搬演多是杂剧短套非必如近日戏文也【观安节乐府杂録称假妇人则知唐时无旦名也】
　　秕言乐府杂録云范傅康上官唐卿吕敬僊等三人弄假妇人今梨园中所谓旦者也又云引歌舞有郭郎者髪正秃善优笑闾里呼为郭郎凡戏场必在俳儿之首今梨园开场末也
　　名义考今角戏有生旦丑浄之名常求其义而不得偶思乐记及优侏儒獶杂子女注谓俳优杂戏如猕猴之状乃知生狌也猩猩也山海经猩猩人面豕身声似小儿啼旦狚也猵狚也庄子猨猵狚以为雌浄狰也广韵似豹一角五尾又云似狐有翼丑狃也广韵犬性骄又狐狸等兽迹谓俳优之人如四兽也所谓獶杂子女也末犹末厥之末外犹员外之外【獶音挠猕音迷猩音生猵音篇狚音旦狰音静】胡氏笔丛凡竒以戏文为称也无往而非戏也故其事欲谬悠而亡根也其名欲颠倒而亡实也反是而求其当焉非戏也故曲欲熟而命以生也妇宜夜而命以旦也开始事而命以末也涂汚不洁而命以浄也凡此咸以颠倒其名也中郎之耳顺而壻卓也相国之絶交而娶崔也荆钗之诡而夫也香囊之幻而弟也凡此咸以谬悠其事也繇胜国而迄国初一辙近为竒者若良史焉古意防矣【古无外与丑葢丑即副浄外即副末也】
　　胡氏笔丛今优伶辈呼子弟大率八人为朋生旦浄丑副亦如之【外即副末丑即副浄】元院本止五人故有五花之目一曰副浄即古之参军也一曰副末又名苍鹘苍鹘可击羣鸟犹副末可打副浄一曰末泥一曰孤装见陶氏辍耕録而无所谓生旦者葢院本与杂剧不同也元时杂剧且有数色所谓装旦即今正旦也小旦即今副旦也以墨防破其面谓之花旦今惟浄丑为之而元时名妓咸以此取称【如荆坚坚孔十金顾山山天然秀珠帘秀李娇儿类】又妓李娇儿为温柔旦张奔儿为风流旦葢胜国杂剧装旦多妇人为之也【元花旦必与今浄丑逈别故妓人多为之末泥孤装未知类今何色当续考之】
　　胡氏笔丛宋世杂剧名号惟武林旧事足徴每一甲有八人者有五人者八人者有戏头有引戏有次浄有副末有装旦五人者第有前四色而无装旦葢旦之色目自宋已有之而未盛至元杂剧多用妓乐而变态纷纷矣以今亿之所谓戏头即生也引戏即末也副末即外也副浄装旦即与今浄旦同葢杂剧即竒具体但短局未舒耳元院本无生旦者院本仅供调笑如唐弄参军之类与歌曲无大相闗也
　　胡氏笔丛乐府杂録云苏中郎后周士人苏葩嗜酒落魄自号中郎每有歌场辄入独舞今为戏者着绯戴帽面正赤葢状其醉也又有踏揺娘羊头浑脱九头狮子弄白马益钱以至寻撞跳丸吐火吞刀旋槃筋斗悉属此部又教坊记云踏揺娘者北齐有人姓苏防鼻实不仕而自号为郎中嗜饮酗酒每醉辄殴其妻妻衘悲诉于邻里时人弄之丈夫着妇人衣徐步入行歌每一叠旁人齐声和之云踏揺和来踏揺娘苦和来以其且步且歌故谓之踏揺以其称寃故言苦及其夫至则作欧鬬之状以为笑乐今则妇人为之按此二事絶类岂本一事耶然杂録又有踏揺娘等不可深晓观此唐世所谓优伶杂剧装服节套大畧可见宋之杂剧葢已若斯元院本但有词无曲故词第属之歌人此类以供戏弄而已至元人曲词大兴凡诸杂剧皆名曲寓焉而教坊名妓亦多习之清歌妙舞悉是中唐宋诸词殆于尽废又一变而赡缛遂为南之戏文而唐宋所谓杂剧至元而流为院本今教坊尚遗习仅足一笑云
　　胡氏笔丛杨用修云汉郊祀志优人为假饰妓女葢后世装旦之始也然未必如后世杂剧戏文之为縁其郊祀皆奏乐章未有歌曲耳
　　胡氏笔丛元杂剧中末即今戏文中生也考郑徳辉倩女闗汉卿窦娥皆以末为生此外又有中末葢即今之外耳然则青楼集所称末泥即生无疑今西厢记以张珙为生当是国初所改或元末琵琶等南戏出而易此名观闗氏所撰诸杂剧绯衣梦等悉不立生名他可例矣青楼集又有驾头恐即引戏之称俟考
　　猥谈生浄旦末等名有谓反其事而称又或托之唐庄宗皆谬云也此本金元阛阓谈吐所谓鹘伶声今所谓市语也生即男子旦曰装旦色浄曰浄儿末曰末尼孤乃官人即其土音何义理之有太和谱略言之词曲中用土语何限亦有聚为书者一览可知
　　代醉编唐人有小词门外猧儿吠知是萧郎至刬袜下香阶寃家今夜醉扶得入罗帏不肯脱罗衣醉则从他醉犹胜独睡时今人男女有情者必称寃家至于因縁则每称恶因縁陶学士邮亭词是也寃家字意其来亦久如闗雎诗窕淑女君子好仇曰怨偶曰仇君子好匹而借怨偶为义意可见已笔之以发一笑
　　苇航纪谈作词者流多用寃家为事初未知何等语亦不知所出后因阅烟花説有云寃家之説有六情深意浓彼此牵系宁有死耳不怀异心此所谓寃家者一也两情相系阻隔万端心想魂飞寝食俱废此所谓寃家者二也长亭短亭两岐分袂黯然销魂悲泣良苦此所谓寃家者三也山遥水逺鱼雁无凭梦寐相思柔肠寸断此所谓寃家者四也怜新弃旧辜恩负义恨切惆怅怨深刻骨此所谓寃家者五也一生一死触景悲伤抱恨成疾迨与俱逝此所谓寃家者六也语虽鄙俚亦余所乐闻耳
　　疑耀今世诨语宿娼客曰孤老世多不解其语余阅要雅游壻曰婟嫪婟胡故切嫪力到切皆恋惜意因忆史记秦始皇母后所幸曰嫪毐者正义云嫪躬到反毐酷改反索隠云嫪姓毐名汉书注嫪氏出邯郸王邵云贾侍中説秦始皇母与嫪毐滛坐诛故世人骂滛曰嫪毐广韵亦云毐者无行之称也则非名矣今之呼游壻为婟嫪也其起于毐耶是嫪毐非姓名而索隠及汉书似误矣
　　名义考吕不韦乃求大阴人嫪毐以其阴闗桐轮而行以啗太后拔其须眉为宦者相皆曰嫪毐説文释毐引嫪毐索隠谓士骂滛曰嫪每皆非也嫪婟也毐士无行也嫪毐二字本不相承嫪当作摎从手广韵摎居尤切姓也即索隠亦以为姓孔丛子子顺谓魏王曰今秦四境之内执政以下固曰与嫪氏乎与吕氏乎可见葢大阴人姓摎无行故曰摎毐犹朱邑称魏倩也有谓为刘伯庄者摎与刘同音误作刘也【嫪音涝毐音蔼摎音刘】名义考俗谓娼曰表子私倡者曰夃老表对里之称表子犹言外妇夃秦以市买多得为夃葢负贩之徒夃老犹言客人【夃音孤】
　　名义考方言谓贼为防防婆犹贼婆也营妓古以待军之无妻者营妇犹军妇也不正也拉俗谓一拉拉姑犹不正之妇也【音歪】
　　老学庵笔记唐以来谓妓曰酒纠葢谓録事也相台之东有録事巷以为朱梁时名妓崔小红所居
　　辍耕録今以妓为官奴即官婢也周礼天官酒人奚三百人注今之侍史官婢
　　鉴戒録蜀人皆呼营妓为女校书故胡曾有诗赠薛涛云万里桥边薛校书枇杷花下闭门居扫眉才子知多少管领春风总不如　按氏谓涛以武元衡奏授校书此无稽语也
　　留青日札私科子鸡雉所乳曰窠即科也晏子春秋杀科雉者不出三月葢言官妓出科私娼不出科如乳鸡也又老妓名鸨子一作防防似大鴈无后趾虎文性羣居如鴈自然有行列连蹄不树止俗呼独豹老妓性行似之
　　询刍録古优女曰娼后称娼之老妇曰保考之鲳鱼为众鱼所滛鸨鸟为众鸟所滛相传老娼为鸨意出于此龟因娼而得名也即蛇与龟交而雄畏避之故曰青箱杂记春秋左氏传称三叛人以土地出求食而已贱而书名葢甚之则以其无亷耻之至也故今倡家谓之求食葢本乎此
　　嘉话録隋末有河间人皻鼻酗酒自号郎中每醉必欧击其妻妻美而善歌每为悲怨之声辄揺顿其身好事者乃为假面以写其状呼为踏揺娘今谓之谈娘核则苏五奴妻善歌舞有姿色能弄踏揺娘有邀迓者五奴辄随之前人欲其速醉多劝其酒五奴曰但多与我钱虽吃防子亦醉不须酒也今呼鬻妻者为五奴自苏始
　　五杂组左传既定尔娄猪盍归吾艾豭艾豭者牵牡豕以行滛者也方言云燕朝鲜之间谓之豭闗东谓之诗一发五豭是也故以男子之滛于他室者名之秦始皇防稽碑作寄豭今人以妻之外滛者目其夫为乌葢不能交而纵牝者与蛇交也于官者为乐戸又为水戸国初之制緑其巾以示辱葢古赭衣之意而今无矣然里闬尚以緑头巾相戏也
