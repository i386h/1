<!-- { "loadSidebar": true } -->
　　中华古今注秦始皇好神仙常令宫人梳仙髻帖五色花子画为云鳯虎飞升至东晋有童謡云织女死时人帖草油花子为织女作孝至后周又诏宫人帖五色云母花子作碎妆以侍宴如供奉者帖胜花子作桃花妆挿通草朶子着短袖衫子
　　妆台记隋文宫中贴五色花子则前此已有其制矣乃彷于宋夀阳公主梅花落面事也宋淳化间京师妇女竞翦黒光纸团靥又装镂鱼腮骨号鱼媚子以饰面皆花子之类耳
　　花木考宋武帝女夀阳公主人日卧于含章檐下梅花落于公主额上自后有梅花妆今安丰军有花靥镇即其地也
　　珍玩考江南晚季建阳进茶油花子大小形制各别极可爱宫嫔缕金于面皆以淡妆以此花饼施于额上时号北苑妆
　　嫏嬛记夜来初入魏宫一夕文帝在灯下咏以水晶七尺屏风障之夜来至不觉面触屏上伤处如晓霞将散自是宫人俱用燕脂仿画晓霞妆
　　妆台记美人妆面既傅粉复以燕脂调匀掌中施之两颊浓者为酒晕妆浅者为桃花妆薄薄施朱以粉罩之为飞霞妆梁简文诗云分妆间浅靥绕脸傅斜红则斜红绕脸即古妆也
　　妆台记唐末唇有燕脂晕品石榴娇大红春小红春嫩吴香半边娇万金红圣檀心露珠儿内家圎天宫巧洛儿殷淡红心猩猩晕小朱龙格双唐睂花奴样子○妇人画睂有倒晕妆古乐府冇晕眉拢鬓之句
　　丹铅録东坡梅诗鲛绡剪碎玉簪轻檀晕妆成雪月明肯伴老人春一醉悬知欲落更多情王十朋集诸家注皆不解檀晕之义今为着之宇文氏妆台记妇女画睂有倒晕妆画谱有正晕牡丹倒晕牡丹古乐府有晕睂拢发之句元微之与乐天书近昵妇人晕澹睂目绾约头鬓画谱七十二色有檀色浅赭也与妇女晕睂所谓紫沙羃酷似花间集云烧春醲美小檀霞又云檀画荔枝红又云钿昏檀粉涙纵横又云斜分八字浅檀蛾又云臂留檀印齿防香坡诗又云剰看新翻睂倒晕又云倒晕连睂秀岭浮檀痕犹汉世妇女之元的也可以互证○説略观此语词似唇之物如前所纪燕脂晕猩猩晕圣檀心是也然罗虬比红儿诗云脸檀睂黛一时新薛昭蕴又云檀睂半愁低则又似额妆矣
　　妆台记妇人染指甲用红按事物考杨贵妃生而手足爪甲红谓白鹤精也宫中效之此其始也





　　艺林彚考服饰篇卷四
　　钦定四库全书
　　艺林彚考服饰篇卷五
　　蓬莱县知县沈自南撰
　　袍衫类
　　纪原世本胡曹作衣淮南子伯余作衣皆黄帝臣中华古今注袍者自有虞氏即有之故国语曰袍以朝见也秦始皇三品以上緑袍深衣庻人白袍皆以绢为之至贞观年中左右寻常供奉赐袍丞相长孙无忌上仪于袍上加襴取象于縁诏从之
　　中华古今注旧北齐则长帽短靴合胯袄子朱紫黄各从所好天子多着绯袍百官士庻同服隋改江南天子则曰帢帽公卿则巾褐襦北朝用其本国之制北齐贵臣多着黄文绫袍百官士庶同服之
　　七修类稿礼记曰袍必有表注曰防衣也又舆服志周公抱成王宴居故施袍如范雎绨袍之类其来逺矣事物纪原以为始于宇文防困学纪闻以为始于隋大业皆不知始也
　　説畧晋处士冯翼衣巾大袖周縁以皁下加襴前系二长带隋唐朝野服之谓之冯翼之衣今呼为直掇礼记儒行注逢大也大掖大袂禅衣也逢掖与冯翼音相近秕言吴中方言称衣之广袖者谓之海青按太白诗云翩翩舞广袖似鸟海东来葢东海有俊鹘名海东青白言翩翩广袖之舞如海东青也
　　鹤山雅言陆农师陶山集辩大裘康成谓黒羔裘者非云王有六冕而五裘其一恐是大裘此裘不可以通四时服之
　　中华古今注隋文帝征诏武官服缺胯袄子取军用如服有所妨也其三品已上皆紫至武德元年高祖诏其诸卫将军每至十月一日皆服缺胯袄子织成紫瑞兽袄子左右武卫将军服豹文袄子左右翊卫将军服瑞鹰文袄子其七品已上陪位散员官等皆服緑无文绫袄子至今不易其制又侍中马周请于汗衫等上常以立冬日加服小缺袄子诏从之永以为式
　　丹铅録马周上议三代深衣青襴袖襈褾为士人上服开骻者名缺骻衫庶人服之即今之四防衫襈褾衣袂有縁也防衣裾分也按唐制中尉枢密皆防衫侍从僖宗之世已具襴笏昭宗时严遵美为军容使叹曰北司供奉官以袴衫给事今执袍笏过矣后隠青城山袴衫即防衫也防音悸史昭音暌
　　演繁露襦者短衫也庄子曰未解裙襦防范传曰昔民无襦今五袴也褐者裾垂至地张良传有老父衣褐至良所师古曰褐制若裘今道士所服者是也裘即如今之道服也斜领交裾与今长背子畧同其异者背子开胯裘则缝合两腋也然今世道士所服又畧与裘异裘之两裾交相掩拥而道士则两裾直垂也师古畧举其槩故不能详也长背子古无之或云近出宣政间然小説载苏文忠襌衣衬朝服即在宣政之前矣详今长背既与裘制大同小异而与古中单又大相似殆加减其制而为之耳中单掖下缝合而背子则离异其裾中单两腋各有带穴其掖而互穿之以约定里衣至背子则既悉去其带惟此为异也至其用以衬借公裳则意制全是中单也今世好古而存旧者缝两带缀背子掖下垂而不用葢放中单之交带也虽不以束衣而遂舒垂之欲存古也太平御览有仙公请问经其文曰太极真人曰学道当洁浄衣服备巾褐制度名曰道之法服也巾者冠中之巾也褐者长裾通冒其外衣也巾褐皆具乃中道家法服之制今世衣直掇为道服者必本诸此也又传授经曰老子去周左慈在魏竝葛巾单裙不着褐则是直着短衫而以裙束其上不用道家法服也晋王献之书羊欣练裙朱公叔絶交论谓西华之子冬月葛衣练裙葢古人不徒衣袴必以裙袭之是正上衣下裳之制也
　　名义考説文襦短衣也方言汗襦自闗而西谓之祗【音低】禂此説非刘传持更者羸疾无襦给韦袍复防谢眺过江革时大雪见革敝絮单席耽学不倦眺脱所着襦并手割半氊与革充卧席而去顾协冬服单薄蔡法度欲解襦与之惧其清严不敢发口观此则襦当是纩襺緼袍之类可以御寒者非短衣汗衫也
　　中华古今注衫子自黄帝垂衣裳而女人有专一之义故衣裳相连始皇元年诏宫人及近侍宫人皆服衫子亦曰半衣葢取便于侍奉背子隋大业末炀帝宫人百官母妻等绯罗蹙金飞鳯背子以为朝服及礼见宾客舅姑之长服也天寳年中西川贡五色织成背子宗诏曰观此一服费用百金其往金玉珍异并不许贡中华古今注尚书左仆射马周上疏云士庶服章有所未通者臣请中单上加半臂以为得礼其武官等诸服长衫亦谓之判余以别文武诏从之
　　丹铅録后汉书光武纪诸于绣镼注云绣镼半臂也一云更始诸将服妇人衣绣镼黄公绍云字书无镼字当作防慎按酉阳杂俎盗侠类有单练髻之説练髻与绣镼同一类也镼疑半臂羽衣故字从髟汉书作镼酉阳杂俎作写有繁省也古有此字字书偶遗之尔何必强改为防字又薛女都临阵着綘衲两当衫亦半臂也秇林伐山广记云韩晋公在浙西瓦官寺无遮斋会中有一少年请弄阁乃投葢而上单练履膜皮猿挂鸟跂捷若鬼神与镼字小不同义则一也字从髟葢羽衣之类
　　名义考古者有半臂背子事物纪原隋大业中内官多服半臂除即长袖也又曰秦二世诏衫子上朝服加背子其制袖短于衫身与衫齐而大袖按方言襜防其短者自闗之西谓之防防郭璞云俗名防掖一曰褴褛即是诸于上加绣防如今半臂汉书音义云诸于大掖衣也此可见大掖衣外加半臂在手臂之间如今搭防相似脱去半臂即大掖衣故曰除即长袖也又衫子外加背子在脊背之间如今披风相似所谓其制袖短于衫身与衫齐而大袖也
　　名义考裼衣乃半袖襌衣加于裘之上以见美袭衣乃有袖全衣加于裼之上以充美曲礼注古人近体衣有袍襗其外有裘葛裘葛皆有裼衣裼衣上有袭衣袭衣上有常着之服则皮弁服与深衣之属也
　　中华古今注三皇及周末庶人服裋褐儒服深衣秦始皇以布开胯名曰衫用布者尊女工之尚不忘本也侍中马周取深衣之造加襴衫为庶人之礼见之表至仕官服
　　中华古今注汗衫葢三代之衬衣也礼曰中单汉高祖与楚交战归帐中汗透遂改名曰汗衫至今亦有中单但不缏而不开
　　谈苑古者朝宴衮服中有白纱中单百官郊享服中有明衣皆汗衫之状
　　演繁露今人服公裳必衷以背子背子者状如单襦袷袄特其裾加长直垂至足焉耳其实古之中襌也襌之字或为单皆音单也古之法服朝服其内必有中单中单之制正如今人背子而两腋有交带横束其上今世之慕古者两腋各垂双带以凖襌之带即本此也江充衣纱縠襌衣师古曰襌衣若今之朝服中襌也汉官仪曰虎贲中郎将衣纱縠襌衣事物纪原曰汉高帝与项羽战汗透中单且曰中单即今汗衫非也
　　名义考説文农谓帬为帔玉篇在肩背也今命妇衣外以织文一幅前后如其衣长中分而前两开之在肩背之间谓之霞帔即古之帔也
　　演繁露唐睿宗召司马承祯问道遂赐綘霞红帔以还公卿赋诗送之今世之谓霞帔者殆起此耶
　　演繁露王章卧牛衣中注龙具也龙具之制不知何若按食货志董仲舒曰贫民常衣牛马之衣而食犬彘之食然则牛衣者编草使暖以被牛体葢蓑衣之类也谰言长语襴衫马周以三代布深文因于其下及裾名襴衫以为上士之服今举子所衣之服是也
　　余氏辨林今之朝衣乃戎服也葢自隋炀帝数出幸因令百官以戎服从一品紫次朱次青后世循袭为之皁靴亦胡俗马鞋赵武灵王好胡服因着之后效为之也演繁露南粤王传陆贾往赐尉佗上中下褚衣师古音云绵装衣以绵多少分三品
　　席上腐谈今之防衫即古之毳衣防谓毛之细软貎如诗所谓狐裘茸之防俗作氁其实即是毛衫毛讹为防防又转而为氁
　　演繁露徐常侍入中原以织毛衣制本出胡人不肯被服寜忍寒至死信其有守然古固以狐羔麑为裘圣人服之矣若谓古人不以织毛之衣袭朝服者则今貂蝉亦古乎若其笃古坚毅死且不易上于人多矣同话録近嵗衣制有一种如旋袄长不过腰两袖仅掩肘以最厚之帛为之仍用夹里或其中用绵者以紫皁縁之名曰貉袖闻之起于御马苑圉人短前后襟者坐鞍上不妨脱着短袖者以其便于控驭耳
　　名义考玉藻纩为襺緼为袍注纩新绵緼旧絮广韵绎茧为丝不缫为绵缫余为絮以蚕茧绎而出之曰缫缫之所累曰丝以为黼黻文章不缫而成之曰绵书纎纩庄子洴澼絖是也以褚襺缫余为絮茧内衣防蛹者与其外膜杂为之易繻有衣袽是也以褚袍襺春秋传所谓重襺衣之贵者袍即论语所谓緼袍衣之贱者贫者又不可得絮于是杂用枲褚枲檾也以褚袍亦曰緼袍编而为粗短衣即孟子所谓褐寛博以为襌縠用以行道御尘即诗所谓褧衣记所谓防师古曰以绵装衣曰褚论语注作着
　　席上腐谈豳诗云无衣无褐何以卒嵗郑氏云褐毛布也贵者无衣贱者无褐何以卒嵗愚按孟子云视刺万乘之君若刺褐夫褐夫对万乘之君亦言贵贱之殊耳褐乃编枲粗短衣不黄不皂贱者之服非毛布也褐字从衣毼字从毛郑氏误以褐为毼遂云毛布毛布乃今之斜毼价贵于苎麻多矣岂贱者之服
