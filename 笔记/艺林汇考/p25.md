<!-- { "loadSidebar": true } -->
　　秕言相如传相如身自着犊鼻裈师古曰即今之衳也形似犊鼻故以名云今俗因谓之牛头裈然其形与犊鼻不似姚令威曰膝上二寸为犊鼻穴言裈之长财至此此説得之【衳之容反】
　　名义考汉昭记霍光欲后擅宠左右皆阿意虽宫人使令皆为穷袴注穷袴有前后裆不得交通列传司马相如家徒四壁立自着犊鼻裈注小裈形如犊鼻玉篇三尺布作如牛鼻
　　七修类稿今之牛头裈即古之犊鼻裈也其来最逺史记列传云相如身自着犊鼻裈韦昭曰以三尺布为之形如犊鼻二仪实录云西戎以皮为之夏后氏以来用绢长至于膝汉晋名犊鼻北齐则与袴长短相似考犊鼻之来甚古
　　畱青日札裈幒也防衣也汉司马相如着犊鼻裈晋阮咸晒犊鼻裈以三尺布为之形如牛鼻葢前后各一幅中裁两尖裆交凑即今之牛头孑裈一名梢子袴胫衣也汉外戚穷袴注今之裩裆袴有前后裆不得交通周仁溺袴注尿袴也为小袴以借尿晋谢尚刺纹袴又晋书动不敢出裈裆古诗所云铁裲裆
　　畱青日札独力衣槃瓠负帝女入山女解去衣裳为仆鉴之结着独力之衣又云好五色衣服制裁皆有尾形葢槃瓠原五彩毛故也
　　丹铅录韠也以韦为之古者席地而坐以临俎豆故设蔽防以备濡渍鞸之为言蔽也今之蔽防也韠之作也在衣之先其服也在衣之后有命服之韠有祭服之韠诗曰庶见素韠是祥祭有韠刘熙曰韠以蔽前妇人蔽防亦如之曰香衩是妇人有韠也荀子曰共艾韠説者曰苍白之韦是罪人有韠今之讼者勒短裙见官俗曰衫枷通典曰战国连兵以韠非兵制去之此説非是唐人畵古将帅象多有绿锦战裙是兵亦有鞸宋史丞相食品庖吏具脂韠是贵贱虽殊韠之用一也
　　名义考説文韨韠也韠韨也所以蔽前以韦下广二尺上广一尺其颈五寸带博二寸郑云韐合韦为之以茅搜染之一曰靺韐以代鞸是韨鞸鞈三者皆蔽膝之衣制同名异韐乃合韦鞸不合此其异耳朱子曰冕服谓之韨他服谓之鞸此大夫以上之服韐则士服也玉藻云君朱大夫素士爵韦天子直公矦前后方大夫前方后挫角士前后正陈氏曰以其茀前曰韨以其一巾足矣曰韠以色则曰缊以缊质则曰韎韐诗疏古者佃渔因衣其皮先知蔽前后知蔽后后王易以絺【音止与黹同】绣黑与白相次画为亚【古弗字】谓之黻以韦从韦作韨以絺从黹作黻一曰古者席地而坐以临俎豆设蔽膝以备濡渍
　　隽言王莽莽受绿韨衮冕师古曰此韨谓蔽膝也或谓韨
　　鹤山雅言衣裳之制先始于韠韐亦名绂葢揜前后者以皮为之○朱汉上云古者衣裳相连乾坤相依君臣上下同体也至秦始取女之衣裳离之昔人谓礼失则求诸野今泸叙间獠俗多衣统裠上下相连犹古法及到靖州土俗祭祀皆有尸重丧则戴片帛而斋戒不茹荤腥三年此古三苗旧国也○日月星辰山龙华虫作防为衣宗彛藻火粉米黼黻絺绣为裳尧舜衣裳十二章周以日月星辰画于太常之旂谓之三辰旂旗登龙于山升火于宗彝为九章尊其神眀也一龙二山三华虫四火五宗彝为缋六藻七粉米八斧九亚为絺绣
　　名义考古者以缁布为冠止于敛发魏武帝裁缣帛以为帢【音恰】按头使下今帽是也古以皮为履止于拘足赵武灵王作胡服变履为鞮【音提】连胫服之今靴是也古上衣下裳以隐形自蔽障后魏陋俗欲便于鞍马施帬于衣为横幅而缀于下谓之幱【音阑】今长衫是也帢本军容鞮与幱皆戎服古人冠裳之制于是尽变矣
　　天中记释名裙下裳也连接裙幅也缉下横缝缉其下也缘裙裙施缘也又裙里衣也古服裙不居外皆有衣笼也方言陈魏之间谓裙为帔绕衿谓之裙
　　隽言江充曲裾后垂交输张晏曰曲裾者如妇人衣也如淳曰交输割正幅使一头狭若燕尾垂之两旁见于后是礼深衣绩祉钩边贾逵谓之衣主苏林曰交输如今新妇袍上挂全幅缯角割名曰交输裁也
　　隽言韦贤黼衣朱绂师古曰朱绂为朱裳画为亚文也亚古弗字也故因谓之绂字又作黻
　　隽言子虚赋襞积褰绉师古曰襞积即今之帬襵古所谓皮弁素积者即谓此积也襞音璧
　　隽言班偼伃赋申佩离以自思师古曰离袿衣之带也女子适人父亲结其离而戒之
　　隽言崔骃扬杂错之袿徽注袿徽妇人之上服郭璞云即今之香缨也
　　刘冯事始古者妇人始见舅姑每持香缨以拜五色采为之隋牛议以素绢八尺中擗名曰帛拜以代香缨隽言石奋传取亲中帬厠牏师古曰中帬若今言中衣厠牏者近身之小衫若今汗衫也晋灼曰今世谓反门小袖衫为侯牏
　　隽言马援传施衿结褵説文曰衿交衽也毛苌注曰褵妇人之袆也
　　丹铅杂录古者妇人长带结者名曰绸缪垂者名曰襳褵结而可解曰纽结而不可解曰缔
　　丹铅杂录袆防褵幐徐楚金曰袆或作防引尔雅即饰也今之香囊也古谓之褵又谓之幐
　　萟林伐山説文薉貉中女子无绔恒以帛为巠空用絮补核名曰繜衣状则如襜按此即今之裩也襜祖昆切中华古今注裩三代不见所述周文王所制裩长至膝谓之弊衣贱人不下服曰良衣葢良人之服也至魏文帝赐宫人绯交裆即裩也
　　中华古今注袜肚葢文王所制也谓之腰巾但以缯为之宫女则以采为之名曰腰采至汉武帝增以四带名曰袜肚至灵帝赐宫人蹙金丝合胜袜肚亦名齐裆丹铅总录袜女人脇衣也隋炀帝诗锦袖淮南舞寳袜楚宫腰卢照隣诗倡家寳袜蛟龙被是也或谓起自杨妃出于小説伪书不可信也崔豹古今注谓之腰防注引左传衵服谓日日近身衣也是春秋之世已有之岂始于唐乎沈约诗领上蒲桃绣腰中合欢绮谢偃诗细风吹寳袜轻露湿红纱
　　畱青日札今之袜胸一名襴裙隋炀帝诗锦袖淮南舞寳袜楚宫腰谢偃诗细风吹寳袜轻露湿红纱卢照邻诗倡家寳袜蛟龙被袜女人脇衣也崔豹引左传衵服衵日日近身衣也即唐诃子之类寳袜在外以束裙腰者视图畵古美人妆可见故曰楚宫腰曰细风吹者此也若贴身之衵则风不能吹矣自后而围向前故又名合欢襴裙沈约诗领上蒲桃绣腰中合欢绮是也其绣带亦名袜带今襴裙在内有袖者曰主腰领襟之上绣蒲桃花言其花朶朶如蒲桃也又观胡侍墅谈云建炎以来朝野杂记乾道邸报临安府浙漕司所进成恭后御衣之目有粉红纱抹胸真红罗裹肚乃知抹胸裹肚之制其来不近世纪杨太真私安禄山为禄山爪伤胸乳为诃子束胸者或妄矣
　　隽言后汉和帝后纪仓头衣绿褠领袖正白注云褠臂衣今之臂韝以傅左右手于事便也○又尹赏传被铠扞师古曰铠甲也扞臂衣也
　　中华古今注古之前制衣裳相连至周文王令女人服裙裙上加翟衣皆以绢为之始皇元年宫人令服五色花罗裙至今礼席有短裙焉衬裙隋大业中炀帝制五色夹缬花罗裙以赐宫人及百母妻又制单丝罗以为花笼裙常侍宴供奉宫人所服后又于裙上剪丝鳯缀于缝上取象古之褕翟至开元中犹有制焉
　　畱青日札裙裥梁简文诗罗裙宜细裥先见广西妇女衣长裙后曵地四五尺行则以两婢前擕之裥多而细名曰马牙裥或古之遗制也汉文后宫衣不曵地其贴地者以不纒足欲裙葢之也又杜牧咏韈诗五陵年少欺他醉笑把花前出畵裙是唐之裙亦足隐足也秇林伐山宋徽宗宫人多以麝香色为镂金罗为衣裙故元裕之有诗云北去穹庐千万里畵罗休镂麝香金此证也
　　丹铅杂录白乐天诗柘枝随畵鼓调笑从香毬又云香毬趂拍回环匝花盏抛巡取次飞皆纪管弦酒席中事但不知香毬何用如今人词中用金缕字亦竟不知金缕于歌何闗
　　萟林伐山按防桔衽谓之褛衩或即女饰之香衩也李义山诗十岁去踏青夫容作裙衩集韵注作襢衣宫词编注王建诗每到日中重掠鬓衩衣骑马绕宫廊广雅防袺衽谓之褛衩一曰襢衣按旧唐书王氏氏衩衣坐胡床受叅云又唐禧宗尝衣见崔彦昭史炤释文云衩楚懈切凡交际间所谓礼服来者主人欲从简便传言曰请衩衣于是以便服进又有服宴防之服而遇服交际之服者必谢曰衩袒无礼可见衩衣起于唐而通行于今也褛衩岂衩衣之谓乎
　　丹铅总录裼袒衣葢近身之衣孟子所谓袒裼裸裎也左传陈灵公与孔宁仪行父通于夏姬衷其衵服以戏于朝注衵服日日近身之衣然不若袒服之为顺衵与袒字画相似毫厘之差耳
　　桐薪今俗妇人防服中有巾饰之类用于秽媟而呼其名曰陈姥者虽委巷之谈非无所自也按隋义宁中有御卫将军陈棱讨杜伏威伏威帅众拒之棱闭壁不战伏威送以妇人之服谓之陈姥至今犹沿其意矣又梁临川王宏督军侵魏畏懦不敢进与吕僧珍议旋师魏人遗以巾帼歌曰不畏萧娘与吕姥但畏合肥有韦武萧娘指临川王宏吕姥指吕僧珍韦武谓韦叡也武侯作法遂尔滥觞至此不已甚乎【按韦武原是韦虎唐时避讳为武】






　　艺林彚考服饰篇卷七
　　钦定四库全书
　　艺林彚考服饰篇卷八
　　蓬莱县知县沈自南撰
　　履舃类上
　　纪原世本曰于则作屝履宋衷曰黄帝臣
　　中华古今注履者屦之不带者也不借草屦也以轻贱易得故人人自有不假借也汉文帝履不借以视朝是也舃者以木置履下干腊不畏泥湿也天子赤舃凡舃色皆象裳也礼云解屦不敢当阶就屦跪而举之春申君客三千皆朱屦也汉制功臣阁老四赐曰入朝不趋赞拜不名劒履上殿肩舆入宫淳于髠谏齐王曰若堂上烛灭男女杂坐履舃交错臣当此之时一饮一石晏子諌景公曰今屦贱而踊贵也言景公好刖人之足微諌之也
　　杨公笔录卜式为郎中蹻而牧羊上林中蹻即今草鞋也古人谓之不借言人人有之不待假借也
　　致虚杂俎昔有仙人凤子者欲有所度隐于农夫之中一日大雨有邻人来借草履凤子曰他人草履则可借吾之草履乃不借者也其人怒詈之凤子即以履掷与化鹤飞去故名草履为不借【沈子曰此本诞妄姑存其説】
