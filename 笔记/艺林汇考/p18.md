<!-- { "loadSidebar": true } -->
　　宛委余编防本纚也古者有冠无帻冠下有纚以缯为之后世施帻于冠因裁纚为防永明中萧谌开博风防后裠之制为破后帽末年民间制倚劝帽建武中帽裠覆顶东昏侯断之东昏时羣小又造四种帽因势为名一曰山鹊归林二曰兎子度坑三曰反缚黄离喽四曰鳯凰度三桥皆服妖也吴孙休衣服之制上长下短积领五六而裳居二上有余下不足也晋武太始初衣上俭下丰着衣者皆厌防下掩上也元康末妇人衣出两裆加乎交领之上内出外也
　　五杂组古妇人亦着帽汉薄太后以冒絮提文帝注帽也赵昭仪上飞燕金花紫纶帽又贺德基于白马寺逢一妇人脱白纶巾以赠之诸葛武侯遗司马懿巾帼妇人之服则古妇人亦有巾也
　　演繁露薄太后以冐絮提文帝晋灼曰巴蜀异志谓头上巾为冒絮冒音陌顔师古曰老人以覆其头应邵曰陌额絮也详其所用当是以絮为巾防冐老者防额也冒之义如冒犯锋刄之冒其读如墨则与陌音冒义皆相近矣汉官旧仪皇后亲蚕丝絮自祭服神服外皇帝得以作缕缝衣皇后得以作巾絮而已以絮为巾即冒絮矣北方寒故老者絮防其头始得温暖地更入北则胡中貂冠狼头帽皆其具矣
　　留青日札帽冒也舆服志上古穴居野处衣毛而帽皮又曰官民皆戴帽其檐或圆或前圆后方或楼子葢兜鍪之遗制也所云楼子即今南方村中小儿所戴五采防金线帽皆元俗也
　　中华古今注大帽子本嵓叟草野之服也至魏文帝诏百官常以立冬日贵贱通戴谓之温帽○搭耳帽本戎服以韦为之以羔毛络缝赵武灵王更以绫绢皂色为之始并立其名爪牙帽子葢军戎之服也又隠太子常以花搭耳帽子以畋猎游宴后赐武臣及内侍从○乌纱帽武德九年十一月太宗诏曰自今已后天子服乌纱帽百官士庶皆同服之
　　中华古今注貂蝉胡服也貂者须其文而不焕炳外柔易而内刚劲也蝉者清虚识变也在位者有文而不自耀有武而不示人清虚自牧识时而动也
　　宛委余编今公侯伯所戴貂蝉冠制按武冠一名大冠一名繁冠一名建冠一名笼冠即古惠文冠以其赵惠文所造也亦云惠者蟪也其冠文轻细如蝉翼故名即今之笼巾也汉侍中常侍则加金珰附蝉为饰挿以貂毛黄金为竿侍中挿左常侍挿右金取刚强百炼不耗蝉居高饮清口在腋下貂内竞悍而外柔缛葢真貂也故曰貂不足狗尾续今则取丝绳屈曲而上有缨耳今蝉有三等国公玉侯金伯玳瑁
　　宛委余编今文臣冠即古进贤冠也然古前高七寸后高三寸与今稍不同今则后高而前低梁制人主始加元服五梁三公及公侯三梁卿大夫闗内侯千石以上两梁余一梁今一品七梁二品六梁三品五梁以次而杀至九品杂流一梁于前缀一小妆金獬廌曰廌冠内外台臣得戴之按古獬廌冠高五寸以纵为展筩铁为柱卷亦似不同也
　　资暇録永贞之前组藤为葢曰席帽取其轻也后或以太薄冬则不御霜寒夏则不障暑气乃细色代藤曰氊帽贵其厚也非崇贵莫戴而人亦未尚元和十年裴晋公为台丞自化理第早朝时青镇一帅伺便谋害晋公繄帽是赖刃不即及而帽折其檐既脱祸朝贵乃尚之近者布素之士亦皆戴焉太和末又染缯而复代曰叠绡帽虽示其妙与氊帽之庇悬矣防昌已来吴人巧有结丝帽若网其巧之淫者织花鸟相厠焉近又染藤为紫复以轻相尚
　　资暇録自便服乘马以来既无帏葢乃渐至大裁帽席帽之障蔽近年时态唯修虚事至于致恭尊高不敢戴上马宜矣直有出门犹露首面如之何
　　玉堂漫笔防阳大堤曲有倒着接防花下迷葢用白纱作巾南朝虽帝王亦服白纱帽沈攸之所谓大事若克白纱帽共着耳又别有白叠巾白纶巾后世惟凶服乃用白
　　秕言唐诗多用白接防韵释云接防白帽也尔雅云鹭舂鉏注云头翅背上皆有长翰毛今江东人取以为睫攡名之曰白鹭缞睫与接攡与防通而世説独云接防今之襴衫也二説不同李白诗云头上白接防则亦以接防为白帽而不以为襴衫矣
　　丹铅録帢首服状如弁而缺四角魏志云武帝以天下凶荒财币乏用拟古皮弁裁缣帛以为之合乎简易之义故名帢帢者恰也俗云恰好也晋代用白色唐陈子昂诗郄家子弟谢家郎乌巾白帢紫香囊
　　宛委余编尚书八座三省侍郎白帢低帻出入掖门又二宫直宦者乌纱士人宴居皆着帢矣王丞相白帢綀布单衣江左以后白纱帽遂为人主之服臣下不敢辄用按五行志服妖傅议白帢白乃军容非国容也干寳以为缟素凶丧之象南齐书亦云白帢单衣谓之素服以举哀临丧者又初作白帢横缝其前以别后名之曰顔永嘉间稍去其缝名无顔帢
　　演繁露侯景僭立着白纱帽而尚披青袍宋泰始元年羣臣欲立湘东王引入西台登御座着白纱帽按此即白纱帽乃人主之服宋苍梧王死王敬则取白纱加萧道成首使即祚曰谁敢复动
　　癸辛杂识管寜白帽之説尚矣杜诗亦云白帽应须似管寜然幼安本传止云尝着皁帽又云着絮帽布衣而已初无白帽之事独杜佑通典帽门载管寜在家常着帛帽岂以帛为白乎然宋齐间天子燕私多着白高帽或以白纱今所画梁武帝像亦然葢当时国子生亦服白纱巾晋人着白接防谢万着白纶巾南齐桓崇祖白纱帽南史和帝时百姓皆着下檐白纱帽唐六典天子服有白纱帽他如白帢白幍之类通为庆吊之服古乐府白纻歌云质如轻云色似银制以为袍余作巾杜诗光明白巾常念着白帽采薇青云端白乐天诗云青笻竹杖白纱巾古之所以不忌白者葢丧服皆用麻重而斩齐轻而功缌皆麻也惟以升数多寡精粗为异耳自麻之外缯缟固不待言苎葛虽布属亦皆吉服缟带苎衣昔人犹以为赠何忌之有汉高帝为义帝发丧兵皆缟素行师权制固不备礼后世人多忌讳丧服往往求杀今之薄俗葢有以缟素为缌功者宜乎巾帽之不以白也
　　演繁露隋志宋齐之间天子宴私着白高帽士庶以乌太子在上省则帽以乌纱在永福省则白纱隋时以白幍通为庆吊之服国子生服白纱巾晋人着白接防窦苹酒谱曰接防巾也南齐桓崇祖守夀春着白纱帽肩舆上城今人必以为怪古未以白色为忌也郭林宗遇雨垫巾李贤注云周迁舆服杂事曰巾以葛为之形如幍幍口洽反本居士野人所服魏武造幍其巾乃废今国子学生服焉以白纱为之是其制皆不忌白也乐府白纻歌质如轻云色似银制以为袍余作巾袍以光躯巾拂尘吴兢乐府要解案旧史白纻吴地所出则诚今之白纻列子所谓阿锡而西子之舞所谓白纻纷纷鹤翎乱者是也今世人丽妆必不肯以白纻为衣古今之变不同如此唐六典天子服有白纱帽其下服如裙襦袜皆以白眎朝听讼燕见宾客皆以进御则犹存古制也然其下注云亦用乌纱则知古制虽存未必肯用多以乌纱代之则习见忌白乆矣世传明皇幸蜀圗山谷间老叟出朢驾有着白巾者释者曰服诸葛武侯也此不知古人不忌白也【疑耀宋明帝末年多忌讳以白门为不祥讳之右丞江谧误犯上变色曰白汝家门则唐以前已忌之矣】








　　艺林彚考服饰篇卷一
　　钦定四库全书
　　艺林彚考服饰篇卷二
　　蓬莱县知县沈自南撰
　　冠帻类下
　　野记殷冠章甫甫大夫也以之表章大夫也【按此出释名】梦溪笔谈幞头一谓之四脚乃四带也二带系脑后垂之折带反系头上今曲折附顶故亦谓之折上巾唐制唯人主得用硬脚晚唐方镇擅命始僭用硬脚本朝幞头有直脚局脚交脚朝天顺风凡五等唯直脚贵贱通服之乂庶人所戴头巾唐人亦谓之四脚葢两脚系脑后两脚系领下取其服劳不脱也无事则反系于顶上今人不复系颔下两带遂为虚设
　　中华古今注幞头本名上巾亦名折上巾但以三尺皂罗后裹发葢庶人之常服沿至后周武帝裁为四脚名曰幞头以至唐侍中马周更以罗代绢又令重系前后以象二仪两边各为三撮取法三才百官及士庶为常服
　　演繁露幞头起于后周一名四脚其制裁纱覆首尽韬其发两脚系脑后故唐装悉垂脚其改为硬脚史不载所始故莫知其的自何时也孙角谈苑载栁玭在东川有从子来省玭不甚顾仆辈相与献疑曰得无责敬于君之幞头也乎姑垂脚入见以占其意可也此郎乃垂下翘翘之尾果获抚接则知当栁玭时幞头不皆垂脚其屈而下垂者乃其用以为敬也国初有王易者着燕北録载契丹受诸国聘觐皆绘画其人物冠服惟新罗使人公服幞头畧同唐装其正使着窄袖短公服横乌正与唐制同其上节亦服紫同正使惟幞头则垂脚疑唐制以此为等差故流传新罗者如此也又秦再思洛中纪异云唐太宗令马周雅饰幞头至昭宗干符初教坊内教头张口笑者以银撚幞头脚上簪花钗与内人裹之上悦乃曰与朕依此样进一枚来上亲栉之复览镜大悦由是京师贵近效之厐元英着文昌録乃以为宣宗未知孰是沈存中笔谈谓唐惟人主得服硬脚晚季方镇擅命始有僭服者宣和重修卤簿圗言唐制皆垂脚其后帝服则脚上曲五代汉后渐变平直其説与上所载畧同而皆不记所出岂皆以意揣度乎燕谈録古之幞头自隋以前只是皂绢幕其首唐马周始制四脚系于上二脚垂于后又加巾子制度不一武后时赐臣下巾子谓之武家样又有高头巾子明皇赐臣下内様巾子又裴寛尝自制巾子仆射巾自唐中叶已后谓诸帝改制其垂二脚或圆或濶周丝为骨梢翘矣臣庶多效之然亦不妨就枕余家有陈宏画明皇裹头坦腹仰卧吹玉笛圗又郑谷诗云玉阶春冷未催班楚拂尘衣就笏眠其便如此唐末丧乱自干符后宫娥宦官皆用木围头以纸绢为衬脚用铜钱为骨就其制成而戴之取其缓急之便不暇如平时对照系裹也僖宗爱遂制成而进御五代帝王多裹朝天幞头二脚上翘四方僭位之主各创新样或翘上而反折于下或如团扇蕉叶之状合抱于前僞孟蜀始以漆纱为之湖南马希范二角左右长丈余谓之龙角人或误触之则终日头痛至刘汉祖始仕晋为并州衙校裹幞头脚左右长尺余横直之不复上翘迄今不改其制
　　余氏辨林幞头之制古斫桐木为之后世易以藤胚冒之以纱四角有脚下垂后世易以横张两翅前代惟伶官所戴因唐庄宗取伶官幞头带之后遂为例然惟人主得戴后藩镇僭用之今大小官员皆得戴然惟祭服之也
　　席上腐谈唐人幞头初以皂纱为之后以其软遂折桐木山子在前衬起名曰举头容以为起于鱼朝恩五代相承用之至宋乃易以藤织者仍易以纱后又易以漆纱周武所制不过如今之结巾就垂两角初无带唐人添四带以两角垂前两角垂后宋又横两角以铁线张之庶免朝见之时偶语近时凉缁巾以竹丝为骨如凉帽之状而覆以皂纱易脱易戴夏月最便
　　席上腐谈幞头起于周武帝以幅巾裹首故曰幞头幞字音伏与幞被之幞同今误为仆
　　老学庵笔记孙防传张津常着綘帕头帕头者巾帻之类犹今言幞头也韩文公云以红帕首已为失之东坡云綘帕防头读道书增一防字其误尤甚
　　中华古今注昔禹王集诸侯于涂山之夕忽大风雷震云中甲马及九十一千余人中有服金甲及铁甲不被甲者以红绢袜其首额禹王问之对曰此袜额葢武士之首服皆佩刀以为卫从乃是海神来朝也一云风伯雨师自此为用后至秦始皇廵狩至海滨亦有海神来朝皆戴袜额绯衫大口袴以为军容礼至今不易其制【九十字疑误】
