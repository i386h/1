<!-- { "loadSidebar": true } -->
　　余氏辨林礼人年五十乃称伯仲以五十知天命思虑定能顺四时长幼之序也今士子甫长即字之伯某仲某者多矣
　　説畧礼五十乃加伯仲白虎通五十知天命思虑定也能顺四时长幼之序故以伯仲号之伯长也大也仲中也次也季少也末也风俗通曰氏于字伯仲季是也或称孟仲季孟亦长也始也或称伯叔季叔本拾也收拾之也周之有太伯仲雍季厯也鲁之有孟孙叔孙季孙也文王时南宫氏之有二伯二仲二叔二季所谓周有八士也然重仲叔而不重伯孟者明长之不可二也【南宫氏有二伯而云不重伯不可解】伯夷仲辽而曰叔齐叔即季也犹叔世曰季世也伯牛仲弓之称未必皆五十而后加也名义考伯仲兄弟之称诗伯氏吹壎仲氏吹篪次仲者为叔诗叔兮伯兮次叔者为季书仲叔季弟侄对姑而言尔雅女子谓晜弟之子为侄狄仁杰云未闻侄为天子而祔姑于庙者此则古人称伯仲叔侄之义也今人谓父之兄弟曰伯叔谓兄弟之子曰侄皆舛也父之兄弟当曰伯父叔父尔雅父之晜弟先生为世父后生为叔父是也兄弟之子当曰犹子檀弓兄弟之子犹子也或曰从子朱子语录汉人谓侄为从子却得其正是也【晜与昆同】
　　余氏辨林释名云父弟曰仲父仲父之弟叔父叔父之弟季父今族混称叔父而仲季鲜及之矣
　　天中记尔雅父之晜弟先生为世父后生为叔父注世有为嫡者嗣世统故也疏继世以嫡长先生于父则继世者也故曰世父説文叔作尗许慎曰从上小言尊行之小也释名伯把也把持家政也父弟为仲仲中也位在中也仲父之弟曰叔叔者少也叔父之弟曰季季癸也甲乙之次癸在下也
　　剡溪漫笔侄者对姑之称故其字从女雷次宗曰侄字有女明不及伯叔顔延之曰伯叔有父名兄弟之子不得称侄左传嫁伯姬之繇云冦张之弧侄其从姑唐狄仁杰对武后云姑侄与母子孰亲此其本称也后世兄弟之子通谓之侄遂与伯叔对称自晋宋以来其流亦久近乃伪而为侄投书通谒凡称侄者皆书作侄不知始于何人按韵书侄坚也牢也又痴也侄仡不前也其音为质与侄了不相同
　　名义考谓兄弟曰昆玉者葢错举金昆玉友之文也兄弟何以谓之昆友昆本作周人谓兄曰从□沓弟为今犹曰沓肩兄弟通作昆诗谓他人昆是也説文友从二又相交徐氏曰二手相顺也友有相左右之义兄弟如左右手故谓兄弟为友晏子兄爱而友是也金玉言其贵重耳【与晜同众音沓】
　　防溪诗话史传袭称兄弟为友于故渊明诗云再喜见友于子美云友于皆挺拔又山鸟山花吾友于南史到荩从武帝登北固楼赋诗荩受诏便就上以示其祖溉云荩定是才子番恐卿从来文章假手于荩后每和御诗上辄手诏戏溉曰得无贻厥之力乎退之玉川诗云谁谓贻厥无基址二事正可对也
　　艺苑雌黄昔人文章中多以兄弟为友于以日月为居诸以黎民为周余以子孙为贻厥以新昏为宴尔类皆不成文理虽杜子美韩退之亦有此病岂非徇俗之过耶子美云山鸟山花吾友于又云友于皆挺拔退之云岂谓贻厥无基址又云为尔惜居诸后汉史弼传云陛下隆于友于不忍恩絶曹植求通亲亲表云今之否隔友于同忧晋史赞论中此类尤多洪驹父云此歇后语也顷有人年七十余置一侍婢三十来年东坡戏之曰侍者方当而立歳先生已是古稀年得无是类乎苕溪渔隐曰友于之语自陶彭泽已自承袭用之诗云一欣侍温顔再喜见友于然则少陵葢承之也且歇后语苏黄亦有之蘓云伯时道有直吏隐饮啄不羡山梁雌
　　硏北杂志广雅云兄况于父今俗语为况葢有所本秕言世人呼兄为况或曰马援之兄名况故谓兄为况非也按汉书尹翁归字子兄注兄读曰况説文通释兄者况也能以言况其弟也又古文兄字即况字管子大匡篇召忽语管仲曰百歳之后吾君下世犯吾命而废吾所立夺吾纠也虽得天下吾不生也兄与吾齐国之政也此兄字即况字房防注乃云召忽呼管仲为兄谬矣
　　湘烟録元季川次山之弟也次山作处规云季川问曰兟终不复二论兟有意乎兟兄之别称也闵康侯曰按説文兟进也所臻切俗呼兄为况此亦是其乡音韵语阳秋嵇康赠弟秀才四言诗云感悟驰情思我所钦则以所钦为弟陆机赠从兄车骑诗云寤寐靡安豫愿言思所钦则以所钦为兄又赠冯文罴诗云慷慨为谁感愿言怀所钦则以所钦为友
　　能改斋漫録兄称弟曰舍弟亦有所本魏文帝与钟繇书曰是以令舍弟子建因荀仲茂时从容喻鄙防阅耕余录谢康乐酬恵连诗末路值令弟开顔披心胸则自称其弟亦可曰令弟也雅诗此令兄弟绰绰有裕令兄令弟之称本此
　　説楛慕容廆庶兄吐谷浑永嘉之乱南迁陇右廆以孔怀之思作阿干歌歳暮穷思常歌之及儶垂僣号以为辇后大曲鲜卑谓兄为阿干矣
　　剡溪漫笔唐宗室表分别世系各以房称如定州刺史房南阳公房谯王房蔡王房之类皆标识于前而以本支系之其宰相世系表又有大房小房第二房第三房之号俗称宗族为某房或以官爵或以行第其来亦有所本
　　野客丛书今呼非所生之子为螟蛉观南史宋明帝负螟之庆言废帝非所生也北史胡叟养子字螟蛉又观董仲舒断甲无子养非所生引诗螟蛉有子蜾蠃负之之义知此説尚矣
　　代醉编左传宦其余子亦为余子注余子嫡子之母弟也为治也门其三门左传晋人不得志于郑以诸侯复伐之十二月癸亥门其三门
　　余氏辨林男曰儿女曰婴今槩曰婴儿殊未辩此名义考广韵孩小儿将学语时能鼓颔也荘子未至乎孩而始谁是也説文咳小儿笑声礼记咳而名之是也孟子孩提之童注知孩笑是以孩作咳也扁鹊咳婴之儿又礼记孩虫皆以幼小为义一曰咳古文作孩【颔音含上声】
　　侯鲭録防子【力员反】战国策防子之相似唯其母知之利害之似唯智者知之防子为防生子也
　　代醉编唐王仁皎子守一与元宗废后防生【防所眷反】方言陈楚之间凡人兽乳而防产谓之厘孳秦晋之间谓之僆子【音辇】赵魏之间曰孪生
　　留青日札化生王建宫词水拍银盆看化生今称人家儿女美者曰化生儿又称天生天化言出自天美也魏书邢峦惧为卢昶所陷乃以汉中所得厐景民女化生等二十余口与元晖化生等竒色也晖大悦助峦申释又唐人节日以米粉为化生浴于盆中梁武帝舍身光严重云殿游仙化生皆震动三日乃止
　　困学纪闻集韵呉人谓赤子曰孲音鸦牙杂记注婴犹鹥弥也孟子音义倪谓繄倪小儿也
　　阅耕余録祢衡谓大儿孔文举小儿杨徳祖虽是轻薄之语然所谓大儿小儿者未必如今人呼子之称如邓艾目姜维为雄儿桓温目王敦为可儿葢汉魏人语如此
　　野客丛书前汉司马相如少时好读书学击劒名犬子既长慕蔺相如之为人更名相如所谓犬子者即小名耳然当时小名小字之説未闻自东汉方着相如小名父母欲其易于生养故以狗名之逮其既长向学慕蔺相如之为人故更名相如今人名子犹有此意其理甚明非谓其少时学击劔而名犬子也观者不可以上文惑之师古注谓父母爱之不欲称斥故为此名此説未尽
　　丹铅录雉之少子名鹨老人自称少子曰暮鹨么豚剡溪漫笔江右谓子曰崽音如宰方言云崽者子也湘沅之间凡言是子者谓之崽若齐东言子矣乃知此语自汉时已然迄今无改余尝见彼中讼牒皆作仔而音与崽同
　　容斋随笔宋孝武嗟赏谢凤之子超宗曰殊有凤毛今人以子为凤毛多谓出此按世説王劭风姿似其父导桓温曰大奴固自有凤毛其事在前与此不同
　　留青日札人呼已子曰犬子又曰豚儿谓贱之也汉司马相如少时好读书学撃劒名犬子师古曰父母爱之不欲称斥故为此名也王修名狗子顔之推曰北土名儿为驹为豚然古者名子不以畜牲以其废祀也而周公名子曰禽孔子以鲤魏公子楚太子皆名虮虱至于展禽解狐司马牛之类比比皆然则又乌在其为不以畜牲而重名也又呼凡弟之子为犹子言犹已之子也古称陇西人呼犬子为犹子是犹子即犬子也况犹亦兽名故从犬又总名之曰豚犬若刘景升真豚犬耳越语范蠡欲速报呉使国民众多令国人女子十七不嫁丈夫三十不娶皆罪父母生丈夫与酒三壶犬一生女子与酒一壶豚一所谓豚犬葢幼幼之事也又南史皇太子齐武帝时小史易名犬子梁武丁贵嫔生庐陵威王武帝谓其父道迁曰贤女复育一男答曰莫道防狗子世人以为笑
　　留青日札今人爱惜其子每呼之曰寳寳葢言爱惜如珍寳也亦作保保或作阿保人则以为保抱防恤之意殊不知保保者元人尊重之称如曰丞相王保保又元史勇士洪寳寳我朝曹国公李文忠亦称李保保见草木子















　　艺林彚考称号篇卷二
<子部,杂家类,杂考之属,艺林汇考__称号篇>
　　钦定四库全书
　　艺林彚考称号篇卷三
　　蓬莱知县沈自南撰
　　戚属类
　　侯鲭録江淹为宗室建平王壤表称宗尊
　　天中记后汉纪章帝诏云一人犯罪禁至三属注三族也谓父母妻也海録三族父母兄弟妻子也或谓父族母族妻族非也汉诛英布不及呉芮可知矣布芮壻
　　天中记文选谢元晖和王著作八公山诗云阽危赖宗衮防管寄明牧注宗衮谢安也明牧谢元也　　　李周翰注宗衮谓王导大误事文谓康乐称太傅为宗衮又误辍耕録宋张文潜明道杂志云经传中无婶妗二字婶字乃世母字二合呼妗字乃舅母字二合呼也二合如真言中合二字音为一【洪天开曰真言中多有二合予考梵文乃彼土一字为中土二字非合二字为一音若翻切之不可为巨窟笼为孔也亦有三合者乃一字合中土三字也】
　　余氏辨林世用丘嫂以丘为巨长嫂之称也一説丘空也兄亡空有嫂也一字相悬径庭岂可妄用
　　名义考阿翁父也方言周晋秦陇谓父曰翁广韵翁鸟颈毛也老人颈毛白而彊短若此鸟也善见律翁亲则谓祖是父祖皆可称翁　姑章姑也广川王传背尊章师古曰尊章犹言尊姑也或曰舅姑为尊章章本作嫜杜诗何以拜姑嫜又释名兄公亦曰兄章舅公亦曰舅章　息生也子女皆可称息左师触龙曰贱息舒祺东观汉记此葢我子息是子称息吕公见刘季曰仆有弱息愿为箕箒妾是女亦称息　子姓孙也玉藻注姓生也孙是子之所生故谓之子姓今人称尊贵曰翁称壻曰姑章称妇曰息妇又从女称子侄辈曰子姓是殆未之考也
　　剡溪漫笔苏林称庾峻祖曰尊祖称其伯父曰尊伯曹操称杨彪妻曰贵室郭辨称皇甫真兄曰贵兄孙权称顾雍孙曰贵孙汉人对陈元方称其父太丘曰贤家君又曰足下家君谢太傅对王子敬称其父曰君家尊东坡尺牍称其子舍曰小儿房下桓少君称其夫鲍宣曰先生六典父之姊妹其侄称之曰女伯女叔
　　天中记释名父之姊妹曰姑姑故也言于已为乆故之人也尔雅父之姊妹曰姑王父之姊妹曰王姑曽祖王父之姊妹为曽祖王姑父之从姊妹为从姑父之从父姊妹为从祖姑父之从祖姊妹为族祖姑
　　名义考尔雅长妇谓稚妇为娣妇娣妇谓长妇为姒妇即今妯娌自以其年为长幼耳广雅娣姒之名从身长幼左传穆姜谓声伯之母为姒叔向之嫂谓叔向之妻为姒二者皆呼夫弟之妻为姒不从夫之齿也
