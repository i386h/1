<!-- { "loadSidebar": true } -->
　　七修类藁吴人称人妻有滛汚者为緑头巾今乐人朝制以碧緑之巾裹头意人言拟之此也原唐史李封为延陵令吏人有罪不加杖罚但令裹碧緑巾以辱之随所犯之重轻以定日数吴人遂以着此服为耻今吴人骂人妻有滛行者曰緑头巾及乐人朝制以碧緑之巾裹头皆此意从来但又思当时李封何必欲用緑巾及见春秋时有货妻女求食者谓之娼夫以緑巾裹头以别贵贱然后知其来已逺李封亦因是以辱之今则加于乐人耳
　　丹铅类北齐许散愁自少不登娈童之牀不入季女之室水经注娈童丱女弱年崽子崽音宰选诗肆呈窕容路曜便娟子皆指娈童之属也阮籍诗昔日繁华子安陵与龙阳
　　名义考歌童俗谓之小幼柔曼溢于女徳或谓能侑饮为小侑不知幼之名有自来即汉所谓孺也髙之籍孺恵之闳孺皆以婉媚与上起卧籍闳其名孺则幼小而可亲慕也三风顽童亦是此辈

　　艺林彚考称号篇卷九
<子部,杂家类,杂考之属,艺林汇考__称号篇>
　　钦定四库全书
　　艺林彚考称号篇卷十
　　蓬莱知县沈自南撰
　　诨名类
　　余氏辨林英雄二字世多用而不觧其义盖草之精秀者为英兽之特羣者为雄是故聪明秀出之士方可谓之英胆力过人之士方可谓之雄一人而文武茂异者兼之即能豪俱兽名亦此义
　　丹铅録司空王昶与东宫官书王威明风韵遒上神峯标暎千里絶迹百尺无枝实俊人也杜少陵诗淮海维扬一俊人本此　正杨梁书曰王规卒皇太子出临哭与湘东王令曰威明昨宵奄复殂化甚可痛伤其风韵云云斯实俊民也云云俱徃之伤信非虚说此梁简文令也今曰司空王昶见三国志何氏语林作昭明误战国防赵武灵王云服竒而志滛是邹鲁无竒行也俗僻而民易是呉越无俊民也考此所引乃南史中莭文避唐讳改民作人安得子美之诗为出此耶江淹杂体诗朱黻咸髦士长缨皆俊人则又前于简文矣
　　容斋三笔秀才之名自宋魏以后实为贡举科目之最而今人恬于习玩每闻以此称之辄指为轻已因阅北史杜正元载一事云隋开皇十五年举秀才试策髙第曹司以策过左仆射杨素素怒曰周孔更生尚不得为秀才刺史何忽妄举此人乃以防抵地不视时海内唯正元一人应秀才曹司重以啓素素志在试退正元乃使拟相如上林赋王褒圣主得贤臣颂班固燕然山铭张载剑阁铭白鹦鹉赋曰我不能为君住宿可至未时令就正元及时并了素读数徧大惊曰诚好秀才命曹司録奏盖其重如此又正元弟正藏次年举秀才时苏威监选试拟贾谊过秦论尚书汤誓匠人箴连理树赋几赋弓铭亦应时并就文无防窜然则可谓难矣唐书杜正伦云隋世重举秀才天下不十人而正伦一门三秀才皆髙第乃此也
　　书正误常谈考误世称青衿之士曰秀才士子闻之尚若以为轻已者按北史杜正元隋开皇十五年举秀才试防髙第不知秀才非始于隋也晋书王祥年垂耳顺始举秀才除温令则秀才之举行于西晋史记贾谊年十八以能诵诗属书闻于郡中吴廷尉为河南守闻其秀才召置门下甚幸爱则秀才之名著于西汉丹录赵武灵王论胡服云俗辟民易则是吴越无秀才也秀才之名始此后再见于贾谊六朝遂以此为取士之科名云　正阳云史记吴越无秀才也战国策吴越无俊民也俱无秀才字
　　资暇录代称士流为醋大言其峭醋而冠四人之首一説衣冠俨然黎庶望之有不可犯之色犯必有验比于醋而更验故谓之焉或云往有士人贫居新郑之郊以驴负醋巡邑而卖复落魄不调邑人指其醋驮而号之新郑多衣冠所居因总被斯号亦云郑有醋沟士流所家其在沟之东尤多甲族以甲乙叙之故曰醋大愚以为四説皆非也醋宜作措止言其能举措大事而已余氏辨林今俗嘲士人曰酸亦误措为醋之意乎胡氏笔丛世谓秀才为措大元人以秀才为细酸倩女离魂首折末扮细酸为王文举是也细酸字靣仅见此今俗尚有此称
　　五杂组今人以秀才为措大措者醋也盖取寒酸之味而妇人妒者俗亦谓之吃醋不知何义
　　鼠璞摭言载唐进士赐燕曲江置团司年最少为探花郎本朝胡旦榜冯拯为探花太宗赐诗曰二三千客里成事七十四人中少年蔡寛夫诗话亦言期集择少年为探花是杏园赏花之防使少年者探之本非贵重之称今以称鼎魁不知何义东轩笔録谓期集选年少三人为探花使赋诗熈宁余中为状元乞罢宴席探花以厚风俗从之恐因此讹为第三人【故事只有状头状头之下有探花状头以文探花以少太宗赐冯拯探花诗云云俗状头双花榜眼单花第三无花借状头一枝非是】
　　碧湖杂记东坡老饕赋盖文章之逰戏耳按左氏缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民以比三凶谓之饕餮説文曰贪财为饕贪食为餮然则东坡之赋当作老餮为是【辨物志按三才图防饕餮恶兽也贪食则然财何有焉】余氏辨林饕餮音叨贴羊身人靣目在腋下虎齿人爪音似婴儿食人未咽自啮其足鼎象常有此物山海经谓之狍鸮郭璞云即贪婪也则饕餮夲是一物何左传杜预注分贪财为饕贪食为餮也东坡食赋不名老餮而名老饕正得此义
　　示儿编文公十八年缙云氏有不才子贪于饮食冒于货贿天下之名以比三凶谓之饕餮杜曰贪财为饕贪食为餮故孙仲益竞与詹及甫书曰晋侯被兵之后复用吏饕谓吏之贪财者也及观北史明帝朝获秃鹙于宫内遂养之崔光曰此即诗有鹙在梁解云秃鹙贪婪之鸟野泽所育不应入于殿庭况饕餮之禽必借鱼肉菽麦稻梁之养岂可留意于丑形恶声哉老杜麂诗曰衣冠兼盗贼饕餮用是须赵彦材云言衣冠之人行如盗贼唯知饕餮而已故使人多害生物以充庖正在斯须之间焉则是崔杜以二字为贪食之谓初无别也至东坡赋老饕又直以饕之一字为贪食云山海经又以饕餮为兽名则必贪惏之兽也
　　名义考帝鸿氏有不才子曰浑沌少昊氏有不才子曰穷竒颛顼氏有不才子曰梼杌缙云氏有不才子曰饕餮谓之四凶按帝鸿氏继黄帝而为君缙云氏帝鸿氏之子与少昊俱去舜三百余嵗颛顼亦去舜三百余嵗四凶何若是之夀耶必四氏之后有若人耳非子也浑沌驩兜也穷竒共工也梼杌鲧也饕餮三苗也训者谓浑沌为不开通穷竒为其行穷其好竒梼杌为顽凶无畴匹贪财为饕贪食为餮不知穷奇兽名状如牛猬毛音如嘷狗食人人鬬乃助不直者饕餮兽之嗜食者古者象于彜鼎以为食戒浑沌水不通也梼杌断木也四凶有似于四者因以目之
　　暖妹由笔今人诬罔指人者为事推无者得物不认者皆名为頼老泉諡法辨论中有曰頼者注谓不悔前过曰頼即此字
　　丹铅録史记始大人常以臣无赖赖利也无利入于家也或曰江湖之间谓小儿多诈而狡猾为无頼
　　留青日札黄庭坚以不饮酒者为恶客故云破卯扶头把一杯灯前风味唤仍回髙阳社里如相访不用闲携恶客来元次山以非酒徒即为恶客故云将船何处去送客小回南有时逢恶客还家亦少酣予以为不能诗者亦当名之曰恶客盖皆败人清兴故也
　　羣碎录元结以不饮者为恶客后人以痛饮者为恶客留青日札忙人忙从心从亡忘亦从心从亡但有傍正之不同人心健忘则忙矣列子宋有病忘者家语鲁有大忘者孔子谓顔渊曰吾与汝忘是皆心安而善忘者若有心而偏则甚忙矣
　　留青日札闲人闲之为义或曰月到门庭方是闲也古皆从日与间同其音稍异耳顾有孝曰两间间字亦从月不从日与闲同此云古皆从日者俗书也
　　留青日札世称市井之刁恶者为市虎当作虣与暴同周礼司虣掌宪市之禁令禁其鬬嚣者与其虣乱者出入相陵犯者以属游饮食于市者若不可禁则而僇之
　　留青日札春秋步兵曰徒兵徒步也汉邹阳令吴楚之王练诸侯之兵敺白徒之众师古曰白徒言素非军旅之人若今言白丁也又白捕白役皆此意也
　　留青日札凡轻僄挑达少年曰趫才趫縁木走也唐宿卫有号趫才者以处飞骑汉公孙东阁有翘材馆以延文学之士
　　名义考説文翘尾长毛也又翘翘髙也翘材者犹言长才髙才也
　　老学庵笔记晋语儿人二字通用世説载桓温行经王大将军墓望之曰可儿可儿盖谓可人为可儿也故晋书及孙绰与庾亮牋皆以为可人又陶渊明不欲束见乡里小儿亦是以小人为小儿耳故宋书云乡里小人也
　　臆乘如晋王敦曰可儿司马曰犬子唐白居易侄曰罗儿儿皆是小字也后汉贾复称其子曰大宛儿崔暹曰癞儿人称者汉东方朔曰偷桃小儿蜀谯周曰长儿晋王衍呼裴逸曰白眼儿山涛称王衍曰宁馨儿后魏长孙业诸子曰铁小儿防曰圣小儿唐杨俭苏特曰黄靣儿五季李业曰偻罗儿李信曰牧羊儿乃皆儿称也
　　钱氏私志燕北风俗不问士庶皆自称小人然小人有母皆尝小人之食小人之称其来古矣
　　宜斋野乘小人二字见于左传若小生则汉书朱云小生欲相吏耶张禹新学小生皆是责人之语若自称小生则始于唐韩退之与孟东野寄孟几道联句云小生何足道又酬司马卢四兄云夫院长望秋作云嗟我小生值强伴又吕和叔渭海昏集序云不逺数千里授简小生
　　留青日札淮阴恶少年汉昭发恶少年戍辽东即所谓无頼子弟也荀子曰无亷耻而嗜乎饮食可谓恶少者也唐李勣少年时自称无頼贼又唐初草贼号无端儿老学庵笔记麻姑王方平曰吾子不戏作狡狯事盖古语谓戏为狡狯列异云北地书小女折茯作防以狡狯事也今闽人谓儿戏为狡顽盖本于此或以奸猾为狡狯则失之
　　七修类藳今人见人家子弟性虽聪明而外似能事所为实非名曰败子殊不知乃是稗草之稗葢似苗而非苗也寳积经説僧之无行者曰譬如麦田中生稗子其形不可分别是也
　　沈谭笨音奔去声粗率也晋书豫章太守史筹肥大时或目为笨伯宋书王微亦有粗笨之语朱子语録云诸葛亮只是笨不知笨字乃书作盆而以音发之留青日札李太白送魏万诗五月造我语知非儓儗人今人或作獃騃吴侬相戏谓曰獃骂人曰蜜浸阿獃回回俗老人舍身蜜浸而死百年后得之可为药故曰蜜人番言木乃伊是也
　　西溪丛话杜甫送髙三十书记云触热向武威程晓三伏诗云今世褦襶子触热到人家据炙毂子云褦襶笠子也集韵褦音奈襶音戴二字不晓事也
　　蓬窻续录褦襶凉笠也以竹为胎防以帛暑时戴之以遮日程晓伏日诗今世褦襶子触热到人家今暑中谒客称褦襶其不晓事者亦称褦襶
　　留青日札郭璞赞竫人小人也汉武东郡送人长七寸名曰巨灵
　　辍耕录尝见人戏呼一哗讦者为邓思贤初不可晓后读笔谈始得其説云世传江西人好讼有一书名邓思贤皆讼牒法也其始则教以侮文侮不可得则欺诬以取之欺诬不可得则求其罪刼之盖思贤人名也人其术遂以名书村校中往往以授生徒
　　余冬序录三国曹操呼孙策为猘儿闗羽骂孙权使为狢子唐代宗以孚名贺知章子盖戏其为爪子也爪借音为獠今人以乡俗诨名相称谓为谑同此
　　江邻几杂志防俗呼野人为沙块未详其义士大夫亦颇道之永叔戏长文贤良之选既披沙而拣金吴颇憾之迁怒于原父云云某沙于心不沙于靣君侯沙于靣而不沙于心愈怒马又尝戏马遵旧日沙而不哨如今哨而不沙
