<!-- { "loadSidebar": true } -->
　　名义考褐説文编枲鞿也马络头也亦谓之马衣贱者编枲为衣寛大有似于鞿故曰褐寛博毛布以御寒何取于寛博哉今士子出身曰释褐言去贱而将贵也若毛布则罽也亦谓之毼其字从毛康成杜预诸人皆误释【罽音计】
　　名义考褧説文檾也尔雅翼檾叶似苎而薄今人绩为布以为衣不重曰襌縠诗衣锦褧衣是也亦作防玉藻襌为防中庸衣锦尚防通作顈士昏礼女从者毕袗袗顈黼杂记三年之丧既顈又作景仪礼妇乘以几姆加景乃驱防顈景褧通皆嫁时在途御尘之衣也席上腐谈古之素积即今之细折布衫也荀子云皮弁素积杨倞注云素积为裳用十五升布为之蹙其腰中故谓之素积一升八十缕十五升千二百缕葢细布也名义考端与端即缁布衣古者卿士听朝之服以其正幅不衺杀故曰端章甫视母追【音牟堆】其饰渐大故曰章甫亦以缁布为之所谓冠也
　　秕言周礼鞠衣疏云色如麴尘不为麴者古通用云凡云者疑辞此以意解故疑之按释名鞠衣黄如菊花色也月令鞠有黄华鞠菊也菊以黄为正色释名説是西溪丛语刘禹锡龙墀遥望麴尘丝使麴尘字者极多礼记月令荐鞠衣于上帝告桑事注云如鞠尘色周礼内司服鞠衣郑司农云鞠衣黄桑服也色如鞠尘象桑叶始生乃知用麴蘖字非是
　　中华古今注厨人衣厮徒之服也取其便于用耳乘舆进食者有服衣前汉董偃緑帻青褠加衣以见武帝厨人之服也
　　丹铅録金石録太公碑引周志曰文王梦天帝服以立于令狐之津帝曰赐汝望殆天人之衣也赵明诚曰作示傍字书所无当作衣
　　长安夜话我朝见下工部防造只逊八百副皆不知只逊何物后乃知为上直校鵞帽锦衣也
　　丹铅録毦音珥绩羽为衣也三国志刘先主好结毦庾信诗金羁翠毦往交河
　　丹铅録唐人边塞曲金装腰带重锦缝耳衣寒耳衣今之暖耳也
　　丹铅録孝文梦欲上天不能有一黄头郎从后推之上天顾见其衣裻慎按裻衣之中也今人制衣犹曰裻缝医家曰督脉人之中梓人曰督线室之中也
　　兼明书陆士衡赠弟诗云寤言涕交缨臣铣曰缨衣领也明曰缨带也虽文章用字与经稍疎诂训释名安可臆断
　　代醉编襟纽为衣船杜诗天子呼来不上船
　　史记考要司马相如传赋扬袘防削汉书文选作戌削下文云眇阎易以戌削汉书文选作防削二字音同亦通用耳
　　丹铅録周礼王后袆衣谓画袍也一曰衺交络带系于体者音为又音徽説文蔽防也○屈狄亦周礼王后衣也
　　名义考按王后六服袆衣褕狄袆衣画翚也褕狄画鹞也狄本作翟雉名翚鹞皆雉也尔雅伊雒而南素质五采皆备成章曰翚江淮而南青质五采皆备成章曰鹞是袆防皆画翟但质有青素之殊説文谓翟羽饰衣曰褕羽不可以饰衣十二章华虫作绘华虫为鷩绘为画帝服用鷩后服用翟皆画也
　　名义考副袆副之言贰也王后袆衣上公如天子之服则上公夫人如后之服贰于后也礼记夫人谓袆是也丹铅録后周皇后服制受茧则服鷩衣听女教则服鵫衣【音罩】归寜则服鴩衣【音秩】鵫鴩字惟见此葢苏绰所制也名义考杨用修后周皇后听女教则服鵫衣归寜则服鴩衣鵫鴩字惟见此苏绰所制用修其亦未读尔雅邪尔雅秩秩海雉雗雉鵫雉郭璞云秩秩似雉而黒鵫雉今白鵫也是鵫鴩已见尔雅但鴩作秩古字通用广韵鴩读若益餔豉鸟未知即秩秩否而云鵫鴩惟见此已非是又云苏绰所制尤非
　　丹铅録仙女天衣有金缕单丝锦縠银泥五晕罗裙见许老翁传○博异志天女衣六铢又曰五铢北里志玉肌无轸五铢轻
　　丹铅録自汉魏六朝至唐宫中衣皆尚窄非惟便于趋承亦以示俭为天下先也观冯绲墓石阙刻美人可见吴曹不兴画美人衣仅束身画家曹衣出水吴带当风唐人垂带多飘扬而衣仍古制韩偓诗长长汉殿睂窄窄楚宫衣李贺诗秃衫小袖调鹦鹉又越罗小袖新香蒨可证也嘉靖中四方妇人与男子无异直垂至膝下去地仅五寸袖阔至四尺余时有谑诗云碧罗舞袖双垂地笼郤纒头无处寻亦近服妖也
　　中华古今注宫人披袄子葢袍之遗象也汉文帝以立冬日赐宫侍承恩者及百官披袄子多以五色绣罗为之或以锦为之始有其名炀帝宫中有云鹤金银泥披袄子则天以赭黄罗上银泥袄子以燕居
　　中华古今注女人披帛古无其制开元中诏令二十七世妇及寳林御女良人等寻常宴参侍令披画披帛至今然矣至端午日宫人相传谓之奉圣巾亦曰续夀巾续圣巾葢非参从见之服
　　説畧袈裟萨婆多云卧具者三衣之名大浄法门经云袈裟者晋名去秽大集经名离染服贤愚经名曰世服真谛杂记云袈裟是外国三衣之名名含多义或名离尘服由断六尘故或名消痩服由割烦恼故或名莲华服服者离着故或名间色服以三如法色所成故言三色者律有三种壊色青黒木兰青谓铜青黒谓杂泥木兰即木皮也应法师云韵作防音加沙葛洪字苑始改从衣又梵言僧袛此云三衣者贤圣之幖帜也一曰僧伽梨即大衣也一曰郁多罗僧即七条也一曰安陀防即五条也此是三衣若呼三条褊衫裙为三衣误也褊衫梵言僧祗支西域记云正名僧迦鵄此云覆腋衣用覆左肩右开左合竺道祖云魏时请僧于内自恣宫人见僧偏袒不以为善遂作此衣施僧因缀于左边祗支上因而受称即褊衫右边今隠祗支名通号两袖曰褊衫也
　　丹铅録袈裟名水田衣又名稻畦帔王维诗乞饭从香积裁衣学水田王少伯诗手巾花防浄香帔稻畦成袈裟内典作毠防葢西域以毛为之又名逍遥服又名无尘衣
　　説原袈裟一名无垢衣又名忍辱铠又名覆膊又名掩衣谓覆左膊而掩右腋也褊衫谓偏袒左肩而拖其衣故制为褊衫而全其两肩也析鸟羽而为裘谓之鹤氅演繁露僧衣环唐会要吐蕃官章饰有五等一瑟瑟二金三以金饰银四银五熟铜各以方圆三寸褐上装之安防前以辨贵贱今僧衣谓之袈裟者当胷有环环中着键横纽上下牙角银铜随力为之其源流殆出此乎

　　艺林彚考服饰篇卷五
<子部,杂家类,杂考之属,艺林汇考__服饰篇>
　　钦定四库全书
　　艺林彚考服饰篇卷六
　　蓬莱县知县沈自南撰
　　佩带类
　　纪原自古皆有革带及挿垂头至秦二世始名腰带天中记说文曰带绅也男子鞶带妇人带丝象系佩之形带必有巾故从重巾徐曰其带上连属结固处释名曰带蔕也着于身如物蔕也
　　丹铅録南史义阳王昶六军戒严应须紫檦左右欲营办王琨曰元嘉初征谢晦有紫檦在匣中不须更作捡取果得眀集光辨惑论张鲁绛带卢循紫檦南宋晋安王子勋子勋初檄欲攻子业闻其已陨即解甲下檦读者多不知紫檦为何物按晋书职官志云袴褶之制未详所起冠黒帽缀紫檦檦以缯为之长四尺广一寸腰有络带以代鞶中官紫檦外官绛檦葢战裙之络系也今畵门神将军有之俗曰飘带又梁褚緭使魏元日作诗曰帽上着笼冠袴上着朱衣即指此也【李本寜曰按史王琨琨曰元嘉初云云　子勋初檄欲攻子业事见宋书邓琬琬奉表劝子勋即位及闻太宗定大事即解甲下檦字作标　缀紫檦见晋书舆服志字作摽长四寸不言四尺也又有纂严戎服不缀摽宋书礼仪志亦载之亦云长四寸字又作褾南齐书舆服志亦有之不言尺寸字亦作褾　光辨惑论昔时军标张角黄符子鲁戴绛卢悚紫标孙恩孤虚与所引不同晋书职官志陈受诸葛亮用兵之法甲乙校摽帜之制字亦从扌南史鲁爽众戴黄摽又梁临川王宏宏性爱钱百万一聚黄榜标之千万一库悬一紫标如此三十余间本作摽弇州宛委余编作檦隋书礼仪志天子衣以升龙为领褾皇后衣十二等以翚雉为领褾其下以雉鷩雉鸨雉雉为之以上数则推之晋书葢两紫褾一缀于冒一缀于带隋书之褾又缀于领者也钱屋之标与陈之标皆是旗类葢即晋书之缀冒者但长短大小不同今武弁兜鍪尚有此制若飘带则腰间双垂也光所载似皆首戴手批非着身者隋书袴褶不言标或晋书所云不缀标者也赤罽绛绞二带则所云飘带也　褚緭诗袴则袴褶也朱衣则飘带也】
　　洛神赋辩注扬轻袿之绮靡翳修袖以延伫吕向曰袿妇人之上服也今按轻袿长带也修袖大袖也长带大袖卷舒若烟云葢古美人之服多如此即今畵像中髣髴汉魏类有然者此言其将行未行转相眷恋也中华古今注腰带葢古革带也自三代以来降至秦汉皆庶人服之而贵贱皆以铜为銙以韦为鞓六品已上用银为銙九品已上及庶人以铁为銙沿至贞观二年则自三品已上以金为銙服绿庶人以铁为銙服白向下捶垂头而取顺合呼挞尾汉中兴毎以端午赐百僚乌犀腰带魏武帝赐宫人金隐起师子銙腰带以将军之勇也太宗贞观中端午日赐文官黒玳瑁腰带武官黑银腰带示色不改更故也
　　演繁露赵武灵王赐周绍戎服衣冠具带黄金师比注云史记匈奴汉遗单于有黄金饰具带一饰汉书要义曰【即腰】中大带黄金咠纰一徐广曰或作犀毗注引战国策赵武灵王赐周绍具带黄金师比延笃云胡革带钩也则带钩亦名师比则咠犀与师竝相近而説各异耳
　　丹铅录鲜卑部落带瑞兽名也延笃胡云革带钩也汉书作比战国策作师比淮南子作私纰班固与窦宪书作犀比淮南子注作翿亦读作犀比按翿即鵕防亦作狻猊取其皮为革带所谓带瑞兽也史记佞幸鵕防贝带则中国亦服之不独鲜卑人
　　隽言汉周盘解韦带就孝亷之举注云韦带以韦皮为带未仕者之服也求仕则服韦带故解之耳又贾山布衣韦带之士师古曰言贫贱之人也韦带以单韦为带无饰者也
　　丹铅录京师閙装带其名始于唐白乐天诗贵主冠浮动亲王带閙装薛田诗九苞绾就佳人髻三閙妆成子弟鞯曲有角带閙黄鞓今作傲非也【胡氏笔防按乐天寄翰林学士诗贵主冠浮动亲王辔閙妆白集及文献通考俱同通考翰林院类引此诗非带字也薛田诗九苞绾就佳人髻三閙装成子弟鞯正用乐天语鞯与辔互证自眀杨因近有閙装带之名遂改白诗辔字为带以附会之又改元调傲黄为閙黄傲黄葢顔色之名如杨説则装可閙黄亦可閙带可閙装鞓亦閙装耶按閙装带余游燕日尝见于东市中合众寳杂缀而成故曰閙装白诗之辔薛诗之鞯葢皆此类】
　　余氏辨林今京师凡孟春之月儿女多剪采为花或草虫之类挿首曰閙嚷嚷即古所谓閙装也嚷与装音相近故讹之也唐白乐天有诗云贵主冠浮动亲王带閙装是也
　　编注宫词王建诗粟金腰【一作犀】带象牙锥挿散红翎玉突枝按麈史古者以韦为带乃挿垂头至秦乃名腰带唐髙祖令下挿垂头今之摇尾是也今通以黒韦为常服金玉犀则用红韦品级有差
　　编注宫词王建诗新衫一様殿头黄银带排方挞尾长中华古今注文武品阶腰带葢古革带也六品以上用银为銙向下挿垂头而取顺合呼挞尾麈史腰带唐髙祖令下挿垂头今谓之挞尾为方胯无方眼其稀者目曰稀方密者目曰排方比年士大夫朝服亦服挞尾始甚短后稍长演繁露黄繙绰服绯无鱼故取獭尾垂着腰上作俳语此则真用獭尾也
