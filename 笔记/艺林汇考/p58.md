<!-- { "loadSidebar": true } -->
　　宾退录汉建安二十四年吴将吕防病孙权命道士于星辰下为请命醮之法当夲于此顾况诗飞符超羽翼焚火醮星辰姚鹄诗罗磴静攀云共逈雷坛当醮月孤明李商隠诗通灵夜醮达清晨承雾盘晞甲帐春赵嘏诗春生药圃芝犹短夜醮斋坛鹤未回醮之礼至唐盛矣隋炀帝诗逈月回三洞清心礼七真马戴诗三更礼七斗七七服丹霜薛能诗符呪风雷恶朝修月露清此言朝修之法也然陈羽步虚词云汉武清斋读鼎书内官扶上画云车坛上月明宫殿闭仰观星斗礼空虚汉武帝时已如此此髙氏纬畧所纪余按周公金縢子路请祷自古有之后世之醮葢其遗意特古无道士耳黄帝内虽有道士行礼之文但谓有道之士非今之道士也太霄经云周穆王因尹轨真人制楼观遂召幽逸之人置为道士平王东迁洛邑制道士七人汉明帝永平五年置二十一人魏武帝为九州置坛度三十五人魏文帝幸用谒陈炽法师置道士五十人晋惠帝度四十九故用道士请命孙权之前无所见所书诸诗亦有非为道士设者
　　困学纪闻晋语西方之书有之曰怀与安实疚大事注诗云西方之人谓周也愚谓西方之书葢周志之类列子仲尼篇西方之人谓有圣者李知几谓意其説佛也皇王大纪论曰当周昭王时西方有桀戎穷幻驾空説通厯云孝王元年佛入湼槃唐六典注谓释迦生当周庄王九年鲁庄公七年二説不同
　　坦斋通编列子述孔子曰西方有圣人佞佛者以为指释氏而言皆妄也国语姜氏曰西方之书有之曰怀与安实疚大事注云周诗谁将西归西方之人皆谓周也予谓孔子果有是言谓昔文王也于佛何与至王通直指佛为西方圣人其学可知也
　　困学纪闻汉罽宾塞种分散顔师古注即所谓释种按增一阿含经四河入海无复河名四姓为沙门皆称释种石林叶氏云晋宋间佛学初行其徒犹未有称僧通曰道人其姓皆从所授学如支遁夲姓闗学于支谦为支帛道猷夲性冯学于帛尸棃密为帛是也至道安始言佛氏释迦今为佛子冝从佛氏乃请皆姓释避暑录话世以释举佛者犹言杨墨申韩今以为称者自不知其为姓也贫道亦是当时仪制定以自名之辞不得不称者疑示尊礼许其不名云耳今乃反以名相呼而不讳葢自唐已然而贫道废矣
　　辍耕录唐郑熊番禺杂记广中僧有室家者谓之火宅僧宋陶糓清异录京师大相国寺僧有妻曰梵嫂留青日札今道士之有室家者名为火居道士唐郑熊番禺杂记广僧有室家者谓之火宅僧又陶谷清异录京师大相国寺僧有妻曰梵嫂亦曰房老【石崇有爱婢曰嬛风退为房老】则道士有妻者亦当曰道嫂矣俗言道婆【此是妇人崇道者非称道妻也】佛妻名耶须见莲经注行边纪闻妇人目僧夫曰师郎
　　留青日札和尚道人仙人通称佛图澄夲天竺人少学道妙通术勒后因忿欲害诸道士并欲苦澄又勒大笑曰道人谬矣又勒益重之事必谘而后行号曰大和尚又百姓因澄故多奉佛皆营造寺庙相竞出家真伪浑殽多生愆过石虎下书料简其著作郎王度奏曰佛外国之神非诸华所应祠奉汉代初其道唯聴西域人得立寺都邑以奉其神汉人皆不出家魏承汉志亦循前轨今可断赵人悉不聴诣寺烧香礼拜以遵典礼其百辟卿士下逮众例皆禁之其有犯者与淫祠同罪其赵人为沙门者还服百姓朝士多同度所奏石虎以澄故下书曰朕出自边戎忝君诸夏至于飨祀应从夲俗佛是戎神所应兼奉其夷赵百姓有乐事佛者特聴之虎太子且名其子曰小阿弥又僧亦可称仙人昔道开从西来日行七百里太史奏石虎云有仙人星见当有髙士入境见髙僧传
　　留青日札列子假粮荷畚之子华之门子华之门徒皆世族也李白大觉高僧兰若诗飞锡去年啼邑子献花何日许门徒是儒释弟子皆可称门徒即门生也剡溪漫笔刑余谓阉宦也宋文帝引沙门释慧琳升榻颜延之曰同子参乘袁丝正色三台之坐岂可使刑余之人居之则沙门亦称刑余
　　余氏辨林比丘一处和合为僧譬如大树丛生是名为林故凡四人以上方可名僧今一人亦称僧葢从众之名耳即如二千五百人为军一人亦称军也
　　七修类藳今之僧名以上字为姓下字为名人称之则以下字加公字幷言人徒恶其称之尊也殊不知其来逺矣晋惠逺唐人皆称逺公东坡卧游录载道一遇雪从都下东还主人问在道所经一公曰云云则知今日之所称不足笑也
　　丹录医曰医师织曰织师饼曰饼师舟曰舟师工曰工师僧曰梵师如道士曰链师之例可也唐诗人径称曰师过矣
　　辍耕录今人以居士自号者甚多考之六经中惟礼记玉藻有曰居士锦带注谓道艺处士也吴僧能改斋漫录云居士之号起于商周之时按韩非子书曰太公封于齐东海有居士任矞华仕昆弟二人立议曰吾不臣天子不友诸侯耕而食之掘而饮之吾无求于人无上之名无君之禄不仕而事力云然则居士云者处士之类是已
　　余氏辨林释宗无生之教故削发出家谓丧门后僧祎改为沙门犹沙汰之沙絶情洗欲总归于无也其后有谓桑门者则误矣按桑当作乘即大乗之门烦想既灭遇物斯乘故先云丧门后云乗门以其字形相似遂误为桑耳
　　余氏辨林今称和尚为头陀按善住意天子经云抖擞贪欲嗔恚愚痴三界内外六入若不取不舍不着我説彼人名为杜多以所杜者多也今讹称头陀耳
　　余氏辨林今称佛氏为浮屠又佛塔亦名浮屠按经云浮图者圣瑞灵图也浮海而至故曰浮图以其音似屠故误之耳有解云屠割也髠其头故曰浮屠非也秇林伐山李太白诗衡岳有阐士五峯秀真骨阐士开士皆僧之称
　　能改斋漫録唐诗多以僧为上人曰杜子美已上人茅屋是也按摩诃般若经云何名上人佛言若菩萨一心行阿耨菩提心不散乱是名上人十诵律云人有四种一麄人二浊人三中间人四上人
　　事始尊胜经号僧曰苾蒭此物本草有五义一生不背日二冬夏常清三体性柔软四香气逺腾五引蔓傍布为佛之徒弟理亦宜然故以为之名也
　　阅耕余录今人骂僧辄云贼秃按梁荀济表云朝夕敬妖怪之胡鬼曲躬供贪淫之贼秃则此语自六朝时已有之
　　代醉编僧称公恵逺称逺公是也称郎支遁称支郎是也然支郎之称汉已有之高僧传云优婆塞支谦一名越本月氐国人来游汉境初桓灵之世有支防译出众经有支亮资学于防谦又受笔于亮亮学异书通六国语时人谓曰支郎又称士如徳士开士阐士太白诗衡岳有阐士五峯秀真骨是也亦有称侯者高僧梵僧安世高本王种西域人称为安侯亦可称君齐已送惠空北游君向砚山游圣境欧阳詹送闻上人游嵩山丹梯石路君先出之类是也
　　翻译名义沙门或云桑门什师云佛法及外道凡出家者皆名沙门肇云出家之都名也后汉书云沙门汉言息心削髪去家絶情洗欲而归于无为也瑞应经云息心达本源故号为沙门
　　天中记佛旧经本云浮屠罗什改为佛徒不欲伤其形故髠其头名为浮屠况屠割也后为佛图经云丧门丧门由死灭之门云其法无生之教名丧门至罗什又改为桑门僧祎又改为沙门沙门由沙汰之法不足可称灭惑论云汉明之世佛经始过故汉译言音字未正浮音似佛桑音似沙声之误也以图为屠字之误也三破论云浮图者圣瑞灵图浮海而至故云浮图也丧门者死灭之门也丧者灭也灭尘之劳通神之解即丧门也桑当为乘字之误耳乗门者即大乘门也烦想既灭遇物斯乘故先云灭门后云乗门焉息心达源号曰沙门此则练神濯秽反流归洁即沙汰之谓也
　　善觉要览梵语云僧伽唐言众僧史畧云凡四人以上名僧今一人亦称僧葢从众之名也亦如二千五百人为军一人亦称军也
　　翻译名义传云和尚梵本正名邬波遮迦传至于阗翻为和尚传到此土什师翻名力生善见云和尚外国语汉言知有罪知无罪也
　　同觉要览梵语云比丘秦言乞士谓上于诸佛乞法资益惠命下于施主乞食资益色身
　　翻译名义大论云比丘名乞士清浄活命故复次比名破丘名烦恼能破烦恼故复次比名怖丘名能能怖魔王及魔人民乞士者乞是乞求之名士是清雅之称天中记沙弥别行篇云此翻息慈谓息世染之情以慈济羣生也又云初入佛法多存俗情故须息恶行慈也寄归传云七嵗至年十三者皆名駈乌沙弥若年十四至十九名应法沙弥若年二十已上皆号名字沙弥要览云落发后称沙弥也华言为息慈谓安息在慈悲之地也

　　艺林彚考称号篇巻十二
<子部,杂家类,杂考之属,艺林汇考__植物篇>
　　钦定四库全书
　　艺林彚考植物篇
　　蓬莱县知县沈自南撰
　　琼花
　　春明退朝録扬州后土庙有琼花一株或曰自唐所植即李卫公所谓玉蕊花也旧不可移徙今京师亦有之宋景文公笔记维扬后土庙有花色正白曰玉蕊王禹偁爱赏之更称曰琼花许慎説文云琼赤玉也王不领其义非白花名也
　　蔡寛夫诗话李卫公玉蕊花诗曰玉蕊天中树金銮昔共窥注以爲禁林有此木呉人不识自文饶赏玩始得名此爲润州招隐山作也碑今裂爲四段在通判防中而招隐无复此花矣询之土人皆莫知爲何物云即今扬州后土祠琼花是已自王元之始易其名晏元献尝以李善文选注质之云琼乃赤玉与花不类也
　　萟苑雌黄维扬后土祠有琼花洁白而香天下惟此一株故好事者剏亭于其侧曰无双韩魏公维扬一株花四海无同类葢谓是也比观晏元献集有翰林盛谏议借示扬州后土庙玉蕊花图诗序云此花因王禹偁更名琼花按李善文选注琼赤玉也葢王之误故晏集有拒霜花诗江城嘉号木芙蓉金蕊琼房绽蓼风又红梅花诗巧缀雕琼绽色丝三千宫面宿胭脂又红蓼诗绛英琼粒傲霜前冷落池台亦自妍又泛壕至祁氏园诗素举皎霜雪红艶披璇琼皆注云琼赤玉也其意葢欲辩证世俗之谬按许氏説文亦以琼爲赤玉比见人咏白物多用琼退之雪诗云若非燖鹄鹭定是屑琼瑰又有今朝踏作琼瑶迹爲有诗从鳯沼来等句将别有所稽耶岂用之不审也
　　苕溪渔隐山谷云野人采玚花以染黄不借矾而成色故名山矾海岸孤絶处补陀山泽者以谓小白花予疑即此花尔不然何以观音老人端坐不去邪余阅华严经合论云观世音住居补怛洛迦此云小白华山观世音菩萨居之爲诸菩萨説慈悲经此山多有小白华甚香山谷所言即此
