<!-- { "loadSidebar": true } -->
　　髙斋诗话唐人题唐昌玉蕊花诗云一树珑松玉刻成飘廊防地色轻轻女冠夜觅香来处惟有堦前碎月明今玚花即玉蕊花也介甫以比玚谓当用此玚字葢玚玉名取其白耳鲁直又更其名爲山矾谓可以染也庐陵段谦叔多闻士也家藏异书古刻至多有杨汝仕与段二十二帖云唐昌玉蕊以少故见贵耳自来江南山山有之土人取以供染事不甚惜也则知玚花之爲玉蕊断无疑矣傅子容见此帖乃作絶句云比玚更矾总未佳要须博物似张华因观异代前贤帖知是唐昌玉蕊花余放浪林泉之日久矣屡从樵夫野叟问所谓郑花者指其木谓余曰此郑木也其叶如冻青髙二三丈或有小者亦丈余暮春开花如冻青花虽香而甚烈全不旖旎但山谷云江南野中有一种小白花木髙数尺春开极香与余所见全不类今江浙山野间别有一种其木髙二三尺或五六尺初春开小白花极香而有逺韵土人谓之白丁香花但其叶不能染黄耳未知孰是韵语阳秋江南野中有小白花木髙数尺春间极香土人呼爲玚花玚玉名取其白也鲁直云荆公欲作而陋其名予谓名曰山矾野人取其叶以染黄不借矾而成色故以名尔尝有絶句云髙节亭边竹己空山矾独自倚春风是也近见曽端伯髙斋诗话云此唐昌玉蕊花所谓一树珑松玉刻成飃廊防地色轻轻者以予观之恐未必然玉蕊佳名也此花自唐流传至今当以玉蕊得名不应舍玉蕊而呼玚鲁直亦不应舍玉蕊而名山矾也岂端伯别有所防耶○琼花惟扬州后土祠中有之其他皆八仙近似而非鲜于子骏诗云百蘤天下多琼花天上稀结根托灵祠地着不可移八蓓冠羣芳一株攒万枝而宋次道春明退朝録乃云琼花一名玉蕊按唐朝唐昌观有玉蕊花王建诗所谓女冠夜觅香来处唯见街前碎月明是也长安观亦有玉蕊花刘禹锡所谓玉女来看玉树花异香先引七香车是也【按二句即唐昌观诗此误引】唐内苑亦有玉蕊花李徳裕与沈傅师草诏之夕屡同玩赏故徳裕诗云玉蕊天中树金闺昔共窥傅师和云曽对金銮直同依玉树隂是也招隐山亦有玉蕊花李徳裕所谓呉人初不识因予玩赏乃得此名是也由是论之则玉蕊花岂一处有哉其非琼花明也东坡瑞香词有后土祠中玉蕊花之句者非谓玉蕊花止谓琼花如玉蕊之白尔
　　容斋随笔物以希见爲珍不必异种也长安唐昌观玉蕊乃今玚花又名米囊黄鲁直易爲山矾者润州鹤林寺杜鹃乃今映山红又名红踯躅者二花在江东弥山亘野殆与榛莽相似而唐昌所产至于神女下逰折花而去以践玉峯之期鹤林之花至以爲外国僧鉢盂中所移上命三女下司之已逾百年终归阆苑是不特土俗罕见虽神仙亦不识也王建宫词云太仪前日暖房来嘱向昭阳乞药栽勅赐一窠红踯躅谢恩未了奏花开其重如此葢宫禁中亦鲜云
　　野客丛书随笔云物以希见爲珍唐昌所产不特土俗罕见神女亦然仆考李卫公集有爲润州招隐玉蕊花诗云玉蕊天中树金銮昔共窥注谓禁林有此木呉人不识因余赏翫始得名又曰内署沈大夫所居阁前有此树每花开花落空中囘旋久之方集庭砌大夫草诏之暇邀余同翫大夫谓沈师也又观晏元献公集有翰林盛谏议借示扬州庙玉蕊诗序云此花因王元之更名琼花亦谓之玉蕊二花相近而名字不同不知其一种邪或各异邪据春明退朝録招隐玉蕊即后土琼花也若然则玉蕊自是琼花非山矾也所谓事有似是而实非者此花以罕见爲贵髙斋诗话蔡寛夫诗话与随笔之説一同
　　西溪丛语唐昌观玉蕊花今之散水花扬州琼花今之聚八仙但木老耳
　　平园老叟辩证唐人甚重玉蕊故唐昌观有之集贤院有之翰林院亦有之皆非凢境也余往因亲旧自镇江招隐来逺致一本条蔓如荼蘼种之轩窗冬凋春茂柘叶紫茎再嵗始着花久当成树玉蕊花苞初甚微经月渐大暮春方八出须如氷丝上缀金粟花心微有碧筩状类胆瓶其中别抽一英出众须上散爲十余蕊犹刻玉然花名玉蕊乃在于此羣芳所未有也宋子京刘原父宋次道博洽无比不知何故疑爲琼花王元之知扬州但言未详何木俗呼爲琼花子京何故以诬元之蔡君又引是晏同叔之言以爲证甚无谓也刘梦得雪蕊琼丝之句最为中的何必拘李善赤玉为琼之注耶○音阵南史刘杳传有人饷任昉酒而作榐字刘杳曰非也葛洪字范作木旁按广韵玉篇不收榐字集韵榐木名汁可爲酒山谷似不以杳传爲据循俗讹作郑而江南乡音又呼郑爲玚【枝梗切在上声梗韵中】复疑未安于是创山矾之名然二诗并序初未尝及玉蕊止因好事者爲作唐人帖故曽端伯洪景卢皆信之其实诸公偶未见花所谓信耳而不信目也○以玉蕊爲玚起于曽端伯予与段谦叔之子元恺同里巷往还至熟其父初无杨汝仕帖小説难明如此
　　丹铅録扬州有蕃厘观观中有琼花即陈后主所谓玉树后庭花曲云琼树朝朝新也其花后萎好竒者云琼花无种过矣宋子容诗云比玚更矾总未佳要须博物似张华因看异代前贤帖知是唐昌玉蕊花注云唐杨汝士云唐昌观玉蕊以少故贵王汝玉名爲玉蕊王介甫名爲玚花取其色白也山谷名曰山矾以其可以供染也即今之栀子花佛经名薝卜花本草名越桃刘禹锡诗玉女来看玉树花异香先引七香车攀枝弄雪频囘首惊恠人间日易斜张籍诗云五色云巾紫鳯车寻仙来到洞仙家飞轮囘首无踪迹惟见斑斑满地花王建诗一树珑璁玉刻成飃廊防地色轻轻女冠夜觅香来处惟见堦前碎月明注云唐元和中唐昌观中玉蕊花盛开有仙女来游取数枝飘然而去余谓此説未必然葢因刘张诗有玉女云车飞轮囘首之句遂防其説又因仙女取花飘然而去遂谓无种不知诗人咏物托言也滇云处处有之
　　胡氏笔丛琼花玉蕊山矾栀子四种逈异用修合而一之大爲孟浪然其説最易混淆容斋随笔野客丛书俱失之惟韵语阳秋辩析精当今总诸家之説校之琼花者扬州后土庙中之物世无别种者也玉蕊者长安唐昌观中之物仙女来游折花以赴玉峯之期者也山矾者本玚花而鲁直易名山矾者也栀子者佛书所谓薝卜者也四花皆色白而有香然贵贱若天壤之悬栀子今江南絶多皆夏间四五月开而玚花自是春开栀子染黄以花而山矾染黄以叶二物逈殊又栀子之名见于本草世所共悉不应复作他称而薝卜之名出自佛经涪老尤不应他有更易此二花之不同明甚者也玉蕊既仅见唐昌及禁苑数处而玚花纷布野中且既曰玉蕊名甚古而至佳山谷何苦易之即土人不识玉蕊之名山谷淹洽多闻宁有弗洞晓者此玚花之非玉蕊明甚者也玉蕊自显于唐昌而琼花独钟于后土广陵长安道里悬絶琼花世无别本而玉蕊屡见诗词又玉蕊既即琼花诸题玉蕊者不应絶口不及琼花之名又唐昌去呉诚逺招隐在京口去广陵咫尺间呉人既絶重琼花谓无二本不应招隐有此懵然不知俟徳裕之至而知此玉蕊之非琼花明甚者也縁琼花之名与玉蕊相乱后土祠名与唐昌观名又相乱琼花无二本而玉蕊亦仅数处有之琼花谓种出仙苑而玉蕊亦仙女经游遂致诗人文士往往合爲一种如宋子京刘原父博洽号爲宋世之冠亦尔承譌而子曕子容軰之误又不必论者也用修以即陈后主玉树后庭花尤爲卤莽琼花相传唐人所植六朝何自知之如止据玉树之名何不引甘泉赋中所云也与此花相类又有聚八仙最近似而亦非见合璧事类甚详○又唐诗纪事严休复玉蕊花诗首云扬州唐昌观有玉蕊花大误也唐昌观在长安光业坊明皇女唐昌公主下降故以爲名其花乃公主手植者也康骈剧谈録云唐昌观玉蕊花毎发若琼林瑶树元和中春物方妍车马寻玩者相继忽一日有女子年可十七八衣绣緑衣乗马峩髻双环无簮珥之容色婉娩逈出于众从以二女冠三小仆仆者皆绯头黄衫端丽无比既下马以白角扇障面直造花所异香芬馥闻于数十歩之外观者以爲出自宫掖莫敢逼视伫立良久令小仆取花数枝而出将乗马囘谓黄冠者曰曩有玉峰之约自此可以行矣时观者如堵咸觉烟霏鹤唳云物辉焕举辔百余歩有轻风拥尘随之而去休复禹锡各有诗王建宫词女冠夜觅香来处云云即追咏唐昌事也葢唐昌观在长安无所谓长安观者葛以王建诗爲长安观之玉蕊而禹锡诗题唐昌亦谬也计氏纪事之误乃沿尤延之全唐诗话尤号博洽多识此亦相承刘宋率尔记载不及精详也○用修以仙女之説爲附防似止据王建诗注言之未读太平广记合璧事类鸡跖剧谈诸书也夫仙女事诚茫难信然严刘诸人之诗实因此事发不可以事爲附防诗也蕃厘观后土别名汉郊祀诗媪神蕃厘此祠后土故以爲名其花后爲金人揭去根复发荣用修以爲其花后萎亦非也○用修以玉树后庭花即琼花是徒知琼与玉同也又引曲中琼树朝新爲证以曲有琼字也吾则以叔寳词名本于扬之玉树青葱谢之林挺琼树不尤脗合耶杨好爲傅防往往如此○玉女来看玉树花异香先引七香车攀枝弄雪频囘首惊恠人间日易斜此刘賔客和严给舍诗也刘又有扬州琼花诗序止言后土庙琼花一株洁白可爱不知实何木也使诚与玉蕊同胡以有何木之疑耶
