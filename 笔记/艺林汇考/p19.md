<!-- { "loadSidebar": true } -->
　　爱日斋丛抄元和圣德诗云以红帕首注者引实録曰禹防涂山之夕大风雷震有甲歩卒千余人其不被甲者以红绡帕抹其额自此遂为军容之服退之送幽州李端公序红帕首帕一作抹送郑权尚书序帕首鞾袴葢屡用之按笔记举孙策张津常着綘帕头帕头者巾帻之类犹今言幞头也韩文公云以红帕首已为尖之东坡云綘帕防头读道书增一防字尤误务观固不引涂山事注韩文者亦不援孙策语然李郑二序皆连帕首鞾袴取义为幞头正合范史云向栩者性卓诡不伦读老子状如学道好披发着綘绡头李贤注説文绡生丝也按此字当作幧其字从巾古诗云少年见罗敷脱巾着幧头已上史注红绡头或即无红绡帕子谓孙伯符所称南阳张津为交州刺史着綘帕头鼓琴烧香读邪俗道书或由东都之季习妖妄者辄以为首饰栩其类也韩诗帕为虚字坡诗帕为实字因文着字为防所用本别俱不免陆氏之核唐娄师德使吐蕃喻国威信虏为畏帨后募猛士讨吐蕃乃自奋戴红抹额来应诏此近涂山军容之遗制虽不敢以释帕首其云戴红抹额抑亦帕首巾帻之物尔
　　席上腐谈韩退之元和圣德诗云以红绡帕首葢以红绡转其头即今之抹额也帕首幞头本只是一物今分为二物
　　丹铅録巾袹巾帕也袹音近抺巾袹头头或作额古为始器之服今为勇士之饰广韵袹额首饰也川不鞨巾而器方言鞨头也古诗脱防着幧头又作鬕文选朱鬕韱髽注引説文鬕带髻头饰也翰曰以綘抹额也韩文以红帕首岂帕亦音摸邪
　　米元章曰唐人软裹葢礼乐阙则士习贱服以不违俗为美予初惑之当俟君子留意耆旧言士子国初皆顶鹿皮冠弁遗制也更无头巾掠子必带箆所以裹帽则必用箆子约髪客至即言容梳裹乃去皮冠梳髪角加后以入幞头巾子中箆约发乃出客去复如是其后方有丝绢作掠子掠起发顶防出入不敢使尊者见既归于门背取下掠子箆约发讫乃敢入恐尊者令免帽见之为大不谨也又其后方见用紫罗为无顶头巾谓之额子犹不敢习庶人头巾其后举人始以紫纱罗为长顶头巾垂至背以别庶人黔首今则士人皆戴庶人花顶头巾稍作幅巾逍遥巾额子则为不敬衣用裹肚勒帛则为是近又以半臂军服被甲上不带者谓之背子以为重礼不知巾之士服大带拖绅乃为礼不带左衽皆夷服此必有君子制之矣汉制从者巾与殷母追同今头巾若不作花顶而四带两小者在发两差大者垂则此制也又唐初画举人必鹿皮冠缝掖大袖黄衣短至膝长白裳也萧翼御史至越见辩才云着黄衣大袖如山东举子用证未软裹曰襴也李白像鹿皮冠大袖黄袍服亦其制
　　兼明书曹子建求通亲亲表云若得辞逺游戴武弁臣鋭曰辞辞国逺游谓出征也明曰逺游亦冠名也辞者脱去之名也言脱去逺游之冠而戴武弁之弁也知其然者以下文云解朱组佩青绂组绂皆绶也故知逺游武弁皆冠也臣鋭以逺游谓出征一何乖谬
　　野客丛书毛诗台笠缁撮传谓台所以御暑笠所以御雨缁撮缁布冠也郑笺谓台夫须也以台皮为笠缁布为冠故谢晖诗曰台笠聚东菑注台御日笠御雨是以为二事葢本毛之説麴信陵诗曰台笠冒山雨渚田耕荇花以台笠对渚田是以为一事葢祖郑之説二诗皆有据依考孔颖逹正义台可为笠则一也传分之者笠本御暑而良耜曰其笠伊纠因可御雨故传分之以充二事则知毛之见如此
　　秕言古乐府褦襶注云笠也以竹为质以青缣为饰或曰不晓事也二説不同玉篇广韵不载此字【褦音柰襶音戴】名义考程晓伏日诗今世褦襶子触热到人家诸韵书训褦襶为不晓事二字从衣何以云不晓事葢褦襶凉笠也以竹为防以帛若丝缴檐戴之以遮日炎暑戴笠见人必不晓事者也
　　墨庄漫録杜子美秦州诗云马骄珠汗落胡舞白题斜题或作蹏莫晓白题之语南史宋武帝时有西北逺边有滑国遣使入贡莫知所出裴子野云汉颖隂侯胡白题将一人服防注曰白题胡名也又汉定逺侯击虏入滑此其后乎人服其博识予尝疑之葢白题其胡下马舍之始悟白题乃胡人为氊笠也子美所谓胡舞白题斜胡人多为旋舞笠之斜似乎谓此也
　　孔氏杂説齐隋妇人施羃罹全身障蔽也唐永徽以后皆用帷帽拖裙到颈渐为浅露若今之葢头矣先是妇人犹乘车舆唐乾元以来乃用兜笼若今之檐子矣唐志载咸亨中敕云多着帷帽遂弃羃罹曾不乘车别坐檐子
　　中华古今注羃防者唐武德贞观年中宫人骑马多着羃防而全身障蔽至永徽年中后皆用帷帽施裙到颈渐为浅露至明庆年百官家口若不乘车便坐檐子至神龙末羃防殆絶其羃防之象类今之方巾全身障蔽缯帛为之若便于事非乘车轝及坐檐子即此制诚非便于时也开元初宫人马上着戎帽靓妆露面士庶咸效之至天寳年中士人之妻着丈夫鞾衫鞭帽内外一体也
　　中华古今注席帽本古之围帽也男女通服之以韦为之四周垂丝网之施以珠翠丈夫去饰至炀帝淫侈欲见女子之容诏去帽戴幞头巾子帼也以皂罗为之丈夫藤席为之骨鞔以缯乃名席防至马周以席帽油之御雨从事
　　丹铅録古者女子出门必拥蔽其面后世宫人骑马多着羃防全身障之犹是古意又首有围帽谓之席帽垂丝网之施以珠翠至炀帝淫侈欲见女子之容诏去席帽戴皂罗巾帼而以席帽油之御雨唐氷徽中皆用帷帽施裙到颈渐为浅露开元初宫人马上着胡帽靓妆露面古制荡尽矣今山西蒲州妇人出以锦帕覆面至老犹然云南大理妇女戴次工大帽亦古意之遗焉【宛委余编用修云云然则男女皆有席防而羃防之制又自小异唐人男子不去席帽而妇人去席帽尤可笑也】困学纪闻仪礼士冠礼注今之未冠笄者着卷帻頍象之所生藤薛名蔮为頍【蔮古内反续汉舆服志蔮簪珥集韵有蔮帼无蔮字疏云卷帻之类】隶释武荣碑云阙帻
　　丹铅録诗有頍者弁士冠礼注藤薛名蔮为頍今未笄冠者着卷帻頍象之所生也舆服志夫人有绀缯帼古画妇女有头施绀羃者即此制也诸葛孔明以巾帼遗司马懿巾帼女子未笄之冠燕京名云髻蜀中名昙笼葢笑其坚壁不出如闺女之匿藏也帼音与愦同古对切今音与国同非也或作巾蔮又作巾頍
　　名义考袒絻【音问通作免】檀弓注絻以布广一寸从项中而前交于额上又郤向后绕髻丧服小记集解吕氏曰絻以布卷帻以収四垂短发而露其髻于冠礼谓之阙项冠者先着此后加冠按二説絻之义已明而曰袒者何葢不着冠露髻犹丧大纪注所称袒帻也此服之最轻者缌以下冠各异而絻固有也又古者有罪免冠而阙项存因谓之免是知絻不独丧服即平时亦有吉则用皂所谓缁纚凶则用素所谓袒絻缁纚所以韬发故用全幅袒絻止于括发故广一寸耳缁纚今易为网巾袒絻犹今之勒头布也【纚徙离二音】
　　演繁露礼有袒免郑氏曰免音问以布广一寸从顶中而前交于额上又郤向后绕于髻也予疑不然记曰四世而缌服之穷也五世袒免杀同姓也服之旁杀而至于缌仅为三月则自此之外不更有服矣然而由四杀五不可顿如路人故属及五世而族人有丧则脱露半袖见其内服是之谓袒解除吉冠是之谓免免之为言正是免冠之免不应别立一冠名之为免而读之如问也曲礼曰冠无免劳毋袒免且袒皆变易其常故侍君子者以为不恭而无服者之属用以致哀示与路人异也经于缌有三月而袒免无期日也既无服又无期日第行之始死之时其斯以为戚矣歴攷礼经本文止言袒免更无一语记其如何为袒如何为免则是小功以上衰绖冠杖实有其制而袒免则元无冠服故亦莫得而记也周礼垂衰冠之式于门谓缌小功以上亦无袒免体式也使诚有其制如郑氏所言则亦不成其为冠也况袒既不别为之衰又对免而言知当未敛之时第使之袒衣免冠者事情之称也古今言以布绕顶及髻而谓之为免者惟郑氏一人自汉以后并免而数以为冠名则皆师述郑氏也杜佑博识古事而特致疑于此虽其叙载丧制即免加丝借古冕之絻着以为絻若用郑矣而特自出其见于下曰絻制未闻则佑固不以为安矣按礼凡因事及絻必与冠对丧服小记曰男子冠而妇人笄男子免而妇人髽又曲礼冠毋免则凡免皆与冠对免之为免当正读为免其理已明矣丧而免冠不惟五世无服用之虽重如斩齐当其未敛未及成服亦尝用之葢丧未成服姑仍常时衣冠在衣则袒在冠则免以为变常之始故经纪重丧曰袒括发变也愠哀之变也去饰去美也袒括发去饰之甚也贾公彦之释袒免首尾遵本郑氏惟于此特循正理而为之言曰冠尊不居肉袒上必先免故凡哭哀则踊踊必先袒袒必先免是袒且免皆因哀变常而未及为服者之所为也斩齐重矣故免冠而肉袒免冠且肉袒矣而又被发不紒则以麻约之较之五世袒免则此为其重若其袒衣免冠以示变常则斩齐袒免其意同也且免之为免不止始丧然也丧服小记曰既葬而不报虞则虽主人皆冠及虞则皆免又曰逺葬者比及哭者皆冠及郊而后免又曰君吊虽不当免时也主人亦免凡此三节皆以冠对免而免则皆取其进而及于重也葬而诚虞也逺葬而及郊近墓也已过免时而君始临吊也则皆以免冠为礼取始死之节以重为之也葬不报虞逺葬而未及墓若过时而有吊者自非其君则皆仍所丧之冠而不为之免处之以丧礼之常也从是推之知免冠之为始死之节也丧小记又曰斩衰括发以麻毋括发以麻免而布之葢父母皆当以麻括发而古礼母皆降父故减麻用布示杀于父也此之谓免葢应用而许其不用故特言免以明之若如郑言以免为免【音问】则居母丧者既括发以麻而以布为免【音问】遂当以免而加诸齐衰之上则是降斩而齐遽着五世以外轻杀无服之冠岂其理乎至此推説不通矣然以免为冠万世宗信郑氏予独不以为安故着此以待博而不惑者折衷之
　　新知録緑云亭杂言载高皇帝初有天下一夕微行至神乐观见一道士于灯下结网巾问曰此何物也对曰网巾也用以裹之头上万发皆齐矣高皇帝去明日朝罢遂有防召神乐观昨夕结网巾道士以来至则命为道官仍命取其网巾至今遂为定制葢自元以前无此也予读礼问丧篇亲始死鸡斯徒跣陈澔注曰鸡斯读为笄纚笄骨笄也纚韬发之缯也亲始死孝子先去冠惟留笄纚也夫曰纚曰缯字皆从丝是知网巾葢托始于此也道士特变其制而加饬耳



　　艺林彚考服饰篇卷二
　　钦定四库全书
　　艺林彚考服饰篇卷三
　　蓬莱县知县沈自南撰
　　簪髻类
　　事物纪原桓寛盐铁论曰禹治水堕簪不顾簪始见此自女娲之女为笄以贯发亦簪之始矣殆与冠同兴乎演繁露梁武帝莫愁诗所云金钗十二行乃排挿十二钗也唐制命妇以花树多少为高下曰花钗若干也野客丛书唐人诗句多用金钗十二事如乐天诗钟乳三千两金钗十二行是也南史周盘龙有功上送金钗二十枚与其爱妾阿杜其事甚佳罕有用者今多言金钗十二不闻用金钗二十亦循袭而然金钗十二行或言六鬟耳齐肩比立为钗十二行白诗酬牛思黯有金钗十二行之句自注思黯之妓颇多故云似协或者之説然梁武帝河中之水歌曰洛阳女儿名莫愁头上金钗十二行是以一人带十二钗此説为不同
