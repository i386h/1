<!-- { "loadSidebar": true } -->
　　马畅《旧传》：以父荫累迁至鸿胪少卿，终少府监。（《新传》同。） 《新表》：马氏德宗相燧子畅，少府监。 《元和姓纂》（三十五马）：司徒兼侍中、北平郡王燧生畅，少府监。
　　
　　章贞伯《新表》：韦氏小逍遥公房虞部员外郎逢子贞伯，给事中。 《新袁滋传》：部官以盗金下狱，袁滋直其冤，御史中丞韦贞伯闻之，表为侍御史。 《新刘滋传》：贞元中，御史中丞韦贞伯劾奏吏选不实，吏部尚书刘滋覆疏舛，吏因得为奸，诏与侍郎杜黄裳夺阶。（《会要》七十四在真元九年正月。） 陆贽《优恤畿内百姓并除十县令诏》：韦贞伯可蓝田县令兼监察御史。（《陆宣公集》四今本脱此句，依周必大《承明集》四《经筵故事》二，详勋外窦申注。） 李翱《独孤常侍墓志》：夫人京兆韦氏给事中贞伯之女。（《李文公集》十四。）
　　《唐书》曰：贞元初，以蓝田县令韦贞伯为舒州刺史，录善政也，赐马一疋，并采物衣服以遣之。（《太平御览》二百五十五。）
　　
　　吴丹白居易《故饶州刺史吴府君神道碑铭》：君讳丹，字真存，以进士第入官，历正字、协律郎、大理评事、监察、殿中侍御史、太子舍人、水部库部员外、都官驾部郎中、谏议大夫、大理少卿、饶州刺史。宝历元年六月某曰，薨于官次。
　　（《白氏文集》六十九。） 《昌黎集》有《奉使常山早次太原呈副使吴郎中诗》，方云公使镇州，吴丹以驾部郎中副行。 又有《夕次寿阳驿题吴郎中诗后诗》。
　　
　　卢虔《旧卢从史传》：父虔，举进士，历御史府三院、刑部郎中、江汝二州刺史，秘书监。白居易《祭卢虔文》：维元和四年岁次己丑七月日，皇帝遣某官某，以清酌庶羞之奠，致祭于故秘书监赠兵部尚书卢虔。 《宣室志》：故右散骑常侍卢虔，贞元中为御史，分察东台。 《会要》（八十）：赠兵部尚书卢虔谥灵愍。
　　
　　裴复《新表》：洗马裴氏御史中丞旷孙、（见侍御。）谏议大夫虬子复，字茂绍，河南少尹。 韩愈《河南少尹裴君墓志铭》：举贤良，自徐州书记三迁至侍御史，入朝历殿中侍御史，累迁至刑部郎中，疾病，改河南少尹。舆至官，若干日卒，实元和三年四月二十三日，享年五十。（《昌黎先生集》二十四。） 《会要》（七十六）：贞元元年九月，贤良方正能直言极谏科裴复及第。 《新鲍防传》：贞元元年，策贤良方正，得裴复等，世美防知人。
　　
　　孙革《旧刑法志》：长庆二年，官刑部员外郎。 《旧张茂宗传》：元和中，诏监察御史孙革往按岐阳马坊，茂昭诬革所奏不实，罢官。（《新传》同。）
　　《新孝友康买得传》：穆宗世有刑部侍郎孙革。 《会要》（三十九）：长庆三年正月，刑部又奏请本司员外郎孙革等详正敕格。 又（六十七）：太和四年十一月，左庶子孙革有当司典膳等五局郎，吏部不得更法拟流外人奏。 韩有《送孙革及第归江南诗》。
　　
　　于申《新表》：于氏工部尚书颀子申，屯田员外郎。 柳宗元《先君表阴先友记》：于申，河南人，至尚书郎。（《河东先生集》十二。）
　　
　　徐弘毅《新表》：北祖上房徐氏虢州别驾纟寅子弘毅，大理评事。（《元和姓纂》九鱼：弘毅，侍御史。） 《会要》（七十六）：贞元四年四月，贤良方正能直言极谏科徐弘毅及第。十年十二月，又及第。（《纬略》同。）
　　
　　裴次元（见郎官吏外。）
　　
　　卢侃（见郎官封中。）
　　梁肃《京兆府司录西厅卢氏世官记》：今户部郎亻品，始远哲昆联事之嫌，诏解柱后惠文，以就斯职。（《文苑英华》八百三十一。）
　　
　　李宣《赵憬传》：贞元中，万年县令李宣为裴延龄构陷，将加斥逐，赵憬保护救解之，故从轻贬。 《旧宪宗纪》（下）：元和十一年九月辛巳，贬屯田郎中李宣忠州刺史，为补阙张宿构，言与韦贯之朋党故也。 《北梦琐言》：李宣宰阳县。 《新韦贯之传》：李宣等坐与贯之厚善，贬为州刺史。
　　
　　崔师本《新表》：崔氏清河小房岳子师本，不详历官。 《国史补》（下）：今之博戏有长行其工者，近有浑镐、崔师本首出。 又洛阳令崔师本，又好为古之樗蒲。
　　
　　李儋《新表》：陇西李氏姑臧大房给事中升期子儋，殿中侍御史。 韦应物有《赠李儋诗》。又《将发江淮寄李十九儋诗》。又《赠李儋侍御诗》。（《韦苏州集》。）
　　
　　唐武（见郎官仓外，又阴额知杂。）
　　《新蒋传》：宪宗时更侍御史唐武名曰庆。
　　
　　殷台（见郎官左中，又阴额知杂。）
　　
　　刘师光（封外有刘师老。）
　　
　　严涧（见郎官金中。）
　　
　　常仲儒（见郎官吏中。）
　　
　　○碑阴额题名
　　◎知杂御史（自天宝元载已后。）
　　
　　孙景商《新表》：武邑孙氏白马令起子景商，天平节度使、检校礼部尚书，谧曰康。
　　《新孙传》：父景商，为天平军节度使。
　　
　　崔罕（见郎官度中。）
　　
　　殷台（见碑额监察。）
　　
　　杨嗣复（见郎官吏中补，二传失载。）
　　
　　张士阶（见郎官封中。）
　　
　　杨泰《新表》：杨氏越公房荣子泰，驾部郎中。
　　
　　路异（见郎官金外。）
　　
　　杨慎矜（见左棱，阴右棱，左侧，右侧侍御兼殿中。）
　　《旧传》：自监察御史丁父忧。开元二十六年服阕，累迁侍御史。在台数年，又专知杂事。天宝二年，迁权判御史中丞，充京畿采访使。（《新传》略同。）
　　
　　王钅共（见左侧，右侧侍御兼殿中。）
　　
　　张（见左侧，右侧侍御兼殿中。）
　　
　　杨剑（见阴下层，右侧侍御兼殿中，二见。）
　　
　　崔（见阴下层，右棱，阴左棱。）
　　
　　卢执颜（见阴下层，右侧侍御兼殿中。）
　　
　　吉温（见殿中。）
　　
　　颇真卿（见监察。）
　　
　　裴冕《旧传》：天宝中，御史中丞王钅共充京畿采访使，自渭南县尉表为判官，迁监察御史，历殿中侍御史。 《旧王钅共传》：天宝十一载四月，杨国忠问王焊反状，侍御史裴冕恐，焊引钅共叱詈焊云云。（《新传》略同。）
　　
　　窦华（又见下。）
　　韦执谊《翰林院故事》：开元二十六年，始以翰林供奉改称学士，自后中书舍人窦华等相继而入焉。又云开元已后，窦华自中人充。 丁居晦《重修承旨学士壁记》：开元后，窦华中书舍人充。（《翰苑群书》上。） 《旧杨国忠传》：天宝十一载，杨国忠兼吏部尚书，所昵中书舍人窦华等讽选人于省门立碑，以颂铨综之能。又云：国忠党翰林学士窦华等，皆坐诛灭。 《旧韦见素传》：天宝十三载，玄宗命杨国忠精求宰辅，国忠访于中书舍人窦华，华言见素方雅，柔而易制。（《新传》同。）
　　
　　张惟一（见阴下层。）
　　
　　崔（见左侧。）
　　
　　颜允臧（见左侧。）
　　
　　韦审规（见郎官左中。）
　　
　　韦中立《新表》：韦氏彭城公房唐州刺史彪孙中立。不言历官。
　　
　　唐武（见碑额监察。）
　　
　　高弘简（见郎官度中。）
　　《旧高元裕传》：开成四年，御史中丞高元裕上言：御史官属不称者。侍御史高弘简等以不称，出为府县之职。
　　
　　刘孺之（见郎官封外。）
　　
　　马锡《元和姓纂》（三十五马）：庆州都督马琼生锡，谏议大夫，虢州郏郡人。
　　常衮《授马锡少府少监制》：中放大夫、谏议大夫、赐紫金鱼袋马锡，历官有政，居必修明。擢登谏列，屡献忠谠。言皆展意，事亦主文。勤职且淹，以时叙进，可守少府少监，散官赐如故。（《文苑英华》三百九十九。）
　　
　　姚乔列（见郎官左中。）
　　
　　郑昂之（郎官吏中补有郑昂。）
　　《新外戚杨国忠传》：国忠虽当国，常领剑南召募使，遣戍泸南，岁遣郑昂等以御史迫促郡县召募。 《旧杨国忠传》：天宝十一载，杨国忠兼吏部尚书，所昵侍御史郑昂等讽选省门立碑，颂国忠铨综之能。 又国忠求安禄山阴事，围捕其宅，得李超、安岱等，使侍御史郑昂缢杀于御史台。
　　
　　赵□
　　侍御史【杨申《新表》：杨氏刑部郎中孚孙、（见侍御。）黄裳子申，侍御史。
　　
　　卢虔
　　监察御史【敬骞《新表》：敬氏御史大夫括子骞，建州刺史。
　　
　　平致和《唐会要》（七十六）：建中元年军谋越众科平知（疑‘致’。）和及第。
　　（《纬略》同。）
　　
　　李彤（见郎官度外。）
　　
　　李钅弋（见郎官户外。）
　　
　　冯邈柳宗元《祭李中丞文》：维贞元二十年，岁次甲申，五月某朔二十二日，故吏奉议郎行殿中侍御史冯邈等。（《河东先生集》四十。）
　　
　　罗让（见右侧。）
　　
　　韦颢（见碑额监察。）
　　
　　张莒（见郎官吏外补。）
　　《嘉话录》：慈恩题名，起自张莒。（《广记》二百五十六。）
　　
　　郑楚相《旧赵博宣传》：德宗遣监察御史郑楚相等充三司使，按鞫信州员外司马卢南史。（钺案：陕西澄城有贞元十四年《澄城令郑楚相德政碑》称，擢秀才第，为东观校书郎，历缑氏、长安尉，而至于宰是邑云云。则是官御史当在十四年以后也。） 《逸史》：崔甫拜相时，缑氏尉郑楚相与公之表侄卢素敏中外兄弟。
　　（《太平广记》一百二十七。） 韩愈《福先塔寺题名》：水部员外郑楚相、叔敖等，元和三年十月九日同游。（《韩文遣集》。）
　　
　　裴竦《新表》：洗马裴氏谏议大夫虬子竦。不详历官。
　　
　　监察【杨
　　武彻《新表》：武氏少府监邺公攸望孙彻，（《姓纂》：彻。）洋州刺史。
　　《前定录》：宝应二年户部郎中裴出为庐州刺史，郡有二迁客，其一曰武彻，自殿中侍御史贬为长史；其一曰于仲卿，自刑部员外郎贬为别驾。
　　
　　常著《新表》：新丰常氏礼部员外郎无名手著，侍御史。 常衮有《叔父礼部员外郎常无名墓志铭》称，长子侍御史。（《英华》九百四十二。）
　　
　　蒋炼（见郎官左外。）
　　任华有《西方变画赞》，文称前殿中侍御史蒋炼。（《全唐文》三百七十六。）
　　
　　长孙绎《纪闻》云：长孙绎之亲曰郑使君。（《广记》三百六十二。） 钱起有《春夜过长孙绎别业诗》。又《酬长孙绎蓝田寄杏诗》。
　　
　　窦华（重见。）
　　
