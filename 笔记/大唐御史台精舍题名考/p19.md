<!-- { "loadSidebar": true } -->
　　邵说（见郎官勋中。）
　　
　　袁氵（见郎官户外。）
　　
　　王沭《新表》：琅邪王氏定州刺史备子沐，御史中丞。 《宝庆四明志》（一）：贞元四年，明州刺史王沐立夫子庙，见庙碑。（《新书王涯传》有从弟沭，时代不合。）
　　
　　殿中【韦□
　　侍御史【张□
　　郑繁（见郎官左外。）
　　
　　◎□□□子龟□之侍题。
　　大中三年重阳□。（赵云：右四行题分置于螭首空处，非至碑下，不能见也。）
　　
　　●附录一《御史台精舍记》，崔纂，梁升卿书。读其文，则于佛可谓笃信者矣。
　　《唐书》列传云：桓彦范等当国，畏武三思，使阴伺其奸。而三思恩宠日盛，反以彦范等计告之，遂迁。三思速杀彦范等，以绝人望，因荐其外兄周利贞以害彦范等。又云：贬襄州刺史，以谯王事当死，赖刘幽求、张说救护得免。后宰相，陷幽求岭表，讽周利贞杀之，不果。又与太平公主逐张说。其余倾邪险恶，不可胜纪。世言佛之徒能以祸福怖小人，使不为恶，又为虚语矣。以斯记之言，验所为可知也。故录之于此。其碑首题名多知名士，小字颇佳，可爱也。（《集古录》。）
　　《御史台精舍记》，唐中书令崔撰，梁升卿八分书。汉承秦制，御史为丞相贰，其后以寺隶之。然立精舍以居，书传所见最先包咸东海立精舍教授，在西汉末。顾谓此佛之所舍，昔汉处摩腾洛阳西建精舍为始，误也。按释书以静居为精舍，致一为精，不使杂也。古之斋心服形，其居必有可默存者，今人犹辟屋为斋，谓如斋戒以守，独不可以精舍名乎。萧摹之请兴塔寺精舍，谐二千石；庾子舆造佛寺，因立精舍岭南原；明僧绍住山栖云精舍，此皆谓梵所居。然书生立学，昔传此名，岂致道之所，惟精一得之耶！昔魏武尝曰：‘谯东五里卜筑精舍，秋夏读书。’其后徐度折节，学问精舍；唐僧渊立精舍豫章；阮孝绪以一鹿车为精舍；徐伯珍立精舍祛蒙山；陈立精舍讲授；张邵、戴禺立黄鹄山竹林精舍；张汉直其弟出精舍数里遇之，则古人于其居以名自警，思致其精也。后世便以为精舍皆寺。之嗜利蔑学，其可责以此哉。（《广川书跋》。）
　　汉史列传具载包咸、刘淑、檀敷、李充所立精舍，而唐御史台精舍，史阙弗录，盖彼四人者，皆以讲授诸生，此则以奉浮屠氏，故略之耳。幸有此碑，可存当时故事也。（《黄文献公集》。）
　　唐史称梁升卿善八分，《东封朝觐碑》声华为一时冠，此帖亦可宝也。独御史台持宪之地，乃立精舍，倡诸系者，礼佛忏悔。昔狱吏命祝咎繇，范孟博犹非之，况佞佛乎！崔中令固盛言，因利结四方缘矣。不知附禁脔事发，曳银铛，时佛亦当庇引之否？为之一笑。（《州山人四部稿》。）
　　此梁升卿追书崔文。人品殊污人齿颊，而升卿尚迫书其文，何也？岂唐世重佞佛，之立精舍于御史台，适投时好耶！但升卿分隶声动一时，《东封朝觐碑》史册称之，今观此碑，名不虚耳。碑阴题侍御史并内供奉，殿中侍御史并内供奉、监察御史名，共六百余人，参差不齐，分书者五六人，余皆正书。书有法，不似后世胥吏书也。（《石墨镌华》。）
　　碑阴题名表其上格曰侍御史并内供奉，列卢怀慎等名。中格曰殿中侍御史并内供奉，列崔等名。下格曰监察御史，下有一并字，下缺不全，列陆景初等名，其卢、崔、陆三人姓名，并八分书，盖梁笔也，余则正书，乃后人续书之者。碑额空处，前后皆有刻，前刻监察御史及姓名，后刻知杂侍御史及姓名，有‘白天宝元载以后’七字。按天宝三年始改年为载，不当云元载，恐是追书。宋赵彦卫《云麓漫钞》曰：唐有三院御史，侍御史谓之台院；殿中侍御史谓之殿院；监察御史谓之监院。读此文，知唐时御史台有狱，又于其旁立精舍，援引释典，以劝人回心作善。然考之《旧唐书》，开元十四年崔隐甫为御史大夫，在职强正，无所回避。自贞观年李乾为御史大夫，别置台狱，有所鞫讯，便辄系之。由是自中丞、侍御史以下，各自禁人，牢扉常满。隐甫引故事，奏以为不便，遂掘去之，则其狱来几而废。又言：温造为御史中丞，大和二年十一月，宫中昭德寺火，宰臣、两省、京兆尹、中尉、枢密，皆环立于日华门外，令神策兵士救之，唯台官不到。造奏以台有系囚，恐缘为奸，追集人吏堤防，所以至朝堂在后，则又不知何时而复置也。（《新书隐甫传》云，其后患囚往来，或漏泄，复系之厨院云。）
　　宋时亦有台狱，曾肇记云，始自开宝五年。（《金石文字记》。）
　　唐自贞观中李乾为御史大夫，别置台狱，囚当讯就近拘系之，其渐也，侍御史东西推、监察御史纠视刑狱，各禁其囚。迨武后时，来俊臣、侯思止皆为御史，制狱之外，台狱圜扉恒满，崔隐甫总台务，言于朝，掘去，于是旁列精舍，以释典忏之，崔为文，梁升卿害以八分。开元十一年勒诸石，碑阴列侍御史、殿中侍御史、监察御史并内供奉衔，题名仅卢怀慎、崔、陆景初三人亦升卿分书。自怀慎以下正书百二十二人侍御史也，自以下正书百八十四人殿中侍御史也，自景初以下正书三百四十七人监察御史也。碑额又有天宝元载以后侍御史、知杂侍御史、监察御史共五十人，而碑之左右椎拓不及焉。中有薛亻品亻品者二名重文，碑凡三见，此唐一代所仅有也。升卿自监察御史历殿小侍御史，迁侍御史，再遥太子右庶子。（《曝书亭集》。）
　　朱彝尊云：唐自贞观中，李乾为御史大夫，别置台狱。崔隐甫总台务，言于朝，掘去。于是旁列精舍，以释典忏之。按《旧唐书》隐甫为御史大夫在开元十四年，碑云长安初，白右补阙拜殿中侍御史，至止之日，其构适就。是去台狱作精舍在隐甫为御史大夫二十余年以前，何得云自隐甫始也。（《金石存》。）
　　文云左台精舍者，诸御史导群愚之所作也。长安初，自左补阙拜殿中侍御史，至止之日，其构适就。盖自武氏称制。告密之法炽，罗织之经行，日杀无辜，如对羊豕。其后周兴、侯思止、来俊臣之徒相继付诛，用刑稍平，而岁系台狱者犹以千计。于是执法之吏，于狱旁作精舍，假佛法以忏之。虽云导人作善逭灾，亦痛逝者之含冤地下，不得已而为资其冥福也。（《潜研堂金石文跋尾》。）
　　碑高四尺一寸，广三尺七寸三分，十八行，行三十字，隶书。额题‘御史台精舍碑’六字，篆书。在西安府学。碑阴高二尺七寸，广二尺五寸，三十一行，分作三截书，每截字数自十二至三十三不等，其两侧，一五行，行五十七字；一六行，行六十字，各不等，正书。
　　按碑题御史台精舍，《长安志》载皇城承天门街之西，第六横街之北御史台。
　　元和四年，御史台佛舍火，罚直御史李膺一季俸料，此佛舍似即碑所谓精舍也。
　　文为中书令崔任殿中侍御史日所纂。之宫中书令在先天元年八月，其任殿中侍御史以修《三教珠英》得迁在神龙以前，其罢中书令流窦州在开元元年七月，行至荆州赐死。此碑立于开元十一年，距其纂文之日又十九年，不知何因而追书其文以刻石也。书碑者梁升卿，《唐书》附《韦抗传》，工八分书，历广州都督。
　　碑阴题名上截凡侍御史并内供奉一百二十二人、殿中侍御史并内供奉四百九十七人，下截及左右棱不书官位者一百十九人，中间搀入‘郑韬会二十七日寓直’一行，左侧题一百三十三人，右侧题侍御史兼殿中一百三十八人，碑额题监察御史四十二人，碑阴额题知杂事御史五十一人，而知杂事御史之下有云白天宝元载已后，则非开元十一年一时所刻矣。揣其情，当由御史台官因崔为中书令，追书之文，欲刻台中而未果，至开元十一年始为刻石，距之死又十一年矣。碑阴题名重复，自再见以至三见四见者，不一而足，或因前后屡任则屡书之，然亦不尽符合者，今撮举数人与两《唐书》传考之，如额真卿再见，传云：开元中举进士，四命为监察御史，迁殿中侍御史，转侍御史。据碑侍御史内不列真卿名，殿中侍御史及知杂侍御史有之。苗晋卿三见，传载进士擢第，由万年县尉迁侍御史，此后不云再任御史。王维三见，传云：开元九年进士，历监察御史。后亦不云再任。杨慎矜再见，传云：开元中拜监察御史，丁父忧。二十六年，服阕，累迁侍御史，授大理评事摄监察御史。数年，又专知杂事。天宝二年，权判御史中丞。
　　是不止于再任矣。余如鲜于仲通、揭孤通理、李彦超、苗廷嗣、徐履道、王翼、张利贞、达奚皆再见，赵广微三见，李彦允四见，皆无传可考，无从定其合否。
　　大抵此碑出于吏胥工人之手，殆不足深据也。题名中凡单名者，姓下阙一格书，令与二名者齐，此例始见于此。（《金石萃编》。）
　　
　　●附录二
　　○序题名刻石，大抵于汉世，汉碑中往往以门生故吏姓名题于碑阴。至唐人则多列职官衔，如御史台精舍、郎官石柱之等甚多，虽与门生故吏有闲，然后之论世者，犹得藉以考见，如司马温公所谓某也忠、某也诈、某也直、某也曲。以视汉碑之出钱或数百、或数千，群然大书深刻于石者，其轻重又何如哉。御史台精舍、郎官石柱二刻，在今西安府学宫，向见帖估持来本多阙而不全。予友钱塘赵君洛生笃嗜金石，雅有欧赵之癖，往游关中，汉唐诸碑碣，虽单行只字，不肯放过。
　　经数年始归，箧中之富，浙东西收藏家莫之能过也。闲以所录二刻本见示，乃其手拓之全碑。予反覆谛观，所列姓名，较子函、亭林、竹坨辈所见多十三、四，盖诸家所据以考证者，大抵皆工人拓本，故往往遗漏不全，安能如洛生亲至碑下，手摹其文而一字不遗者乎。是编非特可补碑刻之阙，即自唐初至于宣宗之世，上下二百余年，三院诸司姓名爵秩举班班可考，其有裨于史传，岂小补之哉。洛生问序于予，因为述其大略如此。嗟乎！洛生一布衣祭酒诸生耳，短衣匹马，日往来荒祠丛冢之间，披荆榛，剜苔藓，甚或临不测之险，蹈无人之境，狐狸肃于前、虎豹蹑其后而不顾，其用心可谓勤矣。今年春，念其堂上，遂ㄈ装归赴秋试，又不得志于有司，洛生故恰然也。昔欧阳子有言，物常聚于所好而散于所不好，颇有其力而不好与好之而无其力者，胥不足以与此。以洛生年力之富，性嗜之专，世不乏好古有力之贤，安知不更有以资之使遍历山川，探奇抉奥，悉索宇内罕见之碑，续成欧赵未著之录，而予更将援笔以引其端，则是编者虽谓之嚆矢可矣。
