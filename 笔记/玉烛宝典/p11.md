<!-- { "loadSidebar": true } -->
　　春秋考异卸曰孟夏戴纴降 【宋均曰戴胜也孟夏则织纴止以趣蚕故各因时要物倠以明其所为戴之而已言不施也】 国语鲁语曰鸟兽成水虫孕 【孔晁曰立夏时也】 水虞于是乎禁罝??廉 【罝??廉小鱼罟也】 史记律书曰中吕言万物尽旅而西行也又曰已者言阳气之已尽也淮南子时则曰孟夏之月招摇指已爨拓燧南宫御女赤色衣赤采吹竽笙 【高诱曰火王南方故处南宫也竽笙空中象阳故吹之也】 其丘戟 【戟有枝干象阳布散也戟或作弩也】 四月官田其树桃 【四月免农事故官由也桃说与杏同后李熟故四月桃也】 淮南子天文曰孟夏之月以熟谷禾雄鸠长鸣为帝候岁 【高诱曰雄鸠盖布谷】 淮南子主术曰大火中即礼黍叔 【许慎曰大火昬中四月也】 京房占曰立夏巽王清明风用事人君当书币帛使诸侯聘贤良在东南白虎通曰四月律谓之中何言阳气将极故复中难之也牟子曰或问曰佛从何生所书宁有先祖及国邑皆何施状何类平子曰临得佛将犹天笁假形王家父名曰净夫人曰妙四月八日从母右胁生娶邻国之女六年男字曰罗云父王珍重太子甚于日月到年十九四月八日夜半戚若不乐遂飞而起顿于王田烋于树下明日王及吏民莫不嘘唏乎乘万骑出城而追曰书方盛光曜弈弈树为仾枝不令身炙太子入书山入六年思道不食皮骨相连四月八日遂成佛焉因四月八日过世泥洹而志崔寔四民月令曰立夏节后蚕火食可种生姜取鲖子作酱 【今案尔雅鳢鱼郭璞注云鲖也又曰鲣大鲣鲣音同又音月???昜冢反刘歆女传咸文仲书曰食我以鲖鱼公及大夫莫能知之人有言咸孙母者世家子也于是名而语之母曰鲖鱼者其父错错者所以治锯锯者所以治木也是有木治系于狱矣曹大家注云鱼鳞有错文】 蚕入蔟时雨降可种黍禾谓之上时及大小豆胡麻是月四日可作酉?益尔既入趣縿剖绵具机杼敬经收芜菁及芥亭历冬葵茛菪子布谷鸣枚小蒜草始茂可烧灰是月也可作枣糒 【今案苍颉萹糒粮也音备也】 以御宾客可籴（麦广）及大麦弊絮别小??忩 【大麦之无皮毛者曰麦?广也】 正说曰夜明星陨春秋上书为异图谶及言齐侯小白将霸之征又云恒星息曜陨雨慎于翼虫祸出注云当慎羽翼之臣死后祸成至于虫流书户此则儒家所载善恶不离齐恒内典记录别证佛生之始广加推验信有由缘涅盘经云所有种种异论咒术言语文字皆是佛说非外道说计儒玄二教本无彼此之殊华严云将下阎浮先遣众圣明曰古帝王皆佛之所先遣天地经云宝应声菩萨吉祥菩萨练七宝造日月星辰应声号称伏羲吉祥即是女娲易以灵图云巫德之萠五星若连璧是类谋云提含珠尚书考灵曜云日月如合璧五星若编珠论语隆嬉效云圣人用机之数顺七宝注云七宝北斗七星珠璧兼有宝名得成练宝之羲清净法行经天竺东北真丹人民多木信罪吾今先遣弟子三圣悉是菩萨往彼示现摩诃迦叶彼称老子光净童子彼名仲尼月明儒童彼号颜渊孔颜师谘讲论五经诗传礼典威仪法则以渐诱化然后佛经当往彼所法没尽经真丹国老子关子大项菩萨等皆宣我法其土人民生煞好祠迦叶菩萨载道德经化以??止路老子是也寻古来今删正同异孔子是也幼而颕悟大项是也然后佛经乃生信身道元皇历云吾闻天道太上正真出于自然是谓为佛无为之君又笁干国 【笁干天笁异名】 有古皇先生善泥洹不始不终永存绵绵吾受学于佛自然得道关令内传老子语??炎??宝国王吾师号为佛佛学一切民者也先生教者之称又云吾师泥洹即是涅盘兼言得道还据老君教迹弟子弥验关孔语声讹谬终是仲尼大项颜渊非无小舛俱曰圣童或可互书颜氏好学蕇瓢志道设称天丧寔元师谘其大项唯史记甘罗云大项橐七岁为孔子师论语达巷党人者郑注达巷党名董仲舒对册云良王不瑑无异于大巷党人不学而自知注云大项橐也稽康高士传乃言大项橐与孔子俱学于老子俄而大项为童子推蒲车而戏孔子候之遇而不识问大项居何在曰万流属是到家而知向是项子也友之与之谈除此五经家语更无出家故指陈幼叡以树其美案宿命本起经四月七日夫人书游过流民树众花开化明星书时夫人攀树枝便徒右胁生天地大动三千大千剎土莫不大明龙王兄弟左雨温水右雨泠泉还宫天降瑞应风霁云除空中清明天为四面细雨泽香日月星辰皆住不行沸星下见侍太子生其剎土大明空中清明并与春秋左氏夜明义合其泠泉温为及四面泽香之又是星陨而雨与雨偕也凡夫薄福唯见其雨安知得温泠之异不觉本是泽香其星出时即与谷梁日入至于星出理同其沸星下见文与公羊雨星相似梁时特进流约难言既不知外国历法何用知鲁庄之四月是外国之四月若用周正则辛卯长历是五日了非八日用殷正也周之四月殷之三月用夏正也周之四月夏之二月都不与佛家四月八日同也杜预春秋注云辛卯四月五日月光尚微盖时无云日光不以民没约引长历即杜所造至如贾服所用法更不同文元年闰三月非礼襄廿七年十有二月乙亥日蚀传云十一月辰在甲司历过再先闰矣春秋十二公中史失非一盈缩动??至旬脢岂直五日八日之闰且菩萨处胎经二月八日成佛二月八日转法轮二月八日降魔二月八日入般涅盘过去现在因果经夫人往毗蓝尼园二月八日日初书时见元忧花举右乎擿从右胁□佛所行赞经二月八日时清和适齐戒修净德菩萨右胁生灌顶经云十方诸佛皆用四月八日夜半明星书时生四月八日夜半明星出时书家四月八日夜半明星书时得道四月八日夜半明星书时般涅盘灌佛经云如来初生得道泥洹皆四月八日者何春夏之际殃罗悉毕万物并生毒气未行时节和适善见律云于??句尸冉??未罗王林二月十五日入无余涅盘经云二月十五日临涅盘时后品二月为破常心世间乐故十五日日月无亏盈诸经自多舛驳非唯三代而已其众花开花似当周之四月但经中自道百亿日月百亿阎浮此方见半余方见满亦可百亿辛卯百亿夜明神力不可思议未足征以文字其尼父立教多会慈悲论语云子在齐闻韶三月不知完味乐动声仪云韶之为乐穆穆荡荡温润以和似南风之至万物牡长古文尚书大傅大禹曰好生之德泠于民心此据舜乐生养故孔忘完味郑玄思之染者理则未弘论语又云钓而不刚弋不射宿大载礼云见其生不食其死闻其声不尝其完远庖厨所以长恩且明有仁也虽未及远盖其渐法寺搭记云佛四月八日夜生尔父沸星下侍春秋书恒星不见佛书世矣三藏道人云彼之佛星此之恒星也佛泥洹后阿育王起八万四千塔应是周敬王时立春秋昭十七年有星笰于大辰服注有星彗星也其形笰笰故曰笰易川灵图云黄星笰于北斗是则经中沸字即外书之笰也大都当后四月辛卯佛书为定但众生叶力机感万殊复于夏时见者便言孟夏复以君春中见者便言仲春若未堪奉特唯覩光明之相或已能敬信即闻微妙之音后人每二月八日巡城围绕四月八日行像供养并其遗化无废两存杂鬼恠志云汉武帝凿昆明池悉是灰墨问东方朔曰非臣所知可访西城胡人汉成帝时刘向删列仙传得一百卌六人其七十四人已见佛经余七十二为列仙传抱朴子云刘向博举则宄徽极妙经深妙远思理则足以清澄真伪研核有无其所撰仙人七十有余诚无其事其妄造何为乎又云向撰列仙传自删秦大史阮仓书中出之或所亲见然后记之非妄造也卌二章经序云汉明帝梦见神人身体金色项有日光龙在殿前有通人传毅而释梦曰天笁有得道者其名为佛轻举能飞体真金色将其神也帝即遣至大月支焉此经等秦记云遣使至西域使还云天笁有仙山谦丹杨记云即山海经所言北海之隅天毒国也初汉武凿昆明池极深悉是灰墨无土当时恠惋以问东方朔朔曰臣不足以知之可试问西域胡帝以朔且不知不复核访至是有忆朔语者以问胡沙门沙门据经劫烧柔荅之乃验朔言有旨焉牟子云洛阳城西雍门外起白马寺壁上作朝迟千乘万骑逵塔又南宫清凉台上及开阳门所造陵名显节悉于上画作以像沙门释法显所记考其年则佛生于殷未道行于周初泥洹已来一千五百廿八年则复是周成王十二月也泥洹后三百许年至平王时经律始还新头新以河张骞所不至也又八百许年而汉明帝梦见大人白是一家但内外无据若如法显传师子国系皷唱言佛般泥洹以来一千四百九十七年勘校佛书乃至殷武乙七年案世本史记武乙生父丁父丁生帝乙于纣为曾祖但悬羕彼国之言推其年岁更无据引质正颇所致疑或以佛书周时经教即应流布踰秦越汉过为淹久盖佛法兴显始于西域邻王及民尚未委审摩竭称为帝释??汧沙门是何神须达长者家在舍卫初闻佛名身毛皆坚寻复问言何等名佛况王问??忩岭远隔华戎身热以痛载离难险自非甘露法雨香山善根何能广拔沙尘遥示州渚半月渐开方期转深之论优花难值终获圆满之功牟子又云佛者号谥也犹若三皇五帝就俗而谈亦有斯理内经多言稽首佛足春秋知武子云天子在而君辱稽首佛为天中之尊天子人之中尊当以至敬无父同归化极深衣振锡不窥洙泗之典缝掖函丈靡罔庵榛之说道家异学构执尤甚遂使人怀物我局面未融故内外（米斤）简惣明甚要优而柔之是知津矣
　　五月仲夏苐五
　　礼月令曰仲夏之月日在东井昬元中且危中 【郑玄曰仲夏者日月会于鹑首而外建千之辰】 建 【午之辰】 健中蕤宾 【仲夏气至则蕤宾之律应高诱曰是月阴气萎蕤在下象主人阳气在上象宾客】 小暑至堂蜋生鵙始鸣万舌无声 【堂蜋螵蛸毋也鵙伯劳色反舌百舌鸟也高诱曰螳蜋世谓之天鸟一名龁痝究豫谓之臣斧是月阴作于下阳散于上伯谤夏至后应阴而杀虵蝶之棘上而始鸣也反舌百舌也变易其声效百鸟之鸣故谓之百舌也】 天子居堂大庙养牡佼 【助长气也】 命乐师修靴鞞皷均琴瑟管箫执于戚戈羽调竽笙箎簧饰钟鼓祝敔 【为将大雩帝习乐也修均执调饰者治其器物习其事之言也今案苍颉萹曰鼙马上皷也鞞鼙字而通也】 
