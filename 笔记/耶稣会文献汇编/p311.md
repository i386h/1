<!-- { "loadSidebar": true } -->
天学之流行海外也，《职方外纪》已备言之。所历国土，淳朴者固多，刚戾者亦复不少。如啖人、掠人之地，既无政教君臣，不立纪网法度。帷念均为大主所生之人，是以不惜躯命，不惮跋涉，化导为善。或相率从教者有之，或始终峻拒者有之。听其自然，非有所强也。若夫日本疆域，远中国不过数千里，去西洋尚有八万馀里也。而云：“主者肆其奸术，纠众作乱。”夫曰“肆奸作乱”，必欲谋人之国土也。八万里之外，得其地不足以守，徒樱锋镝，人虽至愚，计不出此，而谓出於修持之士乎？况日本国俗剽掠好杀，中华恶其反覆累朝，绝不与通。惟贸易者，偶至其属岛而已。西士素知不可以德化，未尝入国问禁。数十年前，海舶经行其地，旅遭劫掠。西士有备，格斗杀伤，饮恨而去。后又抢夺他舟，所劫之物中有天主圣像，摹榜登陆之所，使人渎犯，以雪忿恨，事诚有之。董含摭拾浮言，颠倒诬捏，肆其侮谤。凡人语言虚谬，则借托他人以实其诞妄。董含自揣不根，造为秘术、乱闺等语。种种蜃幻，恐为识者窥破，捏指张遴《白奉使日本纪略》所载。试问董含，本朝自定鼎至今，从无一介将命彼国。遴白何人？奉使何年？虚实无难立辩。
第四节  天学真实可考
董含云：“天主之学，被诱者众。近阅《职方外纪》，乃西士艾儒略所记著。称自西海间关九万里。入中国，仰观赤道南北二极之躔度，以定万国之封域。而其间国土，无一非天主所化导者。其言曰：‘天主化生天地，肇育人类，欲身自降生，启万世升天之路。后果降於如德亚白德棱之地，名曰耶稣，译言救世主也，在世三十三年。有宗徒十二人，皆耶稣纵天之能，不假学力，通各国语言文字。耶稣肉身升天，诸弟子分教万国，宣扬教化。能令瞽者明、聋者聪、喑者言、跛者行、病者即愈、死者复生，又能驱妖邪、逐魔鬼。盖至尊至大，为人物真主大父者，止有天主上帝而已。故从之可升天堂，永脱地狱。一切大小过恶，惟天主能赦宥之，非诵经、舍施所能赎。故初入教，必先悔罪，次解罪。妇女入会者，另居一处。惟父母得暂往见。男子例更多端，凡学者手持十字，或尊敬十字圣架、或悬挂胸前，必获福报。’又云：‘西国有大臣名阁龙者，恐海中尚应有地。一日嗅海中气味，自此以西，必有国土。因具舟航，率众出海。飘泊数月，从人俱怨。忽远望有地，亟取道前行，始知海外复有人物。又有一人，名哥尔德斯，泛海至比亚墨利加。其地无马，适舟人乘马登岸。见之大惊，以为人马合为一体，疑兽非兽，疑人非人；后知是人，渐相近接。随遣掌教往彼劝善，又命墨凡兰自西远东，纡回数千里，绕地一周，四过赤道之下。历三十馀万里，俱奉天主教，远报本国。’其立说大略如此，诞妄汗漫，茫无可据。”（载五卷三、四、五页）
天学之入中国也，始於唐。教之行也，创於明。至熙朝而大公於天下。盖沐二圣之深仁，诸贤之阐扬无私无僻，故能见容於有道之世。而云被诱者众，吾不知如异端之诱人财物乎？抑诱人以背伦反道乎？弃正趋邪乎？有一於此，董含必永确据。或某事之不端、某人之可证实，指而明言之。今乃不然，浮词泛语借以欺世盗名。愚民固可昧矣，君父亦可谤乎？至所引艾儒略《职方外纪》，久已梓行，百有余年，详载天下国土。西儒耳目之所经者，据实直书。中有疑殆，即置阙略，未尝强不知以为知也。其间所载，悉皆寰宇事物，要於圣教无关。至天主降生始未，所显圣迹，自有《言行纪实》一书。董含不知天学渊源，点窜各种（典籍），率笔谩骂，反云诞妄汗漫，茫无可据。是诚夏虫语冰，不足为怪。至於天学规条、立教本意，成书俱在，毋容多辩。
第五节  圣王嘉与天学
董含云：“夫使海外小仁，挟其邪说，闯入中华，复筑宫以居之，厚禄以豢之，蛊惑人心，皆弃正道，是谁之咎与？”（同前）
西士游行各国，随遇而休，凡以为道也。设有不幸，横逆之来，小而桎梏拘囚，大而损躯殒命，亦不遑惜。若无端毁誉，等於鸡鸣狗吠而已。董含指为海外小人，司教者固所甘受。独是并天主而亦谤之，乌容不置辩乎？舜生诸冯，文王西岐，未尝以东西相去而摈之。西士於日用之外更无道，伦常之外亦无教，目为邪说，不几诬人而自诬也哉？今兹旅寓中华也，圣人在上，以至德而作君师，审天学之无弊，敕建圣堂於宣武门内，树碑勒记，以安行旅之往来。各省焚修之所，皆西士捐赀自葺，非他人所筑之宫也。其或宠备顾问、待诏内廷、修理历法、服勒部寺者，廪膳须自光禄，蔬菜供於皇庄。诚哉！厚禄之豢也。然不特此，外省各堂，稔知衣食居处，皆所自给。翠华所临，赍予特厚。人嘉与至复於道空。卢休养之外，衣裘、银币，赠恤祭葬，殊恩不能枚举。圣朝柔惠远人，嘉与至道，蔑以加矣。自顺治改元，至今康熙三十八年，历历俞旨，刊布《熙朝定案》、《纶音特典》诸书，圣论谆切，谓非邪教，天下皆知也。董含毁为邪说，且直斥之曰：“是谁之咎？”使人惶悚战栗，以至尊无上之君父而曰“谁”，亘古所无之圣恩而曰“咎”。辱西士犹可也，谤朝廷则叛矣，此而可忍，孰不可忍乎？谚所谓：“怒其室而作色於父。”其含之谓也。何悖逆不敬之大与？
第六节  格物穷理为正学
董含云：“厥后又有钦天监南怀仁者，上所著《穷理学》一书。其言以灵魂为性，谓一切知识、记忆，不在於心，而在头脑之内。语既不经，旨极剌谬，命立焚之。”（八卷十四页）
西儒典藉，圣教之外，自天文、地舆，以及医乐、算数，不知凡几，皆本於大公至正，无不可告人者。自愧西陬下士，不谙中华文义，不诸翻译，未及仟一。圣教经文，海内共见者，不待言矣。若天文历法，私习有禁，止呈御览。其馀有志未逮，未尝有所谓《穷理学》一书也。天下之理不可不穷，而学则不可穷也。夫万事万物皆本於理，故格致为穷理之功。朱子所谓“人心莫不有知，天下之物莫不有理。”理未穷，则知未尽。所以穷理必求至极，然后物之表里精粗到，而心之全体大用明。此非西士偏私之义，中土先儒之真诠也。穷理之功固如是。而学则何可穷乎？就将之谓学时习之谓学。尽学之功，然后可以穷理之极。学穷，则理不能穷矣。今曰《穷理学》，西士从无是书。董含虚撄此名，不但不明西士之学，并中土之学，亦不知矣。刺谬若此，岂不为识者所讪乎？若夫灵魂谓性，理即有固然；天命之谓性，性即灵魂也。诬谓一切知识、记忆，不在於心，而在於头脑之内。虽至狂愚，亦不若此怪诞。夫心为灵明之主宰，人之一身动静语默，皆心主之。而云不在於心，作此妄语，以谤西儒，诚禽兽岂非能言之乎？南怀仁奉命翻译《格物穷理》之书，进呈睿览。即敕宗伯太史，详阅会校。煌煌天语，炳如星日。董含今曰：“立命焚之。”欲肆诬谤，敢於捏造圣旨。且赘於左道伏法朱方旦之后。是以天教为左道、西士为妖人，而欲僭天子之大权，诬之、杀之，以快其私心也。大逆不道，欺君惑世。严然刊布成书，流毒海内。谨摅愚衷，辩白一二，以俟贤士、大夫审定焉。

天主教辩疑
天主教辩疑题解
《天主教辩疑》是不知名作者所抄写的天主教传教护教著作。今底本，共面，藏于法国国家图书馆 (Bibliothèque Nationale de France) ，古郎(Maurice Courant)编目为号。
此书通过对天主教有关天主、人、万物、天堂、地狱等教义的介绍，以及对天主教与儒道释三教的对比研究来宣扬天主教的信仰，并劝导人们及早信教、事奉天主。在宣扬天主教教义的同时，作者总是相应地与佛教教义进行对比，说明佛非天主，人不托生轮回，佛教天堂地狱与天教不同，以此来攻乎异端，扫除其害。作者作此书的目的就是为了传扬天主信仰，几乎每一节中，作者都有劝人信主的话语，并且在最后一节中，更是在总结前面内容的基础上劝人及时信奉天主。
《天主教辩疑》采用了许多别的传教护教文献的资料，如“就如如今人称万岁为朝廷。‘朝廷’两个字怎么解说？朝廷者，官阙耳。称朝廷，就是称那朝廷里头所居之万岁。”（参见《天主实义》）“至于道家，以汉末时真定府行唐县的一个道士张仪称为玉皇上帝，又以河北刘仪称为北极玄天上帝。”（参见《答客问》）所以，此书的成书年代不会太早。本书采用的是白话文，内容很象是一篇讲道词，也可能是几次谈话的记录，是一部道理精深全备，语言生动通俗的天主教作品。

 
天主教辩疑目录
天主教辩疑题解	
天主教辩疑目录	
第一节  批评吃佛教的斋	
一、吃佛教的斋不合正理	
二、吃佛教的斋得罪天主	
第二节  天主是天地万物的主宰	
一、是天主而不是天生天地万物	
二、天主是儒者事奉的上帝	
三、天主是造物主	
四、天主无限全能	
五、天主是天下各国的上主	
六、天主名虽不同其实唯一	
七、天主是主宰不是神佛菩萨	
八、天主是至善不是神佛菩萨	
九、天主爱人为人造天地万物	
十、人人都应当认天主	
第三节  天主是人的大祖宗	
一、人应当恭敬赋人灵魂的天主	
二、人应当认天主为人的根源	
三、天主生人肉身且造人灵魂	
四、人的灵魂不散不灭，都是天主新生	
五、天主生人如同五谷新生而非托生	
六、天主生人是造新人而非托生	
第四节  天主以天堂地狱赏善罚恶	
一、批驳托生之说	
二、人死之后接受天主审判	
三、君子当信天主以天堂地狱赏善罚恶	
四、佛教与天主教的天堂地狱说比较	
五、佛教天堂说与天教不同	
六、佛教地狱说与天教不同	
七、佛道两家以天堂地狱说骗人财物	
八、天堂地狱的比喻	
九、升天堂与下地狱的信仰	
十、升天堂与下地狱的道路	
第五节  天主正教与佛道邪教	
一、论立教权柄	
二、天主教与儒道佛三教	
三、生死为大，人当及早信主	
第六节  人当及早信教以升天堂	
一、天主教的四个道理	
二、天堂是天主白白的赏赐	
三、人当珍惜机会，接受天主赏赐	
四、不接受天主赏赐就得受天主惩罚	
五、劝人信天主的目的	
六、珍惜时光及早信教	
 
第一节  批评吃佛教的斋
