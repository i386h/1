<!-- { "loadSidebar": true } -->
“若说人死魂即散灭，何必行仁义道德？又何必修孝弟忠信？若说行善为图名声，然我身死归土，变成灰坭，美名、丑名与我有何干涉？有何损益？从此可见，文武仁义，流芳百世亦无益处；桀纣暴淫，遗臭万年亦无害处。只要这身死魂散一句话，大开小人侥幸之门，启恶党自宽之心，实乃万恶、万祸之根源也。
身死魂散塞修德之道
“再者，人之本性皆爱快乐。若要美名，必该修德立功，必该克己复礼。倘死後灵魂不受赏报，谁肯用百年之劳苦，为图千年之虚名？
明贤不信身死魂散
“所以说此话者，必是无忌惮之小人，不识古明贤之言。《大雅》曰：‘文王在上，在帝左右，三后在天。’若身死魂散，此书作何解说？若身後无赏报，曾子每日三省，颜子箪食瓢饮，君子终日乾乾，谋道不谋食，忧道不忧贫，则有何益也？
以俗语证身死魂存
“又岂不闻世俗尝言乎？人死如虎狼。虎狼虽猛，一死之後，人皆不怕，又食其肉，而寝其皮。人死则不然，虽是至亲好友，无不惧其尸骸，此乃明徵身死魂存之理也。”
第十七节  论神人鬼三样
客曰：“据你前言，可识人之灵魂与禽兽大有分别。人身虽死，其魂不灭。但世人尝言：‘人死变为鬼，鬼亦可变为人。’不知真否？”
一、神
曰：“你问魂、鬼两样之事，我今辩明神、鬼、人三端之情。世人多有不明此三端而混杂之，你今问之，不得不辩。神、鬼二者，皆无形无像，有始无终。天主造天地万物之时，未造人类之先，造有无数使神，位分九品，无色无像，有明悟、记含、爱欲三司，常在天主左右，奉令承旨，如朝廷百官一样。
二、鬼
“其中有一个才能最高、最大者，名路济拂尔，自恃其才大位高，遂生傲心，想同天主争位。当时众使神之中，有三分之一顺从路济拂尔，同背天主。当时将此一党傲神罚下地狱，永受无穷之苦，即今所称魔鬼者是也。
三、使神
“其余二分善神，常在天主左右，永享天堂真福，即今所称使神者是也。
四、人
“天主罚傲神之後，方造我人类原祖二人，男名亚当，女名厄娃。用黄土造成肉身，赋一灵魂。令彼在世，虔心事主，修德立功，日後得到天堂，以补叛神之位，永享无穷真福，即今所称灵魂者是也。自此推之，神自神，鬼自鬼，人自人。人实不得混于鬼，鬼亦不得混于神，其理已彰彰矣，何得谓人死变为鬼，鬼亦可变为人乎？”
第十八节  论为何天主准魔鬼出世害人
客曰：“魔鬼既下地狱，必不能反于世上。然今世尝见邪法人，行怪异之事。若非魔鬼出世相助，单人之本力，万不能为之。可见邪魔仍能随便出世以骗世人，为何天主不禁之？”
一、	天主许鬼出世刑恶炼善
曰：“有时天主准其出世，以刑戮恶人之罪，以试练善人之功。
二、魔出世为偕人同入地狱
“虽有时邪法人、或邪像菩萨显灵、显异，非邪法人及菩萨之能，乃魔鬼附其体而为之，令人尊之为主，而信之、拜之，使身後偕彼同受地狱之苦。
三、天主赋人自主之权
“况天主赋人有自主之权，故《三字经》曰：‘人之初，性本善。性相近，习相远。’习于正者，天神从而护之；习於邪者，邪魔即乘其隙而诱之。故孔子曰：‘栽者，培之；倾者，覆之。’孟子又曰：‘天作孽，犹可违；自作孽，不可活。’则人之所以不归于正而入于邪者，皆自取之罪也。
四、天主亦禁为恶者
“何谓天主不禁耶？譬如国家刑罚，原规世间为恶者。而世间竟多为恶者，岂国法之不禁乎？”
第十九节  论魔鬼害人之故
客曰：“魔鬼要陷人同受地狱之苦，何故？”
一、魔鬼受天主之罚
曰：“我先已说明，魔鬼当初原本是使神，但因骄傲之罪，招了天主之罚，因失天堂永福，受地狱永苦。见天下万民，乃天主之儿女。
二、善人将得天堂永福
“又知人在世间，敬主、修德、立功者，身後必得天堂永福。
三、魔鬼因妒人而害人
“为此，上恨天主，下妒世人。想害天主而万不能，只得害天主之子女。故千方百计，附于邪法人之身，合于菩萨之体，冒名顶替，作怪弄奇，诱人背主向己，同陷地狱永苦，即此故也。”
第二十节  论天主公义何在
客曰：“天主既是至公至义，有善必赏，有恶必罚，为何世上尝见善人终身受苦，恶人反终身享乐？如是颠倒错乱，增君子之疑惑，宽小人之奸心，不知天主公义何在？”
一、善赏恶罚自然之理
曰：“为善得赏，为恶得罚，此乃自然之理，何必疑乎？如《书经》曰：‘惠迪吉从，逆凶惟影响。’注曰：‘顺善者吉，从恶者凶，如影随形，如响随声。’又曰：‘天道福善祸淫，作善降之百祥，作不善降之百殃。’此乃赏善罚恶之理，固然也。
二、赏善罚恶不全在今世
“然当知天主降祥降殃，不必全在今世；必待死后，用其公义而尽赏罚。
三、真善真恶无人能认明
“再者，人之真善、真恶，今世谁能认明而定断之？若人之思言行为，全合天主圣意，不犯天主之诫命，方为真善。倘有些微不顺之欠缺，就算不得真善。盖作善要全，作不善只要一恶。今世可有全善无缺之人？所以多多事情，我等看为善事，恐天主反视为恶事。因我等只见人之外貌，不能识其心思。天主则不然，不但看人之外貌，且知其心思。
四、天主报恶罚罪
“再者，今世之人，虽罪大恶极者，必有些微小善。小善该受小惠。世上之荣华富贵，算不得真福，因不能久享。虽享至百岁，一死就完了。天主用暂世之小福，报恶人之小善，身后用地狱之永苦，罚恶人之重罪，岂不是天主之公义么？
五、天主罚善报福
“又今世之人，虽至善、至良者，亦必有些微小过，当受小罚。今世之患难贫穷，算不得重罚，因不能久受；虽受至百年，一死就完了。天主用暂世之小苦，罚善人之小过，身后用天堂之永福，报其功德，岂不是天主之公义么？”
第二十一节  论天主为何不罚恶人，为报善人之仇
客曰：“恶人在世，常害善人，若天主至公，为何不尽罚之，以报善人之仇？”
一、天主望恶人悔改
曰：“天主虽是至公至义，但又是至仁至慈。公义要罚，仁慈要救。今世，乃天主施仁慈之时也；身後，乃天主用公义之时也。天主今世以仁慈待人，望其改过迁善，而救其灵魂。倘恶人固执於恶，至死不改，天主将用其公义而罚之。
二、恶人也与善人有益
“再者，恶人虽为善人有害，然亦为善人有益。何也？曰：‘无恶人之残害、诽谤，善人何以修忍耐之德，立宽惠之功？无歹人之奸邪，何以显正人之忠良？无桀纣之暴虐，何以显汤武之仁爱？无小人之鄙见，何以显君子之高志？
三、天主立刻尽罚恶人之弊
“若天主立刻尽罚恶人，为善人亦有大害。因多有父暴子良，若立刻罚其父，子不受孤独之苦乎？多有妻贤夫不肖，若立刻罚其夫，妻不受寡独之忧乎？故天主不尽罚恶人于世间，即此故耳。”
第二十二节  论为何天主不均分财帛于人
客曰：“若天主至公至义，何不将世上财物均分于人？无贫富之别，使彼此皆得，岂不美乎？”
一、天主生人有贫有富
曰：“天主生人有贫有富，岂无故乎？富人为主施济，有报；贫人为主忍苦有报。
二、只生富人无以度生命
“再者，世人要安度生命，当有士、农、工、商。若世人皆富，谁作工匠？谁肯耕种？无耕种，富人何以度生命乎？
三、只生穷人无以养生命
“倘众人皆贫，则穷人无用力之处，有何倚赖而养生命乎？
四、天主生人有贵有贱
“论贵贱亦然。若世人俱为卿相，谁为子民耶？故曰：‘君子劳心，小人劳力。’此贫贱、富贵之所由判矣。”
第二十三节  论为何称天主教为圣教
客曰：“吾观奉教书内，皆称天主教为圣教，不知何以为圣？”
曰：“道理真实，有凭有据；规诫礼仪，正大光明；能令人克己复礼；又使人知所当知之事，即人知始末，生从何来，现世当为何事，身後当归何所。知此三端，方能行善去恶，修德立功，成圣成贤，死後能得天堂，得免地狱永苦。故称之曰‘圣教’。”
第二十四节  论奉教人守何诫
客曰：“奉教人所守何诫？”
一、释天主十诫
曰：“天主十诫也。一、钦崇一天主万有之上，即我等时时处处当小心翼翼而敬之，各样邪妄异端俱弃绝之。二、毋呼天主圣名以发虚誓，即不可用天主圣名以发虚咒、言假誓而骗他人。三、守瞻礼主日，即七日内，一日当诚心祈主保佑国泰民安、并父母亲友灵魂肉身之事。四、孝敬父母，即帝王官长并父母师尊。五、毋杀人。凡忿恨、詈骂、毒药、刀棍以及诸般伤人之事，俱不可为。六、毋行邪淫，即凡污人妻女，或秽本身之事，俱不可行。七、毋偷盗，即凡伤人财物，以及各样不公平之事，俱当戒之。八、毋妄证，即毁人名声并妄证、诬赖、妄告等情，俱当绝之。九、毋愿他人妻。六诫禁止淫事，此诫禁止淫念。十、毋贪他人财物。七诫禁止偷盗，此诫禁止贪心。
二、十诫可归为两端
“以上十诫，列为两端：前三诫，皆恭敬天主之事，後七诫，皆爱人如己之道。即孔子所谓：‘己所不欲，勿施于人’是矣。
三、守诫受报犯诫受罚
“凡顺主命而遵守此诫者，乃谓善人，身後得受天堂之报也；凡逆主命而犯此诫者，乃谓恶人，身後必受地狱之罚也。”
第二十五节  论守诫之人少
客曰：“圣教十诫，皆系良心之理，絜矩之道。然细查奉教人中，守者少，不守者多。亦有无所不为者，又有多人比我教外人更丑、更恶。若称此等人为圣教人，则天下之人皆可称为圣矣。”
一、教之邪正不在奉教之人
曰：“今我等只论教之邪正、道理之真假，不论奉教人之善否。岂可因奉教者不良，就妄议教之不善乎？国法无不善，皆能令人避恶修德，以致天下太平。然遵者虽多，不守者亦不少。又有五刑以惩凶恶，使善民得安度生命。然亦有多人藐视国法，不惧五刑，奸盗诈伪，以大压小，以众欺寡，以强凌弱，全无忌惮。因此无耻之徒，你岂敢说国法不善乎？说五刑不严乎？
二、不可因冒名之徒责圣教
“我等圣教训人，不用刑罚，原是导之以德，齐之以礼。若有不遵守规矩者，算不得真教之人，仅存奉教之名而已。然为此冒名之徒，你岂责圣教之名乎？
三、受刑之人少有奉教之人
“你到各州、府、县监牢内查之，细看日受五刑之人，其中可有我奉教人否？恐百中难得一个。又问之为何故而受监牢五刑之苦，必答曰：‘或为盗案，或为奸情，或为命案，或为鸦片等情。’假有奉教者居监受刑，少有此等案情。不过是受人枉告，或因他人拉扯连累之故。
