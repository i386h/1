<!-- { "loadSidebar": true } -->
而利妖敢以邪说比六经乎？昔人有言，庄周，道家之仪、秦；王通，孔门之王莽。若夫利妖电光之舌、波涛之辨，真一仪、秦；拔佛家之帜，登素王之坛，真一王莽。侮圣欺天，诪张为幻，左道之诛，岂可容于尧舜之世哉？
四、勿使天教惑世
琏以管见而谈，终觉惶汗，惟望忧时忧道大君子极力剪除，勿使蔓延惑世以害天下。而为中国将来忧，实区区之鄙衷也已。

上翰林院左春坊蒋公德璟攘夷报国公揭
（时公奉差复命路经三山）
上翰林院左春坊蒋公德璟攘夷报国公揭题解
《上翰林院左春坊蒋公德璟攘夷报国公揭》是福州地方军政长官及士人百姓给奉差路经福州的翰林院编修蒋德璟的公函。陈述西夷上欺圣主，中结朝士，下惑愚民，驱而复回，有以夷变华之祸；其侵吞吕宋等地，有外犯内应之患。因此请求蒋德璟入告朝廷，尽除西夷。

一、揭贴为剖衷事
福州左右中三卫千百户掌印效用等官李维垣等，福州府闽候二县儒学生员陈圻等，谨揭为共剖丹衷事。
二、揭贴内容
天教有以夷变华之祸
窃思华夷界限甚严，邪正势不两立，胡有天主之夷，群入内地，上欺圣主，中结朝士，下惑愚民？万历四十四年，奉神宗皇帝驱除出境。天启初，藐旨复入，布满天下，煽惑交结，甚于万历之时，似不普中国而变夷狄不已也。
天教有外犯内应之患
且吞我属国吕宋及咬□（口+留）巴、三宝颜、窟头朗等处，复据我香山澳、台湾、鸡笼、淡水，以破闽粤之门户，一旦外犯内应将何以御？爱国之士，已详言之。
除天教以清华夏
垣等或受国恩，或叨圣养，觇兹景象，深抱心腹之患。愧卑秩贫儒力棉，未能除此朝食。恭逢台臺学素格于天人，任伫隆乎舟楫，此正太史今日之事，勿贻国家他年之忧。
伏乞入告朝廷，尽除以清华夏，生灵幸甚，道脉幸甚，天下后世幸甚！垣等临揭，曷胜激切，吁呼之至，须至揭者。

崇祯十一年    十一月　日。

三、写揭贴名录
千户
福州左右中三卫千百户掌印效用等官：千户李维垣、赵学渊、朱绳文、牛伯挺、王秉忠、戴壎。
百户
百户李锵、唐国辅、林挺栋、蔡士玉、朱继宗、刘文华、韩尧道、吕调阳、罗万象、侍元卿。
抚院下官
抚院标下效用原都司佥书管守备事陈邦政，抚院标下效用原钦依青村把总以都指挥体统行事署指挥佥事百户王继武，抚院标下赞画守备叶枢，抚院标下效用守备功加二级，郑邦卿，抚院标下效用守备功加都司佥书林深。
卸任官员
原任钦依铜山寨把总以都指挥体统行事署指挥佥事何养魁，原协理戎政军门赞画加衔都司佥书杨宪禄，总镇标下效用把总陈周官，原任扬州府照磨陆国煾。
贡生、候任
纂修贡生办事候题中书周士义，候任邵武府仓大使郑德闾。
儒学生员
福州府闽候二县儒学生员陈圻、林浩、王德峻、陈周祚、蔡在新、陆之珍、李朝宗。
布衣
布衣田正登、刘国齐、涂维□（土＋秉）、高登相、李铨。
 
十二深慨序
黄贞
十二深慨序题解
《十二深慨序》是黄贞于崇祯戊寅    所作，文章末题金浦天香黄贞书，大概是黄天香在金浦时所作。黄天香盛赞《十二深慨》为普天镜，能照天下之病情，希望天下有心人一睹斯镜，知西夷乱华之祸。

一、《十二深慨》是普天镜
孟夫子谓：“心之官则思，思则得之。”贞窃以人之神智必历而始得焉。信生王君感时著《十二深慨》，即普天镜也。普天镜者何？普天下之大照，其情其病，备写于中，数毫发而莫逃者也。然苟不深心为道为世，而日维持履历于其间，乌能知之？是其思诚微矣。
二、有心人当一睹斯镜
呜呼！奸夷觊中华，乱学脉，出神没鬼，为开辟未有之变，痛举世鲜能知其详。何以故？则亦举世鲜有心人而未之思也，故其官之不灵如此。予焉能不望有心人而一睹斯镜？敬为序。

崇祯戊寅岁    孟秋
金浦天香黄贞书

十二深慨
王忠
十二深慨题解
《十二深概》的作者是清漳王忠，字信生。
《十二深概》记叙的是作者因中国人对天主教之毒害熟视无睹、无动于衷而发的感慨。
他批判中国人惑于金宝、矜庄、邪说而心夷，迷于财物伪书而袖手坐视，印书吹嘘为之护卫，姑与交接而开人入夷之端，自恃灵明而高枕不忧，坐视而悉听于神，只顾身家而不虑天下，自委于韦布而不锄奸，委之定数而不问世道，困于懦弱而不克有终，燕安高堂而不理奸邪猖獗，旋起旋没而无意天下事。针对中国人的不同态度，作者分别进行了批驳，号召当道大人、英迈君子，毋蹈种种之愆，共芟邪夷之党，使夷氛永绝，海宇廓清。

清漳王忠信生甫著
干丝蜡夷人，入我中华，倡天主教，予为之深忧而切计者，诚痛我中华之自疢夷害，凡有几种，试略言之：
一、惑于金宝矜庄邪说而心夷
一、有闻及布金，辄生垂涎；见其谦恭，叹为有礼。不知此夷政借金宝以济其奸，设为矜庄以饰其伪。及闻其邪说信为至教，谓三教之所不及，此则读圣贤之书，背圣贤之教，貌华而心夷也。可慨也！
二、迷于财物伪书而袖手坐视
一、有知其悖乱，颇存锄奸之意。狡辈知情，遂赂以财物，眩以伪书，迷其心，箝其口，令袖手坐视，任彼奸谋。殊不思后来身家难免荼毒，则所赂者安归乎？可慨也！
三、应书吹嘘为夷护卫
一、有忽彼小丑，以为无能，取其珍宝以为无害，应其书札为之吹嘘，使中国之士大夫共相传说，称扬其美，因亦以书札为之往来，不知狡夷正欲假此以网尽中华。此虽非夷人之外护，而夷已实得其护也。可慨也！
四、姑与交接开人入夷之端
一、有陋其说不为同流，但姑与之交接，聊示优容而不坚拒以明绝之，使彼得为夤缘要结之宝。此则绕夷之波，开人以入夷之端也。可慨也！
五、自恃灵明而高枕不忧
一、有颇明书史，自恃灵明，谓我神理廓然，本体自在，何至为小丑灭没。见夫辟邪者，谓之杞人之忧，迂阔无当。不知邪教日兴，正教日混，君父生灵之急，孰有切于斯者？奈何昧复隍衣袽之戒，而渐成栋挠灭顶之凶乎？可慨也！
六、坐视而悉听乎神
一、有见夷辈之毁佛、仙及神祗等像，辄谓神灵自有冥诛，姑待其自毙，人安所用力乎？不知天地精英悉畀之人，惟有忠诚义激者出，而后正气之神因相默护。人司阳，神司阴，阴阳合力，而后魔崇可灭，安可坐视而悉听之神乎？此则亦无关疼痒之言也。可慨也！
七、只顾身家不虑天下
一、有闻此猖獗，恬不为怪，浸无可否，从此亦此，从彼亦彼。但耽利宝，只顾身家，不知利报之竟成祸端，身家之终为胥溺，所谓燕雀处堂者也。可慨也！
八、自委于韦布而不力锄夷
一、有闻及草野之士力锄夷奸，辄讪笑之曰：“此事必属之有力者，区区韦布，将奈彼何？”不知正缘有力者未知任其事，故必到处疾呼告揭。夫既治之则，予何言哉？此则不知覆楚存楚之机之在绝孝纯忠一人也，又安得自委于韦布，而日堕彼夷之奸计乎？可慨也！
九、委之定数而不问世道
一、谓剥复循环，各有定数；运会未变，必有担当；运会将变，非人所为。不知君子急天下也，如其家。譬父母有疾，虽灼知其必不可为，宁忍不投以药石而坐听其亡，此情理所不忍者也。况从来豪杰任世，苟时事有一毫可为，犹必尽全人之力，故能转祸为福，以成回天之功，又安得徒委之大数哉？此则所谓悠悠任运，置世道于不问也。可慨也！
十、困于懦弱而不克有终
一、有矢志锄奸之人，为之日久，或缘寡助而中弃，或缘惧祸而中危，此则不克有终，困于懦弱之无能为也。可慨也！
十一、燕安高堂而不理奸邪猖獗
一、素称明理之人，洞见邪正之分，但燕安高堂之中，而无吐握之意。草野或有所陈说，欲叩无门，故奸邪猖獗，总莫之知，遂使庭无义士之迹，门过九阍之远也。可慨也！
十二、旋起旋没，无意天下事
一、草野告变，幸而有阶，初心接见，颇能感发。而左右朝夕旁挠，以为无甚迫切，遂不殚心竭虑以弭祸乱。此则旋起旋没，无意天下事，有负海岱之高望矣。可慨也！
十三、当共芟夷党，以闲先圣之道
是故忧危虑远之士，抱忠君爱国之心，深知此辈出神没鬼，多一月增一月之蠹，宽一日滋一日之毒。于是苦心冒死以维持，不啻疾痛之在身。其切切偲偲，遍暴天下，将使豪杰端人，共起而应之耳。
呜呼！孟夫子当年周流列国间，至蒙好辨传食之讥。伊何人哉？伊何事哉？伊何心哉？苟曲突少，待毙多，天下将奈何？当道大人，英迈君子，幸毋蹈种种之愆，毋忽草草之言，共芟邪夷之党，以闲先圣之道，疏其淫谋，闻之当宁，使夷氛永绝，海宇廓清，上安邦国，下扶纲尝，则仆之深慨有赖矣。

崇祯丙子    孟春撰

品级说
黄虞
品级说题解
《品级说》的作者是黄虞，其余不详。黄虞在《品级说》中批评天教僭定品级紊乱了朝纲；由夷人主持宗教，祭制冠裳，皆用夷服，变乱了礼乐制度、人心风俗。为维护羲皇以来的治统、道统，应严防华夷之变。

黄虞著
一、僭定品级紊乱朝纲
中国天子以下，公卿百官各有品级，以一至九，显然定分，无容紊也。彼天主教之师徒，亦僭定品级。中国以一品为尊，彼则以九品为至尊；中国以九品为卑，彼则以一品为至卑。有七品主祭，六品副祭之说，余不得祭。
二、用夷变夏变乱天下
又有宗教、分教，必夷人以主之。祭制冠裳，皆用夷服。吾恐目习其所见，耳变其所闻，将羲皇以来之道统、治统，与圣祖高皇帝驱胡定鼎、万世金瓯之天下，礼乐制度，人心风俗，一旦变于夷狄，莫此为甚。孟子曰：“吾闻用夏变夷，未闻变于夷者也。”嗟乎！今将变夷矣。
三、感慨华夷邪正之辨
夫以管仲霸佐，而有尊攘之功，孔子犹然仁之。华夷之防，邪正之辨，自古圣贤，甚峻甚严。今之士庶，奈何从夷教而反为同声之吠耶？余观品级一节，益见其冠裳倒置，几不成世界矣，可慨也夫。
 
诛邪显据录
李王庭
诛邪显据录题解
《诛邪显据录》由李王庭所作，大约成文于明末（“我太祖高皇帝定鼎胡元、……故建号大明”），作者李王庭与沈、杨光先是同时代人（“是以余……，以附于相国沈公、台卿晏公、同徒杨公三疏之后……”）。
