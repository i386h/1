<!-- { "loadSidebar": true } -->
何以知之？于其无全能知之。覆不兼载、鳞不得羽，厥能实多限际。可限之能有所受之，而非其本然自有也。既非本然自有，而有所受，则固有其授之者矣。此授之者，即天主。
３、天主先于万物
若云既有天地万物而因有主宰，则此主亦其受焉者矣，又何以授有于物乎？更问此主从何出，又谁推戴而立之为主乎？
第七节  天主与太极
客曰：其即太极之谓耶？
一、太极是理气
曰：非也。太极不外理气，无知无觉。
二、天主非太极
古人祀上帝，不祀太极。则天主、太极，判然明矣。
第八节  太极本义
问：然则无极太极之说何居？
一、太极即气
曰：此有至理。盖天主始造天地，当夫列曜未呈，山川未奠之时，先生一种氤氲微密之气，充塞饱满。而世内万有，繇此取材，此之谓太极。
二、太极亦称元质
即西儒所称曰“元质”也。
第九节  天主与玉皇
问：然则天主其即道家之玉皇乎？
曰：非也。
一、玉皇名张仪
玉皇乃汉末人，姓张名仪，学修炼之术。宋徽宗崇道教，因术士林灵素之请，封张仪为昊天玉皇大帝。
二、玉皇非天主
夫前代已死之匹夫，而谬尊为天帝皇。正如关羽本汉将，而今尊之为帝，言其上司天门，下司地府，有主持三界之权，咸矫诬之举也。
第十节  天主与儒释道
问：佛有世尊，道有元始天尊，其名、其义，足当天主。
一、佛道的上帝观自相矛盾
佛不是独尊
曰：佛言：“天上地下，惟我独尊。”疑举世无可与匹矣。又曰：“众生听讲，立地成佛。”又曰：“万佛比肩。”何与等者之累累也。
天尊不是独尊
道家之称天尊，亦谓天上、地下，惟此独尊也。顾号天尊者以百千数。向所谓独尊者，安在哉？两家之说，不自为矛盾乎？
二、儒家的上帝观庶得其真
总之，惟儒者之上帝，庶得其真。
第十一节  事奉上帝与祭天之礼
问：礼惟天子郊事上帝，今天主，即上帝也，乃人事家奉之，不僭且亵乎？
一、天主乃世人当事之父母
曰：一粒、一涓，莫非主恩；呼吸、动静，皆资帝佑，实世人之大父母也。父母岂有一人可不事者？
二、事天不同于祭天
特不得祭，以僭用其礼仪。今但言奉事，便与祭大不相侔。
三、事天畏天是世人本分
不然，则孔孟所云畏天、事天，岂徒帝王之学问，无与士庶哉？
第十二节  孔子与天学
问：天学既与儒者合辙，则行孔子之道足矣，何必更益之以西教？
曰：为此说者，非惟不知天主，并不知孔子者也。
一、尊奉天主即践孔子之言
孔子著书垂训，岂欲人尊拜己哉？欲人尊厥说而力行之耳。今试取孔子之书读之，其所诏人凛凛昭事者何物？小心钦若者何物？尊奉天主，正践孔子之言，守孔子之训也。
二、拒斥天学即孔子罪人
乃猥云儒说已足，不待天学，非特天帝之罪人，实孔子之罪人也。
第十三节  儒学与天教
问：正谓践孔子之言，守孔子之训，即此已便是天教。不必复转一境？
一、天教有儒学有未明之言
曰：尽伦之事、治世之略，大较相同。而生死、鬼神之故，实有吾儒未及明言者。其实孔子罕言命，非不言也。盖当时所言性与天道，虽颖悟如子贡，尚不得闻之。
二、天教比儒学益备精详
１、修身之法益备
唯得此天教，而修身养性之法，复命根归之业，始益备。
２、学问之道专一
且学问之道，必晓然明见万有之元始。日后之究竟，乃可绝岐路而定一尊。
３、书中之意融通
此在儒书多未显融，独天学详之。
三、天教有助于理解儒学
况今人读书，往往浑帐过去。一领天教，而后知我《六经》、《四书》中，句句皆有着落、句句皆有把柄，浅儒诚未得其解也。
第十四节  儒学与天学的生死观
问：事天之旨，合辙吾儒。但儒者惟谋现在，所事不出子、臣、弟、友。故曰：“素其位而行。”曰：“未知生，焉知死。”今天学谆谆以死后之赏罚为诲，疑与孔子若不相似然？
一、人注重生死
曰：人所惧，莫过于死；则所重，亦莫过于死。岂有极重之事，而可置不讲者？
二、两种生死观
孔子教人即生以知死
孔子教人，即生以知死，正是深于言死也。
天学教人善生以善死
且天学亦岂于善生之外，别有一善死法乎？生前之七克、十诫，即死后之万福无疆。
三、两种生死观的影响
孔子使人不明其报
特孔子使人繇之而不明其报。
天学使人念死善生
天学俾人念死，而愈思善厥生耳。
第十五节  生死与赏罚
问：儒者之论人死四十九日而魂散，安见死后之长存不灭，而有赏罚可加乎？
曰：此后儒呓语，孔子曷有此论。
一、人与万物的生死不同
物死魂存
夫草木有生长，而无知觉运动；鸟兽有知觉运动，而无灵明理义。此特资形气以扶存，形断气散，而魂随殄灭。
人死魂存
人魂不然，一点灵性得于上帝赋与。其来也不特聚，其去也不能散，但合则身生，离则身死耳。
人为万物尊灵
世称人为万物之尊且灵，苟死而魂灭，则与草木、禽兽无异，亦乌见其能灵？乌在其尊於万物哉？
二、人死魂亡不合理
善恶同归一尽
孔子曰：“朝闻道，夕死可矣。”使死而魂即消亡，则圣、贤、庸、愚，同归一尽，亦何见其可也。
有失公平之义
且盗跖之寿、孔、颜之厄，所在都有。则奸雄愈可纵恣，忠良罔所控诉。君子忧、勤、惕、励，徒自苦厥生；而小人狎、侮、放、逸，诚为得计。岂造物主至公、至平之义？
三、人与万物的死后赏罚
万物死后无赏罚
是故不灵之物，无自遂之权。如天恒运、地恒静、水恒润、火恒燥、马恒走、犬恒吠，皆率其性之自然，而一定不易。故无功罪、无赏罚可加。
２、人死后有赏罚
人则付以自主之明，善恶邪正，任其择决，其受命而生也。如人臣奉令而任职也，及其死而归也。如三载考绩也，于是乃从而黜陟之。其无负赋畀之初旨，则蒙上赏。犹人臣承令无怠，锡之蕃庶；不然反是。
３、死后赏罚为真赏罚
彼上帝无所不知能，岂不克俾世上尽正者显荣、邪者迸弃。顾或不悉然者，正以示身后别有真赏、真罚，一时之寿、夭、穷、通，不尽足为定据耳。
第十六节  赏罚与为善
问：天主吾人之大父母，自当敬事；天命之性本善，自当为善，岂缘后来祸福之报乎？
一、赏罚的原则
国家的赏罚
曰：人臣廉平、正直，亦分固应尔，讵徒为赏陟计。然心纵不为是，苟能如此，则国家之迁奖必及焉；不然，则国家之谴责必及焉。
天主的赏罚
君子固不希报，但心纵不为是，苟能修善，则天主之永赏必及焉；不然，则天主之永罚必及焉。
二、赏罚的功用
士因赏罚而用命
况缘是祗警，实进修之一助。整励三军，重赏啖于前，严诛悬于后，士斯用命。
人以赏罚而进修
吾人处世，如居战场。嗜、欲、诱、感，八面攻我。性情大多脆恋，非刻持永赏之利以自啖，操永罚之严以自惕，未有不随俗牵引，与波上下者矣。故克己之勇，难于克敌也。
３、为善有赖于赏罚
况以此为训，犹多有狎大人、侮圣言者。若云无所为而为善，曾见有几人乎？
第十七节  永祸永福
问：希福而为善，畏祸而不敢为不善者，中材也。贤者虽使为善蒙祸、积恶受福，犹不肯以彼易此。故自昔名儒，有未尝闻赏罚之说，而懋勉无斁者。
一、君子与祸福
１、君子漠视世间祸福
曰：君子所不希、不畏，谓世福、世祸也。世上祸福，倏时以去。且公道陵夷，君子或冒刑戮，小人反膺轩冕，志士遂不以此为荣辱。
２、君子重视永远祸福
若真祸、真福，出自上主，纤毫不背，永定不移。冒世祸而为善，诚达士之心也，冒永祸而为善不大愚乎？
３、为善关乎永远祸福
为善冒世祸而解之曰：“有永福在后，必欣为之。”若云：“我欲为善，虽永祸不顾。”世岂复有为善者乎？
二、不言永远祸福的流弊
世间罕遇圣贤
夫率行儒门之训，必能使人人为贤圣无已。顾道学真传，间世罕遇。
伪儒无所畏忌
正缘衣冠伪儒，不达性命之理、不论身后之事，则无所畏忌，而暗修之功迹，意惟现世享受一刻。
即一刻之实利，虽欺君罔民、纵欲败度、苟适其身，无不为之。其才智杰然者，必异心于世上之功名利禄，求之不获，篡弑兼并，祸乱纷纷，不可止矣。
三、正视永远祸福的益处
漠视世间万物
苟明知人魂之不灭，而死后之永赏可慕、永罚可惧，则视一切世物，如水流、花谢不堪系恋。
２、唯恐获罪于天
惟恐有一念之非礼，以获罪上帝，而自失真福。
３、但救修齐治平
劝激不必礼乐，禁止不必刑威，谁复有败常乱纪者乎？此正修身克已之良图，齐治均平之上范也。
四、儒门之真谛
钦崇天主是儒门真义
故钦崇天主，乃儒门之真本领、真血脉。
死后赏罚是儒门根本
死后赏罚，乃儒门之真究竟、真归着，何相背乎？
第十八节  世间赏罚与上主审判
客曰：是固然矣。倘际君明臣良，公道用彰，黜陟进退，罔攸谬失，庶足称人之功罪矣，岂赖死后茫茫不可见之报乎？
一、善恶兼乎身心
曰：人为善恶，身为之乎？抑以心耶？
二、世间赏罚的局限
赏罚人之身而不能及其心
虽有明王，能赏罚人之身，不能赏罚人之心。
赏罚显善恶而不及隐善恶
且善恶之见于行事者，赏罚能施之；而冥冥之善，隐微之恶，不及酬也。
３、帝王赏赐亦属有限
帝王赏人，至三公极矣。今试下一令曰：人为上善，必锡之以公孤。万一有数千百上善之士，安得数千百三公之位以报之？是帝王之术又将穷也。
三、上主审判的完全
唯上主审判之日，身与心并偿之；至公而至普，至惬而至永。
四、世上善恶有赖上主审判
择善弃恶有赖上主审判
故爵禄可辞、白刃可蹈，全系死后一节，足以自慰。
辨别是非亦赖上主审判
无此一节，则世上事理，皆不可置喙。而我辈别是非、辨邪正，亦徒然而已矣。
第十九节  向死而生
客曰：非谓死后尽渺茫也，但以为迂远，而不必计耳。
一、考虑生死，并不迂远
１、为形骸谋划
曰：娶妻、生子、营冢墓、立享祀，皆为形骸归土之计，今人衡论。
为灵魂谋划
佥曰：“形贱而神贵。”乃营身后之贱事，不以为迂；谋死后之贵事，独以为迂乎？
为死亡谋划
古之至人，虑及百世，此与吾身，漠不相关，不以为远；死则人人不免，或即旦暮之事，独以为远乎？
二、考虑生死，有备无患
造物主使人知身之必死，而但不使知其期，正欲人日日备耳。有备无患，凡事尽然。况生死乎？
第二十节  佛教与天教的天堂地狱观
