<!-- { "loadSidebar": true } -->
论谦忍之德，
越明日，司铎燕坐，手《经》一帙，中有圣人像，尔宣以行实请。
司铎曰：“此近世圣君方济薄日亚也。圣君弃国，进入敝会，诸德未易殚述，姑就忍德一端言之。昔与同会友行教，晚宿邸寓。友患痰嗽，偶唾中其面。圣君不言，亦不拭。越早，唾迹尚存，友见而请罪。圣君曰：‘无伤也，吾面不可容他美物，惟当为人唾地，不必讶也。’噫！谦忍之德如是，不惟不怒不言，且不着之意，非大圣人其能若是乎？”
论圣母常怀天主人当仿效，
一、圣母尝怀天主
廿九，为圣母领报之日。
司铎诏于众曰：“子等勤事圣母，亦知其所以为圣母者乎？夫圣母之为圣母者，以其尝怀天主故也。
心怀
“天主未降生时，尝愿为主之婢女，是以心怀也。
胎怀
“及领报后，主与尔偕，是以胎怀也。
身怀
“既降生矣，复以身怀。
耳目怀
“即见其容，听其语刻刻关情，无不以耳目怀也。
二、当仿效圣母之所怀
然则欲事圣母者，当深思圣母之所爱者谓何，所怀者谓何？能爱圣母之所爱，怀圣母之所怀，此正善事圣母，亦善事吾主者也。不受天主、圣母之怀爱者鲜矣。”
喻圣人为凡民之师，
一、鸟之凡圣
凡鸟
有顷，诸友偶集。
司铎又曰：“相彼群鸟，飞枪榆枋，食取泥草，此地下之禽耳。
凤凰
“凤凰则不然，翱翔于千仞之高，饮啄乎上林之果，绘缴不能加，腐鼠不足吓，岂凡鸟所可并哉？
二、人之凡圣
凡人
“人亦如是。夫人囿三仇之中者，皆地下人也，非仰慕于天者也。
圣人
“若圣人则非道富贵不处、非道贫贱不去。朝夕兢惕，以天为归。故凤凰为凡鸟之王，圣人为凡民之师。”
论慕主心切始得见主，
三月，十有八日，耶稣复活瞻礼也。
一、复活瞻礼由来
司铎曰：“吾主复活之日，有得见者，有不得见者。非主有私于见不见也，人自见不见耳。昔吾主当受难后，玛大肋纳同诸圣女，爱慕深切，冀得一见。因早起造坟拜谒，赉香而行。途中忽以墓前石障为虑，然不忍退转，直趋墓所，而石门则已辟矣。内有天神语之曰：‘耶稣已复活矣，盍往报 诸门徒也。’诸圣女惊喜而回，独玛大肋纳徘徊不能去。忽有呼其名而慰之者，则耶稣现身也。然则今日耶稣复活之后，诸君亦有得见者乎？”
佥曰：“固所愿也。”
二、复活瞻礼喻意
司铎曰：“凡欲见吾主者，必须心存爱慕，夙兴赴堂。于弥撒中，得瞻圣体降临。是虽不以形见，亦以神见者也。否则，懈惰而久不到堂，是无爱慕也。即来而迟迟其行，是不能早起也。有为世俗所羁，自诿不能者，是以石门疑阻也。故人之见主与不见，与见之或先或后，视玛大肋纳与诸圣女，则可以知之矣。”
论孝敬其先须存道意，
廿四日，教友张玛谷弃世。厥子延请数友，至家持诵。
司铎曰：“今日之举，为道也， 非为世俗也。若一毫不能脱俗，则去道远矣。幸夙往、夙还，毋俾主人营怀也。”
众友唯唯，徐谈祭奠一事。
一、中邦的传统祭奠
司铎曰：“余观中邦之礼，于亲没后，设遗像木主，虔供酒饭。此或人子如在之诚，然道味与孝情须相兼为妙也。
二、教友中人的祭奠
“近贵郡有教中友，于其亲谢世，知牲牢祭品与亡者形神无关也。只制一十字架，书亡者本名于旁，置座前先念。每七日，虽备馔食以待亲戚，必先奉献主前，诵降福饮食经，祈主赐佑。因转施于人，以资隐福。此不失孝敬先人之诚，亦不失教中道意也。
三、张令公的祭奠
“且张令公所著好怪事，中有一则云：‘人生前不敢坐受人拜。’客奉一揖，即趋承不暇。岂其死后乃敢受老幼亲疏，群然罗拜乎？故十字架之设，于存殁均便也。
四、李友的祭奠
“又楚中李友者图己肖像，上画圣号，祥云捧之，而绘己肖像于旁。执念珠，佩圣椟，恭向圣号。且遗命其家人，凡子孙有奉教者，悉照昭穆之序，咸登斯图。其不奉教者非吾子孙，不得与斯图矣。后有吊拜我者，如同我恭奉上主也。如此，岂非道俗两得，可通行而无碍者乎？”
论耐苦始猎真福，，凡二则
一、苦与福的联系
廿有六日，为耶稣复活现慰圣母之日。
不能耐苦不得福
司铎曰：“每见世人不能耐苦进堂叩一首、诵一经，辄求获吉。稍不如意，则以大主为不我公、不我慈也。岂知履顺于前者，未必获福于后。夫不能耐苦者，必不能受福者也。
圣母因耐苦而得喜乐
他未暇论，即以今日瞻礼言之。当吾主受难时，百千痛苦，圣母虽不以身受，尽以心受之。如割之伤，比诸圣人、圣女，千倍不啻也。及耶稣复活后，圣母荣福之期，且未暇论。即就今日言之，圣母方默想吾主，种种艰难，目击心酸，未尝刻违。忽见满室射光，耶稣顿见。夫忧深者，其喜必倍；苦极者，其乐无穷。此时圣母欢忻之情，口舌亦难罄矣。人有遗金于道者，觅得之际，喜更甚于初得之日。然则圣母之喜情，又何以异是？”
二、苦与福的转化
尔宣问曰：“圣母乃主所钟爱者，何不令其安闲处顺，而故遭苦不胜乎？”
司铎曰：“不然，《古圣》有云：‘苦逆者，备天堂之价也。’何也？人世货殖，必以此地之所无者为贵。若天堂之上，只有喜乐，而无苦逆。故为主而受苦逆者，必为天堂所贵也。人随痛苦之分量，为受荣乐之分量。苦愈多，价愈多矣。然则求升天之望者，奈何不为主耐微苦也。”
论圣徒之德，
一、雅歌伯的言行
夏四月七日，宗徒圣雅歌伯瞻礼也。
司铎曰：“昔圣雅歌伯，生平不饮酒，不食肉。以酒肉过当，皆伤德之斧、助欲之薪，宁断绝之。且生平不浴，以浴身不如浴心也。身浴矣，心不浴，将如何？心苟浴矣，身不浴，无暇及也。
二、当以雅歌伯自励
今之人，岂无遇一斋期，而一肉不忍舍者乎？岂无一酌之酒，而不醉不休者乎？濯体、濯足，岂无呼童捧盘，使婢执栉，而日务外洁者乎？谨身修道之士，吾未见其可也。闻圣徒之德，亦知所自励矣。”
论人重世赏而轻天赏，
又曰：“今有试技勇者，悬千金为赏。众靡不豫养精力，届期操弓跃马，务拔帜而先登焉。何也？心有所冀也。至以天国为赏，奚啻万镒，乃未见有奋志而直上焉，则惑矣。世赏视重，天赏视轻，惜哉！”
论主将升天何以为献，
廿有三日，耶稣升天前四日也。
司铎曰：“吾闻行者必有赆，如一郡守、一邑长，荣擢出郭，不知郊送、道饯者几许矣。不如是，恐尊者以为慢己也。兹吾主升天期迩，问诸君何者为赆？”
或有言为主献财者曰：“献财诚是，乏财者如之何？”
张戴一起对曰：“无财，则赠以此心耳。”
一、贫民敬国主的故事
司铎曰：“昔敝邦一国主，将边京师，凡属都人士，靡不赠遗。一贫民无以为赠，远候前途。见一溪之水，澄泓可爱。乃以手掬水，恭捧而言曰：‘某窭人也，吾王远行，不得伸吾敬，惭愧多矣，敢以清水献。’国王喜曰：‘子苦贫，又不敢以空手献，情厚于物矣。’命以珍器贮之。自后每饭，必饮此溪之水，示不忍忘之也。
二、吾辈当以眼泪敬主
“今主将别我等而升天，凡有赠献吾主者，乏财之外，亦有自负惭愧者乎？亦有以泪水见情者乎？苟有如是心、如是情，则上主亦必照亮之，不忍弃置之矣。”
答有财者进天国之难，
闰四月五日，司铎入桃源，颜尔宣从，晚宿邸中。
一、有财者进天国之难
尔宣叹曰：“诸奉教者，士庶非乏也，如富贵者之寥寥何？”
司铎曰：“噫！昔耶稣尝谓宗徒曰：‘胡有财者进天国之难耶？以巨绳穿针孔易，以有财进天国难。何也？’盖有所系吝故也。
二、主佑有财者承教
“今中邦一二名卿，慕道而愿承教者，此岂可泛视之乎？必有默荷主佑者矣。然则富贵而慕道者，论人情则难，论主佑则易。”
叹以奉教勖兄弟而己则否，
七日，司铎至桃源，张令公出谒。前令公以世俗谬迷，聊纪怪事数篇以寄慨。
是晚司铎因问曰：“近览尊纪，许多怪事，迩来还有然否？”
令公曰：“有之，近有一孝廉，颇知圣教为正。每晤时，辄云欲令其昆弟相与从事。察其心，则自未之省也。圣思所以诘之，乃扪其舌。”
曰：“诘之将如何？”
令公曰：“斯人也，以从教为苦事兮，则胡不平其心，而欲令昆弟相从；以从教为乐事兮，则胡自弃其身，而徒令昆弟独享而不与偕。岂爱身不如兄弟兮？抑兄弟可能、可为，而我难能、难为兮。”
司铎闻之，笑而且叹。
论圣神降临，，凡二则
八日，为圣神降临之日。
一、圣神降临故事
司铎谓众曰：“昔吾主升天时，抚慰其宗徒曰：‘不日遣圣神降临。’是日宗徒偕坐，忽烈风冲室于众徒顶上，各现火如舌形。众徒辈既受神火蒸炙，遂通万国语言，奋志传教。向来疑畏之心，一朝顿豁。夫圣神之降临，必于偕坐者。盖拜跪行立，脚根未免徒倚，坐则安矣、定矣。人苟心安、虑定，则圣神其来格矣。
二、圣神降临之义
风
“风者无形之物也，倏不知何来、不知何往。圣神之默启人心、震动人心也，亦犹是。
火
“所谓火者，有两义焉：盖幽暗之地，出火炬照之，则种种毕现。吾人明悟有限，何异暗室。惟受圣神内照，智识绝伦，较之寻常智慧，遂相去径庭。此一义也。且最燥莫如火，一藏即发，遇物辄焚。吾人热心未萌，凡一切窽奥事，漠不蒸动，几于寒灰、冷烬矣。惟受神火燔灼，遂于生死大事，无不殚竭心力，而前此茅塞荒芜之念，且一旦燎灭也。此二义也。主《经》有云：‘求尔圣神之火，炙热我等心肠者。’其此之谓欤？”
三、圣神妙义
是晚，司铎燕坐，尔宣入再究圣神妙义。
人以神为重
司铎曰：“夫图像者，必绘其神。观图像者，亦先观其神。神之于人大矣哉！子不见夫病者乎？形虽惫而神未衰，犹可以不死。形似强而神已丧，其亦不可以久矣。
天国以圣神为重
“圣神之于人亦然。故有得圣神之爱者，纵过未尽寡、功未尽全，而一息尚存，犹可复救。否则，有其貌无其心；有其形，无其神；终日俯首焉、叩胸焉，队而入，队而出；吾未知其神之有分于天上国也。”
论圣神七恩，，凡二则
一、人生两途
降临之明日，为副瞻礼。
司铎又语众曰：“人生在世，不外上下两途。下焉者，皆卑暗危险之地，如罪宗七端是也；上焉者，皆光明快乐之境，如圣神七恩是也。
二、两途的不同后果
故向乎上，则愈进愈安；趋乎下，则愈陷愈险。吾侪同事于此，得毋皆有向上心者乎？”
佥曰：“然。”
三、圣神七恩
