<!-- { "loadSidebar": true } -->
第四十一节  文昌魁斗之祀
问：文昌、魁斗，儒生之司命，此似可事？
一、文昌不主功名
曰：世间万绪，皆上帝主宰。何独儒者功名，出自文昌？
二、文昌传说诞怪不经
按文昌出身传，七十二世为士大夫，诞怪不经。以当谐谈剧诨则可，讵得谓实有其事乎？
三、文昌魁斗星无神可祀
若云文昌系上天之星，则考天文家，文昌六星，在紫薇垣内，为将相之像，主武不主文。故《浑天赋》曰：“文昌拜大将。”且二十八宿，千万庶星，共丽一天，止有一天神运动，非各星皆有神守，则即星固无神可祀。魁斗亦然。
四、不可敬拜魁像
世俗所塑魁像，险怪异常。士子见此二种妖物，当亟碎之，可奉事之乎？
第四十二节  星辰之祀
问：古人祀天驷为马祖，安得云千万庶星并无神守？
一、星宿祭祀之谬
１、星宿非天神
曰：上主始造万物，各类皆付以神守，则固有护守马类之天神矣，但不得以房星当之耳。
２、舜不祭祀星宿
舜典禋於六宗，亦统祀一运星之神耳， 非星星而祷之也。
３、不可祭祀司民
后世尤可异者，则祀司民。夫天地万物，何者不为生民而设？顾独指一星焉，谓司民命而祀之哉？
二、人当专一事主
１、当事唯有真主
总之，惟有一万物真主，在所当事。
２、不必祭祀天神
天神虽系正类，但数烦，既不能偏识其名号，又不容偏有所择取。惟事天主，而百神皆包举乎其中矣。
３、禁绝其它祭祀
一切淫祀，固当弃绝。亦有社稷名祠，载在祀典者，而今人祀之，尽失古人立祀之初意，与淫祀正等，皆所宜禁。
第四十三节  天地之祀
问：古人立祀之初意若何？
一、祀天地之本义
曰：《中庸》云：“郊社之礼，所以祀上帝也。”则祀天祀地，总以报答上主鸿恩。而社稷之礼，则以酬生我百谷之泽，盖即其功用昭章处用事焉。
二、后人的误解
后人以稷为唐虞之臣，误矣。五祀之典，及于奥灶门溜，此等处所谓有神守。先王虽朴，不应若是之愚诬。
三、人人当以礼事天主
其意盖为天主本无所不在，举世无一人容不事。而事之之礼，则当因尊卑以定制。故天子则事之于天地焉、诸侯则祀之于山川焉、大夫士则祀之于门溜奥灶焉。
四、今人的曲解
今人言灶为司命。人以食为天，食非灶不熟，故以司命称之，非灶能司吉凶祸福之命也。
第四十四节  革新礼制
问：种种祀典，皆自古明王之礼，虽今人失其初意，岂可因仍演之误，并詈始作之非乎？
一、遵新命革新礼制
曰：当天主之未降生也，上主原容牲享，一切祭祀得其意，不妨存其礼。当天主之既降生也，天帝备有定典，循失意旧礼，不若遵维皇新命。
二、革新礼制以明其意
况民之蚩蚩，莫不以目之所不见为无，躬之所循习为真。岂能使向天地、日月、山川、社稷而拜稽之？
而曰：“我非事天地、日月、山川、社稷，而惟事其主乎？”故礼不革，则意终不明．
三、革新礼制之例
１、太祖废丞相
若曰：“此系自古立极之典，终属难废。”则丞相非古昔弼亮天工者乎？而太祖高皇帝以独断废之。
丘文庄撤孔像
孔子之像，非历代崇设者乎？而丘文庄建议撤之。
３、不举为尸之礼
子弟为尸，自古大礼，而今亦不举。
四、革新礼制之理
苛求诸理而合，反诸心而安，措诸事而有其效，虽千古铁案，不妨变置也。
第四十五节  废除祭祀旧礼
问：天地覆载，三光昭临，山川出云雨，社稷生百谷，皆有功于民者。祀之亦报功耳，岂遂获罪于主？
一、祭礼旧礼之旨
曰：此等之功，不在天地、三光与山川、社稷，而在造此天地、三光与山川、社稷之主。
二、祭祀旧礼之喻
譬父母备田土、置宫室以遗子孙，子孙绝不记父母之恩，而惟向田土、宫室而感谢之。有不取怒于父母者乎？即自解曰：“吾拜父母之赐，犹拜父母也。”则必不见父母之颜、不闻父母之训，无可奈何，而寄谢於攸赐之物，亦不伤理。既见其颜矣，既闻所以事已之命矣，而曰：“吾将拜赐物，岂不为罪哉？”
三、天主降生当革故鼎新
天主既降生为人，躬定昭事礼仪，则有遗像可瞻，妙典可守。一切祭祀旧礼。不必复用，亦不当复用矣。
第四十六节  祠庙敬拜
问：祠庙虽无祸福之权，但今人见戚友遗像，虽生平无德足取，亦必致敬，若祠庙间一跪一揖，岂遂伤理？
一、祠庙敬拜之喻
曰：譬有一不义者於此，或系知识，自当加礼。若一旦有无知之徒，误相崇奉，推为君王。兹时必将奋击之，可与众同推戴乎？
二、祠庙敬拜之实
今祠庙立古人像，咸以祸福故而祭，是误奉为主宰也，即推不义为君王之类也。
三、礼敬遗像与祠庙敬拜之别
故敬戚族友人遗像，正如与故人拱揖言谈。而不拜祠庙，正如乱贼淫僭，不可屈膝也。
第四十七节  神明显灵
问：尝见有释道神明能作灵显，预言未来、兴灾降福、祷祈得应者，何也？
一、人心向邪
曰：人心向邪，不认真主。
二、魔鬼作伪
１、魔鬼假借佛道
则鬼魔得以娱弄天下，伏藏佛道邪神像内，发语呈光，宣泄秘密。祭则免，否则灾。
２、魔鬼假借天工
假天工为己力，如水、旱、疾病，而拯厥危。实上主不忍澌灭下民，用施救护。
三、人受迷惑
人祈拜魔鬼
人因素向彼祈，遂误归功于彼耳。始缘人心所信向，而因势颠倒之。
人祈拜偶像
究之信向益深，虽无知土木，未尝现灵异者，亦畏亦事。
人不认真主
惟不认真主，故为所惑溺也。
四、人能辨识真伪
苟凭理细察，邪伪不难立见。
第四十八节  魔鬼诱人
问：天主有制魔之权，曷俾此等诳诱生民乎？
一、人有自主之权
曰：人有灵明，能别是非、辨邪正、察真伪。魔能诱人，不能使人必己信；能吓人，不能使人必己畏。其信、其畏，人自主之。
二、天主宠绥世人
且人修仁累义，为上帝宠绥。
三、魔鬼自绝于天
彼魔无缘得至，贪淫诈暴，自绝于天。譬如不义之子，见弃父母，自为匪类协，惑矣。
四、天主有制魔之权
然魔力甚大，计甚狡。倘上主不为遏抑，而使逞其谋，纵其力，则举世无一人得免厥网，而万物且久灭息矣。
五、天主许魔在世
１、使人爱望天主
世上有恶鬼足畏，人始爱望真主，冀其庇佑，亦不敢为不善，失帝欢心。
２、许其刑恶炼善
前云魔鬼本所，虽在地狱，亦许处世刑戮恶人，试炼善人，正谓此也。
第四十九节  择地葬亲
问：择地葬亲，是亦孝思。今斥风水，何也 ？
一、择地葬亲之正旨
曰：《孝经》云：“卜其宅兆而安厝之。”则相地之方面，取其高燥丰厚者，以安亲肤，自属正理。但以为子孙之遇合存焉，则谬矣。
二、择地葬亲不能福佑子孙
１、人死不能福佑子孙
人以形、神两者成身。死则神灵不登于天，即入于地。其瘗于土者形也。兹时形体隳烂，无觉无生，安从佑其子姓？
２、气也不能福佑子孙
或以为后先一气，自能致佑。则埋于冢墓之为一气，孰若膝下承欢之更为一气也？当其在世，虽极聪明才智，不克强福其孙子，况于枯骨又何从施佑乎？
３、灵魂与择地葬亲无关
如谓灵魂来施，则灵魂神物，又岂藉土力为旺衰耶？
三、择地葬亲不合古礼
据风水之说，起于郭璞。古之葬者，皆在城北，义取幽阴。若律以堪舆家之论，则人类之灭绝久矣。安得传千百年，有所谓郭璞者，起而为人讲风水哉。
四、择地葬亲不合经典
《论语》云：“富贵在天。”若择地可得富贵，则富贵在地矣。
五、上主不必择地赏罚
上主对地的主权
地者，上主之所制造也。
上主对人的主权
上主有尊人、贱人、贫人、富人之权。
上主赏罚与地气无关
不能自予，必待得地气而后予之，则是上帝且委赏罚之权于不灵之土，而初无自主之明矣。
六、择地葬亲非属孝行
古不择地，惟取安亲不顾利已。今人营墓，自便之意多，而妥亲之意少。孝不孝又当孰归？
七、择地葬亲证伪
１、古人并无风水之说
且风水之说果确，必非待后世始有也。有此天地、有此山川，便具此种道理。
２、古人葬亲不合风水之说
乃《孟子》云：“上世尝有不葬其亲者，其亲死，则举而委之于壑。”
３、古人并未绝后
方今之民，皆古人子孙也，当其委壑时，岂顾沙水龙穴，岂按方位向置？地脉有报应，不致绝后乎，何以至今多生民耶？故堪舆之谬，不待天学辨之。当孩童读《四书》时，固知其理之必无矣。
八、以疑信是有无之谬
若云上世此说未显，其理亦无；方今此说既行，其理遂著。则又以疑信定有无者。
有不因疑而无
夫实有之事，虽疑不能使之无。如愚者疑天地间无鬼神，岂能使天地间果无鬼神乎？
无不因信而有
实无之事，虽信不能使之有。如愚者信人物有轮回，岂能使人物果有轮回乎？
九、世人贪图名利之害
总之世人痴心，惟贪名利。闻言禄位，有法可致，无不惑溺。虽明晓断无其事，亦且姑试为之。孰知其大谬不然，无益于己，而获罪于天也。
第五十节  卜筮
问：卜筮所以开物成务，天教禁之，何也？
一、卜筮之理渺无凭据
１、上主默定吉凶祸福
曰：吉凶祸福，皆造物主所默定。
２、人不能推测未来之事
当其未然，虽鬼神不与知，人岂能预为推测？故但循人事之当然，以俟天命。此即素位之学。
３、卜筮不能测吉凶祸福
今或占吉而得凶，或卜凶而反吉。蓍龟之理，渺无凭据。
二、应当禁绝卜筮之法
１、卜筮多不应验
且古时人心敦朴，诚足动天，故迷於趋避，而或示之。后人机械变诈，奸伪极矣。佛像土神，诞妄甚矣。闻古之卜筮多应，今之卜筮多不应，此亦古所用，而今当废之明验也。
２、卜筮有害无益
且卜筮者，将以趋吉避凶也。万一有不义之徒，当得凶祸，亦将使之卜以幸免耶？
若云善人卜之则应，恶人卜之则不应，则非举世通行之法。况今世不善人多，善人少，则必不应者多，而应者少，何以卜为？
三、卜筮与人事
１、尽人事而后谋卜筮
《虞书》云：“官占惟先蔽志昆命于元龟。”洪范亦先谋及乃心、谋及卿士、谋及庶人，然后谋及卜筮。岂有舍人事，而专尚鬼谋者？
２、审时势而后假卜筮
盘庚迁殷，成王伐叛，皆审时度势不可或违，特虑愚民犹怀畏阻，故假诸卜协，以鼓舞之耳。
３、成大事而舍卜筮
故曰：“卜以决疑，不疑何卜。”古有取龟投地，而成大业者矣。况卜筮既同为鬼神之告，何以有筮从龟逆者？龟从筮逆者，岂鬼神亦二三其说乎？则知先王不过以神道设教，而非谓实足据也。
４、赴大义而不问卜筮
