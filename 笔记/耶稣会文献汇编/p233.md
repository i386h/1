<!-- { "loadSidebar": true } -->
况义所当为，虽明知不利，不可不赴；义不得为，虽明知有益，不可苟往，又乌藉卜筮哉？
第五十一节  择日
问：禁择日者何？
一、时日无所谓旺衰
曰：纣以甲子亡，武王以甲子兴。兵事如此，凡事类然。
今有同日出行，而所至之遇合不齐；同日举婚，而后此之成败迥别。可知时日无所为旺衰也。
二、择日是人夺天机
风水择日，不思吉凶之宰乎天，欲以人谋夺天之机，有是理乎？
第五十二节  推命
问：禁推命者何？
一、时与命不同
１、时
曰：今之推命者，所据年、月、日、时耳。夫年、月、日、时，时也，非命也。
２、命
寿夭富贵贫贱，出於命耳，出於时乎哉？
３、命无定时
命者，造物所握，屡变不尝。岂有一定之约，某时为吉福，某时为凶祸哉？
４、时不可定命
古人有言：“长平十万，何必共犯三刑；南阳诸豪，岂曾俱当六合？”今有八字尽同，而穷通得丧大殊，足徵其诬也。
二、推命亵上主
且既知命定自上主，而欲以人测之，是以於穆浅近可窥，岂非亵天乎？
第五十三节  相面
问：禁相人者何？
一、相面依据人体
曰：毛窍骨肉脏腑官骸，自天子迄于庶人，原无少异。所异者，丰瘠黑白耳。
二、人体会有变化
然有昔癯瘦，而后肥泽者；昔无须而后多髯者；昔丰正方大，而或因一疾致残损者，
故曰：“居移气，养移体。”
三、相面并不可靠
孔子相似阳虎，黑王貌类太祖，岂有真据哉？
第五十四节  占天
问：禁占天者何？
一、天象与治乱无关
曰：日月薄蚀、五星凌犯、飞孛慧抡、云霞雾霭，皆天行自然一定之理，盛世有之，衰世亦有之，非治乱存亡所系也。治乱存亡，在君相之贤不肖耳。
二、天象与天气相关
惟推各星会合，以预知水旱丰欠，则天文家有此一种实理。
三、占天不能推测天意
然或理当获有年，而天主降祸兹方，使之欠收；理当致饥馑，而天主眷顾兹方，使之丰熟。超性事绪，又非可以推占得也。
第五十五节  占视卜择
问：占视卜择诸术，或本有其理，特上主恶人预泄其秘，故禁为之乎？
一、天主非恶人泄其秘
天主欲人知善为善
曰：合理之事，上主惟恐人不知，亦惟恐人不为。
天主不虑泄其秘
若曰：“有理而禁泄之。”则造物全能，讵不克自藏厥秘，顾被人知之，又虑人泄之哉？
二、占视卜择之谬
天教中数百万人，不择地、不拣日、不卜筮、不推相，未见彼祸烈而福馁。则知种种术数，皆无其理而为其事。
三、占视卜择之罪
以私智谬术，矫诬下民，而求达不可达之天命者也，罪莫大焉！
第五十六节  术数
问：种种术数，亦有一二奇中者何？
一、术数之中出于偶然
曰：此特偶中耳。愚者终日弯弓，必有几次入鹄，岂其伎能命中哉？
二、术数之巧多属妄传
然此等巧，应多属妄传。
李靖之事
即如李靖、刘基，世谓善天文占候。然观靖之破萧铣也，出其不意；其禽颉利也，攻其无备。不过料敌明，应变审而已。何尝有所谓推测占候哉？
刘基之事
刘基佐太祖定天下，先汉后吴，卒致夷灭，亦不过审强弱之势，中攻取之宜，何尝有所谓瞻云望气哉？
３、世俗妄传
世俗之尊之如此，而其行事顾如彼，岂非传之者妄乎？
第五十七节  圣贤与娶妾
问：三代圣贤，不禁取妾，天教禁之，何也？
一、娶妾非圣贤之德
曰：圣贤固有取妾者，但非圣贤之所以为圣贤也。
二、娶妾非效圣贤之法
法舜者，不法其温恭允塞，而法其有二女；法文者，不法其缉熙敬止，而法其备后宫。是为法圣贤乎？抑以文己之淫欲乎？
第五十八节  娶妾之是非得失
问：取妾固非圣贤之所以为圣贤，但亦无碍其为圣贤也？
一、圣贤娶妾无碍其家
曰：圣贤德行纯备，决不因妾以恣淫。且善齐其室家，不使庶嫡相争，伦理乖乱。
二、今人娶妾家变纷滋
今人取妾，则家变纷滋。妻生妒，妾恃宠，所生之子，虽名兄弟，实如仇雠。
三、一夫一妇之道
况物以反其始者为正，人类始生，本一夫一妇，则此自属正道。
四、古今娶妾比较
而古时人少德隆，天主亦不甚禁，故古教中，亦偶有二色者。今时人众，德衰，务生子而不务贞德。
五、娶妾是不正之罪
岂谓增人类，徒增不正之罪耳。
第五十九节  娶妾延后
问：“不孝有三，无后为大。”因无子而取妾，似未背也？
一、孟子的本意
曰：此孟子以释舜不告取妻之意，非谓人人尽以无后为不孝之大也。
二、无后为不孝之大证伪
如以无后为不孝之大，则必以有后为孝之大。
１、有后未必是孝
脱有筏，行之徒，多备姬媵，广厥继嗣，虽不顾父母之养，可谓至孝。
２、无后未必不孝
而一二竭力洗腆者，限于天命，不幸无子，乃反大不孝也。岂通论乎？
⑴妻死不再娶
今有妻死不再娶，虽无后，朝廷亦以义夫旌之，无詈其不孝者。
⑵不婚不宦之人
而不婚不宦，前史且立高尚之传，何独疑于一夫一妇之礼？
三、娶妾延后大乱伦理
且夫不可无后，妇独可无后乎？夫因无后，另取一妾以生子，妇亦可因无后，另私一夫以生子。
若曰：“夫与妇通，虽从他出，夫之子，即妇之子。”妇亦可曰：“妇与夫通，虽从他出，妇之子，即夫之子。”
或云：“男得兼女，女不得兼男。”此属吾侪私念，造物主生人，并无兹意。
四、《孝经》论孝
１、天子之孝
《孝经》论孝孔详：天子之孝，在于爱敬尽、德教加。
２、诸侯之孝
诸侯之孝，在于制节谨度。
３、卿大夫之孝
卿大夫之孝，在于非法不行。
４、士之孝
士之孝，在于资父事君。
５、庶人之孝
庶人之孝，在于用天因地。未尝鸣无后之罪。
五、娶妾非圣贤之旨
１、五伦之事
故五伦之事，初不待立妾以为名，则娶妾非圣贤正旨矣。
２、周公之礼
周公所以著之礼者，正缘人欲甚深，势难遽反，姑因上下以限多寡之制，犹孔子亦窜较之意云尔。
３、《大明律》
《大明律》中，年四十无子者，始准取妾。未四十而娶者，悉断离异。则妾洵不得已而姑假之者矣。
六、当安命以求福
１、子之有无系上主默定
况子之有无，全系上主默定。苟上主予之以子，则庶民一夫一妇，尽可子姓盈前；苟上主不予之以子，则富贵之家，姬妾满宫，而有不得嗣者矣。
２、娶妾未必有子
今娶妾未必有子，而徒违上帝之严命，何如安命而自求多福哉？
第六十节  祭祖与独身
问：不娶妾可也。若西士终身守童并不取妻，则免先祖祀，理难通矣。
一、先祖不须后人祭祀
１、世人须饮食
曰：世人缘带肉躯，故饥须食，寒须衣，渴须饮。
２、死人不待饥食
既死则脱肉躯，而存神灵。无饥无渴，不待饥食。
３、祭祖只为尽孝
则先祖岂藉后人祭祀哉？特子孙自尽其孝思耳。
二、独身非绝先祖三祀
且其兄弟各有继嗣，特绝一身之祀，非绝先祖之祀也。
三、天教与佛教独身不同
故守西士之说，但为克一己之欲；充佛教之类，且至于灭天下之人。其离家则同，而立教之旨则异。不诟彼而反疑此，何欤？
第六十一节  天教中的独身
问：天教原训人婚配，其守童身者何？
一、婚配是天教正道
曰：一夫一妇，此教中通行正道。
二、天教独身之用
１、祭司须独身
其有登高位、司祭祀者，必须贞洁。祭事不容一日不举，即一刻不容近色。
２、传教须独身
⑴无妻子以便传教
且无妻孥之累，更便远游敷教。微西士之童贞，吾辈得坐而闻道乎？
⑵视四海如一家
且彼视万民如一体，四海如一家，但使宇内之人类不绝，即吾之孙子绳绳。
三、天教独身之喻
况天下犹一身然，一身不可皆耳目而无手足，亦不可皆手足而无耳目。故天下不可无娶妻生子之人，亦不可无守贞傅道之人。
四、不应诟病天教独身
况今世俗之人，亦有贫乏而力不能婚嫁者，亦有孤僻而性不爱婚嫁者，不诟彼而反疑此，又何欤？
第六十二节  独身与人类灭绝
问：若人咸慕贞德而不娶妻，则人类不几绝欤？
一、教导与实际不符
曰：教人以贞，犹自淫者多，贞者少；教人以廉，犹自贪者多，廉者少。
二、守贞者只占少数
彼童身者，特千万之一二耳，无烦吾子作如是忧也。
第六十三节  人类起源
问：一夫一妇，人类始生之道若何？
一、天主造天地
曰：天主厥始，化成天地，六日而毕。
二、天主造元祖
１、亚当
爰取土造人躯，赋以灵性，名曰亚当。
２、厄袜
复取亚当一肋骨造为女躯，赋以灵性，名曰厄袜。是为人类元祖。
三、元祖的堕落
１、天主对人的安排
主置元祖于地堂，许以不死，期至升天。指一果，禁勿食。
２、人对天主的违背
元祖违禁信魔，超性美好，倏尔堕失。
四、罪恶的兴起
１、人都有原罪
凡我人类咸厥子孙，自出母腹便染厥污。
２、人的不幸
故世上含灵，往往愚者多于智者、恶者多于善者、忧患者多于安乐者。
犯罪非天主之意
岂上帝降衷之意则然哉？夫有所招之也。
第六十四节  原罪性质
问：一果之违，罪亦甚细，何降罚若是之重乎？
一、原罪违命背主
曰：罪迹虽轻，罪情则至重。先祖聪明，圣智，迥绝后人。明知上主之不可拂，而违命信魔，有背主之意，有匹主之心。
二、原罪如叛逆篡弑
譬之臣子，是谋叛逆谋篡弑也。罪尚有大于此者乎？
第六十五节  原罪后果
问：帝王之道，罚不及嗣，况于天主？元祖违命，元祖受罚可也，而因以传于后人可乎？
一、 原罪之喻
１、万民如同大木
曰：吾辈分此分彼，自上主视之，万古生民，皆同一类，辟如大木。
２、元祖如同其根
元祖二人，则其根也。
３、枝叶皆体其根
纳毒于根，则开花结枝，皆体是根之毒，理之自然，无足怪者。
二、原罪不禁人为善
１、人能奋励升天
况原罪流传，但夺超性之美，未失因性之好，人能奋励，卒致升天。
２、人能为善立功
且人染原罪，禀性虽少弱劣，然弱劣而能为善，则功德愈大。
三、藉原罪显明天主爱人
而天主爱人无己之心，亦於此大显也。盖使原罪不传染，则上主未必降生，即降生未必受难死。惟定义不容己之罚，而又愿自屈自苦以代赎之，则其爱我人类为何如乎？
第六十六节  耶稣降世救赎罪人
问：人犯罪，人自赎之可也，上主何必代为偿责？
一、人不能自赎其罪
曰：人类至卑，天主至贵。以人类之至卑，而获罪于至贵之主，则虽极至卑者之功德，不足以赎违背至贵之罪。
二、天主降生代赎
