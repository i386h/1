<!-- { "loadSidebar": true } -->
司铎曰：“人之七情，悉由灵魂而发，肉躯特效用之器耳。如怒者必有怒容，喜者必有喜态，其实喜怒非自外至也。”
二、死后情有所蔽
其香曰：“果尔，则人之死也，情亦依魂而在否？”
司铎曰：“然！人之既死，其情自依魂而在，特有所蔽而不全耳。”
其香曰：“云何？”
司铎曰：“天堂之魂，喜蔽其怒，乐蔽其哀。盖天堂为荣福之域，哀怒之情，俱无所容，故纯喜乐而无怒哀。非若地狱之魂，业身受永苦，则怒蔽其喜、哀蔽其乐矣。故曰：‘不全也。’”
答主怒非怒，
其香曰：“享天上之福者，既无怒情，则无怒者宜莫如主，乃有云：‘主之义怒’者何？”
司铎曰：“此责也非怒也。夫人所谓怒者，乃忿恨其人耳。天主爱人，何忿恨之有。第人甘犯主命，多方悖逆，故主因其罪而加责焉，岂忿恨之谓哉？”
答天地未足称才，
有顷，罗广文太玄至堂。
问司铎曰：“敝邦儒书中，以天、地、人为三才。不知天地果称才否？”
一、天地非可称才
司铎曰：“天运动而地生育，似皆天地之才，而实非其才也。
二、天地之用不可称才
盖天与地悉造物主所生，其能运动而生育者，乃造物主以为效用之官命之能然，岂天地自有才哉？
三、以书写为喻
君不观之书者乎？书者笔也，所以书者非笔也。而谓笔有能书之才，非通论矣。”
论色念易萌须用刚克，，凡二则
十三日，司铎问其香曰：“闻子等共立贞会，吾惧功之未易守也。盖人之色念，多出于本情，故一遇而辄迷，不啻磁石之于铁也。”
曰：“然则奈何？”
一、人须用刚克色念
司铎曰：“磁石引铁，以蒜涂之，则不能动。何也？蒜之味辛，于义为刚。人欲克此色念，须有刚毅之气，乃可成功。若柔荏不断，鲜有不堕险陷者矣。”
二、西邦王子只好魔的故事
又曰：“昔西邦有王子，王惧其荡也。三十年不出宫，不令见一人、识一物。一日命游于都，阅诸美好之物，王子未有动也。偶逢群美妇过前，顾问左右。答曰：‘此魔也，最能引人，毋烦尊问。’比归，王问曰：‘今日出游，遍观诸物，何好乎？’对曰：‘他无可好，惟好彼群魔耳。’嗟夫！三十年不识一物，不见一人，一遇美色而遂悦之，虽惕以魔弗顾也。可见好色之念，出诸本情。人可不刚厉自克乎哉？”
论魔诱善人倍力于恶人，
八年乙亥，瞿司铎以二月至郡。越十月六日，始届龙江。时有数友新领圣水。
司铎诏之曰：“子等今日业洗心入道矣。然魔鬼之诱，不可不预防之也。”
对曰：“魔之诱也，只及恶人耳，宁及于善人耶？”
一、魔诱善人倍于恶人
恶人不用魔诱
司铎曰：“否！魔之诱善人也，倍力于恶人。盖恶人自己作孽，无俟魔诱。
善人被魔妒嫉
彼善人之事主者，魔妒其功，故诱之倍力耳。
二、魔诱人的故事
昔有圣人，偶适他所。见一巨室，一魔伺其门。及过一农家，则群魔伺之，不啻百也。圣人讶而问故。魔曰：‘彼巨室者，素肆力于恶，一魔诱之，易易耳。此家素守诫为善，屡诱之不动，虽百我辈，尚未足也。’由此观之，人可自恃其善力，而不祈主佑以防之乎？”
喻良友如镜，
有顷，友有谈玻璃镜者。
司铎曰：“良友如镜焉，镜人妍则贡妍，媸则贡媸，虽纤垢微瑕，镜无隐也。良友之规人过也，亦然。如徒匿瑕献颂，无为贵友矣。”
论魔鬼纪过天神纪功，，凡二则
一、魔鬼记人之过
人有邪念魔必录之
初九日，瞻礼毕。
司铎谓众曰：“子等入堂祀主，亦曾虔恭昭对者乎？凡人有一邪念，魔必录之，而况于言行之间。
圣人的见闻
昔有圣人，入主堂中。见一魔蹲伏，手持一册。取而视之，盖纪恶者也。诸凡奉教者，思言行为，有涉于邪，悉备录之。圣人恳祈上主，命魔去而收其册，出以示奉教士，无不悚然痛悔，仰祈主佑者。
人当避魔诱
夫魔鬼诱人于恶，恶成而复录之。人奈何不避魔诱，而惟恶是从哉？”
二、天神记人之功
其香问曰：“魔鬼纪过固也，若功则谁纪之？”
圣人的见闻
司铎曰：“此必天神也。昔有圣人于主堂中，见一天神，亦手持一册。谛视之，则皆纪功者。但书有不同，有书以金者，有书以银者，有书以铁者，有书以水者。
天神记功之法
圣人问故，天神曰：‘人有热必向主，守诫纯一者，则书以金。稍次则书以银。若冷热不常，纯疵不一者，则书以铁。最下冷而不热，徒循虚礼者，则书以水。水者旋湿而旋干，视之已无迹矣。若此之功，吾主视之无有，故书以水也。’嗟夫！人有纤恶，魔鬼必书；有微功，天神亦录。书于魔鬼者，则为魔鬼之奴；录于天神者，则为天神之侣。二者定知所择矣。”
喻奉教若治田，
一、奉教若治田
十二日，林复初至堂。
司铎语之曰：“奉教若治田焉。既播以嘉种，当时灌溉之，耔耘之。否则鞠为茂草，只以供爨下之薪，是有田若无田也。
二、不用功者难免地狱之火
子自受洗以来，主既赐以嘉种矣。而乃悠悠泛泛，曾不恳切用工，其去不奉教者几何？吾恐嘉种已萎，蔓草生焉。地狱之火，不免以身为薪也，可不惕欤？”
论人宜热心向主，，凡三则
廿六日，瞻礼毕。
一、天主喜火燃
司铎又谓众曰：“今日《万日略经》载吾主耶稣有云：‘吾喜火之燃者。’斯语可味也。
二、用燃火比喻热心
火的作用
夫火燃则可以自照，并可以照人。否则，处于暗处，不惟无以照人也，即自身且不见矣。
热心的作用
人之热心犹火也，人而无向主之热心，即自身之巨愆隐匿，视之不见，若无有焉。安望其能照人乎？”
三、用蜡比喻德行
燃火须有蜡
又曰：“火之燃也，须蜡以为质，无蜡则火将安附？
热心从善行出
故热心火也，德行则蜡也。使人之善行，不以时积累，则热心且安从出？是无蜡而乃无火者也。”
四、主更喜热心之人
其香曰：“无蜡则无火是已。若彼未燃之烛，是有蜡而亦无火者，斯义何譬焉？”
司铎曰：“善行为蜡，视彼旁门外道之人，岂无一二善行可称者？而无向主之热心，是有蜡而无火者也。有蜡无火，未燃之烛，吾主不贵。故曰：‘吾喜火之燃者。’主训深矣。”
答为善不拘根器，
九年丙子，艾司铎居桃源。二月朔日，朱广文过访，具言神皇优礼利司铎。故享国最永，斯为有福。
司铎曰：“然，第吾人可享之福，宁止是乎？抑有无穷之福者在乎？”
广文曰：“固也，但为善必有根器乃可。”
司铎曰：“根器利固佳，即根器少钝，亦惟人玉成之耳。譬之田然。沃土固获篝车偿，若瘠土之民，厥功既到，亦可收获其半。况勤惰分，而沃壤遂变为荒芜、瘠地亦化为膏腴者乎。”
广文唯唯。
论人须佩服主言，
初三日，为主保会。
一、天主当面与人言
司铎语之曰：“尔辈亦佩服吾主耶稣之言乎？兹尔所领，皆其面与尔等言者也。
二、天主之人听主言
《经》云：‘凡为天主之人，必听天主之言。’彼辈不听，原非天主之人故也。
三、听而遵行者可得常生
“又云：‘凡聆主言而遵守者，必得常生。’
四、没有真听天主之言者
“故圣额我略有曰：‘听主言而袖若充耳者，勿论已。其有欣然听之而旋忘者，犹之乎弗听也。有欣然听之，终身诵之，迨究其所行与言左也，亦犹之乎弗听也。’
五、当佩服主言而常存之
“今吾侪月而领诸，岁而计之。佩服几何？躬行几何？听而旋忘、行与言左者，多多许也。奚以证其真为天主人也？夫真为天主之人无他，在佩服主言而常存之已。”
论冕旒瞻礼，
初四日，瞻礼毕。
司铎谓众曰：“今日四十位冕旒瞻礼也。昔西土主教方行，有四十人者，矢志靡他。左道之徒，拥权位而拘之。千百其刑，不屈也。诞置之寒冰，悉勇往焉。顾其地有温泉，四十人弗就也。惟祈主佑，无或失志而已。时有守者，忽见从天有光。遍视诸人，各有天神以冕旒加其首。数之，则亡其一。旁瞩之，有一渝其志，从温泉取暖者矣。守者愕然，用奋厥志，亦赤身从之，以备四十人之数。役卒椎其足，死焉。中有一童，名默理端者，尚未殒命。其母在旁，喜而慰之曰：‘吾子少忍，主在迩以接汝也。’俄而役载众圣之尸，将往焚之。欲独留其子，冀生全而归彼教。仁母不许，力负而随。及殒命，与众偕火。故俾厥子获跻常生之域者，莫不贤智其母也。然则人不甘窘难，竟舍常生而入永苦，亦独何哉？”
答教中工夫乐而非苦，
一、苦与乐辩证
抵晚，陈肇夹至堂。
谓司铎曰：“教外之人，见予辈时对越靡喧也、时诵谢不辍也、时仆仆躬往主堂也，实嗤予，谓予苦也。”
司铎曰：“而奚苦之云乎？守诫苦也，而最乐；克己苦也，而最乐。
二、人之所为的苦与乐
“曷言之？人日向善功，偶阙弗补，谓快然不得也。人日遇非礼，坚戒弗为，谓不快然亦不得也。岂必日荒于嬉，乃云乐哉？
三、士与农的苦与乐
“喻之士与农焉。士持铅握椠，不曰苦也；欣为之，以其豫备试期需也。农胼手胝足，不曰苦也；欣为之，以其将获篝车利也。
四、爱主之人不苦
“今子时而对越、时而诵谢、时而躬往主堂，胡为哉？曰：‘爱主。’爱奚苦也？天国临格，将大有获矣。
五、不善之人无乐
“且《经》有云：‘尔毋为不善，尔心具有虫焉，时以啮尔。彼不守诫不克己者，内不获宁，犹虫啮之。真无乐也夫！真无乐也夫！’”
论人祈善终仰赖圣母，
初九日，为圣母会，诸友用以祈善终者。
一、善终可补毕生之不善
司铎执《规》问曰：“子之莅斯会也，亦绎善终之义乎？善终者，可以补毕生之不善。
二、毕生为善亦须谨慎
毕生为善，蔑以补此终之不善也，亦尚慎厥终哉？
三、人恒于厥终致蹶
厥终若何？犹之桥然。人越生而之死，则自此世逾于彼世，恒于斯致蹶焉。
四、学天主之道是学死
奚以免之？豫有习焉耳。险习行，可期避；文习构，可期佳；死习学，可勿畏。
故曰：‘学天主之道无他，学死是已。’
五、善终之法
熟险者引之
虽然，欲涉险途，必尝熟其险者引之，乃无虞蹶。人渐趋于死，未尝从彼途反也。求一我引者谁乎？此非吾至仁、至慈之圣母无赖矣。
日诵《死候经》一遍
《规》云：‘日诵《死候经》一遍，其务行诸毋忽。’”
论圣枝瞻礼，
一、圣枝瞻礼的由来
初十日，圣枝瞻礼也。
司铎诏于众曰：“昔耶稣将抵难，入如德亚都城。举城之人，执花枝以迎。欢声载道，实毕生一最喜日也。故主言有云：‘纵使能禁人声，石亦未免发声也。’虽然，有二义焉，一极喜之夕，一极悲之始。实相反也，而实相合。
