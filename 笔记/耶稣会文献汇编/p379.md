<!-- { "loadSidebar": true } -->
作者看到西夷驱之复来，夷毒日酿于国，而上下交口称赞，故作《邪毒实据》来揭露西夷邪毒异惨，以使中国人警醒。文章称西夷诈言遥远，实欲坏国吞邦；市忠以惑人，藏奸而乱纲常学脉；创书立教以惑士民，阳败国家而阴败道释；用邪术淫药迷惑妇女孩童，鸠杀生灵；伤风败俗，用毒法以治民；通过愚民而治民，夺取国家政教大权而亡中国。因此，号召士庶鸣鼓而合攻之。
该文中也有诸多不实之词，尤其是把“无为”、“奶奶”、“天母”、“圆顿”等中国民间宗教与天主教混为一谈，显然是出于无知。至于用邪术淫药迷惑妇女孩童，设保抽丁以治理百姓，更是无稽之谈。

霞漳苏及宇著（号恬夫，戊寅撰）
一、邪毒实据之序
西夷驱之复来
艾儒略等，夷人也，自万历间入我中国，有识者窥其立心诡异，行事变诈，已疏其不轨而驱之矣。今也胡为乎复来哉，其故可思矣。复来而天下不惟莫能详察其奸，并且前驱诸疏，亦几不得见。夷辈喜而相告曰：“我西士有四眼，日本人有三眼（两到日本开教被其两杀故云），中国人有两眼，吕宋人无一眼。”
夷毒日酿于国
于是多藉技艺，希投我圣天子之器，使胡公卿士大夫，相率诗咏之，文赞之，疏荐之，至于礼、乐、兵、刑、钱、谷、营、建，诸大权，皆让能于夷，欲夷司其事。由是夷势夷毒，日酿于其中而不可言。
夫复来而若此之久也，天下竟无一人忧之而维其变，将奈何？夫中邦而若此，又安得谓有两眼耶？
志士起而辟之 
所赖志士端人，闻之心伤，见之痛哭，设破辟之计，起豪杰之章，贤士大夫有与之辟焉。嗟嗟！中邦人士，今也亦可以有两眼矣。
举邪毒以警中国人
然愚细玩之，道学先生，只辩真伪，文人才士，犹工典雅，而狡番之所以为毒，未昭其备也。政恐读者未便伤心痛哭，而寤寐不宁也，又将奈何？野人无知，天历之说，未暇置辨。盖但患人之不华，华之为夷，不患历之不修，修之无人也。今姑举邪毒异惨，一二亲见闻者，实而据之。
二、诈远以吞其国
一、此夷诈言九万里。夫诈远者，令人信其无异志，而不虞彼之我吞耳。不知此番机深谋巧，至一国必坏一国，皆即其国以攻其国，历吞已有三十余。（有荐疏云：彼西洋邻近三十余国奉行此教是也。）远者难稽其踪，最近而吕宋、而米索果、而三宝颜、而鸡笼、淡水，俱皆杀其主，夺其民。只须数人，便压一国，此其实实可据者欤。
三、藏奸为市忠
市忠以惑人
一、此夷藏奸为市忠，助铳令人喜其有微功，祈雨令人疑其有神术，自鸣钟、自鸣琴、远镜等物，令人眩其有奇巧。且也金多善结，礼深善诱。惑一人，转得数人；惑数人，转转数万，今也难计几千亿万。
藏奸为乱纲常
夫邪之浅者，难以举尽，最惨而毁圣斩像，破主灭祀，皆以藐我君师，绝我祖父，举我纲常学脉而扫尽者也。此又其实实可据者欤。
四、立教惑民以窥大宝
创书立教，以惑士民
犹未也，天主之教，创书驾说以惑王臣士子，华人丧心辈与之唱和矣。而彼则早虑天下贤愚不一，出入参半，邪毒之流行为未遍未速，所以必后先阴标诸教曰“无为”、曰“奶奶”、曰“天母”、曰“圆顿”，多方笼罩以为羽翼，而“无为”之惨更甚。盖所以鸠天下之亡命无赖，而煽惑夫一切愚夫愚妇也。
阳败国家，阴坏道释
然尝自排者何意？吁噫！难言之矣。古有一计害三贤者，此所谓一邪灭三圣者也。于是咒压之，使合家持斋素；愚弄之，使各处起干戈。盖所以阳败国家，阴坏道释；明与天主反，暗与天主通也。
邪术淫药，惑人女子
教中默置淫药，以妇女入教为取信，以点乳按秘为皈依，以互相换淫为了姻缘。示之邪术，以信其心，使死而不悔。要之发誓以缄其口，使密而不露。至于擦孩童之口药，皆能制其必从，令其见怪。
鸠杀生灵，伤风败俗
自万历初年，此夷入中邦，中邦即有吴公、吴婆变乱，特世人未知之也。今日试观父不父子不子，夫不夫妇不妇，孩童难保其孩童。鸩杀生灵，伤风败俗，莫此为甚。
士民皆惑，淫邪遍行
我且计今之惑于邪也，不惟民而兼士，不惟愚而兼智。我且计邪之行于今也，不特显而且阴，不特遍而且速。闻夷辈盖尝喜谓：“中邦之大器可窥矣。”
拟毒法以官民
其妄拟官民之毒法也，数十里为一保，保外不许相通。人授里票为准，票志姓名形貌。有越保而行者，有行无里票者，皆斩无赦。里中设邪寺，妻女驱入淫。
分别百姓以治民
又尝抽子以别母，抽夫离妻，或抽本乡倏居别国，或抽此土倏往他邦。东西变换，南北移易，盖皆所以令熟者生，强者弱，勇者不得相通，智者不得相谋，是奸夷所以御吕宋、三宝颜、米索果等之毒法也。此又其实实可据者欤。
五、奸夷之流毒
灭智慧以愚民
夫既有实实三可据，吾不知几时后，如何增毒，如何愚弄？尝闻之友人曰：“彼夷凡所吞之国、所统之人，皆欲断灭其智慧，不许其学习，必使人人为木偶，然后快于心。彼种则学习机巧，无所不至，此奸夷不易世而王之毒计也。
灭三教以木偶万世
故尝叹胡元无智术，不百年而亡。今入中华实欲灭儒、道、释，而焚尽文字典藉，以木偶万世。特其谋未遂耳，何时而无是念乎？
失大权而亡中国
闻此令人心寒。今日满朝俱荷君王恩，遍野皆习孔孟书，蠢尔狡番，敢诳天子，拜耶稣为天主，敢毁孔孟入地狱为话柄。朝廷无人忧愤之，且也学脉教化，兵、刑、礼、乐、钱、谷、营、建，堂堂中国大权，交相口扬笔举，欲委狡番秉令。是中邦人士，不惟无两眼，而深愧日本也，实且丧寸心而渐同吕宋欤！
六、当鸣鼓合攻邪毒
念及此，能不伤心痛哭，鸣鼓合攻，尚且高枕而卧，是耶，非耶？哀哉！　

利说荒唐惑世
魏濬
利说荒唐惑世题解
《利说荒唐惑世》由魏濬所作。魏濬，字禹卿，福建松溪人。明万历甲辰进士，历任户部主事、户部郎中、右副都御史、湖广按察史，有《峡云阁存草》十二卷。
文章运用了中国传统的天文地理学说，通过实地验证，批评了利玛窦所著的《舆地全图》，认为中国在世界之中，阳城为天地之中，并认为利玛窦的九天之说也是杜撰可笑，所制的自鸣钟也不如中国的壶漏。

建溪魏濬著。
一、人因好异而惑于利说
近利玛窦，以其邪说惑众，士大夫翕然信之。窦既死，其徒倡为天主之教，呼群聚党，所至诪张。南宗伯参论驱逐，始散去。然惑于其说者，坚而不可破，人情之好异如此。
二、《舆地全图》无可按验
所著《舆地全图》，及洸洋窅渺，直欺人以其目之所不能见，足之所不能至，无可按验耳，真所谓画工之画鬼魅也。
中国偏居西北全属无谓
毋论其他，且如中国于全图之中，居稍偏西而近于北。试于夜分仰观，北极枢星乃在子分，则中国当居正中，而图置稍西，全属无谓。
不合阳城为中之古论
古以阳城为天地之中，若专论地中，则应在昆仑高处。第偏东，地少海多；偏西，地多海少。昆仑乃地中，而非通地与海之中也，通地与海之中，宜在阳城耳。故阳城八尺之表，夏至午景在表北一尺六寸，而冬至午景在表北一丈三尺。偏东者，早景疾，晚景迟；偏西者，早景迟，晚景疾。
阳城为中之验
则阳城为中，得之测验而定，非悬谈也。
    阳城春分，北斗正直头上
尝见金幻孜《北征录》载：“永乐间从驾亲征北虏。三月八日，次鸣銮，戍夜见北斗，正直头上，其所亲见如此。
    闽省春分，日映止于足肤
余且举一尝事，人人皆知者，春秋二分，日躔行至黄赤道之交，正居南北之中。如乡会两试，时值二分前后。吾闽场日映止于足肤，而会场日映席上。闽去京师，不能五千里，相去已争如许矣。
    交趾二月，彩月在天心
又交趾以南，北户见日，谓之日南。交趾距中国未远也，元人陈孚，以至元间使交趾，二月初三日，宿温丘驿，未昏见新月乃在天心，皆其较然可据者也。
    阳城仰观北极出地三十六度
又阳城仰观北极出地三十六度，南极入地三十六度；若北至朔方，则出入之度五十；南至交、广则出入之度二十而已。
此图诞妄胜于邹衍
鸣銮、交趾，所见相远，以至于此，焉得谓中国如此蕞尔，而居于图之近北，其肆谈无忌若此。信之者，乃谓其国人好远游，斯非远游者耶。谈天衍，谓中国居天直八分之一，分为九州，而中国为赤县神州。此其诞妄，又甚于衍矣。
三、九天之说杜撰可笑
至于九天之说，总以星体之大小揣臆，言其远近，日反在土火之下，杜撰可咲。盖五星之体，太白最大，岁星次之，辰星、荧惑又次之，惟填星最小。测验家谓太白径百里，岁星径九十，以次渐杀，至填星径止五十里。星体大小即一座之间，亦各异状。如心及河、鼓三星，皆中星大，左右二星俱小，织女三星，上星大，而下二星小。北极五星，大小更异，是岂大者必近，而小者必远耶？全图只因月中魄影，如世所谓婆罗树及玉兔者，昔人以为大地山河之影，因杜撰以欺世人耳，试取图与月影质之。
四、自鸣钟简于壶漏
即见玛窦所制测验之器，谓之自鸣钟者，极其精巧，此自是人力所能，如古鸡鸣枕之类耳。予尝细析而观之，大要在两大轮卷铁暗匿轮中，而贯之以轴，铁不受卷必展，则设机以制之，使不得展，而转极微细，又设数轮相承，以次渐小渐密，铁轮微转，亦以次相促，而渐催渐急，数盈则触机而机脱，迅疾如风。轮上设杵十二如乳，杵至则刮其挺击钟，疏密皆有次第。然铁既受卷，久之则性亦稍缓，不能与时合，又须再卷使急，大约每日定须一整。整时须藉日影为准，倘连日阴晦，则无从取定矣，但其法简于壶漏耳。

圣朝破邪集卷四
盐官居士徐昌治觐周甫订
圣朝佐辟
许大受
圣朝佐辟题解
《圣朝佐辟》是《破邪集》中最为详尽全面地批评天主教的文章，由许大受所作。许大受，浙江德清人，出身于官宦之家，从文中很明显地可以看出其受过传统的经典教育，并自己承认曾研究过佛教和道教。许大受的父亲许孚远是著名的哲学家，在《明史》和《明儒学案》中均有介绍，学术思想属湛若水一派，历任广东佥事、建昌知府、福建巡抚、兵部尚书等职。
许大受在《圣朝佐辟自叙》中批评天主教窃儒灭儒，夜授妇女，挥镪聚民，贬抑君师。所以不畏死难，崇三教以辟邪，著《圣朝佐辟》，揭破天主教之荒芜刺谬处，以助世道人心。
《圣朝佐辟》共有十篇文章：
