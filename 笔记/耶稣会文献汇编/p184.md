<!-- { "loadSidebar": true } -->
答曰：此为甚合理之事，即人之明悟可想也。因天主至公，无善不赏，无恶不罚，赏善无穷福，罚恶无穷苦。人得罪天主，其罪重大无穷，罚以无穷之苦，理之当然。若天主无赏善罚恶之权，不是天主也。如天子无权以赏罚臣民，何得为天子？若此，则无人顺其命，畏其威，所以天子必有权以赏贤能在于职位，以罚恶人于监牢与桁杨耳。天主亦然，所以造天堂以赏人之善，造地狱以罚人之罪，并警惕人为恶耳。既天子有赏罚之权，若有善不赏，有恶不罚，不是公道之主。天主无赏罚亦然，岂有此理乎？则该有赏罚之所在，即天堂地狱也。如天子有爵禄以赏善之人，亦有监牢等苦以罚为恶之人，此理详载次端，观之而愈明。
第二十五节 天堂地狱为赏善罚恶之所
客曰：天堂地狱，不过警惕愚夫愚妇之意。作善降祥，作不善降殃，乃现世之天堂地狱也。
答曰：天上有主否？无主则古圣贤归功于天，天子祭天地皆不着有主。此主公否？不公，则上帝为不公，及古圣贤皆是不公，因皆归功于不公之主；若公，则该赏人之善，罚人之恶。曾子云：“唯仁人放流之进诸四夷，不与同中国，此谓唯仁人为能爱人，能恶人。”何况上主无赏善罚恶乎？既有，则当有定处以赏善人，就是天堂；亦该有定所以罚恶人，就是地狱。只两所在，岂止警惕愚夫愚妇之意乎？不公必无赏罚，何《汤誓》曰：“夏氏有罪，予畏上帝，不敢不正。”请问，成汤亦为愚夫愚妇乎？又《书》曰：“上帝不常，作善降之百祥，作不善降之百殃。”此赏罚不独是现世之天堂地狱也，不然上主不但不公，且古圣贤不能受其赏，不能受赏，何《诗》云：“文王陟降，在帝左右。”又曰：“三后在天。”《书》曰：“乃命于帝庭。”又曰：“兹殷先多哲王在天。”夫在上、在天、在帝左右，非天堂而何？有天堂，必有地狱可知矣，不然在上、在天、在帝左右，不止于文王三后等。且凡善恶之人皆在上、在天、在帝左右耳，则上帝为不公也，因赏恶人如赏善人，岂有此理？则该有赏罚之所，就是天堂地狱也。
依典藉有善而未蒙报，恶而未加谴者，即颜子之夭而贫，盗跖之寿而富。若非天堂之福、地狱之苦，何以报颜子、盗跖之不爽也乎！
第二十六节 天主造人类元祖 
客曰：天主造人，用何物以造之也？
答曰：天地万物齐备后，天主始用土做成人身，即赋一妙灵性，即灵魂也。其灵魂与肉身相结合，赋肉身之生活，即有人性，全就成为人，其名称亚当，译言天下万有之皇也。天主俾亚当睡熟，取其肋一骨，化成一女肉身，即赋一妙灵魂，其女名称厄襪，译言万人之母。只两人为我们之元祖，普天下万民皆由此两人生出也。
第二十七节 天主生人之意 
客曰：天主生人有何意也？
答曰：天主不是造我们在世间但为生儿女，相传本类，即聚财帛，留扬名声，饮食宴乐等，天主原生人类在世间行善去恶，诚心奉敬天主，为本造之恩主，爱慕如本父，报其洪恩，死后赏在天堂，享天主本体永远之福乐。人在世不久，不过为暂居，天堂乃是我们本家。我们今在世间，如行路一般，故世上之物要看路旁经过者，不要留恋在心。我们在世间，又如兵马在战阵中，当发其勇力，战胜立功，后有赏兵马。当交战时不受赏，俟战胜之日，始赏其功劳。世人常有不明此意者，想望进教后赏其富寿、多男子，以定他心，劝勉他行善。如此想头，犹如要做官之人想望朝廷先赏他金帛，引导其受职一般。天主原许天堂之福，岂有天主赏金帛买尔心，请尔升天堂，受永远福乐，世间岂有此理耶？
第二十八节 灵魂之理 
客曰：有灵魂何凭据也？
答曰：若子要明其据，先该知道灵魂之事情，始能明得有灵魂之凭据也。灵魂虽人人止有一个，但其事情并其效验有多分也。称灵魂，因其交付肉身之活命，不然肉身不能生活也。犹或日或火，交付凡物其热，不然别物无热者。活者，解说自己里面动作也。
灵性解说灵魂之本体性，体不是灵魂，体之付外，其灵魂如为神体，称灵神也，气者止为性体付外之形躯也，形躯不能推论，不然凡形躯推论得既是，因何禽兽等形躯不能推论乎？灵魂为人之神尊体也，肉身为人之下形体也，其体虽下为，更尊于气。盖气是体之付外者，气止为体之效验如热者，不过或日或火之效验耳。即问之博学之士，何有曰热？即为火与日之体乎？况灵性体为尊，与气不同甚远也，不然气为人体，则气该成人之性体，谁可云热？该成日与火之本性体乎？可见人则有灵魂焉。其灵魂如同身，该成人全性，称灵模也。如推论亦通达道理，称明悟也。如有愿或爱或慕或有恨，称爱欲也。如有主意，称主张也。如有记得，称记含也。如真实判断，分别邪正之事，称理也。如清明通达凡道理，称神明也。灵魂虽止是一个，有多名字，盖其事情并其效验为多也。犹一人有多手艺，如裁缝、木匠、铁匠等，虽是一人，有多艺名焉。又如一人有多子女，所称皆为个个子女之父。气岂有只事情并效验乎？盖气不是体，亦无生活。不然，凡气有生命也。若欲其详，请看上卷第十一、十二及十九端可也。
或曰：心者身之主也，凡身之动，咸听命焉。是心即为身之所以然，岂心之外别有所谓灵魂乎？曰：既心身之主也，而无别所以然，何圣贤云人有灵性，则岂非心之外别有所谓灵魂乎？或曰：灵性与心同然也。曰：人死有心，因何不推论耶？或曰：因其神已散。曰：若此，心与神明有分也，不然何心不散耶？呜呼！神明不能散灭焉，试为子言之。
又曰：既性与心同然也，朱子云：“性即理也。”又曰：“天即理也。”又云：“理为法则也。”《易》曰：“太极者，道也。”又曰：“理即太极也。”程子曰：“心也、性也、天也，一理也。”如此，心是理、天、法则、太极、道也。上古圣贤皆归功于天而已，则皆归功于心而已，归功于心则皆归功于自己而已，盖各人有心也。又《易》曰：“太极生两仪，两仪生四象，四象生八卦。”则心生两仪等，各人有心，则各人生两仪等。又曰：朱子云：“道者，日用事物当行之理，皆性之德，无物不有，无时不然。”则心者，日用事物当行之理等，子解放只迷路园也。
又曰：朱子云：“理为法则也。”法则不过为事物之次序，次序止为天理效验，如此太极、道、心、性、天止为天理效验也，岂有理乎？则神明、心、性、道等都相分开也。
又曰：神明为神体，心者为形躯也。神体无形相，不消不灭常常在，盖不系于四行，而无相克之情；形躯消灭，因属于四行，而有相克之敝，则神明与心有分开也。
《家语》有云：“宰我问鬼神于孔子，孔子曰：‘人生有气有魂，气者神之盛也。夫生必死，死必归土，此之谓鬼。而魂气归天，此之谓神。’”《礼记》曰：“魂气归于天，形魄归于地。”宋儒云：“人死则魂升而魄降。”非言灵魂而何盖依子言，人死其心之神亦散，何孔子、《礼记》等云，人已死，其魂升于天，则人另其心者，有灵魂可知矣。
第二十九节 三魂之别 
客曰：有闻魂有三样，不知是否？
答曰：然。但有三等，各不同焉。下等称生魂，则草木之魂也。其能扶草木生长，若草木被砍枯朽，其魂即灭。中等称觉魂，则禽兽之魂也。其能扶禽兽生长知觉运动，而不能推论道理，因无明悟，禽兽死，其魂消灭，盖草木禽兽之魂全系于本身也。上等之魂称灵魂，包涵生觉二魂之德，所以其能扶人生长、知觉、运动，复能推论道理，透达万事物之情。只灵魂不倚赖肉身，所以身死而灵魂常在，不死不灭。盖天主之所付，而全不系于父母也。男人在母胎大约四十日成胎，天主即赋一灵魂；女人在母胎大约八十日成胎，天主即付一灵魂，其灵魂与肉躯相结合，即有人全性，就成为人。生觉二魂，倚赖于形体，所以身死其魂随之亦灭。灵魂不死不灭之凭据，不必再述之，前端已略言其凭据。请问，若灵魂能消灭，何贵国自天子至于下愚，皆拜祖宗之位及佛、菩萨乎？拜既无其肉躯，非拜其灵魂如何？不然，何凭曰某佛、菩萨灵感，及牌位曰某公神主耶？
又曰：天下人不畏死禽兽，而畏死人。何也？岂非其人虽死，尚有未死之分，如惊惧者非灵魂而何？灵魂既不死不灭，后世定有安顿之所止有两处，因人灵魂止有两样，或为善，或为恶。为善死后受赏，在安乐之所，则曰天堂；为恶死后受罚，在苦难之所，则曰地狱。灵魂或得二者之罚赏，乐则永其乐，苦则永其苦，而无息日也。犹天子举一人于朝，或罚于监。天子不革其位，何人敢革？天子不赦其罪，何人敢赦乎？则何轮回之谬哉！
第三十节 天主不劳于造生灵魂
客曰：灵性既天主所赋，一日所生，吾不知其几许。然天主日日畀以灵性，天主不亦劳乎？
答曰：《太甲》曰：“顾视天之明命。”《书》曰：“维皇上帝，降衷于下民，若有恒性。”则人之明德、恒性，非天之明命，上帝之降衷而何然？一日有生，吾不知其几许。然上帝日日俾以明命，上帝不亦劳乎？噫！子以天主与人同也，误矣！天神本为纯神，无所不知，无所不在，无所不能，自有万德万福，圆满无缺，并无福德可加，常生常王，无有终尽，其妙处无穷，予述之不一也。若天主造化而任其劳，岂有玄妙之事乎？天主从无中生出万有，不劳心力，不费时刻，不用材料，一命即有，若要另造千百天地，比现在天地更大更妙，亦一命即有；若要灭现在天地神人万物，亦一命即灭，皆归于原旧全无矣。由此观之，则天主日日所付，虽亿万灵性，时时不断，岂有劳乎？请看次端而愈明。
第三十一节 天主不苦于审判人灵
客曰：人死其灵魂皆归于天主，则天主终日不闲，拿此灵魂，何其苦也？
答曰：天主既不劳于畀人灵魂，又何苦于判其灵魂耶？问既同，则答亦同也。
又曰：人死时节，天主即付其灵魂一大光，以通明其工者，或善或恶。斯时，虽有亿万之灵魂，个个一瞬息中通明本工，则天主岂有苦耶？不观之太阳，虽无灵觉，有限之物，天主付其极光，能照四方，亦人人明白见。凡物在其面前，太阳照临天下，有六千八百九十三年，其光无变无损，不朽不烂。况其造物者，虽时时不断，或俾或交付，凡灵魂光以自明其本工，岂有苦耶？子当猛然自反，开其明悟，以力想本之妙事焉。
第三十二节 灵魂受得赏罚 
客曰：纵有灵魂为恶，天主必罚；既无肉身，灵魂何所藉以为痛耶？
答曰：子意以为死后无赏罚，此妄言也。请观论天堂地狱之赏罚可知矣。
