<!-- { "loadSidebar": true } -->
而上主又不孤人因性美好，故必俾被超性鸿功以拯报之。
二、天主不救傲主之徒
万一程朱当日自恃分内为善已足，不肯信从身教。辟如帝王传播新诏，为之臣者曰：“受职之时，已闻命矣，何以诏为？”则其德行俱不足取，徒有一傲主自是之罪耳。
第七十六节  历代名儒的结局
问：论理固然，但历代名儒，实未闻身报究竟，厥灵安在乎？
一、天主提升德性全粹者
曰：使诸儒因性之功，全粹无缺，则临没时， 天主必命天神默示以超性事理，而掖之上升矣。
二、表里不一者未必被提
然吾辈徒观其外行耳。倘中有隐慝，亦未能保其必然也。
三、闻而不从者不得被提
若吾子德行未必如诸儒。纵使远过诸儒，而已闻圣教，尚怀犹豫，则当机负一傲主自是之罪，欲同诸儒默启之幸，岂可得哉？
第七十七节  华夷方域之辩
问：儒者之学，莫大于《春秋》，《春秋》莫谨于华夷之辨。身教纵有种种妙义， 其如来自殊域何？
一、华夷之辩
１、华夷之别可以改变
曰：孔子作《春秋》，夷狄而中国，则中国之，故楚子使椒来聘，进而书爵。 中国而夷狄，则夷狄之。故郑伯伐许，特以号举。
２、华夷之别不在地域
是其贵重之者，以孝弟忠信、仁义礼让也，不以地之迩也；其贱弃之者，以贪淫残暴、强悍鄙野也，不以地之遐也。
若必以方域为据，则是季札不足贤、范蠡不足智，令尹子文其忠不足称、繇余其能不足道也；
二、中土与大西比较
１、中土风俗不如大西
况大西诸国，原不同于诸蛮貊之固陋，而更有中邦亦不如者。道不拾遗、夜不闭户、尊贤贵德、上下相安，我中土之风俗不如也。
２、中土治安不如大西
大小七十余邦，互相婚姻千六百年，不易一姓，我中土之治安不如也。
３、中土学问不如大西
天载之义、格物之书、象数之用、律历之解，莫不穷源探委，与此方人士，徒殚心于文章诗赋者，相去不啻倍蓰，则我中土之学问不如也。
４、中土繁华不如大西
宫室皆美石所制，高者百丈，饰以金宝，缘以玻璃，衣裳楚楚，饮食衎衎。我中土之繁华不如也。
５、中土伎巧不如大西
自呜之钟，照远之镜，举重之器，不鼓之乐，莫不精工绝伦，我中土之伎巧不如也。
６、中土武备不如大西
荷戈之士皆万人敌，临阵勇敢，誓死不顾，巨炮所击，能使坚城立碎、固垒随移，我中土之武备不如也。
７、中士富绕不如大西
土地肥沃，百物繁衍，又遍贾万国，五金山积，我中土之富饶不如也。
三、大西非夷狄
以如是之人心风俗，而鄙之为夷，吾惟恐其不夷也已！
第七十八节  华夷文字之辩
问：语言文字不同，便有华夷之辨。
一、语言各有差别
曰：据语言文字别华夷者，犹向者方域之见也。
１、方言之别
必语言之为见，则吾越之方音，已不同燕赵之土语。得无南者指北为索奤，北者讥南为岛夷乎？
２、文字之别
必文字之为见，则方今之真楷，已不同上古之蝌鸟，得无前代詈后人以蛮貊，方今笑太初为戎狄乎？
３、义同形异
夫一义也，或为福，或为祉；或为厥，或为其。
４、音同字异
一音也，或以天，或以曳；或以缪、或以穆，同在诗书之内，已自参差各出。况处十万里外者，安能强之使同哉？
二、圣贤华夷相同
希宪、楚材，有辅夷猾夏之罪，万世而下，犹称为贤宰名臣，不以夷鄙之。况西儒之教，□ 则风俗悉如三代，人士必多圣贤。
三、当法夷狄之长
１、火器之法
国朝火器之法，得于交趾。 
２、大统之历
大统之历，参用回回。
３、事天之学
何独修身事天之学，必固执己见乎？
四、华夷之同
况方域虽殊，无两天地、无两日月、无两昼夜，则亦无两主宰、无两赋畀、无两赏罚。故分夷、分夏，特井窥者，自生畦畛；造物视之，胡越原同一家。
五、正确对待天教
其言果是，其道果真，异土之传宣，即吾性命之昭戒。如其谬背，则桑间濮上，实出华响，吾岂听之哉？
第七十九节  传教士的品格
问：天地万物之自无而有也、中之有主宰也、人魂之不灭也、死后之永赏罚也、淫祀术数之宜禁也，皆可任理推测者也。若夫三位一体、降生钉死、复升活升天、原罪传染、神魔攸分、世界穷尽、肉身复生、以及西方种种之美，此俱非人意所能测，而全凭西士之传说。何以知西士之果正人君子，而其言决无谬乎？
一、以无求证
１、不爱馈遗
曰：知之有八证：一以无求证。凡为虚说以诳人者，必将济其所求也。西士自入中国，仅饮此中水，不爱馈遗。
２、无叵测之心
或因其澹泊无求，遂疑其所求者甚大，有叵测之心。试思百馀年来，先者死，后者老，积谋不发，更待何时？
３、无所谋取
况来此中者，二百余辈，初非一国之产，又将为谁谋乎？
４、不求得地
且大西洋，悬隔九万里，所谓得地不可守者也，而岂其然？
二、以节操证
１、坚守己说
一以节操证。凡为虚说以诳人者，未有不倚附权势，曲就人情者也。西士坚守己说，虽至亲厚，不肯稍融通宽假。
２、坚贞不夺
或以威焰逼之，坚贞如金石之不可夺。盖惟爱之有本，信之至笃，故至死而不变也。
三、以人品证
１、克己励行
一以人品证。凡为虚说以诳人者，非下流即奸佞也。西士终身童贞，克己励行，一昼夜间，对越强半。
２、正襟危坐
时时正襟束冠，闲居独处，无暴慢戏谑之度。嫉妒者用心窥伺，而终不得其一间之隙。
３、温厉恭安
言貌气象，蔼乎如春，萧乎若秋。接物恭顺，而无卑謟之容。所谓温而厉、恭而安者也。真圣贤之流亚，而岂为诳世举乎？
四、以冐苦证
１、甘冐多苦
一以冐苦证。西士才高学博，在本国可安享禄位，今辞其所必得之富贵，而甘冐多苦。
２、历尽苦难
⑴风波盗贼之苦
航海三年，则有风波盗贼之苦。
⑵学习语言之苦
始入中国，则有学习语言之苦。
⑶斥逐弄虐之苦
信从难必，则有斥逐刑虐之苦、
⑷讥讪玩侮之苦
仪度未闲，则有讥讪玩侮之苦。
⑸种种难言之苦
其他种种大苦，尚非口舌所悉，西士一一饮之如饴。
３、冒苦以证教
彼惟见大父母为真主、教为真教，故视四海皆兄弟。但得兄弟认大父母，即致命奚恤焉？天下岂有弃其身命，而为诳人之举者乎？
五、以谦忍证
１、不敢居师
一以谦忍证。凡为虚说以诳人者，未有不傲然自是，思图报复者也。西士谦柔自下，奉教之士，皆用宾礼，不敢居师。虽三尺童子、朴陋庸夫，见之如对先生大人。
２、宽容含忍
或谤毁之、侮辱之，甚至欲击、欲杀，皆宽容含忍，不萌报复之志。夫有如是诳人者乎？
六、以资粮证
１、日用靠本国传输
一以资粮证。凡为虚说以诳人者，必小人私为之通，国不与闻也。西士日用皆本国转输，岁岁不绝。
２、并无黄白之术
或疑有黄白之术，甚至求其术而不得，因图害之。其实不尔，岂有下士腾说惑民，而国中为之万里越险，馈饷继遗者乎？
七、以学术证
１、广闻博记
一以学术证。天下识见卑昏、学问寡浅之人，或得欺以理之所无。西士广闻博记，有穷年屡世不能究者。上自天载，下及物理；粗自象数，精及性命；皆因显测微，因固然而求所以然。
２、识见超越
真析理于茧丝牛毛者，则其识见，殆超越寻常万万者矣，岂有诬世之论乎？
八、以先后同符证
一以先后同符证。天主之教，自唐贞观九年，大秦国人已传入中土，名曰景教。与近世天学，若合符节。地之相去也，数万余里；世之相隔也，千有余岁，而议论如出一人。岂非断断可信者乎？
九、结论
繇此八者观之，西士果正人君子，而其言决无谬也。至于其中所称皆予目睹躯验，非传闻虚誉之辞也。
第八十节  决志信奉
问：今欲决志从事，当若之何？
一、当熟四种经言
曰：当熟四种经言，曰：《天主经》、《圣母经》、《十字经》、《信经者》。
二、固守十诫
讲明十诫，而定心固守之。
三、遵行礼仪
然后遵行天主所定礼仪。
四、受洗
大端有七，尤要者二：先领圣水，人能痛悔自新，而欲奉教，则传教者，外以水洗其额，示天主即以无形之水洗其心也。
第八十一节  洗礼
问：自新痛悔足矣，何必行此圣水之外礼？
一、不悔虽洗无益
曰：人不痛悔，虽洗无益。
二、不洗向善心怠
但罪恶去留，无形可见。苟不遵此外礼， 则心虽痛悔，未知罪之果去焉否也。或以为前罪盈积，作善未必有功，则向往之心怠矣。
三、洗礼有助于自新为善
１、洗则去除一切罪愆
惟遵此法，则明知自今一日宿愆顿除，可以自新为善矣。
四、告解
次则解罪，盖人既奉教后，或有误犯，则告于传教者，而求其解释。
第八十二节  告解
问：若人恃有此礼，犯而求解，解而复犯，是亦教人以偷之道？
曰：解罪者，出于吾心真笃哀悔之情，不欲以微渺之疵累其心，而痛切求去之，是明知罪之不可有矣，岂有故犯之理。不过一时偶不及简，而尤言疵行妄念遂有所起耳。
第八十三节  悔改与告解
问：若此亦自心痛悔足矣，何必告解？
一、不痛悔虽解无益
曰：心不痛悔，虽解无益。
二、不告解向善心怠
然痛悔而不行告解之礼，则亦未知罪之果去焉否也，将疑前失在身，迁善未必有益，而向往之志又怠矣。
三、告解之法
惟遵此法，则明知自兹以往积染悉除，当孜孜进修，期后之不致复坏者矣。
四、告解之法
１、祈主宠绥
是故旦而兴也，则谢上主一夜庇佑之恩，而祈其宠绥，使我今日无妄念言行，而克遵乎十诫。
２、谢主庇佑
夕将卧也，谢上主一日庇佑之恩，而默察此日之所言、所思、所行，果不犯十诫，则归功天主。
３、日新又新
更冀厥佑，使我日新又新。若有所犯，则诚心痛悔，誓后必改，哀求至赦，又详记其端，以凭日后告解。其外三仪，更属微妙，俟专书详论。
  第八十四节  劝人力行奋勉
问：天主施如许大恩于人，而举世昧昧，不图所以报谢奉事之， 忍哉！灵魂之必不灭，死之必不可免，而不思预为之所，殆哉！一种有志好修之徒，亦欲了彻生死，而沉迷於佛氏之积说，不能反认大原，求真直路，犹北适而南辕也，惜哉！今而后予将谋所以小心昭事，修身俟命者矣。
一、为先辈遗憾
曰：多许人，不幸不闻正教，贸贸以死。
二、吾辈当力行奋勉
吾辈幸而明见万有之元始， 身后之究竟，苟不力行奋勉，其负罪有万倍于未闻教者矣。
第八十五节  劝人赶快信主
