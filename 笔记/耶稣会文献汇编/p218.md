<!-- { "loadSidebar": true } -->
答曰：如上所云，人与禽兽同之，皆肉身之一分，灵性不与焉。所谓灵性，不徒见色，且别所见为何色，色中所具为何理，及我处此色者，有可否从违之不齐。此与一照而俱尽者，其分大不同也。推之口耳等皆然。禽兽有觉魂，故与人同；无灵魂，故与人异。正缘人混一形神，究竟必混一人物，学术大缪，皆原于此。
当以神役形
然又有说，神之与形，其体判然二物，其用递相为君。
何谓判然二物？形血气，神虚灵；形嗜欲，神义理；形滞浊，神升清；形一往，神万变；此不可得同者也。何谓递相为君？如凡夫认定肉身役神以从形，则形为君，流为恶类，生同禽兽，死归地狱者是也。君子认定灵性役形以随神，则神为君，究成善类，生为圣贤，死为天人者是也。二之相去远矣，而递为君臣，颇似不分，故人误以为一耳。
三、命终解罪，获大利益
西士以肉身之修短，听之主命；以病疾之去留，听之良医；惟以心病之当痊，听人之自浣濯、自针砭，并听能医心病之铎德。心病解，而生顺死安，无复遗憾，所谓夕死可矣。故命终解罪，获大利益，实事实言，总无妄证也。
第二十四节  十字架之功
答十字架威力甚大，万魔当之立见消陨条
一、圣体在架，功德全备
以世法言，十字架，刑人之具，人所畏恶也。乃西国独珍此事，谓之上善圣迹，无过十字。此自有说，盖刑及恶人，谓之平常；施之无罪，则骇矣；施之善人君子则大骇矣；施之圣人神人，则骇不可言矣；况等而上之乎？无罪之刑，加之平人，已为非常；加之士大夫，则骇矣；加之公卿，则大骇矣；加之国王天子则骇不可言矣；况等而上之乎？绝世希有之事，至十字而极。后世对此架，谓之圣体在架，万世犹新。感动人心，莫切于此；万全功德，莫备於此。
二、西国之教以十字为号
西国之教，即以此架为号。一日之间，凡作事用功，必先书“十”字於额、於口、於胸，以净其身口意，而后有营为。经籍所载，皆十字起首。今观释经卷首，皆有“卍”字，亦见“十”字流传西竺，未尝不共尊也。
三、十字威力可以理测事验。
万魔当之，无不立陨。此非窽言，一者可以理测一者可以事验。
理测
理测者，世间惟正邪二途，正则自与正合，邪即不能胜正。如寒冰不能当烈火，目力不可敌太阳，自然之理也。
事验
事验者，百闻不如一见，人言不若亲历。善人在患难中，矜持“十”字，甚有得力处，往往奇验；庸愚被魔附体，转念持号，魔即立遁；或己力不能，敦请主教会士，洒水持号，应手而除，此百试而百不爽者。今人不信西教，只用此一事，便可勘对虚真，此所谓事验也。
四、十字之功难以尽述
惟人见事验而信，不若不见事验而信。故会士每有神奇，通不置颊，恐人专信显应，失立教初意耳。若西经称扬“十”字，功难尽述。有用之阐法，而万神百灵，无不拱手听命者矣；有用之临阵，而猛将雄兵，无不屈首受降者矣；有用之降大灾，施大福，而城廓人民，时有顷刻变化者矣。诸如此类，更仆难宣，盖天主降生之功，胜於开辟天地。其功之得成，由於受难；难之所罹，由十字架。则自应有威力，第恐人妄用，济其私欲，天主断然不许。又不可以验不验，信其理之有无也。

                                                                            代疑篇下卷终

代疑续篇
武林杨淇园先生著
崇祯乙亥
晋江景教堂绣梓
代疑续篇题解
《代疑续篇》是杨廷筠所著明末天主教护教著作。杨廷筠，字仲坚，号淇园、郑圃居士、泌园居士，生于年，杭州仁和人，万历二十年    进士，官至监察御史及咀尹，年受洗于杭州，洗名弥格尔（Michel），凉庵子李之藻为代父，卒于年。明末天主教文人中反对佛教最力者莫如廷筠。霞漳释行元所著《非杨篇》（载《辟邪集》）等反教文献中出现的“弥格子”是为杨氏入教後所取号，以纪念其领洗圣名弥格尔，又自称弥格居士。今底本，年晋江景教堂刊，王徵序 ，张赓跋，共面，藏在法国国家图书馆 (Bibliothèque Nationale de France) ，古郎(Maurice Courant)编目为号。
反教文人林启陆谈接触天主教书籍的情况，指点列出本书为妖书之一，如：“其书译入华地不能遍阅适逢崇祯八年    利妖遗毒，艾儒略辈入丹霞送余有《天主实义》、《圣水纪言》、《辨学遗牍》、《鸾鹄不并鸣说》、《代疑续篇》诸妖书等。”（《诛夷论略》，载《破邪集》，卷六）

代疑续篇目录
代疑续篇题解	
代疑续篇目录	
代疑篇序	
代疑续篇跋	
代疑续篇卷上	
第一节 原同	
第二节 崇一	
第三节 贵自	
第四节 明超	
第五节 峻操	
第六节 淡原	
第七节 分等	
第八节 破习	
第九节 定基	
第十节 引驳	
第十一节 安诽	
第十二节 信独	
代疑续篇卷下	
第十三节 茹苦	
第十四节 识祈	
第十五节 蹠实	
第十六节 别似	
第十七节 寡俦	
第十八节 善因	
第十九节 知德	
第二十节 区爱	
第二十一节 德仇	
第二十二节 味罕	
第二十三节 祛盈	
 
代疑篇序
旧题征信篇

孔子曰：“人而无信，不知其可也。”凡言不知，皆深绝之；之辞非心，不可行而已。盖事理见前，由信得及，然后有心肯，由心肯从，然后能身赴。信菽粟可饱，自必食；信布帛可温，自必衣；信水火难蹈，堇葛伤生，自必避；万事成立，未有不从信始。故西学向天主三德，信为之首。十一宗徒各表所信，为性薄珍，诚重之矣。木之发荣，托命在根；室之嵬焕，造端在基。根拔而基坏，虽有场所，大匠不能成功。故曰：所无当于五服，五服不得，则不亲；信无当于五常，五常不得，则不举。学者欲希圣希天，为安身立命之事，未有不从信入。此西儒惓惓接引，首辟信门，而弥格子承其意，作《征信论》二十有四篇。有味乎！言之矣。先是西学深渺，与人言多不领□，幸儒者善疑，弥格善辨，举向来人情最不释然者，似已掊击殆尽，昭揭靡遗。自今惟手是编，即同面证言说，可无事乎？抑西士又言，信者心之真嗜，非必见见，非必闻闻待见、待闻而后信，其信犹浅浅者。信东鲁有尼父，未见圣如弗充圣，既见尼父，信亦无所用矣。信长安有天子，岂必身至阙廷？既与至尊接，信又不必言矣。此西国“信”字之诠解。而又云：有死信，有活信。信信者行解齐到，知与乐好，一时都有。孔子云：“信以成之”，成始成终之理，漆雕之吾斯，武城之莞尔，足以当之。死信则浮慕而已，衷不热，力不注，究必中槁焉。于以希圣希天，奚繇至哉？敢并述所闻，以足弥格子之未备，不知有当否。是为序。
关中王征谨撰
 
代疑续篇跋
嘻！有眼有胸者，能读天学诸书，畴不知天主至尊，宜昭事也，而乃庸予喋喋也。畴不知传天主之学者，至正宜信从也，而乃庸予喋喋也。亦畴不知从天主之学，诸名公之先知先觉，吾侪宜步趋也，更乃庸予，又喋喋也。诸名公演诸传教者之旨，阐一天主之秘，予既莫能赞只词。
而今京兆杨先生，先以《代疑篇》行，同教李淅西、王关中又业为之叙，则且以至人成至言，备矣。予复恶乎言哉？虽然疑者未能疑，而杨先生用“疑”代“疑”。代更未能信。而杨先生复用“代疑”续，於惟此衷良亦苦矣。先师称：君子疑思问，夫能问者必君子也。抑非君子乎，并不能疑。今之疑天学者，咸告我曰：吾实疑焉。然彼实未尝过而问也，因是而知其未为能疑也。先师云：得见君子者，斯可矣！

崇祯乙亥孟秋
教下张赓书
 
代疑续篇卷上
武林杨廷筠著
晋江张赓校阅
第一节 原同
或问：西来之书，与吾中国，是同是异？
曰：率同。
曰：既同矣，则二帝三王之书，六经四子之教，已自至足。何必更益以西学？西学即至正无颇乎？想不出吾范围，有之不加多，无之不加少，西士来此何为也？
