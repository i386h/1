<!-- { "loadSidebar": true } -->
第六节  天堂地狱	
一、祸福与善恶相匹	
二、祸福与善恶不符	
三、天堂地狱报应不爽	
四、中国亦有天堂地狱之说	
五、佛氏轮回之说悖理	
六、天教以赏罚善化世风	
第七节  恒备死候	
一、俗儒不知善备死候	
二、天主示人天堂地狱	
三、孔孟未传畏天之程	
四、天教具体而详备	
第八节  人与禽兽之别	
一、儒家别人与禽兽之性	
二、佛教以众生为平等	
三、天教明人之异于禽兽之理	
第九节  尊孔排佛	
一、孔孟欲人明灵魂之义	
二、佛氏大乱圣贤之道	
三、天教尊孔伐佛	
第十节  天主审判	
一、人咸知灵魂不灭	
二、灵魂是天主赋之	
三、佛氏自尊其性	
四、佛氏无权免罪	
五、天主审判人功罪	
第十一节  敬鬼神而远之	
一、当敬鬼神而远之	
二、魔鬼专欲害人	
三、魔鬼诱人以偏好	
四、魔鬼借古人害人	
五、在人间者皆魔鬼	
六、敬天主以避邪魔	
第十二节  不择日	
一、有为之日皆吉	
二、克择家妄立凶神吉神	
三、封神之说荒唐可笑	
四、儒者信而从之	
五、天教以善恶定吉凶	
第十三节 祸福在天	
一、圣人以吉凶劝善警恶	
二、善恶未必合于吉凶	
三、卜筮之书失圣人之旨	
四、天教禁人卜筮	
五、吉凶祸福一听天命	
第十四节  天主以身掖人	
一、孔孟以仁义相辅	
二、佛教的痴愚妄行	
三、天主仁至义尽	
四、天主启佑信徒	
第十五节  杀子与自杀	
一、儒教疏略于杀子自杀	
二、杀子之罪重于杀人	
三、杀己之罪重于杀亲	
四、自杀者，佛氏启之	
五、自杀有违天命	
第十六节  爱仇敌	
一、儒教教人以直报怨	
二、天教教人爱仇敌	
第十七节  天教诫命	
一、儒教律例有所不及	
二、天教诫命疏而不漏	
第十八节  德化风俗	
一、儒教行道必得位	
二、佛氏惑乱天下	
三、天教变化民风	
四、天主拣选拯救	
五、儒者当继其美	
第十九节  天教瞻礼	
一、儒教难以讲明	
二、佛教灭绝义理	
三、天教讲道兼行	
第二十节  真切修行	
一、诸圣惟知敬天	
二、二氏蔑天弃天	
三、天教真实可证	
四、二氏天说之妄	
五、天教与儒教理合言通	
六、天教力行更胜儒教	
第二十一节  天教七礼	
一、习儒者为博青紫	
二、习二氏者为布施衣食	
三、天教真实修行之礼	
四、七礼以领洗为重	
五、十字架是圣教之密	
天教补儒后跋	
一、自古即有天主教	
二、天主降生救赎	
三、救赎之功大于创造之功	
四、天主降生论证	
五、天教有补于儒教	
天教超儒	
天教超儒序	
一、孔子为集大成者	
二、佛老二教皆系邪教	
三、天教超儒之处	
第一节  天教相传不绝	
一、孟子殁而儒失传	
二、天教代代传授不绝	
第二节  天教泽被万邦	
一、儒教圣贤寥寥	
二、天主教泽被万邦	
第三节  天教能教化妇女	
一、儒教难以教化妇女	
二、天教不遗妇女	
第四节  天教知鬼神之别	
一、天教明鬼神之别	
二、儒学不明鬼神之理	
第五节  天主能起死回生	
一、孔子不能去疾病	
二、天主能起死回生	
第六节  天主生化万物	
一、天主能化造万物	
二、孔子绝粮，佛氏乞食	
第七节  天主救赎世人	
一、孔子之死不能为后人谋	
二、天主之死能救赎世人	
第八节  天教管人灵魂	
一、师儒未尝亲督诸生	
二、天教教官专管人灵魂	
第九节  天教以天堂地狱教人	
一、孔子不明天堂地狱	
二、天教示人升天之路	
第十节  天主无所不知	
一、孔子无奈乎心术不正者	
二、天主能罚人隐慝之恶	
第十一节  天教事天之功详备	
一、当以敬爱事天	
二、佛老不知尊天	
三、儒教事天之学隐而未详	
四、天教事天之功详细	
第十二节  天教是宠教	
一、孔教是书教	
二、天教是宠教	
第十三节  天教教人爱仇敌	
一、孔子教人以直报怨	
二、天主训人爱仇敌	
第十四节  天教刑罚救人灵魂	
一、儒教刑罚并杀人灵魂	
二、天教刑罚杀其身而不杀其魂	
附西国刑法	
天教超儒跋	
 
《天儒同异考》合定本序
一、中国祀上帝之风俗
我中国皆知有天主上帝也。自黄帝作合宫以祀上帝以来，经书之言具在，概可见矣。故契敷五教，邪说不生，圣哲挺生，风俗淳美，何其盛与。
二、佛老大乱人心
自佛氏书入中国，创说诡异，老氏之徒效之，于是中国之人心不可问矣。
佛是大傲魔
人皆降衷之命，而佛氏言天上天下，唯吾独尊，此分明是天主所降黜之大傲魔。
世人尊佛而乱纲常
而世人不审，从而尊之，以至三纲沦，五常斁，不至驱一世之人，尽入於狱不止。
儒家不能相救
孔子之徒，不能救也，以孔子无赏罚人、生人、死人之权故也。
佛经詖淫邪遁
予向不知释典，读礼之暇，有人告予曰：欲知性命之理，曷不取《内典》观之？予於是取阅《楞严》、《维摩》等书，见其言要紧处，则曰若有言说，都非实义。信乎！程朱二大儒所言詖淫邪遁之说，皆备于佛经也。二氏之教，岂可一日存于盛世哉？
三、西儒奉上帝之命以救世
西儒九万里来，奉天主之命以救世，惠我中国多矣。其理正，其人贤，人顾可忽之，以自弃其永远之灵性乎？
四、体上帝救世之心以著述
天教可补儒教不足
予友诸子际南先生，示予以天教之书。予读未竟，胸中之疑尽释。方知天壤自有真理，儒教已备，而犹有未尽晰者，非得天教以益之不可。
作《天教明辩》
於是集天教之书，为《天教明辨》，约二千馀页。
作《通鉴纪事补》
取佛老二氏之乱道者，辨之为《通鉴纪事补》，一千七百馀页。
《天儒同异考》付梓
篇帙繁重，未能付梓，仅先取《合儒》《补儒》《超儒》三帙，颜曰《天儒同异考》，梓以问世。
作《葵窗辨教录》
又有《葵窗辨教录》，约二百馀页，俟陆续发梓。世之明目者，应识余之言，为体天主上帝救世之苦心而作。知我罪我，悉以听之可也。
      时康熙乙未
八十三岁老人张星曜紫臣氏弁言
 
天教合儒
天教合儒序
一、造物主是生万物之原本
昔孟子曰，天之生物，使之一本。而夷子二本故也，此所以见黜于孟子也。今出俗有三教之名，则本且有三矣。不宁惟是，佛有千佛，道之天尊亦不胜数，则本且不可究诘矣。返之，造物主生天生地生人物之原本，岂若是之多岐乎？凡此者皆邪魔惑乱人心，使人失所依归而诱其沦于永狱也。
二、上古之人风俗醇美
窃尝考之上古佛氏未入中国，中国之人止知有天，有天之上帝，而圣贤辈出，风俗醇庞。
三、佛教邪说灭伦理
自魏晋扰乱，佛氏乘机篡入中国，创为邪说，种种不根。如空无之说，是告子之谬谈也；轮回之论，是迷人之鸩毒也；布施之言，是渔利之善术也。且出家而弃人伦，参禅而灭义理，朱子所谓佛氏兴，伦理灭；达摩来，义理绝也。
四、事天为救人之本
夫以天帝所畀之天伦，所赋之天性，而绝灭之，人类不沦于禽兽乎？然则何以救之，亦救之以本而已。西国诸儒惟知事天，与吾儒之理合，知所本也。
五、著书以救世
暇时，取中国经书同符天学者集为一卷，而以《天教合儒》名之，此诚正人心救世道之良方也。宣圣《论语》首章言学，次章即言务本。夫学孰有急於本者，本孰有大于孝悌者，孝生身之父母，与孝生性之父母，孰是其可缓者？吾愿世之人读是书而共敦其本，不至陷於邪魔之罗网则幸矣。
                                              时康熙壬午季春
谷旦仁和后学张星曜紫臣氏拜撰
 
经书天学合辙引言
一、圣贤敬天事天
天学非自泰西创也，中国帝王圣贤无不尊天、事天、敬天、畏天者，经书具在，可考而知也。
二、佛教僭妄害人
唯吾独尊之流弊
自佛氏有天上天下唯吾独尊之语，荒诞无稽。而吾人为其所惑，敬事上天之志分矣。
唯吾独尊之僭妄
此傲魔也，不可不辨也。盖佛生於周昭王之世，则亦天所生之一人耳。以天所生之人而欲驾於天之上，是子孙而反驾於宗祖之上也，其为僭妄可知，人奈何信之？
佛老之害甚於杨墨
故朱子曰：佛、老之害，甚於杨、墨。其悖理伤教，有罄竹难尽者。今姑未暇枚举，具详别册。
事佛大干天谴
独是自尧、舜、禹、汤、文、武、周、孔以来，圣圣相传敬天之学，而人不知守，以至邪说横行，一入其中，大干天谴，永远沉沦矣。夫事佛之心，本以求福，而反致召祸，宁不深可惜耶？
三、儒经天学互证
余生泰西，自九万里来，心切伤之。爰捃中国经书所载敬天之学，与吾泰西之教有同符者，一一拈出，颜曰《合儒》，梓以问世。俾人之见之，知东海西海，心理皆同。夫亦可以自择真向，反厥本始，而勿为异端所惑，踵武圣贤同登天国，不亦休乎。
 
经书天学合儒粹语提纲
第一节  上帝之名
经书称帝天之文。
帝（帝者，君也。如《易经》言：“帝出乎震”，《论语》言：“简在帝心”等语是也。）
上帝（如《书》言：“维上帝不常”等语是也。）
古帝（如《诗》言：“古帝命武汤”是也。）
皇天上帝（如《礼月令》言：“以共皇天上帝”等语是也。）
昊天上帝（昊，广大也。见《诗云汉》等篇。）
皇皇后帝（见《诗（门＋必）宫》等篇。）
太一（极大曰太，最初曰太，未分曰一，天地之本也，即造物主函三为一之义也。见《礼记礼运》篇。）
天（一大为天。）上天、昊天、旼天、苍天、彼苍者天。（程子曰：以形体言，谓之天；以主宰言，谓之帝。经书之言天，即指上帝也。不敢斥言帝，故言天，犹臣子称皇帝为朝廷也。又有并不言帝与天者，如《诗》言“明明在上”，“高高在上”等语，皆指帝而言也。仁覆闵下曰：昊天指帝言也。秋天曰旼天。望之苍苍然，曰苍天，指形气之天也。）
第二节  上帝至尊
天有主宰，至威至赫，尊无二上。
天无二日，土无二王。尝禘郊社，尊无二上。（《礼鲁子问》篇。知尝禘郊社之尊无二上，则知寰宇之中，惟一造物主为至尊矣。）
