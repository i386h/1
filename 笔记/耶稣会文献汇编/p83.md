<!-- { "loadSidebar": true } -->
司铎曰：“吾章之奉教也，不独乡曲亲朋，或生疑阻。即一家之内，亦有然者。虽然，奉教而致人称誉、致人赞颂，其功亦浅耳。譬之浮海焉，顺风而行，舟师何力之有？惟遇飓风而凌浩淼，其能谨樯帆舵楫而无恙者，则舟师之功也。今子遇阻而辄止，是徒知有人，而不知有至尊之上主也。为义而受窘难，独不闻与。”
论天堂之赏其异数者有三等，
亭午，其香复至堂，司铎见其有倦色也。问其故，对曰：“窃效著述，不觉劳勩。”
司铎曰：“固也。亦问其所著者为何书耳。
“著世俗之书，未免劳而罔功；若阐明天主之事理，则劳多而功多矣。
“昔贤论天堂之赏，其异数者有三等：一致命、一童贞、一著书以明圣教。夫致命、童贞，亦吾人不易得之事。若著书以明圣教，凡有心、有力者，皆可勉而能也。近晋绛、段君袭者，曾以此义笔之《论学》跋中。试取而谛读之，其有合乎？”
答段友不可及之功，
其香曰：“段君久耳大名，其功行亦有可纪否？”
司铎曰：“段君之昆季三：长名衮，次名扆，次名袭，皆则圣司铎之高弟也。司铎凡所著书，较刻之功，多出其手。然此其小者耳。段君尝立一圣堂，比邻不戒，偶烬于火。段君仰而叹曰：‘是堂湫隘，吾主弃而去之矣。’请更诸爽垲者，复捐金、庀材另创一所，比前加丽焉。夫人当缔创之后，忽遭焚毁。即有道力者，能自免于怨尤，斯已多矣。其不灰必而弛力者，几人哉？段君不惟无怨尤，更加毅然之力，其不可及者此已。”
论圣伯多禄可仿之德，，凡二则
一、当效仿伯多禄之行
十一日，为宗徒伯多禄瞻礼。
司铎诏众于堂曰：“昔圣伯多禄其初渔人耳，一蒙吾主呼召，遂弃其渔业，从主四方布教。（详见圣人行实）斯其矢志坚决，可仿而效也。今子等闻道以来，间有始勤而终怠者，亦由初念之不坚耳。有如淡而声名，捐而财利。一如伯多禄之弃厥渔业也，宁有鲜终之虑哉？
二、伯多禄渔业的含义
破船寓义
顾伯多禄之渔业，一破船耳、破网耳。后贤推论此义，有二譬焉：何谓破船？肉躯者是。灵魂之在肉躯，犹主人之在船也。船虽坚致，然日浮于巨浸浩淼之中，排荡冲击，其能久存者几何？人生犹泛海也，所以排荡、冲击我者，非一端矣。夫形久则必敝，人何苦恋此久而必敝之物，日营逐未有已也。
破网寓义
何谓破网？世俗者是。夫世俗之束人也。甚于罗网，人入其中，鲜有得脱者。且魔鬼多为智计，伏藏其中，虽千目万孔不啻也。人而思脱，一一解之则綦难。惟一举而弃之，绝不受其笼罩，又何世网之患乎？
三、伯多禄弃万有
耶稣尝谓伯多禄曰：‘人能弃而财帛妻子而从我者，吾且以百倍偿焉。’
伯多禄对曰：‘吾业弃万有而从主，吾主何偿焉？’
或曰：‘夫伯多禄所弃，一破船与网耳，曾何万有？而乃为大言若此。’圣额我略尝推论此意，以为人之物有限，而人之愿无穷。故农所有者耒耜，而其愿则斯仓、斯厢也。士所有者图史，而其愿则巍科膴任也。至于商者、贾者，见前之藏镪几何？而其愿不什百千万不止也。
“夫伯多禄不难弃其所有，而难弃其所愿。
四、天主以百倍报赏
“今无论荣福之享，吾主业百倍偿之。即诸凡奉教之邦，莫不崇厥堂宇。其瞻拜望泽者，无间公卿、士庶也。斯亦百倍偿之一端，尤为昭然可见者已。”
论圣母往顾圣意撒伯尔各有可存想之义，９，凡八则
一、存想有三端
十四日，为圣母幸圣意撒伯瞻礼。
司铎又谓众曰：“教中工夫，诵经、看书，固为有益，然未为大益也，必也其存想乎？顾存想有三端：一记其事、一绎其理、一发其情。三者备，而存想之功全矣。
二、圣母往顾意撒伯
“今日乃是圣母往顾圣意撒伯日也，请先述其事，子绎其理，而发其情可乎？圣意撒伯者，圣母之亲也。当时圣母方领报之时，天神又将圣意撒伯受孕之奇，兼报圣母。（详见本论）圣母因发热心，速往顾之。山行三日，方至其家。比圣若翰生，始返。
三、会友的感想
“子等亲闻斯语，不啻亲睹其事，亦有存想，可为余告者否？”
守贞
问鲁可，鲁可对曰：“圣母贞德可嘉，故天主选之为母。天神之报，以其贞也。”
司铎曰：“然。世之荣福，孰有大于为天主母者乎？乃圣母当领报之时，尚未敢遽许，惧失其贞也。比天神以天主全能告，始致成命于主。斯其坚贞一念，又非寻常可拟者矣。”
四德
问其香，其香对曰：“圣母诸德咸备。即今日之事，标取四德焉。”
司铎曰：“云何？”
⑴贞
曰：“领报而必矢童贞，贞也。
⑵爱
“闻意撒伯之孕而热心顿发，爱也。
⑶勤
“山行跋涉，艰辛不避，勤也。
⑷谦
“以天主之母，而为人服役者三阅月，谦也。是之谓四德。”
司铎曰：“然，之四德者，法其一焉，将终身行而不尽。矧四德之咸备者乎？”
信为先
问鸣见，鸣见对曰：“闻意撒伯之受孕也，七十有一矣。夫老妇而怀妊，人未有能遽信者。乃圣母闻报，即信而无疑。然则勤也、爱也，其皆由信而发者乎？”
司铎曰：“信为诸德母，故向主三德，必以信为先。均一天神之报也，杂加利亚以疑而结舌，（详见本论）圣母以信而欣往，德之等夷，从此判矣。”
人当识主
问君及，君及对曰：“方圣母见意撒伯时，若翰在母腹中。即知圣母在前，即知圣母所怀者为救世之主，在母腹中而慧识若是。宜其为主前驱，而明耶稣为救世之主也。”
司铎曰：“若翰未孩，其识认吾主，即有慧识若此。人而不知天地之大主也，曾婴孩不如矣。”
勉立功
问从赵，从赵对曰：“圣母有忻勤之德，为万世母仪。陇闻道也晚，庶其忻勤天主事，以补所未逮乎？”
司铎曰：“勤于天主之事，则闻道晚而立功先矣。非若勤于尘世之事，徒劳而罔功者比也。子勉之哉！”
圣母爱人尤父母爱子
问启藻，启藻对曰：“圣母者，众人之母也。人而善焉，必为圣母所喜。人而不善，必为圣母所怜。改不善而归于善，庶其可乎？”
司铎曰：“譬之人子焉，子而贤者，贻父母令名。其不贤，则羞辱及之矣。二者相倍屣，吾子其奚从焉？”
热心向往
问继学，继学对曰：“意撒伯之家，去圣母甚远，圣母惟有热心，故虽远必到。夫天国犹家也，藉非有热心焉，其何能到？”
司铎曰：“高论种种，得其一焉，皆可终身行之者也。虽然，犹有顾字之义焉。夫圣母之见意撒伯也，顾之也。子等共事圣母，已不啻亲若兄弟矣。脱或过失不规、疾病不恤，懈惰者未能谆谕而勤勉，意于顾之之义，或有未尽者乎？请以此补诸论所未及，尚力行之毋忽。”
答人禀四行以生各有偏胜之异，９
十六日向午，其香至堂。
司铎曰：“顷晤施孝廉，其德器冲和，蔼然可掬也。”
一、性格与四行有关
其香问曰：“人之性格，其刚柔缓急，各有不同，意其所禀则然与。”
司铎曰：“人禀四行以生，求其四行均调。而无偏胜者，其最上已，余则不能无偏。
二、性格与四行的关系
气行胜者
“是故气行胜者，其人必圆活而充满。
水行胜者
“水行胜者，人必柔弱而舒迟。
火行胜者
“火行胜者，必刚毅而果敢。
土行胜者
“土行胜者，必重默而端严。
三、四行与四液有关
“而四行又与身之四液相应，气应血、水应痰、火应心、土应肌，其详在拙述《性学篇》，非立谈可竟也。”



天主降生言行纪略
即万日略圣经太旨

天主降生一千六百四十二年 极西艾儒略述

西极耶稣会士艾儒略译述 同会毕方济、阳玛诺、伏如望共订 天主降生一千八百五十三年
慈母堂重刊
主教赵方济准 
京都始胎大堂藏版
天主降生一千七百九十六年
主教汤亚立山准 
天主降生言行纪略 目录
天主降生言行纪略目录	
万日略经说	
天主降生言行纪略凡例	
天主降生言行纪略卷之一	
第一节  天主许生若翰将为前驱	
第二节  圣母领天主降孕之报	
第三节  耶稣历代之祖	
第四节  圣母往见依撒伯尔	
第五节  圣若翰诞	
第六节  天神示若瑟异胎之由	
第七节  天主耶稣降诞	
第八节  天神降谕灵迹叠见	
第九节  遵古礼定圣名	
第十节  三王来朝	
第十一节  圣母献耶稣于圣殿	
第十二节  耶稣避居厄日多国	
第十三节  耶稣十二龄讲道	
天主降生言行纪略卷之二	
第一节  耶稣受洗示表	
第二节  耶稣四十日大斋驱魔诱试	
第三节  圣若翰再三证耶稣为其主	
第四节  耶稣初招门徒	
第五节  婚筵示异	
第六节  初净都城圣殿	
第七节  尼阁得睦夜访谈道	
第八节  西加尔乞水化人	
第九节  加理勒亚化众愈王子疾	
第十节  招四宗徒	
第十一节  命渔得鱼	
第十二节  葛发翁诸圣迹	
第十三节  训责三徒	
第十四节  渡海止风	
第十五节  驱魔入豕	
第十六节  起瘫证赦	
第十七节  招玛窦为徒	
第十八节  葛发翁又救淋者死者瞽者喑者	
第十九节  瞻礼日起瘫喻人	
第二十节  耶稣自证真主谕异端	
第二十一节  论食麦穗	
第二十二节  瞻礼日起痪者	
第二十三节  立十二宗徒	
天主降生言行纪略卷之三	
第一节  山中圣训	
第二节  葛发翁又圣迹	
第三节  纳婴圣迹	
第四节  若翰遣使询主	
第五节  赦悔罪妇	
第六节  逐魔谕异端	
第七节  论疑真主之罪	
第八节  论顺主者为亲	
第九节  播种喻	
第十节  天国四喻	
第十一节  求天国三喻	
第十二节  晦迹本乡	
第十三节  遣使传教定规	
第十四节  谕宗徒传道耐苦	
第十五节  五饼二鱼饷五千人	
天主降生言行纪略卷之四	
第一节  日搦撒步海圣迹	
第二节  论天粮指己圣体	
第三节  论污洁	
第四节  底落圣迹	
第五节  加理勒亚圣迹	
第六节  七饼鱼给数千人	
第七节  论宗徒防异端	
第八节  伯撒衣达救瞽	
第九节  预言受难复活	
第十节  大博尔山显圣容	
第十一节  下山驱魔再言受难复活	
第十二节  鱼口取钱完税	
第十三节  抱孩论谦	
第十四节  论赦人罪债	
第十五节  撒麻利亚愈十癞	
第十六节  难期未至反化捕者	
第十七节  反难异端赦罪妇	
第十八节  自证真主	
第十九节  有罪者为之役	
第二十节  胎瞽得明证主	
第二十一节  牧羊喻	
 
万日略经说
