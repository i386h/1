<!-- { "loadSidebar": true } -->
答曰：降生事迹，经典载之详矣，如举其略而已。天主降生之时，为汉哀帝元寿二年。降生之夜，夜光如昼，九品天神皆降来朝拜，空中作乐诵云：“上天永福于大主，下地安和于人。”天上显现异星，引导外国三王各来朝觐，奉献多宝贝，不约而来，同日而至。降生之地，曰如德亚国。此时天下万国皆习于异端，惟如德亚始存天主正教，先知圣人预言降生之事，以为人后征符，载在经典。主降生之名曰耶稣，译言救世者，居世三十三年，所显之圣迹甚多，人神俱所不能。一则令人推之立教者，断非寻常，必定有天主权能，方能行此。一则令人知所传之道皆为正教之凭据奇迹，如命风息即息，命海浪平即平，命草木枯即枯，以五饼二鱼饱饫五千余人，如跛者、偻者、聋者、瘖瞽者、疯疸者、癞疾者等，不用药饵，谕痊即痊，负魔命退即退，及死已葬四日者，命活即复活，降生之事者，其略如此。
第三十八节 天主受难之因
客曰：天神为神，岂受得难乎？
答曰：前三十四端已讲，天主耶稣之位包涵二性，即天主性与人性。两性相结合于一位，名为耶稣。所谓天主受苦难，不是天主三位一体之体，不过是第二位降合人性肉身之体。因天主三位一体之体，万不能受苦，若使苦难可侵，便非天主。但天主降生，既是天主性与人性相结合，其两性名称则互相通共。以此之故，所以受难钉十字架死等，虽单系人性之事，其称谓亦与天主本性相通共，因而云天主受难钉十字架死。犹如人身受伤时，其灵魂虽不能伤，但因灵魂与肉身连合共成一人，所以不但云人之肉身受伤，而云某人受伤，此之谓也。
第三十九节 耶稣的神人二性
客曰：天主有母而无父，不怪异之事也乎？
答曰：真西山曰：“生我者父母，然所以生之者则在于天也。天赋我以气，赋我以形，父母固我之父母，而天亦我之父母也。”曰：人有父母，亦天赋人以气，付人以形，不亦怪异之事乎？又既天赋人以气，赋人以形，父母甚么赋人乎？自然赋灵性与身之缔结也，然人以缔结其灵性于其身，止有父母并其本灵，形止为天赋他，何怪异天主耶稣如人性有母而无父，反如天主性有父而无母乎？
噫！子不知，分开天主耶稣之一位有两性，有天主性，有人性。如人有灵魂，亦有身，两者共成一人之性，天主耶稣两性成其一位亦然。耶稣如天主性，则有父而无母；如人之性，则有母而无父，乃以天主用圣母纯净之血，以成天主耶稣之圣躯。然天主之自能从无物中而生万有，况用圣母纯净之血化成耶稣圣躯，有何难乎？
第四十节 耶稣被钉十架乃其圣意
客曰：天主耶稣何不默化恶党，令致无此被钉之事乎？
答曰：虽天主耶稣能默化与禁止恶党无被钉之事，不要如是者，盖人都有本主意以行，顺其主张。天主不要强迫人之主意，予前已详言，无容再赘。请看上卷第十四端，并本卷第十七端，始可豁然之道理，即孟子有云：“恻隐之心，人皆有之”。
又曰：既吾主耶稣默化恶党，令致无被钉者天主乎。实辜负其降生之圣意，何得救赎万人之罪，何得补还万人无穷之债于天主耶？请看本卷第三十六端可知矣。
第四十一节 民康物阜系于天主圣意
客曰：三代以上，唐尧虞舜乃圣帝明王之治，尚且教化斯民，时雍风变，民康物阜，熙熙皞皞之世。岂以耶稣自称之曰天主，其教化斯民，既不能使民康物阜，时雍风变，则亦己矣，反被恶党之钉，何天主尚不及圣帝明王也乎？
答曰：子或信天或信佛等，既天或佛是造天地万物之主宰，该常在常有权能。既然，为何今世不时雍风变，民康物阜，熙熙皞皞乎？岂以上帝或佛自称之谓万有之主，其教化斯民，而不能使民康物阜，时雍风变，何上帝或佛尚不及圣帝明王也乎？
或曰：予不论上帝等，止论三代以上耳。曰：则时雍风变，民康物阜，熙熙皞皞之世，全系于天子耶？既是贵国三代后有多皇帝，其权势更大于三代以上，因何其时无时雍风变、民康物阜、熙熙皞皞之世乎？
或曰：三代后无圣帝明王。曰：有无都是人，其权能有始有终，亦无权俾下雨，及使不得地多生珍宝财帛，而致令于民康物阜、熙熙皞皞之世。
又曰：既帝为圣，时雍风变、民康物阜等全系于他，则圣帝天上天下有全能，为何皆归功于天而已？因何有生有死耶？因何贵国人都拜天或佛等，而不拜圣帝耶？何子前曰，作善降祥，作不善降殃耶？降祥降殃，儒曰都从天降来，释曰都从佛降来，无一人曰于圣帝降来，则圣帝非全能也。
嗟乎！子做圣帝，更尊更高于大根原哉！子不知民康物阜等首系于天主圣意，人要否该顺天主圣意，次系于臣民有多地方，以耕得多田。三代以上，地广人稀，田亩无限，地土高腴，种则不计亩，收则四倍于今，果物遍野，六畜繁衍，凡有欲者，皆取满其意而后已。又在于人之行，做善有时雍风变、民康物阜，做不善无时雍风变等地上真福。止在做善之事，死后升天，予已详言在本卷二十五端。后在於皇帝爱臣民，矜恤之，薄税敛，并统治有方，赏善罚恶古时。万国新创，国君皆爱民如兄弟，因国始而人稀也。无仇敌相争则无费用，衣食各足则无盗贼，无兵车则税敛从薄，此君民安堵如此，亦何尝非民康物阜、熙熙皞皞之世乎，不止贵国然也。上古有万国，数百年皆然也。则三代以上，民康物阜，不属於皇帝之权，亦不系于帝之圣可知矣。嗟乎！予前多证万物该有一大根原，生存统治万有之主，其全能无对，则天主也。及第二位白白降生为人，以甘心赎万罪人之债，若天主耶稣要用其权能，不止负其降生之圣意，且强迫恶党主意，何难之有？其不可，不必多言矣。
第四十二节 拜十架之意 
客曰：耶稣既钉十字架而死，贵教当不忍见此刑具，方为贤肖之子。乃以立为圣号，而拜之此，又何解？
答曰：天主白白降生，亦甘受苦难，以赎万人之罪。既是圣教之人，当然见此刑具，方为贤肖之子。从天主圣意，止当不忍天主苦难之原故，就是万人之罪，亦各人当痛悔其罪过，并不敢再得罪于天主，方为贤肖之子也。
又曰：贵国人皆拜天子之恩赐，因是皇帝之物也。况我们该拜天主耶稣圣号，就是十字，盖天主耶稣钉死其上，而本圣血淋漓其上乎。
第四十三节 天主降生实据 
客曰：天主降生不过出于西士之口耳。
答曰：贵国有孔子，不过出于士子之口耳，子必曰，岂有此理！盖中国有多典籍，以证有孔子，其本国为东鲁，其墓还在，其后代亦在，则说无孔子岂非狂乱之言乎？况天主圣教有百万典籍证天主降生，其本房屋及墓现在，其弟子今常不断传其圣教，如我们铎德。子云天主降生不过出于西士之口耳，岂非狂乱之言乎？子细细省察，予答始能通达，不独该有天主，且该降生焉。
第四十四节 耶稣生如德亚国缘由 
客曰：耶稣何不生在中国，乃生于如德亚国何也
答曰：国君何不都于广东，而都北京乎？必曰其为一国之主，则国内之地，亦何处不能为都而随其意耳？况天主本为天上天下第一个大主，万国之中亦何国不可降生而顺其圣意耶？天主降生于如德亚国者，盖亦有说。如德亚在天下万国之中，亦当日原祖所居之处，又如德亚人尚未失天主圣教，降生如德亚，其意多端，但谓此者而略言之也。
第四十五节 天主审判人灵魂
客曰：人死，天主审判其灵魂否？
答曰：人死而审判者，理之当然。天主生万物者以显其全能，并生以服事吾人。而生人者，以一心奉事天主，死后升天堂，享其无限之福。奈人虽受此之恩，而不认其为本恩主。又天主遣多圣人劝人从守本分，就是奉事本恩主。人不理圣人之劝化，后天主自己降生，受苦以赎人罪，显其慈悲之至，而人尚不感其无穷之恩，必死后天主重罚于地狱也。譬如有一府人，为恶至极，谋叛本主天子，则先知之加多恩，以动其心，使其自改。又差多朝臣以安慰之，而令其传命曰：已往之罪不追，但当恪守承命于今也。若人不肯悔改，以受只大恩不已，国君又躬亲履其境，面谕而慰之，亲手惠之，彼府人尚悍然不顾其本主之命，本主而后屠灭之，则非刑之不恕，而受戮者为其自召也。
人既为恶受大刑，本所不在现世，而在死后，名曰地狱，其苦略言于本卷二十五端。永罚在于死后，者盖世上为人之时，天主许人用本主意为恶为善，随其自便后。世乃为天主之时，天主至公，顺其圣意，该赏善罚恶，因人之行藏而自定斯时也，人不能阻其刑而脱天主之手，不得不去于天主之台前，以听判断生平之所行。审判有两样，一为私审判，一为公审判也。
第四十六节 私审判 
客曰：请解私审判何也？
答曰：私审判者，是各人各处已死，其灵魂即至天主台前，以听其平生所行之事。人有善恶之别，天主判之亦异。天主审恶者曰：予生天地万物为尔享用，又生一美好灵魂交付于尔，时时刻刻降其保存安养之恩，亦为救尔灵魂，降生受难后，命铎德传遍我圣教于天下，何尔不从耶？其明言佛、菩萨等皆异端惑世之人，尔等何信而承顺之，且忘本父本主之恩，而犯不孝不忠耶？即天主命魔鬼拿其灵魂下地狱，受无穷之苦。对善者曰：尔专心遵守我圣教，锡尔永永不断享我福乐，即命天神携其灵魂同升天焉。
第四十七节 公审判  
客曰：请解公审判何也？
答曰：天主耶稣在世之时，面谕宗徒，日后自天再降。来之期既至，先从天降来大火，烧灭天下之人并万物。天主即命天神大发号声，上通天堂，下透地狱，唤死者复活，万国万方墓门即开，喷肉身之灰海，吐肉身宛如未死。善者灵魂降自天堂，恶者灵魂出自地狱，皆与原旧肉身相合，自开辟之人，至判审之日，无一人不复活而听赏罚。此时士农工商、贵贱大小皆无分别。虽居帝王之位，珍宝之乐无有也，又无权势可恃，前之富贵尊荣如云散风灭，止有一身一灵魂，并生平所行之事。因人已复活，永再不死，善恶皆然。善者之肉身，有受四大恩，光倍太阳，轻快如风，不能伤损，万物不能阻隔；恶者肉身极重，丑黑不可堪言。或曰：人既尽烧毁，又何复活乎？
