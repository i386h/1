<!-- { "loadSidebar": true } -->
纵高明君子诮其狂，诮其迂腐，诮其蔓延僻俚而无当乎，吾惟尽吾畏天爱人一点不容已之心焉耳矣。知我、罪我，夫奚恤。

时崇祯元年孟秋，十有五日
书于景教堂

辨教论
古绛韩霖、段衮述

辨教论题解
《辨教论》的作者是韩霖和段衮二人。韩霖，字雨公，号寓庵，山西绛州人，年中举，善诗文，工书法，曾著有《铎书》。段衮，字九章，圣名斯德望，或伯多禄，弟叫段袭、段扆。本书的成书年代不可考。今底本，藏于法国国家图书馆(Bibliothèque Nationale de France)藏有五部，古郎(Maurice Courant)编目为号，也藏在梵蒂冈教廷图书馆（Biblioteca Apostolica Vaticana），文献编码为Borg.cine.号。
《辨教论》所要辨明的是有关宗教的真伪邪正的问题。文章认为，唯有天主能设教，唯有天教能明性、正性，天主全善全福，造人造物，且救赎人类，正人之性，赐人知识，助人进善，是天下万世的准则。
 
辨教论目录
辨教论题解	
辨教论目录	
一、教之正邪有真伪难辨	
二、正性之教正且真	
三、惟造性之主能设教	
四、惟天教能明性	
五、天主之性	
六、天主的内传与外传	
七、神分九品	
八、人的犯罪与悔改	
九、天主三教	
十、天教正真之验	
十一、天教为万世准的	
 
一、教之正邪有真伪难辨
从来言教者果多矣。未有尽然归一，为天下万世准的者也。正教指邪教曰邪，邪教指正教亦曰邪。真教指伪教曰伪，伪教指真教亦曰伪。夫正真惟一，邪伪千百端，不能悉逞。臆！拘方、党私、标异，坏裂人心世道。王石眩，鬼子混，其孰能辩之？
二、正性之教正且真
虽然，不难辩也。问教何起？起于正人性。有能言性原始，与其所繇乖偏，又能治偏反正，使人定心于善，而终纳于真福之域。吾以知其教之正且真矣！不然，虽有簧口、绮舌，说玄、说妙，凿凿可听，终不可信。
三、惟造性之主能设教
盖教特为性设，来原无二也。因知非造性之主，无能设正性之教。凡诸纷纷有教名、无教实，不能正治人性，又从自坏之举，不足称正教、真教矣。
四、惟天教能明性
请因所闻于西儒者，具述而明辩之。
性本天命
夫既知教因性立，须知性从何来。自古圣贤皆言性本天命，固已，惟是天命赋造之次序规则。
人性乖偏
及人性乖偏之始与故，则希有得其正传者。
异端乱道
邪风起，异端炽，设为千蹊万径以乱之。
天下纷乱
后儒浅陋，又复不能折其角，坐使真伪邪正纷然淆乱，不能尽然归一，为天下万事立准的也。
天教明人性之原
犹幸天主古经新典，博志其全，西儒已屡述简册。则圣高先生，口铎更悉。
五、天主之性
兹拈其要端，为学者指南云。
天主有全善全福
夫天主者，天地神人之主也。全善全福不从外得，皆从无始来自备之。如从外得，必更有与之者。与者之善、之福，必更全于为所予者之善、之福，不名为至大至尊之天主矣。既名天主，则全善全福之妙蕴，不主受，更主施。
天主定时始
于是从无始定时始。时始者，始有万有之时也。
天主造神人
先从无造天地，次于天主从无造无形之神，于地上从土造有形之人，而皆赋之以圣性之妙像焉。
天主圣性全福
圣性之妙有二能：能明无爽，能爱无私，所谓至灵至善者是也。至灵至善之妙蕴，不欲孤欲传，畅发圆满，无丝毫缺陷，所谓全福也。
六、天主的内传与外传
传有分内外。
天主内传三位一体
内传者，从无始即有授受三位一体之妙。何谓三位？授有一，从明受生者一，从爱受发者一。何谓一体？同性同能，无先后大小之异。此义甚微，一时难彻，别有《本论》详之。
天主外传神人魔鬼
外传者，从时始，即有神、人二种，俱得明、爱二能之称分焉。
七、神分九品
神类分上、中、下三部，部又分上、中、下，合九品。
天神定心于善
于时九品中，强半谦认所生，坚禀正性，蒙上主赏，定心于善，万不能移之于恶，故不须教，是曰天神。
魔鬼定心于恶
其少半傲背所生，其投邪径，蒙上主罚，定心于恶，万不能移之于善，故亦不须教，是曰魔鬼。
八、人的犯罪与悔改
人可善可恶
惟置人于神鬼两界、善恶岐途，而予之以专主之权，俾自择取。
人纳魔诱
不幸初人纳魔诱，弃正禀，贪分外之知，营力上之行，而于本分所当知、所当行者，反成昏懦。人性乖偏，实自兹始。所谓无罪者也，别有《本论》详之。
人可治偏反正
然人性虽偏，非魔鬼比。魔鬼性繇自坏，故不变。人性繇魔鬼坏，故可迁。但须正教率迪勉励，然后可治偏反正耳。
九、天主三教
性教
于是上主初立性教降衷下民，既若有以启之，使知其所当知；复若有以羿之，使行其所当行。又每遣生大圣，以言谕，以身率，牖其迷衷，振其弱志焉。
书教
但人性之病，已入膏肓，未易拨除厥根，故教渐磨。而性之知力，愈益昏劣，上主又不忍弃，其后二千四百五十余年，乃有书教。于大秦国生大圣每瑟者，道备德至，亲灸上主，默领种种已往将来教奥，因随笔于经典中，勒诫要，订大祭礼，致万民知所当知、行所当行者，更加详焉。其余诸国，虽未得闻圣教之详，然上主不忍偏弃，每遣生圣贤于各国中，代立正训，俾民不迷。如我中华之先诸圣贤是也。
爱教
又一千五百四十余年，人数愈繁众，人性愈昏昧，物欲弥牵，世欲弥凿，忘本犯诫，无所底止，非书教所能救。于是上主益发切爱，亲自降生，宣扬教妙。而于所当知当行，益发泄无余蕴矣。是曰爱教，所谓天教正教、真教者也。愚俗不知，反或以为伪邪。
十、天教正真之验
夫教之邪者，必不能有正验；伪者，必不能有真验。请更据实效数端以辩之。
天教能治性之病
一曰，夫教既以治性之病。而性原繇乎天，则治性之教，宜繇乎天明矣！盖造性者，独能彻人性；受病之势，因独能定治病之方，而使之痊，非诸他教所能及也。
天教能加明于人
二曰，人性之病有二：一昧于所当知者，一弱于所当行者。《经》曰：失主之宠，司明者昏，司爱者馁。是也。天教能加明于所当知，加力于所当行，则是独能治性之病，而独为正教、真教明矣。试详其所以然，人性本分有宜知、未能尽知者三：一曰上天之载、二曰世物之理、三曰人伦之宜。
⑴天学之知
上天之载，首宜知者，上主圣性之全知、全能、全善、全福，天神之部品、性、情、能职，圣贤所宜得之地位，与所宜享之永福诸事。他教不能言，而天教独备之，即所谓天学者也。
⑵物理之知
世物之理，各有宗始、宗归，各备特能、正用，不可不知。以取其益，庶不负上主之恩。他教不能悉，而天教又备之，即所谓性理之学者也。
⑶人论之知
人伦之宜，根于秉彜，须有诸德以行之, 又不可不知，以为修、齐、治、平之资。他教不能详，而天教有备之，即所谓义礼之学者也。三学为诸实学之宗，而惟天教备其详。诸教皆不及，则天教独正、独真。又明矣！
天教能加力于人
⑴以天佑治人性馁弱
三曰，人性馁弱乏善行者何也？人心虽明于义礼所当为之分，每牵于物欲，无力胜之，故不能进而成功焉。惟天教洞性病之源，及诸所以治之方，加以自天之佑，故独能治之。
⑵以神力克私而伏于理
试详其验，天下总总万众，有不沉溺于财、名、色三贪者乎？一沉难出，无繇立志克己。终致失正道，堕邪堑，而罹永殃。乃天教独能致其神力，各克其私而伏之于理。
⑶奉天教克三贪之证
试观古近笃奉天教者，类能克服三贪。有弃财居贫者焉，有铲迹甘隐者焉，有绝色居贞者焉。各伦各品，世世无算者，是遵何道也？
⑷奉天教行四难之证
又人世所难者四：曰以德报怨，曰以谦下人，曰终守童贞，曰为道致命。之四者，古今圣贤，无不以为甚难。惟从天教，可得超性之力，乃能致之；他教大不及也。请遍读西儒所译西学诸书，再细觇西儒所躬备之行，有不印合者乎？
十一、天教为万世准的
总之天教，有实理，有实学，有实验。勿析人性原始及人性乖偏之繇，独能治人性诸病。矫偏反正，使人定心于善，而终纳之真福之域。厥教为正、为真，万无可疑，所当尽然归一，为天下万世准的者也。


辟略说条驳
仁和后学
洪济楫民氏
张星曜紫臣氏

辟略说条驳题解
《辟略说条驳》是张星曜、洪济二人共著的辟佛文字。张星曜，字紫臣，浙江杭州仁和人，生于年，卒年不详。他大约是四十六岁时受洗的，教名依纳爵（或依纳子Ignace），八十三岁时在杭州仁和为《天儒同异考》作序并作跋。洪济，字楫民，也是仁和人，其它情况不详。今底本，共有面，现藏于法国国家图书馆（Bibliothèque Nationale de France），古郎（Maurice Courant）编目为号。同馆还有两部，文献编目为、号。有杭州的王若翰 在年写的“合刻辟妄条驳序”，洪济为之作序，张星曜为之作序并引言，后与《辟释氏诸妄》合并为《辟妄条驳合刻》出版。洪济在“辟略说条驳序”中说：“及我皇清定鼎，改式易服，未同旧制，迄今四十馀年矣，人人含哺鼓腹，共乐时雍，未见昔日结帽制巾之人失其故业悉填沟壑也。”从文中看到，其著作年代该是清开国后四十余年，大约在－年间。
本《辟妄条驳合刻》包括《辟释氏诸妄》和《辟略说条驳》两本书。《辟妄说条驳》成书的起因可以上溯到明末徐光启所著的《辟释氏诸妄》。几十年过后，佛教僧人庐山北涧的普仁截著《辟妄辟略说》，批评《辟释氏诸妄》中有关“持咒”、“破狱”、“施食”三章的观点。于是洪济和张星曜两人作《辟略说条驳》，“就其辞之廖妄尤甚者，略驳数条，以当截沙门对证之神砭，并为信妄误陷之援手云。”
