<!-- { "loadSidebar": true } -->
盖佛氏以虚无寂灭为训，以空有兼遣为宗。其明心见性，了妄归真，本觉妙明，真空不二，清净本来，略近于理，鲜有实际。世人沦胥其中，亦儒者理之一字为之嚆矣也。仅言心言理，而不知心于何涵，理于何受，则谈玄说妙，纵恣夸诞。而《楞严》、《楞伽》、《圆觉》、《华严》诸书，又汪洋俶诡可喜，是以逾辟而逾炽。
圣贤必言上帝
今明道之大原出于天， 确有主宰，为历代圣贤之真传，唐虞三代之世守。故尧、舜、汤、文、武、周公、孔、孟举动必言天、言上帝。而《尚书多士》篇，其于天与帝也不一言之，再三言之，且反覆流连，不惮其烦，如毛里之相属，如呼吸之相通，岂仅以理相警惕也哉。言理之所以然，惟《易》最著，曰“穷理尽性以至于命”，则理后而性命先可知也；理为依赖，而性命为归宿可知也。
第三节  失落与复兴
三代而下，大道芜塞，异端蜂起，佛氏之徒，乘虚而入。聪明才智之士，弗获大原向往，势不能不折而归焉，以遂其离尘绝俗之高。使天学大明，知天命可畏也如此，日监之在兹也如此，临汝之无贰无虞也如此。谁有效机锋小慧，习恢诞虚谈，以蹈自尊自大，心性即天之大罪也哉？幸天福中华，西士还至，孔孟之学绝而复续。佛老之徒，憎而共攻。上赖圣主当阳，深信西士之无佗，洞察术之至正，特谕宗伯，布告天下并非左道异端，不必禁止。煌煌天语，薄海共知，虽哓哓僧辈，邪其能胜正，人其能胜天也哉？

畏天爱人极论
泾阳 王征 葵心父著
武进 郑鄤 峚阳父评

畏天爱人极论题解
《畏天爱人极论》是作于崇祯元年    的天主教护教著作，作者王征，郑鄤 作序并评，书后有王征作的“畏天爱人极论记言”。王征字良甫，号葵心，又号了一道人、支离叟，门人谥曰端节，乾隆时追谥曰忠节。生于年，陕西泾阳鲁镇人。二十四岁中举人，五十二岁    中进士，大约在四十五岁时受洗，教名斐理伯Phillippe，卒于年。他研究宗教二十余年，先是佛教，后是道教，后来受西班牙传教士庞迪我写的《七克》一书影响，接受了天主教。年，为杨廷筠的《代疑篇》作序。年，他协助金尼阁完成《西儒耳目资》（中国第一本研究用罗马字母为汉字注音的书）。年，他译绘《远西奇器图说》。（中国第一本介绍西洋物理学和机械工程学的书）这两本书本书都曾提及，被作者目为“器书”。王征接受天主教后，根据自己的体会，将教义精华归纳为“畏天爱人”四字。其后半生所作的文字中，常常以此四字自励励人。《畏天爱人极论》可谓是作者的“义理全书”。今底本为景教堂手抄本，共面，藏于法国国家图书馆(Bibliothèque Nationale de France)藏有五部，古郎(Maurice Courant)编目为号。
《畏天爱人极论》的中心思想就是为了论述“天主不可不畏，人之不可不爱。”作者认为“凡学圣贤者，畏天爱人之切必不可少也。”无“邪说充塞”、“真心沉埋”，世人不认人之大父母，不知畏天爱人之旨。因此，作者“反覆极论，以破其积习，以开其暗惑，以拨动其夙具之真心，而指之还家之路。”以使“吾四海兄弟，人人认得元初真父母，共尽昭事之道，以期偕归本乡”，使“人人皆知天，时时皆能畏天，事事皆可以对天。”
《畏天爱人极论》是以问答的形式写成。作者针对一位宾客的问题，介绍了自己信仰的探索历程，和他所了解的天主和天学，说明天主可畏而不可悖逆，人人当事奉天主，而佛则是天主叛臣。其次，作者论证了天堂地狱的真实性，介绍了天主教对于天堂地狱的描述，阐明了天主以天堂地狱赏善罚恶的观点。再次，作者还论述了有关人的灵魂与禽兽不同的观点和人魂不散不灭的道理。最后，作者简单地介绍了天主教的基本教义和畏天爱人的精髓，以此劝人除恶进善，畏天爱人，以共登天堂。
 
畏天爱人极论目录
畏天爱人极论题解	
畏天爱人极论目录	
序：圣贤以敬天教人	
二、天非玄微幽渺	
三、天非理	
四、王征以事天为要	
五、不必以西学为疑	
六、著书的目的和意义	
七、王征知行合一	
八、上古以敬天为常谈	
第一节  论天主与畏天学	
一、问答之序	
二、客人质疑	
三、作者弃旧从新之迹	
四、作者从游于庞子	
五、庞子论天主与原祖	
六、天主十诫教人敬天爱人	
七、天主之名辨折	
八、不用上帝之名释疑	
九、觉悟天命不爽可畏	
十、天上有天主可畏	
十一、悖逆天主之罪不可祷	
十二、天上之主尤不可篡	
十三、当事奉天主	
第二节  佛之善恶辩	
一、客以佛、神仙为天主之臣	
二、天主不待世人代司其职	
三、佛惟尊一己非天主之臣	
四、不可为佛宽假	
五、事佛者是附逆奸佞	
第三节  天堂地狱辩	
一、佛氏窃天堂地狱之说	
二、天堂地狱赏善罚之理	
三、天堂真境之乐	
四、以孔子之言论天堂地狱	
五、地狱真境之苦	
六、天主赏罚在后世	
七、惟天主赏罚不爽	
八、释天堂地狱之报	
九、不可因轮回而疑天堂地狱	
第四节  天堂地狱释疑	
一、有天主必有天堂地狱	
二、死后相信天堂地狱无益	
三、灵才可明天堂地狱之理	
四、不因无知而免地狱之罚	
第五节  来世利害释疑	
一、来世利害为真利害	
二、世利有限	
三、来世之利至大至真	
四、来世之利有助王化	
五、天主以天堂酬善人	
第六节  灵魂不灭	
一、人魂不灭异于禽兽	
二、魂有三品	
三、灵魂与生觉二魂之别、二魂有灭	
四、以形神二性证灵魂为神	
五、灵魂不灭的证明	
六、人以德罪饰灵魂	
第七节  登天之路	
一、守天主诫命可升天堂	
二、领洗归依天主为第一	
三、先去恶而后能致善	
四、当勇于克己以进德	
五、当省察深悔己恶	
六、众德以仁为要	
七、仁兼爱天主与爱人	
八、爱天主与爱人之意	
九、畏天爱人者必升天堂	
十、作者以畏天爱人劝人	
十一、人当致力于畏天爱人	
十二、天学言圣贤欲言之道	
第八节  客以西学为圣贤之学	
附：畏天爱人极论记言	
一、畏天爱人合乎天理良心	
二、信邪说而不认真父母	
三、极论畏天爱人以引人认主	
四、作者极尽畏天爱人之心	
 
序：圣贤以敬天教人
《尚书》之汤诰曰：“惟皇上帝，降衷於下民。”武王曰：“天地，万物父母。”此皆汤武当军旅之际，告谕臣民之时。而其言如此，则三代以上圣人之教，概可知矣。吾夫子以天命立教，其最明切者曰：“君子畏天命，小人不知天命而不畏也。”君子小人间不容发，其关在此。自汉儒谓道之大原出于天，后来愈析愈精。
二、天非玄微幽渺
若以天为玄微幽渺，非圣贤不可许知天，非谈学者不许称事天，则三代之教荒矣。夫“上帝临女”，“昭事上帝”，明乎其有，以临之事之也。
三、天非理
后乃曰：“天即理也。”然则祭天乃所以祭理欤，言不几於不顺乎？嗟乎！此学术之所以不古若也。
四、王征以事天为要
王子《畏天爱人极论》，直揭天以诏世人，反覆若干万言。君平《道德指归》而后，说之闳畅，未有若此者也。其言天主亦犹之帝也云尔，或者谓道无诤诤乎哉？夫王子直为事天之心不可以二，故总其纷纷而要诸至一也。
五、不必以西学为疑
或者又以西说为疑。夫说亦何西东之有？且王子诚有取尔也。
六、著书的目的和意义
诚使人人皆知天，时时皆能畏天，事事皆可以对天，是则王子之心也已。苟能是，则三代何不可还？故其说不可以不存也。
七、王征知行合一
王子经济大手，别所结撰多奇绝。王子一不自有，而独以此为日用之课。
八、上古以敬天为常谈
既极论之，又命予评点以传。予尝论三代以上之人材，其功业皆还之天。三代以下之人材，多欺天以自为功。惟韩中献有言：“某生平，实天扶持之。”盖天者，古之常谈，今之绝学。夫《诗》、《书》之所睹记，有目者皆得而见之。读者其即是而反之。《六经》之大道，无作爰居之骇也。

崇祯元年七月之望
昆陵年弟郑鄤峚阳氏敬题
 
第一节  论天主与畏天学
一、问答之序
客有爱余者，顾而言曰：“闻吾子有志学圣贤人也，乃今异乎吾之闻。请得正言而无隐，可乎？”余曰：“嘻！余小子不敏，自束发来，解读圣贤书，便欲觅天之所以命我者，以求不负乎人之名，而不可即得，於今正皇皇也。敢云学圣贤乎哉？先生俨然诏我以正乎，敢不敬承大君子之休命？”
二、客人质疑
弃旧从新学之疑
客曰：“天命匪遥，人道伊迩，子顾远且难焉求之。响闻子曾求之瞿昙氏矣，一切征心见性之义幡动钟鸣之解，靡不证合，一时诸老宿咸谓善知识无两也。亡何，乃竟弃去不问，旋且转而问之黄老？於是黄老之书又靡不寻览，且依古本手订《周易参同契》注《百字牌》等书。己且自为《辩道篇》及《元真人传》与《下学了心丹》诸作。缙绅先生见之者，谓似类古之得道者然。乃子沉涵於是业，廿余年所矣。顾今又弃去不问，独笃信西儒所说天主之教。子何轻弃其所已学而信未学，弃旧学而信新学，弃近学而信远学之若是哉？恐圣贤无此异教，学圣贤者无此异学矣。
坚信广传之疑
“而且尽置向之所崇信者，而独钦崇一天主在万物之上。朝夕起居若时时临汝，而虔事之不少怠。每每揄扬其说，无问人之喜与不喜，而强聒之。甚且一家非之弗顾，一国非之弗顾，天下非之弗顾。人咸惜子之狂惑不解，而子乃执拗自是；反若见之独定，知之独真，信之独坚，而好之更愈甚。抑何偏耶？
西书不足为奇
即就子所译刻《西儒耳目资》一书，尚谓多所创见。及今所译《绘远西奇器图说》，其中洵亦有此中所未之前闻者，然亦祗可备文人学士与工匠技艺流之采择云耳，讵遂可为希世之宝？而子辄诧为不世出焉，见亦边矣。犹曰：‘此各人之边见，好奇之过也。’
天堂地狱之疑
“至聆子所谭天主之教，犹然多述天堂地狱之赏罚，此与佛氏之谬何异？固向也吾儒所不道者，而吾子反执以为美谈，是岂学圣贤者之所宜有哉？
畏天爱人之疑
“绎其旨要，则又总不出乎，畏天爱人之常说。夫畏天爱人之说，吾圣贤久已言之。此中人谁不知之，而又劳吾子之阐译为？”
三、作者弃旧从新之迹
