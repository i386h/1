<!-- { "loadSidebar": true } -->
简在上帝之心。（《汤诰》）
维命不于常道，善则得之，不善則失之矣。（《大学》）
天命有德。（《书皋陶谟》）
天监厥德。（《书太甲上》篇）
嘉乐君子，宪宪令德。宜民宜人，受禄于天。保佑命之，自天申之。（《中庸》）
皇天无亲，惟德是辅。（《书蔡仲之命》篇）
惟天无亲，克敬惟亲。（《书太甲下》篇）
知我者其天乎。（《论语》）
天讨有罪。（《书皋陶谟》）
上天孚佑下民，罪人黜伏，天命弗僭。（《书汤诰》篇）
永畏惟罚，非天不中，惟人在命。（《书吕刑》篇）
第十三节  上帝哀怜罪人
上天哀怜人，容人迁改。人宜痛悔认罪，洗心斋戒，哀呼吁天。
天亦哀於四方民。（《书召诰》篇）
倬彼昊天，宁不我矜。（《诗大雅桑柔》篇）
民有不若德，不听罪，天既孚命，正厥德。（《书高宗肜日》篇）
天惟五年，须暇之子孙。（《书多方》篇）
虽有恶人，,斋戒沐浴，则可以事上帝。（《孟子》）
帝初于历山，往于田，日号泣于旻天，于父母，负罪引慝。（《书大禹谟》篇）
悠悠苍天，曷其有所。（《诗唐风鴇羽》篇）
瞻卯昊天，曷惠其宁。（《诗大雅云汉》篇）
以哀吁天。（《书召诰》篇）
第十四节  上帝赐人福乐
上帝为百禄万恩之原，一一皆宜祷求之。
天被尔禄。（《诗大雅既醉》篇）
帝命率育。（《诗周颂思文》篇）
自天降康丰年，穰穰来假来享，降福无疆。（《诗商颂烈祖》篇）
於皇来牟，将受厥明。明昭上帝，迄用康年。（《诗周颂臣工》篇）
天锡公纯嘏。（《诗鲁颂閟宫》篇）
曾孙寿考，受天之祜。（《诗小雅信南山》篇）
君子乐胥，受天之祜。（《诗小雅桑扈》篇）
天保定尔，以莫不兴。如山如阜，如罔如陵，如川之方至，以莫不增。（《诗小雅天保》篇）
恭默思道，梦帝赉予良弼。（《书说命上》篇。人之精神诚笃，原可与天通。昔宋高宗受金人之扰，几至不国。每取士时，必斋戒祷于上天，曰国家孱弱极矣，祈天赐以佳士，扶我颠危。具后果得虞允文，以进士书生抗金人八十万众。金主遂败而遇弑，宋得以安。则良弼诚帝赉也。朱子曰：高宋梦传说，据此则是真有个天帝，与高宗对曰：吾赉汝以良弼。然说无此事，只是天理亦不得。）
大雩，帝用盛乐。（《礼月令》篇）
天子将出，类乎上帝。（《礼王制》篇）
玄鸟至。至之日，以太牢祠于高禖，天子亲往，后妃帅九嫔御。乃礼天子所御，带以弓出韣，授以弓矢于高禖之前。（《礼月令》篇）
天子乃以元日祈谷于上帝。（《礼月令》篇）
第十五节  上帝掌管生死贫富
生死贫富成败，皆在上天。
天之未丧斯文也，匡人其如予何？（《论语》）
死生有命，富贵在天。（《论语》）
莫之为而为者，天也；莫之致而至者，命也。（《孟子》）
若夫成功，则天也。天閟毖我成功所。（《书大诰》篇）
第十六节  当敬畏上帝
上天降灾警恶，不可不畏。
君子在野，小人在位，民弃不保，天降之咎。（《书大禹谟》篇）
故天弃我。（《书西伯戡黎》篇）
旻天大降丧於殷。（《书多士》篇）
上帝弗顺，祝降时丧。（《书泰誓下》篇）
维时上帝，不保降若兹大丧。（《书多士》篇）
爽惟天其罚殛我，我其不怨。（《书康诰》篇）
今天降戾于周邦。（《书大诰》篇）
瞻卬昊天，则不我惠。（《诗大雅瞻卬》篇）
肆念我天威。（《书君奭》篇）
以敬忌天威。（《书顾命》篇）
今天降疾。（《书顾命》篇）
上帝板板，下民卒瘅。（《诗大雅板》篇）
旻天疾威，敷于下土。（《诗小雅小昊》篇）
不吊昊天，乱靡有定。（《诗小雅节南山》篇）
昊天不佣，降此鞠凶。昊天不惠，降此大戾。（同上）
敬天之怒。（《诗大雅板》篇）
永畏惟罚。（《书吕刑》篇）
第十七节  祸由人自召
罪恶惟人自作，上天降灾，惟人自召。
下民之孽，匪降自天。噂沓背憎，职竞由人。（《诗小雅十月之交》篇）
天作孽，犹可违；自作孽，不可逭。（《书太甲上》篇）
天非虐，惟民自速辜。（《书酒诰》篇）
降年有永有不永，非天夭民，民中绝命。（《书高宗肜日》篇）
乱匪降自天，生自妇人。（《诗大雅瞻卯》篇）
自绝于天。（《书泰誓》篇）
夏王弗克庸德，慢神虐民，皇天弗保。（《书咸有一德》篇）
天道福善祸淫，降灾于夏，以彰厥罪。（《书汤诰》篇）
今天其命哲，命吉凶，命历年；知今我初服。（《书召诰》篇）
尔克敬天，惟畀矜尔；尔不可敬，尔不啻不有尔土，予亦致天之罚於尔躬。（《书多士》篇）
顺天者存，逆天者亡。（《孟子》）
惟人在命。（《书吕刑》篇）
第十八节  恶人自绝于天
极恶而违天命悖人伦者，自绝于天，必受极罚永苦。
上帝不蠲，降咎於苗，苗民无辞于罚，乃绝厥世。（《书吕刑》篇）
天用剿绝其命。（《书甘誓》篇）
天有显道，厥类维彰。今商王受狎侮，五常荒怠弗敬，自绝於天。（《书泰誓》篇）
惟王淫戏用自绝。（《书西伯戡黎》篇）
天罚不极，庶民罔有，令政在於天下。（《书吕刑》篇）
第十九节  顺天命者得永生
极善而生顺天命者，死得永安。
子曰：朝闻道，夕死可矣。（《论语》。道原于天而赋于人，人生下来便有日用常行的道理，如子孝、臣忠当行之理，皆是也。苟得闻之，则生顺死安，无复遗恨矣；不然，岂可死哉？闻道宜务学也。）
维此文王，小心翼翼，昭事上帝，聿怀多福。（《诗大雅大明》篇）
文王在上，於昭于天。（《诗大雅文王》篇）
文王陟降，在帝左右。（仝上）
兹殷多先哲王在天。（《书召诰》篇）
三后在天。（《诗大雅下武》篇）
永言配命，自求多福。（《诗大雅文王》篇）
肆惟王其疾敬德？王其德之用，祈天永命。（《书召诰》篇）
於万斯年，受天之祜。（《诗大雅下武》篇）
第二十节  圣德在天护佑后人
圣德在天，有保护后人之责任，可以祷求。
史乃册祝曰：惟尔元孙某，遘厉虐疾。若尔三王，是有丕子之责于天，以旦代某之身。
 
经书天学合儒总论
一、中国古人对上帝的认识
唐虞三代之心学
自上天生人以来，圣帝贤王未有不知有维皇上帝，小心昭事，夙夜敬畏者，此唐虞三代之心学也。
孔子垂训敬天之道
至於缵述修明，垂训万世敬天之道，彪炳典册，则孔子之功，尤甚伟焉。
经典之文记载唯一上帝
读“有皇上帝”等文，则知天之必有主宰，而非徒苍苍之天矣。读“尊无二上”等文，则知天上惟有一主宰，而非百神之可并矣。
二、上帝的性情
至明至灵
然此天上之一主宰在天地人物之先，唯一而至尊，永远而无极；至明至灵，最深最奥；含无穷之纯善，备万有之美妙；能於无中造成天地人物，而无所不在者也。
全能全权
虽无声而命令之权无不显也，虽无形而视听之鉴无不悉也。宇宙之大父也，大君也，大师也，而世间君父师之权皆其所命之也。自天子以至於庶人，皆当时时事事敬顺天命，无间无怠以修身尽伦也。
至公至慈
盖上帝之心本爱人不恶人，而有喜矜怒厌之情者，因人不皆善而无恶也。人之善莫大於敬天，人之恶 莫大於不敬天。一念之善上帝无不知，即无不赏；一念之恶上帝亦无不知，即无不罚。上帝之赏罚不爽，而有迟速，因人之善恶未盈，而有迁变也。盖至公也，又至慈也。人之为恶，得罪于上帝，上帝悯之，容人悔改也。人能认罪，洗心涤虑，哀呼吁天，庶可望赦；不然，上帝义怒，降灾惩恶，不可不畏也。
百禄万恩之本
且百禄万恩皆本于上帝，郊坛之祀有祈焉，有报焉。二至之郊皆报也，雩禖祈谷诸祀皆祈也。雨与谷子与寿与福皆求于上帝者，以人之死生富贵贫贱祸福，皆上帝之权也。
三、人的永安与永祸
人能顺上帝之命，虽不必皆富皆贵皆福皆生，而生顺死安自得永安之福也。人不能顺上帝之命，虽不贫不贱无祸未死，而生之前或有微善，而报之以安乐；死之后必罹大罚，而加之以永苦也。则以人之生为至短，人之死至长，人世之祸福不能尽报人生之善恶也。使无死后之祸福，以称量而施之，将小人之纵逸为得计，而君子之勤修为徒苦矣。故生前之福固是欣，而死后之福尤可欣也；生前之祸固可惧，而死后之祸尤可惧也。惟事天敬天始得成圣，而免永祸也。古圣贤兢兢业业，永念天威，死而后已。欲得正而毙者，而正此故也。

天教补儒
天教补儒前言
一、儒学疏略需天教补之
乙酉之夏，偶与吾友计子迥凡，言天教之精详。迥凡曰：“吾中国有孔子，则亦精详之至矣，更安事天教为哉？”予应之曰：“孔子非不至圣，但天生之圣，无祸福人之权，故有疏略处，必须天教补之也。”迥凡勃然曰：“先生读孔子书，今反言孔子疏略，不几于谤毁圣人乎？”
二、儒学疏略一二
今儒悖孔子
予应之曰：“予所读者，孔子书；予所能知孔子书者，天主所赋之性也。予非敢谤毁孔子也。孔子之言，上自朝廷，下自闾里，细至动静，大至平治，无不网罗毕尽。”故孟子曰：“游于圣人之门者，难为言。”则亦何疏略之有？然而不得不议其疏略者有故，则以今之儒者悖孔子也。
儒教不能及于人人事事
若更以天主之教衡之，而孔子不辞其疏略也。使人人、家家、日日、念念、事事一以孔子为法，则孔子之教不疏略矣。而今之人能之乎？而孔子之教能及于人人、家家、日日、事事、念念乎？於是书房中有符一张，予指之曰：“此符何人所传，是孔子之道法耶？若非孔子之道法，是即孔子之疏略矣。
儒教借资于佛老
夫孔子之道既无不足，而何借资于佛老？为世之人皆借资于佛老矣，则人皆以孔子为疏略故也，岂独予言之，而以为疏略乎？
三、天教补儒
若天教则不然也。今就其浅近者数条比而观之，以为天教补儒之说。共廿一则云。
第一节  畏天之旨
一、孔子教人敬畏上帝
孔子之教，首言“天命之谓性”，此天字即“维皇上帝”也。《汤诰》曰：维皇上帝，降衷于下民，若有恒性。即此意也。则知天非苍苍之天矣。天之上帝即西国之所谓天主也。上帝无所不在，无所不知，故能降衷于下民也。於是《中庸》次节即言，“君子戒慎乎其所不睹，恐惧乎其所不闻。”不睹不闻，而犹然戒慎恐惧，则睹闻可知。不睹不闻者，性也，即天也。戒慎恐惧，即畏天命之实也。使人人守此，日日如此，事事念念如此，则亦可矣。
二、儒者不能身体力行
