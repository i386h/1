<!-- { "loadSidebar": true } -->
而天主甚爱吾人，又不忍听其沉沦也，故自降为人以代赎之。
１、天主三位一位
盖天主一性而含三位：一曰父、二曰子、三曰圣神。
２、耶稣降生
子以己之愿，奉父之命，繇圣神之功，于汉哀元寿二年，择如德亚国贞童圣女曰玛利亚者，取其洁血，造为人躯，畀以人性，而合于主之第二位。孕九月而生，名曰耶稣，译言救世，时冬至后四日也。
３、耶稣生平
居世三十三岁，固守困穷。卒受万刑万辱，钉十字架而死。死三日复活，居世复四十日，乃登天云。
第六十七节  耶稣是天主
问：天主宰制乾坤，既欲降生，曷不择取帝王之家而固守困穷乎？生死之权，上帝握之，乃至其身之不能保乎？则耶稣或有德之士，未必即天主？
一、耶稣不是自封为天主
曰：耶稣之为天主，非特自言之，亦非徒侣夸奉之。
二、耶稣是天主的徵兆
１、先知预言
其未降生也，有先知圣人，以预纪其事。如梅瑟、达味所载之类是也。
２、降生有徵
其将降生也有徵，如天神来报、牧童致敬、三王来朝、景宿告祥之类是也。
３、神迹奇事
其在世也有异，如命死者生、瞽者视、聋者闻、跛者走、驱魔拯疾之类是也。
三、耶稣困穷的玄秘
１、世人有三患
若夫甘处困穷，正属玄造秘旨。世人大患有三：一曰欲贵、二曰欲富、三曰欲安逸。欲贵生傲，欲富生贪，欲安逸生淫饕偷隋。
２、耶稣困穷以治三患
⑴砭傲
故耶稣以天主之至尊，而托体民家，砭我傲也。
⑵药贪
擅天地万物之富有，而反居穷约，药我贪也。
⑶制我淫饕偷惰
以全能全智之赫奕，而备尝险阻艰难，刺我淫饕偷隋也。
３、耶稣困穷以示天主旨意
又以示一切世福，原上帝之所不取，又以便齐民景从听训，又以为后日受难地。
三、耶稣受难的玄秘
故其被难也，非不预知也，亦非不克避也。
１、耶稣预知其难
当未受难时，屡与厥徒言之。
２、耶稣能避其难
及恶党率万众至，耶稣曰：“觅谁？”曰：“觅耶稣。”耶稣曰：“我是哉。”“我是”之言出口，万众即仆于地。
３、耶稣甘受其难
则耶稣固能立除害已者，惟欲代赎人罪，故甘志拘钉而不辞。
四、耶稣是天主的证明
夫力可驱灭仇雠，而反安意忍受，非爱人之至者能为之乎？论爱人之至者，孰如天主。故耶稣即无他奇迹，以为徵验，即此甘心受难一节，已足表其为天主矣。
五、耶稣受难是天主受难
然当知耶稣一身，原兼人与天主之两性。其受难，人性之事也。特以耶稣人性与天主相缔结，故亦谓天主受难耳。
第六十八节  唯有耶稣是天主
问：以生无人道，徵耶稣为天主也，则我前有后稷之事矣；以能行灵异，徵耶稣为天主也，则我前有吕严之事矣；以甘志被难，徵耶稣为天主也，则君子亦有致命遂志者矣；数者恐不足为验主之据。
一、耶稣降生独一无二
１、后儒误解后稷传说
曰：后稷之母姜嫄既为高辛世妃，得云无人道乎？  既禖以弗无子，得不交媾而冀孕育乎？后儒误解诗意，遂疑履敏居然之说耳。
２、生于童身者仅耶稣一人
故生于童身者，万古止耶稣一人，其他言不感而孕者，皆虚罔也。
二、灵异奇事独一无二
１、仙家灵异，原属伪撰
若夫所传仙家灵异，原属伪撰。
２、圣人不能与耶稣相比
惟天教圣人，亦有起死愈疾之事。然皆托上主之佑，仗十字之能而为之，非如耶稣一举口而万有听命也。
圣贤不能行灵异
盖论吾人本性，虽到圣贤地位，原不能俾死者复生、瞽者复明。故尧、舜、周、孔，擅圣人之称，并无种种灵异。
４、灵异奇事是天主权能
此等灵异，自属造物权衡。特缘纯修者，暗然默藏，不暴厥善。天主欲彰显之，故假以圣绩耳。
三、耶稣之死独一无二
１、忠臣迫于时势而死
若乃忠臣抗节、孝子死义，咸因时势无可奈何，遂不惜以身赴之，非能却而故就也。
２、耶稣能却而故就死地
耶稣之被钉，所谓能却而故就者也。
四、耶稣之死开启天门
故十字架，称为天门之钥、万德之表。吾辈奉之，如奉天主焉。
五、耶稣是天主证据
１、宗徒致力传教
敷教宗徒，初本椎鲁□ 夫。一经耶稣招取，皆成聪明睿智，开物成务之圣人。不烦学习，能讲万国语言，传命八极，虽刀锯在前、鼎镬在后，必欲申天帝之正教于宇内。
２、教人为道委命
其从教诸人，或遇暴君恶吏之沮杀，虽至愚陋者，亦甘为道委命，志不少屈，人力殆不至于此。
３、上主默佑圣教
迄今圣教大行，皆从剥击磨炼而出，非上主默佑，能遭千百年之摧阻，而不隳败乎？
４、典籍记载辩驳
总之，降生被难，理极渊微。西庠万种书籍，皆记载此；万种议论，皆辨驳此。
六、耶稣非自立为主
若耶稣以渺然一人，而突自称为主，或朋辈谬相推戴，则桀傲之徒，与封张仪为天帝者何以异？
第六十九节  耶稣的神人二性
问：天主既降生，则此数十载内，谁为宰制乾坤？
一、天主无所不在
曰：天主无所不在，其体充贯六合内外。当其未降，原在于世；及其降生，亦不离天。
二、天主与人的关系
１、天主降生是主含人性
特以巍巍上主，而接合于卑渺之人性，谦抑莫甚。
２、天主在天亦在人
故曰：“降生，非自上下下也。”
３、天主与凡人同在
且凡人之躬，天主亦在，而特不与之结合。如日光被物，而不系物。
４、耶稣是天主与人结合
耶稣之身，天主三位咸在。而与之缔结者，惟第二位。
三、耶稣兼天主与人二性
１、人不能赎罪
故但恃人性之德，则不克赎无穷之罪。
２、天主不能受难
而天主无形妙体，又无从受难。
３、耶稣受难为人赎罪
惟得一人而天主者，乃可为之。则耶稣不可不谓之人，亦不可不谓之天主也。
第七十节  末日审判
问：耶稣今登天矣，后将复来乎？
一、耶稣复来
曰：世界生道已竟，则复来审判万民。
二、天降大火
 盖宇内尽期已至，天降大火，万物咸殄。
三、人皆复活
天堂之灵佥降，地狱之灵佥出，合于原体，遂皆复活。
四、善恶分判
耶稣来格自天，分判善恶。善同己升，恶悉入地。
五、永赏永罚
此复活之身，善与恶皆不复死，缘人必形神相合而后全。居世为善为恶，虽发自灵性，亦必待肉躯而后行。故先令灵性受苦乐之报，后则并其体而俱酬之。此皆耶稣所亲谕也。
第七十一节  复活与永生
问：灵魂不灭，以神体故。肉躯既以四行而成，有寒热燥湿不齐之情，相攻相克，必致溃败，复活常生，无乃悖物理欤？
一、永生
１、万物生灭皆赖天主
曰：万物皆天主造之而有，护之而存。若主不保持，虽神物亦归隳灭。
２、生死是自然之理
但论自然之理，则无形像者永存，负血气者必死。
３、永生是超性之理
论超性之理，虽能朽之物，亦可保之使不坏也。
二、复活
或疑已死之人，化为尘埃，何从取其原体？
１、生死不出天壤
则当思人以四行成身，有变化而无增减。死则气化归气、血化归水、肉化归土、热化归火。变迁游移，不出天壤之内。
２、天主复聚原体
天主向克自无造万有，今何难取人身之变迁游移于天壤间者，复聚为原体，而俾之永生哉？
第七十二节  审判
问：天主曷不于人方死，即俾复活受报，则信从者不益坚乎？
一、人死不宜立时受报
曰：灵性授命，形骸服从，自不宜一时被报。
二、审判以显明天主公义
且人各为赏罚，则其善恶不与众共知。
故俟人类相生之事既毕，举万古万方之民，合置一所，施厥陟降，然后以彰主至明、显主至义、昭主至公。
三、诚信天主功莫尚
况明睹复活之事而始信，反令人虽信无功。如信刀锯之伤人、饮食之养人，初何功之有。惟未见其事，但以此言出自天主，遂尔诚信不疑，则功莫尚焉。
第七十三节  先祖结局
问：闻天学而疑阻，罪固难逭。但其至此仅五十年前，此千百年之人，不幸无闻，将尽入地狱欤？
一、天教有三
曰：天教有三：有性教、有书教、有身教。
１、性教
性教者，予于赋畀之时，不学而知，不虑而能，所谓良知良能也。
２、书教
人多不能尽性，故于商祖乙时，遣天神付一大圣曰梅瑟者。以十诚，令普世遵守，若者上陟，违者下堕，此书教也。
３、身教
书教复不能率，故降生为人，躬为表指，万方丕变，此身教也。
二、未闻身教亦可升天
中华千百年来，即未闻身教，而性教与生偕具，能尽其性。即于赋畀之意无负，可得升天。
三、幸聆身教则尽性更易
虽身教种种妙义，亦不过多方补救，完其性分之本然而已。然吾人幸聆身教，则尽性更当易易。
第七十四节  天主与中国
问：自尽其性者，千百世一二人而已。我辈之德，未越乎祖父也，幸聆身教骎骎乎有上陟之望。先我而生者，数千百年之人， 其中尽多名流杰士，终未免下坠也。天主爱人甚矣，何不使此教早入中土，拯其覆溺乎？
一、天主定天教东传时日
１、天主至爱至智
曰：天主至爱亦至智，预知某国某时之人，虽闻教而决不能信。夫闻而不信弥增其罪，不若不闻之为愈也。
国人无心向奉
即今圣教流传，几遍两畿十三藩矣，真志向奉者，万不获一。前此蚤来，恐亦同是。
二、上主引而不强
１、上主之能
夫上主默变人心，俾惺悟前非，立时证道，诚反掌事。
２、上主佑人
然若此则善皆天主自为之，人之为善者，卒何功之有？故上帝佑人，但引之而不强之。
３、人心自择
从违主持，多系人心自为择决。
４、上主全知
人心之择决，主于无始时早烛之矣。
５、传教靠人
使目下无二三从事君子，恐此教至今不播入中土也。
三、人当及时信奉
１、勿增厥罪
虽然吾子既知未聆身教，不免下堕。今得坐闻，徼有天幸，倘复迟疑，能无弥增厥罪之忧乎？
２、靠耶稣升天
盖吾人升天，全恃耶稣赎之功。
３、遵行其礼
领其教，不遵其礼，则不能沾其德价。虽竭力修为，尽因性善事，亦不足以食超性福报。
四、天主不负善人
然天主至平，初不负世。万一有因性善人，亦自有术使必闻超性事理。东国一人认服真主，不同世俗之趋魔；修德行仁，不为世俗之不义。数百岁不死，人方怪之，及西士传教至彼，才领洗即逝。此其验也。
第七十五节  程朱的结局
问：假令程朱而在，亦信从此教乎？
一、上主拯救程朱
１、程朱有因性之功
曰：程朱有因性之功者也，则沾超性润泽无疑。
２、因性之功不足上陟
缘人无超性德，断不足上陟。
３、上主报以超性之功
