<!-- { "loadSidebar": true } -->
奉批：人心不古，即圣训揭于中天，尚或沦于匪僻。天主夷教何为者，乃能使士民齐响牢不可破如是，足见诱惑易行，渐不可长矣。夷人驱逐出境，勿许地方潜留，通饬讲明乡约，一洗邪说。吴伯溢照议罚惩，黄大成等仍行学道处治，此缴奉此。
五、巡按御史批示
又蒙巡按御史张批：该本道呈同前由，蒙批据详，士民惑邪，殊可怪诧。倡教夷人押令归国，随身行李许其带回，天主龛板架等项，即行烧毁。藏夷生员吴伯溢，护法生员黄大成等，即行学道降责，仍责同黄尚爱等，朔望赴县具结。该地方尚有私习此教者，左道惑众之罪，悉归其身，一年无犯，许令自新。该道即于通行保甲中严饬此款，讲读乡约。
六、告示地方军民
候另文颁布缴，蒙此合行严禁，为此示仰地方军民人等知悉：凡有天主教夷人在于地方倡教煽惑者，即速举首驱逐出境，不许潜留。如保甲内有士民私习其教者，令其悔改自新，如再不悛，定处以左道惑众之律，十家连坐并究，决不轻贷。须至示者。

崇祯十年    十一月初一日给
巡海道施讳邦曜
字尔韬，号四明，浙江余姚人，己未进士

 
提刑按察司告示
徐世荫
提刑按察司告示题解
《提刑按察司告示》作于崇祯十年    十一月初五日，作者徐世荫。徐世荫，字尔绳，浙江开华人，历任南京兵部主事、按察使副使、福建按察使。
该文告示百姓，无为、天主等教是左道邪教，奉旨将在京私习煽惑者董一亮等，凌迟处决。将杨玛诺、艾儒略等驱逐出境。误入邪教者，当改过自新；执迷不悛者，将尽法重治；教堂、妖书要拆毁焚除；若有事发，一体连坐。

福建等处提刑按察司为奉旨缉获邪教事：
一、天主、无为系左道邪教
钦惟圣谕，以六章教民，平坦大道，百姓克遵，身家康泰。若无为、天主等教，悉属左道，妖妄邪言，律禁森严。
二、奸徒当緝拿正法
近者奸徒董一亮、牛君臣等，在京私习，煽惑痴愚，就经捕获，题奉明旨，将董一亮等即时凌迟处决讫，李光福等监候处决。复行福建缉擒党习陈大有等正罪，随行各府县拿解。去后访得闽属传习邪教者不少，而省城尤甚。本宜尽拿，正法以销乱萌。
三、误入邪教当改过自新
本司矜念蠢尔无知，被奸簸弄，误入迷途，不教而诛，寸衷恻然。稔闻邪教害人，烈愈长乎，祖宗神主不祀，男女混杂无分，丧心乖伦莫此为甚。且呼群引类，夜聚晓散，觊觎非分之福，懒惰生业之营，卒至妄萌鼓乱，名陷逆党，身弃法场。远不具论，即今董一亮等可为殷鉴。除将天主教首杨玛诺、艾儒略等驱逐出境外，合行出示禁谕。为此示仰军民人等知悉，以后各宜力行忠孝，保守身家，不得妄习无为、天主邪教。如前已被惑者，今各改过自新。
四、执迷不悛将尽重治
示禁之后，若再执迷不悛，及祖宗神主不祀者，该府县印捕官采访得实，即行擒拿解司，以凭转解两院，尽法重治，各家仍遵。近蒙按院颁行家甲牌上，仍书本甲并无倡习邪教等人，如互相容隐，事发一体连坐。其地方若有教堂妖书，尽行拆毁焚除，不得隐藏，违者该保约并处不贷。各宜恪遵，毋贻噬脐。须至示者，右仰知悉。

崇祯十年    十一月初五日给
发双门前张挂
提刑按察司徐讳世荫

 
福州府告示
吴起龙
福州府告示题解
《福州府告示》作于崇祯十年    十一月初五日，作者吴起龙。吴起龙，字云卿，直隶丹徒人，历任户部主事、应天府推官、南京户部员外郎、福州知府、福州兵备副使。
该文引经据典，说明邪教的危害性，虽然驱逐了杨玛诺、艾儒略等人，仍恐邪党未消，去向复入。因此，告示百姓须严加防察，如有容隐不举，一体连坐。

福州府为严防邪教，以靖地方事：
一、邪教为忧方大
夫经正民兴，载在古训。叛常乱俗，厥有明刑。故《周礼》不能宽左道之诛，《春秋》所以凛防微之戒。从来邪教聿兴，多方煽惑，致蚩蚩之众，俯首皈依。或弃伦常而弗顾，或倾赀产以相从，种种昏迷，为忧方大。
二、驱逐天主教首
如近日杨玛诺、艾儒略辈，以天主教首，簧鼓人心，非觉发之早，驱逐之速，渐不可知矣。虽已押出境，仍恐邪党未消，去向复入，更为厉阶。
三、百姓当严加防察
尔家甲人等，以后严加防察，如有天主教艾儒略、杨玛诺等，并无为教首来省城者，许即禀官严拿究治，如容隐不举，事发一体连坐。上司耳目最近，禁法森严，断不为尔等贷也。特示。
　　　　　　　　　　　　
崇祯十年    十一月初五日给
福州府知府吴讳起龙
 
圣朝破邪集卷三
盐官居士徐昌治觐周甫订
破邪集序
蒋德璟
破邪集序题解
《破邪集序》由蒋德璟作于崇祯戊寅    孟秋。蒋德璟，字申葆，号八公，福建晋江人。历任侍读、少詹事、礼部右侍郎，著有《敬日草诗》等。
作者对天主教和传教士的态度较为公允平和，叙述了与西士的交往和对西士的误解，指出中国人所称的上帝不是天主，更不是一位西方人。尽管如此，其教可斥而西士当矜，如果其悔改则可以接纳，也可命其修历，而不必尽行驱逐。认为“邪说之使愚民所惑，咎在吾未能明先王之道，非邪说与愚民之咎。”而黄天香所作的《破邪集》也有益于西士。

一、对西士的误解
不知其有天主教
向与西士游，第知其历法，与天地球、日圭、星圭诸器以为工，不知其有天主之教也。
不知耶稣为天主
比读其书，第知其窃吾儒事天之旨，以为“天主”，即吾中国所奉“上帝”，不知其以汉哀帝时耶稣为天主也。
其人其书可交
其书可百余种，颛与佛抗。而迹其人，不婚不宦，颇胜于火居诸道流，以是不与之绝。
二、上帝与天主迥异
比吾筑家庙奉先，而西土见过，谓予：“此君家主，当更有大主公知之乎？”
予笑谓：“大主则上帝也，吾中国惟天子得祀上帝，余无敢干者。若吾儒性命之学，则畏天敬天，无之非天，安有画像？即有之，恐不是深目、高鼻、一浓胡子耳。”西士亦语塞。
三、对天主教的态度
以大西抑佛
或曰：“佛自西来，作佛像；利氏自大西来，亦作耶稣像。以大西抑西，以耶稣抑佛，非敢抗吾孔子。然佛之徒非之，而孔子之徒顾或从之者，何也？”
斥其教而矜远人
未几，当道檄所司逐之，毁其像，拆其居，而株擒其党，事急乃控于予。予适晤观察曾公，曰：“其教可斥，远人则可矜也。”曾公以为然，稍宽其禁。
逃而归则受
而吾漳黄君天香以《破邪集》见示，则若以其教为必乱世，而亟为建鼓之攻，又若以予之斥其教而缓其逐，为异于孟子距杨墨之为者。
予谓：“孟夫子距邪说甚峻，然至于杨墨逃而归则受之，而以招放豚为过。今亦西土逃而归之候矣。愚自以为善学孟子，特不敢似退之所称功不在禹下耳。以中国之尊，贤圣之众，圣天子一统之盛，何所不容？
令西士修历
四夷八馆，现有译字之官；西僧七王，亦赐阐教之号。即近议修历，亦令西士与钦天分曹测定，聊以之备重译一种，示无外而已，原不足驱也，驱则何难之有？”
四、破邪之书有功于西士
李文节曰：“退之《原道》其功甚伟，第未闻明先王之道以道之。而辄庐其居，亦不必。”予因以此意广黄君。而复叹邪说之行，能使愚民为所惑，皆吾未能明先王之道之咎，而非邪说与愚民之咎也。白莲、闻香诸教，入其党者骈首就戮，意窃哀之。然则黄君破邪之书，其亦哀西士而思以全之欤？即谓有功于西士可矣。

崇祯戊寅岁    孟秋
晋江八公蒋德璟书
 
明朝破邪集序
颜茂猷
明朝破邪集序题解
《明朝破邪集序》作于崇祯丁丑    孟冬，作者颜茂猷。颜茂猷，字壮其，福建和平人，系天香黄贞的老师，时在京任职。该文批判天主教错谬幻惑，乱世统、乱道统，戕人类、戕人性。《破邪集》将有裨于世道人心。

一、天主教错谬幻惑可笑
粤自开辟以还，三教并兴，治世、治身、治心之事不容减，亦不容增者也。何僻尔奸夷，妄尊耶稣于尧舜周孔之上，斥佛、菩萨、神仙为魔鬼，其错缪幻惑固已辗然足笑。世人不察，入其教者比比，愈有以中夷豢金之阴狡矣。
二、因守孝未作辟天主书
余在京邸时，接门人黄贞请《辟天主书》。窃有慕沈宗伯苦志而未逮。无何辄以母丧告归，读礼家居，未敢干丝毫分外事。
三、冒不孝作序
天主教乱世害人
不审此秋季，艾妖辈踵至吾漳，既已归人如市，又欲买地构堂，几令人目击心怖。嗟嗟！夷变至是，不惟乱世统，兼乱道脉；不特戕人类，并戕人性。
举世莫知莫敢言
举世冥冥，莫知其详。间有知者，亦莫之敢言。即有言者，案架沉埋，终莫之见其作。
破邪集有裨于世道人心
故今日之能使人知、使人言、使人见，江统忧，贾生哭，则《破邪》一集，其以裨于世道人心。顾不钜 欤！惟愿得是集者，取而读之，知诸先生与硕德君子之一字一金，而勿弁髦视之，则幸甚矣。敢冒不孝姑为序。

崇祯丁丑    年孟冬
霞漳宗壁居士颜茂猷撰

 
题黄天香词盟
唐显悦
题黄天香词盟题解
盛赞黄贞不远千里，呼朋辟邪。

壮哉，黄子！不远千里，呼朋辟邪，唯力是视。疾彼西人，酿兹祸水，圣脉几沉，佛日渐晦。能言距之，世道攸系。

崇祯丁丑    长至夜
语石居土唐显悦书
壬戌进士



 
破邪集序
周之夔
破邪集序题解
《破邪集序》作于崇祯戊寅    腊月初旬，作者周之夔。周之夔，字章甫，福州府人，曾任苏州通判，是复社成员。他与艾儒略有私交，《熙朝崇正集》中有他赞扬艾儒略献图的诗篇，但还来又激烈地参与反教。
周之夔在《破邪集序》中，批评西夷以技能称雄，其教最浅陋无味，应当以禽兽视天主教与从其教者，当政者也不可宽大不较，而应该芟除殄灭天主教。

一、发誓不谈人间是非
夔迩来力辟社党，不无见尤焉。吾师董见龙先生谕以安命之学，禅友曹源公又进以无诤之旨。佩服其教，方修儒宗求而诸心，持佛戒而忏口业。腊八夜坐，心如寒石。次日犹推转不下，次子渤素孝，自书馆来问疾，谈次方消，誓从此不谈人间是非。
二、黄天香问序于夔喙
而清漳贤者黄天香，持所刻《破邪集》问序于夔，观儒臣之疏，诸贤之论，凡所以辟西洋天主邪教者，词严义正，已无庸置喙矣。
三、当视天教如禽兽
西夷以技能称雄
西洋本猾黠小夷，多技巧，能制玻璃为千里镜，登高远望，视邻国所为，而以火炮伏击之，故他夷率畏其能，多被兼并，以此称雄于海外。
天教浅陋无味
