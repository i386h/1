<!-- { "loadSidebar": true } -->
“天主降生此地，正为此地易於流行。且宗徒多默敷教於小西时，去天主降世未六十年，传播已广。汉明遣使西行，访求佛书，以为西方有圣人焉，此时必有所闻。其使者行至天竺，不能复西，偶得浮屠之书，认为圣教，遽以四十二章东入中国，误取之也。
天主经典存于如德亚
“若乃天主经典，昭如日星。吾大西七十余国，人人奉之，奚啻如中国之六经，家弦户诵已乎！且纪载之符合如彼，圣迹之绝奇如此。若使降生他国，则典籍不载，耳目未闻，非惟人所不信，且将玩而亵之。其在今日，殴逻巴诸国尽从其教，咸自如德亚国相传而来。令上国所传景教，流行至今，则亦沦肌浃髓久矣。
三、不可因降生之地而生疑
“要以德教之行，未可以迟速远近论也。总之，或见而知，或闻而知，真似之辩白既真，正教之据当自力，世道人心端必赖之。岂可以天主不降於此土，而疑其偏僻也耶？
四、当一心钦崇天主
天主难以理测
“大抵造物主之淘铸天地，搏刮万物，生生化化，无始无终。其妙理无穷，不啻如沧海之浩□□可以涓滴而测之。
信乃万善之纲
“要之信之一字，道之根原也，功之魁首也，万善之纲领也。
当敬爱天主
“真信既得，知为天地大主宰，万民大父母，翻然动其敬畏爱慕之诚，遵行教诫。返勘吾身从何而生？吾性从何而赋？今日作何昭事？他日作何归复？真真实实，及时勉图。如人子之事亲，朝夕温清，起敬起孝，虽督之劳之，亦惟命是从，不敢少有猜疑过望，如是而后谓之孝子。
不可空究天主奥义
“若无敬畏之心，而徒探究天主奥义，譬沐太阳之光，未感其照临之德。徒瞪目视之，强欲戏其光耀之原，则其目必至眩瞀，而反不受其照矣。日其可穷乎哉？日不可穷，况天地之旋转乎日者哉？天地不可穷，而况天主之生人生物者哉？
“知天主之生天、生地、生人、生万物，又降生救我，则知其当一心钦崇在万有之上，无疑矣。”
第二十一节  赠送圣经
相国曰：“天主之教，如日月中天，照人心目。第当人沉溺旧闻，学者竞好新异，无怪乎岐路而驰也。先生所论，如披重雾而睹青天，洞乎无疑矣。示我圣经，以便佩服。”
儒略曰：“此其大略也，师相见彻天人，已解未始有始之理矣。请绎经典，讲解数日，更有深益。向观察公已曾面谕，须撰数语，以便参同，请先以此质之何如？兹敬纪数端，授相国典载者已。”

万物真原
后学艾儒略述耶稣会士
同会傅泛际、龙华民、费乐德同订
温陵张赓较梓

万物真原题解
《万物真原》是年耶稣会士艾儒略所著，同会傅泛际 、龙华民 、费乐德 同订，艾氏的学生温陵张赓 较梓的天主教护教论著。今底本共面，藏于法国国家图书馆 (Bibliothèque Nationale de France)，古郎(Maurice Courant)编目为号。同馆藏还有四部: 古郎编目为, , , 号; 梵蒂冈教廷图书馆(Biblioteca Apostolica Vaticana) 亦有藏本，文献编码为Borg.cine., , ; Rac.Gen.Or.III-, , ; Barb.Or.号; Institut Vostokovedenija (Leningrad) 亦有几部，文献编码为D, D, D,/b., D, D号。
艾儒略，字思及，本名Giulio Aleni，意大利人。他生于年，年到达澳门，在广州、北京、开封、南京、上海、杨州、陕西、杭州、山西绛州、江苏常熟、福州、泉州、兴化、永春、延平传教，在闽年，于年卒于延平，葬于福州十字山（延山）。艾氏被闽人誉为“西来孔子”，反教人士亦稱其为“聪明智巧人” 。
《万物真原》是有关天主教本原论的问答式护教论著。本书小引言：“东海，西海之人，异地同天，异文同理，莫能脱于公师之教焉，”即以普遍性的理（“人类之公师”）作为诀择是非的依据，来解决天地万物真本原的问题。书可以分为以下四大部分：第一部分说明 “物皆有始” ，“物不能自生”，不能由天地所生，不能由元气或理所生，论述唯有天主自有自然，无始无终；唯有天主能生万物，赋给万物以性理（第一、二、三、四、五节）。第二部分是在“论凡事宜据理而不可据目”（第六节）的论证基础上讨论天地万物必有主宰者（第七、八节）。第三部分描述的是天主“无始无终”、“绝无声息”、“无所不在”、“元无名象、不涉思议”的特性（第九节）。第四部分说明天主造成天地的过程、目的及天主自身的性质，综述天主是“万有无原之原”（第十、十一节）。本书，即在从一般理性出发，推证天地万物必有主宰创造之本原，而此主宰创造之本原必非同万物一样有所从生。故而天地万物的真本原乃是万物的无原之原（“无所从生者”）。
 
万物真原编目录
万物真原题解	
万物真原编目录	
万物真原小引	
一、据理以求归一	
二、著述以求归一	
第一节  论物皆有始	
一、天地有始	
二、有始者必出于无始者	
第二节  论物不能自生	
一、物不能自生	
二、物非自有	
三、唯天主自然自有	
第三节  论天地不能自生人物	
一、天地不能自生人物	
二、地不能生禀性完全之物	
三、生长万物非尽犬地之功	
四、当感谢生万物之主	
第四节  论元气不能自分天地	
一、元气不能自己造物	
二、元气不能自然生物	
第五节  论理不能造物	
一、理无知觉以造物	
二、理依于物而非能生物	
三、造物乃造物主明理之功	
四、造物者赋理于物	
五、当以理推其所以然	
第六节  论凡事宜据理而不可据目	
一、目不得见不可谓无	
二、据义理之目能见天主	
三、以目所不睹为无是心瞽	
第七节  论天地万物有大主宰造之	
一、造化之妙使人知天地主宰	
二、从被造之物类推天地被造	
第八节  论天地万物主宰摄治之	
一、天地万物运行不爽证天主立法	
二、天地万物运行不爽证天主运旋	
三、万物各有本性证天主定其性	
四、人有形有神证天地有天主	
五、万国人心皆知有天主	
第九节  论造物主非拟议所尽	
一、天主之理不可名言	
二、天主可解以非而不可解以是	
三、天主性体不可穷尽	
四、姑称造物主为天主	
第十节  论天主造成天地	
一、天主造物与人不同	
二、天主造天地万物之序	
三、天主造天地之大要领	
第十一节  论天主为万有无原之原	
一、天主为万有之元有	
二、天主为无始无终者	
三、当感谢天主恩泽	

万物真原小引
一、据理以求归一
凡论一事而有相反之说，既不能俱真，必有一确法以定之。如论物之轻重，必须定以权衡；如辨金之真伪，必须定以鏐石。论道亦然，每遇相反之论，惟藉一理为衡石。人能不是己是，而独是理之是，则决万疑亦易易耳。盖未有理之所是者而非、理之所非者而是、理之所既非既是者而可疑是可疑非。但彼一种似是实非之论，于理远又复弥近，故令人难辨。以此愈当寻认真理，击排到底以求归一。
以理释日远近之疑
譬如，童子辨日。其一以大小验之，谓早近午远矣；其一以寒暖验之，谓晨远而午近。二说相反，又俱似是，而实俱非也。以理究之，天包大地在中，如圈中之有一点。日月星辰丽天周绕，大地如一轮旋转于中枢。其上下四傍（石版）相距俱等，更无晨午、远近、彼此之分。所以早似大、午似小者，由早间湿气弥漫，地面重重辉映开日之光。午间则日在天中，无湿气遮映以开散日之光者，故早大而午则小也。所以早寒午暖者，因早间阴气甚盛，又日斜照无力，不能一时顿消。到午日力正旺，消化阴气，又能直照。所以早则寒、午则暖也。亦由于此。
以理证万物之原
今人论天地万物之原，其说不同。或云天地无始无终，或云天地有始而能自生，或云天地有始而有所以生。所谓天地有所以生者，又或曰理，或曰气，或曰主宰。穷究主宰之说，又各议论不一，以致人心茫然，莫知所向。而人伦之至业，亦不得不大废矣。此天地间一大事。众务之先，正学之宗，岂容置而不明论哉？必须逐端以理论之。理者，人类之公师。东海、西海之人，异地同天，异文同理，莫能脱于公师之教焉。故君子当姑置旧闻，虚其心，而独以理为主。理在，则顺而心服；理所不在，则逆而非焉可也。
二、著述以求归一
余述此编非敢好辨，聊就敝土所传公论与夫穷理所得之学，请证于好道之士，以求归一。或者不倍于真理，云君子不以人废言。倘肯留神谛思相与谘诹正道，予则幸矣。

泰西后学艾儒略识
                                                      
 
第一节  论物皆有始
一、天地有始
或曰：天地之始。经典未载，耳目未经，何以考之？
曰：证天地有始，约举五端。
制作养生有始
其一曰，人类须备物以养其身。如五谷百果以疗饥。酒浆以止渴。衣服以御寒，房屋以蔽风雨，城池以避灾害，邻里以相友助。设无此数者，人类必不能存，存必不能久。即有一人能之，万民亦不能也。顾耕种、炊爨、制造诸存养生命之计，各国经典俱记其始肇年数。如中国记伏羲、神农、黄帝之时，创造存养生命等具。故知自此以前，天地之始必不远耳。不然，自此以前，既无烹饪、裁制诸事，民将何所依赖而生。设如外纪所谓茹毛饮血，有同禽兽之性。岂其然乎？
人类从出有始
其二曰，五谷之种，今岁一粒，明岁可得一升，后岁可得一石。一粒之少，渐渐而生，必至万亿。人类亦然。当今亿万之民，逆追百年之前，必少于今日。再追千年之上，必又少于百年。总而计之，今日万民，其先必出（于）数人。数人之最先，必出于两人。之时则人类之始矣。两人以前，人类从何而出乎？
人类始祖记载有始
其三曰，万国典籍论天地之原，本国之始，皆必谓有初。如中国记盘古而上，更无人类。太西记亚当以前亦更无人类。即此便是天地之始矣。
天地运动有始
其四曰，苍苍之天，必不可言无始。盖天一辟。就能运动。既运动，必如今日。自东而西，一日一周，明日复还本方。既还本方，即一日之始也。即此推之，一日之前直至于无天可动、无地可载、无物可生，岂不为天地之所始乎？
经典记载天地有始
