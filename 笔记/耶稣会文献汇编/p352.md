<!-- { "loadSidebar": true } -->
据以上所述，而知宇宙必有创造者，或能手创万有之物质者，或具最大智慧及最大权力之意匠，而犹未足以拟吾人之崇敬。吾人乃思必有唯一之神，具无限智慧，无限权力，为人所敬畏而钦仰者，又必圣洁仁慈，可以副吾人之钦仰，斯认其为可拜之神耳。特吾人所已述，但及其能力，未及其圣善。窃思宇宙创造以来，果有圣善之佐证乎？宇宙果有偏善偏恶之致乎？是皆吾人所未知。特稽诸历史，洵有圣善之佐证在，虽间有恶胜于善者，其实不然也。阿挪德有云：必有超出于人类之能力，其所为种种，皆趋于正义之一途。是以暴虐不仁之事，渐次改革；一切高尚理想，渐次发生。旷览古昔，有强大望国，渐次灭亡。如亚述、巴比伦、波斯、罗马，皆著名大国，先后堕落，其故何也？当其盛时，即有灭亡之种子蕴积于中。其立国以流血为基础，他若骄傲、浮华、淫泆诸恶德，均足塞其国道德之源，而使之灭亡。然则其召亡之因，果何由耶？是盖因历史所纪载之势力，不佑恶德而助正义之所致耳。至论神之有无，则就人类中显有明晢之证据。盖人类之心中，皆有上帝之佐证在也。前言人类普有宗教之思想，可征上帝于造人时，即储是意于人心也。是为造人时所必需，而非由于后起之说，不当视为偶然焉。试观无论各地族、各时代，学无论深浅，性无论纯驳，莫不具有宗教之心。具此心理，即莫不仰望与真神相感通。是非造物者于造人时置此心理于人类之佐证乎？且不特宗教家具此上帝之仰望，即人类天良中亦莫不有是。盖吾人有辨别是非之心，知何者为当为，何者为不当为；何者为本分，何者非本分，有时循吾本分，而与吾之利益相冲突，或与吾之快乐相枘凿。但吾人若不顺吾之天良，则必贻后悔。天良之居吾心，如宾客然，能肃之进，亦能屏之退。特有时吾之所为，乃竟不容于天良，且或激劝吾人勉为困难之事，故天良犹法官也，能裁判吾人之所为。试问天良果何自而有其审判之权，果畴予之耶？是非则于人力，更非由于物质，在吾人之知识中，善恶二者终不相合，正义为吾人所当从，罪恶为吾人所当袪。虽吾人于行义时，履苦之途亦所不恤，是可征造物具权力者，必具圣善之德，且具至高之能力智慧，与夫不易之正义也。或谓世界多罪恶，何以征上帝必具圣德耶？殆上帝于造人时，未知其当获罪耶？脱谓不知，则不得谓无所不知；脱谓知之，则何有于慈爱，是亦难释之问题也。然吾人不能不认上帝预知人之罪恶，但知上帝虽预知而不能以是诿过于上帝也。上帝之造人，非如器械然，必使其尽出于忠爱，不容有自由之意志。所贵能事上帝者，在出于自由之诚服耳，故上帝既造自由之人心，即亦不能禁其不为恶。是以上帝不造人则已，苟造人，则必造自由之人。然则上帝既欲造自由之人，亦逆知有罹于罪恶之险，惟吾人于上帝之造人，不能轻于评骘。历史如至长之河流，吾人所察至短，上帝则于初世、近世、后世、皆得明瞩之耳。世界既有罪恶，即可证明上帝有憎恶罪恶之心，必使有惩治之方法，如是则不得诉上帝为不仁矣。或有议人类之有死，疑上帝之不仁者，是则无庸深辨。世人苟皆不死，则亦不能有生生苟歇，则世界无有进步。况畏死之心，由于罪恶。苟人能袪恶，则死亦何惧。或有以人生所受痛苦，证上帝之不仁。抑知下等动物所受之痛苦，实较吾人所思想者为少，因其不知畏惧故，其痛苦之量大减，且弱肉强食其中且含有仁慈之意。惟最难解释者在人类痛苦问题，颇涵奥赜之理。抑知人类痛苦亦具有作用，盖藉痛苦之感觉，使其谨于卫生，或者其所受之痛苦，适为其作奸犯科之惩罚，初与他人无尤，故其所受痛苦，适足使人磨练其身体，坚定其德性。其证甚多。不遑缕述。矧人类至有价值怜恤之美德，即生于痛苦诸问题。怜恤一端，在受者慰藉，施者获福，人己皆有利益，其理甚赜，殊难解释。试稽古今历史，恒有人类肆虐，使人备受诸痛苦，如天主教之锻狱，土耳其人残杀于阿尔炎亚Armenia等事，不绝于史。何以人类肆虐，上帝独能容忍耶？何以上帝不置此等残忍之人于地狱耶？是则颇难解释。即宗教中，人亦恒置诸念虑，未能窥测上帝之心也。初生之孩，虽具灵魂知识，如父母然，不知父母之心理，迨及成长，斯其心理，企及于父母。故吾人之于上帝犹，初生孩之于其父母。倘上帝一切奥理，为人类所尽解，即失其为上帝矣。况基督教理中，苟不含有奥赜之理，即无所容其信仰之位置。既具奥颐理，即为吾人所不能测，亦即所以为信心之试验也。
然而世之欢迎唯物论派者则不以是说为然。世人多有欢迎唯物论者，其理固易明焉。盖吾人对于日用所经历之事，及环绕吾身之物质，不能无所观感。其感触于吾身者，有官器受之，或为视官，或为听官，或为嗅官，或为味官。官凡外境所感觉者，皆谓真实不虚。仰观于天，星辰炳耀，俯察于地，河岳渟峙，以及深海大陆，人力所建筑者，均不得目之谓虚妄。惟吾人以官器所接受者为非虚，故其感觉循环不息，遂致吾人耳目所未能感触之奥理，乃淹蔽而不彰。由是可知人生于世，不得不与外境相接触，遂忘物质以上，尚有灵界之一境，是为欢迎唯物论之原因者一也。至其第二原因，则因近数十年来，物理学家研究物理，能以曩昔人所未明之奥理，抉示吾人之耳目。且其年造之境，为曩昔人类所未曾梦见者，故物理学之效果，洵为奇异。以故物理学家，颇有矜骄之色，以为能操一切学问之秘钥。即以物质动力二者，能成奇异之功绩，凡吾人所思宇宙之奥理，物理家俱能解释之，以故唯物论，实足摄取科学家之心，然而此境必难常存而勿失也。
间有以唯物论为己餍足，恪守勿失，初不知是特为人类知识进步之一级而已。如著名之科学家佛尔柯，及心理学家文脱，其幼年皆奉唯物论为圭臬。然其后愈研究，而其心理愈不自餍足，渐次考察其精理，亦有恍然于其际者焉。德国大生理学家Bois Raymond主张唯物论，而反对神道学者，藐神学家为执迷。其所演论有七端，彼视为不能解释者，而已解释其四端。云七者何也？⑴物质与动力；⑵动力之由来；⑶生命之原；⑷宇宙之意匠；⑸人之知识；⑹人之性灵与言语之由来；⑺人之自由意志。试即其所述而论列之。
先言物质，一切物质果为何物，何自而有？人虽研究而所得无几。即吾人所恒见之物，而科学家卒不能知其何以成。昔人分析原质至微点而止，已为人目所不能察。今人则谓微点，尚为奥妙之多数电子所成。而所谓电子（electron）者，且含有电质也。或谓物质成于以太（ether），然以太何由成，则非所能知。苟能知以太之所由成，则又当研究其所成者，复为何物，其奥赜何如也。吾人每欲解释寻常简单之事实，殊觉其困难，乃主张唯物论之科学家，恒欲恃其方法阐明宇宙之奥理究之，即其所求之方法，亦仍有所未明。
宇宙动力之原固能知其由来乎？即地球之动力而言，已无穷极，矧地球以外，太空无量世界，其能一一测之乎？动力其为物质之本能乎，抑与物质合而为一乎，或物质仅为动力发见之现象乎？况质力不灭之理，揆诸唯物论之公例，间有不适。或其理尚吾人所未尽知，不能阐明其奥理欤？特灭为真实不虚也，则何以解释人之有思想？假谓人之脑力，储有思想，然则人于思想时，此脑力必变而为思想，脑力既变为思想，则此脑力必致消失，是即质力不能永存之一据。然此脑力仍能不致消失者何耶？要知人之思想，物为其脑力增益之效果而已，吾人思想能继续不绝，非取给于新脑力。盖谓取给于脑力，则于质力不灭之例相违背，庸讵知吾人一切思想，不得谓由于物质所生，是谓不可思义之一端，与物质变为思想，同属不可思义之一境。惟云人之脑力，储有思想，其言实无证据。苟谓人之脑力，属于有感觉而奥妙特甚者，则得之矣。今谓人之脑力存有思要，则不特无据，其言亦为不可思议之景象矣。科学家契福特（Clifford）谓，物质与思想，不能同一位置，物质属此方，思想则属彼方，其言洵然也。故据唯物论派之所言，即知觉之初步，彼亦未能解释之。德康德（Kant）有云：唯物论家即就最微之生物，亦不能解析其故，盖生物于非生物之间有深渊焉，吾人不能以脑力为津梁而济之也。唯物论家知其沟通之难，乃曰物质微点皆有知觉之能力，并谓物质与性灵实一物而呈二象。耳黑智儿（Haeckel）谓，微点之中有灵气焉。其他唯物论家亦谓物质与以太皆具知觉，均有趋向及振动之力。诚如是言，是不啻以纯正哲学为游戏之谈，以宇宙实际之理，饰为畸形镜（Distorting mirror），以误视点，其实皆讏说也。
且据唯物论家之所言，彼于人人所具之真知，绝未有所解释。盖吾人身体时有更变，按生理学言，吾人今日之身与昨日异，医学家亦谓吾人身体之细胞微点，阕数年而尽行变易。由是言之，身体既有更变，吾人之知觉亦必更变，以故今吾必非故吾，庸抑知吾人生理，虽有变易，而我则仍为故我？前十年之所为者，仍得赓续于今？故生理虽有更变，而心理性灵则未尝稍间也。
若但言物质，则吾人究不知物质为何，且不知所谓物质者，果有是物与否。因吾人有生活行动，而始信有此世界；因吾人有身体之存在，而始信有此物质。究之吾人之真知在，知有我而已。然所谓我者，非属于身体，乃属于性灵也。因吾人自知感觉纷起，乃将一切感觉条分缕析。其对于物质仅为吾人感觉，推想之所形成耳。要知吾身与外物同属幻象，如梦境焉。虽然其以吾身所接者为幻象，则必具有一种性灵，始能生此幻象之理想。苟以吾身与外物为梦境，则必具有此性灵，乃能入梦也。或有驳此说者，谓苟以世界、吾身为虚空，洵为虚诞之词，而抑知但有物质，而无性灵，则其言不更虚诞耶？盖吾身与外象各物质，皆属于性灵。一切宇宙幻象充斥于吾人之感官，而传于脑，实则吾人性灵，以脑力为感器，能使宇宙万物，明显之、分析之、而统一之也。吾人意志恒受外象复杂之感觉，苟无性灵为之主宰，则其所受感觉为无意识，且无联合之系。因人所受感觉，必赖有性灵，然后明晰，组织排列使成统系。脱无性灵，则吾人感觉，皆凌节而无序矣。
