<!-- { "loadSidebar": true } -->
西师道：“孟子曰‘性善’，则本训借训，皆在其中矣。惟善恶不明，故有孟子性善、荀子性恶、杨子性混、韩子三品、董苏二子性无善恶之论。众说纷纷，然所争者名耳，名正则无讼矣。夫恶也者，犹无也、暗也、曲也、病也。病乃不安，曲乃不直，暗乃不光，无乃不有，恶乃不善。所以善者明，即恶者亦明矣。惟善之名不定，或在自有者，或延及于物，或以利害言或指所用以得向，或就义以立功，请略详之。惟自有者，为至一而不贰，故独为至善。受造之物，较于造物者，万万不能及之，皆入数也，非至一也，故若无焉。然物虽非至善，犹不可谓之恶。盖天主所造，其间虽有尊卑之等，而未有善恶之分，故孟子言性善，最得之。或以利害言，利我者为善，害我者反之。然所害我，或利他物，如水死人而活鱼；或今日害而异日利，如有病而食肉，则毒也，病愈而食，则美矣，故名之谓善，乃强名耳。刀利而善，刀钝而恶，此指用而言也。荀子性恶，是言刀钝。杨子性混，是言刀就砺则利，不磨则钝。韩愈三品，亦出乎此。然刀之利者，恶刀也，非恶金也，故名之谓恶，名亦强矣。又所谓用者，心是为得所向，而善向善用云者，惟以理义言而已。凡自作主，自能循理，亦能背理。择由理，则为善，始有功而可赏；择背理，则为恶，始有罪而可罚，惟神与人为能如此，而他物不与焉。是故形物之所向，皆善无恶，所用以得向，亦然无不善，独不知其然，又不得不然，无明德，无主张，所以无功无罪。若人则大异乎是，或其向与其用皆善，如昌言以化人，化人以乐天；或其用与其向皆恶，如弃命以杀人，杀人以报仇；或所用好而所向不美，如辞让以得人誉；或所向可，而所用不可，如欲得后而娶妾。其忘可也，其行则不可，娶妾虽善以得后，而实不善以循理，苟欲违理以得后，则所志又非善也。以理义而言善恶如此，则善恶指行，而未尝指性。盖性之于行也，犹刀焉。刀钝而行困，刀利而行安，或安或困，克循理而行，则可谓善行，可谓善人。苟云善性，意则不顺，而名亦强矣。董苏之说，似本于此，然未闻圣人之道，而知善恶者鲜矣。宋儒欲统卿轲之说，自造天地之性、气质之性之论，殊不知所谓也。或正而秀，或偏而浊，人人并受之于天，得清者无功，禀浊者无罪，彼也不足为善，此也不足为恶。倘必欲强而以善恶名之，亦是刀钝、刀利之类而已矣。若然，则观人而论，其于孩提之时也，又钝又苦，于禽兽更甚。其及长也，形体虽卑贱，乃上而令；神心虽尊贵，乃下而役。人欲从理为善，则难如不及；人欲违理行恶，则顺如下流。夫人性钝钝然若是，孰钝之也哉？呜呼！否之匪人。原祖亚当听额娃之言，方天命而钝之。《诗》曰：‘妇有长舌，维厉之皆。乱匪降自天，生自妇人。’岂此之谓与？”
李举人深深打躬道：“光也幸闻道矣。老师将请儒之说，是其是，非其非，而无所不到，真可谓知言也，门生不但心悦诚服，即以此证圣教，其足以为证矣。我老师于性理儒学一点不差，而况于超性大道乎？”
司马公见举人心服如此，甚是欢喜，自己亦说几句称赞儒交信之妙，然后二人告别而出。正是大道本荡平，差讹人自误。今朝指点明，方知来去路。
第三日，又是李举人问：“如何方劝得人奉教？”
西师道：“劝人以言，不若感人以德。不讲天主教之美，开口便嗔和尚、鄙菩萨，平白得罪人，非所以救人也。夫和尚，当怜不当嗔。盖其意原非不好，欲修道行善，但可情走错了路。菩萨亦不必鄙，宁可问外教人，拜菩萨有甚好处，信菩萨有甚证据，使人自己晓得奉事菩萨荒唐无味，然后好将天主之道之美，讲与他们听。”
李光道：“圣教之美，可得闻乎？”
西师道：“略以十条言之：其一、惟天主之道为大，盖非止于有始有限之世物，乃上而及于万物之真主故也。其二、惟天主之道为要紧，如人为子，便当止于孝，而天主为我们大父母；为臣便当止于忠，而天主为万民大君。世之荣光、知遇、后嗣、寿考，有之可，无之也可；独圣教之道，心不可须臾离，若可离，则非道矣。其三、惟天主之道之关系为重，弗论暂世富贵之有无，弗念假合生命之存亡。惟或享天主，而满真福于无疆；或失天主，而遭极祸于无终，此乃大究竟也。其四、天主之道为天下万民之大本，无东土西土之分，凡受命而为者，皆是天主所生，皆当归于天主。是故视此道为外国之法，为西洋之教，噫！亦惑矣。其五、惟天主之道，亦实为尔我之大本，正如天下只有尔我二人焉。行之者或众或寡，其于尔我何有？今有人于兹，乍见邻室被火而炽，不觉恻隐之心动焉，救火之意发焉。嗟夫！烈火焚及已肤，而独昧然不知，甚哉！惑也。其六、惟天主之道为极急。盖世间最定者人之死，最莫定之者时，在旦未能必暮，在暮未能必旦，故曰：‘朝闻道夕死，可矣？不闻道而死，可乎哉？其七、惟天主之道确然有据，了然易通。盖人之才不齐，苟此道非自明自徵，而待上知以知之，则仅为二三人之秘术，非为万方之达道也。其八、惟天主之道为能治人心之病。盖人之于善也，犹瞽之于色；于不善也，则如流矣。嗜欲无厌，好财好荣，今浮屠以轮回六道惊之，黄老以长生久视劝之，世儒以空理虚虚勉之，是皆画地为狱，刻木为吏而已。惟天主圣教大明乎真财、真荣、逸豫之实，故能使人贫者乐而富者仁，贱者顺而贵者礼。盖知暂世无以为宝，惟永以为宝，而人之心无病矣。其九、惟天主之道，为能满人心之愿。盖人莫不欲知真，莫不欲得善，二者乃率性之愿也。然凡所知有惑有涯，所爱有缺有限，则心不满而乐不足。惟事天主之人，既具升天之实望，虽在污世，已得真福之端，而其乐非言之所能尽。若谢世而归，在天享天主光荣，其福满矣至矣，不可以言并不可以思议矣。其十、惟天主之道有序，森森琅琅，如贯珍珠，至道虽可一以贯之，然分其条理，则尤易明。夫路惟一，而步垒焉。有至尊天主，无始无终，而始终万有，匪斯无物，一步也。宇内万物，惟人为贵，二步也。人之所以为贵，本在神心，非在形体，三步也。人神之贵，在自作主，故能受天主命，四步也。顺命者立功，方命者有罪，五步也。获罪于天主，殃及其躬，六步也。天主宥人，非缘人悔罪之故，必另有至尊代人求赦，七步也。虽有至尊代人求赦人，必须于救世者合其德，方足以免上刑，八步也。惟一耶稣实为万民之主，而代人求赦，九步也。惟入天主耶稣圣教，信其纲领，守其规诫，始于救世者合其德，十步也。列步所陈之道，至道也，穷物理，辨真伪，引古典，皆所以明之。明之所以行之，行之所以得止者也。”
李举人道：“保禄虽不敏，愿由斯十步而进矣。”
司马公道：“十步之道，最大最要者，天主圣三与天主耶稣两端。万物大主，一体包三位，罪人信而无疑也。天主耶稣，一位含三体，何谓也？”
西师答道：“耶稣既是天主，必有天主之性，斯一体也。耶稣既是人，必有灵魂，斯二体也。必有肉身，斯三体也。然虽有此三体，其位则一而已，乃第二位天主子者是也。天主子者降生取人性，有灵魂有肉身，实实为人。然斯人也，既缔结于天主第二位，则人之本位，不能并立而存。是故人性之所行，如教诲、祈祷、受苦等，皆归于天主第二位，所以诸行之功无限焉。”
三人谈论甫毕，舟子已报到崖了。西师不欲进城，因司马公山居幽静，就往那边住下了。
次日司马夫人领了洗，圣名亚纳，是陈玛利亚作代母。李娘子也领了洗，圣名保辣，就是司马亚纳为代母。彼时城里乡里，都闻得西洋老师在司马公府上传教，都来听讲问道。西师不分彼此，有穷的蠢的，一发用心教训他，不几日间，男女大小领洗的有五十余人。
西师命李举人作会长，和众人说道：“列位领了圣洗，就是沾染耶稣，不为魔鬼的奴才，实为天主的义子了，受洗是十分要紧的。所以无男人，就女人也付得洗；无教友，连外教也付得。只有三件极要紧，是□不得的。
第一、要水。就是河水、泉水、井水、雨水都用得。
第二、要洒水的时节，明折念这一句话，我洗尔，因父及子及圣神名者，一个字少不得。又不要或先洒水在头上，而后念这一句，或先念而后洗。
第三、心里的意思，必要与圣教的意思同而不异。圣教如此，我也是如此就是。”
西师说完了，那陈玛利亚有个女孩儿，年才八岁，最是伶俐，因神父（教友神功之间称西洋老爷为神父，自称为罪人）在众人而前考他。
西师问道：“你是奉教的么？”
答：“谢天主的恩，罪人领了洗，是奉圣教的。”
问：“什么圣名？”
答：“圣名路济亚。”
问：“奉教的人有号么？”
答：“有，就是十字圣号。”
问：“你会画十字？”
答：“罪人会。以十字圣架号，天主我等主，救我等于我仇，因罢备肋、及费略、及斯彼利多三多名者。亚孟。”
问：“天主有几个？”
答：“只有一个。”
问：“天主有几位？”
答：“有三位。第一、罢德肋，解曰父；第二、费略，解曰子；第三、斯彼利多三多，解曰圣神。父是天主，子亦是天主，圣神亦是天主。”
问：“就是三个天主么？”
答：“不是不是。罪人不说父是一个天主，子亦是一个天主，圣神亦是一个天主，但说父是天主，子亦是天主，圣神是天主。盖三位共是一性、一体、一个天主。”
问：“是那一位降生？”
答：“是第二位费略降生为人。”
问：“为什么降生？”
答：“为救赎万民的罪，故名号叫做耶稣，解曰救世者。”
问：“怎么救赎？”
答：“自甘受苦难，被钉十字架而死，第三日复活，四十日后升天。”
问：“我们人能会升天么？”
答：“凡得善终，必会升天。”
问：“谁能得善终？”
答：“有两件事十分要紧：第一、必要领洗奉教。第二、天主取灵魂的时节，必不要身上有个大罪。这两件备，才是善终。”
西师道：“好明白的孩儿，做得一个女会长。今有个好圣像，是你本名圣女路济亚的像，我送给你，早晚恭敬。”
神功完了，西师要起身还堂，众人攀留不住，许了明年二月还来，众人送至舟次，西师自回省去了。
李家夫妻二人，奉圣教后，心心念念，只是明讲天主的道理。李举人劝导同胞的朋友，李娘子训诱亲戚的女眷。凡所劝的人，又明白道理，又谨守规诫，德行表样，都是好的。所以不上三年，那地方奉教的人，就有几千，大家商义，醵分鸠工，起了一所大天主堂不题。
