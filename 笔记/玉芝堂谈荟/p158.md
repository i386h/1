<!-- { "loadSidebar": true } -->
　　杨用修云扬州有蕃厘观观中有琼花即陈后主所谓玉树后庭花曲云琼树朝朝新是也其花后萎好竒者云琼花无种过矣宋傅子容诗比玚如矾总未佳要须博物似张华因看异代前贤帖知是唐昌玉蕊花王介甫名为玚花取其色白也山谷名曰山矾以其供染即今之栀子花佛经名薝卜花本草名越桃是用修以琼花玉蕊山矾栀子总合而为一也容斋随笔谓物以希见为贵唐昌观玉蘂至于神女下游折花而去以践玉峰之约不特土俗罕见神仙亦然若山矾则江东弥山亘野而引李衞公集润州招隠玉蘂花诗又晏元献集借示扬州庙玉蘂诗序为证云此花因防元之更名琼花春明退朝録招隠玉蘂即后主琼花非山矾也韵语阳秋云江南野中有小白花本髙数尺春开极香土人呼为玚花鲁直更其名曰山矾常有句云髙节亭边竹已空山矾独自倚春风是也近见曽瑞伯髙斋诗话此花即唐昌玉蘂恐未然玉蘂佳名自唐流传至今不应舍玉蘂而呼玚又改名山矾也又琼花惟扬州后土祠有之玉蘂则唐朝唐昌观有玉蘂花王建诗所谓女冠夜觅香来处惟有堦前碎月明是也长安观亦有玉蘂花刘禹锡所谓玉女来看玉树花异香先引七香车是也唐苑亦有玉蘂花李徳裕诗玉树天中木金闺昔共窥是也招隠山亦有玉蘂花李徳裕所谓吴人初不识因予赏玩乃得此名是也然则玉蘂非琼花明矣总诸家之説较之琼花者扬州后土观中之物世无别种者也玉蘂者长安唐昌观中之物仙女来游以赴玉峰之约者也山矾者本玚花而鲁直易名者也栀子即佛书所谓檐卜四花皆白色而有香然贵贱若天壤之悬栀子今江南絶多皆四五月开而玚花自是春栀子染黄以花而山矾染黄以业玉蘂自显于唐昌而琼花独钟于后土广陵长安道里悬絶又有聚八仙花最近似而亦非见郑兴裔琼花辨云琼花大而瓣厚其色淡黄聚八仙花小而瓣薄其色微青琼花叶柔平莹泽聚八仙花叶粗而有芒琼花蘂与花平不结子而香聚八仙蘂低于花结子而不香取二花以试儿童能辨之周平园云唐人甚重玉蘂始着花甚微经月渐大暮春方开出须如氷丝上缀金粟花心复有碧状类胆瓶其中别抽一英出众须上散为众蕊犹刻玉然羣芳所无不知何故疑为琼花也
　　五谷各二十种
　　五谷之称见于经传者多矣郑云五谷麻黍稷麦菽也月令春食麻夏食菽季夏食稷秋食麦冬食黍注云麦属木黍属火麻属金菽属水稷属土周礼职方氏扬荆宜稻青宜稻麦雍冀宜黍稷幽宜三种兖宜四种豫并宜五种注三种黍稷稻也四种黍稷稻麦也五种黍稷菽麦稻也汲冢周书禾黍居东方黍居南方稻居中央粟居西方菽居北方説文曰禾嘉谷也木旺而生金旺而死麦金也金旺而生火旺而死黍禾属秔稻属麻稷属稷五谷之长也周礼又有三农生九谷郑众以黍稷秫稻麻大小豆大小麦为九谷郑无麻大麦有梁苽又膳夫馈食用六谷注六谷黍稷粱麦苽也星经又有八谷则谷稻黍粟菽麻大小麦大小豆也易称百谷杨泉物理论粱者黍稷之总名稻者溉稻之总名谷者众豆之总名三谷各二十种为六十蔬果之实助谷名二十是为百谷后稷教民树艺之法曰五时见生而树生见死而获死又曰五谷生于五禾汜胜之书曰黍生于榆大豆生于槐小豆生于李麻生于杨大麦生于杏小麦生于桃稻生于柳五木自天生五谷待人生取五谷于五木也蘼草死而麦秋至草木黄禾乃登故曰见死而获死也吕氏春秋孟夏之昔杀三叶而获大麦注昔终也三叶暮藁歴防蓂也
　　荔枝名十八娘
　　曾子固荔枝状有中元红孟家红法石白钗头颗一品红状元红陈紫方红緑竹丁香牛心虎皮玳瑁龙牙蚶殻真珠双髻朱柿蒲萄十八娘等凡三十四种十八娘深红而细长以闽王女好食此而得名或云物之少美者为十八娘闽人语也故元八诗有青铜三百一斗酒荔枝十八谁家娘之句蔡君谟荔枝谱陈紫其树晚熟其实广上而圆下大可径寸有五分香气清逺色泽鲜紫殻薄而平瓤厚莹膜如桃花红核如丁香母剥之凝如水晶食之消如绛雪其味之至不可得而状也江緑大较类陈紫而差大独香薄而味少淡方家红可径二寸色味俱美游家红种出陈紫实大过之宋公荔枝实如陈紫而小甘美无异蓝家红泉州为第一周家红出兴化军何家红出漳州园法石白出泉州法石院色青白其大次于蓝家红緑核颇类江緑色丹而小荔枝皆紫核此以緑见异出福州丁香荔枝皆旁蔕大而下鋭虎皮红色絶大绕腹有虎斑牛心以状言之玳瑁红荔枝上有黑防如玳瑁琉璜顔色正黄而刺微红朱柿色如柿蒲萄荔枝穗生朶至一二百又有蚶殻新牙水荔枝蜜荔枝真珠荔枝剖之纯瓤圆白如珠莆田荔枝名品皆出天成虽以其核种之终与其本不相肖宋香之后无宋香所存者孙枝耳陈紫之后无陈紫过墙则为小陈紫矣笔谈谓焦核荔枝土人取其根火燔令焦复植于土以石压之令勿生旁枝其核自小里人谓不然此果形状变态不可以理求或似龙牙或似鳯爪钗头红之可簪緑珠子之旁缀是岂人力所能加哉初方氏有树结实数千颗欲重其名以二百颗送蔡忠惠公诘以常岁所产止此公为目之曰方家红着之于谱然此后华实极繁迨至成熟所存未尝越二百遂成语防宋福清翁昭文先儒亢从子也圃中非时生荔枝其母曰岂有嘉客踵门耶顷之莆田林光朝至因名为嘉客红王十朋为泉州守有荔枝诗八章一曰陈紫一曰江緑一曰皱玉一曰大将军一曰玉堂红一曰夺先红一曰七夕红一曰白蜜福州志称一品红荔中极一品状元红颗极大味清甘桂林皮粗厚大如鸡子味甘中冠体圆核小皮光而薄味清而甘金钟形如钟皮略麤厚色如硃砂胜画皮厚刺尖味甘肉丰鸡母引子朶数十枚大小错出鳯池超实圆味甘驼蹄长大而甘柔金防上鋭下方有金线界其中鑛玉皮粗厚味甘浓红綉鞋实小而尖形如角黍味极香美龙牙色红长二寸许上下俱方天柱以树高大名满林香甘香倍于众品鵞卵皮光无刺色红蜜丸味甘肉厚白蜜皮粉红甘如蜜鸡肝实扁味甘色红无核其中品又有馒头磨盘马先白松柏蕾将军帽醋瓮緑珠一名结緑俗呼为緑荔枝实如山榛味至清至熟时实与叶无辨星毬红惠安志果实与百谷相消长荔枝杨梅大熟其年五谷多荒谚曰山中红田里空近时徐兴公谱复载有福州一品红洞中红星毬红栗玉金防緑珠中冠鳯池超鑛玉鸡引子净江瓶马先白满林香胜江陈山中冠白蜜胜江萍松柏蕾胜画等名兴化有皱玉郎官红游丁香紫璚百歩兰夀香西紫黄香瑞堂红麝囊红百步香黄玉玉堂红緑纱青甜霞墩黄石红水留松蕾等名泉州有大将军七夕红张官人马家緑百步香火烟緑衣郎柳钟等名漳州品有虎皮斑氷团大緑小緑余家緑陈红黒叶
　　木兰
　　古有木兰而无玉兰今则有玉兰而无木兰吴中木兰堂其花树最雄陆龟诗所谓几度木兰舟上望不知原是此花身其树至宋末始萎阳备诗云木兰枝密树仍髙堂下花光炤节旄列鼎重茵歌舞地金章同色使君袍其色似惨紫今玉兰在吴中多以辛夷接辛夷紫而玉兰白岂二木本一种昔紫而今白耶
　　三百
　　荆木内方天楄羊桃外方东荒绮髙之树三百岁而华二百岁而实东荒柤榢之树三千岁而华九千岁而实木藤断其根则生松根压以石则偃模木之叶四时代色普舎之树四时作华白防之汗如漆木之汁如血桃枝竹四尺为一节木瓜一尺而百二十节海枣五年而一花蓍草七十年而益一茎娑罗之树七叶优鉢罗之华九房琼州有占风之草兴化有潮之荚慈孝之竹冬笋外生夏笋内生银杏乙夜而华丙夜而实幽谷四炤杨揺七脊梧实缀于箕防榔之房出于叶古度不花而实子从皮出之荇藻苹并生于水宛童兎丝生于木菖本林兰生于石防茵树鸡生于朽株枫人生于雷雨蒻地蚕延藜生于零露
　　红荳蔲
　　唐诗红荳生南国又荳蔲稍头二月初按桂海虞衡志红荳蔲花丛生叶瘦如碧芦春末初开花先抽一榦有大箨包之箨解花见一穗数十蘂淡红鲜妍如桃杏花色蕋重则下垂如葡萄又如火齐璎络及剪彩鸾枝之状此花无实不与草荳蔲同种每蕋心有两瓣相并词人托兴如比目连理云耳资暇集豆有圆而红其首乌者举世呼为相思子即红豆之异名也其木斜斫之则有文可为奕博局及琵琶槽其树大株而白枝叶似槐其花与皂荚花无殊其子若豆处于甲中通身皆红李善云其实赤如珊瑚是也徐氏笔精云岭南闽中有相思木岁久结子色红如大豆故名相思子每一树结子数斛非即红豆也笔丛谓温庭筠玲珑骰子安红荳入骨相思知也无相思子即红荳也恐非益部方物略记红荳花白色实若大红荳以似得名叶如冬青
　　天南竹
　　杜子美诗有麝香眠石竹鹦鹉啄金桃不知石竹为何种按天南竹一名锦竹一名石竹丛生髙尺许花如缬锦唐人多像此为服饰故李太白有石竹绣罗衣之句杨用修曰尔雅绶似绶説文引绶有防虉本作红小草杂色如绶绶草一名锦竹杜子美有觅锦竹诗梅宛陵集锦竹诗虽作湘竹纹还非楚筠质化龙徒有期待鳯曽无实又注其下云此草也似竹而斑按通志草木略瞿麦曰丘句麦曰大菊曰大兰曰茈萎曰杜母草曰燕麦曰蘥麦曰雀麦曰石竹尔雅云大菊蘧麦其叶细嫩花如钱可爱
　　木棉吉贝
　　续博物志闻闽中多木棉植之数千株采其花纺为布名吉贝南史言林国等出古贝木以古为吉缪也霏雪录李商隠诗木棉花鹧鸪飞王叡诗纸钱灰出木棉花木棉树大盈抱花红似山茶黄蕋花片极厚近峰闻略云棉花入中国自我朝始旧所云木棉即今之班枝花也广州志称攀枝花髙四五丈类山茶殷红如锦一名木锦棉花种为番使黄始所传今广中立祠祀之沈黄门炤曰番中有青红白三种今特传其白者耳
　　茈防
　　尔雅葝鼠尾可以染皂本草一名陵翘有白华者有赤华者蒤虎杖似红草而麤大有刺可以染赤陶元状如大马蓼茎斑而叶圆是也茹虑一名茅搜一名地血齐人谓之茜徐州人谓之牛蔓今之蒨可以染绛藐茈草一名茈防可以染紫一名紫丹苗似兰香茎赤一即青花紫白色而实白也
　　薜荔
　　楚词披薜荔兮带女萝注薜荔无根縁物而生不明言为何物也据本草络石也在石曰石鳞在地曰地锦绕丛木曰长春藤又曰龙鳞薜荔又曰扶芳藤今假山上种巴山虎是也
　　陈藏器云地锦一名地朕一名地噤蔓延着地叶光净露下有光
　　蔬草蜜
　　览蒨之绛也蓝之青也葴之碧也藐之紫也之緑栀之黄也栎斗之皂也苏方之赤也槐荚之黄也是皆丹青之佐也临安有酸角之醯蔬焉真腊有咸平之酢树焉巴西有草跂交河有草蜜焉端溪有内树焉琼管以严树为之酒哇以柳浆为之酒蒲喇加以茭草之实为之酒缅甸以贝叶之实为之酒乌孙以青田之核为之酒南海有桄榔之麪南中八郡有防木之防交趾有都勾之防蒲刺加有沙菰之米江东之油荏子也北土之油大黂也拂林之油群汉也波斯之油齐防也牂牁之绩桐也林邑之绩古贝也骠国之绩娑罗也日南之绩木防也咸宁之绩纶木也各任土以足其用者也
　　闼子
