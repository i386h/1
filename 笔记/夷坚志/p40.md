<!-- { "loadSidebar": true } -->
　　平江细民张氏以煑蟹出售自给所杀不可亿计绍兴五年七月买两篰寘室中凡数百枚夜闻鸭声嘈嘈父子秉炬寻索无所覩迨复寝其声又作审聴之正在篰内乃起坐咄之蟹作人言曰只是死了住夜半后又觉有人着屐防行以为盗也走报隣里欲拘执寂无影响其女五七娘惊而病卧于床三日闻外人唤云五七可同去应曰待我来至晚而死后九日张妻亦病见女坐床下呼之使上已而张父子及妻相继亡但存一小女曰阿感无人养育所亲周二为取致其家便见父母来就唤亦死张门遂絶
　　黄池牛
　　黄池镇太平州其东即宣城县境十里间有聚落皆亡赖恶子及不逞宗室啸集屠牛杀狗酿私酒铸毛钱造楮币凡违禁害人之事靡所不有王元卿叔端与表兄盛果子东淳熙十三年六月同往宁国府过其处见野园内系水牛五头果指第二牛曰此明日当死王曰何以知之曰其四皆食草唯是牛眼中泪下且独不食因询茶肆人此谁家者曰乃赵三使所买欲待旦屠宰已而果然遂再往视之其第四牛亦有昨日之态望两人来拱双蹄跪地如拜诉状复询肆人曰一客今早至此顿买三头惟余其一旦夕杀之矣果劝王使买之置于近庄以赊其死王即访主人优偿厥直牵以归至今犹存
　　蔡通判
　　淳熈元年嘉兴蔡摅承议赴蕲州黄梅知县泛舟大江过蕲口宿是夜大风拔木舟碎于巨浪唯底板存蔡适在其上抱持浮漾意以为家人尽溺死矣待旦风小定视之则皆跧聚板上不失一人囊箧仆从悉没一小箧贮出身勅诏独得全旋唤渔舟载到南岸居人见其至争来慰劳云昨夜风雷黑暗中闻神声言且救取蔡通判一家官人岂非蔡公乎蔡为人质重亷恪乡里称其贤故遭罹大难而蒙神力以免其后秩满果调泰州通判
　　闽僧如本
　　如臯县石荘镇明禧禅院僧如本者福州人防方至彼遂留不去绍兴辛巳金兵暴淮甸本收瘗遗骸三百得官给僧牒绍熈元年为监寺偕众僧往黄华港石总首家修设佛供唯留一老者守舍亭午火作于延夀堂次及僧堂悉为灰烬众闻报狼狈奔还常时诸僧戒帖度牒锁置禅床上龛匮内皆焚灭无余独如本者挂于梁间既堕地有一大瓦正覆护之略无所损本戒行甚坚质朴好义日夕持诵经咒不息是以获善报
　　太阳步王氏妇
　　绍兴庚戌六月鄱阳境内太阳步王氏妇病卒以父往别村且肉犹未冷家人不忍殓走仆唤其父再宿始归半醉间拊尸大哭未几逝者复苏是日招莲花院僧诵经即扣所见妇起坐言曰到司桥畔见故母云汝何故在这里此是死路不可久留遂买纸倩人写状偕度桥天气昏昩如深冬欲雪时经大官府吏兵甚盛两廊枷系罪囚无数紫袍官人据案决事乃持所书状投之紫袍批曰本人奉事翁婆孝谨兼防数未尽宜放还即再从桥上过馁不可奈过鬻胡饼者欲买之母曰此岂可食少憩逢过者纷然全不见有囬者问母隂司事母曰不孝最罪重杀生次之倐覩一水阁满池红白莲花相间纵观之次若有人自后见挤堕水遂寤
　　辰州通判
　　辰州通判项某信州贵溪人自云其父未有子常斋戒祷请于上帝后梦黄衣吏持大盒来啓之见盘内贮一贵人金章紫绶母遂有娠七月七日生已至二十五嵗登科厯州县五任赴辰阳时年未五十每自负必贵提防刑狱司檄往隣路襄阳置狱鞫通判被命和籴米瞒官钱数十万之罪项受赂三百万为之濶略勘事未竟得疾亟归夜中神物纵横有弹指者有叹息者云可惜可惜家人往往见之项闻而不悟疾势转甚马院在州治后圃相去隔两门百余步鬼物夜运马粪满榻除去复然正以七夕日卒官止承议郎不霑遗泽
　　房州保正
　　房州房陵民李政为保正顽猾健讼侵人田园夺人牛马官司莫能治淳熈十四年暴亡其家水牛当日产一犊腹下白黑毛相间成保正李政四字字如崇宁当三钱了了可识每妻子到其傍輙泪下甫半年为虎所食血骨皆尽唯四字连皮宛然如初监本州酒税忠训郎王嗣宗亲见其事人死为牛多矣诸志中屡书之兹又独异也
　　辰州地主
　　王仲寅寅祖绍兴戊辰嵗为湖北提刑司指使从其使马居中巡厯属城至辰州马馆于郡治燕堂王寝于设防之东角三更后梦老翁白袍乌帽通名上谒径趋賔阶王意其土地神屡揖使东向翁谢曰明公异日当来此作地主那敢居上固辞不可王觉取笔记之又志于三里外长田张氏书院之壁后三十年自淮东钤辖造朝赵魏公为相与之有旧擢守辰阳初未尝敢萌五马之念也得之若惊思前梦可证以淳熈辛丑正月赴官过长田视张氏壁所题字画宛如昔日其家既笼以碧纱矣王后知永州提防广西福建两路刑狱而终
　　张拱之银
　　江陵人张拱之世以富雄州里政和中梦白衣人二十余辈拜揖于床下问其何人皆不荅旋没于地心虽怪之亦不以为絶异已而每夕皆然于是命仆掘于所没处才深三尺得大银二十枚各重五十两様制甚古料以为千嵗前物一一花书之而蔵于箧笥不为子弟言亦未尝非时阅视也他日又梦来别云欲往长沙助赵官人宅造屋奈不得久从君防然终当复来张疑焉旦而发笥空无所见矣始大骇欲穷其验専诣长沙访之果于善化县傍有赵宅方兴工创大第治防事张老纳谒赵宿闻其名亟出迎坐少定张起白曰君家治第时于土中获何物赵不复告以得白金千两张曰乃我家故所蓄每铤有花书取而视之信然张乃话前梦愿以他银换易赵欣然许之张防归唤锻匠镕为一巨毬当中穿窍用铁索维絷寘于床脚使不可复动入夜常闻泣声后经兵盗不知所在矣俗云张循王在日家多银每以千两铸一毬目为没奈何正此也
　　豫章庙神
　　魏道弼参政绍兴壬午年为洪府帅守宅堂后有小土地庙其门与溷厠相连以为浊命徙于城隍庙廊下工力既具通判林君梦神人自通为府宅土地曰吾血食今地多厯年所虽隣于溷舍无害也若一旦徙去则尽室老稚将无所依又寄托大神之宇出入动息皆不遑安愿乞赐一言达帅坐且仍旧贯幸也林曰神既能灵化何不自告之曰魏公乃紫气星君今位崇辅弼岂得容易輙近明日林具以白魏乃辍其役但移门他向并葺饰像设而祭之是夜林又梦来谢
　　五台文殊
　　宣和六年江遐举邈为隆徳府教授求学司檄搜遗书与家人及长子珪诣五台山宿于文殊院明日斋罢拜祷佛像前乞现灵相至晡时凉风防动西边淡黄云起少焉声闻罗汉天众各执幡幢香华以次引导戈甲旌旗陆续不絶傍与日光相映最后菩萨乗师子法座四夷君长氊裘狼帽谨随之无量无边各随其异香芬郁鼻观为清经数刻乃没天将敛昏又见灯烛数百炬陈列金紫贵人执手炉行前菩萨缓步足迹所留莲花随生一黄犬摇尾在后珪时年十三嵗披僧衣亦现像侧仙女吹箫笙可闻江一家并僧仆无不瞻覩靖康之冬报代马饮河弃官赴京师除太学博士居竹栅巷未几梦菩萨告以急请外即挈家东下出水门値泗上便舟防汴岸遂迤逦还严陵阖门安堵时京师已受敌矣间闗乱离不受怖恐珪生于政和癸巳至庆元丙辰八十有四嵗犹强健不衰

　　夷坚志戊卷四
　　钦定四库全书
　　夷坚志戊卷五
　　宋　洪迈　撰
　　刘元八郎
　　明州人夏主簿与富民林氏共买扑官酒坊它店从而沽拍各随数多寡偿认其课厯年久林负夏钱二千缗督索不可得诉于州吏受贿转其辞翻以为夏生所欠林先令干者八人换易簿籍以为道地夏抑屈不获伸遭囚繋掠扑因得疾郡有刘元八郎者素倜傥尚气为之不平宣言于众曰吾乡有此等寃抑事夏主簿陈理酒钱却困坐囹圄何用州县为哉恨不使之指我为证我自能畅述情由必使彼人受杖八人者浸浸闻其语惧彰泄为害推两人饶口舌者隔手邀刘与饮于旗亭摘语兹狱曰八郎何必管他人闲事且吃酒酒罢袖出官券二百千畀之曰知八郎家贫漫以为助刘怒骂曰尔辈起不义之心兴不义之狱今又以不义之财污我我宁饿死不受汝一钱饵也此段曲直虚实定非阳间可了使隂间无官司则已若有之渠须有理雪处呼问酒家人今日所费若干曰为钱千八百刘曰三人共饮我当六百遽解衣质钱付之已而夏亟病出狱而死临命戒其子曰我抱寃以没凡向来扑坊公帖并诸人负课契约尽可纳棺中将力诉于地下才一月八人相继暴亡又一月刘在家忽觉头涔涔颤谓其妻曰眼前境界不好必是夏主簿公事发要我供证势必死然料平生无他恶业恐得反生幸勿亟敛以三日为期过期则一切由汝是日晚果死越两宿矍然起坐曰比为两个公吏追去行百里乃抵官府遇緑袍官人从廊下房中出视之则夏主簿也再三相谢曰烦劳八郎来此处文书都了只要略证明切莫忧恼续见八人者共着一连枷长丈五六尺而鑚八窍以受首俄报王坐殿吏引造庭下王曰夏家事不须説但楼上吃酒一节分明白我我供曰是两人见招饮酒五杯买羮三味与官防二百道不曽敢接王顾左右叹曰世上却有如此好人真是可重须议所以酬奨试检他夀算一吏走出须防而至曰合七十九嵗王曰穷人不受钱岂可不赏与増一纪之夀勅元追者且引看地狱了却来既见大抵人间而被囚禁者皆本郡城内及属县人有荷枷絣缚者有讯决荆杖者望我来各各悲泣更相道姓氏居止嘱我还世日为报本家或云欠谁家钱或云欠谁家租或云借谁家物或云妄頼人田产皆令妻儿骨肉方便偿还以减罪他或乞钱财或求功果我不注目而退犹闻咨嗟叹羡不已再到殿前王曰汝既见了反生时一一説与世人教知有隂司我拜谢辞去暨出门送吏需钱拒不与诟曰两三日服事你如何略不陈谢且与我十万贯又拒之曰我自无饭吃那得闲钱吏遂捽脱顶髻推仆地于是获苏摸其头已秃而一髻乃在枕畔济南王夷县尉时居四明亲见其説如此淳熙中刘年过八十而病王往省问甚忧之刘曰县尉不必虑吾未死后果无恙盖屈指冥王所増之数也至九十一嵗乃卒王今为饶州理掾
　　妙縁寺
　　绍兴十六年十月二十五夜伯兄文惠公以台州通判出行县宿天台山梦息担山中独防旁近僧舍至妙兴寺欲囬忽雨作僧指西边言曰彼方霞彩如此少顷必开霁田家常以此为占也东顾凝隂雨下如注髙峯樵径众水争流公并山而南复东折有桥长二十余丈深涧耸起巨松参云每五七步必夹桥蜿蜒枝干俯就桥上若龙然谓之盘龙桥直东至所憩处时有一僧自妙兴相从来求先去口占絶句送之归曰西望霞光东望云划然晴晦此区分小桥过尽盘龙险囬首髙人多谢君遂觉俄复梦侍亲携家登陆日色已髙而儿曹尚告未办忠宣公命趣之行嫂鲁国夫人方梳装伯姊解箧取衣授公遂偕文安公及予侍行步寻近境又至一桥畔欲往西隅小寺视所取道颇昨所经行因话前梦二弟曰此妙縁寺也将度桥雨复作意欲辍行而忠宣强使往疑若彼寺有先世藁葬其间者忠宣杖防命一兵张盖既登岸文惠踵而前此桥危甚反顾二弟勿来未至妙縁而寤时忠宣在乡里文安在毘陵予处侍下此梦殆不可晓
　　文惠公梦中诗
