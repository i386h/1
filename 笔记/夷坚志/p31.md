<!-- { "loadSidebar": true } -->
　　术士行山者或畏墓穴妨其身则必迂枉避就如予前志所书刘少保家保安军地者是已鄱阳人杨九巡习此技而絶贫困至无衣可出梁企道侍郎亡访地未得杨往见寓客张承事谓之曰我有一个好经纪恨衣裳破碎难谒达官非君不能成吾事张曰此易办耳吾职库役其中多有之即择衫裘之属数种衣之导往梁氏先以地图入梁之子宏夫视之喜便与偕诣彼处至即指一穴曰此是也宏夫囬还四顾曰地势趋下恐有水患令移上三丈许杨惨然曰鸦鸦俗间叹声盖知其于已不利也及塟毕得犒钱二百千次日忽病风挛数月小愈扶杖诣张谢曰赖君之赐使我一家温饱愧无以报有土湖上一地可作花园切不可失张本邢州人北俗以豫凶事为讳不先卜夀蔵杨之意欲使他日作塟地故婉其辞张曰吾衰矣无用旋营一圃也然竟如其言及卒其子圮塟之十年后圮从白屋登第
　　书吏江佐
　　洪应贤自婺源县防书吏江佐归乡里服役累岁应贤捐馆之次年秋请假还家禾逾月又至应贤次子仲堪梦其来参拜如平生问所几何对云佐才归即得病人以为疫不相拯救饥困至死今所以来者盖有一事启告佐亲弟侁在龙泉寺为行者他日若作僧则先父遂无后望拾使令之仲堪又问汝既以疫疾死想不复有人为殡殓后事竟何如曰赖隣里宗族率钱营办仅得凉衫裹尸白松木棺周身而塟于县东门外言讫而泣且去问其所欲曰囊无一钱愿赐盘费仲堪梦中买纸钱二千给呼巫作外引宣白而焚之既又问之曰汝来时道路无阻碍否曰正苦为闗津阑遏于是又使巫给一引佐捧之受谢旋登榻取被覆体少顷揭被已不见后旬日县故吏王伋来试访其事尽如梦所説因遣唤江侁至留之书室供洒扫经年而去今光州通判防为笔吏云
　　张妖巫
　　婺源懐金乡巫者张生善为妖术能与人致祸毎于富室需索钱米少不如意则距跃勃跳名曰打筋斗此家随即病疮豆或者有死亡以是莫不畏惮士人汪延瑞慕其能得不义之财从而佐佑之大书一牓曰朝天门揭于其居巫顶髙冠着寛袖绯衫系大黄带毎日升髙座纵谈祸福随从只承可三十辈县弓手汪早尝过门怒其不烧香遣人押囬取问汪云容洗手致敬既焚香毕复命左右挝缚汪云如此却不可若有符法当使隂兵执我于虚空而加棰击不然便去白知县遂得汪径具状诣县告县宰洪应贤追逮至廷诘其妖惑对曰所行乃天心正法最善疗人疾病初非造妖也词色倨傲宰曰汝会打筋斗如能跳过鼓楼即放汝始惶怖亟拜哀祈命囚于狱明日躬往鞫讯且持正一箓中降魔印在手而语之曰汝常言能神通知未来事且道我手内是何物错愕无以对立杖之二十逐出境初巫以创造法院敛民钱几千緍悉拘籍入官帑充月俸邑人为之相贺廷瑞惧罪亦徙而之他
　　治汤火咒
　　俚巫多能持咒语而蹈汤火者元仲弟得其诀为人拯治无不立差其咒但云龙树王如来授吾行持北方壬癸禁火法龙树王如来吾是北方壬癸水收斩天下火星辰午里火星辰必降急急如律令咒毕手握真武印吹之即用少许冷水洗虽火烧手足成疮亦可疗
　　娼女冯妍
　　州娼女冯妍年十四岁姿貌出于流辈且善歌舞本谢氏女也其母诣郡陈状云卖此女时才五岁立劵以七年为限今逾约二年矣乞取归养免使以良家子终身风尘中郡守张定叟呼问妍曰汝离家时尚小能认毋乎曰能认于是引谢媪至前示之揺首曰非也张判所诉云既非真母难以强取免勘虚妄逐使去谢恨涕泣而出妍还冯居才入门忽迷不识路娼母询其所以曰眼前防防漠漠如人把手遮我更不能晓解暨至房便觉困障告于郡以疾求假张不之信因会客命如常日呈伎然如痴与之酒亦不知盏所在犹以为诈曰汝且归只从当中去妍迂枉信足遂堕砌下始验其被疾聴除籍遂失明孙鼎臣为判官日尝见之眸子宛然而其盲自若也
　　许成悖母
　　金溪民许成为农自田所归舍从母索饭母告之曰饭在釡中可自去取吃及至灶下视釡则空无所有怒而骂曰你不害瞎妄语如此即出外折薪一枝忽跃而上径入眼贯一睛而出登时晕絶累日乃能起今为孙鼎臣担仆自状其过而悔无及矣
　　吴廿九
　　绍熙二年春金陵民吴廿九将种稻从其母假所着皁绨袍曰明日插秧要典钱与雇人工食费母曰我怕春寒且明日未必成汝妻自有袄何不就取吴恚而退其家有桑十余株妇姑中分之矣姑误采妇叶妇告吴吴即入母房牵之出曰不借我袄又采我叶莫要在此住自去别处讨饭吃便持斧斫其床并荐席亦碎毁时已逼暮母诣隣家求寄一宿隣人曰婆儿子性气恶我留汝必遭炒閙拒不纳母出立檐下徬徨往来且坐且立至五更遥告虚天愿早天晓俄闻鸡唱时方隂翳忽开晴吴甚喜即与三农夫同之田问母还所居见床榻已壊发声泣其妇言昨以桑叶之故被丈夫一夜打骂婆且去日正午片云起于山须臾烟雾四塞四人皆避于山下惊雷电掣有顷复晴三农聚首如初独吴不在走访之乃倒埋稻中入地二尺牢不可拔妻急邀僧诵经懴谢至晩始得出举体黒如炭煤然
　　丘岑食蕈
　　金溪士人丘岑就馆于乡家豪园仆居在傍使朝夕送馔仆尝得大蕈煑作羮一家五口暮而饱食之以一杯献岑岑曰此珍味也不可徒食命学生归求酒一升许满饮然后啜蕈既而闻仆夫妻皆呕血困仆往视之则两子复然不移时四人尽死主人料岑必及祸畏其或殁于门内且为累亟置酒三觞延之偿其束修之直遣轿舁之归又饷以一尊主家去岑舍三十里行半涂与友生相遇因语其事遂留连共饮空其尊醉卧邸榻迨醒畧无所苦识者谓酒能解蕈毒云
　　缪夫人
　　罗春伯为刑部尚书绍熙五年四月母缪夫人在临川梦春伯乗轿还乡而着衰服方大骇而从者持一合来启之得枢密告身一轴春伯易公裳系方圆毬文带出见贺客母乃喜问人曰尚书今转何官曰枢密相公也觉而告家众皆喜惧居半深以为疑至六日夀皇遗诰至始验衰服之兆越两月春伯入枢密府乃悟昔梦中所称正此耳
　　王监之
　　太学生王监之婺州人也绍熙壬子秋荐告假还乡里常时好招邀大仙遂焚香泚笔拜祈来岁得失即大书十五字云罗春伯急欲相见已为公讨防州差遣是时罗以刑部兼吏部尚书王甚喜谓春闱必知贡举当于其衡鉴下登科欲诣学参假方解舟疝气大作急还家俄顷而卒旋营周身之具乃罗木栢木各得两片而前后用椿板足之始验前説罗春伯三字防州之兆安得云吉乎
　　朱四客
　　婺民朱四客有女为吴居甫侍妾毎岁必往视常以一仆自随因往襄阳过九江境山岭下逢一盗躯干甚伟持长鎗叱朱四住而发其箧朱亦健勇有智因乗间自后引足蹴之坠于岸下且取其鎗以行暮投旅邸主媪见鎗扣之遂话其事媪愕然如有所失将就枕所谓盗者跛曳从外来发声长叹曰我今日出去却输了便宜反遭一客困辱欲细述所以媪揺手指之曰莫要説他正在此宿乃具饭饷厥夫且拊自心焉朱大惧割壁而窜与仆屏伏草问盗秉火求索至二更弗得夫妇追蹑于前涂十数里朱度其去已逺遽出焚所居之屋未几盗归仓皇运水救火不暇复访朱遂尔得脱
　　武昌客舍虎
　　承宣使孙珰之子禹功绍熙四年冬自临安挈家赴襄阳都统司干官过鄂州舍舟趋陆夜宿驿舍觉有贼往来门外从吏呵骂之曰是都统官员不得作过久之稍定试启户出视乃两虎相与盘拏也既至襄遣仆蔡徳归视夜宿武昌客舍见舍中人纷纷扰扰有惊畏色徐问其故云昨夜吾家父子四人俱未寝团聚围炉俄一虎撞入踞炉而坐吾父子危愳防胆以为必有一人遭啖食者不敢畧转动添薪益火与之相厮守虎亦偃然自若至晓乃奋迅而出隣媪适来请火正及门遇之即骇仆而死吾家虽幸免而惊魂到今未定且忧其今夕复来决无由可脱也蔡徳亦为之变色终夜危惧不安席明日辰巳间始敢去
　　黄状元
　　鄱阳士人黄瀛字季蓬善属文宣和间在太学负俊声屡梦人称为黄状元瀛固自恃不浅毎为交友言之然才入举场辄不偶绍兴八年以免举赴省试于临安而黄公度魁多士是岁无廷对遂唱名第一瀛始悟叹曰二十年梦黄状元今乃为它人所夺怏怏而归久之仅得特奏摄官而所作飞来峰含笑花二赋殊可观飞来一篇尝上髙宗御览瀛之居去城百里毎入城则馆于安国寺嫌厠不洁遇欲登溷辄往妙果僧堂后其爲人耿介此
　　汪庄敏宅
　　汪庄敏公筑宅于浮梁邑中髙明宏广子弟列房居之不能徧其侄果习铨课招乡人朱主书馆治一閤于东厢别有外问两士就学凡四人同处果尝与朱夜谒从兄茂良于后堂角舍因留饮果先出读书独携纸炬以行将至所居见两士外一男子衣冠颇整洁穴窥观以为两人自相戏耳暨入室则皆假寐桌上方矍然疑非人出视之无所覩纸元木尝破盖也

　　夷坚志丁卷四
　　钦定四库全书
　　夷坚志丁卷五
　　宋　洪迈　撰
　　潘见理防
　　庆喜猫报已载志丙中既死二十二年当绍熙壬子夏其主母得水蛊病日就危困干仆王富云尝闻天井巷间茶店钱君二郎説艮山门外潘先生善理幽问事俗呼为潘见试往祷之王遂拉钱造其居潘焚香爇楮镪施手帕于所事神像前灯上正见一妇人一猫对立潘云俱有寃枉吾亦不解其由二人持帕归为主母道所以母大惊曰往岁实怒责此婢然其死也自因损伤非我陨厥命何缘作祟如此复使往见潘乃命童子附体考召即作妇人声曰我名庆喜以死于非命到今未得托生固非主母杀我但却自渠而发向者其福未衰故等守多年耳潘许以斋醮经卷皆不应而作猫呌数声童即昬昡及觉不能畧省潘移牒城隍令放置鄷都宫且咒治水与病者服似觉小愈才数日复沈笃竟不起钱往吊防是夕梦妇人来曰我自报寃何与尔事顾令潘法师囚我于狱非屈来地下作证不可旋抱疾少日亦亡噫防途业报茫茫理难致诘庆喜之自死縁猫故乃贻祸主母及钱生则为太滥矣岂命数相值偶然若是乎
　　潘见卜
　　潘见者又启卜肆其事尤髙淳熙戊申岁禹之侄以前武陵通判诣阙当再得倅贰或云华亭胡朝散待建康次而得疾消息殊不佳若求代之只二年半便可仕禹未能信将谋诣卜筮遂往访潘随其所需买香纸仍留白纸一幅于神堂祷请供事约明日复来既至潘取香炉灰反覆按纸上良久拂拭视之则成一方字禹盖以胡君为问谓事不谐矣时周益公在相位往谒之伸建康之请周曰彼两倅阙皆是三四年何不求贑州禹曰禹非不询究縁有饶金酉黄岩乡方盛三政官期甚逺周曰饶已不仕黄当即赴而为私计所牵见拟丐祠今但替方盛耳求者甚众出此日便落他人手后悔无及禹喜谢即纳劄子请之而心犹疑虑次日饶致仕命下黄遂祠请其到堂资歴同者争求之殆三十辈而禹劄在前遂得之于是证方字之验
　　夏巨源
