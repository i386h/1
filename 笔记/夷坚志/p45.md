<!-- { "loadSidebar": true } -->
　　嘉州渔人王甲者世世以捕鱼为业家于江上每日与其妻子棹小舟往来数里间网罟所得仅足以给食他日见一物荡漾水底其形如日光采赫然射人漫布网下取即得之乃古铜镜一枚径圆八寸许亦有雕镂瑑刻固不能识也持归家因此生计浸丰不假经营而钱自至越两嵗如天运鬼输盈塞败屋几满室万缗王无所用之翻以多为患与妻谋曰我家从父祖以来渔钓为活极不过日得百钱自获寳镜以来何啻千倍念本何人而暴富乃尔无劳受福天必殃之我恶衣恶食钱多何用惧此镜不应乆留不如携诣峩眉山白水禅寺献于圣前永为佛供妻以为然于是沐浴斋戒卜日入寺为长老说因依盛具美馔延堂僧皆有衬施而出镜授之长老言此天下之至寳也神明靳之吾何敢輙预檀越谨置诸三寳前作礼而去可也王既下山长老宻唤巧匠冩仿形模别铸其一迨成与真者无小异乘夜易取而藏之王之赀货日削初无横费遭巨盗辇窃而去者又两嵗贫困如初夫妇归咎于弃镜复往白水拜主僧输以故情兾返元物僧曰君知向时吾不輙预之意乎今日之来理之必至吾为出家子视色身非巳有况于外物邪常忧落奸偷手中无以借口兹得全而归吾又何惜王遂以镜还不觉其赝也镜虽存而贫自若僧之衣鉢充牣买祠部牒度童奴数溢三百闻者尽证元镜在僧所提防刑狱使者建台于汉嘉贪人也认为竒货命健吏从僧逼索不肯付罗致之狱用楚掠就死使者借其赀空无贮储盖入狱之初为亲信行者席卷而隐知僧已死穿山谷径路拟向黎州到溪头值神人金甲持防长身甚武叱曰还我寳镜行者不顾疾走投林未百步一猛虎张口奋迅来若将搏噬始颤惧探懐掷镜而窜乆乃还寺为其俦侣言之后不知所在镜所隐没亦足为富矣隆兴元年祝东老泛舟嘉陵逢王生自说其事时年六十余
　　黄师宪嘉兆
　　林开三命世俗日者多托其书以自衒然初未覩厥真也宣和间其入在京师莆田黄至一静以太学上舎登科秘书省正字尝邀之论命长子方龆龀立于傍亦漫令谈休咎林曰此兄科名逺胜君至究竟处但只相似耳其后至一终于朝奉郎长子者师宪也状元及第然亦至郎官而止师宪初发乡举时以绍兴五年试南宫既出院梦题院门曰依旧家山万里重新场室三年是嵗本中优选以误用韵牓罢八年遂冠省闱以无廷对擢居正奏第一先是其伯父梦神人告曰君家有此双名士天下流传第一人又隣人王氏梦其居挂金书牓曰状元坊自谓子孙必应兆每夸语于里闾久而益贫遂货于黄氏不数年师宪捷书来初命名时盖慕东汉隐君子鼻祖叔度之为人已而年夀才止于四十八与叔度同
　　胡衡诗防
　　黄师宪魁省闱时胡衡以枢宻院编修官防检试卷得其程文黄袖启谢之有欲治之主不世出大名之下难乆居之语胡虽赏其骈俪精切而讶难乆居之句为不祥后胡获罪来福州黄致子鱼红酒为饷胡报以诗曰盈尺子鱼来丙穴一瓶女酒敌新州自言以子对女丙对新为工盖新兴酒絶佳闽人重之故形于诗句未几胡再谪新州黄亦不至达官所谓难乆之词皆先防也
　　雷斧
　　黄水永泳莆田人师宪状元之从兄也幼时戱于防正昼云雨晦冥雷震轰轰绕柱穿屋壁而过家人意其惊怖争出寻之元在戯处端坐无所觉也得一斧长三寸非鉄非石凿小孔而无柄盖雷神所执而误堕者诸人传翫未巳黄持入藏之雷复至似访其物不可取俄顷开霁宣和间黄以童子入京蒙召对赐五经及第仕止郢州通判斧至今存











　　夷坚志戊卷九
　　钦定四库全书
　　夷坚志戊卷十
　　宋　洪迈　撰
　　宋都相翁
　　长安李履中复以元丰元年十月将适淮楚维舟于宋都城下旁有他舟舟中一客如世俗道人者李熟视之见其面目光彻目中白轮如十嵗小儿五色防碧是时天晦防雪水风甚寒但披破布纸裘草履不袜肤体不起粟神全气充越两日不见饮食疑其収阳内养而有所得也呼问其舟人云十余年间三次来附载顔貌不改唯蓄药一大瓢更无他物遇泊舟则携瓢入市晩则醉归不知所货何药但闻能知人过去未来事无一语失因此称为相翁李遂召之凡三召方至与坐问其姓笑曰君问甚姓乃扣其摄生之法再三始言曰无用求人无以与人多花早落天藏其明谓李请谨行之旋饮以酒稍欵熟又询其人伦之学即曰气真神灵可见鬼神纸上糟粕翳目枯精君来年得官铨选八年改官预钱糓军旅者二十五年因论事得对为郎官又为主计官当权者迁怒枉退闲十余载晚悟性命之理方客谈话之次时时嗫嚅于口吻间不可辨李黙测其有异于人因告曰使予于性命之理脱然有得子或肯来访扫室共醉以尽平生岂不乐哉将行请记其事李亦酒酣漫録以赠之后不知再见与否李果以次年时彦牓登第所说升沉祸福多騐官至中大夫集英殿修撰
　　金谷户部符
　　金堪湖州安吉人初名谷淳熈庚子入州学义胜斋当元夕诸生尽告假出游金独坐读书夜半就寝梦在家居燕坐见一皂衣若县胥者揖庭下持片纸前白曰有引追秀才上供折帛形容蹇倨且含怒也取视之字絶草不可辨愠其追呼无礼率尔答之曰我自有尚书户部符在此汝何为者囘顾坐右书案间文帖丛沓果得符即出以示皂衣悚谢而退明日以告同舎生皆莫晓江隂何滚适在学为释之曰科举属礼部铨选属吏部今云户部而转运司实隶之得非讽吾人营漕防牒试乎金欣然经营半嵗余既而谋不谐只就乡举牓未掲数日前又梦到一都防过大石桥前有甲第一区垂杨夹道门观华赫颇似政府正行桥上遇报牓四辈踉跄而来曰金堪得梦中应之曰我自名谷今既以堪名汉有张堪吾当改字为张仲矣遂寝及牓出乃不利念二梦俱不然殆进取未如意为鬼神所戯罔至于癸夘复赴举沉思故梦往来厥心将更名又未决往祷祠山庙乞籖籖曰因借吹嘘送上天縻官荣爵騐前縁音书千里无邀阻那更相逢八月邉遂以堪名纳卷得预计籍甲辰省试以正月九日与诸人诣贡院观宣押考试官而王宣子以户部尚书知贡举跃如有防于衷料四年前部符之兆其应不疑果登第再调为复州推官
　　余程守婚约
　　余元量初妻张氏既没一年淳熈甲午之春再议同县何冲程氏女既问名结约择日纳采而为防口所间罢不成数月之后两家皆息意矣余别有所议未坚定也夜梦旧先生董守约来持白状纸一通示之问何书曰此命月日也遽展视见当中大书一程字其傍小字数千如蝇头未暇阅读而董掣去之曰所欲报汝只此无用尽观遂寤明日诣董言梦董于是事初无所预又平生未尝与人作媒妁指为荒忽杳茫之谈但相对一笑而已既而成姻复寻盟始悟守约者令守旧约也神假其名以晓人云小字者疑纪其一生休咎故不使得见耳
　　程氏买冠
　　浮梁臧湾士人臧庆祖娶妻程氏恩义甚笃程年不及三十而亡臧念之弗替每日上膳灵几必自设匕箸于侧与相对饮馔夜则寝其幄室虽葬毕亦然尝往田舎収租祝之曰我今出西庄暂舍汝去势须留一月已戒某妾谨洁供羞矣无用戚戚遂行有商客从临川来寻常以箆领钗珥就湾中贩鬻者是时到其家程在帘下呼问有何物具以名色对取而视之择买鱼枕冠一顶曰要钱几何曰千五百程曰每年买尔物物有所直何必索价偿七百可乎客初未肯为市徐念往来此地嵗乆人情习谊不应校即留冠受直暮还旅店就主人语叹干运之难曰今日趋走营营只是臧孺人宅卖得一冠耳交易费力消折本钱去住无门将若何而可主人言尔且慢说本利尔定见鬼彼家孺人已没人口至少那得更有妇女尚买冠子客意貌惶扰拊腰间布囊摸所贮顿觉怯薄出而观之钱形固在而絶轻投诸沟水无声且浮而不沉极惊异亟再至臧宅审正昼语言处俨然如初一妾出扣所以至客以事告妾曰吾娘子下世只我与两个小儿共处谁买汝冠岂误邪客犹不深信请入堂访索见元冠在灵席上悚愕而退汗下如雨返视水中钱成烂楮矣
　　囘香院鸡
　　景徳镇管下有小刹名为囘香院绍熈中山主育一黄牝鸡不蓄雄僧老而馋但兾日得一卵以供馔耳天将晓必躬持米一勺水一器饲诸栅中始从之出几两嵗乆益以肥泽当秋夕僧梦妇人着黄衫泣拜床下敛袂请曰老新妇欠院家钱逐日渐还了余欠只七钱乞放此身去于慈悲寛舍之恩不可胜言矣觉而忘之至晓如常时以水米至栅则鸡已僵死僧咨惜不已令童奴携置后墙上拟俟晨餐罢燖煮以备不时之客若无客不妨饱饫俄二丐者来觅饭僧曰恰淘米欲炊恐难以待丐指鸡欲买僧靳之未遽从丐曰此鸡或是吃毒虫得病既已暴死不宜留幸有见钱七文愿付我使暂一知肉味亦师之赐也乃许之度其必无所酬丐探中唯存七钱自见尤责曰早来方収拾得七十钱穿得一串藏防甚谨此外又求化得此七钱不在数内今而失之真不可晓僧猛省夕梦命取鸡去而用所偿七钱付小仆使为撞钟防度予谓鸡化为媪妇见梦乞命或称别去者多矣诸志亦屡有之此段乃有丐者一节映带为助特觉新竒也
　　芜湖王氏痴女
　　临川王氏支有散居芜湖者生计赡足其一无嗣而亡有女及嫁而心识不慧不可外适访得族姑嫁刘知县者嫠寓鄱阳子未娶年时相侔且故为中表其母遣媒币往来平章之既成婚赘刘子于家所挟奁具甚厚姑挈累继往王氏月给钱米以奉之女虽不谙晓人事而凭仗婢媵晨昏定省亦于礼无违居之三年刘之家赀在饶者为恶壻所荡至售其妻为人侍妾刘母因求还整葺生涯且营钱赎厥女刘子留连浸乆不复有东下意王女信趣之似嫌其痴积嵗托故王无以为依怏怏而死刘遂别娶妇而中心常有负者庆元二年忽生疽于背始犹饮酒食肉自若疮日剧母年将九十涖守其傍刘略不顾接亦不与他人语但时时悲叫曰姐姐少缓我容我相随去莫苦我医巫在前莫知为何等祟孽唯母忧之病逾月竟不起王顺伯视其母为姑为区处其后事且捐俸济之仅茍且而已
　　梁执中
　　鄂州将官梁执中不知何许人绍熈元年六月在公昼寝梦故人崔子明者来相见虽梦寐恍惚而知其已死凡语言应酬间以谑笑只如生时乆之乃问曰君今应在冥间不审作何执事曰吾之所掌世人生死文簿也梁曰然则我之脩短君必知之曰固然曰试为吾检看庶可一观获知前程所届崔曰无伤也命吏即检索俄持簿至崔繙阅再三且注目细诵不以示梁亟掩之问其故曰不须得看祈扣备至始言曰君之夀才得五十四嵗零十三个月半耳以其不甚永逺故不欲奉告遂揖而别梁觉而省忆宻书于策其生也嵗在己未二月三日是嵗庚戌五十二年矣以来日苦无多颇不乐然亦不以为异后三年二月得疾殊不佳告家人曰病势如此料必如昔梦是月十六日果卒盖已挂五十五嵗比冥数衍其一又阅正月并二月之半所谓十三个月半者此焉
　　朱南功
