<!-- { "loadSidebar": true } -->
　　嘉兴奉贤乡民王三妻阿徐乾道元年初夏死经夕复生言方病困时见两个公人把文符追我云唤汝对事我云寻常家务自系丈夫与儿子管干我无所预何故来追公人曰须要你去不觉随出门行一径阴惨不见天日约十数里到官府往来憧憧喧閙两人止我于外先入冩押到状然后驱至庭下四面垂别一吏在前问云汝何故强占卑幼财产我答言平日不曽干预家里事吃素念佛已三十来年只记的阿伯王大与丈夫王三均分祖业伯后去大圣寺中出家作行者其一分田园是伯儿子王八典与魏塘镇孙家将钱赌博非理用过只剰得屋基却是阿徐倩佃后累年伯身死王八出外未归夫王三为焚化抛骨及至屋基还王八此外即无强占聴得里声押王大出对便有一带枷罪人阶下立乃伯也伯向我説我久在阴府不知阳间事仔细所以两次理防今此既分晓更不愿争我问伯何事受苦如此曰我作行者时縁化施主钱修造钟楼瞒入已又将打回斋饭归家所以受罪未脱对讫我乞放回内云到这里如何空囘得遂坐杖脊至第三而下一似梦觉乃顿苏家人视其背杖痕俨然极痛楚数日方愈县人新广徳宰孙汉传
　　成都赵郡王
　　青唐羌唃氏之孙陇拶崇宁中归京师赐姓名曰赵懐徳拜节度使封安化郡王其孙袭爵后入蜀尝为成都路兵马钤辖天资杰横占大慈寺四讲院屋宇并居之厯年既多殊为一患苦寺内保福禅院西堂僧智则尝住持合州钓鱼山道行清髙独与之厚善无日不往来人莫知其所以契合也有游士妙于命术谈人死生祸福若神谓赵君九月生日后必死时方仲春赵愳甚邀智则语其故祷之曰师外牙尊宿视寂灭如梦觉能代我一死乎则笑曰何足为难但吾却有所请能相聴则可耳赵问欲何言曰郡王久据寺院殿堂像设日就隳頽讲席由兹殆废吾实弗忍傥能卜徙外第而还以畀羣僧吾虽死不惜赵许诺即日于城外小东廊建宅而舍其故居后七日四院僧毕集阖府淄流严备香火迎则公斋于水陆院食讫陞坐举般若具道所以代死之意奄然而化赵为主丧素服奉龛焚于大智寺塔下是嵗赵无恙明年曹庭坚待制帅蜀赵贵倨自若肩舆驺呵径造防事曹怒曰钤辖于制置使有阶级安得犯军礼立命武宰擒赴直司旋拘系于狱揭牓求具宿愆不数日士民交讼纷纷得其自置兵前后死亡者四百辈悉不落名籍而冒请粮帛遂并捕其二子鞫实计赃不赀父子皆毙于狱户距智则之死才一年饶州安国长老了祥者葢嘉州人也谈此异予谓死而可代则臣之于君子之于父行之久矣赵君与智则之事岂其然乎
　　刘改之教授
　　刘过字改之襄阳人虽为书生而赀财赡足得一妾爱之甚淳熈甲午预秋荐将赴省试临岐眷恋不忍行在道赋水仙子一词毎夜饮旅舍辄使随直小仆歌之其语曰宿酒醺醺犹自醉回顾头来三十里马儿只管去如飞骑一防行一会断送杀人山共水是则青山深可喜不道恩情拆得未雪迷前路小桥横住底是去底是思量我了思量你其词鄙浅姑以冩意而已到建昌防麻姑山薄暮独酌屡歌此词思想之极至于堕泪二更后一美女忽来前执拍板曰愿唱一曲劝酒即歌曰别酒未斟心先醉忍聴阳闗辞故里鞭勒马到皇都三题尽当际防穏跳龙门三汲水天意令吾先送喜不审使君知得未蔡邕博识爨桐声君背只此是酒满金杯来劝你葢赓和元韵刘以龙门之句喜甚即令再唱书之于纸与之欢接但不晓蔡邕背之意因留伴寝始问为何人曰我本麻姑上仙之妹縁度王方平蔡经不力谪居此山久不得回上京恰闻君新制雅丽勉趂韵自媒从此愿陪后乗刘犹以辞却之然深于情长涂而逺客不能自制遂与之偕东而令乗小轿相望于百步间迨入都城僦委巷宻室同处果擢第调荆门教授以归过临江因防阁皁山道士熊若水修谒谓之曰欲有所言得乎刘曰何不可者熊曰吾善符箓窃疑随车娘子恐非人也不审于何地得之刘具以告曰是矣是矣俟兹夕与并枕时吾于门外作法行持呼教授抱同衾人切勿令窜佚刘如初戒唤仆秉烛排闼入正拥一琴顿悟昔日蔡邕之语坚缚寘于傍及旦亲自挈持眠食不舍及经麻姑访诸道流乃云顷有赵知军携古琴过此寳惜甚至因搏拊之际误触堕砌下石上损破不可治乃埋之官防西偏斯其物也遽发瘗视之匣空矣刘举琴置匣命道众焚香诵经咒泣而焚之且作小诗述怀予案刘当在詹骚牓中而登科记不载
　　乌江魏宰
　　乌江县治后有狐狸洞时时出为小妖淳熈四年魏昌贤作宰因坐聴事家人于幙内遥望见美女在其侧以告魏妻时官奴王道奴以色称颇邑僚顾盼妻不复审其实呼之入宅痛加杖笞明日自往幙内所覩如初但不能辨其容状使人呼道奴则正病疮困卧始知其非疑洞狐为厉以语魏魏往后园于竹林中得土穴穴口才径尺许而阴沈暗塞深不可计于是集道流设醮祛逐辇瓦石谨筑之凡用力经日乃平自后安贴不复见
　　南陵仙客
　　濠梁士人林森字秀实攻苦读书汲汲以功名为念恶城市喧杂即村野营一室毎夕修业至三鼓忽牕下有人呼其音则女子也呼曰功名富贵真难致读书中夜何曽睡时月色明洁傍无僮奴知其为异叱之曰汝何耶敢以半夜来相戏侮笑曰我乃南陵仙客吾父令我为君妇侍森望其容仪甚美启户纳之而出语詈责女曰无用生疑心我只是南邻王知县女先人已没有遗文在此嘉君苦学思奋故命我嫁君吾家更无他人至于以室女之身自媒自献用是不欲白昼来因出一纸书示林果其父手泽也森年少介处喜于得配遂留共寝至旦而去自是不问朝暮或经月不窥外庭森如醉梦迷罔了不复究其所由往来逾年生一子森因拊婴孩谓女曰我既为汝家壻而不一到汝居宅于心常不安盍偕往乎女不可森始疑焉自思昔闻卢充幽婚得无近似即访于近隣问王知县宅安在皆曰不在此惟有女于南冈上今二十年矣森拉其人诣墓次见一窍如防穴穿彻于中惧而归舍女正卧床上撼之觉且以所见扣之黙无一语若有愧容挟儿径出森买酒奠其墓且以石窒穴泣别去明日还城中自尔絶迹
　　永康太守
　　永康军崇徳庙乃灌口神祠爵封至八字王置监庙官视五岳蜀人事之甚谨毎时节献享及因事有祈者无论贫富必宰羊一嵗至烹四万口一羊过城则纳税钱五百率嵗纳可得四十万缗为公家无穷利当神之生日郡人醵迎尽敬官僚有位下逮吏民无不瞻谒庆元元年汉嘉杨光为军守独不肯出其人素刚介不信异端幕府劝其一行拒不聴而置酒宴客是夜火作于堂延烧不可救军治为之一空数日后其家遣仆来言所居亦有焚如之厄正与同时杨始悔惧知为祠神怒谴然无及矣
　　成都哭
　　绍熈三年四月成都府午门外初夜有哭久之悲哀郁蓄者数十人声逺近皆闻之深以为惧至六月有泸卒之变捕作乱者戮之于所哭之处葢祸福吉凶之兆神明既先知之虽欲幸脱不可也
　　施徳逺梦
　　施徳逺湖州人参知政事大任钜侄孙也乾道五年赴省试正月一日梦参政公来语之曰汝今年与我同嵗觉而恍然参政卒于元祐壬申是时七十八矣殊不晓其意试罢入太学见同舍生问一士曰尊丈年今几曰七十徳逺忆向所梦漫言之同舍喜曰君必登科七十八者过省也未几果奏名郑侨牓第三甲及第










　　夷坚志丁卷六
　　钦定四库全书
　　夷坚志丁卷七
　　宋　洪迈　撰
　　张元善水厄
　　处州并海虽旁流支港皆深濶往来舟船常有惊涛骇浪之害村岸有老叟梦一士人在水中抱青龙长可丈余且甚惧临门呼曰厚报叟曰此不难也引手拨龙龙去士得登岸觉而异焉以语其子明日正午飓风大作暴潮如山而至一小舟破于波间有人溺水持大青竹竿连呼救人叟出观之宛如梦所见者急棹渔艇往救之已昏昏不能言叟唤童儿策迎以归寘于室为燃火燎衣具饮食良久乃苏云吾为张体仁建州浦城人也因永嘉经由不虞遭此变非叟仁心则既鱼腹矣留旬日乃能复常拜谢而去叟亦不以所梦告张后登第仕宦通显遣人访叟家致钱帛为饷旋复本姓曰詹仍字元善位九卿帅闽部前程固未艾也
　　四祖塔
　　蕲州四祖塔山遭兵火尽寺僧即其处仅搆矮屋三间以安佛像士大夫至黄梅者必迂涂往观然多为阴翳四合或蔽像不得见鄱阳张璹寿朋通判郡事因适野视草就宿寺侧明旦偕长老宗绍登塔基始犹浓云宻雾已乃开霁稍瞻睇髣髴宗绍言尝掘基下得石碣葢郭璞地记云候塔坏日当有姓张人来而塔复成今日符此防矣张大嗟异曰若尔当试为图之迨还城以事告人无有不乐施者不浃旬集钱数百万才半嵗讫功初肇役时役者持锄发地且数尺见一僧瞑目趺坐指甲绕出于背且其躯监寺僧以告绍绍叱之曰何故师多话无得复语遂轝土掩之既而塔成释徒服绍之识量以为不可及寿朋子振之亲见其事予谓郭景纯在江南时禅法未入中国无由已为四祖立记疑亦知数者托其名云
　　郭节士
　　浮梁县舎宅堂柱廊作楼三间颇明洁常为燕息之地绍兴丁丑嵗永嘉薛季益良朋为令日观吏牍于楼上据胡床倦卧若梦寐间恍惚见朱衣人立其前惊问曰汝服饰诡异为人为为我言之对曰某生则为人今也又问然则何为而出姓名为何有何事欲来诉曰某姓郭氏三十年前承乏宰邑不幸草寇犯境固守弗去悉力拒敌尽室皆死焉既没之后防官録其忠义徇国俾之为神而朽骨犹埋后圃愿尚书哀我收拾掩之为惠实大薛曰吾为邑长于斯安得以尚书见佞曰此在防间闻公当居此职非敢为佞也许之遂不见时日已曛暮翌日命数卒访其尸果得于花槛之侧乃具棺殓而诸原其后赵善着宰邑亦感梦不肯与人言但求其当官政迹书碑锓板而塑厥像于崇圣寺以报其忠节陨命故目曰郭节士后薛令果权吏部尚书
　　金郎中
　　金君卿丙志载其娶妻事金未登科时读书于浮梁山间中夜未寝闻户外人行杂沓语声嘈嘈出视之月色满庭畧无所覩良久又闻复来有一人低语曰郎中未睡莫要髙声已而寂然明日询之乃隣舍民家设水陆供也时方承平崇尚官爵任至正郎为五品金甚喜曰神告我矣仕宦未艾一第不足得也未几策髙科厯郡守部使者积代至度支郎中当路多知己自谓已攀侍从然竟不复进步而终度支郎中今之朝散大夫也四十年前已有定分岂可妄意干进乎
　　三将军
　　浮梁西乡岗之原有新安寺僧惠照者辞其师海印往江湘间行脚至随州大洪山留数嵗乾道六年还乡持石刻数本遗院主允机其一纸乃三将军画像机志于求利于是唤木工雕三神形模一切与碑相旋辟一堂供事且将施丹青藻绘为化縁之资未能办其费近村民刘九之妻病足挛已久几不能移步夜梦一伟人来自顶至踵皆纯白谓之曰知汝有患若能致力于我当相为治之妻寤以告厥夫疑为妖异即同诣寺欲邀僧诵经以伸禳却因过新堂见三像指其一曰此正入梦者通身皆肖得非有庄严之意乎立取钱十千付寺以助设色而不言所见不旬日妻忽舍杖起行又旬余妥贴如无疾者复造神前焚香瞻谢僧问其故始以语之其事喧传闻者竞有所施允机精于医能切三年脉知人死生此事经营皆机得酬谢衣鉢所致今亡矣名连恵者其孙也亦颇有祖风云
　　信州鹿鸣燕
