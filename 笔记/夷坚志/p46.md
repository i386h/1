<!-- { "loadSidebar": true } -->
　　朱南功字元勣湖州安吉人自幼嗜书博览强记目之所厯意之所防皆手自抄冩诸子百家之书摘竒防粹名曰笔耕曰诸子粹言绍兴丙子嵗始预州贡既而退黜不偶常客于诸公贵人之门赵公硕彦肤与为友朋既持闽使节招致于馆舎论心莫逆淳熈甲辰三月就举试先两月方从闽归平生所作文多不涉举业畦径正月至临安寓修文巷邸道陌过枉不与流辈往还满意焚舟一战以偿夙志省试罢一夕梦大神金甲煌煌仪矩甚伟持黑牌入室其上惟大书福字挂于壁初时絶明白须臾更隐灭与牌俱黑遂寤意以神告福字为嘉祥稍语所善者或疑字灭于黑当不得大佳已而下第勉应特恩又入第五等授福州助教时已六十三嵗不可纳敇乃拜命未几而卒
　　李汪二公卜相
　　李仲永赴致和戊戌廷对罢卜者某人云君必居魁甲全与黄裳状元等既而曰恰所言小误黄公入乾元祖土格君乃坤元祖土差不及之然故不失十名前也及唱第名在第七绍兴乙夘临安有相士曳一牌长三尺题云寻今年状元汪圣锡省试罢与同辈十余在茶肆士熟睨户外趋而入注视汪不瞬目起执其手曰吾求大魁乆矣乃在此邪访馆寓所在随以往丐一纸书其事且曰吾言不妄当与我五万钱汪弗许同舍劝勉于是为之书士置其牌于汪馆曰吾从今不复出指日俟防耳汪是嵗省闱第九继冠多士如其言
　　胡画工
　　浮梁画工胡一居于县市其技素平平邑人葺城隍祠付以钱使绘门卫二神胡生嫌所得之防视其直斟酌但作水墨而已衣冠畧不设夜梦二巨人长七尺仪貌雄伟而衣装极敝恶谓曰我二人君力获所依凭霑受香火独恨被服不如法式不为人所礼愿君复加藻饰必有以报使技日进而名益彰梦中恍惚许之矣觉而未暇研究经旬日因过彼处遥望两像宛如故知瞿然悚悟即日买金箔五采自施工艺绘黄金甲执金钺冠带整严见者悉加瞻敬而不以梦告人复梦其来威容凛凛服与貌称感谢至再三自是胡日以称遂求者接踵至于嫁女文绣只以画代之里巷遭疫疠无一家不病胡氏独免或疑为挟他术始道所遇绍兴中事胡氏已死神像尚存
　　凌二赌博
　　浮梁西村民凌二世世农业翁之次子小二者独嗜赌博虽日挞不悛遇一客言能卜筮以一神像画卷并一香炉自随毎事必祝凌子往扣某日胜负客曰今夕胜五百钱盈数即止不可过也已而诣山寺从其徒夜赌博果得钱如数黙念此戯不可不求援于神即再谒客致谢而举所赢买酒纵饮伺客醉卧负其两物客归不敢访寻狼狈而去凌敬其所奉动輙如意因设誓俟满五百千当整治生涯不复仍旧习凡数年贮储过半而二亲继亡殡葬之费于是乎出为之荡然又积之四百千而一子与人鬭人自戕厥母以为此子杀之拘鞫囹圄尽耗其资乃获明白迄于三既及四十八万矣一夕遭火悉为煨烬是时凌年过五十无复可营既死其别子差能自立尝为毒蛇齧右手自断其臂得不死今犹在云







　　夷坚志戊卷十
