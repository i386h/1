<!-- { "loadSidebar": true } -->
　　江淮闽楚间商贾涉厯逺道经月日久者多挟妇人俱行供炊爨薪水之役夜则共榻而寝如妾然谓之婶子大抵皆土倡也上饶人王三客平生贩鬻于庐寿之地每嵗或往来得婶子曰翟八姐翟虽为女妇身手雄健膂力过人其在涂荷担推车頳肩茧足弗以为劳壮男子所不若也性又利善营逐什一买贱贸贵王获息愈益富锱铢收拾私所蓄藏亦过千缗宻市黄白而更无姻眷年且四十欲谋终身计王客狡诈大驵也虽丑鄙其色而以财货动心诱之以为妻翟罄橐中物畀付他日将渡江先一夕同宿旅舎未旦先起挈装赍登舟趣解缆及翟至水滨其去已逺悲恸移时念进退无门径赴水死王遥望见焉良自以为得防遂归故里治生业建第宅以居奉养侈于其旧有二稚子甚敏悟正戏舎傍一仆宿怨其父操刀尽杀之自是家内恠兴见妇人躯干絶伟俨翟氏导羣啸妖或中夕击鼓锵金千态万状室中几格器皿罗列于庭长子颇愤怒命术士治之不息肆言呼天迨于谤侮因醉殴人死仅贷命黥配岭南独次子在又与众不逞为腹心交杯酒忿争亦为所害王哀顾愁苦而终妻贫饿死暴尸不克葬屋入于宗人之家
　　吴太尉
　　观察使吴超河北人从韩蕲王军为大将乾道中知楚州都统淮东赋性戅直而不与人作怨仇庚寅嵗自京口遣驶卒李文往钱塘文还至常州之西境遥见旌麾塞道如戎帅威仪趋避路左忽闻人呼其姓名文匍匐再拜仰视之乃使主太尉也笑语问劳备至文曰不审太尉欲何往得非奉诏入朝乎曰吾被上帝命差充平江府昆山土地即日赴汝速归为我转语宅中说我路上安乐一行人都平善教众宣賛各向前又命从吏持官劵两千犒文作路费文谢退兼程而行及家则知吴已下世数日方悟所见皆阴兵云

　　夷坚志乙卷一
　　钦定四库全书
　　夷坚志乙卷二
　　宋　洪迈　撰
　　大梵语
　　常熟寓客曽尚书下世已久有四子淳熙元年春梦告其长县丞曰我被天符为福山岳庙土地方交承之始阖府官僚当有私觌礼不可废吾东书院黒厨内佳纸数千张可尽以付外染黄印造大梵语敬焚之毋忽吾戒丞既觉未以为然又见梦于仲子仲以扣所知郑道士曰大梵语是为何经文吾不识也郑曰此乃度人经之末章取示之仲笑曰无甚要顾何足为防涂助亦不肯用父言已而叔季同夕感梦二子嗜酒荒怠略不经意邑有陈秀才素游曽公门梦尚书至怒骂诸子以不孝欲愬于上帝痛治之陈不待旦趣往告犹且信且疑至三月二十六日邑人羣诣庙下曽之季子与三四少年纵观行经西厢遇一妇人絶美注目谛视乃尚书也凝立庭下顾两捽仆地剥其衣叱曰不孝子尚敢来此四傍往来人皆见季呻呼楚痛若不堪主庙吏炷香为致祷命左右送以归迨反室昏无所知舍中百物皆无故自相触击必碎乃止明日县丞邀法师陈国潜至家使施法禁御逐陈召集将吏侧问曰非祟也乃尚书公以四子违命请于天而罚之陈令排备酒设席堂上祝而祭焉家人悉见亡灵出现与陈对席陈恳祈数四于是得释季良久而寤流汗亘体尽以所见为三兄及陈言之即日印此经五百本焚献谢过
　　茶仆崔三
　　黄州市民李十六开茶肆于观风桥下淳熙八年春夜已扄戸其仆崔三未寝闻外人扣门问为谁曰我也崔意为主公急啓闗乃一少年女子容质甚美骇曰娘子何自来此是李家茶店耳岂非错认乎曰我是左侧孙家新妇因取怒阿姑被逐出中夜无所归愿寄宿一宵崔曰我受佣于人安敢自擅女以死请不肯去崔不得已引至肆傍一隅授以席使之寝久起就崔榻宻语曰我不惯孤眠汝有意否崔喜出望外即留共宿鸡鸣而去继此时时一来崔以人奴获好妇惬适所愿不复询究本末一夕女曰汝月得顾直不过千钱当不足给用袖出官劵十千与之其后屡致薄助崔又益喜兄崔二者素习畋猎常出游他州忽诣弟处相问讯寄寓旬余女杳不至崔思恋笃切殆见梦寐乃吐情实告兄兄曰此地多魅虑害汝命宜速为之图崔曰弟与之相从年余且赖渠拯恤义均伉俪难诬以也兄曰然则知我至则絶迹何邪崔曰正以兄弟妨嫌于礼不可兄曰彼每至从何处出入曰入自外门由楼梯而下兄是晩舍去取猎具卷网数枚散布之抵暮再来伏于所三更后戛然有声急篝火照视得一斑狸长三尺死焉兄曰是物盖惑吾弟者焉剥其皮而烹其肉崔惨沮凄泪不能胜情异日独处室中觉异香馥烈一女立灯下大骂曰我与汝恩意如此兼数济汝窘乏何为轻信狂兄之言幸我是时未离家仅杀了一婢壊衫子一领而已崔逊谢女笑曰固知非汝所为吾不恨汝驻留如初至今犹在
　　罗春伯
　　罗春伯防抚州崇仁人淳熙甲午就馆于邑人吴徳秀家受业者数辈吴梦馆之西有物狗起于芭蕉丛下已而两角嶷然奋身飞跃歴舍东升于天光采粲然照耀逺迩鳞脱甲委堕满地方审为龙也觉而喜徧以告人不知为谁祥应比秋试独罗中其所中居正在邑西未试前与一友同行占向卜约以首语呼为友证次者为罗证训约方定闻路人囘顾曰来不得友即失色又有相谓曰桂枝香盖用四平语呼其侣共归也是嵗友黜罗次年廷防为第二人初名维约字伯髙肄业于郡城西南之别墅梦报榜者至名乃防也遂更之以乾道戊子获乡荐又梦到官府阅金书扁榜中有两举登科四遭荐达八字竟两到省闱几冠多士春秋四十五超佐枢庭然未两月终于位所谓四达之兆兹未能晓
　　杨证知命
　　临川杨汉卿幼年习童子举无所成名侵寻弱冠梦人自门呼曰杨证也做官觉而自喜适淳熙庚子秋试遂书同音数字信手拈其一得证字即更名而字子谏果中贡籍明年擢第证素能谈命所见出他术士意表是时东赴省数与同涂乐绍先言曰吾必登科正恐死不久脱或下第庶可少延然为功名之心所驱卒入试试罢还家梦促装复东恚曰吾防涉千里息肩未几而又行役其何以堪母释之曰吾谓汝办轿乘以往勿忧也寤而防音至证文思如倾河日能作万言廷对前忽困目赤痛仅得成章而出乡人之善者相为惜之迨唱名堕于末甲才压一名待铨竟调潭州善化主簿须次及到官数月而卒
　　黄讷
　　黄讷自字敏仲卲武人寓居临川淳熙十三年冬入都赴省试中涂贪程暮到旅邸行商走卒充满其间无可栖泊之地黄谓店主者曰昏暗如此欲前进不得茍不见容纳将使我安之邪主者不得辞旅空一室与之处室距主翁家不逺翁夜梦黄龙从外至以爪抉门入蟠踞中堂光焰赫奕惊而寤疑必有贵客在店未明起访焉歴视十数客皆不足当独黄君为士子意其兆应是也又问知姓黄益自信戒仆俟盥栉毕茶汤诣之为话宵梦乞志之于壁黄固心喜然亦不敢率尔力拒欲弗聴翁退复遣二儿来皆儒衣冠度不可已乃勉书数语而去暨来春揭榜则遭黜或人云龙虽贵证尚尔沉郁盖未即日腾趠飞天也黄失意留连舎于张定叟侍郎之馆时有南举先生者道命术多中往扣之卦成南曰好命只是事事迟好更三年后却做官但有一虑尊府君恐有不测宜急归是时黄老父在家适得信报其抱病闻南语瞿瞿不自安即日西还至中天果卒黄当勉举可应之庚戌试而正月在禫制中计无由可及防有防以首春雪寒恐逺方而来者愆期特展锁院半月于是兼程而往于大院期已不及乡人为委曲作道地以门客避嫌试别所遂登科黄龙之祥未知验于何日也
　　吴虎臣梦卜
　　吴虎臣曽博闻强识知名江西为举子日谒梦仰山欲知科第迟速其夜梦红衫女子执板而歌觉而不能省意但记一句曰寻春不是探花郎是后竟不第而以献书得官吴奉紫姑神甚谨每言事多验邑人吴仲权镒将调官请扣所向箕箸既具但画龙与羊各数四虎臣曰龙者君象羊者仕涂禄料也子必面君登朝矣仲权曰镒乃一选人名位甚卑安得有此望虎臣曰曽以布衣犹召对况于已在簮裳之列乎神言有证当不谬矣仲权私谓辰未年或可奋发及赴任乃注龙阳丞
　　黄五官人
　　绍兴中辛亥嵗丰城县农夫梦一道人持龙钱一文付之曰倩汝送与黄五官人农对曰本乡秀才姓黄第五者非一不知将与谁道人曰某里巷居者是已既觉茫然不晓其防亦不为人言翌日采薪于山果得钱盖工所铸符篆相属者猛忆夜梦虽异之而未暇持送次年士子将逼秋试复梦前人告曰吾向时托汝送龙钱与黄五官人何得遗亡当即送之不如我之戒必加祸于汝农惊惧而寤四体洒淅被疾然悟此钱为祟立往彼处所谓黄生名竑捧接甚喜谓青钱中选而神龙变化也未几赴府请觧竑习春秋已为考官所黜同院建昌教授包履常得其论卷爱欲置诸待补小榜令钓前后两塲草卷防读见首塲经义批抺数十条不可复收乃携谒本考官共议将令再誊録其人阅所黜义大悔前失而当在荐级者已定包曰举人灯勤苦一战而弗易亦大可惜其人曰前所见一失缪误致尔非君见临几失一士过不惮改遑恤其他遂取已入等者摘其疵病置于待补之冠而以竑居第三竟登癸夘第
　　邵武试院
　　淳熙十三年秋八月邵武解试十五夜誊録院遗火举子文卷亦多被焚明日入试者相率共治羣胥帘内亦令捕捉皆奔迸处或跧伏梁上至夜不敢喘俄见一黒物从空而下状貌如当三钱二十余遍厯视案时有喜色辄置一钱案头而去既毕持杖绕廊下击诸坐人之不得钱者或身仆或笔坠而举子了不觉吏自念岂非得钱者豫荐而遭击者当黜乎因黙志其平日知识十数人以为验迨揭榜果与所料同然则名场得失当下笔作文之时固有神物司之于防防之中无得以考校论工拙也
　　涂文伯
　　宜黄涂四友字文伯幼丧母其父光不再娶与四友及长子四岳皆清居陋巷茅檐萧然自足绍兴庚午之春四友昼寝梦妇人姿容靓丽引右手示之乃金字题诗两句曰秋举君须中危科子必登又引左手示之亦金书六字曰文伯之妻杜氏既寤以白父兄是嵗秋闱榜出果中选郡人杜学谕遣媒妁来议欲妻以女资装殊不丰悟梦告先兆即就其约遂登辛未科仕至栁州守与杜氏偕老焉
　　王茂升
　　王益字茂升崇仁士人也绍兴庚申与其兄茂谦溋祈梦于仰山庙梦人与之曰君姓名不在张九成下觉而甚喜谓异时科第巍峩当如张公既获荐以壬戌春赴省试时贡闱在下天竺寺既入试其设案处有前人题名张九成三大字适当坐右意必符昔梦愈益喜然是嵗乃不利盖神所告但指坐次云初茂升父国光尚宾尝梦空中挂巨榜一人从榜言曰此君家子孙及第时赋题也杳茫髣髴不可尽覩仅识其末一美字乃谕子弟凡美字可作题目者皆当牢笼又适作尧舜文王为正道论意若未惬更易者数四茂升蹭蹬至丙子嵗旦得开元一钱于道中光洁可爱私念曰吾今年当免举而以元日得钱岂省场防问及此邪于是精考钱币本末广为之备丁丑到省试其赋曰兼聴尽天下之美论题正昔日所作防首篇问泉货遂登科国光茂谦前此已擢第矣父子继踵为儒家所歆艳惜其宦涂不大也
　　周氏三世科荐
