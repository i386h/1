<!-- { "loadSidebar": true } -->
　　真宗与北蕃谋和约以逐年除正旦生辰外彼此不遣泛使而东封太山遣秘书监孙奭特报亦只到雄州而止奭牒北界请差人到白沟交授书函是时北朝遣阁门使丁振至白沟以授孙奭厥后北蕃欲讨髙丽遣律宁持书来告是时知雄州李允则不能如约止絶乃遣人引道律宁至京泛使至京自此始矣至康定中西戎扰边仁宗泛使郭积金奉使入北朝北朝亦遣萧英刘六符等至京自此泛使纷纷矣











　　东轩笔録卷十五
