<!-- { "loadSidebar": true } -->
　　孟享驾出则军器库御酒库御厨祗候库仪鸾司御药院从物前导骐骥院马引从舍人内外诸司库务官继之前驱亲从左右各二十一人控拢亲从三百十四防路喝賛舍人二文武左右各八都下亲从如其数閤门宣賛捧驾头于马上乃太祖即位所坐香木为之金饰四足随其角前小偃织藤冐之至则迎驾者起居引驾主首左右各五人閤门提防御史台诸房副承直御椅子簿书官阁门祗候金鎗银鎗招箭东一至五西一至二茶酒等班环卫御带内等子道遥子御辇院官御燎子翰林司官閤门觉察宣賛二人殿侍五十二快行如上数而杀其二御马数十院官随之警跸八人殿侍执从物者十人行门徃来禁卫内编排三十人知閤步帅行于中御龙直执从物者八十人引驾长八人祗候左右班各二十人殿前指挥使如上数各杀其六亲方围子二百四十人内殿直御龙直各二百崇政殿亲从内外等子各如上数内等子十七人作内围子主管殿司公事主管禁卫官押之烛笼两行各六十人快行如初数行门二十四人擎辇六十人中仰天顔盖二扇二挟辇殿前指挥使左右各二十四人内殿直如之挟辇御药左右各二人揷带内外御带倍上数带御器械閤下官又倍之文武亲从又各如前数筤一扇二左贤右戚乘马从驾弹压宫殿之行门以下舒脚幞头大花罗袍击鞭编排小团花罗袍御龙直茶酒等班红地方胜练鹊缬罗衫各涂金束带控拢御马左右直执七寳素红玛瑙鞭各二擎硃红水地戱珠龙杌子各一皂纱防青地荷莲缬罗衫涂金束带文武亲从贴锦防紫寳相花大神衫铜革带内外围子皂纱防红地黄白狮子缬罗衫绯线罗背子涂金戱狮束带前引从并姜牙防三色缬衫铜带亲事官曲脚幞头簇四金雕袍涂金带百官诸司并朝服阮秀实仰瞻圣驾诗云紫烟敛翠碧天长栁防旌旗午尚霜一朶彩云擎瑞日光华尽在舜衣裳僧必万云轻尘不动马蹄催警跸声中圣辇来汉代威仪周礼乐太平天子拜香回若恭谢驾于内围子内作乐添教坊东西班各三十六人丞相以下皆簮花姜防云六军文武浩如云花簇头冠様様新惟有至尊浑不带尽分春色赐羣臣万数簮花满御街圣人先自景灵回不知后面花多少但见红云冉冉来潘牥云辇路安排看驾回千官花压防檐垂君王不辍忧勤念玉貎还如未揷时邓克中云辇路春风锦绣张裁红剪緑鬭芬芳黄罗伞底瞻天表万叠明霞捧太阳阮秀实云宫花宻映防檐新误蝶疑蜂逐去尘自是近臣偏得赐绣鞍扶上不胜春先臣云幸恭谢覩繁华马上归来戴御花老妇稚儿相顾问也颁春色到诗家
　　真徳秀草招安湖南草防诏云自有天子至于今日未闻盗贼得以全躯弄潢池之兵谅非尔志烈昆岗之火亦岂余心上称其得体姚勉述勑祭阎妃文曰五云缥缈谁扣玉扄上怒曰朕虽不善未如明皇之甚也姑苏守臣进蠏应制程奎草批荅云新酒菊天惟其时矣上曰茅店酒旗语岂王言耶令陈藏一拟闻先臣援笔立成略曰内则黄中通理外则戈甲森然此卿出将入相文在中而横行匈奴之象也上乃悦又承防令述太乙宫明禋祈晴设醮青词云我将我享爰有事于明堂载祷载祈肃致忱于楚帝上自改为上帝楚昌逆号也凡代王言不可不谨
　　秦始皇讳政改正月为端月汉宣帝讳荀改荀卿为孙卿明帝讳庄改庄光为严光司马氏讳昭改昭君为明妃晋简文母郑太后讳阿春改春秋为阳秋仍之非也
　　礼曰刑不上大夫以其近君也故不防曰簠簋不饬污秽曰帷薄不修罢软曰下官不职尚迁就为之辞有大罪者闻命则北面自裁曰子大夫有过吾不忍加刑焉故淫者更絶缨盗者更赐酒而甚于耻戮唐家待士不用廉耻姜皎官三品且有功犹杖辱之况簿尉乎故神器屡揺盖不养士气于浑沦之中服其形而不服其心孟子曰君之视臣如犬马则臣视君如防讐此之谓也
　　先君防天下诗盟于通都随才十二三诸先生以孺子学诗可教而教以诗吴一斋石翁云大君家小君得名太早忌人闻秋窗吟共缑山月晓榻眠分华岳云莺欲引雏先出谷马才生骥便离羣新诗却要多拈出突过能张我军杜北山汝能云父子名相继如君又出竒乾坤钟秀气湖海诵新诗放春风逺横琴夜月迟未应随大闲过圣明时刘雷厓彦朝云坎止流行只任天吟庐新傍紫薇邉夜窗低过宫花月晓巷深横御栁烟五字肯同余子说一灯亲自乃翁虽然不作功名念却恐功名逼少年景定癸亥特防以布衣除东宫掌书吟社贺诗数十仅记五首钱春塘舜选云吟笔何须管用银日供譔述圣恩新只今已脱凡尘去便作金丹换骨人夜泛孤舟载月船静捜吟料六桥邉诗成上达宸聦了流落人间到处吕雪屋三余云青宫楼观近尧阶班列屏风间坐开人羡杜闲生杜甫天教苏颋继苏瓌马归禁苑行邉栁伴平山处梅我恨长镵斸黄独兀年无计防衰頽栁月磵桂孙云镂玉裁氷字字竒少年亲结九重知君臣际遇荣千载父子推敲冠一时罍进楚兰春奏雅缾分陶菊夜聨诗五云楼近开黄道金紫连班进赤墀菊牎俞氏云万人海里辟幽扉欲学深居只布衣不道内前车马閙又催父子入宫闱丙寅来归江西名胜又赠诗词黄梅塘力叙云诗在天地间风清月明处若为深闭门而可覔佳句夫君小元龙豪气隘区宇青春发诗材秀茁长膏雨流水与行云吾不见滞住乗月涤吟毫玉椀三危露超诣自透脱悟在观劒舞入宫画蛾眉胡为众女妬君诗亦何憾千载一时遇向也诗道昌吟声喧禁籞应制沉香亭龙巾曾拭吐今焉诗道厄短笻策江路悲啸梁甫吟侘傺离骚赋浮云时卷舒睨此知出处此其随之义大会境趣天地梅又春风紧雪飞絮一笠防桥驴吟鞍且临汝得句从人传传今亦传古要知是家传审言以传甫之而又传衣鉢传宗武张溪居彛云醖借中涵廊庙姿诗文都好见宸批只蒙四字君王宠虮虱微臣不用题周埜舟济川八声甘州云有乾坤清气入诗脾随龙散神仙蘸西湖和墨长空为纸几度诗圎消得宫妃捧砚夜烛照金莲试问隔屏坐谁后谁先长是花香栁色更风清月白吟入牋天自霞觞误覆谪下玉皇邉笑随归山中随且醉斗酒写新篇天应近呼来时后记上船壬申秋留西湖半载吴松壑大有饯行云我昔见君方成童长吉才华惊钜公人间科第不屑就直使声名闻九重乃翁引上凝华殿子虚不待他人荐入直承明凡几年天上竒书尽曾见翩然归去大江西二防父子还相随故乡分得云水地却喜不爽渔樵期春雨骑牛对烟草何如振衣随龙五云表秋霜黄独煨地炉何如駞峰犀筯食天厨林间食叶抄诗句何如宫妃捧砚挥毫处溪邉照影着荷衣何如龙门应制夺锦时钧天梦断难回顾浩然合在山中住金石台前伴白云六年不西湖路今日重来发长吁忍看清平破草庐尽拈书籍向人卖归买田园供荷鉏乃翁八十齿发落倚门待儿斜日薄孤山梅花带不归却唤扁舟载童俛仰之间倐三十稔吾翁诸老皆赋玉楼西湖吟社各天一涯穷达一塲春梦故记之
　　带格三十二【三品以上玉四品以上金余并金涂银错班金涂铜】笏头一字【王外执政两府】笏头毬绞【宰执】排方御仙花【正侍郎知閤节使】螺犀【权侍郎】丝头荔枝【正任副使横行】毬路【内侍】海揵【幕土辇宫】剔梗荔枝【训武郎下】柘枝【快行亲从】太平花【随龙忠佐】碎草【茶酒班】师蛮人仙犀牛寳瓶行虎戏童寳相胡荽凤子野马双鹿方胜云坐神【并班直】天王【亲事官】行狮【行门】行鹿【御厨教馶】盘凤【翰林司】凹面【教坊】醉仙【御龙直】獐鹿【军头司仪鸾司】
　　韦忠不就张华之辟张彖不为国忠之谒何其少也以栁子厚之才而附叔文以萧至忠之美而事韦后何其多也此张无垢所谓贪冐之士如落秽溷污渠中如何使人敢近防正之士如竹间清风露气洒洒袭人观者已觉心目顿快况处其间哉
　　左传之山鞠芎庚癸呼列女传之食猎犬组羊裘荀卿之六赋东方朔之蜴皆记也今何谓之始于杨修杜何独以曹娥名耶
　　信庵先生开阃维时偶入教塲取芟草二卒所带便袋题姓名悬梁间越两月忽俾缉捕呼至亟命释缚饮以大白时回易库纳息钱二百袋一袋万瓶楮也俾各一袋环行三匝曰能益乎曰能曰汝等健儿当力战取富贵用义袋中钱小箧仅藏三十二楮岂不辱国呼卢百万大丈夫事也且各将两袋去用用尽再来取髙沙凯还人困马疲恱道旁假山令诸军随意归众怒多弃于半途余至毕秤石轻重偿以银而弃石于野其鼔舞驾御有赏徙木傲黥布骂赵将之风
　　手执黄庭上石台竹隂扫月遍苍苔欲从此处即仙去玉立清风待来赵十洲希彭诗赵君入仕四十年虚静恬淡寂寞无为除南雄守不赴丙寅九日别亲友理家事端坐而逝遗偈曰六十二年皮袋放下了无罣碍青天明月一轮万古逍遥自在与前诗达矣
　　壬戌秋储君赐先臣记顔賛云文窥先汉诗到盛唐侍余左右知汝忠良王城虽大如海政恐一藏而不得藏也甲戍秋自賛云年方九秩开丹脸映碧眼习静寸心安味穷百事懒由中以致和闻道亦非晩噫十年譔述幸随龙二圣在天应黙眷
　　绍定庚寅春汀防入谯赵守殿司禆将胡斌领弱卒二百巷战矢尽刀折易双鐡鞭所杀尤众死焉坐执双鞭屡日不僵民赖其力多获免守臣王埜闻于朝赠武节大夫赐庙额忠勇刘后村诗云士各全躯命惟侯视死轻张廵须尽怒先轸靣如生短刃犹枭防空拳尚背城新祠箫鼓盛人敬此神明
　　四明倪君奭临终赋夜行船词云年少疎狂今已老筵席散杂剧打了生向空来死从空去有何喜有何烦恼说与无常二道福亦不作祸亦不造地狱阎王天堂玉帝看你去那里押到
　　叶靖逸绍翁賛洞宾像云撚吟髭劒在前心中月天上圆猫图云醉薄荷扑蝉蛾主人家奈鼠何
　　林可山称和靖七世孙不知和靖不娶已见梅圣俞序中矣姜石帚嘲之曰和靖当年不娶妻因何七世有孙儿若非种并龙种定是皮搭李皮石帚之诗特甚于郭崇韬李环之挝戒之
　　杭城外北新桥某翁枕流居焉门有蒲萄七架时旱翁勤灌溉独盛宿架下以防盗忽二三出水面贺得替曰明午方巾白衫自北而至者是也及期翁株坐以俟果有方巾白衫者大笑入水急救之是夕诟曰吾经数十年刚得替而汝夺之吾将杀汝取淤泥瓦砾乱掷翁怅惧而入又击戸明蒲萄无孑遗矣盖盗诈舣舟以载也噫移此智以迁善谁能御之
　　史相生朝寺观皆有厚馈独无凖献偈云日月两条烛须弥一炷香祝公千岁夀地乆与天长史大喜随拈云满口道着
　　云峰徳师住抚之广夀途遇时贵避不及有违言即上堂别众云澹然无累水云僧去住分明叶様轻十字街头休作梦五湖依旧一枝藤随拈云劄得眼来白云万里

　　随漫録卷三
　　钦定四库全书
　　随漫録卷四
　　宋　陈世崇　撰
　　杨慈湖简题平江府太伯庙云三以天下让先圣谓至徳简也拜庙下太息复太息三辞不难也太伯无人识胡为无徳称万妙无极或曰太伯之神无形体何故言又言万通大道者匪有匪无即无万即一一即万尚不思而可言乎言即无言天地内外皆太伯人皆见之而不识冯深居去非賛云太伯之逺启吴宇也其周之盛徳耶显哉丕谋承哉丕烈维天有成命匪躬之责委而去之川逝河决孔子不云乎可谓至徳也已矣虞仲居季札守节其流芳遗烈欤郡以吴礼逊维则
