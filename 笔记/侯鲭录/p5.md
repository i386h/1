<!-- { "loadSidebar": true } -->
　　东坡与司马温公论茶墨温公曰茶与墨政相反茶欲白墨欲黒茶欲重墨欲轻茶欲新墨欲陈予曰二物之质诚然然亦有同者公曰谓何予曰竒茶妙墨皆香是其徳同也皆坚是其性同也譬如贤人君子妍丑黔晢之不同其德操韫藏实无以异公笑以为是
　　晏元献公作相因雪设客如欧阳文忠公辈在坐时西方用兵欧公有诗云可怜鐡甲冷彻骨四十余万屯边兵次日蔡襄遂言其事晏坐此罢相公曰唐裴度作相亦曽邀文士饮如退之但作诗云园林穷胜事钟鼔乐清时几曽如此合閙
　　唐兴元有知马者曰李幼清暇日常取适于马肆有致悍马于肆者结鏁交络其头二力士以木来叉其颐三四辈执挝而从之马气色如噬有不可驭之状幼清迫而察之讯于主者且曰马恶无不具也货焉惟其所酬耳幼清以三万易之马主惭其多既而聚观者数百辈诘幼清幼清曰此马气色骏异体骨德度了非凡马是必主者不知俾杂驽辈槽栈陷败粪狼籍刷涤不时刍秣不适蹄齧蹂奋蹇唐突志性鬰塞终不得伸久无所赖发而狂躁则无不为也既晡观者少间乃别市一新络头幼清自侍徐而语之曰尔才性不为人知吾为汝易是鏁结杂之物马弭耳引首幼清自其知乃汤沐剪刷别其槽栈异其刍秣数日而神气小变逾月而大变志性如君子步骤如俊乂嘶如龙顔如鳯乃天下之骏乗也
　　元祐六年汝隂乆雪一日天未明东坡来召议事曰某一夕不寐念颍人之饥欲出百余石造饼救之老妻谓某曰子昨过陈见傅钦之言签判在陈赈济有功何不问其赈济之法某遂相召余笑谢曰已备之矣今细民之困不过食与火耳义仓之积谷数千石可以支散以救下民作院有炭数万称依原价卖之二事可济下民坡曰吾事济矣遂草放积谷赈济奏缴上台寺教授陈履常闻之有诗云掠地冲风敌万人蔽天宻雪几防尘漫山塞壑疑无地投隙穿帷巧致身映积读书今已老闭门髙卧不縁贫遥知更上湖边寺一笑潜回万寳春坡次韵曰可怜扰扰雪中人饥饱终同寓一尘老桧作花终强项冻鸢储肉巧谋身寒吟咏君堪笑得暖懽呼我未贫坐聴屐声知有路拥衾来看玉梅春予次韵曰坎中年坐废人老来貂鼎视埃尘鐡霜带面惟忧国机穽当前不为身发廪已康诸县命蠲逋一洗几年贫归来又扫寛民奏慙愧毫端尔许春
　　元祐七年正月东坡先生在汝隂州堂前梅花大开明色鲜霁先生王夫人曰春月色胜如秋月色秋月色令人凄惨春月色令人和悦何如召赵德麟辈来饮此花下先生大喜曰吾不知子能诗耶此真诗家语耳遂相召与二欧饮用是语作减字木兰词云春庭月午揺落春醪光欲舞步转囬廊半落梅花婉娩香轻风薄雾都是少年行乐处不似秋光只共离人照断肠

　　侯鲭录卷四
<子部,小说家类,杂事之属,侯鲭录>
　　钦定四库全书
　　侯鲭録卷五
　　宋　赵徳麟　撰
　　王性之作传竒辨正云尝读苏翰林赠张子野诗有云诗人老去莺莺在仆按元防之所传竒莺莺事在贞元十六年春又言明年生文战不利乃在十七年而唐科纪张籍以贞元十五年郢下登科既先二年决非张籍明矣毎观斯文抚卷叹息未知张生果为何人意其非防之一等人不可当也防清源庄季裕为仆言友人杨阜公尝得防之作姨母郑氏墓铭云其既丧夫遭军乱防之为保防其家备至则所谓传竒者尽防之自叙特假他姓以自避耳仆退而考防之长庆集不见所谓郑氏志文岂予家所未全或别有他本尔然细味防之所序及考于他书则与季裕所説皆合葢昔人事有悖于义者多托之神梦寐或假之他人或云见他书后世犹可考也防之心不自抑既出之翰墨姑易其姓氏耳不然为人叙事安能委曲详尽如此按乐天作防之墓志以大和五年薨年五十三即当以大厯十四年己未生至贞元庚辰正二十二嵗矣【传竒言生年二十二不知女色】又退之作防之妻韦氏志文作壻韦氏时防之始以选为校书郎【传竒谓后嵗余生亦有所娶者也贞元十八年防之以调判入第四等授校书郎年二十四矣】又防之作陆氏姊志云于外祖睦州刺史郑济乐天作防之母郑夫人志亦言郑济女而唐崔氏谱永宁尉鹏亦娶郑济女则莺莺者乃崔鹏之女于防之为中表【传竒所谓郑氏为异之从母者也】非特此而已仆家有防之作元氏古艶诗百余篇中有春词二首皆莺字【传竒言生立缀春词二首以授之不书讳之者则此意】及自有莺莺诗离思诗离忆诗与传竒所载犹一家説也又有古决絶词梦逰春诗所叙所遇后言舍之以义又叙娶韦氏之年与此无少异者【梦逰春诗云当年二纪初佳节三星度韦门正全盛出入多欢裕二纪初谓二十四嵗也】其诗中多言双文意二莺字为双文也并书于后使览之者可考焉又意古艶诗多防之専因莺莺而作无疑又防之百韵诗寄乐天云山岫当堦翠墙花拂面板莺声爱娇小燕翼玩逶迤【注云昔予赋诗云为见墙头拂面花时唯乐天知此事】又云防年与蒲中诗人杨巨源善日课诗【传竒言生发其书于所知予亦闻其说生所善杨巨源为崔娘诗一絶】凡是数端有一于此可验决为防之无疑况于如是之众耶然必更以张生者岂元与张受姓命氏本同所自出耶【张姓出黄帝之后元姓亦然后为拓防后魏有国改姓元】仆性喜讨论考合同异毎闻一事而未见或可见而不同如瓦砾之在懐必欲讨阅归于一説而后已尝谓读千嵗之书而探千嵗之迹必须尽见当时事理如身履其间丝分缕始终备尽乃可以置议论若畧执一言一事未见其余则事之相戾者多矣又谓前世之事无不可考者特学者观书少而未见尔防之所遇合虽涉于流宕自放而不中礼义然名辈风流余韵照映后世亦人间可喜事而事之臻此特鲜也虽为避就然意防而显见于防之其他文辞者彰著又如此故反复抑张而明之以信其説他时见所谓姨郑氏志文当详载于后防之古艶诗春词云春来频到宋家东垂袖开懐待好风莺蔵栁暗无人语唯有墙花满红深院无人草光娇莺不语趂隂蔵等闲弄水浮花片流出门前赚阮郎莺莺诗云殷红浅碧旧衣裳取次梳头暗淡妆夜合带烟笼晓日牡丹经雨泣残阳依稀似笑还非笑彷佛闻香不是香频劝娇波嗔不语等闲教见小儿郎离思云自爱残妆晓镜中镮钗谩篸緑丝丛须防日射胭脂颊一朶红酥旋欲融山泉散漫绕阶流万桃花映小楼闲读道书慵未起水晶帘下看梳头红罗着压逐时新杏子花纱嫩麴尘第一莫嫌才地弱些些纰慢最冝人曽经沧海难为水除却巫山不是云取次花丛懒回首半縁脩道半縁君寻常百种花齐发偏摘梨花与白人今日江头两三树可怜枝叶度残春春晓云半欲天明半未明醉闻花气睡闻莺猧儿撼起钟声动二十年前晓寺情古决絶词云乍可为天上牵牛织女星不愿为庭前红槿枝七月七日一相见相见故心终不移那能朝开暮飞去一任东西南北吹分不两相守恨不两相思对靣且如此背面当可知春风撩乱伯劳语况是此时抛去时握手苦相问竟不言后期君情既决絶妾意已参差借如死生别安得长苦悲噫春冰之将泮何余懐之独结有美一人于焉旷絶一日不见比一日于三年况三年之间别水得风兮小而已波笋在苞兮髙不见节矧桃李之当春竞众人之攀折我自愿悠悠而若云又安能保君皓皓之如雪感破镜之分明覩泪痕之余血幸它人之既不我先又安能使他人之终不我夺已焉哉织女别黄姑一年一度暂相见彼此隔河何事无夜夜相抱眠幽懐尚沈结那堪一年事长遣一宵説但感久相思何暇暂相悦虹桥薄夜成龙驾侵晨列生憎野鹊性迟回死恨天鸡识时节曙色渐曈昽华星欲明灭一去又一年一年何可撤有此迢逓期不如死生别天公信是妬相怜何不便教相决絶离忆云今年寒食月无光夜色才侵已上床忆得双文通内里玉栊深处暗闻香花笼防月竹笼烟百尺丝绳拂地悬忆得双文人静后潜教桃叶送秋迁寒轻夜浅绕回廊不辨花丛暗辨香忆得双文胧月下小楼前后捉迷蔵山榴似火叶相兼半拂低墙半拂忆得双文独披掩满头花草倚新帘春冰消尽碧波湖漾影残霞似有无忆得双文衫子薄钿头云映近红酥赠双文云艶极翻含态怜多转自娇有时还暂笑闲坐爱无聊晓月行堪坠春酥见欲消何因肯垂手不敢望回腰梦逰春云昔嵗梦逰春梦逰何所遇梦入深洞中果遂平生趣清冷浅漫溪画舸兰篙度过尽万株桃盘旋竹林路长廊抱小楼门牖相回互楼下杂花丛丛邉绕鸳鹭池光漾霞影晓日初明煦未敢上阶行频移曲池步乌龙不作声碧玉曽相慕渐到帘幕间徘徊意犹惧闲窥东西阁竒玩参差布隔子碧油糊驼钩紫金镀逡巡日渐髙影响人将寤鹦鹉饥乱鸣娇娃睡犹怒帘开侍儿起见我遥相谕铺设绣红裀施张钿装具潜褰翡翠帷瞥见珊瑚不辨花貌人空惊香若雾身回夜合偏态敛晨霞聚睡脸桃破风汗妆莲委露丛梳百叶髻金蹙重台履纰软钿头裙玲珑合懽袴鲜姸脂粉薄暗淡衣裳故最是红牡丹雨来春欲暮梦魂良易惊灵境难久寓夜夜望天河无由重沿诉结念心所期返如禅防悟觉来八九年不向花回顾杂洽两经春喧阗众禽防我到看花时但作懐仙句浮生转经歴道性尤坚固近作梦仙诗亦知劳肺腑一梦何足云良时事婚娶当年二纪初嘉节三星度朝蕣玉佩迎髙松女萝嘉门正全盛出入多欢云云【乐天和防之梦防仙诗序云斯言也不可使不知吾者知吾亦不可使不知乐天知吾也吾不敢不使吾子知即辱斯言三复其旨大扺悔既往而悟将来也云云正谓此事非张籍亦明矣】
　　防之年谱　己未代宗大厯十四年【是嵗防之生】庚申徳宗建中元年辛酉至甲子兴元元年【是嵗崔氏生】乙丑贞元元年丙寅至癸酉九年【是嵗防之明经及第】甲戌至己卯十五年【十二月辛未咸宁王浑瑊薨于蒲丁文雅不能御军遂作乱】庚辰十六年【是嵗防之年二十二传竒言生年二十二未近女色崔年十七传竒言于今之贞元庚辰十七年矣】　辛巳十七年【是嵗防之年二十三传竒言生已有辞回去所谓文战不利遂上京师崔氏书所谓春气多厉正次年春也】壬午十八年【是嵗防之年二十四以中书判第四等授校书郎传竒言后嵗余崔亦委身于人生亦有所娶按退之作防之妻韦墓志曰选壻时稹始以选授校书郎即与防之梦防春二纪初三星度所谓有所娶之言同】癸未十九年至乙酉顺宗永贞元年丙戍宪宗元和元年【是嵗防之年二十八嵗以才识兼茂明于体用科登第拜左拾遗出为河南尉】丁亥戊子二年【是嵗授监察御史】己丑四年【是嵗娶韦氏年二十七】庚寅五年【是嵗贬江陵士曹】辛卯至甲午九年【是嵗州从事】乙未十年【是嵗召入都犹兼判司马】丙申至己亥十四年【是嵗徙虢州长史为膳部员外郎】庚子十五年【是嵗穆宗即位转祠部郎中知制诰】辛丑穆宗长庆元年【是嵗权翰林学士工部侍郎平章事】壬寅三年【是嵗出为同州刺史】癸卯甲辰四年【是嵗改浙东观察使越州刺史】乙巳敬宗寳厯元年丁未文宗大和元年己酉三年【是嵗召为尚书右丞旋改鄂岳节度使】庚戌辛亥五年【是嵗薨于镇年五十三】
　　元防之崔莺莺商调蝶恋花词
