<!-- { "loadSidebar": true } -->
　　夫传竒者唐元防之所述也以不载于本集而出于小説或疑其非是今观其词自非大手笔孰能与于此至今士大夫极谈幽访竒述异无不举此以为美话至于娼优女子皆能调説大畧惜乎不比之以音律故不能播之声乐形之管好事君子极饮肆欢之际愿欲一聴其説或举其末而忘其本或纪其畧而不及终其篇此吾曹之所共恨者也今因暇日详观其文畧其烦防分之为十章毎章之下属之以词或全摭其文或止取其意又别为一曲载之传前先叙前篇之意词曰商调曲名曰蝶恋花句句言情篇篇见意奉劳歌伴先聴调格后聴芜词
　　丽质仙娥生玉殿谪向人间未免凡情乱宋玉墙东流美盼乱花深处曽相见　宻意浓欢方有便不奈浮名旋遣轻分散最恨才多情太浅等闲不念离人怨
　　传曰余所善张君性温茂美风仪寓于蒲之普救寺适有崔氏孀妇将归长安路出于蒲亦止兹寺崔氏妇郑氏也张出于郑叙其戚乃异之从母是嵗丁文雅不善于军军之徒因大扰刼掠蒲人崔氏之家财产甚厚惶骇不知所措张与将之党有善请吏防之遂不及难郑厚张之徳因饬馔以命张谓曰姨之孤嫠未亡提携弱子防女犹君之所生也岂可比常恩哉今俾以仁兄之礼奉见乃命其子曰欢次命其女曰莺莺出拜尔兄久之崔辞以疾郑怒曰张兄保尔之命宁复逺嫌乎又久之乃至常服瘁容不加新饰垂鬟浅黛双脸桃红而已顔色艶异光辉动人张惊为之礼因坐郑傍凝眸丽絶若不胜其体张问其年几郑曰十七嵗矣张生稍以词导之宛不对终席而罢奉劳歌伴再和前声
　　锦额重帘深几许绣履弯弯未着离朱户强出娇羞都不语绛唇频掩酥胸素黛浅愁生妆淡注怨絶情凝不肯聊回顾媚脸未匀新泪污梅英犹带春朝露
　　张生自是惓惓愿致其情无由得也崔之侍儿曰红娘私为之礼者数四矣间遂道其衷翼日红娘复至曰郎之言所不敢忘崔之族姻君所详知何不因其媒而求娶焉张曰予始自提孩之时性不茍合昨日一席间几不自持数日以来行忘止食忘饱恐不逾旦暮若因媒而娶则数月之间索我于枯鱼之肆矣红娘曰崔之贞顺自保虽所尊不能以非语犯之然而善属文往往沈吟章句怨慕者久之君试为谕情诗以乱之不然无由得也张大喜立缀春词二首以授之奉劳歌伴再和前声
　　懊恼娇娘情未惯不道看看役得人肠防万语千言都不管兰房跬步如天逺　废寝忘飡思想遍頼有青鸾不比凭鱼鴈宻写香笺论缱绻春词一纸芳心乱
　　是夕红娘复至持防笺以授张曰崔所命也题其篇云明月三五夜其词曰待月西厢下迎风户半开拂墙花影动疑是玉人来奉劳歌伴再和前声
　　庭院黄昏春雨霁一缕深心百种成牵系青翼蓦然来报喜花牋防谕相容意　待月西厢人不寐帘影揺光朱户犹慵闭花动拂墙红萼坠分明疑是情人至
　　张亦防谕其旨是嵗二月十四日矣崔之东墙有杏花一株攀援可逾既望之夕张因其所而逾焉逹于西厢则户果半开良久红娘复来连曰至矣至矣张生且喜且骇心谓得之矣及乎至则端神丽容大数张曰兄之恩活我家厚矣由是慈母以弱子防女见依奈何因不令之婢致淫泆之词始以防人之乱为义而终掠乱而求之是以乱易乱其去几何诚欲寝其词以保人之奸不正明之母则背人之恵不祥是用托于短章愿自陈啓犹惧兄之见难用鄙靡之词以求必至非礼之动能不愧心特愿以礼自保无及于乱言毕翻然而逝张自失久之复逾而出由是絶望矣奉劳歌伴再和前声
　　屈指幽期唯恐悮恰到春宵明月当三五红影压墙花宻处花隂便是桃源路　不谓兰诚金石固敛袂怡声恣把多才数惆怅空回谁共语只应化作朝云去
　　后数日张君临轩独寝惊歘而起则红娘敛衾携枕而至抚张曰至矣至矣睡何为哉并枕重衾而去张生拭目危坐久之犹疑梦寐俄而红娘捧崔而至则娇羞融冶力不能运肢体向时之端丽不复同矣是夕旬有八日矣斜月晶荧幽辉半床张生飘飘然且疑神仙之徒不谓从人间至也有顷寺钟鸣晓红娘促去崔氏娇啼宛转红娘又捧而去终夕无言张生自疑于心曰岂其梦耶所可明者妆在臂香在衣泪光荧荧然犹莹于茵席而已奉劳歌伴再和前声数夕孤眠如度嵗将谓今生防合终无计正是断肠凝望际云心捧得嫦娥至　玉困花柔羞抆泪端丽妖娆不与前时比人去月斜疑梦寐衣香犹在妆留臂
　　此后又十数日杳不复知张生赋防真诗三十韵未毕而红娘至至因授之以贻崔氏自是复容之朝而出暮而入同安于向所谓西厢者一月矣张生将往长安先以情谕之崔氏宛无难词然愁怨之容动人矣欲行之再夕不可复见而张生遂西奉劳歌伴再和前声
　　一梦行云还暂阻尽把深诚缀作新诗句幸有青鸾堪宻付良宵从此无虚度　两意相欢朝又暮不奈鞭暂指长安路最是动人愁怨处离情盈抱终无语
　　不数月张生复游于蒲舍于崔氏者又累月张生雅知崔氏善属文求索再三终不可见虽待张之意甚厚然而未尝以词继之异时独夜操琴愁弄凄恻张窃聴之求之则不复鼔矣张生又以文调及期当西去当去之夕崔恭貌怡声徐谓张曰始乱之今弃之固其宜矣愚不敢恨必也君终之亦君之恵也又何必深感于此行然则君既不怿无以奉宁君尝谓我善鼓琴今且徃矣既逹君此诚因命拂琴鼓霓裳羽衣序不数声哀音怨乱不复知其是曲左右皆欷歔崔投琴拥面泣下流连趣归郑所遂不复至奉劳歌伴再和前声
　　碧沼鸳鸯交颈舞正恁双栖又遣分飞去洒翰赠言终不许援琴请尽奴心素　曲未成声先怨慕泪凝情强作霓裳序弹到离愁凄咽处肠俱断梨花雨
　　诘旦张生遂行明年文战不利遂止于京因贻书于崔氏缄报之词粗载于此书曰捧览来问抚爱过深兼恵花胜一合口脂五寸致耀首膏唇之饰虽荷多恵谁复为容伏承便于京中就业于进脩之道固在便安但恨鄙陋之人永以遐弃命也如此复何言自去秋以来忽忽如有所失至于梦寐之间亦与叙感咽离忧之思绸缪缱绻暂若寻常幽防未终惊魂已断虽半衾如暖而思之甚遥昔中表相因或同宴处兄有援琴之挑鄙无投梭之拒及荐枕席义感意深愚防之情永谓终托岂期既见君子不能以礼定情松栢留心致有自献之羞不复明侍巾栉杀身永恨含叹何言倘若仁人用心俯遂幽劣虽死之日犹生之年或如逹士畧情舍小从大以先配为丑行谓要盟为可欺则当骨化形销丹诚不泯因风委露犹托清尘存殁之诚言尽于此临纸呜咽情不能伸千万珍重奉劳歌伴再和前声
　　别后相思心目乱不谓芳音忽寄南来鴈却写花笺和泪卷细书方寸教伊看　独寐良宵无计遣梦依稀暂若寻常见幽防未终魂已断半衾如暖人犹远
　　玉环一枚是莺防年所弄寄充君子下体之佩玉取其坚洁不渝环取其终始不絶兼致防丝一约文竹茶合碾子一枚此数物不足珍意者欲君子如玉之洁敝志如环不泪痕在竹愁绪萦丝因物逹诚永以为好心迩身逺拜防无期幽愤所钟千里神合千万珍重春风多厉强饭为佳慎自保持勿以鄙为深念也奉劳歌伴再和前声
　　尺素重重封锦字未尽幽闺别后心中事佩玉防丝文竹器愿君一见知深意　环欲长圆丝万繋竹上斓斑总是相思泪物防见郎人永弃心驰魂去人千里
　　张之友闻之莫不耸异而张之志固絶之矣嵗余崔委身于人张亦有所娶适经其所张求以外兄见之已诺之而崔终不为出张君怨念之诚动于顔色崔知之潜赋一诗寄张曰自从消痩减容光万转千回懒下床不为傍人羞不起为郎憔悴却羞郎然竟不之见后数日张君将行崔又赋一诗以谢絶之曰弃置今何道当时且自亲还将旧时意怜取眼前人奉劳歌伴再和前声
　　梦觉髙唐云雨散十二巫峯隔断相思限不为傍人移步懒为郎憔悴羞郎见　青翼不来孤鳯怨路失桃源再防终无便旧恨新愁那计遣情深何以情俱浅
　　逍遥子曰乐天谓防之能道人意中语仆于是益知乐天之言为当也何者夫崔之才貌宛美词彩艶丽则于所载缄书诗章尽之矣如其都愉淫冶之态则不可得而见及见其文飘飘然彷佛出于人目前虽丹青摹写其形状未知能如是工且至否仆尝采摭其意撰成鼓子词十章示余友何东白先生先生曰文则美矣意犹有不尽者胡不复为一章于其后且具道张之与崔既不能以理定其情又不能合之于义始相遇也如是之笃终相失也如是之遽必及于此则全矣余应之曰先生真为文者矣言必欲有始终箴戒而后已大扺鄙靡之词止歌其事之所可歌不必如是之备若夫聚散离合亦人之常情古今所同惜也又况崔之始相得而终至相失岂得已哉如崔已他适而张诡计以求见崔知张之意而潜赋诗以谢之其情葢未能忘者矣乐天曰天长日久有时尽此恨绵绵无尽期岂独主彼者耶予因命此意复成一曲缀于传末
　　镜破人离何处问路隔银河嵗防知犹近只道新来消痩损玉容不见空传信　弃掷前懽俱未岂料盟言陡顿无凭凖地久天长终有尽绵绵不似无穷恨
　　侯鲭録卷五
　　钦定四库全书
　　侯鲭録卷六
　　宋　赵徳麟　撰
　　今之秘色甆器世言钱氏有国越州烧进为供奉之物不得臣庶用之故云秘色比见唐陆龟集越器诗云九秋风露越窑开夺得千峯翠色来好向中宵盛沆瀣共中散鬬遗杯乃知唐时已有秘色非自钱氏始
　　唐王仲舒为郎中与马逢友善毎责逢曰贫不可堪何不寻碑志相救逢笑曰适见人家走马呼医立可待也
　　唐宣宗舅郑光镇河中上封其妾为夫人不受表辞曰白屋同愁已失鳯鸣之侣朱门自乐难容乌合之人上笑曰谁教阿舅作此好词左右对曰光多任一判官田绚者掌书记上欲以翰林官之论者以不由进士又无引援遂止宣宗唐之晩世也有舅郑光辞妾之封宣宗又从而嘉之至赏作文者亦可称也
　　封氏见闻云古葬无石志近代贵贱通用之齐太子穆妃将议立石志王俭曰石志不出于经起元嘉中顔延之为王琳石志素族无铭策故以纪行迹耳遂相祖习储妃之重礼絶常例既有哀防不烦石铭俭初着丧礼云施石志于圹内古无此制然孝子无以先人之徳刻石纪功亦不必纯用古制也
　　南京人家掘得一石上有字可考云猪拾柴狗烧火野狐扫地请客坐不知是何等语也
　　宣和五六年间上方织绫谓之遍地桃又急地绫漆冠子作二桃様谓之竝桃天下效之香谓之佩香至金人南下无贵贱皆逃避多为北人所擒亦此防也
　　数年雍丘菜园人浚井得石刻铭云汉代功臣铭在秦城井得到靖康春方显千年景边烽扰天下到处皆来并瓮下有甘泉能疗千年病
　　五代敬翔当权时门前一风子白衫作舞歌唱曰执板谈歌乞个钱尘中流浪酒中仙直饶到老常如此犹胜危时弄化权
　　唐马戴诗云广泽生明月苍山夹乱流
　　春秋纬含文嘉曰天子坟髙三仭以松诸侯半之以栢大夫八尺以松士四尺以槐庶人无坟以杨栁
　　韩诗外传云顔回望吴门马见一匹练孔子曰马也然则马之光景长一匹耳故人呼马为一匹应劭风俗通曰马一匹俗説相马及君子与人相匹或曰马夜行目明照前四丈故曰一匹或曰度马纵横适得一匹或説马死卖马得一匹帛或云春秋左氏説诸侯相赠乗马束帛帛为匹与马相匹耳
