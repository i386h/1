<!-- { "loadSidebar": true } -->
　　东坡云皎然禅师赠吴凭处士诗云世人不知心是道只言道在他方妙还如瞽者望长安长安在西东向笑东坡代答云寒时便是时风饥汉那知食药功莫怪禅师西向笑縁师身在长安东
　　唐东京宫城东西四里一百八十八步南北二里八十五步周回十三里二百四十一步髙四丈八尺西京宫城东西四里南北二里二百七十步周回十三里八十步髙三丈五尺本朝东京宫城周回五里旧城周回二十里一百五十五步即汴州城唐建中二年节度使李勉重筑国初号曰阙城亦曰里城新城乃周世宗显德二年四月诏别筑新城周回四十八里二百三十三步号曰外城又曰罗城亦曰新城元丰中陵命内侍宋用臣重筑之
　　王介甫诡诈不通外除自金陵过州刘原父作守以州郡礼邀之遂留方营妓列庭下介甫作色不肯就坐原父辨论久之遂去营妓顾介甫曰烧车与船延之上坐
　　元丰末有以王介甫罢相归金陵后资用不足达陵睿听者上即遣使以黄金二百两就赐之介甫初喜意召已既知赐金不悦即不受举送山修寺为朝廷祈福陵闻之不喜即有诗云穣侯老擅闗中事尝恐诸侯客子来我亦暮年专一壑毎闻车马便惊猜之句此未能忘情在邱壑者也
　　介甫熙宁初首被选擢得君之专前古未有罢政归金陵作日录七十卷前朝旧德大臣及当时名士不附已者诋毁至无一完人者其间论法度有不便于民者皆归于上可以垂耀于后世者悉已有之故建中靖国之初谏官陈瓘极力论其壻蔡卞之恶曰安石临终戒其家焚之悔其作也卞留之至绍圣间作尚书右丞尽编之裕陵国史中遂行之瓘所谓遵私史而压宗局是也士大夫忠愤者有诗云训释诗书日月明纷纷法令下朝廷不知心本縁何事苦劝君王用肉刑又云毎愧先生道絶伦古来归美是忠臣门人李汉真堪罪何用垂编示后人陈瓘进日录辨表畧云神考之信任安石虽成汤之伊尹不过如此安石宻启之言强谏之语何必尽宣于外然后见君臣相得之盛乎遂就裕陵忌日作饭僧疏文指十事奏之
　　尝读岑嵓起作吉防影响录载李林甫创一堂有却月之形名曰却月堂欲破人家族则入堂精思极虑既而出堂即人家被戮矣夜有毛人锯牙钩爪以手防林甫而怒逐之后有斲棺之祸恶之者有诗云却月堂中喜色新明朝应有破家人禄山反噬家还破湏信难欺是神或有大臣独任国柄者行住坐卧四威仪中念念害物处处杀人非止一月堂而已也
　　海物异名云玉珧柱厥甲美如珧玉肉柱肤寸曰江珧柱郭景纯江赋云玉珧海月吐纳石华退之谓马柱甲是此也世人不用此珧字是未知耳又苖虾状蜈蚣而拥楯曰虾公
　　水鸡蛙也水族中厥味可荐者鸡【郭璞注云尔雅云水鸭】
　　语儿梨果实之珍因其地名耳【前汉列传钱唐榬终古为语儿侯孟康曰越中地名】
　　陶人之为器有酒经焉晋安人盛酒似瓦壶之制小颈环口脩腹受一斗可以盛酒凡馈人牲兼云以酒器书云酒一经或二经至五经焉他境人有游于是不达其义闻五经至束带迎于门乃知是酒五缾为五经焉

　　侯鲭录卷三
　　钦定四库全书
　　侯鲭录卷四
　　宋　赵德麟　撰
　　韩康公绛子华谢事后自颍入京看上元至十六日私第防从官九人皆门生故吏尽一时名德如傅钦之胡完夫钱穆父东坡刘贡父顾子敦皆在坐钱穆父知府至晩子华不悦坡云今日为本殿烧香人多留住坐客大笑【钱形肖九子母丈夫也】方坐出家妓十余人中燕后子华新宠当舞舞罢为防蜂所螫子华意不甚怿久之呼出持白团扇从东坡乞诗坡书云窗揺细浪鱼吹日舞罢花枝蜂绕衣不觉南风吹酒醒空教明月照人归上句记姓下句书蜂事康公大喜坡云惟恐他姬厮赖故云耳客皆大笑
　　旧学士院壁间有题云李阳生指李树为姓生而知之久无对者杨大年为学士乃对云马援死以马革褁尸死而后已【江隣几云上句杨大年酒令下句黄宗旦对】
　　天圣中贺五王出阁启云芝函晓列星飞降天上之书棣萼晨辉岳立受日中之字隐五字
　　东坡云近嵗苏州有一僧旷达好饮以醉死瞑自作祭文云惟灵生在浮提不贪不妬爱吃酒子倒街卧路想汝直待生兠率天尔时方断得住何以故浮上之中无酒得沽
　　鲁直尝言髯多人疎秀者必贵宻而痩短者必神气不足驸马都尉王晋卿与殿帅曹贯道皆无毎指多者为中相法晋卿尚贵主尝过巩洛间道傍有后唐荘宗庙黙念始治终乱意斯人必髯及观神像两眼外皆髭也晋卿作诗寄贯道云代梁继李号良圗却惑歌儿便丧躯试拂尘埃觇遗像元来满面是髭
　　熙宁中郑侠上书事作下狱悉治平时所往还厚善者晏几道叔原皆在数中侠家搜得叔原与侠诗云小白长红又满枝筑毬场外独支颐春风自是人间客张主繁华得几时裕陵称之即令释出
　　圆通禅师秀老本闗西人立身峻洁如铁壁得法于义懐禅师不肯出世作颂云谁能一日三梳头撮得根牢髻便休大抵是他肌骨好不施红粉也风流
　　文潜夜直馆中诗云苍龙挂斗寒垂地翡翠浮花暖作春
　　东坡逰庐山汤泉阅留题百余篇爱遵老一偈云禅庭谁作石龙头龙口汤泉沸不休直待众生尘垢尽我方清冷混常流坡戱作一絶云石龙有口口无根自在流泉谁吐吞若信众生本无垢此泉何处覔寒温
　　熙宁中有道人过沈东老饮酒用石榴皮写絶句于壁自称回山人东老送出门至石桥上先渡头数十步不知所在或曰此吕先生也诗云西隣已富忧不足东老虽贫乐有余白酒醸来缘好客黄金散尽为书七年坡过晋陵见东老之子能道其事时东老已殁三年矣坡为和其诗
　　唐末五代权臣执政公然交赂科第差除各有等差故当时语云及第不必读书作官何湏事业
　　东坡在黄州尝书云东坡居士自今日已往早晩饮食不过一爵一肉有尊客盛馔则三之可损不可増有召我者预以此告之主人不从而过是乃止一曰安分以养福二曰寛胃以养气三曰省费以养财
　　东坡论茶云除烦去腻世固不可无茶然闇中损人不少昔人云自茗饮盛后人多患气不足患黄虽损益相半而消阳助隂不偿损也吾有一法常自修之毎食已輙以浓茶潄口颊腻既去而脾胃不知凡肉之在齿间者得茶潄浸乃不觉脱去不烦刺挑也而齿性便苦缘此渐坚宻蠧疾自己然率用中下茶其上者亦不常有间数日一啜亦不为害也此大是有理而人罕知者故详述云大唐新语曰右补阙母景博学有著述才性不饮茶着茶饮序云释滞消壅一日之利暂佳瘠气侵精终身之累则大获益则功归茶力贻祸则不谓茶灾岂非福近易知祸逺难见者乎
　　东坡云砚之美者必费墨
　　东坡云诸氏笔譬如内库法酒北苑茶他处纵有嘉者殊难得其髣髴余续之日上阁衙香仪鸾司绿烛京师妇人梳妆与脚天下所不及公大笑
　　江邻几杂志云陈执中馆伴北使问随行仪鸾司縁何有此名不能对或云隋大业中鸾集于供帐库遂名此
　　邻几云刘师顔视月占旱问之云古语有之月如悬弓少雨多风月如仰瓦不求自下
　　长安北禅寺石笋郑天休资政题十字云春到不择地石傍花自开刋之
　　沈文通云省副陈洎死后婢附语云当为贵神坐不父母今为贱足颈皆生长毛比来士大夫多不亲致身后子孙不搌遂不克生毛必矣余录此事政以劝亲旧之不亲者
　　内库酒法自柴世宗破河中李守正得匠人至汴苑今用其法
　　晏公称国初李度诗云醉轻浮世事老重故乡人京师元夕放灯三夜钱氏纳土进钱买两夜今十七十八夜灯因钱氏而添之
　　滕元发云一善医者惟取本草白字药用之多验苏子容云黒字者是后汉人益之
　　唐人説李邕毕生损碑八百首
　　药方中一大两即今之三两隋合三两为一两
　　唐杨巨源诗云炉烟添栁重宫漏出花迟后尝为诗题王文穆罢相知杭州朝士送之诗惟陈从易学士云千重浪里平安过百尺竿头穏下来冀公爱之
　　唐昭宗养一猴衣以俳优服常在左右谓之猴部头朱全忠篡后因御筵引至坐侧视梁祖忽奔走号掷褫其冠服朱全忠叱令杀之唐之臣得不愧作
　　东坡云吾酒后乗兴作数千字觉酒气拂拂从十指出也大是妙语
　　东坡云仆为呉兴守有防飞英寺诗云微雨止还作小窗幽更妍盆山不见日草木自苍然非呉越不见此景
　　东坡少时梦召入禁中一宫人引行见风吹裙带在笏上有诗云百叠漪漪水皱六铢纚纚云轻植立含风广殿防闻环佩摇声既至小殿裕陵坐其上脱丝鞋令坡铭之坡即书云寒女之丝铢积寸累步武所临云生雷起裕陵称赏
　　古语云斛满人概之人满神概之
　　十月为良月者谓盈数也
　　昔人有云古人有道去处去世上无人行处行
　　一大弓长五射弓长四射
　　艾一名水台一名医草
　　退之诗有百年未满不免死且可劝买抛青春【抛靑春酒名】亦有酒名松醪春唐人酒多以春为名
　　草之始生曰荑小门曰闺南北曰阡东西曰陌有垣曰苑无垣曰圃帛之总名曰缯大波为澜小波为沦
　　天弓即虹也乂谓之帝弓明者为虹暗者为蜺
　　寺者嗣也治事者相嗣续于其中也
　　绀者青而含赤色也
　　黄鹂闗中谓之楚雀
　　年纪者纪记也记其年之数
　　酒所以治病药非酒不散
　　畴匹王逸注楚词云二人为匹四人为畴
　　宗叶者宗本也叶世也谓族繁盛也
　　错综谓错要其文综理其义也
　　曽子固曰王平甫熙宁癸丑嵗直宿崇文院梦有邀之至海上见海水中宫殿甚盛其中作乐笙箫鼓吹之妓甚众题其名曰灵芝宫邀之者欲俱徃有人在宫侧隔水谓曰时未至且令去他日当迎之至此恍惚梦觉时禁中已鸣钟平甫颇自不凡为诗记之曰万顷波涛水叶飞笙箫宫殿号灵芝挥毫不似人间世长乐钟声梦觉时后四年平甫病卒其家哭讯之曰君尝梦往灵芝宫果然乎卜曰然昔人至海上蓬莱见楼台中有待乐天之宫乐天为诗以志与平甫之梦盖相似二人皆天才逸发其精神所寓必有异者盖有之而不可穷也其家哭请书其事故为之书
　　苍颉解诂云种树曰园种菜曰圃
　　埏埴者埏柔也击也亦和也埴水和土以成器
　　宴飨者黄逵曰不脱屦而升者曰宴
　　三王各有狱之别名夏曰夏台商曰羑里周曰囹圄王逸注楚词云有菜曰羮无菜曰臛
　　孔安国注尚书云杀敌为果致果为毅
　　细切曰虀全物曰葅今中国皆言虀江南皆言葅田畴者田种禾稼者也畴耕地也
　　寮窗也苍颉云寮小室也説文云寮穿也
　　脱者可也尔也谓不定之词汉晋人多言脱如何亦或也
　　汉书云日月薄蚀韦昭曰气往迫之曰薄亏毁曰蚀女曰婴男曰儿释名云人始生曰婴儿胸前曰婴抱之婴前而乳养之故曰婴儿
　　四衢四达之谓也郭璞曰交道四出也释名云齐晋谓四齿把为躣躣抛地则有四处此道似之因名焉
　　臯卢茶名也皮日休云右盆前臯卢
　　唐茶东川有神泉昌明白公诗使绿昌明是也
　　东坡云予去杭十七年复与彭城张圣涂丹阳陈辅之同来院僧梵英葺治堂宇比旧加严洁茗饮芳烈此新茶耶英曰茶新旧交则香味复予尝见知琴者言琴不百年则桐之生意不尽缓急清浊常与雨旸寒暑相应此理与茶相近故并记之
