<!-- { "loadSidebar": true } -->
　　枇杷【实味有浆古名卢橘按司马相如上林赋卢橘与枇杷并列又郭璞注云蜀中有卢橘通歳食之非一种也韵府云卢橘皮厚大小如柑九月结实正赤明年二月更青黒】
　　不接者寿接者结实核少接于本体宜水淋淡草灰以壅于根侧粪秽非其所便
　　优昙鉢【似枇杷无花而实】
　　宜肇庆
　　羊桃【其实五瓣色青黄肉酸非苌楚之曰羊桃也苌丈羊切】
　　宜闽粤
　　余子【又名庵摩勒状如川练子初食味苦涩少顷甚陈刚中使安南集云卢都子余子皆珍味可食】
　　宜南粤
　　马金囊【实似松子而殻薄肉皆细条而盘结食之甚香津溢齿颊又曰马防榔】
　　宜金齿
　　波罗蜜【实大如斗剖之若蜜其香满室子练悉如冬核可煮食能饱人】
　　宜琼州安南
　　杨梅【实熟甚】紫色【杨诚斋诗云玉肌半醉生红粟墨晕防深染紫裳】白色【晩杨州曰圣僧】
　　春分前接接用海桐及本体壅便水淋淡草灰
　　黄弹【似枇杷无核】
　　宜闽粤
　　梨【花白实香有浆埤雅曰百损一益朱子曰梨名快果安南有庵罗果似北梨四五月间熟多食无害一种柤梨味酢澁故张敷曰柤何比梨】种之著者香梨　青消梨　瓶梨　绵梨　鵞梨　紫梨　水梨　金花梨　黄梨　红梨　雪梨　寒梨
　　春分前接接用桑体过时则桑液浓融浮其贴而不能固矣亦宜棠梨体摘去繁实实大颗用油纸防之则皮薄而不踳驳实时旱喜恒灌水
　　枣【实熟甚太平广记曰木蜜子也哈烈有巴且杏似而甜又名忽鹿麻】种多名之著者瓢【即壶】甜　梭　鸡心　细核　长【又曰三寸】圆　大　小【五熟】龙【枝榦卷曲如攀束然结实不堪食】
　　种宜髙阜不接者夀根侧分小木种之【诗曰八月剥枣】
　　【俗作柿非实熟甚格物论曰柿朱果也】种多名之著者海门【其蒂经乆雨即脱用油纸防体重大立竹木以支之】铜盆　方蒂　匾花　火珠　圆珠　牛妳　歩带　杵头　盖【有盖如盘皆朱色】绿【耐乆藏闲居赋云梁侯乌椑之】脆【生而不涩可啖皆緑色】
　　春分前接接于本体白露时生繁而摘下者碎捣毎升水半升酿四五时柹液为造雨盖材实时多从跗至尺许以肤间横裁断之不脱
　　橘【花叶枝榦皆香】种多名之著者沙橘【九月采实至春可食肉甚逺藏可经盛夏皮亦可用形大】衢橘【实皮薄香肉】早黄【实皮薄香肉】蜜橘【实小皮薄而细者佳麤者又一种形甚匾肉皆少核甚】小橘【实皮薄囊小肉】穿橘【实皮薄心穿透露至顶肉】塘南橘【实名猪肝者肉名鱓血者肉次】匾橘【实形大皮细青时遂可啖】緑橘【实皮厚肉耐乆藏】金橘【实一种形如小弹丸皮香甚肉酸一种形如大莲菂体长圆不一圆者皮香肉酸长者皮香肉亦皆少核花迟熟旱】
　　三月后四月前接接宜枸橘体畏干生实时常以水灌之则肥便猪粪易生蠧蠧化蝴蝶蝴蝶胎子还育于木为孩虫时得探去尽不接者夀帷难继佳种也【至冬下积秔稻穰壅之上织秔稻草包防之以死防浸粪中发肥瘗于橘根则生实繁盛释书云如橘得防】
　　柑【花叶枝榦皆香广东有宜母子状类柑橘味酸】种多名之著者香柑【实形小而圆囊甚皮甚香】甜柑【实形甚麤大皮于囊】干柑【实皮细囊少浆味耐藏至夏】蜜昙柑【实比干柑有浆一种形小甚香】脱花甜柑【实皮细青遂可啖囊最】牛乳柑【实形长如牛乳皮囊酸】波斯柑【实皮麤囊防苦能耐乆藏】佛手柑【状両手作和南礼有状一手问讯礼无囊用皮】青柑【实皮细囊酸惟青可啖】广柑【实大皮辛囊酸】酒柑【形长皮苦囊酸得酒香】
　　同种接橘法【李衡种柑曰有千头木奴及成嵗得输绢数千疋】
　　金荳【实形如荳皮辛香大核肉甚酸】
　　同种接橘法
　　香橼【实有名枳皮甚香其囊酸】
　　三月以核种之甲折渐为木
　　柚【实皮香可食囊甚酸朱文公柚花诗云春融百卉茂素荣敷緑枝】
　　三月以核种甲拆渐为木亦宜同种接橘法【列子云食其皮汁已愤厥之疾】
　　橙【实囊酸皮可用果木志橙似橘而非似柚而香韩子谓之瓌橙】
　　三月核种遂苞体之亦宜同种接橘法【自橘以下畏寒】
　　枸橘【实皮囊皆无用】
　　二月取核索于穰绹间开泥沟种之成长时为栵而齐每年裁髠其头枝叶从根生而比宻且多棘针甚能屏障散种者可接柑橘
　　栗【其实捄冇刺如猬实有殻有皮肉有大小埤雅云北方之栗也】
　　二月种子亦可接于本体【子种其在捄中而方匾者他日生子丰满】
　　胡桃【实有肉核有仁仁有皮去肉用仁香博物志张骞使外国还始得种】
　　十月种子宜大石重压其根使实生子不脱落
　　安石榴【实有百数子成捄红子甚明润白子名水晶榴皆美酉阳杂爼曰丹若陆机与弟书云张骞为汉使外国十八年得涂林安石榴】红花【结子】黄花　肉红花　四季花　并蒂花　白花
　　芒种时取小枝挿之宜深能灌生亦可分小木种宜伐尽留一榦则茂暑月烈日中亦宜淖【音閙】以水粪又喜旱喜肥以石置于枝间则宜结实视其花苞底尖者不实惟可摘而簮戴其实以油纸防之虽经霜日不能开裂【诗皇矣注曰灌丛生者也】
　　火榴
　　宜入盆翫五六月间置烈日中以水日浸日晒间以粪秽淖之则花恒开不絶畏寒芒种以小条挿俟活迁入盆子酸细不堪食可种
　　饼子榴　黄花　红花【王禹偁诗云谁家巧妇残针线一拶生红熨不开拶子葛切】白花　肉红花　楼子花
　　芒种揷其条宜肥浇法同火榴
　　银杏【实外有肉内有皮殻仁去肉用仁又名鸭脚】
　　木大二月种子亦可接于本体大则随其榦多寡各裁枮以贴接之其材制为家具虽久燥不裂不结实从木跗开小穴补以结实木遂结也
　　榧【实有肉殻皮仁用仁东坡云玉山果本草云去三虫】
　　木大甚材为器甚滑二月种子
　　木蜜【实紫黒色形似珊瑚屈曲成丛又多枳枸朱子谓俗言癞汉指头是也曲礼曰妇人之挚椇榛埤雅以椇即木蜜也椇俱禹切】
　　春前分小木种之种不宜近酒室使酒味薄材为盛酒器遂败酒作枕卧醉者易醒
　　木【实似桃而大味酸涩老穉有所须埤雅曰剪纸作花粘实得日露之气乃红其文如生一种香□色黄本草云生压汁和参松末作湿香】
　　秋分后根侧分取小木种之喜阴喜肥【埤雅曰楙木百益一损楙音茂】
　　无花果
　　根侧分取小木种之
　　郁李【灌生子如樱桃若李尔雅疏云常棣一名棣】
　　春月分小木种之
　　羊枣【实如小今人谓之羊矢】
　　春月取子种之
　　蒲萄【张骞遗种刘禹锡诗云繁葩组绶结圆实珠玑蹙】紫实　水精实【皆有圆有长甚有浆】
　　二三月之间斩其藤挿于芋头或于莱菔头中种之造髙架以承受其藤叶一日以冷茶灌间两日复以水灌一度茶二度水又宜灌以肥肉汁同于灌茶生子逼侧亦为酒材宜根接
　　八檐仁【味仁似杏子仁而香】
　　宜回回田地
　　必思答【味仁似榧仁而色赤酸有香】
　　宜回回田地
　　君迁子【有汁如乳汁味平吴都赋云平仲君迁皆木也南粤呼为牛妳子】
　　宜南粤
　　大药【有大如斗者味极美】
　　宜滇南鎭康州
　　鲜子【大如味酸】
　　宜滇南镇康州
　　朱蕉　黄蕉　水蕉　牙蕉【皆花色叶似芭蕉而微小花如莲而繁宻日放一瓣放后即防而结子防儒谁切】品类甚多
　　畏寒至冬以柔穰宻防不令着霜雪氷冻有故体则能开花结子名蕉黄春间勾萌时分种之【出闽粤者佳湾甸州志开花结实味可食一统志名蕉黄韩文荔子丹兮蕉黄霏雪録云焦黄如味极香美胜】
　　椒【尔雅曰檓大椒檓欣诡切】
　　取带目未开子杂干壤同入罂中宻封口倒置垂堂下有南日之地每日须令晒之至二月开种皆生腊月移熬其子油甚香美能宜食物
　　茶【本草云茗苦茶】
　　二月间凡一坑下子数粒俟长耘种之每株离三四尺为行惟以水灌不便于粪三年遂可采造之矣【按茶不可移植移必不茂世俗婚聘用茶葢取一定不移之义云】
　　茶防【叶如茶而长大五六寸食之有橄防余之味本草曰臯芦是也】
　　宜南粤
　　荷【莲藕皆美有浆叶用盐防其蒂晒干亦堪用尔雅云荷芙蕖其茎茄其叶蕸其本蔤其华菡蓞其实莲其根藕其中菂菂中薏】黄荷　红荷　白荷　碧荷富荷　四面荷　并蒂荷【皆以香名之有藕又有莲者有莲而藕小者有花重多而无莲藕亦小者】
　　立夏前宜浅池种之先放池水令竭畚以种稻腴土筑使平实以卧其藕逺去四五尺为一本覆以泞泥而后以水没焉须立露其萌勿着沈下随形体渐以水加之也宜粪秋冬视水旱渐取其藕疎而易大种于缸器中翫者则壅以酒糟皮角等末屑甚畏妇人入水经之遂作【于为切】腐喜雨【王荆公诗云新荷挟雨骄墨娥小録云用莲实装于鸡子空殻中纸糊其口与鸡母伏鸡儿出日取出以天门冬为末和肥泥安盆中将莲实磨穿一头种之勿令水干自然生叶开花如钱】
　　菱【实殻涩内肉有浆酉阳杂爼曰武陵记四角三角曰芰两角曰菱】种有红色青色　长　圆　大　小　早　晩
　　宜浅水清明时置水中养取长萌者用芦竹之挿肥水土中上露颠体遂依芦竹识其本可以着粪【仇池笔记菱花背日开故菱寒】
　　芡【实又名鸡头一名水硫黄】无刺【殻不苦涩肉味香柔腻】有刺【殻苦涩肉味次】
　　宜浅水中留带膜者五月种之凡摘时须认记结实之日如已七日可摘过八日则遂坚老矣【仇池笔记芡花向日开故芡暖】
　　莲心【子角柔肉香浙人又名茶菱】
　　宜浅水五月种之俟其结子成连根叶收取晒干击落其子若种则留其带角者
　　鹦歌舌【范石湖虞衡志云即红盐草果之珍者】
　　宜桂林
　　地栗【子有浆即荸荠】
　　四月时先种于湿土间令已成形体五月尽以腐草壅水田种莳之必理其根平覆于浅泥上行宜甚疎壅便狗粪恒蓄以水至九月开土中视其子色已红则樵去其茎以养其子氷霜后可锄得甚嫩老者其汁堪为片粉【再种曰莳】
　　蔗【长短不齐长者五六尺短者三四尺状似竹有节无枝实中直理叶似荻聚顶上肤粘干肉味甚甘有浆因横出故曰庻生子虚赋曰诸柘本草云赤色名昆仑蔗容斋五笔载蔗有四色本草云广州一种数年生如大竹长丈余广记云交阯蔗围数寸长丈余世说扶风蔗一丈三节见日即消见风即枯】
　　三月沃土横种之节间生苗去其繁者至七月取土封壅其根加之以粪秽遂成长而可收矣虽常灌水不宜久蓄俾水势流满湿润则已今饮食所须甚广杵滤其浆水煎之为赤砂餹易以一法煎之为白砂餹又易以一法煎之为餹霜也















　　竹屿山房杂部卷九
<子部,杂家类,杂品之属,竹屿山房杂部>
　　钦定四库全书
