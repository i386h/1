<!-- { "loadSidebar": true } -->
　　花时种之喜阴宜皮屑浸水浇壅便鸡粪【楚词余既滋兰之九畹又树蕙之百畆山谷云兰似君子蕙似士大夫大槩山林中十蕙而一兰】
　　悬兰
　　束以铜丝悬于梁檐间不着以土惟宜取冷茶清潠【苏因切】之自生自花
　　箬兰【濶叶紫花无香】
　　春时种之喜阴
　　蕙【苞生香同兰一茎数花】
　　春花　秋花　四季花种同兰法
　　萱【苞生一名鹿葱一名宜男傅赋曰令草宜男花也】
　　春花　秋花　秋花　冬花【有红黄重叶单叶】麝香花【二色花甚香浅黄者又曰金萱白者又曰银萱】雨中分勾萌种之其穉芽花跗皆可食芽跗春宜夏秋不宜【颍濵诗曰呀然黄鹄嘴】
　　芭蕉【苞生叶甚长大汉书曰巴且草】
　　畏寒冬以柔穰苴之防其霜雪能开花花倒俯花瓣中积水如蜜名露侵晨取食发时分其勾萌为种根堪作脯
　　水仙【苞生根有囊花清香山谷诗云水沈为骨玉为肌】
　　金盏银台花　重叶花六月时其根囊自出土上通锄起晒六七日收至九月浸粪中亦如日晒数取瓦规沃壤用露芽向上苞种之则花繁宻而叶短少
　　宝葢花【苞生花红下结细子】
　　春间宜分其苞根种之
　　金莲花【苞生开花结子霏雪录云似莲而小色黄如金六七月开】
　　春间宜分其苞根种之
　　长春菊【苞生又名倭菊花黄】
　　子落即苞体遂花花后即结子花恒不絶
　　剪金罗【花黄色】剪黄罗【花红色】剪春罗【花丹色】剪秋罗【花紫色皆苞生】
　　三月分其苞根种之或春以其子稀播于絶细湿粪壤中遂勾萌也
　　紫河车【本草曰蚤休黄紫花蕋赤色上有金线垂下俗呼重楼金线】
　　春时从根侧分其子种之
　　石菊【苞生又名瞿麦】
　　红花　肉红花　紫花　白花芒种中分根叶种之
　　洛阳花【花似石菊而色娇艳苞生】
　　红花　肉红花　紫花　深紫花　白花春中分根叶种之
　　百合【长四五尺叶小而花大一名摩罗】
　　麝香【花色防黄冇香】珍珠【花色红有黒防茎叶中有紫珠】根有囊可剖春取其囊甲分种之囊可蒸食
　　渥丹【本草曰中庭花亦百合也古名山丹花小于百合】
　　红花【杨廷秀诗云楝红一色名罗袖金粉羣虫集宝簪】白花根有囊种同百合玉簪花【苞生大叶花香白色又名白萼涪翁诗云玉簪坠地无人拾化作东南第一花】紫萼【有叶青白名间道花紫色】黄萼【花黄色】
　　春时分其勾萌种之
　　莺花【茎长四五尺花甚大娇好本草曰罂粟又曰米囊花】
　　花色数十品红白紫浅深重叶单叶之异八月种子以墨缁之有杂以菜子熟屑皆能制蚁不衔子可食壅以粪壤肥则有重叶
　　满园春【似莺花而小即虞美人】
　　花色数种红白深浅重叶单叶之异治沃壤临八月种其子以粪水浇之肥有重叶
　　菊【色青肥盛长有五六尺本草云一种茎紫气香而味叶可作羮食者为真一种青茎而大作蒿苦气味苦不堪食】
　　花类百余种刘范至能史正志皆有谱不能尽品第其花之色后有好事者又喜用其巧意而一种易二三名呼之季秋时月得翫此花亦为美景非必为逸花也濂溪谓陶之爱亦寓言耳菊本苞生清明时每茎分析预以猪粪更番为沃土取瓦规之而种虽怯水亦常喜阴又须三五日浇以粪水长约八九寸则断其中头留二三头令齐长揷楥【为眷切】为倚俟至秋又长枝蕋必摘去其繁衍每枝带花一朶不过八朶九朶则花大而茂耐久观翫击瓦砾覆其土不使浸防叶上叶从根跗而青宻也
　　秋牡丹【苞生花而小形如牡丹色红】
　　苞体时中分而种之
　　秋海棠【叶大俗名断肠草花状海棠惟四瓣亦娇美】
　　二三月取子种于背日岩谷之间喜阴有毒
　　蜀葵【叶防大尔雅曰戎葵】
　　花深红浅红紫白色数种皆有重叶单叶秋间花后只宜种子凌冬不凋春雨时移浇之肥则多重叶
　　锦葵【叶大而肥厚花小尔雅曰荍曰蚍衃注曰今荆葵也荍音翘蚍音毘衃音浮】
　　深红色花　浅红色花【皆单叶】种同蜀葵
　　黄葵【叶如芙蓉花色正黄而大】
　　二月以子播种
　　夜落钱【叶长绿】
　　纯红花【石懋诗云春来买防深红色烧得人心似火然】肉红花种同黄葵
　　鳯仙花【叶长茎肥花娇北人名海衲花一种川鳯仙花开早】
　　花色红紫肉红白防红数种重叶单叶之异二月以子播种捣花叶同矾可以餙指甲作绛色茎亦可以为葅
　　露水菊【长叶又名滴滴金花似黄菊即旋覆之重叶花也】
　　乘露重滴入土自生生而遂花
　　观音菊【芭生花蓝色如盖头有心如人】
　　春间分其勾萌种之
　　紫栁【苞生叶緑如藜花细紫而长穗又名水红花】
　　春月分其勾萌种之
　　三春栁【苞生花细红而穗长】
　　春雨时分其勾萌种之
　　鸡冠花【叶长茎肥长有止长一尺许者苏子由谓为矮鸡冠】
　　紫红花　肉红色　白色【有匾润者有鋭长者】二月以子播种之
　　金蟹花【苞生翠叶黄花又名金蝇】
　　春时播其子或中分其勾萌种之
　　蛱蝶白花　青花【即乌扇】红花【皆苞生】
　　春雨时分其勾萌种之
　　凉繖紫花　肉红花　黄花　白花【数长朶为丛横开如张盖皆苞生】
　　春雨时分其根种之
　　金灯花【苞生根名石蒜花红数朶为一丛横开如张盖李商诗云兰膏处心犹浅银烛烧残焰不馨】
　　野生秋深蕊挺出土中叶至花尽乃发移植宜春雨后
　　山慈菰【花浅紫】
　　春雨时种根有囊皮中有绵绵内有肉堪食
　　观音芋【花大一瓣如莲有心如人坐者】
　　春雨时分其根种之
　　补锦衲【形叶似苋而长诗曰卭有防鹝尔雅曰虉注曰小草杂色如绶又有深红间浅红曰老少妍者曰秋红者鹝音逆】
　　二月以子播种
　　北蜀葵【叶肥又名山芥菜即地黄花紫红】
　　二月分其根叶种之
　　野黄花【花萼如锦葵黄色】
　　二月以子播种
　　辟雪【花生小白花】
　　初春分其根叶种之
　　深红蓼【条花尔雅曰红茏古】浅红蓼【皆花红苏东坡诗云卧雨幽花无限思抱丛寒蝶不胜情】
　　二月以子播种
　　二至花【苞生花小紫白色夏至花开至冬至止日至巳时则舒故又名巳至花】
　　春勾萌时分种之
　　水金莲【叶滑而肥小黄花】
　　春尽分其根茎种浅水中根亦可蒸为茹
　　凌霄【花大红黄色诗曰苕又名紫葳苕音条】
　　春间分根侧小本种缘于他木【酉阳杂爼曰花中露水损人目】
　　枸杞【小叶红子】
　　春间分根侧小本种縁于他木其枝最多曲折子可为金髓煎有截短茎束把为畦种之渐刈其头芼以为茹
　　紫藤【白乐天诗云藤花紫防苴藤叶青扶疎】黄藤【亦花色】
　　春月时分根侧小本种之缘于坚木方能耐纒花可蒸为茹
　　西番莲【小岐叶花防緑色】
　　春时种立屏架累之以枝卧地则节节有根生用而分移
　　挂棚红【子红色】挂棚金【子黄色又名毛藤】
　　春月时分根侧小本种缘于他木霜后结圆子累累若□珠
　　纒枝牡丹【茎叶俱柔花色粉红即米祥根重叶花又名皷子花郑谷诗曰落日风吹皷子花】
　　春雨时分其勾萌立屏以累之
　　黒牵牛【子黒花碧秦少游诗云仙衣染得天邉碧乞与人间向晓看】白牵牛【子白】
　　春以子播种结楥与扶向晨则花鲜见日则防
　　锦荔枝【茎叶皆柔即苦爪长短二种有土结子如肥枣熟红多浆酸】
　　春月时以子播种立屏架以累之结色青缘老熟红黄皮肉磥砢【磥力罪切砢力可切】斑斑如锦生时可麤熟而淹以为葅【诗曰蒸在栗薪】
　　万歳藤【即天门冬杜子美诗曰天棘】
　　春时取其勾萌分种立屏与累之萝叶周宻真如桧栢揷楥亦宜【文公朱先生诗云髙萝引蔓长揷楥垂碧丝】
　　薜荔【累木者木薜荔累石者石薜荔名木莲者子可食有大叶细叶皆小白花味香】
　　春雨时分其根叶种之藤蔓交错根须繁宻累衣墙壁间凌冬不凋秋间红叶帖帖有如画景【栁栁州曰宻雨斜侵薜荔墙】
　　石菖蒲【有虎须者冇旋如钱者一名昌阳楚辞曰荪】
　　芒种时种于拳石间石须上水者为良根宜蓄水而叶不宜近水以木板刻穴架置寛水瓮中停阴所叶则向上而立居室内亦见明而向当更移转置之怯熟手炙怯酒气腥味见日霜雪烟火皆防喜雨露遂挟而骄夜息至天明叶端有缀珠宜作绵卷小杖挹去则无黄叶杪爱涤根若留以泥土则肥而麤须恒易去水滓取清者续以新水养之乆则细短油然葱蒨【音茜】水用天雨惟严冬经冻根浮腐即去水藏于无风寒宻室中常墐其戸遇天日暖少用水浇
　　珊瑚子【小草枝柯不长叶大而疎子肥而红陵寒不凋】
　　喜阴春时雨天移种
　　鳯尾草【小草色青叶纹】
　　喜阴春时雨天移种
　　长生草【即金钗石斛开小白花甚馨】
　　根荄间纒以人髪铁丝络之悬风日中自生
　　翠云草【小草】
　　喜阴春雨时分其勾萌种于幽厓深谷之间发细叶柔茎重重碎蹙俨若翠钿
　　金丝苻叶【有毛丝红】银丝苻叶【丝白】
　　喜阴春雨时移种
　　水葱【叶圆青润直生又名一丈青】
　　喜阴春雨时移种于泞泥中蓄水养之
　　万年松【寸许如松亦有如桧肥大而佳蜀有五色琅玕树俨若珊瑚有枝无叶】
　　冬宜干收夏宜水养拳石之间喜阴
　　头陀草【即麦门冬有叶无茎结子青碧若琴瑟之珠】
　　雨取根叶分种而葆之向阴则叶色常青
　　吉祥草【绿叶柔茎世云花开则有赦结小红子】
　　雨过分根叶种于阴厓处色常青
　　兰草【有叶无茎似麦门冬稍麤紫子】
　　雨中分其葆种于阴厓处色常青【汉书草丛生曰葆】
　　香草【小叶柔茎结细子】
　　出丹阳八月种四月刈以汤燖之以稻穰覆五七日晒干甚香能匹零陵香
　　景天【小草色青肥嫩即慎火草】
　　宜阴植之无火灾雨中分其葆而种植之
　　蓝【大青难生少刈小青易生多刈】
　　二月以子播种用灰粪覆肥至五六月则刈其叶余跗二三寸取叶水浸缸中停昼夜去叶存水每缸计矿灰八两或九两以把器击撞翻之澄青去水下积者即靛也以为染青材其根跗间复灌之以粪水俟叶盛时再刈取靛一年可刈五次七次【子陈久者播之则刈次多每畆计子二斗】
　　红蓝【緑叶有刺长四五尺即红花】
　　八九月播种其子五月侵早采花防捣之以囊盛入河水洗去黄汁取青蒿覆一宿成薄饼晒干为染绛材捣其子煎挹膏为蔬笋家所须
　　茜【叶似枣叶而头尖下濶三五对生节间蔓生一名菇藘一名茅搜茹音如藘音闾搜音搜】
　　齐人作畦种莳采根以染绛自齐西之地尤多
　　檾【音綗大叶】
　　三月以子播种六月刈取其皮堪为绳索需
　　苎【大叶】
