<!-- { "loadSidebar": true } -->
　　青麻【又曰络麻】
　　五月播种其子八月收皮可索绹不畏水其子鹅食腐肠
　　种蔬菜法【宋宇种菜三十品曰天茁此徒助我鼎爼】
　　先治沃壤入粪锄之又入粪锄之经三畨而种蔬菜为良法也凡播子宜昧爽时易于勾萌子须陈久不癞其蔬菜根荄细柔与木不同移种时必于干壤中种之而方灌水种则理其根荄务直【墨娥小録云用桐油脚入粪内一顺搅十分匀浇菜根黄虫杀尽再不生】
　　白菜【叶青茎白】
　　四时皆可移种七月种者为冬菜九月杵浅坑种者四月收子为榨油之需冬月以鸡鹅鸭粪或芝麻莘覆防其根则不冻腊前后灌粪至花时壅及三畨则茂盛春时摘其台心枝遂旁发结子繁衍也
　　羊角菜【似白菜而叶卷性柔】
　　四时宜种九月移种者子榨油较多于白菜其霜防甚适口春台最肥【东坡云味含土膏气饱风露虽粱肉不能及也】
　　黄矮菜【似白菜而短性柔而肥】
　　八月播子九月移种冬月渐摘霜防而用春台肥甚四时亦宜种
　　莲花白菜【似黄矮而色白性柔叶宻】
　　九月播子十月移种四时皆宜
　　塞心菜【似莲花菜而叶又宻】
　　九月播子十月移种
　　菘菜【茎濶白叶端青碎蹙而宻埤雅云菘性凌冬不凋四时常见有松之操故名在北为蔓青有根在南则为菘为菁无根】
　　四时宜种九月种者至三月甚肥【周颙曰秋末晚菘】
　　夏白头菜【似白菜色防黄】
　　八月移种四月再种
　　冬白头菜
　　七月播其子八月移种
　　夏菁菜【叶青短茎白肥长又名箭榦菜】
　　七月播子八月移种者肥脆春夏皆可种
　　瓢儿菜【似夏菁菜色微黄性柔】
　　七月播子八月移种四时亦宜种
　　八斤菜【叶似白菜而大方言云春而老】
　　四时皆种渐摘叶为用
　　葵菜【似蜀葵而小尔雅曰莵葵】
　　三月六月可种八月九月亦可种或生于田野中滋雨露之膏乳不劳人力
　　芥菜【大叶碎叶晩早青紫之异埤雅曰辛菜也】
　　九月移种三月收子为芥酱需堪榨油
　　百头芥菜
　　八月播子九月种摘一头旁发数头渐摘之
　　白芥菜【子色白本草曰从西戎来】
　　八月播子九月种子甚宜为芥酱
　　芥蓝菜【似芥菜色蓝】
　　八月播子九月种
　　冬菾菜【叶青润丰肥即莙荙菜有一种如藤蔓者】
　　八月播子九月种三月收
　　夏菾菜
　　二月播子四月移种
　　菠棱菜【叶尖色青根赤韦绚云盖由颇能国来后人讹为菠棱也】
　　七月内用水润其子殻柔漉少干播之宜膏腴地其根甚甘止堪挑取于冬霜防益美移种肥
　　莴【音窝】苣菜【白而长叶者笋甚肥红者白者皆圆叶亦有笋杜工部比君子之晚得禄】
　　十月播子十二月移种三月摘笋生可食其叶苦四时亦可种
　　莴生菜【形如莴苣色防白】
　　十月播子十二月移种有笋不肥叶可生食
　　苦藚菜【青色肥长有皱叶尖叶抱朴子曰龙葵】
　　十二月播子二月种暑月摘其头用渐长渐摘之八月留其子
　　长生菜【叶如苦藚菜】
　　十二月播子二月种味不苦可生食
　　苋菜【古曰人苋菜圆而丰有红白苋陆即马齿苋野生】
　　四月种摘其头渐长渐摘之
　　同莴菜【叶碎青若蒿黄花若菊甚香肥】
　　七月播子八月种摘其头为用
　　瓮菜【圆叶肥长色青】
　　三月种沃土中能节生根复以土压之即蔓而遍畦渐摘其头用之畏寒冬月收其根种盆盎内置煁灶侧根须久在器者为良
　　芹菜【小青叶而蔓味香尔雅曰楚葵一种马芹无蔓其子入大料】
　　二月中移其根茎种于沃壤间常灌以水则长大而肥多有芹白
　　西洋菜【长叶细蔓本草曰落葵又曰蘩露】
　　五月以子种结楥扶蔓摘叶用之子能染紫
　　苜蓿【汉张骞在大宛国采归种之又名鹤顶草秋后结实黒房累累可为饭亦可酿酒其叶可蒸为茹】
　　三月以子种
　　荠菜【细叶小本旋贴于地】
　　冬月自生于野田草地之间【唐髙力士谪承山有荠菜诗曰两京作斤卖五谿无人采夷夏虽有殊气味都不改苏东坡诗曰时绕麦田求野荠】
　　胡荽【碎青叶而香张骞遗种今人谓之芫荽】
　　七月击裂其子殻而播之稀则叶短而贴地根跗美于茎叶冬暮春早其霜防甚甘经夏则花不堪用也
　　龙须菜【青翠细长今北人曰肥狼草】
　　春月种自生于山土中燕蓟之地甚多
　　笔管菜【即笔管黄精一种菜名老鹳嘴味尤香辣】
　　春月种燕蓟野生尤多
　　绰菜【叶类茨菇根如藕条食之令人思睡】
　　出南海夏月生于沼中
　　蔊【音汉】菜【形似水芹味辛故名云南大理府髙河泉出一菜茎红叶青味甚辛辣】
　　出江西建昌府谿涧中
　　蕺【音疾】菜【蔓生茎紫赤色叶如荞麦而肥闗中谓之葅菜可生食】
　　出山谷阴湿地
　　藤菜【滑美大类莼】
　　出惠州丰湖
　　罗汉菜【叶如荳苗】
　　出蕲州三角山【旧传有异僧种之而去若杂以荤物即无味南昌山西亦出】
　　香菜【青小叶甚辛香罗勒之类】
　　三月勾萌时分种常以洗鱼水灌之则香而茂沟泥淅水皆宜灌也堪取于盛夏初秋时
　　薄荷【方茎叶青而香】
　　三月播种其子至六月刈茎叶日晒之长则再刈一年共刈二次
　　赤米菊【小青长叶辛香碎花作丛又名孩儿菊谚云醒头香】
　　二月取根移种摘其叶可合爊料
　　紫苏【大叶碎叶皆方茎而香有紫色青色尔雅曰桂荏】
　　二月播种子成穗时可蒸为茹至实可榨油
　　蕈【尔雅曰大者名中馗盖下无纹折者能伤人大毒小者名菌亦有毒凡中毒者必笑宜苦茗杂白矾匀新水并咽之无不立愈馗音逵菌竒陨切】
　　生于茅田者曰肉蕈遇雷鸣而生者曰雷蕈皆形小而肥美出松根际者曰松菌又有生栁木腐中者常以淅水浇之能频生而用
　　寒莱菔【茎叶似菜根色白根美于茎一曰土酥有甘而脆者有辣而实者】
　　白露前地必先壅以粪耕垦甚松疏播其子则大有体而繁则薅之使疎其头则大也
　　夏莱菔【有形长而肥者有形短而鋭者】
　　宜三月播子用膏腴地耕治甚松作畦种之一畦先十数日一畦后十数日必计口而种得食盖易于开花结子食未尽而头皆老枯矣
　　胡莱菔【形有黄色者有红色者味甚甘苗不堪用】
　　三伏内种宜肥地稀播其子频灌则大
　　茄莲【叶似蓝根似萝卜味甘脆】
　　出陜西各卫
　　根子菜【叶似蔓青而大又似萝卜】
　　出徳安府安陆县
　　葱【色青中虚而圆种多又有楼葱】
　　诸月宜种六月不宜喜晒根圃中作畦畦中作沟深种于沟壖依之常以沃壤覆盖之则白跗长惟胡葱几三月种一番不然则子可种
　　韭【色青叶长厚本草曰菜钟乳】
　　九月分其种规而种之空其中渐生而进二月种子取椀覆土上从椀外落子长及五年则根必满蟠【步安切】蚪【竒樛切】而不长须复分种也地宜膏腴不容凡草杂出有芿【而证切】遂茠去渐长渐剪惟留根跗灌之而生冬以鸡鹅等粪与乱稿覆盖春信一回遂挟而发韭黄【埤雅曰凡剪不用日中周颙答太子问曰春初早韭】
　　蒜【本草曰葫有冬蒜夏蒜一种山蒜野生又曰小蒜】
　　八月开其囊种之沃壤中冬蒜来春取其苗遂折束其叶使下养其囊盛夏取之夏蒜无肥苗未秋亦取其囊也
　　薤【似韭而大】
　　八月九月种
　　荞【叶青中虚如葱外棱三脊头似蒜而一囊即本草所云蓼荞也】
　　五月自土中起其根晒之至八月分种春间结子亦可收种用则刈其叶令再长根美于叶
　　黄【有緑色白色本草曰胡是也】
　　造架依之留近跗老淘其子晒干收早秋再种中秋再实裁竹匕开其根跗间纳以大麦一颗生久而硕大郭璞云中黄甲小虫喜食叶宜纩以骨去类放此【尔雅曰守爪列子曰腐蠸】
　　生【种有斑白长短本草曰越是也】
　　种于地而生留近根老水淘子晒干收
　　熟【有青有斑有棱有圆有长有金色有银色本草曰甜】
　　种于地而蔓取味甘美者灰浥子收之其金银色造架与依则体圆
　　冬【有长短种本草曰白】
　　视蒂之弯弓贴肉者是母俟老留其子种之而延蔓于地
　　西【有黒有白有长有圆有小有大五代时萧翰入契丹破回纥得西种以牛粪西域种之大如斗盎其味甘美春种秋熟故曰西契音乞纥下没切】
　　耕治深畦每离六尺起一浅坑用狗粪和灰土瘗之于四周中则余以松宜揷其子于内不宜复移易活而甘美长则以其藤叶牵连互覆不令日色下晒则易大灌宜晡后须透灌一日粪间五日灌一畨水二畨水一畨粪天旱则依此法天雨则更在斟酌灌之摘露经一宿又露干始收其味之甘者留子晒干为种其体小者可揷楥引蔓而生【埤雅云性恶香尤忌闻麝麝气触之乃至一蒂不收又云忌煮漆】
　　丝【有短而肥者有长而瘠者色緑医方大成曰虞刺草木记曰一名天罗絮又名布有苦甜二种黄花结实如状内结成网】
　　造髙架与依之宜背阳向阴九月留老收子体长而穉嫩者可食
　　瓠【埤雅曰长而瘦上曰瓠短颈大腹曰匏匏类小者名瓢】
　　有延于地者有扶于楥者开其根跗间纳竹针使分之其生尤多八月则断其藤勿复花实以坚其壶为器子为种【墨娥小録云瓢藤跗剖之揷巴荳一粒二三日后瓢柔可纽随去巴荳瓢复鲜活又云用笔蘸芥辣界瓢其界处永不长如刻成又云瓢颈有细长者有卷曲者于瓢顶刳空一二寸以巴荳二三粒去殻捶碎水调纳之不数日蚀透瓤膜自空酉阳杂爼曰牛践苗则子苦埤雅曰匏死烧瓤】
　　茄【种有紫白斑色大蔕小蔕圆长不同亦有蔓种又名落苏】
　　宜踈种灌溉及时则茄生多九月留近跗老茄以水淘其子视沈者晒干收之有摘其种遂覆藏于根侧土内来春视其子既勾萌取水淋播灰土中易生且得早种早生【酉阳杂爼云欲其子繁待其花时取叶布于过路以灰规之人践之子必繁也川广地暖茄本如木以梯摘实老则复令种之】
　　自黄至此数种预于正月取粪和灰土或瓦盆或木桶盛贮候发热过以茄等子挿于灰土中恒以水洒之昼间移对日色夜间移就煁灶暖处既见生甲分种于膏腴之地每子以灰泥为小团种于中干则灌溉寒则覆防有叶蔓连团移之今用布苴下浸以水上覆以灰置温所方甲而种尤简省也
　　山药【形体长圆不一皮黄紫肉白色先名薯蓣事物纪原云避唐代宗名改为薯避宋英宗名改为今名】
　　二月内先治地令深松三四尺许和匀以灰即以圆木径三四尺者探直下一穴实以郁栖用其种之老而可苞体者解寸段种之覆以沃壤辅以长楥令施蔓而长及冬依楥下认其本倚一方开长坎轻手取得之在土二三年者愈长大有圆种者惟种于肥松地不必探穴也
　　土【形似山药短而两端皆鋭味甚甘脆】
　　二月内视其有敦【音团】聚可苞体处枚取裁数块种之治地膏壅与山药同九月土中锄取之
