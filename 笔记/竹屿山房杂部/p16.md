<!-- { "loadSidebar": true } -->
　　小龙涎香
　　沉香【一两】龙脑【三钱】用鵞梨汁和为饼焚之
　　桂香
　　冬青子绞汁同桂花蒸阴干焚之类木犀也
　　金龟吐艶香
　　宜丙子日合法曰金龟虽小世无双占断仙家上品香尾后才烧红火焰口中复放白毫光轻轻作朶如云雾渐渐成灰似雪霜清翫片时真可爱人皆称賛【阙】




















　　衢之锦川石镇江之斧劈石无甚竒巧俱取其修长有特立抗独之势耳宁国有马齿石闽有将乐石光莹碨【鸟罪切】【力罪切】惟可防化其景趣在众象中也而杭州水法石仙姑石昆山石海盐峡石韶州英石鳯阳霛壁石自成岩岫兀立盆池中置之轩窻间则宜南粤羊肚石体有浮沉虽多人物鸟兽之肖亦宜取立盆树之下堪养菖蒲江北矾石色白而明徐州上水石理疎而浊不及此数处之石矣浮石原是海水之沫岁久结聚土重则沉必常濯去始得久游于水面也叠山宜用甲乙其石为髙下起伏纡迥曲折巍峩隐露有水则流动有土则崔嵬有树则青鬰岐路梯磴幽显相通亭榭台馆憇【音器】息有所是真能造出一大化工也【墨娥小録云粘补断石用黄蜡白蜡松香镕化和以同色石为末入药一处乗热粘之】
　　用玉玛脑水晶等器
　　忌热酒泻急即璺【音问】宜先以温水缓缓通荡涤其性和暖始以酒酌之
　　藏宝玉玛瑙琉璃水晶玻璃琥珀瑚器
　　内用纸袭外束缯帛各处一函不宜取散绵近之致粘带有失误
　　古铜器
　　忌热汤涤无精神磨擦击有损其鉎秀
　　甲角等器
　　犀角玳瑁龟同鹤顶之物时喜近人翫弄惟不宜亲火与日【旧犀角色沈晦者用蜡炬油同灰少许入水煑片时遂鲜明有光彩犀角色不黄者用鳯仙捣糜烂同矾少许涂覆一时温水涤去色自明黄久则色红殊不妙也】
　　藏伽南等香
　　用好锡为函中叠一层层通多窍窍下贮蜜苏合香油窍上置香则香润留而不散不宜涂蜜防香俾不外发也【治香枯燥用白萼叶苴之瘗土中数日香仍润】
　　藏髹器
　　剔西防漆之类不宜以绵纩袭之虑入其断纹中有损起之失更忌水浸日晒【新漆器气味未能退者温酽醋涤荡二三次即如旧物】
　　藏古窰器
　　须以柔纸每器厚防叠惟三五器重压恐茅损相磨动恐至骨出遂非完美之器瓶壶内有垢必磢【初两切】之也【粘窰器璺处补石药粘之又以白蜡镕化和定粉加减顔色饰之】
　　益玉玛瑙水晶精神法
　　用白梅击碎去核同清水作沸汤入玉玛瑙器于内浸一日许刷洗之其色倍常惟水晶必俟冷浸玛瑙器薄者亦畏热【按玉玛瑙瑚等物误有损折用寒水石明矾研絶细粉视顔色加减以白芨磨水调涂损处以绵纸并纶丝防束置汤釜中务煑令透俟冷开永不断】
　　罩金法
　　先以黄金置炭火中烧之取盐水调黄土涂烧之务涤洁则用焰硝緑矾【等分】水调傅金置火中炙色改即止入水刷涤烘干虽次金亦如上品金色也
　　白银法
　　用乌梅置瓷器中同水煎浓以银物于火中烧去积垢投之煑令纯白光明刷涤烘干
　　明熟铜造器
　　酽醋糟覆上过一宿揩涤之色新明乌梅煎汤揩之明如金色
　　明锡造器
　　用炭已然灰煎汤涤洁器中满注以汤外用细干布揩擦之色明如新造
　　砻钢錾等利能雕刻铜器
　　先砻利钢錾以食酱同焰硝涂錾口上火煅赤冷水淬之发硎【音刑】能屑坚铜【居家必用云羊角乱髪煅细末水调傅刀口上烧红砻之利甚】
　　砻铁器不发鉎法
　　新砻刀剑等物已至明莹即以鸊膏涂之永不发鉎【续英华诗曰剑莹鸊鹈膏】
　　耐防蜡炬
　　黄蜡　松脂　槐花末【各一斤】浮石末【四两】一处镕用灯心布浇一昼夜仅防一寸
　　兽炭
　　炭【十斤】铁屎【十斤】合成末生芙蓉叶【三斤】和糯米煑糜胶随意手范兽形晒干俾鞲炭燔红设炉中能三日不灭【鞲炭皮排也吹扇火器】













　　竹屿山房杂部卷七
　　钦定四库全书
　　竹屿山房杂部卷八　　　　明　宋诩　撰燕间部二
　　居室事宜
　　染白须髪黑
　　先染药黄丹【铁釜巾炒黒二两令药能转色】蛤粉【炒二两令药能润色】光粉【四两取粘】定粉【三两能黒色】麝香【二分能入肉须髪孔难白】五味各研为细末瓷器収临用合之　后染药针沙【水淘过铁杓内煅赤醋浸七日以醋炒七次六两能黑色】白芨【切碎用醋喷炒一次又用烧酒渐渐喷炒二三次六两取粘】诃梨勒【去核醋炒六两能上色】麝香【三分入须髪孔难白】轻粉【五分能润】京墨【三挺切碎能光黑】没石子【本草曰无食子布苴击碎二两冇两月之功】百药煎【大饼紫香者六两取光】八味各研为细末瓷器収临用合之　染法如黄昏时将染预以肥皂水洗须髪用酸石榴皮水煎浓调先染药如稠麪涂没须髪上务须根杪皆到取油纸或汤泡荷叶掩宻更以巾帛络之至焚一炷线香尽冷水洗拭干用后染药酽醋调如稀麪置铁釜内煎沸照先染掩络法待天明以温水洗干以胡桃仁油润泽
　　膏髪常黑
　　侧柏叶　柏苓　百药煎　芽茶　何首乌　旱莲草蕋　酸石榴皮　青胡桃皮　香附【各一两】青盐【二钱半】右防咀瓷器内水煎三四沸冷入生姜汁【七两】早晩膏髪滓可煎
　　梳头不落髪亦治头上有白屑
　　侧柏叶【手掌大两方】榧子肉【三枚】胡桃仁【不去衣三枚】右研烂水煎浓仍浸之膏髪甚验
　　醒头香治髪防【除力切】汗气并愈头风
　　川芎　白芷　甘松　零陵香【各一两】藁本　辛夷　细辛　醒头草【酒洒蒸过晒干各五钱】三柰子【三钱】麝香【一钱】右为细末付头上箆去之有头风付头上帕一宿箆去之
　　木犀花油
　　摘木犀半花择一升入真菜油一斤置瓷器中油纸并竹箬羃之置汤中煑一饷时取起十日后滤清油宻藏以膏髪愈久愈香
　　鸡子粉
　　鸡子【一枚】开颠窍去黄用白将上等铅粉末【一两法用醋糟覆铅板上蒸之取浮者水定而成曰光粉曰定粉皆此也】蜜陀僧【五分】匀一处实于窍中纸糊封之以纸重防之水染湿文武火煨干为度取出匀面莹然如玉【今熬熟鵞膏和合香油和粉匀面发光泽而馨本草白鵞孟诜云脂可合面脂日华子云脂润皮肤】
　　珠子粉
　　白坯土【一钱半】白芷【取浮者去皮一两】碎珠子【五分】麝香【一字】轻粉【二钱】鹰条【五钱】蜜陀僧【火煆七次一两】金箔【五片】银箔【五片】朱砂【五钱】片脑【少许】右为细末用上等定粉入玉簮花开头中蒸花青黒色为度取出配对匀面甚光莹
　　干胭脂
　　生鸡子【二枚】开颠窍去白惟取二黄调匀以朱砂【二钱】明矾【二钱】麝香【少许】研细并黄入一殻复调百余转别以虚殻去小半掩于药殻上纶丝蜜缚之绢囊盛悬胎于虀汁中煑半日取出俟冷去殻研细色通红同胭脂匀脸入肤明润【今金花胭脂油胭脂白胭脂皆洗红花膏所造绵胭脂紫铔等煎染也铔音矿】
　　十白散去靥【于琰切】防【各旱切】风刺面垢
　　白芷　白芨　白蘝　白牵牛　白附子　白檀香白茯苓　白蒺藜　白僵蚕　白丁香　蜜陀僧　三柰子　楮实子　桃仁　甘松　鹰条【各等分】以肥皂角剖开水浸柔仰置釜中取薄荷叶芫荽叠满其腹蒸退其气味去膜炒同前药俱为细末滴水丸如龙眼大每用糯米一溢作汤颒【音晦】面擦之浴身亦润泽【吕恵卿曰用园荽洗去面防亦能去黑】
　　少顔膏
　　黄檗皮【二寸半】土根【三寸】俱为细末同肥枣子【七枚】为膏晨起化汤颒面大去面防
　　治酒鼻
　　枇杷叶【新者去毛阴干一两】栀子【五钱】右为细末每服三钱温酒调下晨起服先去左畔临卧服去右畔其效如神
　　治髪不生
　　羊屎燔灰水淋取汁沐之三日一沐不过三度髪生旱莲草晒干肥皂炒燥为末每日沐洗须髪白者能黑落者生踈者自宻
　　牢牙乌髭髪
　　旱莲草【即鳢肠草七八月间连根茎叶取酒洗洁一片】用青盐【二两】腌过三宿瓷罐内火煨存性碾细末贮瓷器収晨起擦牙即咽之润肤膏治冬月遇寒风面手开成皲【音军】裂
　　猪【余之切鲜者一斤】红枣子【五枚】甘松【三钱】醇酒【一斤】白芷【三钱】同浸颒面毕乗热俱匀之
　　去身上斑
　　紫背浮萍【端午日収隔水晒干四两】汉防己【防咀五钱】每用浓煎浴身就取萍于患处热擦三五次斑除羊蹄菜根捣肥皂中洗时擦紫白癜风速愈
　　去风愈疥癣瘯【千木切】蠡【卢启切】
　　苦参　荆芥　独活　细辛　地骨皮　五加皮【各等分】右防咀入绢囊煎汤浴身沐髪加糯米
　　沐浴五香汤
　　白芷【去三尸】桃皮【辟邪气】柏叶【降真仙】零陵香【集霛圣】青木香【消秽召真】右五味防咀煎汤沐浴
　　防痣药
　　寒食时取桑条然灰淋汁熬成膏防痣自落
　　香身丸治遍身炽气恶气及口齿气
　　丁香【一两】藿香叶　零陵香　甘松【各三两】香附　白芷当归　桂心　防榔　益智仁　白荳【各一两】麝香【五钱】右为细末炼蜜和杵千下丸如梧桐子大每噙化一丸常觉口香五日身香十日衣香二十日人皆闻香
　　辟汗香身粉
　　蛤粉【三两】青木香　麻黄根【各二两】甘草【一两】甘松　藿香零陵香【各五钱】右为絶细末浴毕绵朴子揾之亦以扑而汗
　　独神散去腋臭胡臭
　　白矾【枯】右碾絶细末常傅腋下
　　红玉散治内缝脚指臭烂
　　寒水石【煆五两】绯丹【炒五钱五分半】俱研和一处傅之
　　金莲稳步法
　　荞麦秆烧灰汤淋取浓汁如酽醋色以砂白茯苓藁本【等分】为末毎抄三钱同灰汁三碗于砂石器中煎数沸乘热洗浸两足且淋且渫寒则又续热水不数次足自柔软易纒足面上有生防小疮是药气所出研诃梨勒末傅之自差三十嵗妇人犹可为之也
　　治石瘾【于近切】肉刺
　　莨菪【莨音浪菪音荡】根汁涂痛处立止
　　治鸡眼
　　乌梅肉糜烂和少醋贴患处自消不痛又细研砂化牛胶调贴之其根尽出
　　治瘊【胡钩切】子
　　地肤子白矾【等分】煎汤洗数次尽消去
　　治阚【口滥切】指甲弩肉痛
　　緑矾为末水调傅之内缩下自干不痛
　　透衣香
　　木香　檀香　甘松【各半两】藿香　草　茅香　牡丹皮　零陵香【各一两】丁香　官桂　辛夷　三柰子【各三钱】脑子　麝香【各少许】　右为麤末轻縠囊之裛箧笥中
　　澣衣香
　　芧香　藿香　零陵香【等分】　右剉碎囊之入水煎澣衣自香遂用调糨
　　水银索
　　水银【荳许】江茶末【五分】入以唾研不见星贯绵中索之束髪根去头虱束腰间去身虱皆尽
　　熏衣香法
　　凡衵【日匿近体小衣】服先以汤置熏篝下令润焚合香熏之复火熨帖干礼服惟干覆熏篝上熏
　　练糨帛法
