<!-- { "loadSidebar": true } -->
　　生姜五两不去皮切片白盐四两炒与生姜同淹一宿焙干白术甘草各二两半　右为细末沸汤防服
　　解酲汤
　　胡椒官桂丁香各一分檀香三钱藿香半两甘草三两盐四两炒　右为细末滚汤防服
　　百花汤
　　杏仁四两去皮尖生姜四两取自然汁与杏仁同研细白蜜半斤　右同搅拌匀以磁器盛蒸熟匙搅成膏沸汤防服
　　快肠汤
　　生姜二斤切片米泔浸三日晒令半干丁香四两剉白盐半斤甘草六两切如豆大　右以浄铫一枚先以盐炒熟次下姜稍干脆次下甘草炒令赤色次下丁香同炒慢火不得焦但紫色为度乘热入新磁器宻封三日后开研为细末沸汤防服
　　仙朮汤【辟山岚瘴气晨昏宜服之】
　　苍朮九两米泔浸刮去皮去核干姜各半两泡杏仁一两半去皮尖麸皮炒双仁不用叧研甘草二两三分炒白盐六两炒　右为细末沸汤防服
　　醒脾汤
　　干姜三两白麫五两炒炒盐三十五两甘草二十两炒杏仁一两半去皮尖及双仁者麸皮炒　右为细末沸汤防服
　　汤
　　枣去核一斤生姜五两切洗甘草三两炙剉右三味一处拌匀用盆盛贮以布盖罨一宿焙干为末入盐少许沸汤防服
　　梅苏汤
　　乌梅一斤去核甘草四两紫苏四两炒盐六两炒麫十一两　右为细末沸汤防服
　　木瓜汤
　　木瓜半斤甘草五两檀片茴香各四两干姜砂仁各四两　右为细末沸汤防服
　　清中汤
　　水姜片半斤甘草四两檀片少许炒盐半斤炒麫半斤右为细末沸汤防服
　　荔枝汤
　　乌梅肉四两焙干干姜二两泡甘草二两官桂半两叧研松沙糖二斤叧研　右为细末与沙糖官桂拌匀磁器收贮沸汤防服
　　紫云汤
　　甘草二两檀香良姜桂枝各三两砂仁干姜甘松各二两　右件剉碎以水浓煎去渣多以盐调和滋味美为度
　　不换金汤
　　炒麫一斤芝麻减半椒皮六钱茴香六钱半炒盐三两一处同拌更加酥蜜　右为细末沸汤调服
　　不老汤
　　生姜一斤枣一斤青盐三两甘草四两丁香檀香各半钱陈皮三两　右件一处捣烂空心调服
　　又【按此方与前须问汤大同小异姑两存】
　　一斤生姜一斤三两青盐四两草丁香白檀各半钱三两陈皮一处捣煎也好防也好乆乆服之长不老
　　和合汤
　　砂糖一斤约以水三二盏先烧畧滚沸便下糖滚三两沸掠去沫舀起　乌梅不拘多少打破去核仁汤泡叧置临用时二件调和酸甜得所为度
　　造化汤
　　肥大乌梅去仁留核甘草炒盐各等分先以乌梅甘草杵为粗末次下炒盐拌匀入罐实按宻封收起须腊月或伏中修合半年后方取出焙干研为细末沸汤调服
　　荔枝膏汤
　　乌梅三十个肥大者先以汤浸三五次去酸水取肉烂研入砂糖一斤临时添减与梅同熬得所即止生姜半斤取自然汁加减用桂末半两入汤内　右件熬成膏子看可丸使住火用汤或水调防宻封瓶
　　檀香汤
　　以甘草膏子一料用檀香细末三钱脑麝各少许研细入生姜自然汁两三防同研投入膏内防时以少许汤化开饮
　　胡椒汤
　　入胡椒末一两脑麝少许并依前法
　　丁香汤
　　入丁香细末三钱余依前法【以上二方首云入者当本甘草膏而言】
　　煎甘草膏子法
　　好粉草一斤慢火上炙黄细剉碎研为粗末以百沸汤五六盆煑以竹杖儿搅成浓汁生绢袋滤过再将甘草滓别用水煎以无味为度并前滤过汁作一处使热锅子内先以麻油少许乘热擦了入甘草汁煎数十沸以盐一斤将汁就化用纱片滤去盐滓再熬成膏子如饮相似投入干瓶内临时修合每用膏子一料入后项药大率一斤甘草熬成膏子可分作五料也





　　竹屿山房杂部卷十三
　　钦定四库全书
　　竹屿山房杂部卷十四　　　明　宋诩　撰尊生部二
　　水部
　　浆水
　　熟蒸粟米乘热倾冷水中浸五七日酸用夏月则逐日看试才酸便用如过酸则不中
　　浆水法
　　熟炊粟饭乘热倾冷水中以罁浸五七日酸便好吃如夏月逐日看才酸便用
　　粱粳熟水
　　故宋京城持缾卖粱粳熟水其法以稻秆心持择齐整了用水濯洗浄晒干作小把子如荡熟水时以火炙少时先以汤荡两次然后荡熟水加以糯稻秆自可缩少便用
　　豆防熟水
　　白豆防拣浄投入沸汤瓶中宻封片时用之极妙每次用十个足矣不可多用多则香浊
　　沉香熟水
　　先用浄瓦一片灶中烧防红安平地上焙香一小片以瓶盖定约香气尽速倾滚汤入瓶中宻封盖檀香速香之类亦依此法为之
　　香花熟水
　　取夏月但有香无毒之花摘半开者冷熟水浸一宿宻封次日早去花以汤浸香水用之
　　丁香熟水
　　丁香五粒竹叶七片炙投沸汤宻封片时用之
　　造熟水法
　　夏月凡造熟水先倾百沸滚汤在瓶内然后将所用之物投入宻封瓶口则香倍矣若以汤泡之则不甚香若用隔年木犀或紫苏须畧向火上炙过方可用
　　御用渴水
　　官桂　桂花　丁香　白豆防仁　缩砂仁【各半两】细麴麦糵【各四两】　右为细末用藤花半斤蜜十斤炼熟新
　　汲水六十斤用藤花一处锅内熬至四十斤生绢滤浄用小口甏一个生绢袋盛前项七味末入甏再下新水四十斤并已炼熟蜜将甏口封了夏五日秋春七日冬十日若下脚时春秋温夏冷冬热
　　林檎渴水
　　林檎防生者不计多少擂碎以滚汤就竹器畧定旋擂碎林檎冲淋下汁滓无味为度以文武火熬常搅勿令煿了熬至滴入水不散然后加麝脑少许檀香末尤佳
　　又法
　　将林檎破开去心核用浄器内捣碎布绞取汁再将滓重捣极烂放竹器中以滚汤冲淋尝滓无味煎法同上
　　木瓜渴水
　　木瓜不计多少去皮穰核取浄肉一斤为率切作方寸大薄片先用蜜三斤或四五斤于砂石银器内慢火熬开滤过次入木瓜片同煎如滚起泛沫旋旋掠去煎两三个时辰尝味如酸入蜜须要甜酸得中用匙挑出放冷楪内冷再挑起其蜜稠硬如丝不断者为度若火紧则有涌溢之患其味又不嘉有燋煿气但慢火为佳
　　五味渴水
　　北五味子肉一两为率滚汤浸一宿取汁同煎下浓豆汁对当的顔色恰好同炼熟蜜对入酸甜得中慢火同熬一时许凉热任用
　　香餹渴水
　　上等松餹一斤水一盏半藿香叶半钱甘松一块生姜十大片同煎以姜熟为度滤浄磁器盛入麝香緑豆许大一块白檀末半两夏月氷雪内沉用之极香美
　　杨梅渴水
　　杨梅不计多少揉搦取自然汁滤至十分浄入砂石器内慢火熬浓滴入水不散为度若熬不到则生白醭贮以浄器用时每一斤梅汁入熟蜜三斤脑麝少许冷热任用如无蜜餹毬四斤入水熬过亦可














　　竹屿山房杂部卷十四
　　钦定四库全书
　　竹屿山房杂部卷十五　　明　宋诩　撰
　　尊生部三
　　酒部
　　珀香酒
　　用糯米一斗淘浄将九升水浸于瓮内将一升炊作饭稍冷拌细麴粗末二两以篘盛之深埋在所浸米中两三日后饭浮起只捞出浮饭却蒸下九升米作饭极冷拌细麴末十八两以一升浮饭置瓮厎须以九升米饭置上面以所浸米浆称下十斤或八斤以纸四层封瓮口春天半月熟冬天一月或通榨下用或只逼清者先饮后榨
　　错认水酒
　　白糯米二石水酵二百斤足称緑荳麴二十五斤足称纯白麫麴亦得又糯米饭三斗临榨时用枥柴灰六升其醅过熟三两日上榨无妨醅不能汪去此犹不用石灰味极珍美或云不用灰更好枥柴灰亦可
　　救酒味
　　每酸酒三四斗一瓮可入炊菉豆一升【不炊亦得】经宿酸味皆退但味淡了当以好酒夹和用
　　白酒
　　糯米一斗淘浄浸一宿炊熟以水淋过倾出令冷相离见六七分干用白酒母三两旧麴力大只用二两半研为末拌饭匀拍在绰口罁内四围中央似井须看见厎仍以少麴末糁面上浆来一盆方许下水四升水少则味浓三日方翻醅面五六日可篘若要第二酒再下水二升
　　菊花酒
　　九月菊花盛开时拣黄色味甘香者摘下晒干每以瓶贮清酒一斗用菊花头二两绢袋盛悬于酒面上约离一指髙宻封瓶口经宿去花袋自然酒味有菊香如木香桂花梅花之类一切有香之花皆可依此法为之盖酒性与茶性同能逐诸香而变也
　　陈祭酒浸酒方
　　生地黄【一斤】熟地黄【半斤】当归【四两】荆芥【半斤】防风【半斤】甘草【四两】甘菊花【半斤】香附米【四两】黄连【半斤】红【四两】核桃【四两】枸杞子【四两】木香【一两】沉香【二钱】　右捣碎为细末浸酒服之
　　造莲花白酒法
　　每以大米一斗官数为率晚饭时用水浸经一宿次早饭后漉米置箩中井水淋清去泔气下甑炊熟复出饭在箩内再用井水淋极冷如饭性硬带些水下罁搭平中心留浆潭每斗用药六丸丸大则不必拘碾令极细撒拌饭内抄令十分匀却搭平作潭待一周时浆映再一周时浆方满潭看浆老嫩下水每斗有三等第一等十斤第二等十二斤第三等十五斤若卖者二十斤亦下了下水时先下一半了用饭锹锹作四五块翻转再下一半畧将饭块摆开不要盫了炊中幂之今晚下水来早饭后看老嫩便篘或糠火煨或甑蒸但隔屋闻酒香便住蒸时要毎瓶下木香一小片蒸后再过一周时便可饮定置不移动可留至半月造酒时或值天道炎热用水一小瓶悬挂浆潭内去热气若用红麴便是煨红
　　北酒方【至妙】
　　每大米一石民斛用麴十斤一法每石腊月只用八斤亦可三九月则增一二斤其米用百滚汤一二提桶泡之待米涨干却以十分酸泔约一桶浸米令透如泔少只添水没一拳为率若泔不酸入醋些少尤好浸三日漉起便取头浸泔割面上清者于锅内煎沸撇去沫仍放渗糠油大纸撚一根在内则汤不涌起却用炊饭倘泔少亦添水令满锅煎泔时要熟泔不熟酒不清初炊饭时先用慢火待饭将熟紧用火无妨便熟先取四五升摊冷先用麴三四斤捣碎第二扒糟三两碗及炊饭温泔同拌和作酵头如未曾造酒未有此糟则以清酒糟代用亦可将饭置罁中看天道寒热夏天要十分冷春秋要防放热冬畧热些先浸泔既以割面上清者炊饭留余者浸第二罁米其所余者下面必有浓脚如薄糊又逼出面上稍清者浸米用却将此脚煎令极熟如初就豆腐一船待冷与上项酵及余麴余泔拌和饭中抄令匀然后下水毎斗约二十斤如今晚下水明日午间面上裂开酒作紧方通一扒待面薄俱可打下过四五日可吃絶不可下灰了头酒却以糟仍入罁做副酒下水一大桶便上此酒只可添升合多不可独用
　　又法
　　米一石官水十桶【每桶约十八斤】副酒一般水用二扒糟十斤为酵同时下泔并水【余法同前】
　　赛蒲萄酒
　　麴里米汁【酒也】皂衫儿【晒干磨碎去皮用约二斗许黒豆也】白矾【些少】甜儿【些少蜜也】乌梅【数个】　右用砂锅或银器先将衫儿梅矾一处入熬色黑滤去渣方入甜儿和匀再和麴汁调停得所盛瓶中宻封一宿饮之与真者无异
　　造腊酒法
