<!-- { "loadSidebar": true } -->
　　半夏【汤炮七次二两】白茯苓【去皮一两】丁香【五钱】白朮【炒一两】白姜【炮一两】草【炙一两】白扁豆【姜汁浸蒸熟焙一两】橘红【去白二两】右为细末生姜汁煮薄麪糊为饼如棊子大酒饭后嚼一饼生姜汤下温胃去痰解酒进食寛中和气
　　丁沈煎丸
　　白豆【五分】缩砂仁　荜澄茄　木香　白檀香　薄荷叶　松　陈皮　官桂花【各五钱】丁香　沈香【各五分】白茯苓【去皮二两】百药煎【一两】片脑【二分】蓬砂【三分】俱为细末草膏和匀为丸如菉豆大酒饭后白汤送上十丸消酒化食
　　姜附丸
　　香附子【炒去毛一片用河水浸秋冬二日春夏一日一夜漉出新水洗入银石器中加水浸香附子上寸余次取大蒜三十个去皮铺香附子上慢火熬之蒜如糊即用银匙不住手搅二三百转以蒜不见汁干为度冷每香附子一个切作四五段慢火焙干】神麴【炒黄六两】干姜【炮四两】荜拨丁皮　缩砂仁【炒】胡椒【各二两】陈皮【用盐水浸焙干二两】有寒加附子【炮去皮脐二两】桂【一两】俱待冷为细末用蒸饼汤浸一宿取布苴捩去水和药丸如梧桐子大每服五十丸不拘时白汤送下治脾胃虚弱壮人服之一生无疾又能引年
　　麴糵枳术丸
　　神麴【炒】麦芽【炒去穅】枳实【同麸炒去麸各一两】白朮【二两】俱为细末荷叶苴饭烧为丸如梧桐子大强食过饱温水下五十丸
　　八仙散【铁翁张居士采药华山遇八道人各赐一药与之故其名曰八仙散】
　　干葛【纹细嫩有粉】白豆仁【去皮殻】缩砂仁【实者】丁香【大者已上各半两】草【粉者一分】百药煎【一分】木【盐窨加倍用】烧盐【一两】右件八味共细剉人不能饮酒者只抄一钱细嚼温酒下能饮酒不醉亦治酒病【夀亲养老书云醉郷宝屑无如此方之妙】
　　醍醐汤
　　乌梅【一斤槌碎甜水四大椀煎至一椀滤滓】白砂蜜【五斤】缩砂仁【为末五钱】入银石器中慢火熬成赤色膏为度取下放冷加白檀香【为末三钱】麝香【一字】搅匀于瓷石器内盛顿封口一宿夏月冷水调冬月沸汤调服【歌曰乌梅化痰止烦渇蜜生津液润心肺白檀大能消暑毒麝香通窍辟邪气】
　　寇相入朝汤
　　沉香　木香　人参　肉豆【调麪苴煨】大茴香　草豆仁【调麪苴煨】荜澄茄　甘草【各等分】俱为细末以沸汤入盐少许空心防服二三钱冲胃雾气春冬不可无
　　厚朴汤【宋朝士俟朝于文徳殿守堂卒每以厚朴汤进】
　　厚朴【去麤皮剉片用生姜汁三染三焙之一斤】桂心【三两】右和一处心下痞闷不下饮食沸汤泡服
　　艸果汤
　　草果仁【剉防焙一斤】官桂【去麤皮剉防焙四两五钱】艸【粉者炙剉二两】右和一处肉食过多心中嫌恶每用二钱加炒盐少许沸汤泡服亦治食疟
　　收藏制
　　茶常近火气味不变又忌烟埃霉【明饥切】黰【之忍切】
　　茶防同茶
　　酒先用瓮汤泡涤洁又无损沁入热酒封后只以石灰薄调染瓮下一半上架收不宜亲湿地及日照并咸瓮【沁七鸩切】
　　糟同酒
　　酱常用日晒不宜于日中动忌着雨水则生虫有虫则加热油或盐中苦卤
　　醋用好瓮架于凉室中不宜亲湿不宜动
　　油宜漆桶瓷缸收上虽用盖亦为一窍通气不宜泥封尽能作臭【愽物志云积油满万石自然生火】
　　盐牀上以竹器盛牀下甃以浅池池外辅之以缸令流苦卤贮之
　　白砂餹入桶中封固
　　响餹宜火炙日晒畏南风
　　餹霜入新瓮以箬封之悬火侧虽久不镕
　　生熟蜜皆宜陶瓮蜜未煎者曰白砂蜜已煎者曰紫蜜禽兽鱼腊腌者皆宜近火气
　　烘鱼纸苴之烘藏晒热小麦中不生毛蛀
　　乳饼用灰和盐腌藏可久
　　酥用瓷罐收镕则至冬煎
　　窨鱼收瓷缸中不枯
　　白鮝苴以麦稍不红馁借以日晒常白
　　银鱼干晒茭叶蕰藻苴之不黄
　　干对鰕　鰕尾皆杂蒜囊用蒲蒌苴之置通风处黄甲畏蚊虫嘬【楚怪切】畜之则穿土作浅坑筑实四周涂以秕谷和泥纳于内上用芦簟等葢覆又掩以土留窍通气永不瘦有以蒲蒌水湿苴之实压常以水洒润则可久留有以酒壜封口土少盐水调薄散纳缸中置蔀屋下瘦者亦肥
　　蟹畏火明畏雾笼冬月以蒲蒌苴之置诸糠穏中可久留【蟹谱曰凡糟蟹用吴茱萸一粒置厣中经岁不沙归田録曰糟蟹者瓮底加皂荚半挺经岁不沙】蚶蛤蚬类畏雷声苴以蒲蒌压以重物则生
　　芋魁切片或全枚晒干收干糠穏干土中
　　土瓜　山药　香芋　落花生等皆全枚同芋魁茄取新瓮于六月中晒三五日又取茭叶截寸许晒十分干安茄之日瓮与茭叶晴日早晒至亭午摘茄叶带无伤者先铺茭叶在瓮铺茄一层层叠之羃以箬叶涂以泥置空板上至春亦如新或瘗于水淋淡晒干灰中黄瘗水淋淡晒干灰中能留于冬
　　西瓜圃中摘下露过一宿绳络之高悬通风处可以经冬
　　晒腌瓜茄用麦稍借则洁白
　　天花菜　羊肚菜　鸡棕　燕窝菜　干蕈　石耳木耳　干竹笋　干麻菇等俱宜近火气
　　鲜麻菇藏麸麪中能留二三月
　　海丝菜　紫菜　鹿角菜　裙带菜　苔菜等常日晒置通风处
　　栗春半时火烙其芽入沙瓮瘗之有十月间晒二三日汤中煎熟晒干入新瓮中可留一二年干甚用则煮有以调泥涂干壁间久则如风栗
　　北枣　南枣　牙枣　圏枣等肥者清明前晒过收新瓮中闭口藏之过夏如新
　　红枣　李干　梨子干　揪子干　羊枣干俱火焙日晒
　　荔枝　龙眼火焙纸封竹器中悬近火处
　　榛子　胡桃火焙悬通风处
　　乌榄仁　人面果仁火焙杂小腐炭收近火处
　　杨梅仁带核收
　　莲心　西瓜子仁俱带殻收
　　榧子　银杏俱火焙
　　柹子经霜后日深摘下不损者取柹叶借入新瓮中上令通气可留至春
　　蒲萄取带枝颗全者镕蜡固其折尽处轻置新瓮中宻封之可过冬
　　柹饼　蒲萄干宜火焙日晒
　　马槟榔宜火焙收近火处
　　菱取风者至春前去殻火烘干熟
　　菱米宜火焙日晒
　　橄榄以有葢好锡瓶贮之宻封置间洁地可留至五六月
　　梨子绵着苴之有取一枚以数枚插于中
　　莲菂干宜火焙日晒
　　石榴藏干麦中
　　沙橘　干柑　蜜柑　香柑采不损者收大口新瓷瓮中上令通气可交春经夏
　　蜜橘　金橘　牛乳柑之类霜后二三朝采不击损者收大口新瓷瓮中上轻覆以秔稻秆有取竹作大眼筐贯秔稻秆收置髙处最畏糯稻秆米与酒【归田録云藏菉豆中可经时不变】
　　地栗带土在地
　　蔗　藕以草荐借地卧之又覆以荐常用水湿松子火焙同防风悬通风处不油防风亦不坏
　　鸡头天雨水浸有雨则易或入瓶以篾簟掩口浸清水池中虽经年不坏晒干者亦可乆留
　　熏果宜火焙
　　凡人面果乌揽白梅等之盐腌者皆宜常日晒入罐
　　逺藏新果
　　用新瓷缾入新果如杨梅樱桃之类杂薄荷盐矾水浸以油纸数层同木葢竹箬羃其口置之清冷泉内虽乆而色如新必立夏时置井中至立冬时置地间每斤果盐一两明矾六钱水用满六月六日储水浸桃李梅杏枇杷林檎鲜果之类不易坏须入新瓮中宻封之
　　藏五谷
　　糙秔米用齐整稻秆干者积之仓下布板上令通气苇箔卷者上必以乱稻秆苫热则可收其湿而不红腐江古人以水浸殻二三日沥于甑中蒸米涨出为度晒至絶干取而砻米散收数十年旣无红腐亦不蛀食黄秔米须自冬舂者佳入仓必用齐整稻秆积之欲黄取水溲穅麧以稻秆苴置米底中每米一百石止可二三苴【范至能有冬舂行】
　　糯米不宜热黄则用凉篾篅【市縁切】囷【丘伦切】积之内立以竹笼通气而无热黄之患
　　白秔米同糯米凡米舂疏者为粝【刀葛切】防舂者曰脱粟每一石舂得九斗为粺【蒲卖切】得八斗为凿得七斗为侍御
　　谷散收在仓冬则以乱稻秆覆上至春动收其热气则无气秡【蒲活切】殻
　　大麦　小麦经湿则化为蝶须初伏内烈日晒甚燥乘热宻封积【音渍】之或杂苍耳辣蓼同收
　　小麦麪置铁于中不【色求切】
　　荳大荳赤荳菉荳之属皆晒干散仓通气大荳肥满时连科本晒至叶干积于稻秆中至春时欲用先以水浸煮如新摘
　　芝麻晒散仓收干
　　白菜子晒干散仓收
　　凡米谷又有为露积者下用砖石甃砌须髙又用稻秆覆借周宻四围又立石柱辅之始能悠乆然在露积者米谷之色尤更鲜明于仓室中收藏者也【诗曰我仓旣盈我庾维亿若营州辽阳之地宜为土窖亦能乆藏】
　　宜禁制
　　宜制
　　医学曰五谷为养【谓秔米小豆麦大豆黄黍也】五果为助【谓桃李杏栗枣也】五畜为益【谓牛羊豕犬鸡也】五菜为充【谓葵藿薤葱韭也】
　　又曰肝宜食【秔米牛肉枣葵皆】心宜食酸【小豆犬肉李韭皆酸】肺宜食苦【小麦羊肉杏薤皆苦】脾宜食咸【大豆豕肉栗藿皆咸】肾宜食辛【黄黍鸡肉桃葱皆辛】辛散酸收缓苦坚咸防
　　周礼食医云食齐眡【音视】春时羮齐眡夏时酱齐眡秋时饮齐眡冬时
　　春多酸夏多苦秋多辛冬多咸调以滑
　　牛宜稌【音杜】羊宜黍豕宜稷犬宜梁鴈宜麦鱼宜【音孤】凡君子之食恒放焉
　　春宜羔豚膳膏芗【音香】夏宜腒【音渠】鱐【音搜】膳膏臊【音搔】秋宜犊麛【音迷】膳膏腥冬宜鲜羽膳膏羶
　　王氏曰饮食人之本也本得其养无物不长本失其养无物不消于无事之时而顺适之有道疾病何自至哉杨龟山曰所以养阴阳之气不可偏胜凡此皆卫生之道也先王于食有医所以治未病也凡百君子所以自养者常放先王如此至疾而后用医则末矣是故周官疾医施于万民而君子不与焉
　　禁制
　　医学曰五味有禁　辛走气气病无多食辛苦走骨骨病无多食苦甘走肉肉病无多食甘酸走筋筋病无多食酸咸走血血病无多食咸
　　饮膳正要曰【本内经素问言】五味偏走　多食酸肝气以津脾气乃绝则肉胝【竹尼切】防而唇掲多食醎骨气劳短肥气折则脉凝泣【音澁】而变色多食心气喘满色黑肾气不平则骨痛而髪落多食苦脾气不滞胃气乃厚则皮槁而毛拔多食辛筋脉沮弛精神乃央则筋急而爪枯礼记曰九物　雏鼈【伏乳者】狼肠　狗肾　狸正脊兎尻【苦刀切】　首　豚脑　鱼乙【骨如乙之形】　鼈丑【窍又颈下有骨能毒人】
　　内则曰牛夜鸣者【音由臭也】羊冷毛而毳者羶【毛本稀泠而毛聚如结泠音零毳昌锐切】狗赤股而躁者臊【股里无毛而举动急躁】鸟色而沙鸣者郁【色变而无润泽鸣而其声沙嘶郁臭腐也滂表切】豕望视而交睫者腥【望见举目髙也交睫目睫毛交也腥肉中生小息肉如米者睫音接】马黑脊而般臂者漏【般臂前胫毛斑也漏肉如蝼蛄臭也般音斑漏音娄】
　　论语曰食饐【于冀切】而餲【乌迈切】鱼馁而肉败不食色恶不食臭恶不食失餁不食不时不食割不正不食不得其酱不食
