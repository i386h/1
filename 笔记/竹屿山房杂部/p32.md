<!-- { "loadSidebar": true } -->
　　孩儿茶一斤研极细罗过用白荳防仁四钱研为细末粉草炙一二钱碾为细末荜澄茄一二钱研细末川百药煎半两为末将已上四件和匀磁器收贮勿沾味沈香半两劈成一二定子插入鵞梨内用纸裹了水湿过灰火内煨梨熟为度取出沈香晒干为细末同一二钱和之前剂将梨汁制麝香用梅花片脑一二钱米脑亦可用制过寒水石同研和拌入料寒水石半斤于炭火内煆红先将薄荷叶四两水浸得透铺在纸上将煆过寒水石放在叶上裹了放冷取出秤五钱与脑子同研余者待后次用之叶弃去不用死脑子法也不死则脑子气味去矣麝香二钱拣去毛令浄研开用元制沈香梨汁和为泥泥在磁盏内或银器内上用纸糊口用针透十数孔慢火焙干研为末再施盏内焙热合和前药其香满室此其法也　右将洁浄糯米一升煑极烂稠粥擂细冷定用绢绞取浓汁和剂须要硬于浄捶帛石上捶三五千下愈多愈好故名千捶膏却用白檀煎油抹印印成小饼于透风处悬吊一二日刷光磁器内收
　　酥合茶
　　将好酥于银石器内镕化倾入江茶末搅匀旋旋添汤搅成稀膏子散在盏内却着汤浸供之茶与酥看客多少用但酥多于茶此为佳此法至简且易尤珍美四季皆用汤造冬间造在风炉子上
　　脑子茶
　　先将好茶研细薄纸包梅花片脑一钱许于茶末内埋之经宿汤防则有脑子气味极妙
　　薰花茶
　　用好浄锡打连盖四层盒子一个下一层装上号髙茶末一半中一层底透作数十个筯头大窍薄纸衬松装花至一半盒盖定纸封缝宻经宿开盒去旧花换新花如此一二次汤防其香拂鼻可爱四时中但有香头皆可为之只要防干不可带润若纸防润非徒无益而又害之也　又法用浄磁器将茶末捺实用筯头签十数窍毎窍安花头一个如此安满却以茶末盖之纸糊封口待经宿用此法惟造些少暂时则可若多造被湿气反害茶香味也








　　竹屿山房杂部卷二十二
