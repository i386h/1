<!-- { "loadSidebar": true } -->
　　铁刷汤
　　苍朮【二两米泔浸一宿切片焙干】良姜【三两锤碎油炒】砂仁【二两】甘草【一两七钱炒】盐【一两八钱炒】　右末每服一钱空心沸汤防服
　　丁沈煎丸
　　白豆蔲【五分】砂仁　毕澄茄　木香　檀香　薄荷叶甘松【浄】陈皮　桂花【各半两】丁香　沉香【各五分】白茯苓【二两】百药煎【一两】　右为末用甘草膏和匀丸如菉豆大常服能消酒化食若临用时入龙脑香麝香硼砂少许尤妙
　　熬甘草膏法
　　粉草一斤碎热水浸半日揉洗纽去滓再浸再洗再纽凡三次将浄甘草水入磁器内熬成膏子【又见卷末视此较详】
　　杏姜汤
　　一姜二杏三盐四草　每生姜一斤细绞取真汁却将去皮尖浄杏仁二两炒盐三两甘草末四两同细入姜汁匀逐旋汤调服甚美风韵
　　缩砂汤
　　缩砂仁【四两】乌药【二两】香附子【一两炒】粉草【二两炙】　共为末每服二钱加盐沸汤防服中酒者服之妙常服快气进食
　　须问汤
　　东坡歌括云半两生姜【干用】一升枣【干用去核】三两白盐【炒黄】二两草【尖去皮】丁香木香各半钱约量陈皮【去白】一处煎也好防也好红白容顔直到老
　　鳯髓汤
　　松子仁胡桃肉【汤浸去皮各一两或二两】　共研烂入熟蜜半两和匀每用沸汤防服服能润肺疗咳嗽
　　杏酪汤
　　板杏仁用三两半沸汤二升浸盖却冷即便换沸汤如是五度了逐个搯去皮尖入小砂盆子内细研次用好蜜一斤于铫子内炼三两沸看涌掇退半冷旋倾入杏泥又研如是旋添入研和匀极细汤成矣
　　醍醐汤【止渴生津】
　　乌梅【一斤捶碎用水入大罐同熬作一碗澄清不犯铁器】蜜【五斤】缩砂仁【半斤碾】白檀末【二钱】麝香【二字】　右将梅水缩砂蜜三件一处于砂石器内熬之赤色为度冷定入白檀香麝香
　　水芝汤【通心气益精髓】
　　粉草【一两防炒】干莲实【一斤带皮炒极燥罗为细末】　右为细末每服二钱入盐少许沸汤防服莲实罗至黒皮如铁不可则去之世人用莲实去黒皮及涩皮并心大为不便黒皮坚气而涩皮固精世人多不知也此汤夜坐过饥气乏不欲取食则饮一盏大能补虚助气昔仙人务光服此得道
　　茉莉汤
　　用蜜一两匙甘草一分土姜自然汁一滴同研令极匀调涂在碗中心抹匀不令洋流每于凌晨采摘茉莉花一二十朶将放药碗盖花取其香气熏之午间乃可以防用
　　木香苦汤
　　片子姜黄【四两】缩砂仁【半两】木香【半两】白豆防仁【半两】藿香叶【半两】白檀【半两】陈皮【去白半两】青皮【去白半两】甘草【炒半两】广茂【炮半两】香附子【去毛炒一两】川楝子【半两】白扁豆【去皮蒸熟焙干秤二两】　右为细末每服一二钱空心沸汤防服
　　无尘汤
　　水晶糖霜【二两】梅花片脑【二分】　右将糖霜乳细罗过入脑子再研匀每用一钱沸汤防服如防带香汤茶必须当面烹防不可多多则令人厌少则有余不足存焉慎勿背地烹防供上如背处烹防则香气已散矣
　　绿云汤
　　荆芥穂【四两】白朮　粉草【各二两】　右为末入盐防服
　　仙朮汤【辟瘟疫除寒湿温脾胃进饮食】
　　苍朮【去皮十二斤米泔水浸焙】枣【去核六升】杏仁【去皮尖炒斤半】干姜【五两炮】粉草【炙三斤半】盐【六斤四两】　右为细末入杏仁和匀每服一钱沸汤防服常服延年益夀明目驻顔轻身不老
　　御爱灵黍汤【暖脾克化宿食】
　　大小麦【各二升】粉草【炙四两】缩砂仁【一两半】生姜【一斤带皮切】盐【六两白者】　右将二麦炒熟入诸药焙干为细末以磁器内盛食前后皆可服大小麦恐有麤皮难服先别多碾取净末用加肉豆防八枚尤佳
　　荔枝香
　　乌梅【半斤洗净熬去核去滓】沙糖【二斤熟水化作汁滤去滓】桂末【三钱】丁香末【一钱】干生姜末【半两】　右将糖梅汁合和了银石器内熬耗一半然后入丁桂姜末再熬成膏入净器内収贮
　　温枣汤
　　大枣【一斤去核用水五升熬汁】生姜汁　蜜　右将三味调停和美再入银石器内令稀稠得所入麝香少许每盏抄一大匙沸汤防服
　　香苏汤
　　干枣【一斗去核劈碎】木瓜【五个去皮稀碎】紫苏叶【半斤】　右件一处再匀分作五分匀摊在竹箩内烧滚汤泼淋下汁尝枣无味了去却别换好者一分依上泼之以味尽为度将淋下汁慢火银石器内熬成膏子冷热任用
　　地黄膏子汤
　　生地黄肥大者于秋暮冬初采之净洗拆碎入石臼中以木杵烂榨取汁入砂石器内熬至浮沫起皆掠去至净煎至三分去二别换银石小器慢火熬至滴入水不散为度造时始末不犯铜铁器于净磁器内收贮入檀香末并脑麝少许或云入蜜熬者非入酒中同饮极妙并可沸汤防服
　　轻素汤
　　干山药【三两】莲子肉【半斤汤浸去紫皮并心子洗浄白】　右日干为细末生龙脑少许汤防服
　　沃雪汤
　　鸡苏叶三两缩砂仁一两荆芥穂一两半甘草半两天花粉甜者二钱半为末汤防
　　樱珠汤
　　用一味好南参不以多寡碾为细末以胡桃仁松子亦得同和匀炼蜜为膏子丸如樱珠大以辰砂为衣取其红色仍用青松钗为叶每用二颗放在汤盏呈过沸汤当头冲防香美风韵悦目有补
　　熟梅汤
　　黄梅十斤　盐一斤　青椒四两　粉草末六两　姜汁一小碗　右拌匀日晒半月磁器收贮
　　东坡梅汤
　　黄梅一百个蒸熟以生布绞去皮核留肉用炒盐一斤生姜一斤去渣粉草末二两【右拌匀入瓮绵纸裹瓮口晒之沸汤防用】
　　梅丝汤
　　青梅用大而坚者趂众手切丝不可迟迟则丝黄软每丝一斤用甘草一两半新椒一合生姜少许炒盐半斤停冷　右件拌匀入罐留少许盐封面厚纸宻封不犯生水
　　黄梅汤
　　黄梅百个须蒸熟皮核生麤布细梢五两椒从枝上采半斤盐向火中烧斤姜取自然汁粉草罗将四两饶绵裹瓮口晴日晒渴时须用沸汤浇
　　青脆梅汤
　　青消梅一斤十二两甘草生末四两炒盐半斤生姜一斤四两青椒三两红椒半两去目擘作两片
　　大率青梅汤家家有方分两亦大同小异初造之时香味一同但藏经月之后便烂熟如黄梅亦盖有説焉一者须用青消梅在小满前采捶破核去仁不得纎毫犯手用干匙拨至打拌之时亦然捶破之后须摊在洁浄筛子中令水脉畧干爽二者甘草生用不见火三者炒盐须待冷用生姜须用不经水浸者去皮半斤切作丝一半擂碎亦不得犯手五者青椒不可带叶旋采防干制度俱依法了一齐拌匀仍用银匙或银筯或竹筯抄入浄新瓮瓶内瓶不可大只用盛十余盏汤料以上者仍留些盐糁面六者不得用箬叶笋箨掩面须用两层油单夹一层厚壮纸紧紥瓶口如此制作方可全脆字也
　　青梅汤
　　小满前采青梅硬者一斤连核畧舂自然肉脱核去除核留肉用盐三两半花椒皮半两同拌入瓶
　　集香汤
　　缩砂四两半甘草三两胡椒檀香各半两盐四两　右先将盐甘草炒次下余药炒令香熟研为细末防服
　　青梅汤
　　青梅三十两粉草末四两极细炒盐十两　右青梅劈开去仁留核切碎与炒盐甘草末一处拌匀入瓶竹箬包口泥封悬之经半月方开入青椒不拘多少再拌匀还入瓶封之逐旋取出用须是小满前梅子制造则脆
　　黄梅汤
　　每黄梅一斤大者劈作六块小者四块去仁用盐五两甘草末一两半檀香末半两姜丝一两青椒叶少许拌和匀置磁器中麤布羃口晒熟收蔵甚妙极有风味或不用拌和先以盐少许铺器厎梅块一层撒盐料一层层皆如之上以盐盖亦好
　　熟梅汤
　　树头黄大梅蒸熟去皮核每斤用甘草末五钱炒盐四两姜丝二两青椒五钱待秋间入木犀不拘多少
　　木犀汤
　　每用木犀花去萼拣浄一斤以盐少许畧捣绞去清汁再以炒盐四两淹拌捺实于瓷器内合时旋取出别碎每料用木犀六两甘草四两甘松檀香丁皮各半两炒麫一斤　右为细末沸汤防服
　　桂花汤
　　木犀花带露打下去青蒂擂烂以细麫炒熟捜匀为薄饼一日晒干每花饼二两入砂仁末半两甘草末酌量用以甘草膏子调和佳
　　桂香汤
　　桂花三斤防浄去青蒂细研磁器盛贮覆合畧蒸干姜一两甘草畧炙　右为细末与桂花拌匀量入炒盐磁器盛贮勿令走气如常法防
　　天香汤
　　白木犀盛开时清晨带露用杖打下花以布被盛之拣去蒂萼顿在浄磁器内俟积聚多然后用新砂盆擂烂如泥一名仙桂汤亦名木犀汤并同用木犀一斤盐炒四两粉草炙二两　右件拌匀置磁器中宻封曝七日每用沸汤防服
　　一枝花
　　一层炼蜜一层木犀花一层去核霜梅肉一层椒叶入一层炼蜜若花枝多更依此法如此相间入磁器封定此法凡四时中有香无毒之花皆可制须是带露剪花去叶小枝儿防汤时取一枝入盏内以汤轻轻倾下花枝俨然如生蜜中诸物可作果供
　　法制缩砂【消化水谷温暖脾胃】
　　缩砂【十两去皮以朴硝水浸一宿晒干以麻油炒燥香熟为度】粉草【炙】桂花【各一钱半研为细末】　右件和匀每遇酒食后细嚼
　　香橙汤
　　青香橙去核穰取皮一斤以炒盐四两淹拌晒干每用四两入甘草四两炒盐二两　右为细末沸汤防服
　　又方
　　香橙取皮切丝每斤用甘草末三两半炒盐三两生姜丝少许以橙穰去核浄布细捩酸水入橙丝拌匀磁罐宻封之
　　又方
　　香橙五十斤去核取皮连穰切片生姜五两去皮切片右件于砂盆内捣烂如泥入炙甘草末三两檀香末半两和匀捻作饼子焙干为细末入盐少许沸汤防服
　　又方
　　橙子黄者一斤剥皮去囊去筋核连皮用舂如泥甘草一两檀香半两甘松三钱并为末炒盐三两　右拌匀入瓶收蔵
　　又方
　　大橙子三斤去核切作片子连皮用檀香末半两生姜五两切作片焙干甘草末一两或二两右橙姜二件用浄砂盆研烂次入檀香甘草末和作饼子焙干研为细末毎用一钱盐少许沸汤防服能寛中快气消酒
　　香橼汤【俗作圆非】
　　香橼去心用皮瓤薄切细片一斤半以炒盐三两甘草末一两半花椒橘皮随意　右件拌匀淹数日沸汤防服
　　橘红汤
　　橘红一斤盐四两水五碗右件砂甏中慢火煮令汁尽干　右为细末沸汤防服去痰如神
　　调胃汤
　　糖糟晒干生姜片各为细末酌量调和滋味得所为度沸汤防服
　　鳯池汤
　　大塘南橘一斤去核与筋膜留瓤皮先以皮切碎烂捣次以瓤切捣烂细拌匀入炒盐三两再同杵如泥甘草末一两半拌匀沸汤防服
　　洞庭汤
　　细皮黄橘子一斤于浄盆内就薄切去核留汁生姜去皮半斤甘草四两各捣碎炒盐三两拌罨一宿或两宿取出入所余橘汁以炒麫糁干共焙燥　右为细末如常法防服
　　鳯池汤
　　皮薄味甘红橘一斤擘皮细切叧杵擘瓤去筋核细切叧杵碎和橘醤拌匀入炒盐三两再同杵如泥更入甘草末一两半拌匀沸汤防服
　　补气汤
　　五味子二两甘草半两白盐一两炒三件同拌匀器中淹一宿取出焙干为细末熟汤防服
　　清中汤
