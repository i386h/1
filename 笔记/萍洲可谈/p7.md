<!-- { "loadSidebar": true } -->
　　王韶在熈河多杀伐晩年知洪州学佛一日问长老祖心曰昔未闻道罪障固多今闻道矣罪障灭乎心曰今有人贫负债及富贵而债主至还否韶曰必还曰然则闻道矣奈债主不相放何耶未防疽发于脑卒
　　倡妇州郡狱官以伴女囚近世择姿容习歌舞迎送使客侍宴好谓之弟子其魁谓之行首
　　史载弥子瑕籍孺闳孺以色媚世至今京师与郡邑无赖男子用以图衣食旧未尝正名禁止政和间始立法告捕男子为娼杖一百告者赏钱五十贯





