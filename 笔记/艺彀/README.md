<!-- { "loadSidebar": true } -->
　　钦定四库全书　　　　子部十
　　艺彀　　　　　　　　　杂家类二【杂考之属】提要
　　【臣】等谨案艺彀三卷彀补三卷明邓伯羔撰伯羔有今易筌己着録是书援据经籍考证颇为详赡虽多本旧文亦颇自出新意如疑汉有两牟融辩出师表原有两本皆为有见引西京赋证澹淡为两字引唐六典证畊耕为两字于六书辩析亦精辟苏氏梼杌之妄正邵子称外臣之非尤能力持公论不附和门户之局至续博物志本南宋李石所撰书中明出曽公亮王安石曽慥之名而疑为唐人殊为疎舛又据西溪丛语七修类藁以落霞为鸟名虫名亦失别择谓通考马妖当収舞马则迂谬弥甚然隆庆万厯以后士大夫惟尚狂襌不复以稽古为事是编广徴博引足备参稽在尔时犹为笃实之学矣乾隆四十六年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀












　　钦定四库全书卷
　　艺彀卷上　　　　　　　明　邓伯羔　撰逸诗
　　三百篇逸句有翘翘车乗招我以弓岂不欲往畏我友朋有君子有酒小人鼓缶有虽有丝麻无弃菅蒯虽有姬姜无弃蕉萃凡百君子莫不代匮有祈招之愔愔式昭德音思我王度式如玉式如金形民之力而无醉饱之心有俟河之清人夀几何兆云询多职竞作罗有马之刚矣辔之柔矣马亦不刚辔亦不柔志气麃麃取予不疑有棠棣之华偏其反而岂不尔思室是逺而有鱼在在藻厥志在饵有九变复贯知言之选有羽觞随波有皎皎练丝在所染之有将欲毁之必重累之将欲踣之必髙举之有墨以为朗狐狸而苍有涓涓原水不壅不塞毂既破碎乃大其辐事以败矣乃重太息有四牡翼翼以征不服亲省边垂用事所拯有骊驹在门仆夫具存骊驹在路仆夫整驾有行百里者半于九十有树德莫如滋除害莫如尽有曾孙侯氏四正具举大夫君子凡以庶士小大莫处御于君所以燕以射则燕则誉有昔吾有先正其言明且清国家以宁都邑以成庶民以生谁能秉国成不自为政卒劳百姓有如霜雪之将将如日月之光明有国有大命不可以告人妨其躬身有长夜漫兮永思骞兮大古之不慢兮礼义之不愆兮何恤人之言兮有鳯凰耿秋其翼若干其声若箫有鳯有凰乐帝之心右艺苑巵言畧已采摭兹为广其十之八政不免尚有挂一之嫌
　　子史传记语似诗
　　髙山嵯峨岩石磊落倾侧萦回下临峭壑行者攀縁牵援帯索【袁崧山川记】蛟之为鱼其子既育惊必归母还入其腹小则如之大则不复【杨孚交州异物志名】火浣之布入火不灭布则火色垢则布色出火而振之皎然凝乎雪【逸周书】髙不絶山阜跛羊升其颠深不絶涓流孺子浴其渊【牟子】孔子辞廪丘终不盗帯钩许由让天下终不利封侯【淮南鸿烈解】神丘有火穴光景照千里昆仑有弱水鸿毛不能起【中记】日南有野女羣行不见夫其状皛且白裸袒无衣襦【唐防博物记】美色不同面悲音不共声【王充论衡】片玉可以琦奚必待盈尺【抱朴子】数术穷天地制作侔鬼神【后汉书张衡传论】老聃有遗言贵知我者希【扬雄解嘲】市声不入耳俗轨不至门【孙觌与胡枢宻书】事业与功名不直一桮水【洪迈夷坚志】骏马养外廐美人充下陈【战国防】触露不搯葵日中不剪韭【埤雅】良将如收电可见不可追【抱朴子】急行无善步促柱少和声【王充论衡】南游罔防野北息沉墨乡【淮南鸿烈解】盛旱拆三州长波含五岳【徐陵与杨遵彦书】女爱不敝席男欢不尽轮【鬼谷子与苏秦张仪书】御马不释策操弓不反檠【孔子家语】饿狼守庖厨饥虎牧牢豚【仲长统昌言】代马依北风越鸟翔故巢【吴越春秋】荆工不贵玉鲛人不贵珠【韩诗外传】蠧蝝仆柱梁蚊防走牛羊【新序】青崖若防黛素湍如委练【罗含栢中记】洞庭对岳阳脩眉鍳明镜【栢中记】跣跗被商舄重译吟诗书【王充论衡】白璧不可为容容多后福【后汉书左雄传】明月不妄映兰葩岂虚鲜【郭璞】新霁清旸升天光入隙中【佛经】日从蒙汜出照树初无影【佛经】陇坂萦九曲不知髙防里【三秦记】髙树翳朝云文禽蔽緑水【应璩与满公琰书】鳯不憎山栖龙不羞泥蟠【唐书王绩传】破镜不重照落花难上枝【洞山语録】希踪三辅豪驰声九州牧【孔稚珪北山移文】请回俗士驾为君谢逋客【北山移文】所好生毛羽所恶成疮痏【张衡西都赋】客赋醉言归主称露未晞【张衡南都赋】幽思绚道德摛藻掞天庭【左思蜀都赋】通池既已夷峻隅乂以頽【鲍照芜城赋】蟋蟀俟秋吟蜉蝣出以隂【王褒圣主得贤臣颂】恩从祥风翺德与和气游【圣主得贤臣颂】举动回山海呼吸变霜露【后汉书宦者论】英辞润金石髙谊薄云天【宋书谢灵运论】楚师屠汉卒睢河鲠其流【刘峻辨命论】吐漱兴云雨呼吸下霜露【刘峻广絶交论】蛟龙得云雨终非池中物【三国志】贤哉二大夫【汉书疏广传】士亡不可容【汉书丙吉传】摛藻如春华【班固荅賔戏】进无望三事【张敏头责子羽文】防子悲故乡【汉书髙帝纪】人生如朝露【汉书苏武传】蛟龙失云雨【萧方等三十国春秋】玉英出蓝田【范子计然】山野生兰芷【王符潜夫论】疾雷闻百里【枚乗】渭川千畆竹【史记货殖传】两雄不并栖【三国志】懒与慢相成【稽康絶交书】舒向金玉渊海卿云黼黻河汉【刘峻广絶交论】欢与麋鹿同羣【广絶交论】落霞与孤鹜齐飞秋水共长天一色【王勃滕王阁序】涧户摧絶无与归石径荒凉徒延伫【北山移文】昔闻投簮逸海岸今见解兰防尘缨【北山移文】天长地久嵗不留俟河之清祗懐忧【张衡思赋】春宫閟此青苔色秋帐含兹明月光【江淹别赋】登山临水送将归【张衡思赋】无令但索长安米【汉书东方朔传】天子之马走千里【穆天子】右已属林伐山所采兹为损其三之一益其五之二耳
　　宋史雷简夫传
　　苏明允闭户读书通六经百家之说下笔顷刻数千言人无知者知明允自简夫始简夫为雅州上韩忠献公书曰不获搢版约袂传致苏洵文于几格间以豁公之视听也上张文定公书曰洵天下竒才今人欲糜珠虀玉躬执匕箸饫其腹中恐他馈伤之上欧阳文忠公书曰必若知洵不以告人则简夫为有罪夫明允见称于三公三公知洵于简夫简夫知人之明好士之量宁出三公下邪传不录録其治渠筑砦数事而已尚论古人者知简夫于外可也
　　曹子建三良诗
　　子建不遇登庸展亲之朝才无所试其志行可悯矣所咏三良诗功名不可为忠义我所安独谓子车氏三子已邪杨脩以倚注遇害丁仪丁廙以希意族灭铩其羽翰严其槛杙子建视吾身已死而三子为殉耳长夜防防一往不还吁可胜悼哉
　　邢璹注书
　　唐四门助教邢璹注周易畧例可谓深得辅嗣之情者也注疏载其说不为璹注读者疑于康伯集解载其说不暴为璹注读者疑于鼎祚
　　亖
　　亖字书俱曰古文四字其实非四字即古二字耳考之字书如人作尣巛作亦作□幽作申作余作此类颇多刘原父得商洛之鼎其铭云惟十有亖月旁死魄蔡君谟问十有四月者何原父不能对宛委余编检括异字亖音丁沃张六二切又别为义
　　杨二姓
　　雄其先出自周伯侨以支庶初食采于晋之因氏焉汉书有杨敞杨恽杨仆杨王孙诸人俱不为着所出于雄独云然可见雄从才与他杨从木异矣东汉太尉震震子秉秉子赐赐子彪彪子脩系亦不详于史第脩荅临淄侯牋曰吾家子云老不晓事似应从才旁之也今世姓不复见唯杨多望耳汤义仍送赵舍人守永昌追忆杨用脩太史诗家家能子云胡孟弢别杨懋功北上诗最爱杨云偏寂寞偕雩社诸子饮杨祠部宅诗探竒聊得太经饮杨祠部岫云亭诗草图书四壁开李于鳞寄赠汉阳杨明府诗满朝谁不荐雄文送杨山人诗白头不厌太经王元美答汝南周令尝师事杨用修诗弟子能师蜀国故少司马杨师邀游城南诗寂寞谁当问守凡此皆杨杂用不复识别足为学古之累
　　苏王门人
　　文献通考引后村纪考亭论半山东坡门人宁取吕吉甫不取秦少防其説以为吉甫犹防经书少防翰墨而已窃谓恵卿经书于世务何补观之翰墨于名教何损考亭去取殆弗然也暇日当检文集语录为先生之
　　朱子论杜诗
　　朱子尝谓杜诗多误字欲为作攷异而未暇也举其风吹苍江树雨洒石壁来谓树字无意思当作去字以对来字又举其鼔角满天东谓蜀有天漏之说当是漏天东也改满为漏却好改树为去防金作铁子美若有天幸者仲晦一生无暇
　　光武赐窦融玺书
　　文不费辞而大有愈于费辞者如光武赐窦融玺书方蜀汉相攻权在足下举足左右便有轻重前者武涉说韩信当今二王之事权在足下足下右投则汉王胜左投则项王胜蒯通説韩信当今两主之命县于足下足下为汉则汉胜与楚则楚胜渉通称善为说辞而所说信者辞甚拙俱不逮玺书隽永之味
　　史汉互有脱畧
　　史记留侯世家四人各言名姓曰东园公甪里先生绮里季夏黄公汉书张良则不着其名荀恱汉纪帝问汲黯曰吾欲兴政治法尧舜何如汉书汲黯但曰吾欲云云而畧其辞赵后之立王仁有諌疏汉纪具载而班氏不录李广拜北平太守请霸陵醉尉俱至军而斩之上书自陈谢武帝不较下诏褒答曰报忿除害捐残去杀朕之所圗于将军也汉书备记之而史记止载广事不及褒答之语凡此数处脱畧茍且不可谓辞达而已也
　　古人姓字不显
