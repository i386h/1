<!-- { "loadSidebar": true } -->
　　宋史文天祥传至元十四年李恒攻天祥于兴国穷追至空坑军士皆溃天祥妻妾子女皆见执十五年进屯丽江浦入船澳军中疫且起兵士死者数百人天祥惟一子与其母皆死十九年天祥临刑殊从容谓吏卒曰吾事毕矣南乡拜而死数日其妻欧阳氏收其尸面如生年四十七
　　文信公集杜句诗第一百四十三自序丁丑八月十七日空坑之败夫人欧阳氏女柳娘环娘子佛生环之生母顔佛之生母黄并陷失寻闻自隆兴北行佛生已死第一百四十九自序予二子长曰道生资性可教空坑之败能脱身自全以疾后太夫人六十日死于惠阳郡治中生十三年矣第一百五十自序予六女定娘柳娘环娘监娘奉娘夀娘丙子定娘夀娘以病死于河源之三角丁丑柳娘环娘陷惟监娘奉娘得存戊寅潮阳之败复死乱兵中
　　呉郡张庆之咏文丞相诗妻孥俘获注公之内眷自丁丑八月空坑见败已先起发北行其流落在广者继被俘执或谓公夫人欧阳氏先公守义而卒公酬之曰烈女不嫁二夫忠臣不事二主天地日月监临宋朝惟吾与汝
　　南村辍耕録一事至元间宋文丞相有子出为教授行数驿而卒人多作诗悼之翁某者一聨地下修文同父子人间读史各君臣
　　文履善妻妾子女与难节次不同如此列之以备考以履善孤忠大节讨论者诚不可茍也二子俱夭苍苍固难致问谓有子仕元诬矣欧阳氏不肯死收履善尸史似可据或谓公夫人盖传疑云设有之何不与谢枋得妻并书列女传邪
　　不成三瓦
　　乡先执张祥鸢进士起家二十年云南太守致政于家人生产无所益也旧尝有田九百畆人劝之广而千畆曰安用千客为予道述其事予曰在昔有之邴曼容为吏过六百石辄自免范蠡相齐曰久受尊名不祥遂归相印此所谓不成三瓦之义也客问不成三瓦其义何在予曰在史记防传言天道尚不全故为屋不成三瓦而陈之客曰昔人不成三瓦张君安事千畆谓非知道者不能也
　　一金一星
　　平凖书秦一镒为一金汉一斤为一金率值万钱世俗称一两为一金者多矣邵氏闻见録李邦直遣人赆川金百星疑是金之百两世俗称一钱为一星者
　　一端一匹
　　曾子问束帛注疏十端也丈八尺为端十端【阙】
　　五两三二纁食货志布帛长四丈为【阙】
　　爲端二端为两所谓匹也世俗称一端【阙】










<子部,杂家类,杂考之属,艺彀,卷中>













　　【以上阙文】
　　樵谈
　　草木子言括苍林君度家藏樵堂集不知何许人也樵堂集即樵谈葢边廷实所授阎子明序之者序称许棐撰岂以世杰博洽犹不辨是书作者姓名乎其所揭三条示人非其至者予为揭三条剀切痛快创俗之名言也【棐宋嘉熙中人】
　　其一曰子怨父贫兄攘弟富妻妾视丰俭为悲欢奴仆视盛衰为勤怠市道不在门外矣
　　其一曰贵畜孔鹇贱视賔客肥饲猿鹿瘦役舆台不义而富贵者之积习也
　　其一曰上交之难甚矣百謟未必喜一忠刻骨怨之百巧未必录一拙终身弃之所以古人髙尚其事
　　刘宠一钱诗
　　王臬汝陈自四明解任赴莱州过清江有感刘宠一钱之事作诗曰凿井耕田意自真尧民谁解识尧仁百钱出饯刘君者犹是当年好事人臬尝与任元朴书曰鄙心自盟不欲于旧装外携一物以归故乡其防静无求不见可欲如此其嗣君樵字明逸丁未进士敭厯中外四十余年姜士昌尝言鸿胪伯门无杂賔入其室尘心为之清家学所承传良不虚也
　　束广微补亡
　　束广微补亡六诗如南陔之淩波赴汨澨鲂捕鲤华黍之玉烛阳明崇丘之恢恢大圎由庚之鱼跃顺流八风代扇纎阿案晷由仪之鱼防清沼鸟萃平林文化内辑武功外悠并不当汉魏矧可望三百篇悠柔平中之防法哉
　　淮南子语
　　淮南子非澹漠无以明德非宁静无以致逺孔明用之更明德为明志殊胜心欲小而志欲大智欲员而行欲方能欲多而事欲鲜孙思邈用之更志为胆又删末句意义劣矣
　　严先生祠堂诗
　　嘉靖间大礼之议张氏为是而杨氏为非当时士大夫率直杨而曲张者天理人情不明之过也其详明伦大典张文忠公应召过桐江题子陵祠堂有云先生挺髙节可为百世师兹余赴三召载拜先生祠君臣有大义行藏复何疑此心不自昧独有明主知光武本中兴尊亲固其宜如何考元帝终未明天彛先生烟水志此憾能无遗诗讥光武不合考元帝而子陵不合不救正也文忠公晰理精深故其论人审覈穏确如此其立朝言论风采亦如此
　　樊君碑
　　刘中丞广文选收阮嗣宗碑乃叔良撰而以为嵇叔夜文木赋中山王撰而以文为中山名咏赋南宋王微撰而误宋为姓更王为玉汉中常侍骑都尉樊君碑当是其子迁自撰亦误以为司马迁葢樊君乃世祖舅氏其撰人安得谓司马迁邪且汉有三召平两张禹两陈咸两徐干两王莽王恢王臧王商王章王崇王鳯王谭王吉考之当时更无与司马迁同姓名者
　　汉王以五诸侯兵伐楚
　　史记田荣弟横立荣子广为齐王反楚城阳项羽虽闻汉东既已连齐兵欲遂破齐而击汉汉王以五诸侯兵伐楚遂入彭城于项纪曰汉王部五诸侯兵凡五十六万人自是体面于本纪曰汉王以故得刼五诸侯兵自是事实于项纪见体面于本纪见事实义各有当也
　　字义相背互用
　　世有意义相背之字经史中乃或相代如乱臣十人乱越我家惟以乱民乱为四方新辟乱为四辅厥乱明我新造邦丕乃俾乱之类以乱训治也安扰邦国扰而毅扰龙六扰之类以扰训顺也荒度土功遂荒大东大王荒之之荒训定也其臭羶臭阴达于渊泉之臭训香也是用不溃于成草不溃茂之溃训遂也缩蹙也又直也檀弓冠缩缝慊快也足也又恨也少也孟子吾何慊乎哉赋敛也又给与也庄子狙公赋芧艾美好也又老也记五十曰艾落谢也又始也楚辞秋鞠之落英康和也又荒也谷梁传四谷不孰谓之康沽卖也又买也论语沽酒市脯原始也又再也周礼原汉原庙乞丐也转音气为与人之义匄求也亦与也汉书朱买臣传待诏公车粮用乏上计吏卒更乞匄之肆故今也徂在存也见尔雅致送致招致见韵防苦快也见方言
　　萧方等
　　梁湘东王绎世子萧方等萧梁姓方等名也撰三十国春秋纲目刘裕及桓谦战于覆舟山条内引言萧方曰蛟龙失云雨鱼鰕防之容斋随笔叙十七史本末有萧方武敏之三十国春秋之语唐书宋史艺文志俱列萧方三十国春秋名目羣书类考经籍门有云三十国春秋萧方作之此并以萧方为姓名以等为众人之称弗考故之弊也吕氏春秋干木光乎德三国志葛侯之所为也彼岂不知叚干诸葛为姓而故删之人于文字中多称马迁马卿方朔孙葛亮园公松子者并伤雅道【萧大圜尝云留侯追踪于松子阮孝绪对其父云愿迹松子于瀛海崔昻上书云马晋平吴兵因取给骆賔王启云处幽栖寂追夏黄于商山凡此所谓伤雅道者非邪】
　　援引失实
　　王昶之戒子曰昔范匄对秦客至武子击之折其委笄恶其掩人也其事则爕其称则匄也匄爕子张防威之对炀帝曰石建数马足盖慎之至也其事则庆其称则建也建庆兄司马光诗我禄多龚舍自注舍为吏不过六百石辄自免去此邴曼容事误称舍者曼容附见舍梁简文诗流霞抱朴椀说者谓此顿曼都事顿曼都诈称得仙自云仙人以流霞一桮与我饮之辄不饥渴以为抱朴者事见抱朴子
　　制字为名
　　古人制字无无义者唐武氏制曌【照】为名取日月行空之义南汉刘氏制防【俨】为名取飞龙在天之义若孙休制八字名子字子何义哉太子名【湾】字【迄】次子名霓【觥】字【礥】次子名壾【莾】字昷【举】次子名【褒】字【拥】音何从起文何从合险怪不典莫此为甚按曲礼名子不以国不以日月不以隠疾不以山川数者之外古之人皆用之奚必臆造以为竒乎
　　为他人作嫁衣裳
　　王弇州赠汤生装潢金题玉躞暎华堂第一名书好手装却怪灵芸针线絶为他人作嫁衣裳窃尝爱其末句然有所承矣石曼卿落第年去年来来去忙为他人作嫁衣裳然曼卿亦云集古【续考此是秦韬玉贫女诗】
　　顾龙山乐府
　　邑有顾龙山山有御制乐府碑望东南隐隠神坛独跨征车信步登山此下县志直谓髙皇帝自为之府志南畿志谓词臣续之此以词臣续之为是他日偷闲花鸟娱情山水相看大哉皇言曷宜有此
　　仁风楼
　　一统志于金华府仁风堂言堂在府治内取晋袁宏奉仁风之义于大名府仁风楼言楼在滑县旧州子城北即晋东阳郡袁宏奉仁风之所按金华在晋为东阳郡袁宏东阳太守正在此大名在晋为阳平郡刘宋改东阳平郡后人不识东阳何郡而妄作仁风楼于东阳平巳大可咤纂志者又无所辨正
　　王明君
　　后汉匈奴言呼韩邪匈奴来朝愿为汉壻后宫王嫱以积怨自请行此事之实也西京杂记乃云元帝使画工毛延夀圗宫人形貌按圗召幸王嫱以赂金少画不及貌及赐单于宫人王嫱当行帝见之悔乃杀延夀夫元帝柔仁之主谓其因女色杀画工固不可信而王嫱以无宠自请行诚一污贱女子耳后之为昭君曲者多归咎元帝殊不当云程克勤学士有诗明妃本是巫山女貌美如花解人语家门正对楚王台惯听乡人说云雨一朝被选入汉宫防年不识天子容宫车厯厯向何所青苔不解长门封象牀展转心似自惜红顔暗中老裵回顾影泪双垂生死不如台下草胡王欲得汉家姫六宫尽蹙双蛾眉孤懐不觉心语口犹胜永巷长凄其欣然独上氊车里胡王得之惊且喜短箫吹出覇陵桥两两雎鸠水中起古城北去多战塲黄沙白草春无光多情自得虏庭乐回首汉月空茫茫打回夜向隂山宿更为胡王理丝竹汉家莫悔悮和戎琵琶不是思归曲
　　轩墀非熊
　　杜子美诗轩墀曾宠鹤畋猎旧非熊轩大夫车也子美引为轩墀之轩论者病之至于非熊亦无所出史记但曰所获非龙非彲非虎非罴不曰非熊也惟无能子曰非熊非罴天遗尔师此书出子美后
　　落霞
　　王勃落霞与孤鹜齐飞秋水共长天一色称为古今佳语如解者所云政不佳耳丛语落霞飞蛾也鹜逐飞蛾欲食之七修类稿落霞鸟名形如鹦哥绯羽莹滑俱大缪他如城门失火殃及池鱼旧时王谢堂前燕飞入寻常百姓家说者谓池鱼王谢人姓名陆机言千里莼羮未下盐防说者改未下为末下谓千里末下俱吴地名理本可通而穿凿以病之欺己欺人祗为识者鄙耳
　　逸书易论语
　　前篇举逸诗有未尽者是藨是蓘则有丰年【见中说】相彼盍旦尚犹患之【见坊记】我之懐矣自贻伊戚【见左传】又有逸书焉从命而不拂微谏而不倦为上则明为下则逊【见荀子】圣作则墨刑贼杀【并见左传】今女懖祖甲返以相陵懱【并见说文】有逸易焉正其本万物理失之毫厘差之千里【见大戴礼】其亡斯自取灾【见风俗通】地可观者莫可观于木【见说文】有逸论语焉跢予之足如玉之莹玉粲之璱兮其瑮猛也【并见说文】
　　三字上下通称
　　殿【天子所居古为上下之通称黄覇令郡国上讣吏条对有举孝子先上殿】
　　朝【觐君之称古亦通用任延为防稽都尉议曹祭酒龙丘长卒延自临殡不朝三日】
　　朕【天子自称古实不然伊尹曰惟朕以怿周公曰朕复子明辟】


