<!-- { "loadSidebar": true } -->
　　古人姓字不经见者尧姓伊祁少昊名挚字青阳帝喾名夋成汤字髙宻髙帝父太公名煴字执嘉【见皇甫谧帝王世纪】又名耑【见后汉书注】伯益一名化益【见世本】逢防之弟名鸿超【见列子】叔孙通名何丁公名固【见楚汉春秋】董永所从贷钱富人姓裴【见大明一统志】壶关三老茂姓令狐【见荀恱汉纪】杨王孙名贵【见西京杂记】陈仲子字子终东园公姓辕名秉字宣明夏黄公姓崔名廓字少通绮里季姓朱名晖字文季甪里先生姓周名述字元道【见皇甫谧髙士】严君平名遵李仲元名【见三国志秦宓】佛圗澄姓湿【见邢州寺碑】苻子名朗【见隋书艺文志】侯芭字铺子【见论衡】花卿名惊定【见旧唐书】孟轲字子舆一字子居【见圣证论】鬼谷子姓王名誗【见续仙】道安姓帛【见髙僧传】李宻变姓名刘智逺【见唐书】壶公姓施名存孔子弟子【见真诰】又姓谢名【见丹台录】老子父名干字元杲【见前凉录】百里奚字凡伯吕安字仲悌【见楚先贤传】文翁名党字仲翁【见张崇文厯代小志】卫夫人名铄字茂漪【见翰墨志】窦滔字连波【见武后记】韩湘字北渚【见唐登科记】緑珠姓梁【见小】浮丘公姓李【见列仙】王子年名嘉【见丹铅縂录】佛印姓名谢端卿【见真珠船】孙叔敖名饶【见碑】范蠡字少伯朱张字子弓【见古言】计然姓辛字文子【见意林】计然一名研一名倪仲雍字孰哉【见史记索隠】髙帝兄仲名喜申公名培曹参字敬伯【见史记注】项伯名纒郑子真名朴【见汉书注】子产一名美【见左传注】许由字仲武【见庄子释文】楚狂接舆姓陆名通伯乐姓孙名阳师旷字子野【见庄子疏】箕子名余胥【见司马彪庄子注】庄周字子休【见列子注】张良之祖名去疾【见荀子注】白玉蟾姓名葛长庚字琼琯【见建宁府志】曹操一名吉利【见三国志】吕岩字洞賔初名绍先【见听雨纪谈】臯陶字庭坚孤竹君姓墨名台【见孔丛子注】孤竹君中子名仲辽【见周昙咏史诗】伯夷名允一名元字公信叔齐名智字公达彭祖姓籛名铿【见论语疏】易牙名亚【见孟子疏】苍颉姓侯刚氏【见古篆文注】杜康字仲宁【见文选注】公孙字次卿【见邹长倩书】一字季【见史记本传】伏生名胜字子贱【见碑】失马塞翁姓李【见髙谷诗序】李宻令伯一名防【见本传】陆逊初名议袁粲初名愍孙卢鸿当名鸿一【见宛委余编】杜季良名保龙伯髙名述赵岐初名嘉字台卿【见后汉书】陈师道一字履常秦观一字太虚真徳秀一字景元栁开仲涂初名肖愈字绍元范仲淹初姓名朱说【见宋史】宋齐丘字子嵩【见文献通考】一字超回僧一行姓名张璲【见续博物志】石勒初名防【见晋书载记】支遁姓关竺道智永智果姓王道安姓卫慧逺姓贾寳志姓朱装姓陈名祎畅姓赵懐素姓钱齐巳姓胡贯休姓姜辨才姓袁【见灯录髙僧法书要録等书】
　　唐选宋诗
　　周伯弜集三体唐诗诗话云杜常方泽在唐诗人中名姓不显而诗句惊人孙公谈圃直以为宋人近注三体者亦引谈圃而不正指其非唐人盖不欲显选者之失耳范蜀公文集中有手记一卷记其一时交防名流中有杜常名姓下注曰诗学又宋史有杜常传云杜常太后之侄能诗以史与谈圃手记防之为宋人无疑矣元遗山集唐诗鼓吹以宋胡宿诗入选宿在宋史有文集今行于世所选诸诗在焉洪景卢编唐诗絶句七言七十五卷五言六言二十五卷卷各百首凡万首上之重华宫可谓博矣而多有宋人窜其中如李九龄郭震滕白王嵒王初之属
　　牟融理惑
　　后汉牟融以司徒茂才为丰令代鲍昱为司校尉代包咸为大鸿胪代鲑阳鸿为大司农代伏恭为司空代赵憙为太尉传称其举动方重得大臣节范迁荐其忠正公方经行纯备宜在本朝然则古所称邦之司直融其人也别所理惑论三十七篇背五经向异道诚不免当世之讥其曰道之言导也导人至于无为牵之无前引之无后举之无上抑之无下视之无形听之无声四表为大綩綖其外毫厘为细间关其内故谓之道惟此语大醇他多疵纇矣其自序未仕时事了了本传不载传言牟融字子优北海安丘人以肃宗建初四年薨融自序灵帝崩后天下扰乱将母避世交趾年二十六归苍梧娶妻时与地俱不相当是论宜非融作抑其时别有同姓名者
　　荣华牝牡
　　尔雅木谓之华草谓之荣七谏【东方朔】好桂树之冬荣则木也九思【王逸】齧芝华兮疗饥则草也说文飞曰雌雄走曰牝牡南山【齐】雄狐绥绥则走也匏有苦叶【】雉鸣求其牡则飞也
　　醋酢耐能古字更用
　　仪礼祝酌授尸尸以醋主人醋代酢说文关东人谓酢曰酸酢代醋礼运圣人耐以天下为一家耐代能鼂错胡貉之地其人宻理其性能寒能代耐
　　黄初平
　　黄初平牧羊遇道士引至金华山石室中四十余年其兄初起寻之不获人有言金华山中有一牧羊儿初起即随去见初平问羊安在曰在山东往视之但见白石初平叱之石皆起成羊数万诸书皆云然近检华岳全集于石羊城仙谷条下亦着此事但改金华为太华二处华山在华州金华山在婺州援彼饰此殊失故实
　　说文
　　始【女之初也】霰【稷雪也】糟【酒滓也】许【聼言也】闵【吊者在门也】庶【屋下众也】钥【关下牡也】布【枲织也】吊【问终也】个【竹枚也】绀【深青杨赤色】各【异词也】飒【翔风也】【任丝也】弓【以近穷逺】穉【幼禾也】多【夕相绎也】弹【行丸也】被【寝衣】今【是时也】节【竹约也】篁【竹田也】茧【衣也】缅【微丝也】徐【安行也】微【隠行也】舫【船师也】鞔【履空也】楥【履法也】颇【头偏也】箦【牀栈也】雄【乌父也】业【赋事也】卢【饭器也】彊【弓有力也】骀【马脱防也】纽【结可解也】缔【结不解也】习【鸟数飞也】当【田相值也】羼【羊相厠也】喿【鸟羣鸣也】纷【马尾韬也】尽【器中空也】豉【配盐幽尗也】弯【持弓关矢也】尘【鹿行扬土也】替【废一而下也】籭【竹噐可以取粗去细】暌【违也日月相违】此说文解字之妙也司【臣司事于外者从反后】叵【不可也从反可】【反正为乏】戍【守邉也从人持戈】也【女隂也象形】各【异辞也从口从夂夂者有行而止之不相聴也】咎【灾也从各各者相违也】不【鸟飞上翔不下来也象形】至【鸟飞从髙下至地也象形】隽【肥肉也从弓所以射雀】只【鸟一枚也从又持一隹曰只二佳曰双】枭【不孝鸟也日至捕枭磔之从鸟头在木上】此说文制字之例也宰【辠人在屋下执事者】愿【大头也】范【草也】盬【河东盐池袤五十里广七里周行十五六里】渐【水出丹阳】尔【丽尔犹靡丽也】知【词也】衰【艸雨衣也】夏【中国之人也】钱【铫也古田噐】奎【两髀之间】温【水出犍为】深【水出桂阳南平】溺【水出张掖】毎【草盛上出也】欤【安气也】猥【犬吠声】所【伐木声】顷【头不正也】翁【颈毛也】巨【规巨也】扇【扉也】蔽【小草】纶【青丝绶也】虽【似蜥蜴而大】蠲【马蠲也】向【北出牖也】强【蚚也从防】徽【袤幅又三纠防也】丑【可恶也】绐【丝萦】臭【禽走臭而知其迹者犬也】聊【耳鸣也】爲【母猴也】茍【艸也】叔【拾也】卒【人给事者衣】某【酸果也】困【故卢也从木在口中】过【度也】新【取木也】方【并船也】矦【春飨所射矦也】业【大版也】防【王女也】冯【马行疾】而【颊毛也】胥【蟹醢也】宋【居也】婆【奢也】终【絿丝也】此说文义不兼举之字也
　　遂【亡也】遑【急也】普【日无色也】逹【行不相遇也】宂【散也从宀人在屋下无田事也】此说文义若相反之字也
　　刘【有镏无刘】免【有防无免】希【有稀无希】间【有闲无间】萤【有荧无萤】由【有甹无由】说文漏字若此未易殚举也
　　龙师龙名
　　大皥氏以龙纪官其可考而知者朱襄为飞龙氏造书契昊英为龙氏作甲厯大庭为居龙氏治屋庐浑沌为降龙氏驱民害隂康为土龙氏治田里栗陆为水龙氏疏泉源别有庄子老龙氏姓谱古龙氏史记豢龙氏
　　四子謟防
　　二姓改革之际必有謟防之人探其隐而成其奸虽读书明理道者犹不免也刘公干赠五官中郎将诗昔我从元后整驾至南乡王仲宣从军诗筹防运帷幄一由我圣君谢宣逺九日从宋公戏马台诗圣心眷佳节谢灵运诗良辰感圣心魏宋未受命四子者先巳殊称加之矣昔人云古今文人类不防细行鲜能以名节自立正此类也
　　蔡邕方孝孺陈东有后
　　白乐天曰蔡邕无子有一女文姬王元美曰昔人谓邕无子悉以书授王粲按邕不言无子有女粲传止言此王公孙也有异才吾家书籍文章尽当与之此不足证其无子羊祜祜蔡邕外孙也讨吴有功将进爵土乞以赐舅子蔡袭蔡充别祖睦蔡邕孙也此足证其有子也宋史陈东既曰髙宗感悟追赠东承事郎东无子官有服亲一人又曰绍兴四年加朝奉郎秘阁修撰官其后二人无子有后自相矛盾矣东弟南撰东行状乃详言东先无子后有遗腹名嗣宗耳皇明通纪言方孝孺系狱宗族坐死者八百四十七人妻郑氏与诸子皆先自经死是孝孺无嗣矣郑端简公为吾学编则曰录孝孺家时得魏典史泽周旋藏其幼子谢鸣治诗所谓孙枝一叶是君恩是孝孺尚有嗣也古今书记非参看不可得其实
　　僞书
　　省心录沈道原作世以为林君复作龙城录王性之作世以为栁子厚作元经关朗作世以为王仲淹作化书谭紫霄作世以为宋超囘作刘子刘昼作世以为勰为歆为孝标作皆非也
　　王给事
　　分宜入相之初罪状未着王韬孟给事劾其外谨恪而内即慆滛阳恭顺而隂肆骄横嵩后来招权纳贿残害忠良日甚一日竟以致败又尝奏黜方岳以下大吏数十人尹崇基志其墓不入劾严相事止举其奏黜方岳事而不暴其主名此志作于嘉靖中严熖薰轑之时也其仲子维坦刻其遗文止录劾严相疏而不録奏黜大吏疏此集刻于隆庆中大吏子孙在事之时也人情避忌前后不同如此
　　疥
　　酉阳杂爼一事大厯末禅师览住荆州陟屺寺道髙有风韵人不可得而亲张璪常画古松于斋壁符载讃之卫象诗之时称三絶览悉加垩焉人问其故曰无事疥吾壁也余钓雪亭成请序于王百谷百谷草寓书曰仆不慧而受操觚之役是责盲者以指南也草草不当足下防足下其鄙弃之使不露其嫫母也者幸甚不然仆则犹可足下之疥此亭也将无为羊裘公絶倒书中疥字义多不解今刋谋野集校者亦不解窜以他字政不识此字本之前事耳即不足大雅却非杜撰
　　正史遗事
　　蜀本无学士文翁遣司马相如东受七经还教吏民于是蜀学比于齐鲁此见三国志秦宓而汉书本无之关羽长而好学读左传畧皆上口梗亮有胆气颇自负好凌人此见江表传而三国志夲无之狄青在枢府日有狄梁公之后持梁公画像诣青献之以为青之逺祖青谢曰一时遭际安敢自附梁公此见续资治通鉴而宋史本无之他如雷简夫荐苏洵于张方平韩琦欧阳脩事如范纯仁以麦舟付石延年事史并不载以是知博物洽闻纂记家所难也
　　赝谱
