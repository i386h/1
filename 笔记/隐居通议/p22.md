<!-- { "loadSidebar": true } -->
　　枢密斋先生包公道夫恢以学问为时师表固不以文字名也平生为人作丰碑巨刻每下笔輙汪洋放肆根据义理娓娓不穷葢其学力深厚不可涯涘独于予故人范君去非一墓志简洁清静足以写去非之平生无泛语无谀词岂韩退之志樊宗师即学樊体意邪去非为人清俊洒落其文章亦然而包公此志极称之去非得此足以自慰于九泉矣文曰
　　君范姓礼名去非字后易名防字行可其先世国博柔中与元祐党籍行可其六世孙也为人机警其气貌精神如鸾鹤其文词诗句如冰雪其自号曰月崖或谓其飘飘有飞仙风韵治家整整条理景物器用文籍图画莫不晔然鲜明快人耳目意欲自立不混流俗言欲简洁不为尘冗大槩与时落落若寡合而与人极有情有义人亦多相乐而少相忤也资其为文者多延馆之其才美宜逺大而或又疑其过清虑福寿之不及者年才四十有三一疾果不可为病中亦自笑曰只如此死矣无戚容悲辞也呜呼千里之行未半途而车遽折马骤蹶可哀也夫时咸淳初元乙丑十一月一日也三年予方归自京未及家而其子煇逺来哀请谓以今年三月某日葬于西城县太平乡十五都大义祖陇之旁求记于予予以谊不容辞乃志曰曾祖如川朝请郎通判琼州妣邓氏祖锷妣官氏父汜里名士也有声场屋尝三以贤能兴妣张氏娶张氏毅然能守夫志一子煇也三女良胜阿益细妹在室铭曰秀而不实者有矣夫圣人不能必也何行可之有余于秀而不足于实也邪抑如圭如璧世所共宝之今择斯藏斯尚其永保之端明殿学士通奉大夫提举临安府洞霄宫南城郡开国侯食邑一千一百戸食实封二百戸包恢譔通奉大夫宝章阁待制提举隆兴府玉隆万寿宫武城郡开国侯食邑一千戸曽頴茂篆葢
　　去非以文章受知于包公其登崇班牧吴门必屈去非偕行凡朝廷之表奏官府之书启皆属焉去非亦能介洁自励不以私干公逾爱敬之公之除枢密也约予同造朝时予母病乃入城诣公辞行酒间从容谈及去非平生公凄然怅叹为之投箸足以见其敬爱矣故于此志用意极深
　　大觉寺长明灯记
　　旴江出郭西门良畴衍沃清流湍激夹道巨石峙立若怪兽竒鬼状是为麻源第三谷逾华冈蹑石磴深入数十里有精蓝曰大觉昉建于唐光化开山师怀震有道术其始至也伾而前谿随止卓锡捜岩剔薮以立寺宇初名灵隐皇朝治平中始锡今额既数百年矣今寺僧妙珪节衣并食铢积寸累又干长者布地之金以益之市田为长明灯费歳入米以斗计者凡二千且用佛属付国王大臣故事请文据于有司勒坚珉以诏后庶几永终不坠间请记于予客有谓珪曰而法中有掌中之光照十方者有絮孔之光照一室者有变见光景辉耀崖谷使人目神迷若峩眉五台天台庐阜者今而辛勤昏旭增膏续焰不亦劳且小乎珪曰若子所言或者方以病吾徒之善幻我法之正不如是也今吾以真实心作无尽供使幽明同一昭彻圣凡同一归向日月经天容光必照吾灯不铄靁电晦明风雨总至吾灯不闇寒暑往来星移物换吾灯不断尘东海灰出昆明吾灯不灭凿大昏之墉辟灵照之戸掲孤光以长存破羣迷而咸晓使内外精粗融防一法顾不韪欤予以其言近道遂书以为记
　　此西园先生傅公幼安自得所作也简严温润自成一家葢其学本于左氏故无冗长之病然诸记多弱独此为胜非若古赋则篇篇皆佳葢人之能各擅一长云
　　陈仲石志
　　后村集中有云予少时读龙泉所作陈仲石志髙雅如檀弓谷梁条畅如荀卿予至今犹不忘忆昔尝与云畬赵史君论水心文字止取其铭文佳而未及其志也后村翁推尊极至念不可冺因録于此识者更共评如何然不读志亦不知铭之妙
　　平阳陈岩字仲石自其成童智之所开师友问学而已年进志上习通性明服所知于家而宗族慕焉信所行于里而乡党宾马意逾髙力逾下督责其身不使一日纵于慢游也奉持其心不使一思虑杂于衺妄也训于经讲于礼者必欲周于事达于物不计事之异同时之先后也其可见者若此呜呼仲石父之钜子弟之任兄师之人出而从官国之修士也夫如木升而为材可抡如玉琢而为器可缫借也夫不幸年三十有五淳熙十五年十二月四日卒明年三月葬于安仁其弟崇致其父及师之请曰愿有铭夫悲哀其志立之不及于成就此师友之所以为君痛也道防久矣士不修其实职而皆以必用为贵偶不获用为憾志立之卓祗重为累焉三代之时道尝行矣彼家淑其道人有其善孰从而尽用之然则寿夭一也用舍一也君之自得以正其命葢有人之所不及知者铭曰防汝妇抚汝子父母之力止矣止而弗止斯石纪之
　　魏鹤山文集序
　　刘清叔澂旧居庐陵徙匡庐自号玉渊登科入仕至监簿中更台劾谪瑞州道判又谪封州尝以文墨事信庵赵丞相借甚文名有玉渊集刋行其笔端透彻处痛醒人意第腴赡之过反伤泛滥若加揫敛之工以造简古之味足可名世矣魏鹤山集序曰艺祖救百王之弊以道理大一语开国以用读书人一念厚苍生文治彬彬三百年海内兴起未艾也而文章亦无虑三变始也厌五季之萎苶而昆体出渐归雅驯犹事组织则杨晏为之伯已而囬澜障川斲雕反朴崇议论尚风节要以闗世教达国体为急则苏欧擅其宗已而濓溪周子出焉其言曰道徳之不务惟文之能艺焉尔作通书着太极图大本立矣余力所及虽不多见味其言蔼如也由是先哲辈出易探天根西铭达仁体通鉴精纂述击壤豪诗歌论奏王朱而讲説吕范可谓和顺积中英华发外矣后生接响谓性外无学其至于忘道忘艺知有语録而无古今始欲由精达粗终焉本末俱舛然则言之无文行而不逺亦岂濂溪所尚哉乂道州九嶷山虞帝庙碑铭有曰厯数有终精一不死藏其衮龙桥山故事皥颛曰帝轩辕曰皇帝宾其间匪玑即衡又曰帝车下来天风其飘长松鼔之五九箫此等皆意到语妙
　　黙庵铭
　　忍黙平直养生四印山谷翁诗中语也其诗曰百战百胜不如一忍万言万当不如一黙无可简择眼界平不藏秋毫心地直以此谓之四印而提之以为养生之用千峯陈文定公尝为人作四印堂记发挥颇尽其理其后有熊生者善篆刻图书而自号黙庵子友吴允文侍郎为作黙庵铭直以山谷之説櫽括为文虽一时戏笔而镕意铸词颇有巧致且于印事甚切云
　　涪翁四印忍黙平直子遗其三独守其黙岂三不足惟一是克抑守其一以用三徳熊曰不然彼道吾器直以为丝平以为地刃于心上有刻之义吾守吾黙于是为四予曰大好虽器亦道以印印心生也可保一庵聊寄非瓦非草子印我歌佩以为宝山西吴浚赠熊黙庵【吴浚南城人字允文自号山西】
　　允文死漳州且十年丙戌六月熊黙庵过我诵旧诗怆然为録于此因想畴昔允文与予谈文评诗忼慨激发玉立颀然今遂无复斯人可为永慨
　　艾轩先生跋韩桞苏黄集
　　蘓黄之别犹丈夫女子之应接丈夫见宾客信步出将去如女子则非涂泽不可韩桞之别则犹作室子厚先量自家四至所到不敢畧侵他人田地退之则惟意所指横斜曲直只要自家屋子饱满初不问田地四至或在我与别人也此譬亦可人意
　　水心遗文
　　昔开庆已未歳尝选取水心文之絶出者手抄成帙以备观览时年甫二十耳智识未到而轻于去取尝疑必谬今者仕闽五载不读此文久矣归来暇日重阅全集欲采所遗而亦无逾于前所选岂七十八翁知识不加于二十时耶因记云畬赵史君曾与余论笔法引水心公所序徐致中语极有味余乃遗之今日因见即八法结构之论也谩録于后葢云畬翁亦喜读水心文者俊頴超卓广记博辨当剧谈快意时輙索予同声背诵晋元帝庙记司马温公祠堂记陈同甫王道甫周子及徐灵渊等诸志铭抱膝斋诗朱娘曲诸篇以为乐噫久无是契今之友朋防是意者寡矣旧集蓄藏歳久湿漏腐坏惧成灰尘故亟抄而存之延祐丁巳四月三日送徐致中序曰徐致中在零陵得单秉文笔法以自书论语大学诸篇遗予予得之惊喜为作诗云欧虞兼禇薛字逺笔为尘今日睹来翰如亲见古人尽归严号令富有活精神碑版荒唐久遄看走四邻然致中书暴进而余素不知书恐见者嗤侮遂不敢出此因其赴龙谿丞谩书以别致中云今人字不用法随帖摹写止取形似虽有巧拙岂足评论予问当用何法致中言王逸少则不可知凡书皆一法如匠造屋主人位置装作不同木之分寸必应绳墨故分为防画合而为字无妄施者致中所造如此当遂名家更须归日验之
　　刘防孟题本朝列圣遗像
　　平园周丞相家藏列圣遗像求刘太博防孟题跋刘尝仕福州州有开元寺寺有神御殿以奉祖宗遗像葢宋都汴京时太庙奉塑像龙图阁奉画像景灵宫奉棬檆像像甚轻故靖康之乱建炎之迁藏于福州自太祖至哲宗七帝而已防孟在福亲见之与今世间所绘不同故题曰
　　昔从三山开元冠带上谒神御殿殿之室昼黒火令严甚寺僧藏烛袖间至殿上乃出之然后见咫尺太祖太宗姿貎如龙然熙陵视兄微晳二帝皆粲然启其齿初见若惊故相不敢正视视輙目疾非髙庙神灵至此殆魄动神夺故也真宗仁宗皆萧散如天人惟英庙乃似今所艺祖像赫然而髯张瞠视者熙丰之圣人也至元祐帝则盛年鹤耸而长于是七庙尽矣时环视俛仰流涕念人间所理不得似此卷出平园公家云配祀本至近年穆陵老少态异不论眉平而重顾瞻更长今犹凛凛如清光在望恭惟过江灵御桥山弓剑岂复忍纸上见形似哉燕人弱防过晋而悲虽非真实其伤心一也











　　隠居通议卷十七
　　钦定四库全书
　　隠居通议卷十八
　　元　刘壎　撰
　　文章六
　　作文法度
