<!-- { "loadSidebar": true } -->
　　韩非作説难浩博可爱而本传结之以一语曰余独悲韩子为説难而不能自脱耳只此一语则其言之浩博俱不足采矣此太史公笔力之妙隐然之贬也其书有曰夫事以宻成语以泄败未必其身泄之也而语及其所匿之事如是者身危注曰事多相类语言或説其相类之事前人觉悟便成漏泄故身危也此即易曰君不宻则失臣臣不宻则失身防事不宻则害成而推广之
　　老韩
　　老韩同传论者多矣太史公以为老子所贵道虚无因应变化于无为故著书辞称防妙难识韩子引绳墨切事情明是非其极覈少恩皆原于道徳之意而老子深逺矣夫道徳之于刑名相去逺矣流弊乃尔何哉
　　枹鼓
　　汉宣帝五鳯四年京兆尹张敞以擅杀掾絮舜免为庶人数月吏民解弛枹皷数起注云枹击鼓杖音庖今人多作孚字读絮女居反今人多作孺字读当考○按十虞韵注枹击皷杖张敞枹皷稀鸣顔师古并音桴又左传成公二年援枹而皷皷槌音浮本作桴浮内不忮合依汉书押又五爻韵曰枹木丛生也义不同十虞桴字注编竹木大者曰筏小者曰桴礼运及明堂位土皷篑桴并音浮十八尤注云屋栋齐人屋栋曰桴曽南丰诗曰桴皷不惊民气乐未知正作何音读如十虞韵注谓浮内不収合依汉书则孚音为穏
　　杜微出处
　　山谷诗云杜微见诸葛舆致但求去微岂真瞆者葢以尝臣刘璋璋为昭烈帝所袭以致败亡实孔明画策故微终身恨之不肻为孔明屈虽其榦略未之见要是义士微之崛强岂曰无见我思若人敢不重拜
　　裴松之注三国志
　　裴松之注三国志谓陈寿铨叙失在于略时有脱漏于是上搜旧闻旁摭遗逸以为注殊不知松之所注乃寿所弃余者也
　　小儿听古话
　　东坡别集志林载王彭尝云途巷中小儿子薄劣其家厌苦辄与钱令聚坐听説古话至三国事闻刘徳败则颦蹙有出涕者闻曹操败即喜跃畅快以是知君子小人之泽百世不斩也
　　三国名臣赞
　　东坡先生题三国名臣赞曰西汉之士多智谋薄于名义东汉之士尚风节短于权略兼之者三国名臣惟蜀孔明巍然三代王者之佐未易以世论坡翁此论甚伟看来武侯相业大纲常严葢其学出于申韩故其政深刻识者毎谓孔明以一隅之蜀抗天下若更不以法治使宫府一体豪贵敛手则国内先乱何以自立哉自古虽衰弱之国皆可为惟无法之国不可为孔明葢有特见若其将略则是以攻为守者
　　春秋不絶国祀
　　韩原之战秦获晋惠公宜为戮矣已而复归晋侯又输之粟陈夏氏之乱楚子入既县陈矣已而申叔一言乃复封陈楚子围郑郑伯肉袒牵羊以迎既得国矣已而郑伯祈哀乃退三十里而与之平此三者或已俘其君或已得其国是宜丘墟其宗社草莽其臣民使悉为己有可也而秦楚之君乃不然虽声罪致讨而不絶其国祀独非圣王忠厚之意欤
　　夕阳亭
　　西晋贾充字公闾为尚书令不能正身率下专以谄媚取容侍中任恺中书令庾纯等刚直守正共嫉之防氐羌叛因进説请以充镇关中乃诏充持节都督秦凉二州诸军事充既失职深衘恺而无计将之镇百僚谒于夕阳亭荀朂私焉充以忧告朂曰公国之宰辅而为一人所制不亦鄙乎然是行也辞之实难独有结婚太子不烦驾而自留矣充曰然孰可寄懐对曰朂请言之俄侍武帝宴论太子婚姻事朂因言充女宜配帝纳其言成婚充遂不行既为太子妃酷虐好杀或以防掷孕妾子随刃堕地武帝欲废之朂等救解及惠帝即位立为皇后荒淫放恣乱彰内外赵王伦作乱使齐王冏入殿废后后惊曰卿何为来冏曰有诏収后后曰诏当从我出何诏也后至上阁遥呼帝曰陛下有妇使人废之亦行自废伦乃矫诏赍金屑酒赐后死自是而后晋室遂衰惠崩懐继而刘曜王弥石勒猖獗中原遂陷洛阳执帝北去晋遂亡矣故丹山翁公合尝有言曰刘石乱晋不兆于上东门之长啸而兆于夕阳亭之一语安史乱唐不决于渔阳之鼙皷而决于曲江直谏之不留信哉○充仕魏日髙贵乡公之攻晋王相府也【司昭】马太子舍人成济以兵出问充曰今日之事如何充曰公等养汝正拟今日复何疑济于是抽戈犯跸刺帝刃出于背帝崩于车中晋王于是归罪成济夷其三族然则济之弑逆乃决于充之一语也帝受弑济受诛充实为之宜其死而絶嗣乃以外甥韩寿之子谧为嗣而谧亦为赵王伦所戮天道信昭昭云
　　史记撷语
　　元贞丙申嵗八月阅史记末帙因録所见与识者共评之
　　循吏传公仪休为鲁相奉法循理食茹而美拔其园葵而弃之见其家织布好而疾出其家妇燔其机云欲令农士工女安所雠其货乎刘子曰种葵而食织布而衣未为悖理也拔弃之犹可何至于出妇此举近矫亦且难信
　　汲黯传文佳可读
　　郑当时字庄孝文时声闻梁楚之间○年少官薄然其防知交皆其大父行天下有名之士也○其推毂士及官属丞史诚有味其言之也常引以为贤于已○此两人中废家贫賔客亦落刘子曰汲郑俱列九卿又俱防内行修洁故同传此传太史公赞甚佳
　　儒林传齐人辕固生孝景时为博士与黄生争论汤武受命放弑事景帝曰食肉不食马肝不为不知味言学者无言汤武受命不为愚刘子曰景帝此语殊可味文章尔雅训辞深厚儒林传序中语
　　董仲舒广川人治春秋○学士皆师尊之仲舒一传甚简畧
　　酷吏传序文极平顺可读有曰昔天下之网常宻矣然奸伪萌起其极也上下相遁至于不振当是时吏治若救火沸非武健严酷恶能胜其任而愉快乎言道徳者溺其职矣又曰汉兴破觚而为圜斵雕而为朴网漏于吞舟之鱼而吏治烝烝不至于奸黎民乂安由是观之在彼不在此此等议论皆正当
　　郅都为人勇有气力公廉不发私书问遗无所受请寄无所听常曰已倍亲而仕身固当奉职死节官下终不顾妻子矣刘子曰都此数语甚正后世鲜有及之者【聂政云政有母在政身未敢以许人也即此意】
　　成好气为人小吏必陵其长吏为人上操下如束湿薪刘子曰此非长厚者所为
　　张汤传赵禹为人防倨公卿相造请禹禹终不报谢务在絶知友宾客之请孤立行一意而已○张汤收接天下名士大夫已心内虽不合然阳浮慕之○造请诸公不避寒暑○武帝问张汤曰吾所为贾人辄先知之益居其物是类有以吾谋告之者○禹让汤曰君何不知分也君所治夷灭者防何人矣○非此母不生此子○东坡谓张汤宜无后者也而有后以其不蔽贤也
　　义纵为定襄太守始至报杀四百余人郡中不寒而栗○纵以鹰击毛挚为治【鸷鸟将击必张羽毛也】
　　王温舒自有传而杨仆传又专记温舒事殆不可晓合同作一传防
　　杜周重迟外寛内深次骨
　　大宛传叙事纵横可观或曰此葢并司马公之残缺禇先生补之然以予观其笔力竒妙处非禇所及校之策传逺矣
　　月氐二字俱无音
　　凿空二字出大宛传谓张骞首通西域为凿空者葢甚言破荒也今世用凿空者失本意
　　汉使穷河源河源出于寘国其山多玉石采来天子按古圗书名河所出山曰昆仑云
　　宛贵人相与谋曰汉所为攻宛以王母寡匿善马而杀汉使今杀王毋寡而出善马汉兵宜解即不解乃力战而死未晚也宛贵人皆以为然共杀其王毋寡持其头遣贵人使贰师约曰汉毋攻我我尽出善马恣所取而给汉军食即不听我尽杀善马而康居之救且至至我居内康居居外与汉军战汉军熟计之何从刘子曰文势如此似非出褚先生也
　　太史公曰禹本纪言河出昆仑昆仑其髙二千五百余里日月所相隐避为光明也其上有醴泉瑶池今自张骞使大夏穷河源恶睹本纪所谓昆仑者乎故言九州山川尚书近之矣至禹本纪山海经所有恠物余不敢言之也刘子曰司马公去古未逺所疑犹尔况后世乎则所谓西王母之说愈谬矣
　　史记抑道徳而进逰侠轻仁义而重货殖不知此老何意虽似有激而言然害义理
　　防侠传郭解短小精悍解传叙事甚整
　　佞幸传力田不如逢年善仕不如遇合
　　籍孺闳孺公卿皆因关说【有所言说皆关由之】
　　邓通蜀郡南安人以櫂船为黄头郎【着黄帽也櫂音掉】
　　周仁最宠过庸不乃甚笃【言仁最被恩宠过于常人乃不甚笃如韩嫣也】滑稽传一説滑乱也稽同也辩捷之人反易是非滑乱同异也一説滑音骨酒器也转注吐酒终日不已犹言辞出口成章终日不竭若骨稽之吐酒见雄酒赋一説滑读如字稽音计以言语滑利其如计疾出
　　淳于髠曰臣从东方来见道傍有穰田者【为田求丰穰】操一豚蹄酒一盂而祝曰瓯窭满篝汚邪满车五谷蕃熟穰穰满家臣见其所持者狭而所欲者奢【篝笼也瓯窭犹抔搂也窭音如娄言丰年収掇易满篝笼也汚邪下地田也即下田之中有薪可满车○予闻前辈读汚作蛙今史记乃无音不知何如】○执法在傍御史在后○帣韝鞠【帣音卷收衣袖也韝音沟鞠曲也与跽同谓小跪也】○奉觞上寿○朋友交防乆不相见卒然相覩欢然道故○前有堕珥后有遗簮○履舄交错杯盘狼籍○罗襦襟解微闲芗泽○六博投壶相引为曹○似近世好语
　　优孟传以垅灶为椁铜防【釜鬲也】为棺赍以姜枣荐以木兰祭以稉稲衣以火光葬之于人腹肠
　　东方朔附传陆沈于俗避世金马门
　　东郭先生久待诏公车贫困饥寒衣敝履不完行雪中履有上无下足尽践地道中人笑之及其拜为二千石佩青緺出宫门故同官待诏祖道都门外荣华道路当其贫困时人莫省视至其贵也乃争附之谚曰相马失之痠相士失之贫其此之谓邪此数语古今不易王先生教北海太守对武帝语与东郭先生教卫将军以金与王夫人之亲同一机也北海太守至殿下有诏问曰何以治北海令盗贼不起叩头对言非臣之力尽陛下神灵威武所变化也王先生所教止此一语而人主便洞见之亦大异事【索隐曰汉书宣帝徴渤海太守龚遂非武帝时此褚先生记谬耳】
　　粉饰二字出西门豹投巫事中
　　日者传防传迁没之后亡去至元成之间褚少孙补之故言辞鄙陋非迁本意索隐曰日者不能记诸国之同异而论司马季主策直大卜所得占兆杂说而无笔削功何芜鄙也此论甚当以予观当删去
　　日者传褚先生曰臣为郎时逰观长安中见卜筮之贤大夫见姓好解妇来卜对之顔色严振未尝见齿而笑也○富为上贵次之既贵宜各学一伎能立其身○非其地树之不生非其意教之不成夫家之教子孙当视其所以好因而成之○子有处所可谓贤人○此数语有理
　　货殖传筋角铜铁往往山出棊置○人物归之襁至而辐辏故齐冠带衣履天下○天下熈熈皆为利来天下攘攘皆为利往千乘之主万家之侯百室之君尚犹患贫况匹夫编户之民乎○嵗在金穰水毁木饥火旱○夫粜二十病农九十病未
　　乌氏倮巴蜀寡妇清此二人皆秦时能以其富抗万乘用贪求富农不如工工不如商○千金之家比一都之君巨万者与王者同乐○予观货殖笔力髙古出司马公手者自与褚不同
　　自序着十二本纪作十表八书三十世家七十列凡百三十篇五十二万六千五百字○序百三十篇以一语结之细玩有味







　　隐居通议卷二十五
　　钦定四库全书
　　隐居通议卷二十六
　　元　刘壎　撰
　　经史三
　　秦不絶儒学
