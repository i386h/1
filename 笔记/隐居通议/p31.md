<!-- { "loadSidebar": true } -->
　　司马文正公作通鉴于三国帝魏而以呉蜀附之世病其非然其説非始于司马公也朱文公作纲目则黜魏而直以昭烈上继献帝世许其正然其説非始于文公也按陈寿在蜀仕屡见黜父又为诸葛武侯所髠实于刘氏有私憾其着三国志故以魏为帝而指汉曰蜀遂与孙氏俱谓之主通鉴帝魏因寿史尔然夀死未防习凿齿作汉晋春秋起汉光武终晋愍帝以蜀为正以魏为簒谓汉亡仅一二年则已为晋炎兴之名天实命之【晋武帝名炎而后主年号也】其书五十四卷徒见于唐艺文志及宋朝太平御览之目逮仁宗时修崇文总目其书已逸惟晋史载所著论千三百余言大防昭然唐刘知防史通云备王道则曹逆而刘顺宋朝欧阳公论正统主于帝魏其賔客章望之着明统论非之见于国史南渡后张宁公栻作经世纪季直以先主上继献帝为汉而附魏呉于下方纲目黜魏因此诸説尔寿曲笔以报父仇卑蜀特甚凡当时祫祭髙帝以下昭穆制度皆略弗书庆元间有庐陵士人萧常潜心史学谓古以班固史为汉书范史为后汉书乃起昭烈帝章武元年辛丑尽少帝炎兴元年癸未为续后汉书帝纪年表各二卷列十八卷吴载记十一卷魏载记九卷既正其名复择着文之善者并书之别为音义四卷论者谓常着此书殊善惜乎夀疏略于前使常不得追记当时英贤宪章以备见一代之制云
　　周恭帝禅位诏
　　五代开皇纪载恭帝禅位诏与宋朝太祖实録所载无一字同殆史官改易元本乃知尽信书不如无书
　　南唐诸臣死节
　　南唐三主烈祖元宗后主本纪三卷列传自宋齐丘至髙丽十五卷通十有八卷不著作者氏名然考叙论有曰政和中先君会稽公为淮西常平使者又曰乾道淳熈间予游蜀在成都则疑出于放翁陆氏笔也葢陆农师佃曽宦淮西而干淳间放翁以石湖范公辟为成都府通判是以疑之南唐偏方狭境政体柔弱故其书亦浅蹙无以激发人英特壮伟之气独其四十年间忠臣节士相望死国如我祖忠肃公以守寿春死孟坚以力战福州死张彦卿以力守楚州死张雄父子八人以力战溧水死孙忌以奉使不屈死潘佑以直諌不阿死廖居素以直諌不听朝服赴井死李延邹以不草降表死陈裔以不肻降附死胡则以力守江州死俱表表汗青照耀千古而其可恨者则以小国短世不得如张睢阳顔平原大显于世尔书有徐锴传而无徐传不可晓其间有欠厘正修润处暇日尚尽心焉
　　黄石公素书
　　前汉书载张良尝间从容步游下邳圯上遇一老父后五日夜半出一编书曰读是则为王者师后十年兴十三年孺子见济北谷城山下黄石即我也后十三嵗良从汉髙帝过济北果得谷城山下黄石取而宝祠之用是书佐髙帝取天下此说近于恠诞知道君子所不信然良之事业卓冠一代非凡人所能及或者其有所受之也世多指兵书三略为黄石公所之书宋张商英曰非也晋乱有盗发子房塜于玉枕中获此书六篇凡一千三百三十六言上有秘戒不许妄传世所谓素书是也或又谓素书之防即老子道徳仁义礼之说实与道徳经相表里近得其书读之其意虽祖老子其文殊不古雅故不复録而姑载其六篇之名云原始章第一正道章第二本德忠道章第三求人之志章第四遵义章第五安履章第六六篇之中多言修身治国用人之道而不及于兵似与兵法之说不合
　　忠肃刘公死节
　　南唐书载我祖忠肃公仁赡死节甚着与五代史合而叙论乃曰乾道淳熈之间予防蜀在成都见梓橦令金君所藏周世宗除仁赡天平军节度使告身白纸书墨色印文皆如新金君言仁赡独一裔孙卖药新安市客死无后故得之又曰以仁赡之忠天报之宜何如而其后于今遂絶天理之难知如此可悲也夫予阅南唐书至此喟然叹曰误矣按忠肃公既死节诸子中有一子讳赞者周世宗録以为懐州刺史刺史生工曹讳希逖始来南丰葬九陂耆牛头坑工曹生升州通判二府君讳昭葬望市岭侧冷水坑尾坟墓至今存也通判生江楼居士八府君讳元载至予为七世孙谱系俱存然则谓之无后可乎孟子曰尽信书不如无书葢纪载之难如此抑忠臣义士捐躯死国自以己分当然岂计后福者当是时周世宗亲征临城为公所扼多致丧失公宁保后日之不屠城举室必尽戮宁复有后之可觊其幸而不絶者偶然耳臣子固自尽其心而天亦何心臯陶庭坚之不祀邓伯道之无儿报应之理安有定论【陆放翁老学庵笔记言亲见节使告身在金宰处则叙论者即放翁也】
　　稷契
　　世以稷契并称按后稷乃舜时官名弃为之契则臣名也为司徒之官并称不类
　　扬雄传
　　班孟坚作扬雄传末数语抑有味而读者毎忽焉王莽时刘歆甄丰皆为上公莽既以符命自立即位之后欲絶其原以神前事而丰子寻歆子棻复献之莽诛丰父子投棻四裔辞所连及便收不请时雄校书天禄阁上【天禄辟邪二石兽也】治狱使者来欲收雄雄恐不能自免乃从阁上自投下防死莽闻之曰雄素不与事何故在此间请问其故乃刘棻尝从雄学作竒字雄不知情有诏勿问以病免复召为大夫家素贫嗜酒人希至其门时有好事者载酒肴从游学而钜鹿侯芭尝从雄居受其太法言焉刘歆亦尝观之谓雄曰空自苦今学者有禄利尚不明易又如何吾恐后人用覆酱瓿也雄笑而不应年七十一卒侯芭为起坟丧之三年严乆闻雄死谓桓谭曰子尝称扬雄书岂能传于后世乎谭曰必传顾君与谭不及见也凡人贱近而贵逺亲见子云禄位容貌不能动人故轻其书今扬子之书文义至深而论不诡于圣人若使遭遇时君更阅贤智为所称善则必度越诸子矣诸儒或讥雄非圣人而作经犹春秋呉楚之君僭号称王葢诛絶之罪也自雄之没至今四十余年其法言大行而终不显然篇籍俱存以上皆班语详传首言雄少好学不为章句训诂通而已博览无所不见黙而好深沉之思非圣哲之书不好也又曰用心于内不求于外观此则之学岂寻常文墨士哉至传末之辞乃如此则其学亦未足取重当时矣予昔尝观太经虽曰准易何敢望易象山先生谓其乖错隂阳必有所见而云子云之从手不从木今汉书或作木易非是近世建昌守有其姓瑱其名者居婺州其姓从手易岂蜀后裔欤又文章家多用载酒问竒字不知载酒自一事问字自一事也合而用之误矣【按僧一行读太经譔大衍图及义决一卷则太未可轻议也】
　　三尺法
　　西汉杜周传客有谓周曰君为天下决平不循三尺法专以人主意防为狱狱者固如是乎周曰三尺安在哉前王所是着为律后王所是疏为令当时为是何古之法乎注曰以三尺竹简书法律也今人常称三尺法葢本于此
　　司马迁传
　　司马迁据左氏国语采世本战国策述楚汉春秋接其后事讫于大汉其言秦汉详矣至于采经摭传分散数家之事甚多疏略或有抵牾【牾读曰杵相触逆也又曰抵触也抵牾枝拄不安也牾音吾】亦其渉猎者广博贯穿经传驰骋古今上下数千年间斯其勤矣又其是非颇缪于圣人论大道则先黄老而后六经序防侠则退处士而进奸雄述货殖则崇势利而羞贫贱此其所蔽也然自刘向雄博极羣书皆称迁有良史之才服其善序事理辨而不华质而不俚其文直其事核不虚美不隐恶故谓之实録以上乃汉书司马迁传赞语也其间指摘子长所短极是特未知孟坚所著书果无可指摘者否予闻司马公之序防侠述货殖皆有所激而抑之尚俟深考
　　武五子赞
　　班固赞武五子有曰建元六年尤之旗见其长竟天后遂命将出征畧取河南建置朔方其春戾太子生自是之后师行三十年兵所诛屠夷灭死者不可胜数及巫蛊事起京师流血僵尸数万太子子父皆败故太子生长于兵与之终始云云前辈甚取此论
　　两姑
　　两姑之间难为妇此后周杨忠语忠即坚之父也封隋公忠死坚袭爵是为隋文帝
　　隋之亡国有二
　　致堂胡氏寅曰隋得天下无功无徳特以姿相竒伟葢与萧道成同而其亡国则有二焉一曰隋文以胥吏治国二曰独孤后以妬忌治家如是而已矣然则以胥吏治国者尚其鍳于兹

　　隐居通议卷二十四
　　钦定四库全书
　　隐居通议卷二十五
　　元　刘壎　撰
　　经史二
　　世情
　　孟尝君太息谓冯驩曰文常好客遇客无所敢失食客三千有余人先生所知也客见文一日废皆背文而去莫顾文者今赖先生得复其位客有何靣目复见文乎如复见文者必唾其靣而大辱之驩曰生者必有死物之必至也富贵多士贫贱寡友事之固然也君独不见夫朝趋市者乎明旦侧肩争门而入日暮之后过市朝者掉臂而不顾非好朝而恶暮所期之物亡其中今君失位賔客皆去不足以怨士而徒絶賔客之路愿君遇客如故孟尝君曰敬从命矣廉颇之免长平而归也失势之时故客尽去及复用为将客复至廉颇曰客退矣客曰吁君何见之晚也夫天下以市道交君有势我则从君君无势则去此固其理也有何怨乎汉卫青为大将军贵显而霍去病以功为骠骑将军大将军权日退骠骑日益贵举【凝按后卷于举字句絶今皆贵字句絶】大将军故人门下多去事骠骑辄得官爵惟任安不肻以上三事一律葢趋时附势人情则然古今所同也何责于薄俗哉谚曰世情看冷暖人靣逐髙低若任安者垂名万世宜矣【太史公与任少卿书即安也】
　　军声
　　秦伐韩赵救之令赵奢将兵秦军军武安西秦军鼔噪勒兵武安屋瓦尽振【武安属魏郡在邯郸之西】田单以火牛奔燕军五千人因衔枚击之而城中鼔噪从之老弱皆击铜器为声声动天地此二事略同然秦以败归而单乃取胜胜负又有不尽系乎军声顾其势何如乎
　　战国四君
　　战国四君者齐有孟尝赵有平原魏有信陵楚有春申孟尝君田文则齐之公子宣王之侄也平原君赵胜则赵之公子也信陵君则魏昭王少子无忌也春申君则非楚族姓黄名歇楚国人世指此四人俱为公子非也太史公以孟尝为諡索隐辨其不然谓孟字也尝邑名也尝邑在薛之傍孟尝生前封于薛时称曰薛公则孟尝乃死后之称耳平原不知何时所封而信陵则魏安厘王即位后封公子为信陵君也春申乃楚考烈王元年为楚相封为春申君今浙郡有申港即其地也
　　珠履客
　　三千珠履事或指以为孟尝门下之客非也乃春申君客也史载甚明胡曽诗曰何事三千珠履客不能西御武安君未知其何所指
　　武安君
　　李牧在赵封武安君白起在秦亦封武安君
　　邹阳书
　　邹阳繋狱上梁孝王书徒富赡而无义
　　穰苴孙武
　　穰苴诛庄贾孙武戮宫嫔同是一法
　　绍介
　　今人未相识而求以引导之者率曰介绍非也按平原君谓鲁仲连曰胜请为绍介注引郭璞曰绍介葢相佑助者又引索隐曰绍介犹媒介也古礼宾至必因介以传辞绍者继也介非一人故礼云介继而传命又乡饮酒必立介
　　万嵗
　　万嵗之呼世以为起于汉武帝登嵩山从官奏人有呼万嵗者三自此遂以为祝君之礼然齐田单守即墨遣使诈约降于燕燕军皆呼万嵗则此礼非起于汉矣又相如奉璧入秦秦人皆呼万嵗纪信诈降楚皆呼万嵗之城东观
　　説难
