<!-- { "loadSidebar": true } -->
　　余自少闻闽中有大书一部名曰通志知其为名儒郑先生所着也先生讳樵字渔仲兴化人自号夹漈予思见其书而无繇近大徳嵗间东宫有令下福州刋通志于是益思见终无繇也游宦剑津始获见通志二十略乃兴化旧刋本近三十册或曰此通志之节略者尔或曰此説非也通志凡二百卷为全书而二十略者特传志中之一所谓略者非节略之谓夹漈序曰总天下之大学术而条其纲目名之曰略凡二十略百代之宪章学者之能事尽于此矣由是而推则二十畧自二十略通志全书自全书而略在全之内也今福州所刋通志凡万防十板装背成凡百十册视兴化之三十册则福为全志明矣大抵通志之作乃郑先生欲破班固防代为史之非而律以司马迁通歴代为始之法故赵必曅之防直指为全史而不以为类书其説谓通志以纪传表志为例大意法司马子长史记以全书名志故以畧名天官等书又曰莆阳刻本二十畧然全史未之见则志自志畧自畧也予今仅见二十畧而其全志未睹未敢轻于论议谨按二十略之次序曰生民之本在姓氏故作氏族略书契之本见于文字故作六书略明七音之本达六合之情使裔夷之俘皆知礼义故作七音畧天文在于图象有义无象莫能知天故作天文略地理之家在封圻封圻之要在山川今凖禹贡之书而理川原本开元十道图以续今古故作地理畧梁汴者四朝旧都足为痛定之戒南阳者中原新宅宜为无疆之基故作都邑畧諡法一家国之大典今所纂削去引辞而除其曲説故作諡法畧祭器者古人饮食之器今之祭器出于礼图徒务説义不思适用故作器服略乐以诗为本诗以声为用齐鲁韩毛四家博士各以义言诗遂使笙歌之道日微故作乐畧学术茍且由源流之不分书籍散亡由编次之无纪故作艺文略册府之藏不患无书校讐之司未闻其法故作校讐略图成经书成纬古者左图右书不可偏废即图以求者易即书而求者难故作图谱畧识者古人之靣貌金石之功寒暑不变今蓺文有志而金石无纪故作金石畧洪范五行传者巫瞽之学也天地之间灾祥万种人间祸福防不可知若之何一虫之妖一物之戾皆绳之以五行臣故削去而作灾祥略五方之名本殊万物之形不一通鸟兽之情状察草木之精神故作昆虫草木畧凡十五略出臣胸臆不渉汉唐诸儒议论礼略序五礼职官略秩百官选举畧言抡才之方刑法畧言用刑之术食货略言财货之源流凡兹五畧虽本前人之典亦非诸史之文也先生自序二十略之大防如此其编摩之勤意度之新诚为苦心千载独歩然披覧究竟似亦止是类书故庸斋之序以为博不如约特其该洽精审则胜于通典事文类聚翰苑新书之类至于通志全书世以为史尚未及见又不知先生所以用意者何如也姑俟续考○巻末有古寿吕君政防云二十畧乃通志内之一书也其説益明先生少不事科举惟务著书三举孝廉两举遗逸俱辞后以经筵列荐特召赐对称防命以官主管礼兵部架阁文字乞还山诏给笔札修史及缮写成书二百卷造朝除枢宻院编修官兼检详诸房文字又命缴进通志通畧未及上而卒有子翁归才八嵗家藏遗稿多散逸云
　　元贞陈言
　　元贞新政有北士呉助教陈定本十六策其言虽若泛滥至其条例时处沈着痛快今摘其要以示后今天下以为乱邪而海宇清宁重译来贡灾沴不作年谷颇登未见其乱之迹也以为治邪而官吏奸贪盗贼窃发士鲜知耻民不聊生号令朝出而夕更簿书斗量而车载庠序不立人材无自出之由律令不修官府无常守之法舍真儒用苛吏弃大本而求小功空中国事外夷取虚名而获实祸汉以火唐以土此德运之重事先儒有相生相胜之评殷尚质周尚文此因革之大纲今代无所损所益之机学校科举常平义仓平凖物货之法皆今之急务有益万世而不为伪金伪银妄医谬卜巫觋符水之流皆古之所禁不逺千里而必取金银有入而无出不在乎钞之旧新田畴少垦而多荒奚论乎谷之贵贱布帛翔涌而号寒者滋甚米粟渐平而啼饥者愈多边鄙有数十万之兵仓廪无五七年之积百司多不才之俗吏诸卫半无用之冗兵服色混有扎撤孙之权官爵滥有别里歌之选郡国苦达鲁花赤不迁之虐驿站患脱脱和孙细检之烦海东进名鹰动有千百骑之扰安南献驯象尝遗一万里之忧鳏寡孤独之人饥冻不知其广惠流连荒亡之辈醉酗不问其所由受一贯之钱者有刑撒花银不在此例争一垄之田者必讼夺草地莫敢谁何草料有孛歌孙之偏枯头匹有不兰奚之干没海运粮不能以无扰盐料草未免乎强科削民力置屯田利于此而害于彼改提刑为肃政旧其而新其名秋官乏推谳之人吏部阙铨衡之法散官降职事三等选曹守无谓之规覃恩増品级一阶有司败垂成之典蓝緑朱紫巧官有四时之迁省部院台善进有九阶之转骤用者号称不次满考者目为不通权门以之大开公道由是不立出纳之吝一生二二生三上下交征万取千千取百公行贿赂守令无牛犊之留私举钱粮豪富有羊羔之息米至仓而官不为入耆老辛苦于上都物输公而价不为酬商旅称寃于外郡御史言官也经年未见言章翰林论思也终日未闻论状北门有编修修譔所修者未审何书东观有秘监监丞所监者未知何事太常乃礼乐之根本孰明五音成均实教化之渊源谁通六艺星芒示异本除旧布新之事司天但务于祷祈日蚀为灾葢扶阳抑隂之徴太史惟陈其躔度河渠峻由地形不便都水失治水之宜印版坏无方略可陈兴文有丧文之罪曰清流曰杂职朝仪混文武之班为大夫为将军官阶失左右之寄财谷止有此数十倍入难应横支官吏既无定员千万求莫寻见阙豺狼当道幸门如防穴之多虎豹守关甲第如蚁封之宻士生才弱冠上事君而下临民亲死不奔丧内成婚而外入仕上倍中中倍下田禄无公侯异等之颁穷则变变则通楮币失母子相权之道江南苦茶盐之重税山西患谷粟之逺移逋县未巳于追徴繇役安在乎蠲免弃产抛家者比比如是质妻卖子者往往皆然赐予弗加于贤能公私以之而匮乏笞杖无小大之节徒流无逺近之分俸秩应添而不添冗员当减而不减朝士无修己治人之学台諌尽呈身识靣之徒目刻薄为忠贞殆似指鹿而为马用奸黠治郡县何啻驱狼而牧羊大臣持禄而不言小臣畏罪而不敢以朝三暮四之术愚醉生梦死之民方今之势如是而已虽非大乱亦未可谓之治矣○如上所陈多有警语特有时而牵于对偶失之不切则其意惟在作文非言事之体又且毛举缕数如此是内而朝廷外而郡邑无一事无无一处非病尚何足以为国乎此葢急于吐露而忘其裁制也然其文意到处自是可采所谓定本十六策其目曰修实德则天道定严宇庙则人事定重一统则大业定开言路则闻见定近正人则心术定设大学则风俗定杜幸门则奔竞定罢逺征则边鄙定议律令为政之本广学校为教之本増从祀为道之本复袭封为德之本兴劝农为富之本汰监司为治之本褒隐士为劝之本用贤才为化之本以上十六事文词浩繁且有重复迂缓处兹不尽録或云此人譔成此书不曽投献而殁其稿流传果如是殆亦好名之士欤虽然犹胜于喑喑黙黙与草木俱腐者也
　　前朝封爵
　　宋时封爵有大国次国小国之殊其间亦有臣子所不敢受封者谓如累朝潜藩曽经封册则俱在不封之例偶见景定条法具载甚详因録于此虽时异事殊亦可见当日典故云
　　大国
　　赵【不封】　晋【不封】　秦　　齐　　魏　　韩【不封】　燕楚　　鲁　　梁【不封】　宋【不封】　陈　　呉　　越夏　　商　　周　　汉　　唐　　升【不封】　冀豫　　兖　　荆　　雍　　　　徐　　镇益　　邓　　邠　　潭　　凉　　郓　　蜀【不封】太宗尝封晋徽宗尝封韩故不封余皆此例若赵与宋则国名与姓故也
　　次国
　　卫　　郑　　蔡　　曹【不封】　许　　代　　瀛庆　　岐　　随　　密　　邢　　寿【不封】　潞【不封】苏　　定【不封】　相　　广　　延【不封】　婺　　泾福　　宿　　华
　　小国
　　江　　滕　　向　　黄　　纪　　谯　　原宏　　祁　　郐　　取　　舒【不封】　介　　道酆　　蒋　　萧　　郕　　谭　　霍　　莱郇　　鄅　　邬　　戴　　桐　　遂　　菅管　　沈　　虞　　应　　息　　英【不封】　任崇　　荣　　扈　　濮　　巢　　观【不封】　安申　　虢　　邾　　杞　　贾　　鄫　　防巴　　夷　　谷　　顿　　麋　　黎　　葛蓼　　项　　眲　　防　　茅　　胙　　庸臯　　滑【不封】　鄀　　牟　　权　　甘　　祭尹　　温　　毛　　樊　　成　　单　　刘巩　　邵　　邶　　郦　　宰　　鬲　　杜　　吕　　　　留　　　　鄠　　郿焦　　宛　　鄼　　禳　　叶　　郢　　鄢緍　　勮　　费　　郚　　陇　　范　　程鄱　　鄃　　潜　　浯　　辽　　嬴　　绛汲　　梧　　轵　　营　　翕　　　　蔺易　　鄗　　洮　　泽　　昌　　翟　　陆缁　　卞　　纶　　庐　　翼　　邹　　房□　　康【不封】　沛　　褎　　彭　　窦　　鄂邺　　蓟　　颡【不封】　汧　　沔　　沂　　肃岻　　郳　　鄯　　莘　　顺　　渝　　郫蒲　　酅　　丰　　棣　　光　　仪　　懹永　　盛　　济　　信　　羲　　宁　　襄【不封】均　　睦　　丹　　思　　简　　忻　　韶嘉【不封】　端【不封】　循　　恭【不封】　愿　　雅　　通防　　资　　昭　　钦　　珍　　溆　　集和　　衡　　会　　抚　　岳　　袁　　桂蕲　　沣　　　　洋　　建【不封】　鄜　　琼茂　　衢　　澶　　徳　　吉　　景　　郴博　　贸　　惠　　润　　莒　　郯　　芮　　薛　　郧　　鄣　　罗　　郜
　　节镇
