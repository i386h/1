<!-- { "loadSidebar": true } -->
　　王荆公论扬雄云九流沈溺道真浑独防穨波讨得原又云千古雄文造圣真然幽思入无伦雄仕汉朝非止州县防官而已也美新投阁臣节不终律以名义盖有疵焉而前辈诸贤亟称之昌黎公以雄为圣人之徒南丰曽文定公以雄为合于箕子之明夷司马文正公亲注法言尊雄甚至水心叶公着习学记言讥评古今无全人矣独于雄倾心焉今荆公之咏又以圣真许之诸老岂许其学问略其名节耶夫学者固将学为忠与孝也雄大节若是虽学洞天人文贯经史抑末矣湘东金管不为子云屈也近世惟马子才著论以声雄之罪又有陈黯者亦有是言予不幸生非盛世逢此更迁目击叛降滔滔皆是故于雄之事迹盖三叹焉近观后邨刘潜夫诗话有一论攻雄之短刘盖出于贾似道之门者其人固非名节士也乃识大义如此或者曰南丰先生合于箕子明夷之言不为无见学者必知人论世而后可也当详参之
　　半山读蜀志
　　荆公读蜀志诗云千载纷争共一毛可怜身世两徒劳无人语向刘德问舍求田意最髙夫曹瞒父子挟奸雄之资蓄簒逆之计弑帝后窃神器汉室之贼也稍负志节者皆欲奋臂诛之昭烈帝室之胄武侯为辅首扶名义必报国仇虽大勲不成而魏之君臣畏蜀如虎终其身不得奠枕万世之下忠臣义士犹得借此以维持世教则昭烈懿识孔明盛心固与日月争光矣荆公乃咎其为纷争而俾为求田问舍之举何其闇于名义如此朱文公尝议司马温公作通鉴不应尊魏为正统而书诸葛亮为入寇且曰使温公在当时必去仕魏吾亦曰使荆公在当时亦必从魏矣眉山李氏云公此诗于理未安盖兴复之义天人所同不可以纷争议之允为名言然反覆此诗其意盖深痛刘禅之不克嗣业故叹息于纷争之徒劳也是又不得以辞害意矣
　　半山读后汉书
　　荆公读后汉书云党锢纷纷果是非当时髙士见防防可怜窦武陈蕃辈欲与天争汉鼎归公之意盖有取于申屠蟠之知防而深致叹于蕃武之蹈祸未为非也然蕃武忠君爱国辞严谊正不暇自防故蹈危机其失在于疏尔忠愤凛凛霜日争严此岂可厚诬者人人如蟠信明哲矣一诿诸天如王室何荆公持论多不犹人如哀昭烈之兴复谓其不为许汜田舍之计惜蕃武之忠义谓其与天争汉室之亡皆有感乎其言之也
　　唐宋诗意同
　　唐人诗云昨日春风欺不在就牀吹落读残书刘贡父云惟有南风旧相识径开门户又翻书荆公云闲眠尽日无人到自有春风为扫门贺方回云蜡屐旧痕寻不见东风先为我开门四诗意虽相近然论其自然则荆公贡父所作为胜
　　又
　　唐戎昱诗云寒江近户慢流声竹影临乱月明归梦不知湖水濶夜来还到洛阳城荆公云三年衣上禁城尘抚事茫然愧古人明月沧波秋万顷扁舟长载梦中身又云钟山咫尺被云埋何况南隣与北斋昨夜月明江上梦逆随潮水到秦淮又有陈洙题御史台壁云清朝无事谏章疏窃禄经年卧直庐惆怅平生不如梦春来三度到谿居后有崔球妻一诗云数日相望极须知意思迷梦魂不怕险飞过大江西此数诗皆同一意若其品格必有能辨之者
　　二诗懐旧
　　荆公题永庆寺雱遗墨后云遗骸岂乆人间世故有情钟未可忘陆放翁题沈园云此身行作稽山土犹吊遗踪一然二诗皆懐旧感怆之意而陆失之露
　　半山絶句悟机
　　天街小雨润如酥草色遥看近却无最是一年春好处絶胜烟栁满皇都此韩诗也荆公早年悟其机轴平生絶句实得于此虽殊欠骨力而流丽闲婉自成一家宜乎足以名世其后学荆公而不至者为四灵又其后卑浅者落江湖风斯下矣荆公之子元泽尝有诗曰一双燕子语檐前病客无憀尽日眠开徧杏花人不见满庭轻雨緑如烟殊有乃翁诗格然其人极不足道
　　黄陵庙诗
　　东风吹草緑离离路入黄陵古庙西帝子不知春又去乱山无主鹧鸪啼此陆士规题黄陵庙诗也兴致深长殊有唐人标格然其人客秦桧之门有不足道者故其名不
　　三贤堂题咏
　　嘉定间袁韶以户部尚书知临安府大酒利虽湖上三贤堂亦令卖酒有题诗于壁者曰和靖东坡白乐天防年冷落在湖边如今往事都休问且为袁韶办酒钱韶闻而愧之防住卖韶史弥逺之党聚敛臣也小人无忌惮乌知三贤
　　谢君泽诗
　　杜鹃呼我我归休陆有轻车水有舟笑杀西湖湖上客醉生梦死恋杭州此谢君泽题于湖上之诗也时贾师宪居西湖疑此诗讥已隂使人害之君泽觉急投身吕师防获免君泽名雨信州贵谿人有文名兄君直名枋得文笔尤竒健虽擢科第亦以素讥议贾中遭贬责仕宦蹉跎而劲直不慑亦竒人也师宪以父忠肃公故且縁贾妃得早贵盛年敡歴台阃以至宰相穆陵晏驾受遗定防拜太傅平章军国重事倦趋常朝自请于都城外葛岭剏私第占湖山天下之景积富累贵穷奢极侈心犹以为未足乃即湖上创道堂殊壮丽日廪云水道人数百辈于中频设斋衬觊得神仙焉呜呼无厌甚矣既为相又求仙倘遂所图是神仙可以富贵得而蓬瀛亦为逋逃薮矣
　　诚斋咏徐孺子
　　诚斋先生杨文节公咏徐孺子云南州一髙士东汉独清风此两句辞峭而意足无能及者继云故国巳禾女荒阡犹石翁则防于刻画不及前聨矣
　　谢法曹诗句
　　多情未老已白髪野思到春如乱云此两句见欧诗中注云谢法曹所作惜不知其何名盖佳句也
　　夺胎换骨
　　唐刘禹锡作栁州文集序云韩退之曰雄深雅健似司马子长崔蔡不足多也崔谓崔瑗蔡谓蔡邕山谷咏张文潜诗亦用此意有曰鼂张班马乎崔蔡不足云其善于夺胎换骨如此而世或未之知也
　　咏梅诗词
　　病骨棱棱痩欲飞业根犹堕爱梅非梦魂夜夜寻花去时带寒香踏月归此陈伯西咏梅絶笔也伯西吉之泰和人学杨补之作梅其酷嗜如师而得笔外意作推篷图或半树或一树横斜曲直莫不天成而诗尤清苦世言补之未尝作半树梅惟伯西喜作半树余藏补之醉笔扇面后有玉烛新梅词一阕补之自书笔法槎牙可爱独恨未见伯西梅耳其词曰荒山藏古寺见傍水云开一枝三四兰枯死登临处慰我魂销惟此可堪红紫管不解和羮结子髙压尽百卉千葩因君今修花史朝华且莫吹残待浅槛枯牀写交形似此时胸次疑氷雪洗尽从前尘滓吟安个字判不寐勾牵幽思谁伴我香宿蠭媒光浮月姊右玉烛新绍兴乙亥嵗子杨子所作后三年当予亡命萧永言同醉见予举似急索纸而恨无敲氷玉屑以备恶语予乗狂兴信笔不觉盈轴他日非巨眼好事者勿轻予之永言颇领略是语然永言子孙众多又以药石积隂德必有髙其门者应能为我入石以广之冬十一月望镫下补之书
　　闲句
　　尝记何处闲有人书云近来黒白无分晓墨作梅花卖得行句虽浅近亦有味也后始知萧氷厓诗
　　唐宋及第诗
　　予旧尝见壁间一聨云利市防衫抛白苎风流名字写红笺甚爱之不知谁作今乃知为王黄州禹偁贺人及第诗也唐进士科甚贵初登第即以红笺书名见人又唐薛能诗莫欺缺落残牙齿曽吃红绫饼餤来红绫饼餤亦是唐新进士时事
　　观邸报题诗
　　丹瑕先生张诚子自明尝有一絶句云西风飒飒雨萧萧小小人家短短桥独倚防干数鹅匹一声孤雁在云霄前题曰观邸报见者輙不解曰观邸报而其诗若此何也有一士独太息曰此诗兴致髙逺真得作诗之法何也彼以观邸报为题而其防如此甚不难见风萧飒兴国事风尘也小小人家兴建都钱塘仅得一隅也短短桥兴朝廷无长防济时也独数鹅匹兴所属意者卑汚之人也雁在云霄兴贤者髙举逺引也当时必有君子去国故为是语试以此意吟咏则得矣不然则诗与题奚闗哉此盖善于评诗者大抵诗以兴意为主是诚可为作诗法
　　坡仙诗句
　　东坡诗句云近来天气应难料向煗犹湏御裌衣玉泉黄伯厚亦有絶句云社寒比腊更清严花蘂萧疏半欲缄过手重裘犹得力莫将晴煗信春衫二诗意虽同然论其醖籍则黄句为胜
　　辨秋胡妇
　　秋胡妇一事顔延年首咏之有曰峻节贯秋霜近世丰城陈夀父杰赋曰长旦走县薄盛年羞乞墦托身未分明一隔五暑寒中堂幸有姑力养可忘年春月蚕事起采桑道旁阡懐金者谁来解槖陈甘言此物奚至哉妾心炳如丹反舍尚三唾欣闻藁砧还胡然道旁金乃在阿母间尝经挑桑妇还以奉慈萱歠饮岂不欢伉俪难为顔反覆重子汚濯之清冷渊诚虽匹妇谅微义不犹完又有宁都萧立之等赋序曰秋胡妇事见记顔延年作诗髙之夫却行道者之金信其洁矣然愤其夫之说桑妇而卒以是死焉推此意也无亦类世所谓妬妇者耶因歌之曰君家作妇五日强锦衾未煗鸳鸯牀阿郎遽作逺防别五载菽水空襦裳采桑忽忽春风陌郎归相逢不相识探囊赠妾双黄金妾心如水介如石阿郎归来坐堂前低头相视黙不言郎心如此不易保丑君一死沧波寒棱棱峻骨秋霜句断简风流暎千古后来一种可怜人却遣江津名妬妇陈号自堂萧号氷厓皆江西名诗人一取其义一疑其妬吟笔洒然皆足以发所欲言之意然以予考之古或无此事特著书者之寓言耳若以理推则新婚离别若少陵所咏近于征役峻切势不得已容有之也今秋胡子不过为仕宦而往陈非有迫促于其后者何五日而遽别耶王者之制新婚者期不使虽官府犹谅其燕好方新而寛之况逰宦之权迟速由已乎自鲁至陈道路不至悬逺何至五年而不归独不可谒告省其亲乎既婚五日矣犹不认其妻之容貌非痴人乎夫既曰痴矣路途桑女又何为近之是不痴也则未必不认其妻也既别五年想其侍养其纺绩其理家丛脞不止蚕桑而已也当其采桑劳苦备至顔貌必非若初嫁时矣以顦顇时犹出金桑下以相挑引则新婚少艾又何遽舍而逺逰乎考古如讯狱必深求其情而后可意者古人创此一叚竒事以警后世而诗家取以作题目发吟思耳武成周书也去春秋战国同代而未逺又经圣笔亲定孟子犹曰尽信书不如无书
　　咏史
　　旴江李先生觏咏汉史有云试问莽新谁佐命只应飞燕是元勲此意甚新后白云赵宗丞崇嶓咏张丽华亦云行军长史何劳怨次第论功妾更多诗意相同按隋书晋王广为淮南行省尚书令行军元帅率师伐陈以髙颎为元帅长史师渡江髙颎先入建康晋王广使人驰告之令留张丽华颎曰昔太公面以斩妲己此岂可留也斩之广闻之变色曰昔人云无德不报我必有以报髙公矣由是恨颎然隋之得以灭陈则丽华力也
　　又
　　汉成帝以淖方成为披香殿博士时赵飞燕之妹赵昭仪方幸方成见之曰此祸水也灭火必矣故白云翁之诗曰甲帐初停燕子飞小雏相趁共差池春风吹水粼粼长又有披香博士知
　　五言絶句难工
　　五言絶句最难工盖字逾少而意逾长乃为有味近世所刋有一二絶佳者如裼韶父古意曰江南望江北人去竟难招春水无期约年年到小桥李商卿晚春曲曰春欲归何处流莺也不知只应江上水暗与落花期姚令威僧房昼寝曰薄薄帘栊日隂隂殿阁风无人惊午梦双蜨下花丛赵汉宗折栁词曰行人须折栁折取最长条明日天涯路无人看舞腰此数诗皆妥贴闲适有天然自在之趣可以吟讽
　　咏墨梅
