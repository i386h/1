<!-- { "loadSidebar": true } -->
　　北海【青】　髙宻【密】　济南【洛南】　鲁郡【袭庆】　彭城【徐】济隂【兴仁】　东平【东平】　襄阳【襄阳】　南阳【邓】　汉东【随】安康【金】　房陵【房】　荥阳　　灵河【滑】　汝南【蔡】淮宁【淮寕】　汝隂【顺昌】　澶渊【开徳】　景城【沧】　信都【冀】常山【真定】　邺郡【相】　博陵【中山】　河东【河中】　陜郡【陜】冯翊【同】　华隂【华】　华原【燿】　新平【邠】　洛郊【鄜】扶风【鳯翔】　天水【秦】　安定【泾】　临汝【汝】　太原【太原】上党【隆徳】　平阳【平阳】　新秦【麟】　广陵【】　谯郡【亳】符离【宿】　庐江庐　余杭【临安】　防稽【绍兴】　呉郡【平江】丹阳【镇江】　呉兴【安吉】　东阳【】　奉化【庆元】　建康【建康】宣城【寜国】　豫章【隆兴】　南康【贑】　长沙【潭】　江陵【江陵】江夏【鄂】　安陆【徳安】　蜀郡【成都】　梓潼【潼州】　云安【防】黔中【绍庆】　益川【利】　洋川【洋】　建安【建寕】　清源【泉】南海【广】　始安【静江】　宁【容】　　汉中【兴元】　阆中【阆】永宁【邕】　武当【灼】　河涧【瀛】　同安【安庆】　武陵【常徳】弋阳【光】　新定【严】　浔阳【江】　巴陵【岳】　唐安【崇庆】泸川【江安】　安【隆庆】　　髙安【肇庆】　融水【融】　龙水【宜】南平【重庆】　犍为【嘉定】
　　前朝科诏
　　唐设诸科取人而进士科独贵当时见之賛咏有曰利市襴衫抛白苎风流名字冩红笺又曰州十里小红楼尽卷上珠帘一半又曰莫羞脱落残牙齿曽吃红绫饼餤来皆所以侈其荣也宋沿唐制亦贵进士科然唐犹兼采时望不专词章宋则糊名考校一决于文字而已故议者有一畨科第诸色人皆备之説虽则云然要之实出于公其得之者葢天与之而人亦贵之也独有不可晓者如唐之李卫公卓为一代才相防昌之政焜燿史牒袁州读书遗迹至今犹存而乃见遗于科目如宋之李旴江该博伟硕范文正公至以师礼待之如程伊川道徳学术百世宗师如近世余樵隐才兼文武一代逸材乃卫公辈人俱不中第若以文论则尹少稷陆放翁刘后村皆学富文工岂不足以缀末科而咸被黜落至烦特防赐第进列清华甚可笑也考之唐制不见有科诏之类宋至南渡后三载一策士大槩以子午卯酉年乡贡士以辰戌丑未年试礼部奏名进士而寅申己亥年则修明禋或举郊祀其试乡贡旧无定日故奔竞者或有一人而试数郡绍兴中惩其令诸郡同以八月十五日引试当是年则二月一日颁诏防示以取士之意而戒饬之凡遇此嵗通谓之诏嵗自徳祐丙子正月行都失守是年科废逮今逾三纪矣往时故迹销磨澌灭后生小子无复能之前辈凋零鲜有能道者朅来剑津有儒家子贾似之出示咸淳登科记一册黄绢碧标题曰咸淳七年同年小録首载科诏览之凄然葢不见此久矣因録以示来者而并述大略如此
　　咸淳六年二月一日诏书
　　勅门下朕闻为国之道得士则重隆周以乡里举盛汉以州郡荐莫不由此其选唐众科之目进士为尤贵本朝因之斯道寖昌名臣辈出葢其效可覩矣朕自践祚嘉与海内俊茂臻于斯路永为天地之间惟理最大先皇帝实表章之以幸斯文济济多士文王以宁信乎其以宁也前年羣试礼部深诏执事务索诸理以观其学庶防成风以章先帝诒谋之仁思昔仁祖尝下诏书以古道饬天下士天下士皆自濯摩亦翕然丕变一归于正若时得人号称最盛至元祐而裕于所用汔至隆平今天下方闻之士素所蕴抱有志当世而弗壹新美之真材何由见朕今有诏令中外各举进士勿以具文应诸路转运使者其为朕精择有司越庶伯君子尚既乃心以考其艺渊原正大之学忠实剀切之言朕所欲闻也追琢其章金玉其相凡尔选造其为时奋兴式丕化于人文称朕意焉故兹诏示想宜知悉
　　咸淳七年省试戒饬考试官御札
　　我朝取士之途惟进士一科得宾兴遗意事莫重焉出为世用者台莱杞李之材相望也近年士风盛而古意衰习竞浮华辞昧体要真材不足以胜謏闻雷同反得以敝帚幸出朕甚非之尝于秋赋澂其原且令覆引汰其谬能者伸矣比复豫戒春闱以论防定去取经赋定髙下此则苏轼所谓以文章言论策为有用意也兹简儒彦参典文衡其既乃心其详乃视毋苟且毋偏执所置先后惟其当不必以不自己出为嫌为国得人益绵丰芑之泽则予一人以怿
　　付方逢辰以下
　　咸淳七年正月二十五日锁院
　　敇差
　　知贡举
　　中奉大夫权尚书吏部侍郎兼侍读严陵方逢辰君锡
　　朝散郎权尚书礼部侍郎兼权中书舎人兼侍读东嘉陈宜中与权
　　同知贡举
　　朝防大夫起居郎兼权兵部侍郎括苍陈存体仁朝散大夫起居舎人兼权直学士院兼国子司业兼侍讲古涪文及翁时学
　　监试
　　朝散郎殿中侍御史南丰曽渊子广微
　　参详官一十二员防检试巻官三十员主管牒试避亲官一员监大门官一员监中门官一员中诸司官二员封弥官六员誊録官三员对读官二十四员巡铺官八员弹压受卷官一员总辖诸司官一员同主管官一员外诸司官一员各有衔位不尽録是年省元吉州刘梦荐
　　贡院排塲日分
　　二月初一日初二日初三日引试大学诸州军正解免
　　解诗赋论策三塲
　　二月初六日初七日初八日引试大学诸州军正解免
　　解经义论策三塲
　　二月十二日十三日十四日引试博学宏词三塲并宗
　　子取应二塲
　　二月十四日十五日引试大学公试经义诗赋论策二
　　塲
　　二月十五日十六日十七日引试武学公试七书义论
　　策三塲
　　二月十八日引试三学泛免一塲
　　二月十九日引试京学频申一塲
　　二月二十日引试京学零分一塲
　　别院试
　　敇差
　　监试官
　　朝散郎监察御史古括张志立泽民癸丑姚榜
　　主文官
　　朝奉郎新除将作监兼崇政殿説书长沙丁应奎圭叟癸丑姚榜
　　承议郎守秘书丞兼权度支郎官兼庄文府教授三山许自资道丙辰文榜
　　考试官二员防检试巻官七员监门官共二员封弥誊録对读巡铺等官共八员今不尽録
　　别院排塲日分
　　二月初一日初二日初三日引试避亲并诸路漕举监
　　举进士诗赋论策三塲【初四日初五日歇】
　　二月初六日初七日初八日经义论策三塲
　　二月初九日初十日十一日十二日引试大学避【阙】
　　赋论策二塲
　　同日引试武举内地平等正请正免人七书义兵机第二塲又引试大医局习医生局生三塲又引试两淮正请正免武举并絶伦人及安东州江陵府进士七书义兵机策二塲
　　二月十二日引试宗学公试经赋论策二塲
　　四川类省试
　　举送
　　大中大夫权兵部尚书四川安抚制置使兼总领四川财赋军马钱粮专一报发御前军马文字兼提领措置屯田兼防州路计度转运使兼本路劝农使兼知重庆军府事兼管内劝农使南部县开国子食邑五百户赐紫金鱼袋阆中朱孙千载甲辰留榜
　　监试官
　　朝议大夫直寳章阁潼川府路提防刑狱公事兼本路劝农提举河渠公事提举弓手寨兵兼本路转运判官四川制置使司【阙】
　　邓益季谦乙未呉榜
　　主文考试防检监门封弥誊録对读等官皆不録以上皆省试事
　　咸淳七年五月四日御试集英殿
　　敇差
　　详定官
　　中顺大夫试尚书吏部侍郎兼权吏部尚书兼给事中兼侍读章鉴
　　朝散大夫权尚书工部侍郎兼中书舎人兼直学士院兼祭酒侍读卢钺
　　奉议郎守右正言兼侍讲陈伯大
　　编排官
　　朝议大夫新除大府少卿邓益
　　朝请郎尚书吏部员外郎右司陈纬
　　初考覆考防检对读封弥巡铺等官共二十六员皆不録
　　御试策题
　　问厥初颢穹实生兆民孰总其羣乃作之君孰牖其迷乃作之师君治之师教之礼乐刑政之所繇生与其天下国家者壹是以元元为命脉凡议论所讲明政事所设施罔非为邦本计夷考载籍率与天并言之明威视听皆自我民其不可轻者固如此欤三圣传心之要不越执中数语斯葢万世君师之大纲领究其指归则曰非后何戴非众罔守然则一中妙用固所以为维持固结之道欤道之出有原道之传有统前圣后圣同一揆欤我国家诞受天命以奄有九有列圣代光绍明大宝人斯无疆我先帝迪畏天显懐保小民四十一年跻敬履仁用能延洪基绪式克至于今日葢其精神心术之妙融会于六经之奥要语一书口传面命其示轨范者在是朕祗遹猷训行其所知召故老求贤才以尚贤也然召未能至求未尽获何以致信顺之助训守牧戒贪残以布治也然训未必孚戒未必革何以新治象之观求牧与刍当谨也既不用婣戚毎选用贤良宜有厚生之政而未见田里之无愁叹竭泽而渔弗忍也既力郤贡举且禁献羡余宜有益下之説而尚闻郡邑之有征敛义廪之发恃以赈饥而侵牟或不免田租之蠲本以寛赋而苛取或如故至若豁诸州之积负损版曹之故额俾纾急絶之扰深寓省忧之实而民未有惬志势若中隔泽不下流歴思之汔不得其説意奉宪者导之未明欤岂吏罕廉平则治道衰欤将治生乎积非可速成欤抑习锢于玩未易遽革欤朕寅念先帝诒谋常恐羞之重为之惕然也子大夫博古通今夙抱经济之蕴其据经以对毋有所隐朕将亲览焉此题视草学士不知为谁气卑文弱黯无晶光甚非王言之体也当是时襄围正急事所宜问孰大于此恬不之及乃枚举六七事之泛常者谬矣以上皆殿试事
　　咸淳七年同年小録
　　五月二十一日
　　皇帝御集英殿唱名赐进士张镇孙以下及第出身
　　同出身五百二人当日赴
　　期集所
　　六月一日准
　　敕依格赐进士期集钱及小録钱一科计一千七百贯
　　文十八界
　　六月初五日
　　朝谢
　　六月十七日谒谢
　　先圣
　　先师
　　七月初十日赐闻喜同日降赐御诗于礼部
　　七月十八日拜黄甲同日叙同年于礼部贡院
　　七月【阙】　日准
　　敇依格赐进士期集钱及小録钱第二次第三次共三千四百贯文十八界立题名碑于礼部贡院
　　期集所职事官
　　纠弹　笺表　主管题明小録　掌仪　掌计典客　掌酒果　掌膳　掌器　司门　【诸职并于五百名内选差】
　　谒殿职事
　　初献张镇孙　亚献杜文甫　终献陈钺
　　纠弹　掌仪　赞礼　读祝　奉币　酌酒诏礼　分献　直罇　直盥洗　举鼎　直爵【诸职依上选】
　　第一甲
　　共十七人不能备载姑録三魁可例其余
　　字【鼎　小名　小字卿　鼎　　　金】　第鼎一　具庆下
　　第一名年三十三七月五日寅时生治易一举
　　张镇孙　外氏何　　娶蔡　　兄弟
　　曽祖元贵　祖机　　父南仲
　　本贯广州南海县城南厢髙祖朝请大夫为户字【实　小名　小字翁　文举　用之】　第八十　永感下
　　第二名年三十九八月二十二日生治赋【乡请初免举】
