<!-- { "loadSidebar": true } -->
　　后邨序竹谿林公希逸诗有曰唐文人皆能诗栁尤髙韩尚非本色入宋则文人多诗人少三百年间虽人各有集集各有诗诗各自为体或尚理致或负材力或逞辨博少者千篇多至万首要皆经义防论之有韵者尔非诗也自二三钜儒十数大作家俱未免此病干淳间艾轩先生始好深沈加鍜链有经嵗累月缮一章未就者平生所作不数卷然以约敌繁宻胜疏精掩粗同时惟吕太史赏重不知者以为迟晦竹谿诗比其师稿干中含华滋萧散中藏严宻窘狭中见纡余天下诵之曰诗也非经义防论之有韵者也后邨经义策论之有韵者一句最道着宋诗之病然其自作则亦有时而不免岂知而故犯者邪迟晦二字亦道着艾轩之病
　　刘玉渊评论
　　太白以天分驱学力少陵以学力融天分渊明俛太白而差婉山谷跂子美而加严
　　晩唐学杜不至则曰咏情性冩生态足矣恋事适自缚说理适自障江西学山谷不至则曰理路何可差学力何可诿宁拙毋弱宁核毋疏兹非一偏之论欤
　　删后诗四家渊明诗之佛太白诗之仙少陵仙佛傋山谷可仙可佛而俨然以六经礼乐临之虽有作者莫可及矣
　　诗家门户李黄防若可寻陶杜未易凑泊而陶为尤甚故李杜视陶又有分数
　　融骚选唐者半山驾骚选以轧唐者黄陈混骚选以汩唐者梅欧苏宋诗视唐为杂南渡后为尤杂
　　唐自少陵外大抵风兴工江西作者大抵雅颂长古诗一变骚再变选三变为唐人之诗至宋则骚选唐错出山谷负修能倡古律事宁核毋疏意宁苦毋俗句宁拙毋弱一时号江西宗派此犹佛氏之禅医家之单方剂也近年永嘉复祖唐律贵精不求多得意不恋事可艳可淡可巧可拙众复趋之由是唐与江西相抵轧楚骚诗变也而六义备乐府骚变也而兴颂兼后世为骚者比而已他义无也为乐府者风而已兴颂无也古诗已不能禁风雅之不变删后有作可求备乎此选与唐百家不害至今传也
　　山谷工用事雄说理江右由是成派其究雅多而风少少陵读五车倒三峡吐惊人泣鬼之句岱岳岳阳真能笼乾坤万里于一咏之内千古吟人望洋兴叹及坡谷以道眼评之见趣又别坡称子美凌跨百代古今诗人尽废然陶谢髙风亦少衰矣山谷赞杜曰煎胶续千古无至落笔九天上一句则属之陶何哉
　　山谷既以落笔九天赞渊明其自述则曰蒲团日永鸟吟时罏薫一炷细参之犹欲苏州心印至坡老直谓李杜虽跨百代古今诗人尽废然陶谢髙风亦少衰矣惟韦应物发纎浓于简古寄至味于淡泊非余子所及悲夫二公岂非才雄学赡追方李杜有余而退羡陶韦不足方将造忘言之妙而悲粗滓之不尽化欤
　　竒韵
　　近见有以【阙】字为韵者古今诗未有押此一字者盖甚新也狨字韵亦罕见有用者予近有诗曰羽纛金章映坐狨或亦谓其稍新
　　赵信国桃符句
　　赵信公葵镇淮扬日有桃符句云日燿旌旗开大阃风鼓角到中原后句甚佳是时余制帅玠镇蜀亦有桃符句云威行玉斧山河外春在金符掌握中可以相埒唐裴晋公度守东都刘賔客禹锡贺诗有曰万乘旌旗分一半八方风雨防中州闳伟尊壮可备桃符也按玉斧事乃宋太祖开基时阅地舆图偶持玉斧因以柄画其分界今省记不全玉斧非刀斧也乃金杖子约长四五尺以片玉冠其首人主闲步则持之犹今之柱杖等类神祠中素绘仪从犹或存此
　　杜牧之湖州诗
　　尝读太平广记载杜牧之湖州诗曰自是寻春去较迟不须惆怅怨芳时狂风落尽深红色茂緑成隂子满枝今观丽情集则曰自恨寻春到已迟往年曽见未开时如今风捭花狼藉緑叶成隂子满枝大意虽同而前诗似胜若论纪实则后者为是尚当求杜集正之
　　栁香
　　近见临川叶宋英有赠行诗曰栁香何处春风店酒醒月明闻杜鹃絶爱其兴致清婉后见太白诗有云风吹柳花满店香乃知有所自来特未知栁果有香否
　　蚕蛾诗
　　记儿时尝闻人诵蚕蛾诗颇有思致今犹能记闲为诸孙诵之曰自家纒裹一堆堆鼎沸方知身是灾侥幸成蛾还弃掷更教明嵗早归来盖江南土俗毎遇蛾卵后即送之长流祝曰蚕蛾儿蚕蛾儿明嵗早归来
　　义试诗
　　往昔江南承平时乡里诸斋闲出题示学者赋絶句考殿最有极精巧者是时俱名曰义试诗尝钞録成帙乱离失之今犹记其一二有汤清伯赋夹竹桃曰芳姿劲节本来同緑防红妆一様浓我若化龙君作浪信知何处不相逢又某人赋蒲萄月曰春藤上架翠成窠颗颗光凝晩景多疑是蘂宫开夕宴结成珠帐待嫦娥赋孔明草庐图有曰南阳髙卧屈将军往事留水墨昏莫讶轴间茅屋小个中藏得汉乾坤虽只体贴描画然妙处自不可冺革命后曽唯仲赋草意有曰辇路凄凄隔嵗华王孙望断怨天涯空庭烟雨无人管那有闲情衬落花伤时懐旧令人凄然又赣曽苍山尝赋杨妃韈曰万骑西行过马嵬凌波曽此堕尘埃莫言一曲香弯小踏转开元宇宙来
　　韩陵阳论晩唐诗
　　唐末人诗虽格到卑浅然谓其非诗不可今人作诗虽句语轩昻止可逺听而其理则不可究此陵阳韩子苍室中语也允谓深中宋诗之病近世刘后邨亦谓宋三百年人各有集诗各有体要皆经义策论之有韵者尔非诗也二三钜儒十数大作家俱未免此病皆至论也其后刘须谿则又云后邨所短适在于此可发一笑
　　琵琶亭诗
　　诸吕家于江州仕宋累朝穷富极贵中外鼎盛及北兵至自文焕而下相率纳欵无一人抗节报国其后有题诗于琵琶亭者一日吕老见之挥泪其诗曰老大蛾眉负所天尚留余韵入哀江心正好看明月却抱琵琶过别船语意深婉信佳句也且有闗于世道或云燕五峰右丞偕龙麟洲谒吕文焕酒酣命麟洲赋诗以琵琶亭为题麟洲赋此讥之吕老纳贿请改赋既而好事者流传
　　义燕诗
　　金防昌五年田器之帅师沙漠有燕子巢其土屋秋社前戏以帛题诗云防年塞上负艰危何事乌衣亦此飞朝向沙场如有故暮投茅屋似相依君怜我处来迎语我忆君时不掩扉明日西风悲鼓角君应先去我何归用蜡封裹系于其足至泰和四年移上党幕府时已十年忽于合翠堂见双燕一飞户牖一栖砚屏器之见其足有所系解之得旧诗遂绘为图当时吟咏甚富今师孟郎中乃器之贤嗣也复求诸公赋之予欲效颦而未能也姑记其事
　　吊李肯斋诗
　　相士叶秋月诵北人崔参政吊潭帅李肯斋诗曰一夕司空抚御牀祖龙未死国先亡只縁西楚无坚壁致使南州总战塲湘水一川骸骨满肯斋万古姓名香我来不见先生面独对西风酹一觞
　　无名好诗
　　尝记人诵一二诗皆好而不知其姓名上元诗云天碧银河欲下来月华如水浸楼台谁将万斛金莲子向层城午夜开茶诗云山谷云浓春雨多晓来四野布干戈鎗旗不染匈奴血留与人间战睡魔又感时一首云莫厌追欢买笑频沈思离乱可伤神闲时屈指从头数得到清平能防人此唐末五代时人所作读之殊怆然也
　　钉诗
　　宋开庆己未丁大全縁宦者董宋臣得相不防人望江西路分缪万年赋钉诗以刺之大全大怒绳以法配化州其诗云顽磺非铜刚様坚寒阬才离亟趋炎十来槌打随成器一得人拈却逞防不怕斧敲惟要入全凭钻引任教嫌休言深处难抽拔自有羊蹏与铁钳
　　豆腐诗
　　宋咸淳间吉州龙泉县有卖豆腐王老者年八十有六平生朴素不识字忽呼其子告以欲归令代书豆腐诗曰朝朝只与磨为亲推转无边大法轮碾出一团真白玉将归回向未来人言讫坐化诗意亦有味也
　　梦中得诗
　　叔长秋麓先生无子以外族仲弁汝素为后既即世仲弁本生家曰兄曰弟盘踞于其室晨夕香镫弗顾也一夕秋麓见梦仲弁有怒色索纸笔遂书一诗示之曰花边台榭栁边城此日相逢各自亲曽忆当年镫下语如今辜负陇头春诘朝仲弁焚香谢过迁其若兄若弟别室仲弁涕泣与予言之予谓世人云梦生于想子平日不学非能吟者心想之所不至今详格调句法甚类生前之作而幽防之怒深矣孰谓有死生之分哉
　　扬州上元镫诗
　　贾似道镇维日上元张镫客有摘古句作镫门诗者曰天下三分明月夜扬州十里小红楼众称其切吾尝以为此必药州廖莹中所为也唐人诗曰天下三分明月夜二分无赖是州又唐人登第词曰州十里小红楼尽卷上珠帘一半皆本郡事也
　　山谷达论
　　山谷有短句云三公未白首十辈拥朱轮只有人看好何益百年身但愿身无事清尊对故人此达者之论足以警世
　　赋诗误用事
　　南唐李后主煜崇信浮屠法刑政多弛有司奏死刑若遇其斋日则于宫中佛前然灯以达旦为验谓之命灯未旦而灭则论如律不然率贷死富人赂宦官窃续膏油往往获免近世临川曽景建极赋金陵百咏有曰五详三覆始施刑明灭兰膏岂足冯可惜当年杀严续无人为益决囚镫按续字兴宗冯翊人徙家广陵因父防仕南唐为礼部尚书中书待郎以不附宋齐邱为元宗景所知两登相位尽忠不贰后以言不见用求罢拜镇海军节度使属疾还都后主以其国戚遣内夫人问之歴陈羣臣衺正辞气抗慨不及其私翼日卒諡曰懿续始终全美未尝被杀也曽公大诗人亦不免误用事

　　隠居通议卷十
　　钦定四库全书
　　隠居通议卷十一
　　元　刘壎　撰
　　诗歌六
　　兴亡歌咏
　　汉髙帝大风之歌曰大风起兮云飞扬威加海内兮归故乡安得壮士兮守四方宋太祖咏日出之诗曰欲出未出红刺刺千山万山如火发须臾拥出大金盆赶退残星逐退月陈后主之诗曰午醉醒来晩无人梦自惊夕阳如有意偏傍小明南唐李后主之词曰樱桃落尽春归去蜨翻轻粉双飞又曰门巷寂寥人去后望残烟草萋迷合四君之所作而论之则开基英雄之主与亡国衰弱之君象不同居然可见
　　诗句冩太平
　　李文定公昉禁林春日诗有曰一院有花春昼永万方无事诏书稀欧阳文忠公送田秦州诗有曰万马不嘶听号令诸蕃无事乐耕耘苏文忠公和熈河帅蒋颖叔上元诗有曰永夜出逰从万骑诸羌入看拥千层凡此皆可想见昔日太平气象毎读此诗令人慨然
　　吟咏诛奸
　　一代之亡必有一误国者为人所指目见于吟咏自唐以来赋者多矣虽机轴不免相同然诛奸谀于既死诚千古之一快不可议其蹈袭也如唐彦谦咏文恵宫人云认得前家令宫人泪满裾不知梁佐命全是沈尚书李泰伯觏咏汉宫云哀平外立国权分只为当时乏嗣君试问莽新谁佐命只应飞燕是元勲郑毅夫獬咏范蠡云十重越甲夜成围宴罢君王醉不知若论破吴功第一黄金只合铸西施赵汉宗咏张丽华云陈事分明属绮罗香尘吹尽井无波行军长史何劳怒次苐论功妾更多予叔长秋麓翁咏陈后主亦云晋王前殿贺平陈从此江南雨露匀四百年间重混一谁知江令是忠臣宋之失国贾似道为之也余窃尝为之诗云三百年余歴数更东南万里看升平黄金台上麒麟阁混一元勲是贾生
　　半山咏扬雄
