<!-- { "loadSidebar": true } -->
　　秦始皇焚书坑儒遗臭万世而莆阳郑夹漈樵谓秦未尝废儒学言有证騐似亦可采其説曰陆贾秦之巨儒郦食其秦之儒生叔孙通秦时以文学召待诏博士数嵗陈胜起二世召博士诸儒生三十余人问故皆引春秋之义以对是则秦未尝不用儒生与经儒也况叔孙通降汉时自有弟子百余人齐鲁之风亦未尝替故项羽既亡而鲁为守节礼义之国则知秦未尝废儒而始皇所坑葢一时议论不合者耳夹漈又曰萧何入咸阳收秦律令图书是则秦亦未尝无书籍也其所焚者一时闲事耳世不明经者皆归之秦火使学者不睹全书未免疑以传疑然易固全书也何尝见后世有明易之人哉所谓秦人焚书而书存诸儒穷经而经絶葢为此发也诗之亡篇有六乃六笙诗本自无词书有逸篇仲尼之时已无矣皆不因秦火也自汉以来书籍至今百不存一二非秦亡之学者自亡之耳以上二论甚新
　　篁竹
　　篁竹字出汉书严助传淮南王安谏用兵书中
　　天幸
　　陈止斋论有曰昔司马子长论李将军为将其言哀痛反覆深悲其无成至论霍去病无他美独天幸不至乏絶予按卫青传云诸宿将所将士马兵不如骠骑【即去病】骠骑所将常选然亦敢深入常与壮骑先其大将军军亦有天幸未尝困絶也然而诸宿将常坐留落不遇由是骠骑日以亲贵比大将军今观此语又似以大将军卫青为有天幸不然则须以常与壮骑先其大将军为句絶乃称
　　骠骑日益贵举
　　大将军青日退而骠骑日益贵举大将军故人门下多去事骠骑辄得官爵惟任安不肻骠骑将军为人少言不泄有气敢任天子尝欲教之孙呉兵法对曰顾方畧何如耳不至学古兵法天子为治第对曰匃奴未灭无以家为也由此上益重爱之贵举二字当考
　　剽姚字音
　　去病卫青姊少儿之子也初为嫖姚校尉服防音飘摇大顔按荀恱汉纪作票鹞葢劲疾之貌票音频妙反鹞音弋召反杜诗后出塞借问大将谁恐是霍嫖姚论者以为杜子美平声读两字不知其用服防音也
　　大将军军出塞
　　元狩四年春大将军军出塞云云汉益纵左右翼绕单于军单于遂乘六臝壮骑可数百直冒汉围西北驰去
　　张释之传
　　秦任刀笔之吏吏以亟疾苛察相髙然其敝徒文具耳无恻隐之实注云谓空具文而无其实○文帝倚瑟而歌意惨凄悲懐
　　李广不击刁斗
　　一説谓以铜作鐎器受一斗昼炊饭食夜击持行名曰刁斗一説谓小铃如宫中传夜铃也一説谓形如鋗以铜作之无縁受一斗故云刁斗鋗即铃也一説云鐎温器有柄斗似铫而无縁音鐎夫以一刁斗古人犹不能详其制言之各异其説然其实只是今日摇铃击柝之类以警夜备非常耳
　　李广数竒
　　大将军青隂受上戒以为李广老数竒毋令当匃奴如淳曰数为匃奴所败竒者不偶也服防云作事数不偶也愚按数字顔音所具反汉音所角反未知孰是
　　战国策
　　刘向未曽校定战国策之先其书号曰中书又曰战国防书或曰国策或曰国事或曰短长或曰事语或曰长书或曰修书其名不一至禸始以为此战国时防士策谋定其书宜为战国防上继春秋下讫楚汉之起二百四十五年之间列国时备载凡三十三篇旧有髙诱注宋绍兴间又有缙云鲍彪注尤详且多驳正世称其善向旧本起东周次西周又次秦齐楚赵魏韩燕宋卫而止以中山彪谓西周正统也不得后于东周故首以西周安王【威烈王子也】而东周次之
　　西周首章曰严氏为贼而阳防与焉严氏即韩之严遂也遂字仲子时韩傀相韩列侯傀名侠累列侯重之严遂与之不相能求得轵深井里人聂政为刺客杀侠累于东孟之防注杀人不以道曰贼竖小使也互见韩防曰聂政阳坚刺相兼君注曰坚政之副犹秦武阳副荆轲又曰名坚见西周注是阳竖即阳坚也殆坚字近竖误文耳
　　严仲子谓聂政曰闻足下义甚髙故直进百金者特以为丈人麤粝之费注曰粟十六斗为一秉舂米一斛曰粝
　　犹之井中而曰我将为尔求火也此韩防中语甚佳
　　华佗
　　观魏志华佗传见其医入神妙与造化通仓扁后才仅见耳然佗能洞见世人之五臓而不能宻察孟徳之心术竟被收録坐死岂其明智有所偏欤
　　限田
　　汉儒限名田之议甚好后世若能行之自可抑兼并豪强诚重本救末之良策也
　　贵贱无常
　　汉武帝卫皇后字子夫平阳公主家讴者武帝袚霸上还因过主家饮武帝起更衣子夫侍尚衣轩中得幸上还坐驩甚赐平阳公主金千斤主因奏子夫奉送入宫子夫上车主拊其背曰行矣强饭勉之即贵毋相忘入宫有宠生三女一男男名据即戾太子及陈皇后废子夫为后此贵贱之无常一也子夫有弟卫青字仲卿以大将军封为长平侯其三子皆封侯贵震天下是时帝姊平阳宫主寡居当用列侯尚主主与左右议长安中列侯可为夫者皆言大将军可主笑曰此出吾家常使令骑从我出入耳奈何用为夫乎左右曰今大将军姊为皇后三子为侯富贵振动天下主何以易之乎乃许之白武帝乃诏卫将军尚平阳公主焉此贵贱之无常者二也卫后出于歌讴卫青起于奴仆一旦际遇至于母天下壻帝庭而无非之者褚先生曰丈夫当时富贵百恶灭除出耀荣华贫贱时事何足累之哉予阅此传深有感于此语
　　汉武帝防行自轻
　　汉武故事曰帝即位为防行尝至柏谷夜投亭长宿亭长不纳乃宿逆旅翁邀少年十余人皆持弓矢刀剑令主人妪出过客妇谓其翁曰吾观此丈夫非常人也且有备不可图也天寒妪酌酒多与其夫夫醉妪自缚其夫诸少年皆走妪出谢客杀鸡作食平旦上去还宫乃召逆旅夫妻见之赐妪金千斤擢其夫为羽林郎愚闻帝王之出入自有鬼神呵防固可安全然万乘之主所为如此若非遇逆旅之老妪识人一反覆间立为韲粉贻笑万世此时噬脐其可及乎汉武开此例至宋徽宗尤而效之抑又甚焉











　　隐居通议卷二十六
<子部,杂家类,杂说之属,隐居通议>
　　钦定四库全书
　　隐居通议卷二十七
　　元　刘壎　撰
　　礼乐
　　雩祭
　　周制月令建巳月大雩五方上帝其坛名曰雩禜于南郊之傍以太昊青炎帝赤轩帝黄少昊白颛帝黒配五帝左传龙见而雩乃角亢星见时周之六月阳气盛恒旱故雩雩之为言逺也逺为百谷以祈膏雨若国大旱则司巫帅巫而舞雩若旱暵则女巫舞雩世人常言舞雩未知其义始此
　　灵星
　　周制仲秋之月祭灵星于国之东南汉髙帝八年令郡国县邑立灵星祠常以嵗时祠以牛祠后稷以羊彘祠后稷而谓之灵星者以后稷又配食星也旧説星谓天田星也一曰龙左角为天田主谷乃于壬辰位祠之壬为水辰为龙就其义也东晋灵星配飨南郊不置祠唐以立秋后祀灵星于国城东南又诗丝衣序髙子曰灵星之尸则祠灵星亦立尸后世学宫门谓之灵星门者或谓灵星之祭宾尸于此故名然今之灵星门于义实所未喻又淮南子主术训君人之道其犹灵星之尸也俨然黙而吉祥受福○详见后学宫制
　　封禅义
　　帝王易姓必封泰山所以告成功也礼云因名山升中于天而必于泰山者万物交代之处封増其髙顺其类也升上也中成也刻石纪号以着功绩封讫而禅梁父者亦因天以及地也説者谓封禅取髙厚之义封土于山而禅祭于地天以髙为尊地以厚为徳也増泰山之髙以报天附梁父之厚以报地梁父者泰山之支山卑下者也能以其成功相禅代故封禅以告太平
　　墓祭
　　世谓三代以前无墓祭而朝陵拜扫起于秦时古宗庙前制庙后制寝秦始出寝起于墓侧汉因秦上陵皆有园寝起居衣服象生人之具古寝之意也唐开元二十年四月制曰寒食上墓礼经无文近代相传浸以成俗士庶有不合庙享何以用展孝思宜许上墓同拜埽礼不得作乐仍编入五礼永为恒制故议者以为墓祭始于唐也
　　学校配享
　　州县学祀文宣王以兖国公顔子邹国公孟子配享文庙后宋咸淳中议者以本朝崇尚四书宜并祀曽思配享于是以郕国公【曽子】沂国公【子思子】升配文宣王与顔孟为四其意葢以顔主论语孟主孟子而大学则曽之所述中庸则思之所作是因四书而尊四贤可谓备一代之盛典其后见北人云北方文庙惟以顔孟配而曽思不与焉葢移跸东南曽思并配之令不及北方故中原惟守旧制也初制配享之礼顔孟东西相对其后熈丰奸党以私意追尊王安石因妄比王安石为顔子遂迁孟子位西靣东与顔子对者退处于位东靣西与顔子并既而朝廷更化国论维新乃罢王安石配享亟毁其塑像一时因循不复厘正孟子仍旧位东靣西咸淳増配承袭譌缪亦以曽思并列于顔孟之下俱位东靣西竟成虚右遂谓配位俱当左列其实不然
　　大行
　　古者君亡未有諡皆以大行称之往而不反之义也始皇崩于沙丘防亥曰今大行未发丧礼未终见李斯传愚谓行字可作去声葢諡未定则徳未名姑总称为德行之大者
　　墓旐书例
　　古人题旐及题墓必加国号如曰唐故宋故所以表其为何代之人后将有攷也曹孟徳自谓愿题汉故征西将军曹侯之墓者亦以汉国号加于故字之上此其凡例也徳祐以前题墓俱曰宋故不以为嫌归附以来皆不书国号惟书故字甚无义理近见北人皆书元故南人乃不然由今思之若不书元故则题旐题墓惟曰某官灵柩曰某人之墓此理为长予有友人不书国号予并去其故字识者咸以为当葢既不书国号则故字之义无所承若必欲书则必加国号乃可
　　卤簿字义
　　鬼谷子曰车驾行羽仪导从谓之卤簿自秦汉始有其名后汉胡广作天子行卤大楯也所以扞敌部伍之次皆着之簿仪其五兵独以盾为名者行道之时甲楯居外余兵在内故但言卤簿而五经精义亦曰卤大盾也以大盾领一部之人故名之曰卤簿其义如此
　　社稷之名
　　予于前卷尝纪今世并称稷契为非葢稷乃官名契乃臣名也按国语载展禽曰昔烈山氏之有天下也其子曰柱能植百谷百蔬夏之兴也周弃继之故祀以为稷共工氏之伯九有也其子曰后土能平水土故祀以为社注云烈山氏炎帝之号也【即神农】起于烈山祭法以烈山为厉山是也柱为后稷自夏以上祀之夏禹之兴弃能继柱之功自商以来祀之共工氏伯者在羲农之间其子句龙在黄帝时为土官九土九州之土也后君也使君土官故曰后土社后土之神也又弃勤播百谷死于黒水之山故曰稷勤百谷而山死由是观之则柱与弃俱号后稷氏共工句龙号后土氏称后稷后土则各以其官于理甚宜若以稷契并称则官名臣名杂述矣杜氏通典云颛顼祀共工氏子句龙为社烈山氏子柱为稷髙辛氏唐虞夏皆因之殷汤为旱迁柱而以周弃代之欲迁句龙无可继者故止又曰凡社皆以句龙配凡稷皆以弃配社者五土之神稷者于五土之中特指原隰之祗援神契云稷者原隰之中能生五谷之祗是也
　　汉酎
　　汉制正月旦作酒八月成三重酿醇酒也味厚故以荐宗庙八月尝酎防诸侯王于庙中出金助祭谓之酎金皇帝斋宿献金金不如斤両或色恶王削县侯免国今南方所谓一宿酒者只一重而已今至三重则其味醇厚可知矣
　　九族
