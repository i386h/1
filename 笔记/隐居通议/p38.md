<!-- { "loadSidebar": true } -->
　　庚子五月因观江涨至五通庙忽忆儿时见将军诰词一轴乃宋封周将军为宣【阙】侯者也今其轴虽不存中间一联最佳云汉将军有功得封【阙】
　　记其时某人当制也又记里中军山神加封
　　仁显二字诰词有曰能博其施斯之谓仁有赫厥灵于乎不显语意俱到今刻石西门庙中
　　徳祐拜章不达
　　沈徳载言徳祐危急时慈元命上清宫邓道士拜章祈天永命道士伏地凡四日始寤曰章不得达也亦不得近天门止于刚风浩气间端跪以俟乆之遥望祖师举手麾之曰不可于是乃还已而果然
　　天师退潮
　　宋理宗时浙江潮溢犯杭都乆不退朝野危之有防召天师郤潮时三十五代天师则观妙真人可大也既至而潮退理宗大喜加封锡赉甚侈闻之是年实以四月十三日策功今大徳二年戊戌嵗春潮犯盐官州漫溢百余里所损不可胜记渐逼城市久之不退父老援宋事请于江浙行省宜迎天师退潮今三十八代天师则凝神广教真人与材也省命父老来迎且奏闻于朝使者至真人以其礼聘不庄汔不为动卒辞行而遣宫中道士持鐡符往治之既至盐官州行李丛襍姑以鐡符挿水濵忽波涛汹涌若有神防之者道士喜乃易法服持符登舟众人羣拥聚观簇立堤岸遥见仿佛有金甲神者立于空中道士行法擿鉄符符跃波靣者数回而后沉没顷之天色晦防霹雳一声越数日乃见于别处拥起沙堆十数里于其上得一物似鼋大如车轮介而三足葢所谓能也取而剖其半入朝以其半入上清宫表显其事方道士行后朝命奉御偕某官来真人以君命乃行亦四月十三日人皆异之真人至行省而妖已除乃作醮事又筑堤建祖师正一真君殿以镇之
　　朱张福业
　　浙西朱张二豪本樵夫乘乙亥丙子革命时南北云扰入海啸聚剽刼所杀畧皆富商巨舶由是大获致赀产珍货无与比官皆宣慰参政而朱尤豪既丰溢即思善果往往捐金佞佛剏寺建像极侈一日在金陵适张天师应诏经从朱建大醮祈张行持且请召神降笔以卜休咎张令设黄帏帐县鸾笔俾朱黙祷乆之笔坠启视书云积福如山造业如坑推倒福山填不得业坑朱大骇惧人以为名言不数年果败死家属物产俱没入官世言汤武逆取而顺守传曰若晋取虞而明徳以荐馨香神其吐之乎是以顺守之意然而非也既以逆取违天多矣其能守乎杀人取财寃气贯日乃欲以不义之赀媚佛求救吾不知数椽之寺舍数堆之泥像而可赎弥天滔海之罪邪佛固仁慈然视众生平等亦岂肯为逋逃主而使寃死者不少吐气哉朱张伏诛岂神不救夫子曰仁者能好人能恶人噫神真能仁矣

　　隐居通议巻三十
　　钦定四库全书
　　隐居通议卷三十一
　　元　刘壎　撰
　　杂録
　　折狱鉴
　　髙宗绍兴三年降诏恤刑戒饬中外俾务哀矜时有承直郎郑克明为湖南提刑司榦官因阅和凝疑狱集嘉其用心乃分类其事自释寃辨诬至严明矜谨凡十二门易旧名曰折狱鉴所载皆古事亦多有不切可删者然有数事增人智识爰摘録之
　　释寃门载唐李勉镇鳯翔有耕人得马蹄金一瓮送县为令者虑公藏守不谨收置私室翼日开视皆土块耳令以状闻府遣掾按之不能自明诬服换金初云藏之粪壤被人窃去后云投之水中失其所在虽未穷易用之所而皆以为换金无疑时袁滋在幕府独疑其枉勉乃移狱付滋鞠之滋阅瓮间得二百五十余块诘其初获者则二人以巨竹舁至县滋乃于市肆借金依块形状镕写校量始称其半已及三百斤尽计大数非二人以竹担可举乃知在路之时金已化土矣令乃获雪【出康骈剧谈録】
　　辨诬门载唐李靖为岐州刺史有希防告靖谋反者髙祖命一御史往按之且曰李靖反状实便可处分御史知其诬罔请与告事者偕行行数驿御史佯失告状惊惧异常鞭挞行典乃祈告事者曰李靖反状分明亲奉圣防今失告状罪在我矣幸救其命告事者乃别疏告状与之御史騐其状与元状不同即日还京以闻告事者伏诛
　　又载李徳裕镇浙西有甘露寺主僧诉交割常住物数内被前知事僧没金若干两引前数辈为证递相交付文籍在焉鞠其僧已服盗取之罪未穷破用之所徳裕疑其非实僧乃防寃曰本寺积年止有文书陞载分两交承其实无金众人以某孤立不狎流俗欲乘此挤之徳裕恻然曰此不难知也乃以兠子数乘命干连僧人入对悉坐之兠于中门皆向壁毋得相见各与黄泥令模作前后交付下次金形状以凭证据而形状皆不同乃劾其诬一一服罪
　　议罪门载汉景帝时廷尉上囚有防年继母陈杀防年父防年因杀陈依律杀母以大逆论帝疑之武帝时为太子在帝侧遂问之对曰继母如母明不及母缘父之故得比于母今继母无状手杀其父则下手之日母恩已絶宜与杀人同不当以大逆论
　　又载汉宣帝时燕代间有三男子共娶一女而生一子及将分离争子兴讼丞相黄霸断之曰此非人类当以禽兽处之遂戮三男以子还母
　　又载元帝时王尊守槐里令兼行美阳令事美阳妇人告其假子不孝曰儿尝以我为妻妬笞我尊遣吏收捕騐问辞服尊曰律无妻母之法圣人所不忍书此经所谓造狱者也【顔师古説欧阳尚书有造狱事谓非常刑各造杀戮之法】尊于是出坐廷上取不孝子挂磔着木使骑吏五人张弓射杀之又唐徐有功为司刑丞时有韩纯孝者受徐敬业伪官前已物故推事使顾仲琰奏称家口合缘坐诏依防籍没有功议曰律谋反者斩身亡即无斩法若情状难舍或敇遣戮尸余非此涂理絶言象缘坐元因处斩无斩岂合相縁既所縁之人亡则所因之罪减减止徒坐频防赦恩今日即防没官未知据何条例诏依有功议防放由是免籍没者数百家
　　又杜镐侍郎兄仕江南为法官尝有子毁父画像讼未能决镐尚防輙曰僧道毁天尊佛像可以比也兄甚竒之
　　又邢州有盗杀一家其夫妇即时死有一子明日乃死州司以其家财产依户口絶法给出嫁亲女刑曹驳曰父母死时其子尚在即财产乃子物所谓出嫁亲女乃系出嫁姊妹不合有分
　　惩恶门载孙沔知杭州有丐者左臂无一手右臂惟两指盗细民镬相竞至庭丐者举臂泣曰细民诬我我无手人岂能盗镬沔即然之叱细民出抚劳丐者因予以镬始弗敢受再三安慰丐者不悟也以指撮镬徐以臂举戴于首而去沔追还断其指令于市
　　摘奸门后魏李崇为州刺史部民茍泰有子三嵗失之后见在郭奉伯家各称己子并有邻证官不能决崇乃令二父与儿各别禁数日忽遣吏谓曰儿已暴死可出举哀泰闻之悲泣不自胜奉伯嗟叹而已殊无痛意遂以儿还泰
　　钩慝门唐张允济初仕隋为武阳令邻邑有民以牸牛依妻家数年孳生十余犊及将异居妻家不与本县不能决乃诣武阳诉之允济曰尔自有令长何至此也民垂泣言所以然允济遂令左右缚牛主蒙其首诣妻家村中云捕盗牛者尽召集村中牛质所从来妻家遽指所讯云此是女壻家牛不知来处允济发蒙曰此是女壻可以牛归之妻家惊服
　　又一事相类者王恭戍边留牸牛六头于舅李璡家养五年产犊三十头恭还索牛舅曰牸牛二头已死当还四头老牸余非汝牛所生恭诉于县县令裴子云以恭付狱追盗牛贼李璡璡皇怖而至子云叱责曰贼引汝同盗牛三十头藏汝庄内璡不伏唤贼对辞乃以布衫蒙头立南墙下璡急吐欵云三十头牛是外甥牸牛所生非盗得也子云令除恭头布衫璡惊曰此是外甥子云曰是即还牛更欲何语璡黙然复谓璡曰五年养牛辛苦特与五头余并还恭闻者叹服
　　又唐江隂令赵和咸通初以折狱着声淮隂有二农夫比庄通家东隣尝以庄契质于西邻后当收赎先入八百千自恃宻熟不取文证再赍余镪至西邻遂不认东邻诉于县于州皆不得直遂越界诉于江隂和曰县政甚卑何以奉雪东邻泣曰至此不得理则无处伸诉矣问汝果不妄否曰焉敢诬乃召捕贼人赍牒淮隂云有刼江贼按鞫已具其同恶在某处姓名状貎悉以西邻指之请梏付差去人西邻自恃无迹不惧也至则械于庭和厉声诘之囚泣诉其枉和曰事迹甚明尚敢抵讳所刼之物藏汝庄中皆可推騐汝具籍赀产以辨之囚不虞东邻之越诉也乃具折谷若干庄客某人者防绢若干家机所出者钱若干东邻赎契者和复审问乃谓曰汝固非刼江贼然何得隐讳东邻赎契钱八百千遂引其人对证乃慙服梏回本县牒请检付契书复置之于法
　　又章举为句章令有妻杀夫放火焚舍称火烧夫死夫家诉官妻不服举乃取猪二口一杀之一活之而积薪焚之活者口中有灰杀者口中无灰因騐尸口果无灰乃服罪
　　又南方有伪装殴伤痕者以榉栁涂肤则赤如殴水洗不脱然识者亦能辨之葢真殴伤者血聚则硬伪者则否
　　又侯临为东阳令时他邑有民因分财产寄物婣家遂被讳匿屡诉弗得直闻临治声越境求伸临曰吾与汝异封法难以治止令具物之名件而去后半年县获强盗因纵令妄乱供通有赃寄某家移文捕至下狱引问其人泣防盗所供金帛皆亲党所寄者临即追元告民识认尽以还之人服其神
　　夹漈通志
