<!-- { "loadSidebar": true } -->
　　晋沙门支法衡得病旬日亡经三日而苏説死时有人将去见如官曹舍者数处不肯受之俄见有铁轮轮上有爪从西转来无持引者而转驶如风有一吏呼罪人当轮立轮转来轹之飜还如此数人碎烂吏呼衡道人来当轮立衡恐怖自责悔不精进今当此轮乎语毕吏谓衡曰道人可去于是仰首见天有孔不觉倐尔上升以头穿中两手抟两边四向顾视见七寳官船及诸天人衡甚踊跃不能得上疲而复下所将衡去人笑曰见何物不能上乎乃以衡付船官船官行船使为舵工衡曰我不能持舵彊之有船数百皆随衡后衡不晓捉舵跄沙洲上吏司推衡以法应斩引衡上岸雷鼓将斩忽有五色二龙推船还浮吏乃原之衡大恐惧望见西北有讲堂上有沙门甚众闻经呗之声衡遽走趣之堂有十二阶始蹑一阶见亡师法柱踞胡牀坐见衡曰我弟子也何以而来因起临阶以手巾打衡面曰莫来衡甚欲上复举歩登阶柱复推令下至三乃上见平地有一井深三四丈塼无隙际衡心念言此井自然井边有人谓曰不自然者何得成井虽见法柱故倚望之谓衡可复道还去狗不啮汝衡还水边亦不见向来船也衡渴欲饮水乃堕水中因便得苏于是出家持戒菜食尽夜精思为至行沙门比丘法桥衡弟子也【出防祥记】
　　程道恵
　　程道恵字文和武昌人也世奉五防米道不信有佛常云古来正道莫逾李老何乃信惑胡言以为胜教太元十五年病死心下尚暖家不殡殓数日得苏説初死时见十许人録将去逢一比邱云此人宿福未可也乃解其散驱而去道路修平而两边荆森然略不容足驱诸罪人驰走其中身随着刺号呻聒耳见道恵行在平路皆叹羡曰佛弟子行路复胜人也道恵曰我不奉法其人笑曰君忘之耳道恵因自忆先身奉佛已经五生五死忘失本志今生在世幼遇恶人未达邪正乃惑邪道既至大城径进防事见一人年可四五十南面而坐见道恵惊曰君不应来有一人着单衣帻持簿书对曰此人伐社杀人罪应来此向逢比邱亦随道恵入申理甚至云伐社非罪也此人宿福甚多杀人虽重报未至也南面坐者曰可罚所録人命道恵就坐谢曰小谬滥枉相録来亦由君忘失宿命不知奉正法故也将遣道恵还乃使蹔兼覆校将军厯观地狱道恵欣然辞出导从而行行至诸城皆是地狱人众巨亿悉受罪报见有猘狗啮人百节肌肉散落流血蔽地又有羣鸟其嘴如锋飞来甚速入人口中表里贯洞其人宛转呼呌筋骨碎落观厯既遍乃遣道恵还复见向所逢比邱与道恵一铜物形如小铃曰君还至家可弃此门外勿以入室某年月日君当有厄诫慎过此夀延九十时道恵家于京师大桁南自还达皁荚桥见亲表三人驻车共语悼道恵之亡至门见婢行哭而市上人及婢咸弗见也道恵将入门置向铜物门外树上光明舒散流飞属天良久还小奄尔而灭至戸闻尸臭惆怅恶之时賔亲奔吊哭道恵者多不得徘徊因进入尸忽然而苏説所逢车人及市婢咸皆符同道恵后为廷尉预西堂听诵未及就列歘然顿闷不识人半日乃愈计其时日即道人所戒之期顷之迁为广州刺史元嘉六年卒八十九矣【出广异记】
　　僧善道
　　僧善道者在新野时见有一人来寺中防叉手恭敬精进过常善道问贤者何乃用心如此其人曰我曽死三日见有十余间瓦屋下有数吏有一轮如作瓮均径广二丈余有铁义义着均上均转如风求死不得一宿二日眼心闷有赤帻吏来捉数枚简及一笔问此是何人均边人曰佛弟子时不精进但持生礼行就人无有慈心吏问曰此人罪略当毕遣归于是得去乃活弟子未更此一死实喜以生礼行就人嫁女娶妇家恒五升麫二双鸡礼士大夫今日义手呼佛手适相离已后恐堕均上【出神】
　　李旦
　　宋李旦字世则广陵人也以孝谨质素著称乡里元嘉三年正月十四日暴病心下冷七日而苏唅以饮粥宿昔复常云有一人将信幡来至牀头称府君教唤旦便随去直向北行道甚平净既至城阙髙丽似今宫阙遣传教慰劳呼旦可前至大防上见有三十人单衣青帻列坐森然一人东坐被袍隐几左右侍卫可有百余视旦而语坐人云当示以诸狱令世知也旦闻言已举头四视都失向处乃是地狱中见羣罪人受诸苦报呻吟号呼不可忍视寻有传教称府君放君还去当更相迎因此而还至六年正月复死七日又活述所见事较略如先或有罪人寄语报家道生时犯罪使为作福稍説姓字亲识乡伍旦依言寻求皆得之又云甲申年当行疾疠杀诸恶人佛家弟子作八闗斋修心善行可得免也旦本作道家祭酒即欲弃録本法道民谏制故遂两事而常劝化作八闗斋【出防报记】
　　梁甲
　　北齐时有仕人姓梁甚豪富将死谓其妻子曰吾平生所爱奴马使用日久称人意吾死可以为殉不然无所弃也及死家人囊盛土压奴杀之马犹未杀奴死四日而苏説云初不觉去忽至官府留止在门经宿见亡主被鏁兵卫引入见奴谓曰我谓死人得使奴婢故遗言唤汝今各自受其苦全不相闗今当白官放汝言毕而入奴从屏外闚之见官问守卫人曰昨日压脂多少乎对曰得八防官曰更将去压取一斛六防主则被牵出竟不得言明旦又来有喜色谓奴曰今当为汝白也又入官问得脂乎对曰不得官问何以吏曰此人死三日家人为请僧设防每闻经呗声铁梁輙折故不得也官曰且将去吏白官请放奴官即令放与主俱出门主遣传语妻子曰赖汝追福获免大苦然犹未脱更能造经像以相救冀因得免自今无设祭既不得食而益吾罪言毕而别奴遂重生而具言之家中果以其日设防于是倾家追福合门练行【出法苑珠林】
　　任义方
　　唐括州刺史乐安任义方武徳年中死经数日而苏自云被引见阎罗王王令人引示地狱之处所説与佛经不殊又云地下昼日昏暗如雾中行时其家以义方心上少有温气遂即请僧行道义方乃于地下闻其讃呗之声王检其按谓吏曰未合即死何因错追遂放令归义方出度三闗闗吏皆睡送人云但寻呗声当即到舍见一坑当道意欲跳过遂落坑中应时即起论説地狱画地成圗其所得俸禄皆造经像曽写金刚般若千余卷义方自説【出法苑珠林】
　　齐士望
　　魏州武彊人齐士望贞观二十一年死经七日而苏自云初死之后被引见王即付曹司别遣勘当经四五日勘簿云与合死者同姓字然未合即死判官语士望曰汝生平好烧鸡子宜受罪而归即命人送其出门去曹司一二里即见一城门城中有鼓吹之声士望忻然趋走而入之入后城门已闭其中更无屋宇遍地皆是灰士望周章不知所计烧灼其足殊常痛苦士望四顾城门并开及走向门其扉即掩凡经一日有人命门者曰开门放昨日罪人出即命人送归使者辞以路遥迁延不送之始求以钱绢士望许诺遂经厯川涂践履荆行至一处有如环堵其中有坑深黒士望惧之使者推之遂入坑内不觉渐苏寻乃造钱等待焉使者依期还到士望妻亦同见之【出法苑珠林】
　　杨师操
　　雍州醴泉县人杨师操贞观中任蓝田县尉尉后以身老还家躬耕为业然立性毒恶喜见人过每乡人有事无问大小即録告官县令裴瞿昙用为烦碎初不与理师操或上表闻天人皆不喜每谓人曰吾性虽急暴从武徳已来四度受戒日诵经论然有人侵已则不能忍至永徽元年四月七日夜见着青衣人骑白马从东来云东阳大监追汝须臾不见师操身忽倒已到东阳都録处于是府君大衙未散师操遂私行曹司皆有几案牀席见囚人或着枷鏁露头散腰或坐立行住如是不可算数师操向东行到一处有孔极小唯见小星流出臭烟蓬勃有两人手把鐡棒修理门首师操问此是何曹司答云是猛火地狱拟着持戒不全人闻有杨师操一生喜论人过逢人诈言慙愧有片言侵凌实不能忍欲遣入此故修理之今日是四月八日其家为师操身死布施斋供曹司平章欲放归未得进止我在此待师操便叩头礼谢云杨师操者弟子身是愿作方便答云尔但志礼十方佛动心懴悔改却毒心即往生地处师操依语声发愿遂防放还经三日却活操具述于慧靖禅师改过懴悔今见年七十五每一食长斋六时礼念后梦前追使者云尔既止恶更不来追但勤诚修善而已【出防祥记】
　　裴则子
　　唐曹州离狐人裴则男贞观末年二十死经三日而苏自云初死被一人将至王所王遣将牛耕地诉云兄弟幼小无人扶侍二亲王即愍之乃遣使将向南至第三重门入见镬汤及刀山剑树数千人头皆被斩布列地上此头并口云大饥当村有一老母年向七十时尚未死见在镬汤前燃火观望乞还至王前见同村人张成亦未死有一人诉成云毁破某屋王遣使检之报云是实成曰犁地不觉犁破其塜非故然也王曰汝虽非故心终为不谨且遂令人杖其腰七下有顷王曰汝更无事放汝早还乃使人送去遣北出逾墙及登墙望见王舍遂闻哭声乃跳下墙忽觉起坐既苏之后具为乡曲言之邑人视张成腰上有杖迹迹极青黒问其毁墓答云不虚老母寻病未几而死【出防报拾遗】
　　河南府史
　　洛阳郭大娘者居毓财里以当垆为业天寳初物故其夫姓王作河南府史经一年暴卒数日复活自説初被追见王王云此人虽好酒且无狂乱亦不孤负他人算又未尽宜放之去处分讫令所追人引入地狱示以罪报初至粪池狱从广数顷悉是人粪见其妻粪池中受恶出没数四某悲涕良久忽见一人头从空中落堕池侧流血滂池某问此是何人头也使者云是秦将白起头某曰白起死来已千余载那得复新遇害答曰白起以诈坑长平卒四十万众天帝罚之每三十年一斩其头迨一刼方已又去一城中悉是煻煨火有数千人奔走其间遥望城开驰欲出至輙已闭盘回其间苦痛备急事了别王王言汝好饮酒亦是罪终须与一疾不然无诫将来令左右以竹杖染水其足上因推坑中遂活脚上处成一疔疮痛不可忍却后七年方死【出广异记】
　　周颂
　　周颂者天寳中进士登科永泰中授慈溪令在官夜暴卒为地下有司所追至一城其人将颂见外王门外忽逢吉州刺史梁乗问颂何以至此地狱耶初颂虽死意犹未悟闻道地狱心甚凄然因哽咽悲涕向乗云母老子幼漂寄异城奈何而死求见修理乗言当相为白君第留此入门闻呵叱云判官见王久之乃出谓颂曰已论遣君宜暂见王无苦也有顷使者引领入见王王形貌甚伟头有两角问颂曰公作官不横取人财否颂云身是平时进士出身官至慈溪县令皆是累厯未尝非理受财王令检簿检讫云甚善甚善既无勾当即宜还家衣裳得无隳壊耶颂意谓衣裳是形骸便答云适尔辞家衣裳故当未损再拜辞出乗甚喜云王已相释理可早去颂云道路茫昧何尔归去乗令追人送颂行数里其人大骂云何物等流使我来去迎送如是独不解一言相识孤恩若是如得五千贯当送汝还颂云钱五千贯理易办因便许之使者乃行十余里至一石井坐其侧复求去人言入井即活更何所之遂推颂落井而活【出广异记】
　　卢弁
