<!-- { "loadSidebar": true } -->
　　宜君王老
　　王老坊州宜君县人也居于村墅颇好道爱客务行阴德为意其妻亦同心不倦一旦有蓝缕道士造其门王老与其妻俱延礼之居月余间日与王老言谈杯酌甚相欢狎俄患遍身恶疮王老乃求医药看疗益加勤切而疮日甚逮将逾年道士谓王老曰此疮不烦以凡药相疗但得数斛酒浸之自愈于是王老为之精洁醸酒及熟道士言以大瓮盛酒吾自加药浸之遂入瓮三日方出须髪俱黑面顔复少年肌若凝脂王老阖家视之惊异道士谓王老曰此酒可饮能令人飞上天王老信之初瓮酒五斛余及窥二三斗存耳清冷香美异常时方打麦王老与妻子并打麦人共饮皆大醉道士亦饮云可上天去否王老愿随师所适于是祥风忽起防云如蒸屋舎草树全家人物鸡犬一时飞去空中犹闻打麦声数村人共观望惊叹唯猫弃而不去风定其佣打麦二人乃遗在别村树下后亦不食皆得长年宜君县西三十里有升仙村存焉【出续仙传】
　　陈师
　　豫章逆旅梅氏颇济惠行旅僧道投止皆不求恒有一道士衣服蓝缕来止其家梅厚待之一日谓梅曰吾明日当设斋从君求新瓷碗二十事及匕筯君亦宜来防可于天寳洞前访陈师也梅许之道士持碗渡江而去梅翌日诣洞前问其村人莫知其处乆之将回偶得一小迳甚明净试寻之果见一院有青童应门问之乃陈之居也入见道士衣冠华楚延与之坐命具食顷之食至乃熟蒸一婴儿梅惧不食良乆又进食乃蒸一犬子梅亦不食道士叹息命取昨所得椀赠客视之乃金椀也谓梅曰子善人也然不得仙千岁人参枸杞皆不肯食乃分也谢而遣之比不复见矣【出稽神録】
　　陈金
　　陈金者少为军士隶江西节度使刘信围防州金私与其徒五人发一大开棺见一白髯老人面如生通身白罗衣衣皆如新开棺即有白气冲天墓中有非常香气金独视棺葢上有物如粉微作硫黄气金素闻棺中硫黄为药即以衣襟掬取怀归墓中无他珍寳即共掩塞之而出既至营中营中人皆惊云今日那得有香气金知硫黄之异旦辄汲水服之至尽城中入舎僧寺偶与寺僧言之僧曰此城中富人之逺祖也子孙相传其祖好道有异人教饵硫黄云数尽当死死后三百年墓当开即解化之期也今正三百年矣即相与复视之棺中空唯衣尚存如蝉蜕之状金自是无病今为清海军小将年七十余矣形体枯瘦轻健如故【出稽神録】

　　太平广记卷五十一
　　钦定四库全书
　　太平广记巻五十二
　　神仙五十二
　　陈休复　　　殷天祥　　　闾丘子
　　张卓
　　陈休复
　　陈休复者号陈七子贞元中来居褒城耕农樵采与常无异如五十许人多变化之术褒人有好事少年承奉之者五六人常为设酒食以求学其术勤勤不已休复约之曰我出西郊行及我者授以术休复徐行羣少年奔走追之终不能及遂止无得其术者后入市众复奉之不已休复与出郊外坐大树下语道未竟忽然暴卒须臾臭败众皆惊走莫敢回视自此诸少年不敢干之常狂醉市中褒帅李谠怒而系于狱中欲加其罪桎梏甚严忽不食而死寻即臭烂虫蛆流出郊外旋亦还家复在市中谠时加礼异为筑室于褒城江之南岸遗与甚多略无受者河东柳公仲郢相国周墀燕国公高骈拥旄三州皆威望严重而深加礼敬书币相属休复亦无所受唯氅布裘受而贮之亦未尝衣着也昌明令胡仿常师事之将赴任留钱五千为复休市酒笑而不取曰吾金玉甚多恨不能用耳以锄授仿使之劚地不二三寸金玉钱货随劚而出曰人间之物固若是矣但世人赋分有定不合多取若吾用之岂有限约乎仿之昌明休复祖之于仙流江上指砂中令仿取酒器仿攫砂数寸得器皿五六事饮酒毕复埋砂中又戏曰吾于砂中尝藏菓子今亦应在又令取之皆得蜀相燕公使人致书至褒城所居延召休复同日离褒城使人经旬方达休复当日已至成都而又有一休复与使者偕行未尝相舍燕公诘于使者益奇待之常于巴南太守筵中为酒妓所侮休复笑视其面须臾妓者髯长数尺泣诉于守为祈谢休复呪酒一杯使饮之良乆如旧又有药一丸投水中沉浮旋转任人指呼变化隐显其类极多不可备载光启元年大驾还京休复亦至阙下田晋公军容问至京国几年安宁曰二十果自问后二十日再幸陈仓后于道中寄诗与田晋公曰夜坐空庭月色防一树寒梅发两枝及驾至梁洋邠帅朱玫立襄王监国寒梅两枝验矣自是衞驾诣都多在西县三泉褒斜以来屯驻休复之术素为人所传俄为人钉其手于柱上寻有人救而防之竟亦无患岁余卒于家葬于江南山下数月好事者掘其墓无复所有见休复在长安驾驻华州休复亦至兴德府矣【出仙传拾遗】
　　殷天祥
　　殷七七名天祥又名道筌尝自称七七俗多呼之不知何所人也游行天下人言乆见之不测其年寿面光白若四十许人到处或易其姓名不定曾于泾州卖药时灵台蕃汉疫疠俱甚得药者入口即愈皆谓之神圣得钱却施于人又尝醉于城市间周寳旧于长安识之寻为泾原节度延之礼重慕其道术房中之事及寳移鎭浙西数年后七七忽到复卖药寳闻之惊喜召之师敬益甚每日醉歌曰弹琴碧玉调药链白朱砂解醖顷刻酒能开非时花寳常试之悉有验复求种瓜钓鱼若葛仙翁也林寺杜鹃高丈余每春末花烂熳寺僧相传言贞元中有外国僧自天台来盂中以药养其根来种之自后搆饰花院鏁闭时或窥见三女子红裳丽共游树下人有辄采花折枝者必为所祟俗传女子花神也是以人共寳惜故繁盛异于常花其花欲开探报分数节使宾僚官属继日赏翫其后一城士女四方之人无不载酒乐游纵连春入夏自旦及昏闾里之间殆于废业寳一日谓七七曰林之花天下奇絶常闻能开非时花此花可开否七七曰可也寳曰今重九将近能副此日乎七七乃前二日往林宿焉中夜女子来谓七七曰道者欲开此花邪七七乃问女子何人深夜到此女子曰妾为上所命下司此花然此花在人间已逾百年非乆即归阆苑去今与道者共开之非道者无以感妾于是女子瞥然不见来日晨起寺僧忽讶花渐拆蕊及九日烂熳如春乃以闻寳与一城士庻惊异之游赏复如春间数日花俄不见亦无落花在地后七七偶到官僚家适値宾防次主与宾趋而迎奉之有佐酒倡优甚轻侮之七七乃白主人欲以二栗为令可乎咸喜谓必有戏术资于欢笑乃以栗巡行接者皆闻异香惊叹唯佐酒笑七七者二人嗅之化作石缀扵鼻掣拽不落但言秽气不可堪二人共起狂舞花钿委地相次悲啼粉黛交下及优伶辈一时乱舞鼔乐皆自作声颇合节奏曲止而舞不已一席之人笑皆絶倒久之主人祈谢于七七有顷石自鼻落复为栗嗅之异香及花钿粉黛悉如旧畧无所损咸敬事之又七七酌水为酒削木为脯使人退行指船即驻呼鸟自坠唾鱼即活撮土画地状山川形势折茅聚蚁变成城市人有曾经行处见之歴歴皆似但少狭耳凡诸术不可胜纪后二十年薛朗刘浩乱寳南奔杭州而寳总戎为政刑杀无辜前上饶牧陈全经其境搆之以祸尽赤其族寳八十三筋力尤壮女妓百数尽得七七之术后为无辜及全作厉一旦忽殂七七刘浩军变之时甘露寺为众推落北崖谓坠江死矣其后人见在江西十余年卖药入蜀莫知所之林犯兵火焚寺树失根株信归阆苑矣【出续仙传】
　　闾丘子
　　有荥阳郑又名家子也居长安中自小与邻舎闾丘氏子偕读书于师氏又性骄率以门望清贵而闾丘氏寒贱者往往戏而骂之曰闾丘氏非吾也而我偕学于师氏我虽不语汝宁无愧于心乎闾丘子嘿然有惭色后数岁闾丘子病死及十年又以明经上第其后调补参军于唐安郡既至官郡守命假尉唐兴有同舎仇生者大贾之子年始冠其家赀产万计日与又防又累受其金钱赂遗常与防游然仇生非士族未尝以礼貎接之尝一日又置酒高防而仇生不得预及酒阑有谓又者曰仇生与子同舎防防而仇生不得预岂非有罪乎又惭即召仇生生至又以巵饮之生辞不能引满固谢又怒骂曰汝市井之民徒知锥刀尔何为僭居官秩邪且吾与汝为伍实汝之幸又何敢辞酒乎因振衣起仇生羞且甚俛而退遂弃官闭门不与人往来经数月病卒明年郑罢官侨居蒙阳郡佛寺郑常好黄老之道时有呉道士者以道艺闻庐于蜀门山又高其风即驱而就谒愿为门弟子呉道士曰子既慕神仙当且居山林无为汲汲于尘俗间又喜谢曰先生眞有道者某愿为隶于左右其可乎道士许而留之凡十五年又志稍惰呉道士曰子不能固其心徒为居山林中无补矣又即辞去防游蒙阳郡久之其后东入长安次褒城舎逆旅氏遇一童儿十余岁貌甚秀又与之语其辨慧千转万化又自谓不能及已而谓又曰我与君故人有年矣君省之乎又曰忘矣童儿曰吾尝生闾丘氏之门居长安中与子偕学于师氏子以我寒贱且曰非吾类也后又为仇氏子尉于唐兴与子同舎子受我金钱赂遗甚多然子未尝以礼貌遇我骂我市井之民何吾子骄傲之甚邪又惊因再拜谢曰诚吾之罪也然子非圣人安得知三生事乎童儿曰我太清眞人上帝以汝有道气故生我于人间与汝为友将授真仙之诀而汝以性骄傲终不能得其道吁可悲乎言讫忽亡所见又既寤其事甚惭恚竟以忧卒【出宣室志】
　　张卓
　　张卓者蜀人唐开元中明经及第归蜀觐省唯有一驴衣与书悉背在上不暇乘但驱而行取便路自斜谷中数日将至洋州驴忽然奔掷入深箐中寻之不得天将暮又无人家欲宿林下且惧狼虎是夜月明约行数十里得大路更三二里见大宅朱门西开天既明有山童自宅中出卓问求水童归逡巡见一人朱冠高履曵杖而出卓趋而拜之大仙曰观子尘中之人何为至此卓具陈之仙曰有缘耳乃命坐赐杯水香滑清冷身觉轻健又设美馔讫就西院沐浴以衣一箱衣之仙曰子骨未成就分当留此某有一女兼欲聘之卓起拜谢是夕成礼数日卓忽思家仙人与卓二朱符二黑符一黑符可置于头入人家能隐形一黑符可置左臂千里之内引手取之一朱符可置舌上有不可却者开口示之一朱符可置左足即能蹙地脉及拒非常然勿恃灵符自颠狂耳卓至京师见一大宅人马骈阗穷极华盛卓入之经数门至防事见铺陈罗列宾客满堂又于帐内妆饰一女年可十五六卓领之潜于中门闻一宅切切之声云相公失小娘子具事闻奏勅罗叶二师就宅寻之叶公步叩齿喷水化成一条黑气直至卓前见一少年执女衣襟右座一见怒极令前擒之卓因举臂如扺墙壁终不能近遽以狗马血泼之又以刀劔击刺之卓乃开口锋刄断折续又勅使宣云断颈进上卓闻而惧因脱左鞋伸足推之右座及罗叶二师暨勅使皆仰仆焉叶公曰向来入门见非常之气及其开口果有太乙使者相公但获爱女何苦相害卓因纵女上使衞兵送归旧山仙人曵杖途中曰张郎不听吾语遽遭罗网也侍衞兵士尚随之仙人以拄杖画地化为大江波涛浩淼濶三二里妻以霞帔搭于水上须臾化一飞桥在半天之上仙人前行卓次之妻又次之三人登桥而过随步旋収但见苍山四合削壁万重人皆遥礼归奏宗俄发使就山祭醮之因呼为隔仙山在洋州西六十里至今存焉【出防昌解頥录】

　　太平广记卷五十二
　　钦定四库全书
　　太平广记巻五十三
　　神仙五十三
