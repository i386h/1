<!-- { "loadSidebar": true } -->
　　义成妻　　魏知古妻　　侯四娘
　　郑路女　　　邹仆妻　　　窦烈女
　　歌者妇
　　洗氏
　　洗氏髙凉人世爲南越首领部落十余万幼贤明在父母家能抚循部众压服诸越髙凉太守冯宝闻其志行聘爲妻每与夫宝参决词讼政令有序侯景反都督萧勃征兵入援遣刺史李迁仕召宝宝欲往氏疑其反止之后果反宝卒岭表大乱氏怀集之百越晏然子仆尚幼以氏功封信都侯诏册氏为中郎将石龙太夫人赉绣幰油络驷马安车鼔吹麾幢旌节如刺史之仪仆卒百越号夫人爲圣母王仲宣反夫人帅师败之亲披甲乗马巡抚诸州岭南悉定封谯国夫人幕府署长史官属给印章便宜行事皇后赐以首饰及宴服一袭时畨州总管赵讷贪虐黎獠多亡叛夫人上封事论之敕夫人招慰夫人亲载诏书自称使者歴十余州宣述德意所过皆降文帝赐夫人临振县汤沐邑卒諡诚敬【阙】
　　衞敬瑜妻
　　衞敬瑜妻年十六而夫亡父母舅姑欲嫁之乃截耳爲誓不许戸有巢燕常双飞后忽孤飞女感其偏栖乃以缕系脚爲志后嵗此燕果复来犹带前缕妻爲诗曰昔年无偶去今春又独归故人恩义重不忍更双飞【阙】
　　周迪妻
　　周迪妻某氏迪善贾往来广陵会毕师铎乱人相略卖以食迪饥将絶妻曰今欲归不两全君亲在不可并死愿见卖以济君行迪不忍妻固与诣肆售得数千钱以奉迪至城门守者谁何疑其绐与迪至肆问状见妻首已在于枅矣迪裹余体归塟之【阙】
　　邹待征妻
　　邹待征妻薄者武康尉自牧之女也从待征官江隂袁晁乱待征解印窜匿薄爲贼所掠将污之不从语家媪使报待征曰我义不辱即死于水贼去得其尸义声动江南闻人李华作哀节妇赋曰昔岁隋盗并起横行海浙江隂万戸化爲凝血无石不焚无玉不折峩峩薄媛烱然名节自牧之子邹征之妻玉德兰姿女之英兮邹也避祸伏于榛莾婉如之賔执爲囚虏匍匐泥沙极望无睹出授官之告托垂白之姥姥感夫人爰逹邹君兵解求尸在于江濵哀风起爲连波痛气结爲孤云鳬雁爲之哀鸣日月爲之昬端标移景而恒劲芳贯霜而犹存知子莫如父诚哉长者之言【阙】
　　奉天窦氏二女
　　奉天县窦氏二女伯娘仲娘虽长于村野而幼有志操住与邠州接界永泰中草贼数千人持兵刃入其村落行剽刼闻二女有容色姊年十九妹年十六藏于岩窟间贼徒拟爲逼辱乃先曵伯娘出行数十歩又曵仲娘出贼相顾自慰行临深谷伯娘曰我岂受贼污辱乃投之于谷贼方惊骇仲娘又投于谷谷深数百尺姊寻卒仲娘脚折面破血流被体气绝良乆而苏贼义之而去京兆尹第五琦感其贞烈奏之诏旌表门闾长免丁役二女塟事官给京兆尹曹陆海首赋以美之【阙】
　　郑神佐女
　　大中五年兖州瑕丘县人郑神佐女年二十四先许适驰雄牙官李元庆神佐亦爲官健戍庆州时党项叛神佐战死其母先亡无子女以父战殁邉城无由得还乃剪髪坏形自徃庆州护父防还至瑕丘县进贤乡马青村与母合塟便庐于坟所手植松桧誓不适人节度使萧俶以状奏之曰伏以闾里之中罕知礼教女子之性尤昧义方郑氏女痛结穷泉哀深陟岵投身沙碛归父遗骸远自邉陲得还闾里感蓼莪以积恨守丘墓以誓心克彰孝理之仁足励贞方之节诏旌表门闾而赞曰政教隆平男忠女贞礼以自防义不苟生彤管有炜兰闺振声闗雎合雅始号文明【阙】
　　卢夫人
　　卢夫人房龄妻也龄微时病且死嘱曰吾病革君年少不可寡居善事后人卢泣入帷中剔一目示龄明无他意龄良愈礼之终身　按妬妇记亦有夫人何贤于微时而妬于荣显邪子于是而有感【阙】
　　符凤妻
　　玉英唐时符凤妻也尤姝美凤以罪徙儋州至南海爲獠贼所杀胁玉英私之对曰一妇人不足以事众男子请推一长者贼然之乃请更衣有顷盛服立于舟上骂曰受贼辱不如死遂自沉于海【阙】
　　吕荣
　　许升妻吕氏字荣升少爲博徒不理操行荣尝躬勤家业以奉养其姑数劝升修学毎有不善辄流涕进规荣父积忿疾升乃呼荣欲改嫁之荣叹曰命之所遭义无离贰终不肯归升感激自励乃寻师远学遂以成名寻被本州辟命行至寿春爲盗所杀刺史尹耀捕盗得之荣迎丧于路闻而诣州请甘心讐人耀听之荣乃手断其头以祭升灵后郡遭宼贼贼欲犯之荣逾垣走贼防刀追之贼曰从我则生不从我则死荣曰义不以身受辱宼虏遂杀之是日疾风暴雨雷电晦防贼惶惧叩头谢罪乃殡塟之【阙】
　　封景文
　　殷保晦妻封敖孙也名绚字景文能文章草隶保晦歴挍书郎黄巢入长安共匿兰陵里明日保晦逃贼悦封色欲取之固拒贼诱悦万词不答贼怒勃然曰从则生不然正膏我剑封骂曰我公卿子守正而死犹生也终不从逆贼手遂遇害保晦归左右曰夫人死矣保晦号而絶【阙】
　　高彦昭女
　　高愍女名妹妹父彦昭事正巳及纳拒命质其妻子使守濮阳建中二年挈城归河南都统刘元佐屠其家时女七岁母李怜其幼请免死爲婢许之女不肯曰母兄皆不免何頼而生母兄将被刑徧拜四方女问故答曰神可祈也女曰我家以忠义诛神尚何知而拜之问父所在西向哭再拜就死德宗骇叹诏太常谥曰愍诸儒争爲之诔彦昭从元佐救宁陵复汴州授頴州刺史朝廷録其忠居州二十年不徙卒赠陜州都督【阙】
　　李诞女
　　东越闽中有庸岭高数十里其下北隰中有大蛇长七八丈围一丈土俗常惧东治都尉及属城长吏多有死者祭以牛羊故不得福或与人梦或喻巫祝欲得噉童女年十二三者都尉令长患之共求人家生婢子兼有罪家女养之至八月朝祭送蛇穴口蛇辄夜出吞啮之累年如此前后已用九女一岁将祀之募索未得将乐县李诞家有六女无男其小女名寄应募欲行父母不听寄曰父母无相留今惟生六女无有一男虽有如无女无缇萦济父母之功既不能供养徒费衣食生无所益不如早死卖寄之身可得少钱以供父母岂不善耶父母慈怜不听去终不可禁止寄乃行请好剑及咋蛇犬至八月朝便诣庙中坐怀剑将犬先作数石米餈麨以置穴口蛇夜便出大如囷目如二尺镜闻餈香气先噉食之寄便放犬犬就啮咋寄从后斫蛇因踊出至庭而死寄入视穴得其九女髑髅悉举出咤言曰汝曹怯弱爲蛇所食甚可哀愍于是寄女缓歩而归越王闻之聘寄爲后拜其父爲将乐令母及姊皆有赐赏自是东治无复妖邪之法其歌謡至今存焉【出法苑珠林】
　　义成妻
　　汉源县人义成妻壮年无子夫死将及先殡时含毒药酒至未入墓时抚棺吞之而死乃爲合焉时以状闻有诏赐帛事见常国志【出州国经】
　　魏知古妻
　　唐工部尚书魏知古性雅正善属文年七十卒于位妻苏氏不哭比至香水洗浴唅袭讫举声一恸而絶与尚书同日合防时竒其节以爲前代未之有【阙】
　　侯四娘
　　至德元年史思明未平卫州有妇人侯四娘等三人刺血谒于军前愿入义营讨贼【出独异志】
　　郑路女
　　郑路昆仲有爲江外官者维舟江渚羣偷奄至即以所有金帛罗列岸上而恣贼运取贼一不犯曰但得侍御小娘子足矣其女则羙色贼潜知之矣骨肉相顾不知所以答女欣然请行其贼即具小舟载之而去谓贼曰君虽爲偷得无所居与亲属焉然吾家衣冠族也既爲汝妻岂以无礼见逼达所止一会亲族以托好仇足矣贼曰诺又指所偕来二婢曰公既以偷爲名此婢不当有爲公计不归吾家贼以貌羙其言且顺顾已无不可者即自鼓其棹载二婢而去女于是赴江而死【出玉泉子】
　　邹仆妻
　　梁末龙德壬午岁襄州都军务邹景温移职于徐亦绾都军之务有劲仆【失其姓名】自恃拳勇独与妻筞驴以路至宋州东芒砀泽素多贼盗行旅或孤则鲜有获免者其日与妻偕憩于陂之半双栁树下大咤曰闻此素多豪客岂无一人与吾曹决胜乎言粗毕有五六盗自丛薄间跃出一夫自后双手交抱搏而仆之其徒遽扼其喉抽短刃以断之斯仆随身兵刃略无所施葢掩其不备也唯妻在侧殊无惶骇但矫而大呼曰快哉今日方雪吾之耻也吾比良家之子遭其俘掠以致于此孰谓无神明也贼谓诚至而不杀与行李并二驴驱以南迈近五六十里至亳之北界逹孤庄南而息焉庄之门有器甲葢近戍巡警之卒也其妇遂径入村人之中堂盗亦谓其谋食不疑也乃泣拜其总首且告其夫适遭屠戮之状总首闻之潜召其徒俱时执缚唯一盗得逸械送亳城咸弃于市其妇则返襄阳还削爲尼誓终焉之志【出玉堂闲话】
　　窦烈女
　　烈女姓窦氏小字桂娘父良建中初爲汴州戸曹掾桂娘美顔色读书甚有文李希烈破汴州使甲士至良门取桂娘去将出门顾其父曰愼无戚戚必能灭贼使大人取富贵于天子桂娘既以才色在希烈侧复能巧曲取信凡希烈之宻虽妻子不知者悉皆得闻希烈归蔡州桂娘尝谓希烈曰忠而勇一军莫如陈仙竒其妻窦氏仙竒竉且信之愿得相徃来以姊妹叙齿因徐説之以坚仙竒之心希烈然之因以姊事仙竒妻尝间谓曰贼凶残不道迟晚必败姊应早图遗种之地仙竒妻然之兴元元年四月希烈暴死其子不发丧欲尽诛老将校俾少者代之计未决有献含桃者桂娘白希烈子请分遗仙竒妻且以示无事于外因爲蜡帛书曰前日已死殡在后堂欲诛大臣须自爲计次朱染帛丸如含桃仙竒发丸见之言于薛育曰两日称疾但怪乐曲杂发尽夜不絶此乃有谋未定示暇于外事不疑矣明日仙竒薛育各以所部兵噪于衙门请见希烈烈子迫出拜愿去僞号一如李纳仙竒曰尔悖逆天子有命因斩希烈妻及子函七首以献陈尸于市后两月吴少诚杀仙竒知桂娘谋因亦杀之【出樊川集】
　　歌者妇
　　南中有大帅世袭爵位然颇恣横有善歌者与其夫自北而至颇有容色帅闻而召之每入辄与其夫偕至更唱迭和曲有余态帅欲私之妇拒而不许帅宻遣人害其夫而置妇于别室多其珠翠以悦其意逾年徃诣之妇亦欣然接待情甚婉娈及就榻妇忽出白刃于袖中擒帅而欲刺之帅掣肘而逸妇逐之适有二奴居前阖其扉由是获免旋遣人执之自断其颈矣【出玉堂闲话】太平广记卷二百七十
　　钦定四库全书
　　太平广记卷二百七十一
　　妇人二
　　贤妇
　　徐才人　　　卢氏　　　　董氏
　　髙叡妻　　　崔敬女　　　李畬母
　　卢献女　　　邓廉妻　　　肃宗朝公主潘炎妻　　　刘皇后　　　河池妇人贺氏
　　才妇
　　谢道韫　　杨容华　　　上官昭容
　　张氏　　　杜羔妻　　　张暌妻
　　关图妹　　鱼机　　　牛肃女
　　愼氏　　　薛媛　　　　孙氏
　　贤妇
　　徐才人
　　徐氏名惠坚之女也生五月能言唐太宗以爲才人特迁爲充容军旅未宁上疏谏修宫室词甚典美上然之
　　卢氏
　　狄仁杰之爲相也有卢氏堂姨居于午桥南别墅姨止有一子而未尝来都城亲戚家仁杰每伏腊晦朔修礼甚谨常经雪后休暇仁杰因卢姨安否适表弟挟弓矢携雉兔而来归进膳于母顾揖仁杰意甚轻简仁杰因啓于姨曰某今爲相表弟有何乐从愿悉力从其防姨曰相自贵尔姨止有一子不欲令其事女主仁杰大慙而退【出松窓杂録】
　　董氏
