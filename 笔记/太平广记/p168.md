<!-- { "loadSidebar": true } -->
　　唐宋令文者有神力禅定寺有牛触人莫之敢近筑圏以阑之令文怪其故遂袒裼而入牛竦角向前令文接两角防之应手而倒颈骨皆折而死又以五指撮碓觜壁上书得四十字诗为太学生以一手挟讲堂柱起以同房生衣于柱下压之许重设酒乃为之出令文有三子长之问有文誉次之愻善书次之悌有勇力之悌后左降朱鸢会贼破驩州以之悌为总管击之募壮士得八人之悌身长八尺被重甲前大呌曰獠贼动即死贼七百人一时俱剉大破之【出朝野佥载】
　　彭博通
　　唐彭博通者河间人也身长八尺曾于讲堂堦上临堦而立取鞋一辆以臂夹令有力者后防之鞋底中断博通脚终不移牛驾车正走博通倒曳车尾却行数十歩横防车辙深二尺皆纵横破裂曾游歩江有急风张帆博通捉尾缆挽之不进【出朝野佥载】
　　李宏
　　唐定襄公李宏虢王之子身长八尺曽猎遇虎搏之踣而卧虎坐其上奴走马旁过虎跳攫奴后鞍宏起引弓射之而毙宏及奴一无所伤【出朝野佥载】
　　辛承嗣
　　唐忠武将军辛承嗣轻捷曾解鞍绊马脱衣而卧令一人百歩走马持鎗而来承嗣鞴马解绊着衣擐甲上马盘鎗逆拒刺马擒人而还承嗣后与将军元帅奬驰骋一手捉鞍挢足上捺蜻蜓走马二十里与中郎裴绍业于青海被吐番所围谓绍业曰将军相随共出绍业惧不敢承嗣曰为将军试之单马持鎗所向皆靡却迎绍业出承嗣马被箭乃跳下夺贼壮马乘之一无所伤裴旻与幽州都督孙佺北征被奚贼所围旻马上立走轮刀雷发箭若星流应刀而断贼不敢取蓬飞而去【出朝野佥载】





　　太平广记卷一百九十一
　　钦定四库全书
　　太平广记卷一百九十二
　　骁勇二
　　来瑱　　　　哥舒翰　　　马璘
　　白孝徳　　　李正己　　　李嗣业
　　马勋　　　　汪节　　　　彭先
　　王俳优　　　钟傅　　　　墨君和
　　周归祐　　　王宰
　　来瑱
　　唐来瑱天寳中至赞善大夫未为人所知安禄山叛逆诏朝臣各举智谋果决才堪统众者左拾遗张镐荐瑱有纵横才略表入即日召见称防拜颍川太守充招讨使累奏战功肃宗即位以瑱武略尤加任委北收河洛属羣贼蜂起频来攻战皆为瑱所败贼等惧之号为来嚼铁【出谭賔录】
　　哥舒翰
　　唐哥舒翰捍吐蕃贼众三道从山相续而下哥舒翰持半折枪当前击之无不摧靡翰入阵善使鎗追贼及之以鎗搭其肩而喝贼惊顾翰从而刺其喉皆髙三五丈而坠家僮左车年十五每随入阵輙下马斩其首【出谭賔录】
　　马璘
　　唐广徳元年吐蕃自长安还至凤翔节度孙守闭门拒之围守数日会鎭西节度马璘领精骑千余自河西救杨志烈廻引兵入城迟明单骑持满冲贼众左右愿从者百余骑璘奋撃大呼贼徒披靡无敢当者翌日又逼贼请战皆曰此将不惜死不可当且避之【出谭賔录】
　　白孝徳
　　唐白孝徳为李光弼偏将史思明攻河阳使骁将李龙仙率骑五千临城挑战龙仙捷勇自恃举足加马鬛上嫚骂光弼光弼登城望之顾诸将曰孰可取者仆固懐恩请行光弼曰非大将所为歴选其次左右曰孝徳可光弼召孝徳前问曰可乎曰可光弼问所加几何人而可曰独往则可加人多不可光弼曰壮哉终问所欲对曰愿备五十骑于军门入而继进及请大众鼓噪以假气他无用也光弼抚其背以遣之孝徳挟二矛防马截流而渡半济懐恩贺曰尅矣光弼曰未及何知其尅懐恩曰观其揽防便僻可万全龙仙始见其独来甚易之足不降鬛稍近欲动孝徳摇手止之若使其不动龙仙不之测又止龙仙孝徳曰侍中使予致词非他也龙仙去三十歩与之言防骂如初孝徳伺便因瞑目曰贼识我乎龙仙曰何也曰国之大将白孝徳龙仙曰是猪狗乎发声虓然执矛前突城上皷噪五十骑亦继进龙仙矢不及发环走堤上孝徳逐之斩首提之归【出谭賔录】
　　李正己
　　唐李正己本名抱玉侯希逸为平卢军帅希逸母即正己姑也后与希逸同至青州骁健有勇力寳应中军众讨史朝义至郑州回纥方彊恣诸节度皆下之正己时为军候独欲以气吞之因与角逐众军聚观约曰后者批之既逐而先正已擒其领而批其颡回纥屎液俱下众军呼突繇是不敢暴会军人逐希逸希逸奔走众立正已为帅朝廷因授平卢节度使【出谭賔录】
　　李嗣业
　　唐李嗣业领安西北庭行营常为先锋将持棒冲击众贼披靡与九节度围贼因中流矢数日疮欲愈卧于帐中忽闻金皷声乱问之知战因阚疮中血如注奄然而卒【出谭賔录】
　　马勋
　　唐徳宗欲幸梁洋严振遣兵五千至厔以俟南幸其将张用诚隂谋叛背输欵于李懐光朝廷忧之会梁州将马勋至上临轩与之谋勋曰臣请计日至山南取节度符召之即不受召臣当斩其首以复命上喜曰几日当至勋尅日时而奏上勉劳而遣之勋既得振符乃与壮士五十人偕行出骆谷用诚以为未知其叛以数百骑迓勋勋与俱之传舍用诚左右森然勋曰天寒且休军士左右皆退勋乃令人多焚其草以诱之军士争附火勋乃令人从容出懐中符示之曰大夫召君用诚惶骇起走壮士自背束其手而擒之不虞用诚之子居后引刀斫勋勋左右遽承其背刀不甚下微伤勋首遂格杀其子而仆用诚于地令壮士跨其腹以刄拟其喉曰声则死之勋驰就其军营士已被甲执兵勋大言曰汝等父母妻孥皆在梁州弃之从人反逆将欲灭汝族耶大夫使我取张用诚不问汝辈乃何为乎众詟伏于是防用诚遣送洋州振杖杀之防其二使总其众勋以药自封其首来复命愆约半日【出谭賔录】
　　汪节
　　太微村在绩溪县西北五里村有汪节者其母避疟于村西福田寺金刚下因假寐感而生节节有神力入长安行到东渭桥桥边有石狮子其重千斤节指而告人曰吾能提此而掷之众不信之节遂提狮子投之丈余众人大骇后数十人不能动之遂以赂请节节又提而致之故地寻而荐入禁军补神防军将尝对御俯身一石碾置二丈方木于碾上木上又置一牀牀上坐兹乐人一部奏曲终而下无压重之色徳宗甚宠惜累有赏赐虽防山拽牛之力不能过也【出歙州图经】
　　彭先觉
　　唐彭先觉叔祖博通膂力绝伦尝于长安与壮士魏哲宋令文冯师本角力博通坚卧命三人夺其枕三人力极牀脚尽折而枕不动观者逾主人垣墙屋宇尽壊名动京师尝与家君同饮防瞑独持两牀降阶就月于庭酒爼之略无倾泻矣【出御史台记】
　　王俳优
　　唐干符中绵竹王俳优者有巨力每遇府中飨军宴客先呈百戏王生腰背一船船中载十二人舞河传一曲略无困乏【出北梦琐言】
　　钟
　　安陆郡有处士姓马忘其名自云江夏人少游湖湘又客于钟陵十数年尝说江西钟傅本豫章人少倜傥以勇毅闻于郷里不事农业恒好射猎熊鹿野兽遇之者无不获焉一日有亲属酒食相会傅素能饮是日大醉唯一小仆侍行比暮方归去家二三里谿谷深有虎黒文青质额毛圆白耽耽然自中林而出百歩之外顾望前来仆夫见而股栗谓傅曰速登大树以逃生命傅时酒力方盛胆气弥麄即以仆人所持白挺山立而拒之虎即抟傅傅亦左右跳跃挥杖撃之虎又俯伏傅亦蹲踞须臾复相拏攫如此者数四虎之前足搭傅之肩傅即以两手抱虎之项良久虎之势无以用其爪牙傅之勇无以展其心计两相擎据而仆夫但号呼于其侧其家人怪日晏未归仗劔而迎之及见相捍即挥刄前斫虎腰既折傅乃免焉数歳后江南扰乱羣盗四集傅以闘虎之名为众所服推为酋长竟登戎帅之任节制钟陵鎭抚一方澄清六郡唐僖昭之代名振江西官至中书令【出耳目记】
　　墨君和
　　眞定墨君和幼名三旺世代寒贱以屠宰为业母懐姙之时曾梦胡僧携一孺子面色光黑授之曰与尔为子他日必大得力既生之眉目棱岸肌肤若铁年十五六赵王镕初即位曾见之悦而问曰此中何得昆仑儿也问其姓与形质相应即呼为墨昆仑因以皂衣赐之是时常山县邑屡为并州中军所侵掠赵之将卒疲于战敌告急于燕王李匡威率师五万来救之幷人攻陷数城燕王闻之躬领五万骑径与晋师战于元氏晋师败绩赵王感燕王之徳椎牛酾酒大犒于稁城辇金二十万以谢之燕王归国比及境上为其弟匡俦所拒赵人以其有徳于我遂营东圃以居之燕主自以失国又见赵主之方幼乃图之遂从下矣上伏甲俟赵王旦至即使擒之赵王请曰某承先代基构主此山河每被邻宼侵渔困于守备頼大王武略累挫戎锋获保宗祧实资恩力顾惟幼懦夙有卑诚望不忽忽可伸交譲愿与大王同归衙署即军府必不拒违燕王以为然遂与赵王并辔而进俄有大风并黑云起于城上俄而大雨雷电震撃至东角门内有勇夫袒臂旁来拳殴燕之介士即挟赵主逾垣而走遂得归公府王问其姓名君和恐其难记但言曰砚中之物王心志之左右军士既见主免难遂逐燕王燕王退走于东圃赵人围而杀之明日赵王素服哭于庭兼令具以礼敛仍使告于燕主匡俦忿其兄之见杀即举全师伐赵之东鄙将释其愤气而致十疑之书赵王遣记室张泽以事实答之其略曰营中将士或可追呼天上雷霆何人计会词多不载赵主既免燕主之难召墨生以千金赏之兼赐上第一区良田万亩仍恕其十死奏授光禄大夫终赵王之世四十年间享其富贵当时闾里有生子或顔貌黑丑者多云无陋安知他日不及墨昆仑耶【出刘氏耳目记】
　　周归祐
　　燕之旧将周归祐蓟门更变之际以劒柱心刄自背出而不死奔于梁为骑将之先锋焉十五年夹河百战通中之疮往往遇之后唐庄宗入洛为仇者于猎场席地俾坐满挽而射贯腋而出创愈无恙仕至郡牧节度留后竟死于牖下【出北梦琐言】
　　王宰
　　丁丑歳蜀师戍于固鎭有巨帅曰费铁觜者本于绿林部下将卒其人也多使人行劫而纳其货一日遣都将领人攻河池县有王宰者【失其名】少壮而勇只与仆十数辈止于公署羣盗夜至宰啓扉而俟之格闘数刻宰中镞甚困贼将逾其阈小仆持短枪靠扉而立连中三四魁首皆应刄而仆肠胃在地焉羣盗于是舁尸而遁他日铁觜又刼村庄才合夜羣盗至村或排闼而入者或四面壊壁而入民家灯火尚荧煌丈夫悉遁去唯一妇人以杓挥釜汤泼之一二十辈无措手为害者皆狼狈而奔散妇人但秉杓据釡略无所损濩旬月后铁觜部内数人有面如疮癞者费终身耻之【出玉堂闲话】














　　太平广记卷一百九十二
　　钦定四库全书
　　太平广记卷一百九十三
　　豪侠一
　　李亨　　　　虬髯客　　　彭闼髙瓒嘉兴绳伎　　车中女子
　　李亨
　　汉茂陵少年李亨好驰骏狗逐狡兽或以鹰鹞逐雉兎皆为嘉名狗则有修豪厘睫白望青曹之名鹰则有青翅黄眸青防金距之属鹞则有从风孤飞之号【出西京杂记】
　　虬髯客
