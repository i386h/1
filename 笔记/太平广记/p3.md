<!-- { "loadSidebar": true } -->
　　汉孝武皇帝景帝子也未生之时景帝梦一赤彘从云中下直入崇芳阁景帝而坐阁下果有赤龙如雾来蔽戸牖宫内嫔御望阁上有丹霞蓊蔚而起霞灭见赤龙盘廻栋间景帝召占者姚翁以问之翁曰吉祥也此阁必主命世之人攘夷狄而获嘉瑞为刘宗盛主也然亦大妖景帝使王夫人移居崇芳阁欲以顺姚翁之言也乃改崇芳阁为猗兰殿旬余景帝梦神女捧日以授王夫人夫人吞之十四月而生武帝景帝曰吾梦赤气化为赤龙占者以为吉可名之吉至三嵗景帝抱于膝上抚念之知其心藏洞彻试问児乐为天子否对曰由天不由児愿每日居宫垣在陛下前戏弄亦不敢逸豫以失子道景帝闻而愕然加敬而训之他日复抱之几前试问児悦习何书为朕言之乃诵伏羲以来羣圣所録隂阳诊及龙图防数万言无一字遗落至七嵗圣彻过人景帝令改名彻及即位好神仙之道常祷祈名山大川五岳以求神仙元封元年正月甲子登嵩山起道宫帝斋七日祠讫乃还至四月戊辰帝闲居承华殿东方朔董仲舒在侧忽见一女子着青衣美丽非常帝愕然问之女对曰我墉宫玉女王子登也向为王母所使从昆仑山来语帝曰闻子轻四海之禄寻道求生降帝王之位而屡祷山岳勤哉有似可教者也从今日清斋不闲人事至七月七日王母暂来也帝下席跪诺言讫玉女忽然不知所在帝问东方朔此何人朔曰是西王母紫兰宫玉女常传使命往来扶桑出入灵洲交关常阳传言都阿母昔出配北烛仙人近又召还使领命禄真灵官也帝于是登延灵之台盛斋存道其四方之事权委于冡宰焉到七月七日乃修除宫掖设坐大殿以紫罗荐地燔百和之香张云锦之帏燃九光之灯列玉门之酌蒲萄之醴宫监香果为天宫之帝乃盛服立于阶下敇端门之内不得有妄窥者内外寂谧以云驾到夜二更之后忽见西南如白云起郁然直来迳趋宫庭须臾转近闻云中箫鼓之声人马之响半食顷王母至也悬投殿前有似鸟集或驾龙虎或乗白麟或乗白或乗轩车或乗天马羣仙数千光耀庭宇既至从官不复知所在唯见王母乗紫云之辇驾九色斑龙别有五十天仙侧近鸾舆皆长丈余同执防旄之节佩金刚灵玺戴天真之冠咸住殿下王母唯扶二侍女上殿侍女年可十六七服青绫之袿容眸流盼神姿清发真美人也王母上殿东向坐着黄金褡防文采鲜明光仪淑穆带飞大绶腰佩分景之劒头上太华髻戴太真晨婴之冠履璚凤文之舄视之可年三十许修短得中天姿掩蔼容顔絶世真人也下车登牀帝跪拜问寒暄毕立因呼帝共坐帝面南王母自设天厨真妙非常丰珍上果芳华百味紫芝萎防芬芳填樏清香之酒非地上所有香气殊絶帝不能名也又命侍女更索桃果须臾以玉盘盛仙桃七颗大如鸭卵形圆青色以呈王母母以四颗与帝三颗自食桃味甘美口有盈味帝食輙其核王母问帝帝曰欲种之母曰此桃三千年一生实中夏地薄种之不生帝乃止于坐上酒觞数遍王母乃命诸侍女王子登弹八琅之璈又命侍女董双成吹云和之笙石公子击昆庭之金许飞琼鼓震灵之簧婉凌华拊五灵之石范成君击湘隂之磬叚安香作九天之钧于是众声澈朗灵音骇空又命法婴歌灵之曲歌毕王母曰夫欲修身当营其气太仙真经所谓行益易之道益者益精易者易形能益能易名上仙籍不益不易不离死厄行益易者谓常思灵宝也灵者神也寳者精也子但爱精握固闭气吞液气化为血血化为精精化为神神化为液液化为骨行之不倦神精充溢为之一年易气二年易血三年易精四年易五年易髓六年易骨七年易筋八年易发九年易形形易则变化变化则道成道成则为仙人吐纳六气口中甘香欲食芝存得其味防息揖吞从心所适气者水也无所不成至柔之物通致神精矣此元始天王在丹房之中所説防言今敇侍笈玉女李庆孙书録之以相付子善録而修焉于是王母语言既毕啸命官使驾龙严车欲去帝下席叩头请留殷勤王母乃止王母乃遣侍女郭密香与上元夫人相问云王九光之母敬谢但不相见四千余年矣天事劳我致以愆面汉主好道适来视之见某了了似可成进然形慢神秽脑血淫漏五脏不淳关胄彭孛骨无精液脉浮反升肉多精少瞳子不夷三尸狡乱白失时虽当语之以至道殆恐非仙才也吾乆在人间实为臭浊然时复可游望以写细念庸主对坐悒悒不乐夫人可暂来否若能屈驾当停相须帝见侍女下殿俄失所在须臾郭侍女返上元夫人又遣一侍女答问云阿环再拜上问起居逺隔绛河扰以官事遂替顔色近五千年仰恋光润情系无违密香至奉信承降尊于汉主处闻命之际登当命驾先被太帝君敕使诣洲挍定天元正尔暂住如是当还还便束带愿暂少留帝因问王母不审上元何真也王母曰是三天上元之官统领十万玉女名箓者也俄而夫人至亦闻云中箫鼓之声既至从官文武千余人并是女子年皆十八九许形容明逸多服青衣光彩耀目真灵官也夫人年可二十余天姿精耀灵眸絶朗服青霜之袍云彩乱色非锦非绣不可名字头作三角髻余发散垂至腰戴九云夜光之冠曳六出火玉之佩垂鳯文林华之绶腰流黄挥精之劒上殿向王母拜王母坐而止之呼同坐北向夫人设厨厨亦精珍与王母所设者相似王母敕帝曰此真元之母尊贵之神汝当起拜帝拜问寒温还坐夫人笑曰五浊之人耽酒营利嗜味淫色固其常也且帝以天子之贵其乱目者倍于凡焉而复于华丽之墟拔嗜欲之根愿无为之事良有志焉王母曰所谓有心哉夫人谓帝曰汝好道乎闻数招方术祭山岳祠神祷河川亦为勤矣勤而不获实有由也汝胎性胎性滛胎性奢胎性酷胎性贼五者恒舍于荣卫之中五脏之内虽获良针固难愈也则使气奔而攻神是故神扰而气竭滛则使精漏而魂疲是故精竭而魂消奢则使真离而魄秽是故命逝而失酷则使丧仁而自攻是故失仁而眼乱贼则使心鬭而口干是故内战而外絶此五事者皆是截身之刀锯刳命之斧斤矣虽复志好长生不能遣兹五难亦何为损性而自劳乎然由是得此小益以自知往尔若从今已舍尔五性反诸柔善明务察下慈务矜寃恵务济贫赈务施劳念务存孤惜务及爱身恒为隂徳救济死厄旦夕孜孜不泄精液于是闭诸滛飬汝神放诸奢从至俭勤斋戒节饮食絶五谷去羶腥鸣天鼔饮玉浆荡华池叩金梁按而行之当有异耳今阿母迂天尊之重下降于蟪蛄之窟霄虗之而诣狐鸟之爼且阿母至诫妙唱音验其敬朂节度明修所奉比及百年阿母必能致汝于都之墟迎汝于昆阆之中位以仙官游于十方信吾言矣子励之哉若不能尔无所言矣帝下席跪谢曰臣受性凶顽生长乱浊面墙不啓无由开达然贪生畏死奉敬神今日受教此乃天也某戢圣命以为身范是小丑之臣当获生活唯垂哀防愿赐上元夫人使帝还坐王母谓夫人曰卿之为戒言甚急切更使未解之人畏于志意夫人曰若其志道将以身投饿虎忘躯破灭蹈火履水固于一志必无忧也其志道则心凝真性嫌惑之徒不畏急言急言之发欲成其志耳阿母既有念必当赐以尸之方耳王母曰此子勤心已乆而不遇良师遂欲毁其正志当疑天下必无仙人是故我发阆宫暂舎尘浊既欲坚其仙志又欲令向化不惑也今日相见令人念之至于尸下方吾甚不惜后三年吾必欲赐以成丹半剂石象散一具与之则帝不得复停当今匈奴未弥边陲有事何必令其仓卒舎天下之尊而便入林岫但当问笃向之志何如如其改吾方数来王母因拊帝背曰汝用上元夫人至言必得长生可不朂勉帝跪曰臣书之金简以身佩之焉帝又见王母巾笈中有一卷书盛以紫锦之囊帝问此书是仙方不审其目可得瞻盻否王母出以示之曰此五岳真形图也昨青城诸仙就吾请求今当过以付之乃三天太上所出文秘禁重岂汝秽质所宜佩乎今且与汝光生经可以通神劝心也帝下地叩头固请不已王母曰昔上皇清虚元年三天太上道君下观六合瞻河海之长短察丘山之髙卑立天柱而安于地理植五岳而拟诸镇辅贵昆陵以舍仙尊蓬丘以馆真人安水神于极隂之源栖太帝于扶桑之墟于是方丈之阜为理命之室沧浪海岛飬九老之堂祖瀛炎长元流光生凤麟聚窟各为洲名并在沧流大海津之中水则碧黑俱流波则震荡羣精诸仙玉女聚居沧溟其名难测其实分明乃因山源之规矩覩河岳之盘曲陵回阜转山髙陇长周旋逶迤形似书字是故因象制名定实之号书形秘于台而出为真之信诸仙佩之皆如传章道士执之经行山川百神羣尊奉亲近汝虽不正然数访仙泽扣求不忘于道欣子有心今以相与当深奉慎如事君父泄示凡夫必祸及也上元夫人语帝曰阿母今以琼笈妙韫发紫台之文赐汝八防之书五岳真形可谓至珍且贵上帝之观矣子自非受命合神弗见此文矣今虽得其真形观其妙理而无五帝六甲左右飞之符太隂六丁通真逐玉女之箓太阳六戊招神天光策精之书左乙混沌东之文右庚素収摄杀之律壬癸六遯地八术丙丁入火赤班符六辛入金致黄水月华之法六巳石精金光藏景化形之方子午卯酉八禀十诀六咸仪丑辰未戌地真素诀长生紫书三五顺行寅申巳亥紫度炎光内视中方凡此十二事者当何以召山朝地神摄总万精驱策百束虎豹役蛟龙乎子所谓适知其一未见其他也帝下席叩头曰某下土浊民不识清真今日闻道是生命防遇圣母今当赐以真形修以度世夫人云今告帝应须五帝六甲六丁六符致之术既蒙啓发益无量唯愿告诲济臣饥渇使已枯之木蒙阳之润焦炎之草幸甘雨之溉不敢多陈帝啓叩不已王母又告夫人曰夫真形寳文宫所贵此子守求不已誓以必得故亏科禁特以与之然五帝六甲通真招神此术邈必须清洁至诚殆非流浊所宜施行吾今既赐彼以真形夫人当授之以致之途矣吾尝忆与夫人共登陇朔野及曜真之山视王子童王子立就吾求请太上隐书吾以三元秘言不可传泄于中仙夫人时亦有言见助于子童之言志矣吾既难违来意不独执惜至于今日之事有以相似后造朱火丹陵食味甚好忆此未乆而已七千嵗矣夫人既以告帝篇目十二事毕必当匠而成之縁何令人主稽首请乞叩头流血上元夫人曰阿环不茍惜向不持来耳此是太虚羣文真人赤童所出传之既自有男女之限禁又宜授得道者恐彼下才未应得此耳王母色不平乃曰天禁漏泄犯违明科传必其人授必知真者夫人何向下才而説其飞之篇目乎妄説则泄泄而不传是衒天道此禁岂轻于传别敇三官司直推夫人之轻泄也吾之五岳真形太寳乃太上天皇所出其文寳妙而为天仙之信岂复应下授于汉主直以某孜孜之心数请川岳勤修斋戒以求神仙之应志在度世不明师故吾等有以下眄之耳至于教仙之术不复限惜而弗传夫人且有致之方能独执之乎吾今所以授某真形文者非谓其必能得道欲使其精诚有验求仙之不惑可以诱进向化之徒又欲令悠悠者知天地间有此灵真之事足以却不信之狂夫耳吾意在此也此子性气滛暴服精不纯何能得成真仙浮空参差十方乎勤而行之适可度于不死耳明科所云非长生难闻道难也行之难非行之难也终之难良匠能与人规矩不能使人必巧也何足之夫人谢曰谨受命矣但环畴昔倒景君无常先生二君传灵飞之约以四千年一传女授女不授男太上科禁已表于昭生之符矣环受书以来并贤大女即抱兰凡传六十八女子固不可授男也伏见扶广山青真小童受六甲飞于太甲中元凡十二事与环所受者同青真是环入火弟子所受六甲未闻别授于人彼男官也今止敇取之将以授帝也先所以告篇目者意是愍其有心将欲坚其専气令且广求他日与之亦欲以男授男承科而行使勤而方获令知天真之珍贵耳非徒茍执衒泄天道阿环主臣愿不罪焉阿母真形之贵愍于勤志亦已授之可谓大不宜矣王母笑曰亦可恕乎上元夫人即命侍女纪离容径到扶广山敇青真小童出六甲左右飞致神之方十二事当以授汉主也须臾侍女还捧五色玉笈凤文之蕴以出六甲之文曰弟子何昌言向奉使绛河摄南真七元君检校羣龙猛兽之数事毕授教承阿母相诣汉主家不意天灵至尊乃复下降于臭浊中也不审起居比来何如侍女纪离容至云尊母欲得金书秘字六甲飞左右防精之文十二事欲授汉主辄封一通付信曰帝虽有心实非仙才讵宜以此传泄于行尸乎昌近在帝处见有上言者甚众云山哭于丛林孤魂号于絶域兴师旅而族有功忘赏劳而刑士卒纵横白骨烦扰黔首滛酷自恣罪已彰于太上怨已见于天气嚣言互闻必不得度世也奉尊见敇不敢违耳王母叹曰言此子者诚多然帝亦不必推也夫好道慕仙者精诚志念斋戒思愆辄除过一月克已反善奉敬真神存真守一行此一月辄除过一年帝念道累年斋亦勤矣累祷名山愿求度脱校计功过殆已相掩但今以去勤修至诚奉上元夫人之言不宜复奢淫暴虐使万兆劳残寃魂穷有被屈之诉流血之尸忘功赏之辞耳夫人乃下席起立手执八色玉笈凤文之蕴仰帝而祝曰九天浩洞太上耀灵神照寂清虚朗明登虚者妙守气者生至念道臻寂感真诚役神形辱安精年荣授帝飞及此六丁左右招神天光策精可以歩虚可以形长生乆视还白留青我传有四万之纪授帝传在四十之龄违犯泄漏祸必族倾反是天真必沉幽尔其慎祸敢告刘生尔师主是真青童小君太上中黄道君之师真元始十天王入室弟子也姓延陵名阳字庇华形有婴孩之貎故仙宫以青真小童为号其为器也玉朗洞照圣周万变镜幽览才为真俊游于扶广权此始运馆圃治仙职分子在师居从尔所愿不存所授命必倾沦言毕夫人一一手指所施用节度以示帝焉凡十二事都毕又告帝曰夫五帝者方面之天精六甲六位之通佩而尊之可致长生此书上帝封于景之台子其寳秘焉王母曰此三天太上之所撰藏于紫陵之台以坛之房封以华琳之函韫以兰茧之帛约以紫罗之素印以太帝之玺受之者四十年传一人无其人八十年可顿授二人得道者四百年一传得仙者四千年一传得真者四万年一传升太上者四十万年一传非其人谓之泄天道得其人不传是谓蔽天寳非限妄传是谓轻天老受而不敬是谓慢天藻泄蔽轻慢四者取死之刀斧延祸之车乗也泄者身死于道路受上刑而骸裂蔽者盲聋于来世命凋枉而卒殁轻则钟祸于父母诣都而考罚慢则终而堕恶道弃疾于后世此皆道之科禁故以相戒不可不慎也王母因授以五岳真形图帝拜受俱毕夫人自弹云林之璈歌歩之曲王母命侍女曰四非答哥哥毕乃告帝从者姓名及冠带执佩物名所以得知而纪焉至明旦王母与上元夫人同乗而去人马龙虎导从音乐如初而时云彩郁勃尽为香气极望西南良乆乃絶帝既见王母及上元夫人乃信天下有神仙之事其后帝以王母所授五真图光经及上元夫人所授六甲飞十二事自撰集为一卷及诸经图皆奉以黄金之箱封以白玉之函以瑚为轴紫锦为囊安着柏梁台上数自斋防朝拜烧香洒扫然后乃执省焉帝自受法出入六年意防清畅髙韵自许为神真见降必当度世恃此不修至徳更兴起台馆劳万民坑降杀服逺征夷狄路盈怒叹流血膏城每事不从至太初元年十一月乙酉天火烧柏梁台真形图灵飞经録十二事灵光经及自撰所受凡十四卷并函并失王母当知武帝既不从训故火灾耳其后东方朔一旦乗龙飞去同时众人见从西北上冉冉仰望良乆大雾覆之不知所适至元狩二年二月帝病行盩厔西憇五柞宫丁卯帝崩入殡未央宫前殿三月葬茂陵是夕帝棺自动而有声闻宫外如此数遍又有芳香异常陵毕坟埏间大雾门柱壊雾经一月许日帝塜中先有一玉箱一玉杖此是西胡康渠王所献帝甚爱之故入梓宫中其后四年有人于扶风市中买得此二物帝时左右侍人有识此物是先帝所珍玩者因认以告有司诘之买者乃商人也从关外来宿鄽市其日见一人于北车巷中卖此二物青布三十疋钱九万即售之度实不知卖箱杖主姓名事实如此有司以闻商人放还诏以二物付太庙又帝崩时遗诏以杂经三十余卷常读玩之使随身敛到元康二年河东功曹李友入上党抱犊山采药于岩室中得此经盛以金箱卷后题东观臣姓名记日月武帝时也河东太守张纯以经箱奏进帝问武帝时左右侍臣有典书中冉登见经及箱流涕对曰此孝武皇帝殡殓时物也臣当时以着梓宫中不知何縁得出宣帝大怆然惊愕以经付孝武帝庙中按九都龙真经云得仙之下者皆先死过太隂中链尸骸度地戸然后乃得尸去耳且先敛经杖乃忽显出货于市中经见山室自非神变幽妙孰能如此者乎【出汉武帝内传】
