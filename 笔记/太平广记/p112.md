<!-- { "loadSidebar": true } -->
　　韦承臯者僞蜀时将校也有待诏僧名行真居蜀州长平山尝于本州龙兴寺搆木塔凡十三级费钱银万计寻爲天火所焚第三次营搆方能就人谓其有黄白之术也及承臯典眉州召行真至郡郡有卢敬芝司马者以殖货爲业承臯尝谓之曰某顷军中与行真同火幕遇一韦处士授以作金术适来鄙夫老矣故召行真同修旧药药成当得分惠谓吾子罢商贾之业可乎卢敬诺药垂成韦牧坐罪贬茂州参军临行卢送至蟇頥津韦牧沈药鼎于江中谓卢生曰吾罪矣先是授术韦处士者吾害之而灭口今日之事药成而祸及其有神理乎蜀国更变以拒魏王之师诛死【出北梦琐言】
　　张进
　　僞蜀给事中王允光性严刻吏民有犯无贷者及判刑院本院杖官张进因与宅内小奴子诵火井县令蒋贻恭咏王给事絶句云厥父元非道郡奴允光何事太侏儒可中与个皮裩着擎得天王左脚无奴子记得两句时念诵之允光问谁人教汝对云杖官张进允光大怒寻奏进受罪人钱物遂寘极法后允光病寒热但见张进执火炬烧四体髙声唱索命允光连叱不去痛楚备极数日而终【出儆诫录】
　　郝溥
　　僞蜀华阳县吏郝日追欠税戸街判司勾礼遣婢子阿宜赴县且嘱溥云不用留禁残税请延期输纳郝溥不允决阿宜五下仍纳税了放出明年县司分擘百姓张琼家物业郝溥取钱二万张琼具状论诉街司追勘勾礼见溥大笑曰你今日来也莫望活千万一死令司吏汝勲搆成罪遂杀之不数日汝勲见郝溥来索命翌日暴卒勾礼晨兴忽见郝溥升堂罗拽殴撃因患背疮而死【出儆诫録】
　　裴垣
　　僞蜀宁江节度使王宗黯生日部下属县皆率醵财货以爲贺礼巫山令裴垣以编户羇贫独无庆献宗黯大怒召裴至诬以他事生沈灔滪堆水中三日尸不流宗黯遣人命挽而下经宿逆水复上卓立波面正视衙门宗黯颇不自安神识烦挠竟得疾暴卒【出北梦琐言】
　　苏铎
　　僞蜀王宗信镇凤州有角觗人苏铎者委之巡警尝与宗信左右孙延膺不协宗信因暇日登楼望见苏铎锦袍束带似逺行人之状宗信讶之铎本岐人也延膺因譛曰苏铎虽受公蓄养其如包藏祸心久欲逃去宗信大怒立命擒至先断舌脔肉然后斩之及延膺作逆其被法之状一如铎焉【出儆诫录】
　　赵安
　　蜀郭景章豪民也因醉以酒注子打贫民赵安注子觜入脑而死安有男景章厚与金帛随隐其事人莫知之后景章脑上忽生疮可深三四分见骨浓血不絶或时覩赵安疮透喉遂死【出儆诫録】

　　太平广记卷一百二十四
　　钦定四库全书
　　太平广记卷一百二十五
　　报应二十四
　　榼头师　　　唐绍　　　　李生
　　卢叔伦女　　崔无隐
　　榼头师
　　梁有榼头师者极精进梁武帝甚敬信之后敕使唤榼头师帝方与人棊欲杀一段应声曰杀却使遽出而斩之帝棊罢曰唤师使咨曰向者陛下令人杀却臣已杀讫帝叹曰师临死之时有何所言使曰师云贫道无罪前劫爲沙弥时以鍫刬地误断一曲蟮帝时爲蟮今此报也帝流泪悔恨亦无及焉【出朝野佥载】
　　唐绍
　　唐绍幼而通悟知生前事厯厯备记而未尝言于人虽妻子亦不知之也后爲给事中同里对门有一郎中李邈者绍休沐日多召邈与之言笑情好甚笃或时爲具馔中堂偶食郎中亦不知其所谓其妻诘绍曰君有盛名官至清近宜慎所交李邈非君亟与之狎窃爲君不取绍黙然乆之曰非子所知与李邈情好逾厚开元初骊山讲武绍时摄礼部尚书宗援桴撃皷时未三合兵部尚书郭元振遽令绍奏毕神武赫怒拽元振坐于纛下张说跪奏于马前称元振于社稷有保防大功合赦殊死遂释犹恨而斩绍先是一日绍谓妻子曰吾善李邈须死而言今时至矣遂爲略言之吾自幼即具知前生事明日讲武吾其不免吾前世爲某氏女既笄适灞陵王氏子爲妻姑待吾甚严吾年十七冬至先一日姑令吾躬具主馔比毕吾困怠亦甚姑又令吾缝罗裙迟明服以待客吾临灯运针虑功之不就夜分不息忽一犬冲扉入房触灯灯僵油仆裙上吾且惧且恨因叱犬犬走突扉而扉反阖犬周章却伏牀下吾复照烛将理裙污而狼藉殆遍吾惧姑深责且恨犬之触灯遂举以剪刀刺犬偶中其颈而剪一股亦折吾复以一股重刺之俄而犬毙诘朝持裙白姑姑方责骂而吾夫适自外至询其故遂于牀下引毙犬陈于姑前由是少解吾年十九而卒遂生于此身往者毙犬乃今之李邈也吾明日之死葢縁报也行戮者必是李邈乎报应葢理之常尔无骇焉及翌日讲武坐误就戮果李邈执刀初一刀不殊而刀折易刀再举乃絶焉死生之报固犹影响至于刀折杀亦不异谅明神不欺矣唐书说明皇寻悔恨杀绍以李邈行戮太疾终身不更録用【出异杂篇】
　　李生
　　唐贞元中有李生者家河朔间少有膂力恃气好侠不拘细行常与轻薄少年游年二十余方折节读书爲歌诗人颇称之累爲河朔官后至深州録事参军生美风仪善谈笑曲晓吏事亷谨明干至于撃鞠饮酒皆号爲能雅爲太守所知时王武俊帅成徳军恃功众不顾法度支郡守畏之侧目尝遣其子士真巡属郡至深州太守大具牛酒所居备声乐宴士真太守畏武俊而奉士真之礼甚谨又虑有以酒忤士真者以故僚吏賔客一不敢召士真大喜以为他郡莫能及饮酒至夜士真乃曰幸使君见待之厚欲尽欢于今夕岂无嘉賔愿得召之太守曰偏郡无名人惧副大使【士真时为武俊节副大使】之威不敢以他客宴席唯録事参军李某足以侍谈笑士真曰但命之于是召李生入趋拜士真目之色甚怒既而命坐貌益恭士真愈不悦瞪顾攘腕无向时之欢矣太守惧莫知所谓顾视生腼然而汗不能持杯一坐皆愕有顷士真叱左右缚李某繋狱左右即牵李袂疾去械狱中已而士真欢饮如初迨晓宴罢太守且惊且惧乃潜使于狱中讯李生曰君貌甚恭且未尝言固非忤于王君君宁自知耶李生悲泣乆之乃曰尝闻释氏有现世之报吾知之矣某少贫无以自资由是好与侠士游往往掠夺里人财帛常驰马腰弓往还太行道日百余里一日遇一年少鞭骏骡二巨囊吾利其资顾左右皆岩崖万仞而日渐曛黑遂力排之堕于崖下即疾驱其骡逆旅氏解其囊得缯绮百余段自此家稍赡因折弓矢闭门读书遂仕而至此及今凡二十七年矣昨夕君侯命与王公之宴既入而视王公之貌乃吾曩时所杀少年也一拜之后中心慙惕自知死不朝夕今则延颈待刃又何言哉爲我谢君侯幸知我深敢以身后爲托有顷士真醉悟急召左右往李某取其首左右即于狱中斩其首以进士真熟视而笑既而又与太守大饮于郡斋酒醉大守因欢乃起曰某不才幸得守一郡而副大使下察弊政寛不加罪爲恩厚矣昨日副大使命某召他客属郡僻小无客不足奉欢宴者窃以李某善饮酒故请召之而李某愚戅不习礼法大忤于明公实某之罪也今明公既已诛之宜矣窃有所未晓敢以上问李某之罪爲何愿得明数之且用诫于将来也士真笑曰李生亦无罪但吾一见之遂忿然激吾心已有戮之之意今既杀之吾亦不知其所以然也君无复言及宴罢太守密讯其年则二十有七矣葢李生杀少年之嵗而士真生于王氏也太守叹异久之因以家财厚葬李生【出宣室志】
　　卢叔伦女
　　长安城南曾有僧至日中求食偶见一女子采桑树上问曰此侧近何处有信心可乞饭者女子曰去此三四里有王家见设斋次见和尚来必喜可速去也僧随所指往果见一羣僧方就坐甚慰延入斋讫主姥异其及时至也问之僧具以实告主人夫妻皆惊曰且与某同往访此女子遂俱去尚在桑树上乃村人卢叔伦女也见翁姥遂趋下弃叶笼奔走归家二人随后逐之到所居父母亦先识之女子入室以牀扃户牢不可启其母惊问之曰某今日家内设斋有僧云小娘子遣来某作此功德不曾语人怪小娘子知故来视防更非何事其母推户遣出女坚不肯出又随而骂之女曰某不欲见此老兵老妪亦岂有罪过母曰邻里翁婆省汝因何故不出二人亦怪厚祈请之女忽大呼曰某年月日贩胡羊父子三人今何在二人遂趋出不敢回顾及去母问之答曰某前生曾贩羊从夏州来至此翁庄宿父子三人并爲其害劫其资货某前生乃与之作儿聦黠胜人渠甚爱念十五患病二十方卒前后用医药已过所劫数倍渠又爲某每歳亡日作斋夫妻涕泣计其泪过三两石矣偶因僧问乞饭处某遂指导之耳亦是偿债了矣翁姥从此更不复作斋也【出逸史】
　　崔无隐
　　唐元和中博陵崔无隐言其亲友曰城南杜某者尝于汴州招提院与主客僧坐语忽有一客僧当面鼻额间有故刀瘢横断其面乃讯其来由僧良乆嚬惨而言曰某家于梁父母兄嫂存焉兄每以贾贩江湖之货爲业初一年自江南而返大梁获利可倍二年往而不返三年乃有同往者云兄溺于风波矣父母嫂俱服未阕忽有自汉南贾者至于梁乃访召某父姓名者某于相国精舍应曰唯贾客曰吾得汝兄信某乃忻骇未言且邀至所居告父母而言曰师之兄以江西贸折遂浪迹于汉南禆将怜之白于元戎今于汉南虽缗镪且尽而衣食自给以卑贫所系是未获省拜故凭某以达信耳父母嫂悲忻泣不胜翌日父母遣某之汉南以省兄某行可七八日入南阳界日晚过一大泽中东西路絶目无人烟四面隂云且合渐暮遇寥落三两家乃欲寄宿耳其家曰师胡爲至此今爲信宿前有杀人者追逐未获索之甚急宿固不可也自此而南三五里有一招提所师可宿也言而往阴风渐急飒飒雨来可四五里转入荒泽莫知爲计信足而步少顷前有烛光初将咫尺而可十里方到风雨转甚不及扣戸而入造于堂隍寂无生人满室死者瞻视次雷声一发某爲一女人尸所逐又出奔走七八里至人家雨定月微明遂入其家中门外有小防防中有牀榻卧未定忽有一夫长七尺余提白刃自门而入某恐立于壁角中白刃夫坐榻良乆如有所候俄而白刃夫出防东先是有粪积可乗而觇宅中俄又闻宅中有三四女人于墙端切切而言须臾白刃夫携一衣襆入防续有女人从之乃计会逃逝者也白刃夫遂云此室莫有人否以刃绕壁画之某帖壁定立刃画其面过而白刃夫不之觉遂携襆领奔者而往某自料不可住乃舍此又前走可一二里扑一古井中已有死人矣其体暖某时回遑可五更主觉失女寻趂至古井以火照乃尸与某存焉执某以闻于县县尹明辩某以画壁及墙上语者具狱于宅中姨姑之而获盗者某乃得雪南征垂至汉南界路逢大桧树一老父坐其下问其从来某具告父曰吾善易试爲子推之师呵蓍父布卦嘘唏而言曰子前生两妻汝俱辜焉前爲走尸逐汝者长室也爲人杀于井中同处者汝侧室也县尹明汝之无辜乃汝前生之父汉南之兄俱无也言毕某泪下泪之次失老父所在及至汉南寻访其兄杳无所见其刃瘢乃白刃夫之所致也噫乃宿寃之动作徴应委曲如是无隐云杜生自有传此略而记之【出博异记】

　　太平广记卷一百二十五
<子部,小说家类,异闻之属,太平广记>
　　钦定四库全书
　　太平广记卷一百二十六
　　报应二十五
　　程普　　　　羊聃　　　　刘毅
　　张和思　　　梁元帝　　　窦轨
　　武攸宁　　　崔进思　　　祁万寿
　　郭霸　　　　曹惟思　　　邢璹
　　万国俊　　　王瑶　　　　陈岘
