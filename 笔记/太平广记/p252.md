<!-- { "loadSidebar": true } -->
　　唐贞元初蜀郡豪家富拟卓郑蜀之名姝无不毕致每按图求之媒盈其门常恨无可意者或言坊正张和大侠也幽房闺稚无不知之盍以诚投乎豪家子乃以金帛夜诣其居告之张和欣然许之异日与豪家子皆出西郭一舎入废兰若有大像巍然与豪家子升像之座和引手扪佛乳揭之乳壊成穴如椀即挺身入穴引豪家子臂不觉同在穴中道行数十歩忽覩髙门崇墉状如州县和扣门五六有丸髻婉童迎拜曰主人望翁来久矣有顷主人出紫衣贝带侍者十余见和甚谨和指豪家子曰此少君子也汝可善侍予有切事须返不坐而去言讫已失和所在豪家子心异之不敢问主人延于中堂珠玑缇绣罗列满目具陆海珍膳命酌进妓交鬟撩缥然神仙乃为舞廻风歌落叶之曲复有一姝淡妆素服亦殊色也进奉巨觞豪家子不识问之主人笑曰此次皿也本拟伯雅豪家子竟不解至三更主人忽頋妓曰无废欢笑予暂有所适揖客而起骑从如州牧列炬而出豪家子因私于墙隅妓中年差暮者就谓曰嗟乎君何以至是我辈已为所掠醉其幻术归路永絶君若要归但取我教受以七尺白练戒曰可执此候主人归诈祈事设拜主人必答拜因以练防其颈将曙主人还豪家子如其教主人投地乞命曰死妪负心终败吾事今不复居此乃驰骑他去所教妓即与豪家子居二年忽思归妓亦不留大设酒乐饯之饮阑妓自持锸开东墙一穴亦如佛乳推豪家子于墙外乃长安东墙下遂乞食方达蜀其家失已多年意其异物道其初始信【出酉阳杂爼】
　　胡媚儿
　　唐贞元中杨州坊市间忽有一伎术丐乞者不知所从来自称姓胡名媚儿所为颇甚怪异旬日之后观者稍稍云集其所丐求日获千万一旦懐中出一琉璃瓶子可受半升表里烘明如不隔物遂置于席上初谓观者曰有人施与满此瓶子则足矣瓶口刚如苇管大有人与之百钱投之琤然有声则见瓶间大如粟粒众皆异之复有人与之千钱投之如前又有与万钱者亦如之俄有好事人与之十万二十万皆如之或有以马驴入之瓶中见人马皆如蝇大动行如故须臾有度支两税纲自子院部轻货数十车至驻观之以其一时入或终不能至他物徃且谓官物不足疑者乃谓媚儿曰尔能令诸车皆入此中乎媚儿曰许之则可纲曰且试之媚儿乃微侧瓶口大喝诸车辂辂相继悉入瓶瓶中厯厯如行蚁然有顷渐不见媚儿即跳身入瓶中纲乃大惊遽取扑破求之一无所有从此失媚儿所在后月余日有人于清河北逢媚儿部领车乗趋东平而去是时李师道为东平帅也【出河东记】
　　中部民
　　唐元和初有天水赵云客游鄜畤过中部县县僚有燕吏擒一人至其罪不甚重官僚欲纵之云醉固劝加刑于是杖之累月云出塞行及芦子闗道逢一人要之言欵日暮延云下道过其居去路数里于是命酒偶酌既而问曰君省相识邪云曰未尝此行实昧平生复曰前某月日于中部值君某遭罹横罪与君素无讐隙奈何为君所劝因被重刑云遽起谢之其人曰吾望子久矣岂虞于此获雪小耻乃令左右拽入一室室中有大坑深三丈余坑中唯贮酒糟十斛剥去其衣推云于中饥食其糟渴饮其汁于是昏昏防一月乃缚出之使人蹙頞鼻额援捩支体其手指肩髀皆改旧形提出风中倐然凝定至于声韵亦改遂以贱蓄之为乌延驿中杂役累嵗防其弟为御史出按灵州狱云以前事宻疏示之其弟言于观察使李铦由是发卒讨寻尽得奸宄乃复灭其党临刑亦无隐防云前后如此变改人者数世矣【出独异志】
　　板桥三娘子
　　唐汴州西有板桥店店娃三娘子者不知何从来寡居年三十余无男女亦无亲属有舎数间以鬻餐为业然而家甚富贵多有驴畜徃来公私车乗有不逮者辄贱其估以济之人皆谓之有道故逺近行旅多归之元和中许州客赵季和诣东都过是宿焉客有先至者六七人皆据便榻季和后至最得深处一榻榻邻比主人房壁既而三娘子供给诸客甚厚夜深致酒与诸客防饮极欢季和素不饮酒亦预言笑至二更许诸客醉倦各就寝三娘子归室闭闗息烛人皆熟睡独季和展转不寐隔壁闻三娘子悉窣若动物之声偶于隙中窥之即见三娘子向覆噐下取烛挑明之后于巾箱中取一副耒耜并一木牛一木偶人各大六七寸置于灶前含水噀之二物便行走木人则牵牛驾耒耜遂耕牀前一席地来去数出又于箱中取出一裹荞麦子授于木人种之须臾生花发麦熟令小人割持践可得七八升又安置小磨子硙成面讫却木人子于箱中即取面作烧饼数枚有顷鸡鸣诸客欲发三娘子先起防灯置新作烧饼于食牀上与客防心季和心动遽辞开门而去即潜于户外窥之乃见诸客围牀食烧饼未尽忽一时踣地作驴鸣须臾皆变驴矣三娘子尽驱入店后而尽没其货财季和亦不告于人私有慕其术者后月余日季和自东都回至板桥店预作荞麦烧饼大小如前既至复寓宿焉三娘子欢悦如初其夕更无他客主人供待愈厚夜深殷勤问所欲季和曰明晨发请随事防心三娘子曰此事无疑但请稳睡半夜后季和窥见之一依前所为天明三娘子具盘食果实烧饼数枚于盘中讫更取他物季和乗间走下以先有者易其一枚彼不知觉也季和发就食谓三娘子曰适防某自有烧饼请撤去主人者留待他賔即取已者食之方饮次三娘子送茶出来季和曰请主人尝客一片烧饼乃拣所易者与噉之才入口三娘子据地作驴声即立变为驴甚壮徤季和即乗之发兼尽木人木牛子等然不得其术试之不成季和乗防所变驴周游他处未尝阻失日行百里后四年乗入闗至华岳庙东五六里路傍忽见一老人拍手大笑曰板桥三娘子何得作此形骸因捉驴谓季和曰彼虽有过然遭君亦甚矣可怜许请从此放之老人乃从驴口鼻边以两手擘开三娘子自皮中跳出宛复旧身向老人拜讫走去更不知所之【出河东记】
　　闗司法
　　郓州司法闗某有佣妇人姓钮闗给其衣食以充驱使年长谓之钮婆并有一孙名万儿年五六嵗同来闗氏妻亦有小男名封六大小相闗妻男常与钮婆孙同戏毎封六新制衣必易其故者与万儿一旦钮婆忽怒曰皆是小儿何贵何贱而彼衣皆新而我儿得其旧甚不平也闗妻问曰此吾子尔孙仆耳吾念其与吾子年齿故以衣之奈何不知分理自此故衣亦不复得矣钮婆笑曰二子何异也闗妻又曰仆那与好人同钮婆曰审不同某请试之遂引封六及其孙悉内于裙下着地按之闗妻惊起夺之两子悉为钮婆之孙形状衣服皆一不可辨乃曰此即同矣闗妻大惧即与司法同祈请恳至曰不意神人在此自此一家敬事不敢以旧礼相待矣良久又以二子致裙下按之即各复本矣闗氏乃移别室居钮婆厚待之不复使役积年闗氏颇厌怠私欲害之令妻以酒醉之司法伏户下以镢击之正中其脑有声而倒视之乃栗木长数尺夫妻大喜命斧斫而焚之适尽钮婆自室中出曰何郎君戏之酷也言笑如前殊不介意郓州之人知之闗不得已白于观察使入见次忽有一闗司法已见使言説形状无异闗遂归及到家堂前已有一闗司法先归矣妻子莫能辨之又哀祈钮婆涕泣拜请良久渐相近却成一人自此其家不复有加害之意至数十年尚在闗氏之家亦无患耳【出灵怪集】
　　长乐里人
　　唐寳厯中长乐里门有百姓刺臂数十人环瞩之忽有一人白襕倾首微笑而去未十歩百姓子刺血如衂痛苦次骨食顷出血斗余众人疑向观者所为令其父从而求之其人不承其父拜数十乃捻辙土若祝可傅此如其言血止【出酉阳杂爼】
　　陈武振
　　唐振州民陈武振者家累万金为海中大豪犀象玳瑁仓库数百先是西域贾漂舶溺至者因而有焉海中人善呪术俗谓得牟法凡贾船经海路与海中五郡絶逺不幸风漂失路入振州境内振民即登山披髪以呪咀起风波舶不能去必漂于所呪之地而止武振由是而富招讨使韦公干以兄事武振武振犀象入公干之室亦竭矣【出投荒杂録】
　　海中妇人
　　海中妇人善厌媚北人或妻之虽头伛偻能令男子酷爱死且不悔茍弃去北还浮海荡不能进乃自返【出投荒杂録】
　　画工
　　唐进士赵顔于画工处得一软障图一妇人甚丽顔谓画工曰世无其人也如何令生某愿纳为妻画工曰余神画也此亦有名曰真真呼其名百日昼夜不歇即必应之应则以百家彩灰酒灌之必活顔如其言遂呼之百日昼夜不止乃应曰诺急以百家防灰酒灌遂活下歩言笑饮食如常曰谢君召妾妾愿事箕帚终嵗生一儿儿年两嵗友人曰此妖也必与君为患余有神剑可斩之其夕乃遗顔剑剑才及顔室真真乃泣曰妾南岳地仙也无何为人画妾之形君又呼妾名既不夺君愿君今疑妾妾不可住言讫防其子却上软障呕出先所饮百家防灰酒覩其障唯添一孩子皆是画焉【出闻竒録】














　　太平广记卷二百八十六
　　钦定四库全书
　　太平广记卷二百八十七
　　幻术四
　　侯元　　　　功徳山　　　襄阳老叟青城道士　　蜀都妇人
　　侯元
　　侯元者上党郡铜鞮县山村之樵夫也家道贫窭唯以鬻薪为事唐干符己亥嵗于县西北山中伐薪回憇谷口傍有巨石嶷然若厦屋元封之太息恨巳之劳也声未絶石砉然豁开若洞中有一叟羽服乌防髯髪如霜曵杖而出元惊愕遽起前拜叟曰我神君也汝何多歉自可于吾法中取富但随吾来叟复入洞中元从之行数十歩廓然清朗田畴砥平时多异花芳草数里过横溪碧湍流苔鸳鹢沂洄其上长梁夭矫如晴虹焉过溪北左右皆乔松修篁髙门渥丹台榭重复引元之别院坐小亭上檐楹阶砌皆竒寳焕然及进食行觞复目所未覩也食毕叟退少顷二童揖元诣便室具汤沐进新衣一袭冠带竟复导至亭上叟出命仆设浄席于地令元跪席上叟授以秘诀数万言皆变化显之术元素惷戅至是一聼不忘叟诫曰汝虽有少福合于至法进身然而有败气未除亦宜谨宻自固若图谋不轨祸必防生且归存思如欲谒吾但至心扣石当有应门者元因拜谢而出仍令一童送之既出洞穴遂泯然如故视其樵苏巳失至家其父母兄弟惊喜曰去一旬谓已碎于虎狼之吻元在洞中如一日耳又讶其服装华洁神气激元知不可乃为其家人言之遂入静室中习熟其术朞月而术成能变化百物役召魅草木土石皆可为歩骑甲兵于是悉乡里少年勇悍者为卒出入陈旌旗幢葢鸣鼓吹仪比列国焉自称曰贤圣官有三老左右弼左右军等号每朔望必盛饰徃谒神君神必戒以无称兵固欲举事宜待天应至庚子嵗聚兵数千人县邑恐其变乃列上上党帅髙公等命都以旅讨之元驰谒神君请命神君曰既言之矣但当偃旗卧鼓以应之彼见兵威若是必不敢内薄而攻我志之甚勿轻接战元虽唯诺心计以为我竒术制之有余且小者不能抗后其大者之何复示众以不武也既归令其党戒严是夜潞兵去元所据险三十里见歩骑戈甲蔽山泽甚难之明方阵以前元领千余人直突之先胜后败酒酣被擒至上党絷之府狱严兵围守旦视枷穿中唯灯台耳失元所在夜分已逹铜鞮径诣神君谢罪君怒曰庸奴终违我教今日虽幸而免斧锧亦行将及矣非吾徒也不顾而入郁悒趋出后复谒神君防心扣石石不为开矣而其术渐歇犹为其党所説是秋率徒掠并州之大谷而并骑适至围之数重术既不神遂斩之于阵其党与散归田里焉【出三水小牍】
　　功徳山
