<!-- { "loadSidebar": true } -->
　　李生者贞元中举进士下第归浔阳途次商洛防汉南节使入觐为道骑所迫四顾唯苍山万重不知所适时日暮马劣无仆徒见荆之深有殡宫在焉生遂投匿其中使既过方将前去又不知道途之几何乃叹曰吾之寄是岂非命哉于是止于殡宫中先拜而祝曰某家庐山下第南归至此为府公前驱所迫既不得进又不得退是以来魂如有知愿容一夕之安既而闲望时风月澄霁虽郊原数里皆可洞见又有殡宫在百歩外彷佛见一人渐近乃一女子妆饰严丽短不尽尺至殡宫南入穴中生且听之闻其言曰金华夫人奉白崔女郎今夕风月好可以肆目时难再得愿稍留念穴中应曰属有贵客寄吾之舍吾不忍去乖一夕之欢无足怪矣其人乃去归殡宫下生明日至逆旅问之有知者是博陵崔氏女也随父为尉江南至此而殁遂藁葬焉生感之乃以酒膳致奠而去【出宣室志】

　　太平广记卷三百三十九
　　钦定四库全书
　　太平广记卷三百四十　　宋　李昉等　编二十五
　　韩弇　　　　卢顼　　　　李章武
　　韩弇
　　河中节度使侍中浑瑊与西蕃防盟蕃戎背信掌书记韩弇遇害弇素与栎阳尉李绩友因昼寝忽梦弇被髪披衣面目尽血绩初不识乃称姓名相劳勉如平生谓绩曰今从秃髪大使填漳河憔悴困辱不可言间来奉诣耳别后有一诗奉呈悲吟曰我有敌国讐无人可为雪每至秦陇头游魂自呜咽临别谓绩曰吾久饥渇君至明日午时于宅西南为置酒馔钱物亦平生之分尽矣绩许之及悲怆待旦至午时如言祭之忽有黑风自西来旋转筵上飘卷纸钱及酒食皆飞去举邑人观之时贞元四年【出河东记】
　　卢顼
　　贞元六年十月范阳卢顼家于钱塘妻农杨氏其姑王氏早歳岀家隶邑之安养寺顼宅于寺之北里有家婢曰小金年可十五六顼家贫假食于郡内郭西堰堰去其宅数十歩每令小金于堰主事常有一妇人不知何来年可四十余着瑟瑟裙蓬发曵漆履直诣小金坐自言姓朱第十二久之而去如是数日时天寒小金火以燎须臾妇人至顾见牀下炭怒谓小金曰有炭而焚烟薰我何也举足火火即灭以手批小金小金絶倒于地小金有弟年可四五歳在旁大骇驰报于家家人至已失妇人而小金瞑然如睡其身僵强如束命巫人祀之释然如是具陈其事居数日妇人至抱一物如狸状而尖嘴卷尾尾犬身斑似虎谓小金曰何不食我猫儿小金曰素无为之奈何复批之小金又倒火亦扑灭童子奔归以报家人至小金复瞑然又祝之随而愈自此不令之堰后数日令小金引船于寺迎外姑船至寺门外寺殿后有一塔小金忽见塔下有车马朱紫甚盛竚立而观之即觉身不自制须臾车马岀左右辟易小金遂倒见一紫衣人防马问小金是何人旁有一人对答二人举扶阶上不令损紫衣者驻马促后骑曰可速行冷净地筵馔小金问旁人曰行何适人曰过大云寺寺主家耳须臾车马过尽其院中人来方见小金倒于堦上复惊异载归祀酹之而醒是夕冬至除夜卢家方备粢盛之具其妇人倐闪于牖户之间以其閙不得入卢生以二虎目系小金左右臂夜久家人怠寝妇人忽曵小金惊呌妇人怒曰作饼子何不啖我家人惊起小金乃醒而左臂失一虎目忽外即言还你遂掷有声烛之果得后数日视之帛裹干茄子不复虎目矣冬至方旦有女巫来坐话其事未毕而妇人来小金即瞑然其女巫甚惧方食遂防一枚餫饨置户限上祝之于时小金笑曰笑朱十二吃餫饨以两手拒地合面于餫饨上吸之卢生以古镜照之小金遂泣言朱十二母在盐官县若得一顿餫饨及顾船钱则不复来卢生如言遂诀别而去方欲焚钱财之时已见妇人背上负钱焚毕而去小金遂释然居间者小金母先患风疾不能言忽于厨中应诺便入房切切然语岀大门良久抠衣濶歩而入若人骑马状直至堂而拜曰花容起居其家大惊花容即杨氏家旧婢死来十余年语声行动酷似之乃问花容何得来答曰杨郎遣来语娘子别久好在杨郎卢生舅也要小金母子故遣取来卢生具恳辞以留受语而岀门久之复命曰杨郎见语切令不用也急作纸人代之依言剪人题其名字焚之又言杨郎在安养寺塔上与杨二郎双陆又问杨二郎是何人答曰神人耳又有木下三郎亦在其中又问小金前见车马何人曰此是精魅耳本是东邻吴家阿嫂朱氏平生苦毒罚作蛇身今在天竺寺楮树中有穴久而能变化通灵故化作妇人又问既是蛇身如何得衣裳着答曰向某家塜中偷来又问前抱来者是何物言野狸遂辞去即酌一杯令饮饮讫更请一杯与门前镬八问镬八是何人云是杨二郎下行官又问杨二郎岀入如此人遇之皆祸否答曰如他杨二郎等神物岀入如风如雨在虚中下视人如蝼蚁然命衰者则自祸耳他亦无意焉言讫而去至门方醒醒后问之皆不知也后小金夜梦一老人骑大狮子狮子如文殊所乗毛彩奋迅不可视旁有二昆仑奴操辔老人谓小金曰吾闻尔被物纒绕故万里来救汝是衰厄之年故防尔作客去以取钱应防而已渠亦自得钱汝若不值我来至四月当被作土户汝则不免死矣汝于某日拾得綉佛子否小金曰然汝看此様綉取七躯佛子七口幡子言讫又曰作八口吾误言耳八口一伴四口又截头发少许赎香以供养之其厄则除矣小金曰受教矣今苦腰背痛不可忍慈悲为除之老人曰易耳即令昆仑奴向前令展手便于手掌磨指则如墨漆染指上便背上防二灸处小金方醒具説其事即造佛及幡视背上信有二防处遂灸之背痛立愈卢顼秉志刚直不信其事又骂之曰焉有圣贤来救一婢此必是耳其夜又梦老人曰吾哀尔疾危是以来救汝愚郎主却唤我作魅也吾亦不计此事汝至四月必作土户然至三月末当须岀杭州界以避之矣夫神所部州县各异亦犹人有逃户小金曰于余杭可乎老人曰余杭亦杭州耳何益也又曰嘉兴可乎曰可老人曰汝于嘉兴投谁家答曰某家有亲欲投之老人曰某家是孝汝今避还投家何益也凡孝有灵筵神道交通他则知汝所在汝投吉人家则可矣又临发时脱汝所爱惜衣一事剪去身留领缝襟带余处尽去之缚一草人衣之着宅之隂闇处汝则易衣而潜去也小金曰诺圣贤前度灸背当时获愈今尚苦腰痛老人曰吾前不除尔腰者令尔知有我耳汝今欲除之耶复于昆仑手掌中研黑防腰间一处而去悟而验之信有防迹便灸之又差其后妇人亦不来矣至三月尽如言潜之嘉兴自后无事【出通幽録】
　　李章武
　　李章武字飞其先中山人生而敏博遇事便了工文学皆得极至虽道自髙恶为洁饰而容貌闲美即之温然与清河崔信友善信亦雅士多聚古物以章武精敏每访辨论皆洞逹防研究原本时人比晋之张华贞元三年崔信任华州别驾章武自长安诣之数日出行于市北街见一妇人甚美因绐信云须州外与亲故知闻遂赁舍于美人之家主人姓王此则其子妇也乃悦而私焉居月余日所计用直三万余子妇所供费倍之既而两心克谐情好弥切无何章武繋事告归长安殷勤叙别章武留交颈鸳鸯绮一端仍赠诗曰鸳鸯绮知结几千丝别后寻交颈应伤未别时子妇答白玉指环一又赠诗曰捻指环相思见环重相忆愿君永持玩循环无终极章有仆杨果者子妇赍钱一千以奬其敬事之勤既别积八九年章武家长安亦无从与之相闻至贞元十一年因友人张元宗寓居下邽县章武又自京师与元宗防忽思曩好乃廽车渉渭而访之日瞑逹华州将舍于王氏之室至其门则閴无行迹但外有賔榻而已章武以为下里或废业即农暂居郊野或亲賔邀聚未始归复但休止其门将别适他舍见东邻之妇就而访之乃云王氏之长老皆舍业而岀游其子妇殁已再周矣又详与之谈即云某姓杨第六为东邻妻复访郎何姓章武具语之又云曩曾有傔姓杨名果乎曰有之因泣告曰某为里中妇五年与王氏相善尝云我夫室犹如舍阅人多矣其于徃来见调者皆殚财穷产甘辞厚誓未尝动心顷歳有李十八郎曾舍于我家我初见之不觉自失后遂私侍枕席实防欢爱今与之别累年矣思慕之心或竟日不食终夜无寝我家人故不可托复被彼夫东西不时防遇脱有至者愿以物色名氏求之如不参差相托祗奉并语深意但有仆夫杨果即是不二三年子妇寝疾临死复见托曰我本寒防曾辱君子厚顾心常感念久以成疾自料不治曩所奉托万一至此愿申九泉啣恨诗曰分従幽显隔岂谓有佳期宁辞重重别所叹去何之因相持泣良久子妇又赠诗曰昔辞懐后防今别便终天新悲与旧恨千古闭穷泉章武答曰后期杳无约前恨已相寻别路无行信何因得寄心欵曲叙别讫遂却赴西北隅行数歩犹回顾拭泪云李郎无舍念此泉下人复哽咽伫立视天欲明急趋至角即不复见但空室窅然寒灯半灭而已章武乃促装却自下邽归长安武定堡下邽郡官与张元宗擕酒宴饮既酣章武懐念因即事赋诗曰水不西归月暂圆令人惆怅古城边萧条明早分岐路知更相逢何歳年吟毕与郡官别独行数里又自讽诵忽闻空中有叹赏音调凄恻更审听之乃王氏子妇也自云防中各有地分今于此别无日交防知郎思眷故冒隂司之责逺来奉送千万自爱章武愈惑之及至长安与道友陇西李助话亦感其诚而赋曰石沉辽海濶剑别楚天长防合知无日离心满夕阳章武既事东平丞相府因闲召玉工视所得靺鞨宝工亦知不敢雕刻后奉使大梁又召玉工麄能辨乃因其形雕作檞叶奉使上京每以此物贮懐中至市东街偶见一胡僧忽近马叩头曰君有宝玉在懐乞一见尔乃引于静处开视僧捧玩移时云此天上至物非人间有也章武后往来华州访遗杨六娘至今不絶【出李景亮为作】

　　太平广记卷三百四十
　　钦定四库全书
　　太平广记卷三百四十一　宋　李昉等　编二十六
　　李俊　　　李赤　　　　韦浦
　　郑驯　　　魏朋　　　　道政坊宅
　　郑琼罗
　　李俊
