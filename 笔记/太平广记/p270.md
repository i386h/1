<!-- { "loadSidebar": true } -->
　　房州永清县去郡东百二十里山邑残毁城郭萧条穆宗时有县令至任逾年其弟宁省乍覩牢落不胜其忧暇日周览四隅无非榛棘见荒庙岿然土偶罗列无门榜牌记莫知谁氏访之邑吏但云永清大王而已令弟徙倚久之昏然成寐与神相接神曰我名迹不显久矣然欲自述其由恐爲妖怪今吾子致问得伸积年之愤我毗陵人也大父侯吴书有传诛南山之虎斩长桥之蛟与民除害阴功昭著余素有壮志以功佐时余名廓爲上帝所命于金商均房四郡之间捕鸷兽余数年之内勦戮猛虎不可胜数生聚顿安虎之首帅在西城郡其形伟博便防异常身如白锦额有圆光如镜害人最多余亦诛之居人怀恩爲余立庙自襄汉之北蓝关之南凡三十余处皆余憇息之所也岁祀緜逺俗传多误以余爲白虎神幸君子访问愿爲显示以正其非他日令弟言于襄阳从事乃书版寘于庙中尘侵雨渍文字将灭大中壬申岁襄州观察判官王澄刻石于庙【出集异记】
　　崔泽
　　王锷镇太原有清河崔泽者长庆中刺坊州常避暑于庭时风月清朗忽见一丈夫身甚长峩冠广袖自堂之前轩而降立于阶所厉声而呼凡三呼而止崔氏一家皆见泽惧而且恶命家僮逼之已亡见矣是夕泽被疾至明日发使献书愿解官归老相府不许后月余卒于郡【出宣室志】
　　韩愈
　　吏部侍郎韩愈长庆四年夏以疾不治务至秋九月免疾益甚冬十一月于靖安里昼卧见一神人长丈余被甲仗劒佩弧矢仪状甚峻至寝室立于榻前久而谓愈曰帝命与卿计事愈遽起整冠而坐曰臣不幸有疾不敢踞见王神人曰威粹国絶域逺夷世与韩氏为仇今欲讨之而力不足卿以为何如对曰臣愿从大王讨之神人颔而去于是书其词置于座侧数日不能解至十二月而卒【出宣室志】
　　李逢吉
　　故相李逢吉尝爲司空范希韩从事于单于府时金城寺有老僧无爲者年七十余尝一日独处禅斋负壁而坐瞬目数息忽有一介甲持殳者由寺而至食顷闻报李从事来自是逢吉将游金城寺无爲辄见向者神人先至率以爲常衙将简郢与无爲弟子法真善常爲郢语之【出宣室志】
　　樊宗训
　　硖石县西有圣女神祠县令韦谋与前县令樊宗训游焉宗训性疎复不以神爲意以鞭划其墙壁抉剔其衣袪言笑慢防归数日邑中有狂僧忽突入县门大呼曰县令当持法奈何放纵恶人遣凌轹恣横谋遣人逐出亦不察其意也旬余谋小女病召巫者视之曰圣女语长官土地神灵尽望长官庇防岂有教人侵夺前者遣阿师白于长官又不见喻韦君曰恶人是谁即与捕捉曰前县令樊宗训又已发无可奈何以后幸长官留意勿令如此小娘子疾苦即应愈韦君谢之令人焚香洒扫邑中皆加敬畏其女数日即愈【出述异记】
　　裴度
　　裴度少时有术士云命属北斗亷贞星神宜每存敬祭以果酒度从之奉事甚谨及爲相机务繁冗乃致遗忘心恒不足然未尝言之于人诸子亦不知京师有道者来谒留之与语曰公昔年尊奉天神何故中道而止崇防不已亦有感于相公度笑而已后爲太原节度家人病迎女巫视之弹胡琴顚倒良久蹶然而起曰请裴相公亷贞将军遣传语太无情都不相知将军甚怒相公何不谢之度甚惊巫曰当择良日洁斋于净院焚香具酒果亷贞将军亦欲见形于相公其日度沐浴具公服立于阶下东向奠酒再拜见一人金甲持戈长三丈余北向而立裴公汗洽俯伏不敢动少顷即不见问左右皆云无之度尊奉不敢怠忽也【出逸史】
　　张仲殷
　　户部郎中张滂之子曰仲殷于南山内读书遂结时流子弟三四人仲殷性亦聪利但不攻文学好习马时与同侣挟弹游步林薮去所止数里见一老人持逐一鹿绕林一矢中之洞胷而倒仲殷惊赏老人曰君能此乎仲殷曰固所好也老人曰获此一鹿吾无所用奉赠君以充一饭之费仲殷等敬谢之老人曰明日能来看射否明日至亦见老人逐鹿复射之与前无异复又与仲殷仲殷益异之如是三度仲殷乃拜乞射法老人曰观子似可教也明日复期于此不用令他人知也仲殷乃明日复至其所老人还至遂与仲殷西行四五里入一谷口路渐低下如入洞中草树有异人间仲殷弥敬之约行三十余里至一大庄如卿相之别业焉止仲殷于中门外防中老人整服而入有修谒之状出曰姨知君来此明日往相见仲殷敬诺而宿于防至明日敕奴仆与仲殷备汤沐更易新衣老人具于中堂延仲殷入拜母仲殷拜堂下母不爲起亦无辞譲老人又延升堂就坐视其状貌不多人或似过老变易又如猿玃之状其所食品物甚多仲殷食次亦不见其母动匕箸倏忽而毕久视之敛坐如故既而食物皆尽老人复引仲殷出于防前树下施牀而坐老人即命矢仰卧指一树枝曰十箭取此一尺遂发矢十只射落碎枝十段接成一尺谓仲殷曰此定如何仲殷拜于牀下曰敬服又命墙头上立十针焉去三十步举其第一已乃按次射之发无不中者也遂教仲殷屈伸距跗之势但约臂腕骨臂腕骨相拄而已满故无彊弱皆费力也数日仲殷已得其妙老人抚之谓仲殷曰止于此矣勉驰此名左右各教取五千人以救乱世也遂却引归至故处而仲殷艺日新果有善射之名受其教者虽童子妇人即可与谈武矣后父卒除服偶游于东平军乃教得数千人而卒其老人葢山神也善射者必趫度通臂故母于猿焉【出原化记】
　　淩华
　　杭州富阳狱吏曰淩华骨状不凡常遇施翁相曰能舍吏当爲上将军华爲吏酷每有缧絏者必扼喉撞心以取贿赂元和初病一夕而死将死见黄衫吏赍印而前宣云牒奉处分以华昔日曾宰剧县甚着能绩后有缺行败其成功谪官圜扉伺其修省既迷所履太乖乃心玉枕嶷然委于庸贱念兹贵骨须有所归今镇海军讨逆诸臣合爲上将骨未圆实难壮威棱宜易之以得人免块然而妄处付司追淩华凿玉枕骨送上仍令所司量事优恤于是黄衫吏引入有绿冠裳者隔语曰今日之来徳之不修也见小利而失禄窃爲君子惜焉命左右取钳槌俄顷有缁衣豹袖执斤斧者三人绿裳赐华酒五杯昏然而醉唯闻琢其脑声絶而华醉醒复止华于西阶以听命移时有宣言曰亡贵之人理宜裨补量延半纪仍赉十千宣讫绿裳延华升阶语曰吾汉朝隐屠钓之人也葢求全身微规小利既殁之后责受此官位卑軄猥殊不快志足下莫叹失其贵骨此事稍大非独一人命酒与华对酌别饮数杯防然无所知既醒宛然在废牀之上扪其脑而骨已亡其侪流助凡十千焉后十五年而卒【出集异记】



　　太平广记卷三百七
　　钦定四库全书
　　太平广记卷三百八　　　宋　李昉等　编神十八
　　李回　　　　李序　　　蔡荣
　　刘元迥　　　郑翦　　　柳澥
　　马总　　　　崔从
　　李回
　　唐故相李回少时常久疾兄軿召巫觋于庭中设酒食以乐神方面壁而卧忽闻庭中喧然回视见堂下有数十人或衣黄衣緑竞接酒食而啖之良久将散巫欲彻其席忽有一人自空而下左右两翅诸皆辟易而退且曰陆大夫神至矣巫者亦惊曰陆大夫神来即命致酒食于庭其首俯于筵上食之且尽乃就饮其酒俄顷其貌赪然若有醉色遂飞去羣亦随而失后数日回疾愈【出宣室志】
　　李序
　　元和四年寿州霍丘县有李六郎自称神人御史大夫李序与人言不见其形有王筠者为之役至霍丘月余赁宅住更无余物惟几案绳床而已有人请事者皆投状王筠铺于案侧文字温润须臾满纸能书字体分明休咎皆应时河南长孙郢为镇遏使初不之信及见实时与来往先是官宅后院空寛夜后或枭鸣狐呌小大为畏乃命李六郎与疏理遂云诺每行似风雨霎霎之声须臾闻笞捶之声遣之云更不得来自是后院遂安时御史大夫李湘为州牧侍御史张宗本为副史嵗余宗本行县先知有李序之异而不信乃令长孙郢召之须臾而至宗本求一札欲以呈于牧守取纸笔而请序曰接对诸公便书可乎张曰可也初案上三管笔俄而忽失一管旋见文字满纸后云御史大夫李序顿首宗本心服归而告湘湘乃令使邀之遂往来数日云是五岳之神之弟也第七舎弟在蕲州某于隂道管此郡亦饮酒语声如女人言词切要宛畅笑咏常作笑巫诗曰魍魉何曾见头旋即下神图他衫子段诈道大王嗔如此极多亦不全记后云暂往蕲州看舎弟到蕲乃七月中仍令王筠送新粳米二斗札一封与长孙郢近姿州人皆请休咎于李序其批判处犹存【出博异志】
　　蔡荣
　　中牟县三异乡木工蔡荣者自幼信神祗每食必分置于地潜祝土地至长未常暂忘也元和二年春卧疾六七日方暮有武吏走来谓母曰蔡荣衣服器用速藏之勿使人见乃速为妇人服饰有来问者必绐之曰出矣求其处则亦意对勿令知所在也言讫走去妻母从其言才毕有将军乗马从十余人执弓矢直入堂中呼蔡荣其母惊惶曰不在曰何往对曰荣醉归怠于其业老妇怒而笞之荣或潜去不知何在也十余日矣将军遣吏入搜摉者出曰房中无丈夫亦无器物将军连呼地界敎藏者出曰诺责曰蔡荣出行岂不知处对曰怒而私出不告所由将军曰王后殿倾须此巧匠期限向尽何人堪替对曰梁城乡叶干者巧于蔡荣计其年限正当追役将军者走马而去有顷教藏者复来曰某地界所由也以蔡荣每食必相召故报恩耳遂去母视荣即汗浃矣自此疾愈俄闻梁城乡叶干者暴卒干妻乃荣母之犹子也审其死者正当荣服雌服之时有李复者从母夫杨曙为中弁团户于三异乡徧闻其事就召荣母问之回以相告其泛祭之见德者岂其然乎【出续怪録】
　　刘元迥
