<!-- { "loadSidebar": true } -->
　　太平广记巻四百四十四　宋　李昉等　编畜兽十一
　　猿上
　　白猿　　　　周羣　　　猳国
　　欧阳纥　　　陈岩　　　魏元忠
　　韦虚已子　　王长史
　　白猿
　　越王问范蠡手战之术范蠡答曰臣闻越有处女国人称之愿王请问手战之道也于是王乃请女女将北见王道逢老人自称袁公问女曰闻子善为剑得一观之乎处女曰妾不敢有所隐也唯公所试公即挽林内之竹似枯槁末折堕地女接取其末袁公操其本而刺处女处女应节入之三女因举杖撃之袁公飞上树化为白猿【出吴越春秋】
　　周羣
　　周羣妙闲防说游岷山采药见一白猿从絶峰下对羣而立羣抽所佩之刀以投白猿猿化为一老翁手中有玉板长八寸以授羣羣问曰公是何年生答曰今已衰迈忘其生之年月忆从轩辕之时始学厯数风后容成皆黄帝之史就余授厯术至颛顼更考定日月星辰之运多差异及春秋时有子韦子野禆灶之徒权略虽騐未得其门尔来世代不复可纪因以相袭至大汉之时有洛下闳得其大防羣复其言更精勤算术及考校年歴之运验于图纬知蜀应灭及明年归命皆称周羣详阴阳之也蜀人谓之后圣【出王子年拾遗】
　　猳国
　　蜀中西南高山之上有物与猴相长七尺能作人行善走逐人名曰猳国一名马化或曰玃伺道行妇女年少者辄盗取将去人不得知若有行人经过其旁皆以长防相引犹故不免此物能别男女气臭故取女男不知也若取得人女则为家室其无子者终身不得还十年之后形皆之意亦惑不复思归若有子者辄抱送还其家产子皆如人形有不养者其母辄死故惧怕之无敢不养及长与人不异皆以杨为姓故今蜀中西南多姓杨率皆是猳国马化之子孙也【出捜神记】
　　欧阳纥
　　梁大同末遣平南将军蔺钦南征至桂林破李师古陈彻别将欧阳纥略地至长乐悉平诸洞深入险阻纥妻纎白甚羙其部人曰将军何为挈丽人经此地有神善窃少女而羙者尤所难免宜谨护之纥甚疑惧夜勒兵环其庐匿妇宻室中谨闭甚固而以女奴十余伺守之尔夕阴雨晦黒至五更寂然无闻守者怠而假忽若有物惊寤者即已失妻矣门扄如故莫知所出出门山险咫尺迷闷不可寻逐迨明絶无其迹纥大愤痛誓不徒还因辞疾驻其军日往四遐即深陵险以索之旣逾月忽于百里之外丛篠上得其妻绣履一虽雨浸濡犹可辨识纥尤凄悼求之益坚选壮士三十人持兵粮岩栖野食又旬余逺所舍约二百里南望一山葱秀逈出至其下有深溪环之乃编木以渡絶岩翠竹之间时见红防闻笑语音扪萝引絙而陟其上则嘉树列植间以名花其下绿芜丰软如清逈岑寂杳然殊境有东向石门妇人数十被服鲜泽嬉游歌笑出入其中见人皆慢视迟立至则问曰何因来此纥具以对相视叹曰贤妻至此月余矣今病在宜遣视之入其门以木为扉中寛辟若堂者三四壁设悉施锦荐其妻卧石榻上重茵累席珍食盈前纥就视之回眸一睇即疾挥手令去诸妇人曰我等与公之妻比来久者十年此神物所居力能杀人虽百夫操兵不能制也幸其未返宜速避之但求羙酒两斛食犬十头麻数十斤当相与谋杀之其来必以正午后慎勿太早以十日为期因促之去纥亦遽退遂求醇醪与麻犬如期而往妇人曰彼好酒往往致醉醉必骋力俾吾等以防练缚手足于牀一踊皆防尝纫三幅则力尽不解今麻隐帛中束之度不能矣遍体皆如銕唯脐下数寸常防蔽之此必不能御兵刃指其旁一岩曰此其食当隐于是静而伺之酒置花下犬散林中待吾计成招之即出如其言屏气以俟日晡有物如匹练自他山下透至若飞径入洞中少选有羙髯丈夫长六尺余白衣曵杖拥诸妇人而出见犬惊视腾身执之披裂吮咀食之致饱妇人竞以玉杯进酒谐笑甚欢旣饮数斗则扶之而去又闻嬉笑之音良久妇人出招之乃持兵而入见大白猿防四足于牀头顾人蹙缩求脱不得目光如电竞兵之如中銕石刺其脐下即饮刃血射如注乃大叹咤曰此天杀我岂尔之能然尔妇已孕勿杀其子将逢圣帝必大其宗言絶乃死捜其藏寳器丰积珍羞盈品罗列几案凡人世所珍靡不充备名香数斛寳剑一双妇人三十辈貌皆絶色久者至十年云色衰必被提去莫知所置又捕采唯止其身更无党旦盥洗着防加白袷被表罗衣不知寒暑遍身白毛长数寸所居常读木简字若符篆了不可识已则置石磴下晴昼或舞双剑环身电飞光圆若月其饮食无常喜防果栗尤嗜犬咀而饮其血日始逾午即歘然而逝半昼往返数千里及晚必归此其常也所须无不立得夜就诸牀嬲戏一夕皆周未尝寐言语淹详华音防利然其状即猳玃也今岁木落之初忽怆然曰吾为山神所诉将得死罪亦求防之于众灵庻几可免前此月生魄石磴生火焚其简书怅然自失曰吾已千岁而无子今有子死期至矣因顾诸女汍澜者久且曰此山峻絶未尝有人至上高而望絶不见樵者下多虎狼怪兽今能至者非天假之何耶纥取寳玉珍丽及诸妇人以皆归犹有知其家者纥妻周岁生一子厥状肖焉后纥为陈武帝所诛素与江惣善爱其子聪悟絶人常留养之故免于难及长果文学善书知名于时【出续江氏传】
　　陈岩
　　颍川陈岩字叶梦舞阳人侨居东吴景龙末举孝亷如京师行至渭南见一妇人貌甚姝衣白衣立于路隅以袂口而哭若寃抑之状生乃讯之妇人哭而对曰妾楚人也侯其氏家于弋阳县先人以高尚闻于湘楚间由是隐迹山林未尝肻谒侯伯妾虽一女子亦有箕颍之志方将栖踪蓬瀛昆阆以遂其好遇有沛国刘君者尉弋阳常与妾先人为忘形之友先人慕刘君之高义遂以妾归刘氏自为刘氏妇且十年矣未尝有纎毫过失前岁春刘君调眞源尉未一岁以病免尽室归于渭上郊居刘君无行又娶一卢氏者濮上人性极悍戾每以唇齿相及妾不胜其愤故遁而至此且妾本慕神仙常欲高蹈云霞安岩壑之隐甘橡栗之味亦足以终老岂徒扰于尘世适足为累今者分不归刘氏矣已而嚬容怨咽若不自解岩性端慤闻其言甚信之因问曰女何所归乎妇人曰妾一穷人安所归虽然君之见问其有意耶果如是又安敢逆君之命岩喜即以后乘驾而偕焉至京师居永崇里其始甚谨后乃不恭往往诟怒若发狂之状岩恶之而且悔明日岩出妇人即閤扉键其门以岩衣嚢置庭中毁裂殆尽至夕岩归妇人拒而不纳岩怒即破户而入见巳之衣资悉已毁裂岩因诟而责之妇人忽发怒毁岩之衣襟佩带殆无完缕又爪其面囓其肌一身尽伤血沾于地已而嘷呌者移时岩患之不可制于是里中民俱来观簇其门时有郝居士者在里中善视有符箓呵禁之术闻妇人哭音顾谓里中民曰此妇人非人乃山兽也寓形以惑于世耳民且告于岩岩即请焉居士乃至岩所居妇人见居士惧甚居士出墨符一道向空掷之妇人大呌一声忽跃而去立于瓦屋上岩窃怪之居士又出丹符掷之妇人遂委身于地化为猿而死岩既悟其妖异心颇怪悸后一日遂至渭南讯其居人果有刘君庐在郊外岩即谒而问焉刘曰吾常尉于弋阳弋阳多猿狖遂求得其一近兹且十年矣适遇有故人自濮上来以一黑犬见惠其猿为犬所囓因而遁去竟不穷其事因録以传之岩后以明经入仕终于秦州上邽尉客有游于太原者偶于铜锅店精舍解鞍憇焉于精舍佛书中得刘君所传之事而文甚鄙后亡其本客为余道之如是【出宣室志】
　　魏元忠
　　唐魏元忠本名眞宰素强正有干识其未逹时家贫独有一婢厨中方防出汲水还乃见老猿为其看火婢惊白之元忠徐曰猿愍我无人力为我执防甚善乎又常呼苍头未应狗代呼之又曰此孝顺狗也乃能代我劳又独坐有羣鼠拱手立其前又曰鼠饥就我求食乃令食之夜中鸺鹠鸣其屋端家人将弹之又止之曰鸺鹠昼不见物故夜飞此天地所育不可使南走越北走胡将何所之其后遂絶无怪矣元忠歴大官至侍中中书令仆射则天崩中宗在谅闇诏元忠摄冡宰百官总已以听三日年八十余方薨始元忠微时常谒张景藏景藏待之甚薄就质通塞亦不答也乃大怒曰仆千里裹粮而来非徒然也必谓明公有以见敎而乃金口木舌以相遇殊不尽勤勤之意耶然富贵正由苍苍何预公事因拂衣长揖而去景藏遽牵止之曰君相正在怒中后当贵极人臣卒如其言【出广异记】
　　韦虚已子
　　戸部尚书韦虚已其子常昼日独坐閤中忽闻檐际有声顾视乃牛头人眞地狱图中所见者据其所下窥之韦伏不敢动须臾登阶诣牀前面临其上如此者三乃下去韦子不胜其惧复将出内即以枕掷之不中乃开其门趋前逐之韦子呌呼但绕一空井而走迫之转急遂投于井中其物因据井而坐韦仰观之乃变为一猿良久家人至猿即不见视井旁有足迹奔蹂之状怪之窥井中乃见韦子在焉悬缒出之恍惚不能言三日方能说月余乃卒【出广异记】
　　王长史
　　东都崇譲里有李氏宅里传云其宅非吉之地固不可居李生既卒其家尽徙居陆浑别墅由是键其门且数年矣开元中有王长史者亡其名长史常为清显官以使酒忤权贵遂摈为长史于吴越间后退居洛中因质李氏宅以家焉长史素劲闻其宅有不祥之名且曰我命在天不在宅即入而居尝独处堂之西宇下后一夕闻其哀啸之音极清楚若风焉长史起而望之见一人衣黑衣立于几上长史严声叱之其人即便举一足撃长史肩长史惧而退其人亦去长史因病疮且甚后旬余方少愈夜中又闻哀啸之音家童寻之时见黑衣人在庭树上长史有弟善射于是命射之一发遂中其人嘷呌跳上西庑屋瓦而去明日寻其迹皆无所见岁秋长史召工人重修马廐因发重舍内得一死猿有矢贯脇验其矢果长史弟之矢也方悟黑衣者乃猿尔【出宣室志】

　　太平广记卷四百四十四
　　钦定四库全书
　　太平广记巻四百四十五　宋　李昉等　编畜兽十二
　　猿中
　　张鋋　　　　杨叟　　　　孙恪
　　崔商
　　张鋋
