<!-- { "loadSidebar": true } -->
　　寳歴初长沙有民王叟者家贫力田为业一日耕于野为蚯蚓螫其臂痛楚甚遂驰以归其痛益不可忍夜呻而晓昼吟而夕如是者凡旬余有医者云此毒之甚者也病之始庶药有及状且深矣则吾不得而知也后数日病益甚忽闻臂有声幽然而微若蚯蚓者又数日其声益大如合千万音其痛亦随而多焉是夕乃卒【出宣室志】
　　歩蚓
　　段成式三从房伯父唐大和三年任庐州某官庭前忽有蚓出大如食指长大二三丈白项当项下有两足正如雀脚歩于垣下经数日方死【出酉阳杂爼】
　　守宫
　　太和末荆南松滋县有士人寄居亲故庄中肄业初到之夕二更后方张灯临案忽有小人半寸巾防杖入门谓士人曰乍到无主人当寂寞其声大如苍蝇士人素有胆气初若不见乃登膝责曰遽不存主客礼乎复升案窥书诟詈不已因覆砚于书上士人不耐以笔击之堕地呌数声出门而灭有顷有妇人四五或老或少皆长一寸大呼曰贞官以君独学故令郎君言展且论精奥何痴顽狂率輙致损害今可见贞官其来索续如蚁状如驺卒扑縁士人士人恍然若梦因囓四支疾苦甚复曰汝不去将损汝眼四五头遂上其靣士人惊惧随出门至堂东遥望见一门絶小如节使牙门士人乃呌何物怪魅敢凌人如此复被众囓之恍惚间已入小门内见一人峩冠当殿阶下侍卫千数悉长寸余叱士人曰吾怜汝独处俾小儿往何苦致害罪当腰斩乃见数十人悉持刃攘臂逼之士人大惧谢曰某愚騃肉眼不识贞官乞赐余生久之曰且解知悔叱令曳出不已在小门外及归书堂已五更矣残灯犹在及明寻其踪迹东壁古堦下有小穴如栗守宫出入焉士人即雇数夫发之深数丈有守宫十余石大者色赤长尺许盖其王也壤土如楼状士人聚苏焚之后亦无他【出酉阳杂爼】
　　冉端
　　忠州垫江县吏冉端唐开成初父死有严师者善山冈为卜地云合有王气羣聚之物掘深丈余遇蚁城方数丈外重雉堞皆具子城樵橹工若雕刻城内分径街小垤相次每垤有蚁数千憧憧不絶径甚净滑楼中有二蚁一紫色长寸余足作金色一有羽细腰稍小白翅翅有经疑是雌者众蚁约有数斛城隅小壤上以坚土为盖故中楼不损既掘露蚁大扰若求救状县吏遽白县令李之既覩劝吏改卜严师代其卜騐为其地告县吏请迁蚁于岩侧状其所为仍布石粟覆之以板经旬严师忽得病若狂或自批触秽詈大呼数日不已之素厚严师因为祝蚁疗以雄黄丸方愈【出酉阳杂爼】
　　蚓齿
　　段成式侄女乳母阿史本荆州人尝言小时见邻居有侄孔谦篱下有蚓口露双齿肚下足如蚿长尺五行疾于常蚓谦恶遽杀之其年谦丧母及兄叔因不得活【出酉阳杂爼】
　　韦君
　　有御史韦君尝从事江夏后以奉使至京既还道次商于舘亭中忽见亭柱有白蜘蛛曳而下状甚微韦君曰是人之患也吾闻虽小螫人良药无及因以指杀焉俄又有一白者下如前所杀之且观其上有网为窟韦乃命左右挈帚尽扫去且曰为人患者吾已除矣明日将去因以手抚其柱忽指痛遂不可忍乃是有一白蜘蛛螫其上韦君惊即拂去俄遂肿延不数日而尽一臂由是肩舁至江夏医药无及竟以左臂溃为血血尽而终先是韦君先夫人在江夏梦一白衣人谓曰我弟兄三人其二人为汝子所杀吾告上帝帝用悯其寃且遂吾请言毕夫人惊寤甚异之恶不能言后旬余而韦君至具得其状方寤所梦为梦日果其馆亭时也夫人泣曰其能乆乎数日而韦君终矣【出宣室志】
　　陆颙
　　吴郡陆颙家于长城其世以明经仕颙自幼嗜面为食愈多而质愈瘦及长从本军贡于礼部既下第遂为生太学中后数月有胡人数辈挈酒食诣其门既坐顾谓颙曰吾南越人长蛮貊中闻唐天子网罗天下英俊且欲以文物化动四夷故我航海梯山来中华将观太学文物之光唯吾子峩焉其冠襜焉其裾庄然其容肃然其仪真唐朝儒生也故某愿与子交欢颙谢曰颙幸得籍于太学然无他才能何足下见爱之深也于是相与酣宴极欢而去颙信士也以为羣胡不我欺旬余羣胡又至持金缯为颙夀颙始疑其有他即固拒之胡人曰吾子居长安中惶惶然有饥寒色故持金缯为子仆马一日之费所以交吾子欢耳岂有他哉幸勿疑我也颙不得已受金缯及胡人去太学中诸生闻之偕来谓颙曰彼胡率爱利不顾其身争盐米之微尚致相贼杀者宁肯弃金缯为朋友夀乎且太学中诸生甚多何为独厚君耶君匿身郊野间以避再来也颙遂侨居于渭水上杜门不出仅月余羣胡又诣其门颙大惊胡人喜曰比君在太学中我未得尽言今君退居郊野果吾心也既坐胡人挈颙手而言曰我之来非偶然也盖有求于君耳幸望许之且我所祈于君固无害于君则大惠也颙曰谨受教胡人曰吾子好食面乎曰然又曰食面者非君也乃君肚中一虫耳今我欲以一粒药进君君饵之当吐出虫则我以厚价从君易之其可乎颙曰若诚有之又安有不可耶已而胡人出一粒药其色光紫命饵之有顷遂吐出一虫长二寸许色青状如蛙胡人曰此名消麺虫实天下之竒寳也颙曰何以识之胡人曰吾每旦见寳气亘天在太学中故我为君而取然自一月余清旦望之见其气移于渭水上果君迁居焉又此虫禀天地中和之气而结故好食麺盖以麦自秋始种至来年夏季方始成实受天地四时之全气故嗜其味焉君宜以麺食之可见矣颙即以麺斗余致其前虫乃食之立尽颙又问曰此虫安所用也胡人曰夫天下之竒寳俱禀中和之气此虫乃中和之粹也执其本而取其末其逺乎哉既而以筒盛其虫又金函扄之命颙致于寝室谓颙曰明日当再来及明旦胡人以十两车辇金玉缯帛约数万献于颙共持金函而去颙自此大富致园屋为治生具日食梁肉衣鲜衣游于长安中号豪士仅歳余羣胡又来谓颙曰吾子能与我偕游海中乎我欲探海中之竒寳以耀天下而吾子岂非好竒之士耶颙既以甚富又素享闲逸自遂即与羣胡俱至海上胡人结宇而居于是置油膏于银鼎中搆火其下投虫于鼎中链之七日不絶燎忽有一童分发衣青襦自海水中出捧月盘盘中有径寸珠甚多来献胡人胡人大声叱之其童色惧捧盘而去仅食顷又有一玉女貌极冶衣雾绡之衣佩玉珥珠翩翩自海中而出捧紫玉盘中有珠数十来献胡人胡人骂之玉女捧盘而去俄有一仙人戴瑶碧冠帔霞衣捧绛帕籍籍中有一珠径上寸许竒光泛空照数十歩仙人以琛献胡人胡人笑而受之喜谓颙曰至寳来矣即命絶燎自鼎中虫置金函中其虫虽链之且乆而跳跃如初胡人吞其珠谓颙曰子随我入海中慎无惧颙即执胡人佩带从而入焉其海水皆豁开数十歩鳞介之族俱辟易回去游龙宫入蛟室珍珠怪寳惟意所择才一夕而获甚多胡人谓颙曰此可以致亿万之货矣已而又以珍贝数品遗于颙货于南越获金千镒由是益富其后竟不仕老于闽越中也【出宣室志】
　　太平广记卷四百七十六
　　钦定四库全书
　　太平广记卷四百七十七　宋　李昉等　编昆虫五
　　张景　　　　虵医　　　　山蜘蛛
　　虫变　　　　蝎化　　　　虱建草
　　法通　　　　登封士人　　虱徴
　　壁镜　　　　大蝎　　　　红蝙蝠
　　青蚨　　　　滕王图　　　异蜂
　　寄居　　　　异虫　　　　蝇
　　壁鱼　　　　天牛虫　　　白蜂窠
　　毒蜂　　　　竹蜂　　　　水蛆
　　水虫　　　　抱抢　　　　避役
　　蝺　　　　灶马　　　　谢豹
　　碎车虫　　　度古　　　　雷蜞
　　复育　　　　蛱蝶　　　　螘
　　蚁楼
　　张景
　　平阳人张景者以善射为本郡裨将景有女始十六七甚敏惠其父母爱之居以侧室一夕女独处其中寤未熟忽见轧其户者俄见一人来被素衣貌充而肥自欹身于女之榻惧为盗黙不敢顾白衣人又前廹以笑女益惧且虑为怪焉因叱曰君岂非盗乎不然是他也白衣者笑曰东选吾心谓吾为盗且亦误矣谓吾为他类不其甚乎且吾本齐人曺氏子也谓我美风仪子独不知乎子虽拒我然犹寓子之舍耳言已遂偃于榻且寤焉女恶之不敢窃视迨将晓方去明夕又来女惧益甚又明日具事白于父父曰必是怪也即命一金锥贯镂于其末且利铓以授女教曰魅至以此表焉是夕又来女强以言洽之魅果善语夜将半女宻以锥倳其项其魅跃然大呼曳缕而去明日女告父命僮逐其迹出舍数十歩至古木下得一穴而绳贯其中乃穷之深不数尺果有一蛴螬约尺余蹲其中焉锥表其项盖所谓齐人曹氏子也景即杀之自此遂絶【出宣室志】
　　虵医
　　王彦威镇汴之二年夏旱时表王李玘过汴因宴王以旱为虑李醉曰欲雨甚易耳可求虵医四头十石瓮二每瓮实以水浮二虵医覆以木盖宻泥之分置于閙处瓮前设席烧香选小儿十嵗已下十余令执小青竹昼夜更击其瓮不得少辍王如其言试之一日两度雨大注数百里旧说龙与虵师为亲家【出酉阳杂爼】
　　山蜘蛛
　　相裴旻山行有山蜘蛛垂丝如匹布将及旻旻引弓射却之大如车轮因断其丝数尺之部下有金疮者剪方寸贴之血立止【出酉阳杂爼】
　　虫变
　　河南少尹韦绚少时尝于夔州江岸见一异虫初疑一棘刺从者惊曰此虫有灵不可犯之或致风雨韦试令地惊之虫飞伏地如灭细视地上若石焉良久渐起如旧每刺上有一爪忽入草疾走如箭竟不知何物【出酉阳杂爼】
　　蝎化
　　蝎负虫巨者多化为蝎蝎子多负于背段成式尝见一蝎负十余子子色犹白才如稻粒又尝见张希复言陈州古仓有蝎形如钱螫人必死江南旧无【出酉阳杂爼】
　　虱建草
　　旧说虱虫饮赤龙所浴水则愈虱恶水银人有病虱者虽香衣沐浴不能已惟水银可去之道士崔白言荆州秀才张告尝扪得两头虱又有草生山足湿处叶如百合对叶独茎茎微赤髙一二尺名虱建草能去虮虱【出酉阳杂爼】
　　法通
　　荆州有帛师号法通本安西人少于东天竺出家言蝗虫腹下有梵字或自天下来者及叨利天梵天来西域验其字作本天坛法禳之今蝗虫首有王字固自可晓或言鱼子变近之矣旧言虫食谷者部吏所致侵渔百姓则虫食谷虫身黒头赤武官也头黒身赤儒吏也【出酉阳杂爼】
　　登封士人
　　唐尝有士人客游十余年归荘荘在登封县夜久士人睡未着忽有星火发于墙堵下初为萤稍稍芒起大如弹丸飞烛四隅渐底轮转来往去士人面才尺余细视光中有一女子贯红衫碧裙揺首摆尾具体可爱士人因张手掩获烛之乃鼠粪也大如鸡栖子破视有虫首赤身青杀之【出酉阳杂爼】
　　虱徴
　　相人将死虱离身或云取病者虱于牀前可以卜病将差虱行向病者背则死【出酉阳杂爼】
　　壁镜
　　一日汪枫亭防众说单方段成式记治壁镜用白矾重访许君用桑柴灰汁三度沸取汁白矾为膏涂疮口即差兼治虵毒自商邓襄州多壁镜毒人必死身匾五足者是坐客或云已年不宜杀虵【出酉阳杂爼】
　　大蝎
　　安邑县北门县人云有一蝎如琵琶大每出来不毒人人犹是恐其灵积年矣【出传载】
　　红蝙蝠
　　刘君云南中红蕉花时有红蝙蝠集花中南人呼为红蝙蝠【出酉阳杂爼】
　　青蚨
