<!-- { "loadSidebar": true } -->
　　唐连州刺史刘禹锡贞元中寓居荥泽首夏独坐林亭忽然间大雨天地昏黒乆方开霁独亭中杏树云气不散禹锡就视树下有一物形如鳖腥秽颇甚大五斗釡禹锡因以瓦砾投之其物即缓缓登阶止于檐柱禹锡乃退立于牀下支防以观之其物仰视柱杪即以前趾抉去半柱因大震一声屋瓦飞纷乱下亭内东壁上下罅裂丈许先是亭东紫花苜蓿数亩禹锡时于裂处分明遥见雷既声其物亦失而东壁之裂亦已自吻合矣禹锡亟视之苜蓿如故壁曽无动处【出集异记】
　　周邯
　　贞元中有处士周邯文学豪俊之士也因夷人卖奴年十四五视其貌甚慧言善入水如履平地令其沉潜虽经日移时终无所苦云蜀之溪壑潭洞无不届也邯因买之易其名曰水精异其能也邯自蜀乗舟下峡抵江陵经瞿塘艶滪遂令水精沉而视其邃逺水精入移时而出多探金银器物邯喜甚每船于江潭皆令水精沉之复有所得防流抵江都经牛渚矶古云最深处是温峤爇犀照水怪之濵又使没入移时复得寳玉云甚有水怪莫能名状皆怒目防手身仅免祸因兹邯亦至富赡后数年邯有友人王泽牧相州邯适河北而访之泽甚喜与之游宴日不能暇因相与至州北隅八角井天然盘石而甃成八角焉濶可三丈余旦暮烟云蓊鬱漫衍百余歩晦夜有光如火红射出千尺鉴物若昼古老相云有金龙潜其底或亢阳祷之亦甚有应泽曰此井应有至宝但无计而究其是非耳邯笑曰甚易遂命水精曰汝可与我投此井到底看有何怪异泽亦当有所赏也水精已乆不入水忻然脱衣沉之良乆而出语邯曰有一黄龙极大鳞如金色抱数颗明珠熟寐水精欲劫之但手无刃惮其龙忽觉是以不敢触若得一利剑如龙觉当斩之无惮也邯与泽大喜泽曰吾有剑非常之宝也汝可持往而劫之水精饮酒伏剑而入移时四靣观者如堵忽见水精自井靣跃出数百歩续有金手亦长数百尺爪甲锋頴自空拏攫水精却入井去左右慑栗不敢近覩但邯悲其水精泽恨失其宝剑逡廵有一老人身衣褐裘貌甚古朴而谒泽曰某土地之神使君何容易而轻其百姓此穴金龙是上使者宰其瑰璧泽润一方岂有信一微物欲因睡而劫之龙忽震怒作用神化揺天闗摆地轴捶山岳而碎邱陵百里为江湖万人为鱼鳖君之骨肉焉可保昔者钟离不爱其寳孟尝自返其珠子不之效乃肆其贪婪之心纵使奸猾之徒取寳无惮今已防其躯而鍜其珠矣泽赧恨无词而对又曰君须火急悔过而祷焉勿使甚怒耳老人倐去泽遂具牲牢奠之【出竒】
　　资州龙
　　韦臯镇蜀末年资州献一龙身长丈余鳞甲悉具臯以木匣贮之蟠屈于内时属元日置于大慈寺殿上百姓皆传纵观二三日为香烟薫死国史阙书是何祥也【出纪闻】
　　韦思恭
　　元和六年京兆韦思恭与董生王生三人结友于嵩山岳寺肄业寺东北百余歩有取水盆在岩下围丈余而深可容十斛旋取旋増终无耗一寺所汲也三人者自春居此至七月中三人乗暇欲取水路臻于石盆见一大蛇长数丈黒若纯漆而有白花似锦蜿蜒盆中三子见而骇视之良乆王与董议曰彼可取而食之韦曰不可昔陂之竹渔父之梭雷氏之剑尚皆为龙安知此名山大镇岂非龙潜其身况此蛇鳞甲尤异于常者是可戒也二子不纳所言乃投石而扣蛇且死萦而归烹之二子皆咄韦生之诈洁俄而报盆所又有蛇者二子之盆所又欲击韦生谏而不允二子方举石欲投蛇腾空而去及三子归院烹蛇未熟忽闻山中有声殷然地动觇之则此山间风云暴起飞沙走石不瞬息至寺天地晦暝对面相失寺中人闻风云暴起中云莫错击须臾雨火中半下书生之宇并焚荡且尽王与董皆不知所在韦子于寺廊下无事故神化之理亦甚昭然不能全为善但吐少善言则蛟龙之祸不及矣而况于常行善道哉其二子尸迨两日于寺门南隅下方索得斯乃韦自説至于好杀者足以为戒矣【出博异志】
　　卢元裕
　　故唐太守卢元裕未仕时尝以中元设幡幢像置盂兰于其间俄闻盆中有唧唧之音元裕视见一小龙才寸许因盛诸盂水之内投之于江才及中流风浪皆作蒸云走雷咫尺昏晦俄有白龙百尺拏攫升天众咸观之良乆乃防【出集异记】
　　尺木
　　龙头上有一物如博山形名尺木龙无尺木不能升天【出酉阳杂俎】
　　史氏子
　　有史氏子者唐元和中曽与道流游华山时暑甚憇一小溪忽有一叶大如掌红殷可爱随流而下史独接得寘于懐中坐食顷觉怀中冷重潜起观之其上鳞栗栗而起史惊愳弃林中遂白众人此必龙也可速去须臾林中白烟生弥布一谷史下山未半风雨大至【出酉阳杂俎】

　　太平广记卷四百二十二
<子部,小说家类,异闻之属,太平广记>
　　钦定四库全书
　　太平广记卷四百二十三　宋　李昉等　编龙六
　　卢君畅　　　元义方　　　平昌井
　　虎头骨　　　法善寺　　　龙庙
　　豢龙者　　　孔威　　　　华隂湫
　　崔道枢　　　金龙子　　　黄驯
　　临汉豕　　　烧龙　　　　栁翁
　　卢君畅
　　故东都留守判官祠部郎中范阳卢君畅为白衣时侨居汉上尝一日独驱郊野见二白犬腰甚长而其臆丰飘然若坠俱驰走田间卢讶其异于常犬因立马以望俄而其犬俱跳入于一湫中已而湫浪泛腾旋有二白龙自湫中起云气噎空风雷大震卢惧甚鞭马而归未及行数里衣尽沾湿方悟二犬乃龙也【出宣室志】
　　元义方
　　元义方使新罗发鸡林州遇海岛中有泉舟人皆汲饮之忽有小蛇自泉中出海师遽曰龙怒遂发未数里风云雷电皆至三日三夜不絶及雨霁见逺防城邑乃莱州【出国史】
　　平昌井
　　平昌城与荆水通有神出入焉故曰龙城外国有寺曰咀呵罗寺有神龙往米仓中奴取米龙輙却奴若常取米龙即不与仓中米若尽奴向龙拜仓即盈溢【出外国事】
　　虎头骨
　　南中旱即以长绳系虎头骨投有龙处入水即数人牵制不定俄顷云起潭中雨亦随降【出尚书故实】
　　法善寺
　　政阳郡东南有法善寺去郡逺百里而正居渭水西唐元和末寺僧有频梦一白龙者自渭水来止于佛殿西楹蟠绕且乆乃直东而去眀日则雨如是者数矣其僧异之因语于人人曰福地盖神祗所居固龙之宅也而佛寺亦为龙所依焉故释氏有天龙八部其义在矣况郊野外寺殿宇清敞为龙之止不亦宜乎愿以土龙置于寺楹间且用识其梦也僧召工合土为偶龙具告其状而于殿西楹置焉功毕甚得云间势蜿蜒鳞鬛曲尽其妙虽丹青之巧不能加也至长庆初其寺居人有偃于外门者见一物从西轩直出飘飘然若升云状飞驰出寺望渭水而去夜将分始归西轩下细而视之果白龙也明日因告寺僧僧竒之又数日寺僧尽赴村民防斋去至午方归因入殿视像龙已失矣寺僧且叹且异相顾语曰是龙也虽假以土尚能变化无方去莫知其适来莫究其自果灵物乎及晚有隂云起于渭水俄而将逼殿宇忽有一物自云中跃而出指西轩以入寺僧惊惧且视之乃见像龙已在西楹上廹而观之其龙鬐鬛鳞角若尽沾湿自是因以鐡锁系之其后里中有旱涝祈祷之应若影响【出宣室志】
　　龙庙
　　汾水贯太原而南注水有二桥其南桥下尝有龙见由是架龙庙于桥下故相国令狐楚居守北都时有一龙自庙中出倾都士女皆纵观近食顷方拏奋而去旋有震雷暴雨焉又明年秋汾水延溢有一白蛇自庙中出既出而庙屋摧圯其桥亦壊时唐太和初也【出宣室志】
　　豢龙者
　　牛僧孺镇襄州日以乆旱祈祷无应有处士自云豢龙者公请致雨处士曰江汉间无龙独一湫泊中有之黒龙也强驱逐之虑为灾难制公固命之果有大雨汉水漫涨漂溺万户处士惧罪亦亡去【出尚书故实】
　　孔威
　　唐咸通末舒州刺史孔威进龙骨一具因有表录其事状云州之桐城县善政乡百姓胡举有青龙鬭死于庭中时四月尚有茧箔在庭忽云雷暴起闻云中击触声血如酾雨洒茧箔上血不污箔渐旋结聚可拾置掌上须臾令人冷痛入骨初龙拖尾及地绕一泔桶即腾身入云及雨悉是泔也龙既死剖之喉中有大疮凡长十余尺身尾相半尾本薄鳞鬛皆鱼唯有须长二丈有足有赤膜翳之双角各长二丈其腹相自龃龉时遣大云仓使督送州而以肉重不能全举乃剸之为数十段载之赴官【出唐年录】
　　华隂湫
　　唐咸通九年春华隂县南十里余一夕风雷暴作有龙移湫自逺而至先其崕防髙无贮水之处此夕徙开数十丈小山东西直南北峰峦草一无所伤碧波廻塘湛若疏凿京洛行旅无不枉道就观有好事者自辇毂蒲津相率而至车马不絶音逮于累日京城南应防有三娘湫与炭谷相近水波澄眀莫测深浅每秋风揺落常有草木之叶飘于其上虽片叶纎芥必飞禽衔而去祷祈者多致花细锦绮之啓视投之歘然而没干符初有朝士数人同游于终南山遂及湫所因话应之事其间不信者试以木石投之寻有巨鱼跃出波心鳞甲如雪俄而风雨晦暝车马防为暴水所漂尔后人愈敬服莫有犯者【出剧谈录】
　　崔道枢
　　唐中书舍人韦顔子壻崔道枢举进士者屡矣一年春下第归寜汉上所居因井渫得鲤鱼一头长五尺鳞鬛金色其目光射人众视异于常鱼令仆者投于江中道枢与表兄韦氏密备鼎俎烹而食之经信宿韦得疾暴卒有碧衣使人引至府舎宇颇甚严肃既入门见防事有女子戴金翠冠着紫绣衣据案而坐左右侍者皆黄衫巾栉如宫内之饰有一吏人从后执簿领出及轩陛间付双鬟青衣置于绣衣案上吏引韦生东庑曹署理杀鱼之状韦引过道枢云非某之罪吏曰此雨龙也若潜伏于江海湫湄虽为人所食即从而可辨矣但昨者得之于井中崔氏与君又非愚昧杀而食之俱难获免然君且还试与崔君广为佛道功徳庶防稍减其过自兹浃旬当复相召韦忽然而寤且以所説话于亲属命道枢具述其事道枢虽懐忧廹亦未深信才及旬余韦生果殁韦乃道枢之姑子也数日后寄魂于母云已因杀鱼获罪所至之地即水府非乆当受重谴可急修黄箓道斋尚冀得寛刑辟表弟之过亦成矣今夕当自知其事韦母泣告道枢及暝昏然而寝复见碧衣人引至公署俱是韦氏之所述俄有吏执黒丹文书字立道枢于屏侧疾趋而入俄见绣衣举笔而书讫吏接之而出令道枢览之其初云崔道枢官至三品夀至八十后有判云所害雨龙事闗天府原之不可案罪急追所有官爵并皆削除年亦减一半时道枢冬季其母方修崇福力才及春首抱疾数日而终时崔妻孥咸在京师韦顔备述其事旧传防及牛渚矶是水府未详道枢所至何许
　　金龙子
　　唐昭宗文徳二年正朔御武徳殿有紫气出于昭徳殿东隅郁郁如烟令大内留后司寻其所出得金龙子一枚长五寸许羣臣称贺帝曰朕不以金龙为祥瑞以偃息干戈为祥瑞卿等各宜尽忠以体朕懐门下奏请改文徳二年为龙纪元年【出大唐杂记】
　　黄驯
　　荆州当阳县倚山为宇内有井极深井中有龙窠旁入不知防许欲晴霁及将雨往往有云气自井而出唐光化中有道士称自商山来入井中取龙窠及草药而去其后有令黄驯者到任之后常系马于井旁滓秽流渍尽入于井中或有讥之者饰辞以对嵗余驯及马皆瞽【出录异记】
　　临汉豕
