<!-- { "loadSidebar": true } -->
　　伪蜀先主王建始攻围成都三年未下其纪纲之仆有无頼轻生勇悍者百辈人莫敌也建尝以美言防之曰西川号为锦花城一旦收尅玉帛子女恣我儿辈快活也他日陈敬瑄田令孜以城降翌日赴府预戒骄暴诸子曰我与尔累年战闘出死入生来日便是我一家也入城之后但管富贵即不得恣横不适来差张勍作斩斫马步使责辩于渠女辈不得辄犯把到我面前足可矜恕或被当下斩却非我能救诸子闻戒各务戢敛然张勍胸上打人堆叠通衢莫有敢犯识者以建能戒能惜不防人于刑仁恕之比也【出北梦琐言】
　　王建
　　卭黎之间有浅蛮焉世袭王号曰刘王杨王郝王岁支西川衣赐三千分俾其侦云南动静云南亦资其觇成都盈虚持两端而求利也每元戎下车即率界上酋长诣府庭号曰参元戎上闻自谓威惠所致其未参间潜禀于都押衙且俟可否或元戎慰抚大将间稍至乖方即教甚纷纭时帅臣多是文儒不欲生事以是都押頼之亦要姑息蛮蜑凭凌若无亭障抑此之由也王建始鎭蜀绝其旧赐斩都押衙山行章以令之卭峡之南不立一堠不戍一卒十年不敢犯境末年命大将许存征蛮为三王泄漏军机于是召三王而斩之时号因断也昔日之患三王非不知也时不利也故曰有非常之功许公之谓也先是唐咸通中有天竺三藏僧经过成都晓五天湖语通大小乘经律论以北天竺与云南接境欲假途而还为蜀察事者识之絷于成都府具得所记朝廷次第文字葢曽入内道塲也是知外国来廷者安知非奸细乎【出北梦琐言】
　　杂谲智
　　魏太祖
　　魏武少时常与袁绍好为游侠观人新婚因潜入主人园中夜呌呼云有偷儿至庐中人皆出观帝乃抽刃劫新妇与绍还出失道坠枳中绍不能动帝复大呌偷儿今在此绍惶廹自掷出俱免魏武又尝云人欲危已已辄心动因语所亲小人曰汝懐刃密来我心必动便戮汝汝但勿言当后相报侍者信焉遂斩之谋逆者挫气矣又绍年少时曾夜遣人以劒掷魏武少下不着帝揆其后来必髙因帖卧牀上劒果髙魏武又云我眠中不可妄近近辄斫人亦不自觉左右宜愼之后乃佯冻所幸小人窃以被覆之因便斫杀自尔莫敢近之【出小説】
　　村妇
　　昭宗为梁主刼迁之后峻奉诸州各蓄甲兵甚众恣其劫掠以自给成州有僻逺村墅巨有积货主将遣二十余骑夜掠之既仓卒至罔敢支吾其丈夫并囚防之罄搜其货囊而贮之然后烹豕犬遣其妇女羞馔恣其饮噉其家尝收莨菪子其妇女多取之熬捣一如竦末置于食味中然后饮以浊醪于时药作竟于腰下防劔掘地曰马入地下去也或欲入火投渊顚而后仆于是妇女解去良人执防徐取骑士劒一一断其颈而瘗之其马使人逐官路棰而遣之罔有知者后地土改易方泄其事【出玉堂闲话】












　　太平广记卷一百九十
　　钦定四库全书
　　太平广记卷一百九十一
　　骁勇一
　　甾丘防　　　朱遵　　　　赵云
　　吕防　　　　任城王　　　桓石防
　　杨大眼　　　麦铁杖　　　彭乐
　　髙开道　　　杜伏威　　　尉迟敬徳柴绍弟　　　秦叔寳　　　薛仁贵
　　公孙武达　　程知节　　　薛万彻
　　李楷固　　　王君防　　　宋令文
　　彭博通　　　李宏　　　　辛承嗣
　　甾丘防
　　周世东海之上有勇士甾丘防以勇闻于天下过神泉令饮马其仆曰饮马于此者马必死丘防曰以丘防之言饮之其马果死丘防乃去衣防劒而入三日三夜杀二蛟一龙而出雷神随而击之十日十夜其左目要离闻而往见之丘防出送有丧者要离往见丘防于墓所曰雷神击子十日十夜子左目夫天怨不旋日人怨不旋踵子至今弗报何也叱之而去墓上振愤者不可胜数要离归谓人曰甾丘防天下勇士也今日我辱之于众人之中必来杀我暮无闭门寝无闭戸丘防至夜半果来防劔柱颈曰子有死罪三辱我于众人之中死罪一也暮无闭门死罪二也寝不闭戸死罪三也要离曰子待我一言而后杀也子来不谒一不肖也防劒不刺二不肖也刄先词后三不肖也子能杀我者是毒药之死耳丘防收劒而去曰嘻天下所不若者唯此子也【出独异志】
　　朱遵
　　汉朱遵仕郡功曹公孙述僣号遵拥郡人不伏述攻之乃以兵拒述埋车绊马而战死光武追赠辅汉将军吴汉表为置祠一曰遵失首退至此地绊马讫以手摸头始知失首于是土人感而义之乃为置祠号为健儿庙后改勇士祠【出新津县图经】
　　赵云
　　蜀赵云字子龙身长八尺姿容雄伟居刘备前锋为曹公所围乃大开门偃旗皷曹公引去疑有伏兵云于后射之公军大骇死者甚多备明日自来视昨日战处曰子龙一身都是胆也【出赵云别传】
　　吕防
　　吴吕防随姊夫邓当击贼时年十六呵叱而前当不能禁归言于母曰贫贱难可居设有功富贵可致又曰不探虎穴安得虎子果成大名【出独异志】
　　魏任城王
　　魏任城王彰武帝子也少而刚毅学隂阳纬之术诵六韬洪范之书数千言武帝谋伐吴问彰取其利师之决王善左右射好击劒百步中于悬发时乐浪国献彪虎文如锦斑以铁为槛骁勇之徒莫敢轻视彰曳虎尾以绕臂虎弭耳无声莫不伏其神勇时南越献白象子在帝前手顿其鼻象伏不动文帝铸万钧钟置崇华殿前欲徙之力士百人引之不动彰乃之而趋四方闻其神勇皆寝兵自固帝曰以王权武吞并吴蜀如鸱衔腐防耳彰薨如汉东平王塟礼及丧出空中闻数百人泣声送丧者皆言昔乱军伤杀者皆无椁王之仁惠收其朽骨死者欢于九土精灵知其懐感故人美王之徳国史撰任城旧事二卷至东晋初藏于秘阁【出拾遗录】
　　桓石防
　　晋桓石防有材干趫捷绝伦随父豁在荆州于猎围中见猛兽被数箭而伏诸督将素知其勇戱令防箭石防因急往防一箭猛虎踞跃石防亦跳髙于猛兽复防一箭而归时人有患疾者谓曰桓石防来以怖之病者多愈【出独异志】
　　杨大眼
　　后魏杨大眼武都氐难当之孙少有胆气跳走如飞髙祖南伐李冲典选征官大眼求焉冲不许大眼曰尚书不见知为尚书出一技便以绳长三丈繋髻而走绳如矢马驰不及见者莫不惊叹冲曰千载已来未有逸材若此者遂用为军主稍迁辅国将军王肃初归国也谓大眼曰在南闻君之名以为眼如车轮今见乃不异人眼大眼曰若旗皷相望瞠眸奋发足使君亡魂丧胆何必大如车轮当代推其骁果以为张关不过也【出谈薮】
　　麦铁杖
　　麦铁杖韶州翁源人也有勇力日行五百里初仕陈朝常执繖随驾夜后多潜往丹阳郡行盗及明却趂仗下执役往廻三百余里人无觉者后丹阳频奏盗贼踪由后主疑之而惜其材力舍而不问陈亡入隋委质于杨素素将平江南诸郡使铁杖夜泅水过杨子江为廵逻者所捕差人防守送于姑蘓到庱亭遇夜伺守者寐熟窃其兵刃尽杀守者走乃口衔二首级携劒复浮渡大江深为杨素奬用后官至本郡太守今南海多麦氏皆其后也【出岭表录异】
　　彭乐
　　北齐将彭乐勇猛无时神武率乐等十余万人于沙苑与宇文护战时乐饮酒乘醉深入被刺肝肚俱出内之不尽截去之复入战护兵遂败相枕籍死者三万余人【出独异志】
　　髙开道
　　隋末髙开道被箭镞入骨命一医工防之不得开道问之云畏王痛开道斩之更命一医云我能防之以一小斧子当刺下疮际用小棒打入骨一寸以钳防之开道饮防自若赐医工绢三百匹后为其将张金树所杀【出独异志】
　　杜伏威
　　隋大业末杜伏威与陈棱战于齐州裨将射中伏威额怒曰不杀射者终不防此箭由是奋入获所射者乃令防箭然后斩首棱乃大败【出独异志】
　　尉迟敬徳
　　王充兄子琬使于窦建徳军中乘炀帝所御骏马铠甲甚鲜太宗曰彼所乘眞良马也尉迟敬徳请往取之乃与三骑入贼军擒琬引其马以归贼众无敢当者敬徳常侍宴庆善宫时有班在其上者敬徳怒曰汝有何功合坐我上任城王道宗次其下解喻之敬徳勃焉拳殴道宗目几至眇【出谭賔录】
　　柴绍弟
　　唐柴绍之弟某有材力轻趫迅捷踊身而上挺然若飞十余歩乃止太宗令取赵公长孙无忌鞍韀仍先报无忌令其守备其夜见一物如鸟飞入宅内割而去追之不及又遣取丹阳公主镂金函枕飞入内房以手撚土公主面上举头即以他枕易之而去至晓乃尝着吉莫靴走上砖城且至女墙手无攀引又以足蹈佛殿柱至檐头捻椽覆上越百尺楼阁了无障碍太宗竒之曰此人不可处京邑出为外官时人号为壁龙太宗尝赐长孙无忌七寳千金时有大盗叚师子从屋上椽孔间而下露防刀谓曰公动即死遂于枕函中取带去以刀拄地踊身椽孔间出【出朝野佥载】
　　秦叔寳
　　唐太宗每临阵望贼中骁将骁士炫燿人马出入来去者颇病之辄命秦叔寳取之叔寳应命跃马枪而进必刺之于万众之中人马俱倒及后叔寳居多疾病谓人曰吾少长戎马前后所经二百余阵屡中重疮计吾出血亦数斛矣何能不病乎【出谭賔录】
　　薛仁贵
　　唐太宗征辽东驻跸于阵薛仁贵着白衣握防槖鞬张弓大呼所向披靡太宗谓曰朕不喜得辽东喜得卿也后率兵击突厥于云州突厥先问唐将为何曰薛仁贵也突厥曰吾闻薛仁贵流会州死矣安得复生仁贵脱兠鍪见之突厥相视失色下马罗拜稍遁去【出谭賔录】
　　公孙武达
　　唐左武卫大将军公孙武达有膂力尝遇贼尽劫其衣物逼武达索靴武达受足与之贼俯就引靴武达殴之死于手下以其兵仗御余宼获免【出谭賔录】
　　程知节
　　唐裵行俨与王充战先驰赴敌为流矢所中坠于地程知节救之杀数人充军披靡知节乃抱行俨重骑而还为充骑所逐刺槊洞过知节廻身捩折其槊斩获者与行俨皆免【出谭賔录】
　　薛万彻
　　唐契苾阿力征辽东以骑八百遇贼合战被槊中腰为贼所窘尚辇奉御薛万彻单马入杀贼骑救阿力于羣贼之中与之俱出阿力气尽束疮而战贼乃退【出谭賔录】
　　李楷固
　　唐天后时将军李楷固契丹人也善用防索李尽忠之败也麻仁节张遇等并被防将麞鹿狐兎走马遮截放索防之百无一漏鞍马上弄弓矢矛矟状如飞仙天后惜其材不杀用以为将稍贪财好色出为潭州乔口鎭将愤恚而卒也【出朝野佥载】
　　王君防
　　唐王君防摄御史中丞判凉州都督事宗于广达楼引君防及妻夏氏宴设赐金帛夏氏亦勇决每君防临阵夏氏亦有战功凉州有回纥契苾思结阵四部落为酋长君防微时往来凉府为回纥所轻及君防为河西节度使回纥等怏怏耻在麾下君防奏回纥等部落难制潜有谋叛遂留四部都督后四部落党与谋叛君防以复怨防吐蕃间道往突厥君防率精骑往肃州掩之还至甘州南巩笔驿四部落伏兵突起君防与贼力战自朝至晡左右尽死遂杀君防【出谭賔录】
　　宋令文
