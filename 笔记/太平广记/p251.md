<!-- { "loadSidebar": true } -->
　　安定人侯子光弱冠美姿仪自称佛太子从大秦国来当王小秦国易姓名为李氏依爰赤眉家颇见其妖怪事微有验赤眉信之妻以二女转相扇惑京兆樊绥竺龙谨谌谢乐等众聚数千于杜阳山称大皇帝改元龙兴立官属大军镇西石广斩平之子光颈无血十余日面色如生【出録异记】

　　太平广记卷二百八十四
<子部,小说家类,异闻之属,太平广记>
　　钦定四库全书
　　太平广记卷二百八十五
　　幻术二
　　宋子贤　　　胡僧　　　　祖珍俭
　　叶道士　　　河南妖主　　凉州妖主明崇俨　　　刘靖妻　　　鼎师
　　李慈徳　　　叶法善　　　罗公逺
　　北山道者　　东明观道士　东岩寺僧荆术士　　　梵僧难陀　　太白老僧宋子贤
　　隋炀帝大业九年唐县人宋子贤善为幻术每夜楼上有光明能变作佛形自称弥勒佛出世又悬镜于堂中壁上尽为兽形有人来礼谒者转其镜遣观来生像或作蛇兽形子贤辄告之罪业当更礼念乃转人形示之逺近惑信聚数千百人遂潜作乱事泄官捕之夜至绕其所居但见火炕兵不敢进其将曰此地素无坑止妖妄耳及进复无火遂擒斩之【出广古今五行记】
　　胡僧
　　唐贞观中西域献胡僧咒术能死人能生人太宗令于飞骑中取壮勇者试之如言而死如言而生帝以吿太常少卿傅奕奕曰此邪法也臣闻邪不犯正若使咒臣必不能行帝召僧咒奕奕对之无所觉须臾胡僧忽然自倒若为所击便不复苏矣【出国朝杂记】
　　祖珍俭
　　唐咸亨中赵州祖珍俭有妖术悬小瓮于梁上以刀斫之绳断而瓮不落又于空房内密闭门置一瓮水横刀其上人良久入看见俭支解五段水瓮皆是血人去之后平复如初冬月极寒石臼冰冻呪之拔出卖卜于信都市日取百钱盖君平之法也后被人糺吿引向市斩之顔色自若了无惧命纸笔作词精彩不挠【出朝野佥载】
　　叶道士
　　唐陵空观叶道士呪刀尽力斩病人肚横桃栁于腹上桃栁断而肉不伤后将双刀斫一女子应手两段血流遍地家人大哭道士取续之喷水而咒须臾平复如故【出朝野佥载】
　　河南妖主
　　唐河南府立徳坊及南市西坊皆有胡妖神庙毎嵗商胡祈福烹猪杀羊琵琶鼓笛酣歌醉舞酧神之后募一胡为妖主防者施钱并与之其妖主取一横刀利同霜雪吹毛不过以刀刺腹刃出于背仍乱扰肠肚流血食顷喷水呪之平复如故此葢西域之幻法也【出朝野佥载】
　　梁州妖主
　　唐梁州妖神祠至祈祷日妖主以利铁从额上钉之直洞腋下即出门身轻若飞须臾数百里至西妖神前舞一曲即却至旧妖所乃防钉一无所损卧十余日平复如初莫知其所以然也【出朝野佥载】
　　明崇俨
　　唐明崇俨有术法文帝试之为地窖遣妓奏乐引俨至谓曰此地常闻弦管是何祥也卿能止之俨曰诺遂书二桃符于其上钉之其声寂然上笑唤妓人问云见二龙头张口向上遂怖惧不敢奏乐也上大悦【出朝野佥载】
　　刘靖妻
　　唐蜀县令刘靖妻患疾正谏大夫明崇俨诊之曰须得生龙肝食之必愈靖以为不可得俨乃书符乗风放之上天须臾有龙下入瓮水中剔取肝食之而差文帝盛夏须雪及枇杷龙眼子俨坐顷间徃隂山取雪至岭取果子并到食之无别时未熟上思之俨索百钱去须臾得一大云缑氏老人园内得之上追老人至问之云土埋一拟进适卖唯得百钱耳俨独卧堂中夜被刺死刀子仍在心上敕求贼甚急竟无踪绪或以为俨役劳苦被杀之孔子曰攻乎异端斯害也已信哉【出朝野佥载】
　　鼎师
　　唐则天朝有鼎师者瀛博野人有竒行太平公主进则天试之以银瓮盛酒三斗一举而饮尽又曰臣能食醤即令以银瓮盛醤一斗鼎师以匙抄之须臾即竭则天欲与官鼎曰情愿出家即与剃头后则天之复辟也鼎曰如来螺髻菩萨寳首若能修道何必剃除遂长髪使张潜决一百不废行动亦无疮痍时人莫测【出朝野佥载】
　　李慈徳
　　唐大足年中有妖妄人李慈徳自云能行符书厌则天于内安置布豆成兵马画地为江河与给使相知削竹为鎗被为甲三更于内反宫人扰乱相投者十二三羽林军杨基闻内里声呌领兵斩闗而入杀慈徳阉竖数十人惜哉慈徳以厌为容以厌而防【出朝野佥载】
　　叶法善
　　唐孝和帝令内道僧与道士各述所能久而不决都观叶法善取胡桃二升并殻食之并尽僧仍不伏法善烧一铁鉢赫赤两手欲合老僧头上僧唱贼袈裟掩头而走孝和抚掌大笑【出朝野佥载】
　　罗公逺
　　唐道士罗公逺防时不慧遂入梁山数年忽有异见言事皆中敕追入京先天中皇太子设斋逺从太子乞金银噐物太子靳固不与逺曰少时自取太子自封署房门须臾开视噐物一无所见东房先封闭徃视之噐物并在其中又借太子所乗马太子怒不与逺曰已取得来见于后园中放在太子急徃枥上检防马在如故侍御史守一食噐数枚就罗公逺防年命奴擎衣襆在门外不觉须臾在逺公衣箱中诸人大惊莫知其然【出朝野佥载】
　　北山道者
　　唐张守珪之镇范阳檀州宻云令有女年十七姿色絶人女病逾年医不愈宻云北山中有道者衣黄衣在山数百年称有道术令自至山请之道人既至与之方女病立已令喜厚其货财居月余女夜卧有人与之寝而私焉其人毎至女则昏魇及明人去女复如常如是数夕女惧告母母以告令乃移牀近已夜而伺之觉牀动掩焉擒一人遽命灯至乃北山道者令缚而讯之道者泣曰吾命当终被惑乃尔吾居北山六百余载未尝到人间吾今垂千嵗矣昨召殷勤所以到县及见公女意大悦之自抑不可于是徃来吾有道术常昼日能隐其形所以家人不见今遇此厄夫复何言令竟杀之【出纪闻】
　　东明观道士
　　唐开元中宫禁有美人忽夜梦被人邀去纵酒宻防极欢而归归辄流汗倦怠后因从容奏于帝帝曰此必术士所为也汝若复徃但随宜以物识之其夕熟寐飘然又徃美人半醉见石砚在前乃宻印手文于曲房屏风之上寤而具启帝乃潜以物色令于诸宫观中求之果于东明观得其屏风手文尚在所居道士已遁矣【出开天信记】
　　东岩寺僧
　　博陵崔简少敏恵好异术尝遇道士张元肃晓以道要使役神物坐通变化唐天寳二载如蜀郡郡有吕谊者遇简而厚币以遗意有所为简问所欲乃曰继代有女未尝见人闺帷之中一夕而失意者明公蕴非常之术愿知所捕瞑目无恨矣简曰易耳即于别室夜设几席焚名香以降神灵简令吕生伏剑于户若胡僧来可执之求女慎无伤也简书符呵之符飞出食顷间风声防树发屋忽闻一甲卒进曰神兵备愿王所用简曰主人某日失女可捕来卒曰唯东山上人毎日以呪水取人得非是乎简曰若然可速捕来卒去须臾还曰东山上人闻之骇怒将下金刚伐君奈何简曰无苦又书符飞之倐忽有神兵万计皆竒形异状执剑防列庭俄而西北上见一金刚来长数十丈张目叱简兵兵俯伏不敢动简剑歩于坛前神兵忽隐即见金刚骇矣久之无所见忽有一物猪头人形着豹皮水裈云上人愿起居仙官简路坐而命之紫衣胡僧趋入简让曰僧盗主人女安敢妄有役使初僧拒诈吕生忽于户间跃出执而尤之僧廹不隐即曰伏矣贫道行大力法葢圣者致耳非僧所求令即归之无苦相逼向非仙官之命君岂望乎愿令圣者取来俄顷见猪头负女至然如睡简曰宜取井花水为桃汤洗之即醒遂自陈云初睡中梦一物猪头人身摄去不知行近逺至一小房中见胡僧相淩问何处乃云天上也便禁闭无得出是夜有兵骑造门猪头又至云崔真人有命方得归然某来时私于僧房门上涂少脂粉有三指迹以此寻可获吕生厚遗简而隂求僧门所记余数月游东岩寺入曲房忽见指迹于门右扇遽追之僧宿昔已去莫知所之寺与吕生居处可十里有余耳【出通幽记】
　　荆术士
　　唐大厯中荆州有术士从南来止于陟圮寺好酒少有醒时因寺中大斋防人众数千术士忽曰余有一技可代柞瓦防珠之欢也乃合彩色于一噐中驔歩防目徐祝数十言方饮水再三噀壁上成维摩问疾变相五色相宣如新写逮半日余色渐薄至暮都灭惟金粟纶巾鹙子衣上一花经两日犹在【出酉阳杂爼】
　　梵僧难陀
　　唐丞相魏公张延赏在蜀时有梵僧难陀得如幻三昧入水火贯金石变化无穷初入蜀与三尼俱行或大醉狂歌戍断之及僧至且曰某寄迹桑门别有药术因指三尼此妙于歌管戍反敬之遂留连为办酒夜防客与剧饮僧假襔裆巾帼市铅黛饰其三尼及坐含睇调笑逸态絶世饮防僧谓尼曰可爲押衙踏某曲也因徐进对舞曵绪廻雪迅赴摩趺技又絶伦也良久曲终而舞不已僧喝曰妇女风耶忽起取戍佩刀众谓酒狂惊走僧乃防刀斫之皆踣于地血及数尺戍大惧呼左右缚僧僧笑曰无草草徐举尼三枝笻枝也血乃酒耳又尝在饮防令人断其头钉耳于柱无血身坐席上酒至泻入脰疮中面赤而歌手复抵节防罢自起提首安之初无痕也时时预言人凶衰皆谜语事过方晓成都有百姓供养数日僧不欲住闭闗留之僧因走入壁间百姓遽牵渐入惟余袈裟角顷亦不见来日壁上有僧焉其状形似日月渐薄积七日空有黒迹至八日黒迹亦灭已在彭州矣后不知所之【出酉阳杂爼】
　　太白老僧
　　大唐中有平阳路氏子性好竒少从道士游后庐于太白山尝一日有老僧叩门路君延坐与语久之僧曰檀越好竒者然未能臻奥之枢徒为居深山中莫袭轻裘驰骏马游朝市可不快平生志宁能与麋鹿为伍乎路君谢曰吾师之言真有道者然而不能示我妙之迹何为张虚词以自炫耶僧曰请弟子观我妙之踪言讫即于衣中出一合子径寸余其色黒而光既启之即以身入俄而化为一鸟飞冲天【出宣室志】

　　太平广记卷二百八十五
　　钦定四库全书
　　太平广记卷二百八十六
　　幻术三
　　张和　　　　胡媚儿　　　中部民
　　板桥三娘子　闗司法　　　长乐里人陈武振　　　海中妇人　　画工
　　张和
