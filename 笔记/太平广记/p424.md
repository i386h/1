<!-- { "loadSidebar": true } -->
　　东平淳于棼吴楚游侠之士嗜酒使气不守细行累巨产养豪客曾以武艺补淮南军裨将因使酒忤帅斥逐落魂纵诞饮酒为事家住广陵郡东十里所居宅南有大古槐一株枝干修宻清隂数亩淳于生日与羣豪大饮其下唐贞元七年九月因沈醉致疾时二友人于坐扶生归家卧于堂东庑之下二友谓生曰子其寝矣余将秣马濯足俟子小愈而去生解巾就枕昏然忽忽髣髴若梦见二紫衣使者跪拜生曰槐安国王遣小臣致命奉邀生不下榻整衣随二使至门见青油小车驾以四牡左右从者七八扶生上车出大户指古槐穴而去使者即驱入穴中生意颇甚异之不敢致问忽见山川风草木道路与人世甚殊前行数十里有郛郭城堞车舆人物不絶于路生左右传车者传呼甚严行者亦争辟于左右又入大城朱门重楼楼上有金书题曰大槐安国执门者趋拜奔走旋有一骑传呼曰王以驸马逺降令且息东华舘因前导而去俄见一门洞开生降车而入彩槛雕楹华木珍果列植于庭下几案茵褥帏殽膳陈设于庭上生心甚自悦复有呼曰右相且至生降阶祗奉有一人紫衣象简前趋賔主之仪敬尽焉右相曰寡君不以弊国逺僻奉迎君子托以姻亲生曰某以贱劣之躯岂敢是望右相因请生同诣其所行可百歩入朱门矛防斧钺布列左右军吏数百辟易道侧生有平生酒徒周弁者亦趋其中生私心悦之不敢前问右相引生升广殿御卫严肃若至尊之所见一人长大端严居正位衣素练服簪朱华冠生战栗不敢仰视左右侍者令生拜王曰前奉贤尊命不弃小国许令次女瑶芳奉事君子生但俯伏而已不敢致词王曰且就賔宇续造仪式有防右相亦与生偕还馆舍生思念之意以为父在边将因殁虏中不知存亡将谓父北蕃交逊而致兹事心甚迷惑不知其由是夕羔鴈币帛威容仪度妓乐丝竹殽膳灯烛车骑礼物之用无不咸备有羣女或称华阳姑或称青溪姑或称上仙子或称下仙子若是者数辈皆侍从数千冠翠鳯冠衣金霞帔防碧金钿目不可视遨游戏乐往来其门争以淳于郎为戏弄风态妖丽言词巧艶生莫能对复有一女谓生曰昨上已日吾从灵芝夫人过禅智寺于天竺院观右延舞婆罗门吾与诸女坐北牖石榻上时君少年亦解骑来看君独强来亲洽言调笑谑吾与琼英妺结绛巾挂于竹枝上君独不忆念之乎又七月十六日吾于孝感寺悟上真子听契法师讲观音经吾于讲下舍金鳯两上真子舍水犀合子一枚时君亦讲筵中于师处请钗合视之赏叹再三嗟异良久顾余辈曰人之与物皆非世间所有或问吾民或访吾里吾亦不答情意恋恋瞩盻不舍君岂不思念之乎生曰中心藏之何日忘之羣女曰不意今日与君为眷属复有三人冠帯甚伟前拜生曰奉命为驸马相者中一人与生且故生指曰子非冯翊田子华乎田曰然生前执手叙旧久之生谓曰子何以居此子华曰吾放游获受知于右相武成侯段公因以栖托生复问曰周弁在此知之乎子华曰周生贵人也职为司权势甚盛吾数庇防言笑甚欢俄传声曰驸马可进矣三子取劒佩冕服更衣之子华曰不意今日获覩盛礼无以相忘也有仙姬数十奏诸异乐婉转清亮曲调凄悲非人间之所闻聴有执烛引导者亦数十左右见金翠歩障彩碧玲珑不断数里生端坐车中心意恍惚甚不自安田子华数言笑以觧之向者羣女姑姊亦纷然在侧令生降车辇拜揖让升降一如人间彻障去扇见一女子云号金枝公主年可十四五俨若神仙交欢之礼颇亦明显生自尔情义日洽荣曜日盛出入车服游宴賔御次于王者王命生与群寮备武卫大猎于国西灵龟山山阜峻秀川泽广远林树丰茂飞禽走兽无不蓄之师徒大获竟夕而还生因他日启王曰臣顷结好之日大王云奉臣父之命臣父顷佐邉将用兵失利陷没胡中尔来絶书信十七八嵗矣王既知所在臣请一往拜观王遽谓曰亲家翁职守北土信问不絶卿但具书状知闻未用便去遂命妻致馈贺之礼一以遣之数夕还答生验书本意皆父平生之迹书中忆念教诲情意委曲皆如昔年复问生亲戚存亡闾里兴废复言路道乖逺风烟阻絶词意悲苦言语哀伤又不令生来觐云嵗在丁丑当与女相见生捧书悲咽情不自堪他日妻谓生曰子岂不思为政乎生曰我放荡不习政事妻曰卿但为之余当奉賛妻遂白于王累日谓生曰吾南柯政事不理太守黜废欲借卿才可曲就之便与小女同行生敦受教命王遂勅有司备太守行李因出金玉锦绣箱奁仆妾车马列于广衢以饯公主之行生少游侠曾不敢有朢至是甚悦因上表曰臣将门余子素无艺术猥当大任必败朝章自悲负乗坐致覆餗今欲广求贤哲以賛不逮伏见司颍川周弁忠亮刚守法不回有毗佐之器处士冯翊田子华清慎通变逹政化之源二人与臣有十年之旧备知才用可托政事周请署南柯司宪田请署司农庶使臣政绩有闻宪章不紊也王并依表以遣之其夕王与夫人饯于国南王谓生曰南柯国之大郡土地丰壤人物豪盛非惠政不足以治之况有周田共賛卿其勉之以副国念夫人戒公主曰淳于郎性刚好酒加之少年为妇之道贵乎柔顺尔善事之吾无忧矣南柯虽封境不遥晨昏有间今日暌别寜不沾巾生与妻拜首南去登车拥骑言笑甚欢累夕逹郡有官吏僧道耆老音乐车轝武卫銮铃争来迎奉人物阗咽钟鼓喧哗不絶十数里见雉堞台观佳气郁郁入大城门门亦有大榜题以金字曰南柯郡城见朱轩棨户森然深生下车省风俗疗病苦政事委以周田郡中大理自守郡二十载风化广被百姓歌謡建功徳碑立生祠宇王甚重之赐食邑锡爵位居台辅周田皆以政治着闻逓迁大位生有五男二女男以门防授官女亦聘于王族荣耀显赫一时之盛代莫比之是嵗有檀萝国者来伐是郡王命生练将训师以征之乃表周弁将兵三万以拒贼之众于瑶台城弁刚勇轻敌师徒败绩弁单骑裸身潜遁夜归城贼亦辎重铠甲而还生因囚弁以请罪王并舍之是月司宪周弁疽发背卒生妻公主遘疾旬日又薨生因请罢郡防丧赴国王许之便以司农田子华行南柯太守事生哀恸发引威仪在途男女呌号人吏奠馔攀辕遮道者不可胜数遂逹于国王与夫人素衣哭于郊候灵轝之至諡公主曰顺仪公主备仪仗羽葆鼔吹葬于国东十里盘龙冈是月故司宪子荣信亦防丧赴国生久镇外藩结好中国贵门豪族靡不是洽自罢郡还国出入无恒交游賔从威福日盛王意疑惮之时有国人上表云象谪见国有大恐都邑迁徙宗庙崩壊衅起他族事在萧墙时议以生侈僭之应也遂夺生侍卫禁生游从处之私第生自恃守郡多年曾无败政流言怨悖郁郁不乐王亦知之因命生曰姻亲二十余年不幸小女夭枉不得与君子偕老良用痛伤夫人因留孙自鞠育之又谓生曰卿离家多时可暂归本里一见亲族诸孙留此无以为念后三年当令迎生生曰此乃家矣何更归焉王笑曰卿本人间家非在此生忽若惽睡瞢然久之方乃发悟前事遂流涕请还王顾左右以送生生再拜而去复见前二紫衣使者从焉至大户外见所乗车甚劣左右亲使御仆遂无一人心甚叹异生上车行可数里复出大城宛是昔年东来之途山川源野依然如旧所送二使者甚无威势生逾怏怏生问使者曰广陵郡何时可到二使讴歌自若久乃答曰少顷即至俄出一穴见本里闾巷不改往日澘然自悲不觉流涕二使者别生下车入其门升自阶已身卧于堂东庑之下生甚惊畏不敢前近二使因大呼生之姓名数声生遂发寤如初见家之僮仆拥篲于庭二客濯足于榻斜日未隐于西垣余樽尚湛于东牖梦中倐忽若度一世矣生感念嗟叹遂呼二客而语之惊骇因与生出外寻槐下穴生指曰此即梦中所惊入处二客将谓狐狸木媚之所为祟遂命仆夫荷斤斧断拥肿折查枿寻穴究源旁可袤丈有大穴根洞然明朗可容一榻上有积土壤以为城郭台殿之状有蚁数斛隠聚其中中有小台其色若丹二大蚁处之素翼朱首长可三寸左右大蚁数十辅之诸蚁不敢近此其王矣即槐安国都也又穷一穴直上南枝可四丈宛转方中亦有土城小楼羣蚁亦处其中即生所领南柯郡也又一穴西去二丈磅礴空圬嵌窞异状中有一腐殻大如斗积雨浸润小草丛生繁茂翳荟掩暎振殻即生所猎灵山也又穷一穴东去丈余古根盘屈若龙虺之状中有小土壤髙尺余即生所葬妻盘龙冈之墓也追想前事感叹于懐披阅穷迹皆符所梦不欲二客壊之遽令掩塞如旧是夕风雨暴发旦视其穴遂失羣蚁莫知所去故先言国有大恐都邑迁徙此其騐矣复念檀萝征伐之事又请二客访迹于外宅东一里有古涸涧侧有大檀一株藤萝拥织上不见日旁有小穴亦有羣蚁隐聚其间檀萝之国岂非此耶嗟乎蚁之灵异犹不可穷况山藏木伏之大者所变化乎时生酒徒周弁田子华并居六合县不与生过从旬日矣生遽遣家僮疾往之周生暴疾已逝田子华亦寝疾于牀生感南柯之浮虚悟人世之倐忽遂栖心道门絶弃酒色后三年嵗在丁丑亦终于家时年四十七将符宿契之限矣公佐贞元十八年秋八月自吴之洛暂泊淮浦偶觌淳于生棼询访遗迹飜覆再三事皆摭实辄编録成以资好事虽稽神语怪事渉非经而窃位着生冀将为戒后之君子幸以南柯为偶然无以名位骄于天壤间云
　　前华州参军李肇賛曰
　　贵极禄位　权倾国都　逹人视此　蚁聚何殊【出异闻録】

　　太平广记卷四百七十五
　　钦定四库全书
　　太平广记卷四百七十六　宋　李昉等　编昆虫四
　　赤腰蚁　　　苏湛　　　　石宪
　　王叟　　　　歩蚓　　　　守宫
　　冉端　　　　蚓齿　　　　韦君
　　陆颙
　　赤腰蚁
　　段成式元和中假居在长兴里庭有一穴蚁形状窃赤蚁之大者而色正黒腰节微赤首鋭足髙走最轻迅每生致蠖及小虫入穴輙壊垤窒穴盖防其逸也自后徙居数处更不复见
　　苏湛
　　唐元和中苏湛游蓬鹊山裹粮鑚火境无遗趾忽谓妻曰我行山中都倒岩有光如镜必灵境也明日将投之今与卿诀妻子号泣止之不得及明遂行妻子领奴婢潜随之入山数十里遥望岩有白光圆明径丈苏遂逼之才及其光长呌一声妻儿遽前救之身如茧矣有黒蜘蛛大如钴防走集岩上奴以利刀决其网方断苏已脑陷而死妻乃积柴烧其岩臭满一山【并出酉阳杂爼】
　　石宪
　　有石宪者其籍编太原以商为业常货于代北长庆二年夏中鴈门关行道中时暑方盛因偃大木下忽梦一僧蜂目披褐衲其状竒异来宪前谓宪曰我庐于五台山之南有穷林积水出尘俗甚逺实羣僧清暑之地檀越幸偕我而游乎即不能吾见檀越病且死得无悔于心耶宪以时暑方盛僧且以祸福语相动因谓僧曰愿与师偕去于是其僧引宪西去且数里果有穷林积水见羣僧在水中宪怪而问之僧曰此隂池故我徒浴于中且以荡炎燠于是引宪环池行宪独怪羣僧在水中又其状貌无一异者已而天暮有一僧曰檀越可聴吾徒之梵音也于是宪立池上羣僧即于水中合声而噪仅食顷有一僧挈手曰檀越与吾偕浴于隂池慎无畏宪即随僧入池中忽一身尽冷噤而战由是惊悟见已卧于大木下衣尽湿而寒栗且甚时已日暮即抵村舍中至明日病稍愈因行于道闻道中有蛙鸣甚羣僧之梵音于是径往寻之行数里穷林积水有蛙甚多其水果谓隂池者其僧乃羣蛙耳宪曰此蛙能易形以惑于人岂非怪尤者乎于是尽杀之【出宣室志】
　　王叟
