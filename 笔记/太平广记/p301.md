<!-- { "loadSidebar": true } -->
　　唐贞元中河南独孤穆者客淮南夜投大仪县宿未至十里余见一青衣乘马顔色颇丽穆微以词调之青衣对答甚有风格俄有车路北有导者引之而去穆遽谓曰向者麤承顔色谓可以终接周旋何乃顿相舍乎青衣笑曰媿耻之意诚亦不足但娘子少年独居性甚严整难以相许耳穆因问娘子姓氏及中外亲族青衣曰姓杨第六不答其他既而不觉行数里俄至一处门舘甚肃青衣下马入乆之乃出延客就舘曰自絶賔客已数年矣娘子以上客至无所为辞勿嫌疎漏也于是秉烛陈榻衾褥备具有顷青衣出谓穆曰君非隋将独孤盛之后乎穆乃自陈是盛八代孙青衣曰果如是娘子与郎君乃有旧穆询其故青衣曰某贱人也不知其由娘子即当自出申逹须臾设食水陆毕备食讫青衣数十人前导曰县主至见一女年可十三四姿色絶代拜跪讫就坐谓穆曰庄居寂寞乆絶宾客不意君子惠顾然而与君有旧不敢使婢仆言之幸勿为笑穆曰覊旅之人舘谷是惠岂意特赐相见兼许叙故且穆平生未离京洛是以江淮亲故多不识之幸尽言也县主曰欲自陈叙窃恐惊动长者妾离人间已二百年矣君亦何从而识初穆闻其姓杨自称县主意已疑之及闻此言乃知是亦无所惧县主曰以君独孤将军之贵裔世禀忠烈故欲奉托勿以幽防见疑穆曰穆之先祖为隋室将军县主必以穆忝有祖风欲相顾托乃生平之乐闻也有何疑焉县主曰欲自宣泄实増悲感妾父齐王隋帝第二子隋室倾覆妾之君父同时遇害大臣宿将无不从逆唯君先将军力拒逆党妾时年防常在左右具见始末及乱兵入宫贼党有欲相逼者妾因辱骂之遂为所害因悲不自胜穆因问其当时人物及大业末事大约多同隋史乆之命酒对饮言多悲咽为诗以赠穆曰江都昔防乱阙下多构兵豺虎恣吞噬干戈日纵横逆徒自外至半夜开重城膏血浸宫殿刀鎗倚檐楹今知从逆者乃是公与卿白刃汚黄屋家因遂倾疾风知劲草世乱识忠臣哀哀独孤公临死乃结缨天地既板荡云雷时未亨今者二百载幽懐犹未平山河风月古陵寝露烟青君子乘祖德方垂忠烈名华轩一防顾土室以为荣丈夫立志操存没感其情求义若可托谁能抱幽贞穆深嗟叹以为班媫妤所不及也因问其生平制作对曰妾本无才但好读古集常见谢家姊妺及鲍氏诸女皆善属文私懐景慕帝亦雅好文学时时被命当时薛道衡名高海内妾每见其文心颇鄙之向者情发于中但直叙事耳何足称赞穆曰县主才自天授乃邺中七子之流道衡安足比拟穆遂赋诗以答之曰皇天昔降祸隋室若缀旒患难在双阙干戈连九州出门皆凶竪所向多逆谋白日忽然暮頽波不可收望夷既结衅宗社亦贻羞温室兵始合宫闱血已流悯哉吹箫子悲啼下鳯楼霜刃徒见逼玉笄不可求罗遗侍者粉黛成仇讐国已沦覆余生誓不留英英将军祖独以社稷忧丹血溅黼扆丰肌染戈矛今来见禾尽日悲宗周玉已寂寞泉台千万秋感兹一顾重愿以死节酬幽愿倘不昩中焉契绸缪县主吟讽数四悲不自堪者乆之逡巡青衣数人皆持乐器而有一人前白县主曰言及旧事但恐使人悲感且独孤郎新至岂可终夜啼泪相对乎某请充使召来家娘子相伴县主许之既而谓穆曰此大将军来防儿歌人亦当时遇害近在于此俄顷即至甚有姿色善言笑因作乐纵饮甚欢来氏歌数曲穆唯记其一曰平阳县中乆作广陵尘不意何郎至黄泉重见春良乆曰妾与县主居此二百余年岂期今日忽有佳礼县主曰本以独孤公忠烈之家愿一相见欲豁幽愤耳岂可以尘土之质厚诬君子穆因吟县主诗落句云求义若可托谁能抱幽贞县主微笑曰亦大强记穆因以歌讽之曰金闺乆无主罗袂坐生尘愿作吹箫伴同为骑鳯人县主亦以歌答曰朱轩下长路青草启孤坟犹胜阳台上空看朝暮云来氏曰曩日萧皇后欲以县主配后兄子正见江都之乱其事遂寝独孤冠冕盛族忠烈之家今日相对正为嘉耦穆问县主所封何邑县主云儿以仁寿四年生于京师时驾幸仁寿宫因名寿儿明年太子即位封清河县主上幸江都宫徙封临淄县主特为皇后所爱常在宫内来曰夜已深矣独孤郎宜且成礼某当候于东阁伺晓拜贺于是羣婢戏谑皆若人间之仪既入卧内但觉其气奄然其身颇冷顷之泣谓穆曰殂谢之人乆为尘灰幸将奉事巾栉死且不朽于是复召来氏饮防如初因问穆曰承君今适江都何日当回有以奉托可乎穆曰死且不顾其他有何不可乎县主曰帝既改葬妾独居此今为恶王墓所扰欲聘妾为姬妾以帝王之家义不为凶所辱本愿相见正为此耳君将适江南路出其墓下以妾之故必为其所困道士王善交书符于淮南市能制神君若求之即免矣又曰妾居此亦终不安君江南回日能挈我俱去葬我洛阳北坂上得与君相近永有依托生成之惠也穆皆许诺曰迁葬之礼乃穆家事也酒酣倚穆而歌曰露草芊芊頽茔未迁自我居此于今几年与君先祖畴昔恩波死生契濶忽此相过谁谓佳期寻当别离俟君之北擕手同归因下涙沾巾来氏亦泣语穆曰独孤郎勿县主厚意穆因以歌答曰伊彼维在天一方驱马悠悠忽来异乡情通幽显获此相见义感畴昔言存缱绻清江桂州可以遨游惟子之故不遑淹留县主泣谢穆曰一辱佳贶永以为好须臾天将明县主涕泣穆亦相对而泣凡在坐者穆皆与辞诀既出门廻顾无所见地平坦亦无坟墓之穆意恍惚良乆乃定因徙桞一株以志之家人索穆颇甚忽复数日穆乃入淮南京果遇王善交于市遂获一符既至恶王墓下为旋风所扑三四穆因出符示之乃止先是穆颇不信神之事及县主言无不明晓穆乃深叹讶亦私为所亲者言之时年正月自江南回发其地数尺得骸骨一具以衣衾敛之穆以其死时草草葬必有阙既至洛阳大具威仪亲为祝文以祭之葬于安善门外其夜独宿于村墅县主复至谓穆曰迁神之德万古不忘幽滞之人分不及此者乆矣幸君惠存旧好使我永得安宅道途之间所不见者以君见我腐秽恐致嫌恶耳穆覩其车舆导从悉光赫于当时县主亦指之曰皆君之赐也歳至己卯当遂相见其夕因宿穆所至明乃去穆既为数千里迁葬复倡言其事凡穆之故旧亲戚无不毕知贞元十五年岁在己卯穆辰起将出忽见数车至其家谓穆曰县主有命穆曰相见之期至乎其夕亡遂合葬于杨氏【出异闻録】
　　华州叅军
　　华州桞叅军名族之子寡欲早孤无兄弟罢官于长安闲游上巳日曲江见一车子餙以金碧半立浅水之中后徐褰见掺手如玉指画令摘芙蕖女之容色絶代斜睨柳生良乆柳生鞭马从之即见车子入永崇里柳生知其大姓崔氏女亦有母有青衣字轻红柳生不甚贫多方赂轻红竟不之受他日崔氏女有疾其舅执金吾王因候其妺且告之请为子纳焉崔氏不乐其母不敢违兄之命女曰愿嫁得前时柳生足矣必不允某与外兄终恐不生全其母念女之深乃命轻红于荐福寺僧道省院逹意柳生为轻红所诱又恱轻红轻红大怒曰君性正麤奈何小娘子如此待于君某一微贱便忘前好欲保岁寒其可得乎某且以足下事白小娘子柳生再拜谢不敏然始曰夫人惜小娘子情切今小娘子不乐适王家夫人是以偷成婚约君可三两日内就礼事柳生极喜自备数百千财礼期内结婚后五日柳挈妻与轻红于金城里居及旬月外金吾到永崇其母王氏泣云某夫亡子女孤弱被侄不待礼防强窃女去矣兄岂无教训之道金吾大怒归笞其子数十宻令捕访弥年无获无何王氏殂柳生挈妻与轻红自金城里赴防金吾之子既见遂告父父擒柳生生云某于外姑王氏处纳采娶妻非越礼私诱也家人大小皆熟知之王氏既殁无所明遂讼于官公断王家先下财礼合归王家金吾子常悦慕表妹亦不怨前横也经数年轻红竟洁已处焉金吾又亡移其宅于崇义里崔氏不乐事外兄乃使轻红访柳生所在时柳生尚居金城里崔氏又使轻红与柳生为期兼赍看圃防令积粪堆与宅垣齐崔氏女遂与轻红蹑之同诣柳生柳生惊喜又不出城只迁羣贤里后本夫终寻崔氏女知羣贤里住复兴讼夺之王生情深崔氏万途求免托以体孕又不责而纳焉柳生长流江陵二年崔氏女与轻红相继而殁王生送防哀恸之礼至矣轻红亦葬于崔氏坟侧柳生江陵闲居春二月繁花满庭追念崔氏女凝想形影且不知存亡忽闻扣门甚急俄见轻红抱妆奁而进乃曰小娘子且至闻似车马之声比崔氏女入门更无他见柳生与崔氏女叙契濶悲欢之甚问其由则曰某已与王生诀自此可以同穴矣人生意专必果夙愿因言曰某少习学箜篌中颇有功柳生即时买箜篌调弄絶妙二年间可谓尽平生矣无何王生旧使苍头过柳生之门见轻红惊不知其然又疑人有相似者未敢遽言问闾里又云流人柳叅军弥怪更伺之轻红亦知是王生家人因具言于柳生匿之王生苍头却还城具以其事言于王生王生闻之命驾千里而来既至柳生之门于隙窥之正见柳生坦腹于临轩榻上崔氏女新妆轻红捧镜于其侧崔氏匀鈆黄未竟王生门外极呌轻红镜坠地有声如磬崔氏与王生无憾遂入柳生惊亦待如賔礼俄又失崔氏所在柳生与王生从容言事二人相看不喻大异之相与造长安发崔氏所葬騐之即江陵所施鈆黄如新衣服肌肉且无损败轻红亦然柳与王相誓却之二人入终南山访道遂不返焉【出干子】
　　赵叔牙
　　贞元十四年戊寅夏五月旱徐州散将赵叔牙移入新宅夜中有物外动揺声问之其物自称是吴时刘得言窟宅在公牀下徃来稍难公为我移出城南台雨山下有双大是我妻墓墓东埋之后必相报叔牙明旦出城视之信即日掘牀下深三尺得骸骨如其言之其夜来言谢曰今时旱不出三日有雨公且告长史叔牙至明通状请祈雨期三日雨足节度使司空张建封许之给其所须叔牙于石佛山设坛至三日且无雨当截耳城中观者数千人时与宼邻建封以为诈妄有谋晚衙杖杀之昏时大雨即令致祭补男为散骑时人以为事君当诚实今赵叔牙隐所报雨至之期故自当死耳【出祥异集】
　　周济川
　　周济川汝南人有别墅在州之西兄弟数人俱好学尝一夜讲授罢可三更各就榻将寐忽闻外有格格之声乆而不已济川于间窥之乃一白骨小儿也于庭中东西南北趋走始则义手俄而摆臂格格者骨节相磨之声也济川呼兄弟共觇之良乆其弟巨川厉声呵之一声小儿跳上堦再声入门三声即欲上牀巨川元呵骂转小儿曰阿母与儿乳巨川以掌击之随掌堕地举即在牀矣腾趠之防若猿玃家人闻之意有匪遂持刀棒而至小儿又曰阿母与儿乳家人以棒击之其中也小儿节节解散如星而复聚者数四又曰阿母与儿乳家人以布囊盛之提出远犹求乳出郭四五里掷一枯井明夜又至手擎布囊抛掷跳跃自得家人辈拥得又以布囊如前法盛之以索括囊悬巨石而沉诸河欲趋出于囊中仍云还同昨夜客耳余日又来左手擕囊右手执断索趋驰戏弄如前家人先备大木凿空其中如鼓扑拥小儿于内以大鐡叶冐其两端而钉之然后鏁一鐡悬巨石流之大江欲趋出云谢以棺椁相送自是更不复来时贞元十七年【出详异记】














　　太平广记卷三百四十二
　　钦定四库全书
　　太平广记卷三百四十三　宋　李昉等　编二十八
　　陆乔　　　　庐江冯媪　　窦玉
　　李和子　　　李僖伯
　　陆乔
