<!-- { "loadSidebar": true } -->
　　燕昭王者王哙之子也及即位好神仙之道仙人甘需臣事之为王述昆台登真之事去嗜欲撤声色无思无为可以致道王行之既乆谷将子乗虗而集告于王曰西王母将降观尔之所修示尔以灵之要后一年王母果至与王游燧林之下説炎皇钻火之术燃緑桂膏以照夜忽有飞蛾衔火集王之宫得圆丘硃砂结而为佩王登握日之台得神鸟所衔洞光之珠以消烦暑自是王母三降于燕宫而昭王狥于攻取不能遵甘需澄静之防王母亦不复至甘需白王母所设之非人世所有玉酒金醴后期万祀王既尝之自当得道矣但在虚凝纯白保其遐龄耳甘需亦升天而去三十三年王无疾而殂形骨柔耎香气盈庭子恵王立矣【出仙传拾遗】
　　彭祖
　　彭祖者姓籛讳铿帝颛顼之孙也殷末已七百六十七嵗而不衰老少好恬静不防世务不营名誉不饰车服唯以飬生治身为事王闻之以为大夫常称疾闲居不与政事善于补导之术服水桂云母粉麋角散常有少容然性沈重终不自言有道亦不作诡惑变化怪之事然无为少周游时还独行人莫知其所诣伺竟不见也有车马而常不乗或数百日或数十日不持资粮还家则衣食与人无异常闭气内息从旦至中乃危坐拭目摩搦身体防唇咽唾服气数十乃起行言笑其体中或瘦倦不安便导引闭气以攻所患心存其体面九窍五脏四肢至于毛髪皆令具至其气云行体中故于鼻口中达十指末寻即体和王自往问讯不告致遗珍玩前后数万金而皆受之以恤贫贱无所留又采女者亦少得道知飬性之方年二百七十嵗视之如五六十嵗奉事之于掖庭为立华屋紫阁饰以金玉乃令采女乗辎軿往问道于彭祖既至再拜请问延年益夀之法彭祖曰欲举形登天上补仙官当用金丹紫炁召太一所以白日升天也此道至大非君王之所能为其次当爱飬精神服药草可以长生但不能役使神乗虚飞行身不知交接之道纵服药无益也能飬隂阳之意可推之而得但不思言耳何足怪问也吾遗腹而生三嵗而失母遇犬戎之乱流离西域百有余年加以少枯丧四十九妻失五十四子数遭忧患和气折伤冷肌肤不泽荣衞焦枯恐不度世所闻浅薄不足宣传大宛山有青精先生者传言千嵗色如童子歩行日过五百里能终嵗不食亦能一日九食真可问也采女曰敢问青精先生是何仙人者也彭祖曰得道者耳非仙人也仙人者或竦身入云无翅而飞或驾龙乗云上造天阶或化为鸟兽游浮青云或潜行江海翺翔名山或食元气或茹芝草或出入人间而人不识或其身而莫之见面生异骨体有竒毛率好深僻不交俗流然此等虽有不死之夀去人情逺荣乐有若雀化为蛤雉化为蜃失其本真更守异气余之愚心未愿此已入道当食甘防服轻丽通隂阳处官秩耳骨节坚强顔色和泽老而不衰延年乆视长在世间寒温风湿不能伤神众精莫敢犯五兵百虫不可近嗔喜毁誉不为累乃可贵耳人之受气虽不知方术但飬之得宜常至百二十嵗不及此伤者也小复晓道可得二百四十嵗加之可至四百八十嵗尽其理者可以不死但不成仙人耳飬夀之道但莫伤之而已夫冬温夏凉不失四时之和所以适身也美色淑资幽闲娱乐不致思欲之惑所以通神也车服威仪知足无求所以一志也八音五色以悦视听所以导心也凡此皆以养夀而不能斟酌之者反以速患古之至人恐下才之子不识事宜流遯不还故絶其源故有上士别牀中士异被服药百裹不如独卧五音使人耳聋五味使人口爽茍能节宣其宜适抑扬其通塞者不以减年得其益也凡此之譬犹水火用之过当反为害也不知其经脉损伤血气不足内理空踈髄脑不实体已先病故为外物所犯因气寒酒色以发之耳若本充实岂有病也夫逺思彊记伤人忧喜悲哀伤人喜乐过差忿怒不解伤人汲汲所愿伤人隂阳不顺伤人有所伤者数种而独戒于房中岂不惑哉男女相成犹天地相生也所以神气导飬使人不失其和天地得交接之道故无终竟之限人失交接之道故有伤残之期能避众伤之事得隂阳之术则不死之道也天地昼分而夜合一嵗三百六十交而精气和合故能生产万物而不穷人能则之可以长存次有服气得其道则邪气不得入治身之本要其余吐纳导引之术及念体中万神有舍影守形之事一千七百余条及四时首向责已谢过卧起早晏之法皆非真道可以教初学者以正其身人受精飬体服气炼形则万神自守其真不然者则荣衞枯悴万神自逝悲思所留者也人为道不负其本而逐其末告以至言而不能信见约要之书谓之轻浅而不尽服诵观夫太清北神中经之属以此自疲至死无益不亦悲哉又人苦多事少能弃世独往山居穴处者以道教之终不能行是非仁人之意也但知房中闭气节其思虑适饮食则得道也吾先师初着九节都解指韬形遯尤为开明四极九室诸经万三千首为以示始渉门庭者采女具受诸要以教王王试之有验殷王传彭祖之术屡欲秘之乃下令国中有传彭祖之道者诛之又欲害祖以絶之祖知之乃去不知所之其后七十余年闻人于流沙之国西见之王不常行彭祖之术得夀三百歳气力丁壮如五十时得郑女妖婬王失道而殂俗间言传彭祖之道杀人者由于王禁之故也后有黄山君者修彭祖之术数百年犹有少容彭祖既去乃追论其言以为彭祖经【出神仙传】
　　魏伯阳
　　魏伯阳者吴人也本髙门之子而性好道术后与弟子三人入山作神丹丹成知弟子心懐未尽乃试之曰丹虽成然先宜与犬试之若犬飞然后人可服耳若犬死即不可服乃与犬食犬即死伯阳谓诸弟子曰作丹唯恐不成今既成而犬食之死恐是未合神明之意服之恐复如犬为之奈何弟子曰先生当服之否伯阳曰吾背违世路委家入山不得道亦耻复还死之与生吾当服之乃服丹入口即死弟子顾视相谓曰作丹以求长生服之即死当奈此何独一弟子曰吾师非常人也服此而死得无意耶因乃取丹服之亦死余二弟子相谓曰所以得丹者欲求长生耳今服之即死焉用此为不服此药自可更得数十嵗在世间也遂不服乃共出山欲为伯阳及死弟子求棺木二子去后伯阳即起将所服丹内死弟子及白大口中皆起弟子姓虞遂皆仙去道逢入山伐木人乃作手书与乡里人寄谢二弟子乃始懊恨伯阳作参同契五行相凡三卷其説似周易其实假借爻象以论作丹之意而世之儒者不知神丹之事多作隂阳注之殊失其防矣【出神仙传】

　　太平广记卷二
　　钦定四库全书
　　太平广记卷三
　　神仙三
　　汉武帝
　　汉武帝
