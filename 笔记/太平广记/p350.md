<!-- { "loadSidebar": true } -->
　　唐元和中有陈鸾鳯者海康人也负义气不畏神乡党咸呼为后来周处海康者有雷公庙邑人防洁祭祀祷祝既淫妖妄亦作邑人每嵗闻新雷日记某甲子一旬复值斯日百工不敢动作犯者不信宿必震死其应如响时海康大旱邑人祷而无应鸾鳯大怒曰吾之乡乃雷乡也为神不福况受人奠酹如斯稼穑既焦陂池已涸牲牢飨尽焉用庙为遂秉炬之其风俗不得以黄鱼肉相和食之亦必震死是日鸾鳯持竹炭刀于野田中以所忌物相和啖之有所祠果怪云生恶风起迅雷急雨震之鸾鳯乃以刃上挥果中雷左股而断雷堕地状熊猪毛角肉翼青色手执短柄刚石斧流血注然云雨尽灭鸾鳯知雷无神遂驰赴家告其血属曰吾断雷之股矣请观之亲爱愕骇共往视之果见雷折股而已又持刀欲断其颈齧其肉为羣众共执之曰霆是天上灵物尔为下界庸人辄害雷公必我一乡受祸众捉衣袂使鸾鳯奋击不得逡廵复有云雷哀其伤者和断股而去虽然云雨自午及酉涸苖皆立矣遂长防共斥之不许还舍于是持刀行二十里诣舅兄家及夜又雷霆天火焚其屋复持刀立于庭雷终不能害旋有人告其舅兄向来事又为逐出复往僧室亦为霆震防爇如前知无容身处乃夜秉炬入于乳穴嵌孔之处后雷不复能震矣三暝然后返舍自后海康每有旱邑人即醵金与鸾鳯请依前调二物食之持刀如前皆有云雨滂沱终不能震如此二十余年俗号鸾凤为雨师至太和中刺史林绪知其事召至州诘其端倪鸾凤云少壮之时心如铁石神雷电视之若无当者愿杀一身请苏万姓即上焉能使雷敢逞其凶臆也遂献其刀于绪厚酬其直【出传竒】
　　建州山寺
　　唐栁公权侍郎尝见亲故説元和末止建州山寺夜半觉门外喧閙潜于櫺中窥之见数人运斤造雷车宛如图画者久之一气忽斗暗其人双目遂昏【出酉阳杂俎】
　　萧氏子
　　唐长庆中兰陵萧氏子以胆勇称客逰湘楚至长沙郡舎于仰山寺是夕独处撤烛忽暴雷震荡雨久而不止俄闻西垣下窣窣有声萧恃膂力曾不之畏榻前有巨捶持至垣下俯而扑焉一举而中有声甚厉若呼吟者因连扑数十声遂絶风雨亦霁萧喜曰怪且死矣迨晓西垣下覩一极异身尽青伛而庳有金斧木楔以麻缕结其体焉瞬而喘若甚困状于是具告寺僧观之或曰此雷也盖上帝之使耳子何为侮于上帝祸且及矣里中人具牲酒祀之俄而云气曛晦自室中发出户升天亦从去既而雷声又兴仅数食顷方息萧气益鋭里中人皆以壮士名焉【出宣室志】
　　周洪
　　唐处士周洪云寳歴中邑客十余人逃暑防饮忽骤风雨有物堕如玃两目睒睒众惊伏于牀下倏忽上阶周视俄失所在及雨定稍稍能起相顾但耳悉泥矣邑人云向来雷震牛战鸟坠而邑客止觉殷殷然【出酉阳杂俎】
　　萧澣
　　唐萧澣初至遂州造二旛刹施于寺斋庆毕作乐忽暴雷震刹俱成数十片至来嵗雷震日澣死【出酉阳杂俎】
　　僧文浄
　　唐金州水陆院僧文浄因夏屋漏滴于脑遂作小疮经年若一大桃来嵗五月后因雷雨霆震穴其赘文浄睡中不觉寤后唯赘痛遣人视之如刀割有物处乃蟠龙之状也【出闻竒録】
　　徐智通
　　唐徐智通楚州医士也夏夜乗月于栁堤闲步忽有二客笑语于河桥不虞智通之在隂翳也相谓曰明晨何以为乐一曰无如南海赤岩山弄珠耳答曰赤岩主人嗜酒留客必醉仆来日未后有事于西海去恐复为萦滞也不如只于此郡龙兴寺前与吾子较技耳曰君将何戏曰寺前古槐仅百株我霆震一声剖为纎茎长短粗细悉如食筯君何以敌答曰寺前素为郡之戯场毎日中聚观之徒通计不下三万人我霆震一声尽散其发毎缕仍为七结二人因大笑约诺而去智通异之即告交友六七人迟明先俟之是时晴朗己午间忽有三云大如车轮凝于寺上须臾昬黒咫尺莫辨俄而霆震两声人畜顿踣及开霁寺前槐林劈防分散布之于地皆如算子小大洪纎无不相肖而寺前负贩戏弄观防人数万众发悉解散毎缕皆为七结【出集异记】
　　又
　　洛京天津桥有儒生逢二老人言话风骨甚异潜聴之云明日午时于寺中鬭疾速一人曰公欲如何一人曰吾一声令寺内聴讲驴马尽结尾一人曰吾一声令十丈旛竿尽为算子仍十枚为一积儒生乃与一二宻友于寺之至午果雷雨霹一声客走出视驴马数百匹尽结尾一声旛竿在廊下为算子十枚一积【出録异记】
　　雷公庙
　　雷州之西雷公庙百姓毎嵗配连皷雷车有以鱼肉同食者立为霆震皆敬而惮之毎大雷雨后多于野中得黳石谓之雷公墨叩之鎗然光莹如漆又如霹处或土木中得楔如斧者谓之霹楔小儿佩带皆辟惊邪孕妇磨服为催生药必验【出岭表录异】
　　南海
　　南海秋夏间或云物惨然则见其晕如虹长六七尺此则飓风必发故呼为飓母见忽有震雷则飓风不作矣舟人常以为预为备之【出岭表录异】
　　陈义
　　唐罗州之南二百里至雷州为海康郡雷之南濒大海郡盖因多雷而名焉其声恒如在宇上雷之北髙亦多雷声如在寻常之外其事雷畏敬甚谨毎具酒殽奠焉有以肉杂鱼食者霹辄至南中有木名曰棹以煮汁渍梅李俗呼为棹汁杂肉食者霹亦至犯必响应牙门将陈义云义即雷之诸孙昔陈氏因雷雨昼防庭中得大卵覆之数月卵破有婴儿出焉自后日有雷扣击戸庭入其室中就于儿所似若乳哺者嵗余儿能食乃不复至遂以为己子义即卵中儿也又云尝有雷民畜畋犬其耳十二毎将猎必笞犬以耳动为获数未尝全动一日诸耳毕动既猎不复逐兽至海傍测中嘷鸣郡人视之得十二大卵以归置于室中后忽风雨若出自室既霁就视卵破而遗甲存焉后郡人分其卵甲嵗时祀奠至今以获得遗甲为豪族或隂防云雾之夕郡人呼为雷耕晓视野中果有垦迹有是乃为嘉祥又时有雷火发于野中毎雨霁得黒石或圆或方号雷公墨凡讼者投牒必以雷墨杂常墨书之为利人或有疾即扫虚室设酒食鼓吹旛盖迎雷于数十里外既归屠牛以祭因置其门邻里不敢辄入有误犯者为唐突大不敬出猪牛以谢之三日又送如初礼又云尝有雷民因大雷电空中有物豕首鳞身状甚异民挥刀以斩其物踣地血流道中而震雷益厉其夕凌空而去自后挥刀民居室频为天火所灾虽逃去辄如故父兄遂摈出乃依山结庐以自处灾复随之因穴崖而居灾方止或云其刀尚存雷民图雷以祀者皆豕首鳞身也【出投荒杂録】
　　叶迁韶
　　唐叶迁韶信州人也幼嵗樵牧避雨于大树下树为雷霹俄而却合雷公为树所夹奋飞不得迁韶取石楔开枝然后得去仍餽谢之约曰来日复至此可也如其言至彼雷公亦来以墨篆一卷与之曰依此行之可以致雷雨祛疾苦立功救人我兄弟五人要闻雷声但唤雷大雷二即相应然雷五性刚躁无危急之事不可唤之自是行符致雨咸有殊验尝于吉州市大醉太守擒而责之欲加楚辱迁韶于庭下大呌雷五时郡中方旱日光猛炽霹震一声人皆颠沛太守下阶礼接之请为致雨信宿大霔田原遂足因为逺近所逰滑州时方久雨黄河泛溢官吏备水为劳忘其寝食迁韶以铁札长二尺立一符于河岸上水涌溢堆阜之形而沿河流下不敢出其符外人免垫溺如今之或有疾请符不择笔墨书而授之皆得其效多在江浙间周逰好啗荤腥不修道行后不知所之【出神仙感遇】
　　元积
　　唐元积镇江夏防州贾墅有别业搆堂架梁才毕疾风甚雨时户各输油六七瓮忽震一声瓮悉列于梁上都无滴污于外是年积卒【出剧谈録】
　　裴用
　　唐大和濮州军吏裴用者家富于财年六十二疾死既葬旬日霆震其墓棺飞出百许步尸柩零落其家即选他处重瘗焉仍用大鐡索系防其棺未几震如前复选他处重瘗不旬日震复如前而棺柩灰尽不可得而矣因设灵仪招魂以葬【出集异记】
　　东阳郡山
　　唐东阳郡滨于浙江有山周数百里江水曲而环焉迂滞舟楫人颇病之常侍敬昕大和中出守其山一夕云物曛晦暴风雷电动荡室庐江水腾溢莫不惶惑迨晓方霁人往视之已劈而中分相逺数百步引江流直而贯焉其环曲处悉填以石遂无萦绕之患【出宣室志】
　　段成式伯
　　唐段成式三从伯父少时于阳羡亲旧舎夜值雷雨毎电起光中见有人头数十大于栲栳【出酉阳杂俎】
　　智空
　　唐晋陵郡建元寺僧智空本郡人道行闻于里中年七十余一夕既阖闗忽大风雷若起于禅堂殷然不絶烛灭而尘坌晦黒且甚宇揺震矍然自念曰吾弃家为僧迨兹四纪暴雷如是岂神龙有怒我者不然有罪当雷震死耳既而声益甚复坐而祝曰某少学浮屠氏为沙门迨五十余年岂所行乖于释氏教不然且有黩神龙设如是安敢逃其死倘不然则愿亟使开霁俾举寺僧得自解也言竟大声一举若发左右茵榻倾縻昏霾颠悖由是惊慴仆地仅食顷声方息云月晴朗然觉有腥腐气如在室内因烛视之于垣下得一蛟皮长数丈血满于地乃是禅堂北有槐髙数十寻为雷震死循理而裂中有蛟蟠之迹焉【出宣室志】


　　太平广记卷三百九十四
　　钦定四库全书
　　太平广记卷三百九十五　宋　李昉等　编雷三
　　百丈　　　杨询美从子　髙邮人
　　王忠政　　　史无畏　　　张应
　　天公坛　　　申文纬　　　法门寺
　　陈绚　　　　彭城佛寺　　欧阳氏
　　庐山卖油者　李诚　　　　茅山牛
　　番禺村女　　江西村妪　　甘露寺
　　南康县
　　百丈
　　唐河东郡东南百余里有积水谓之百丈清澈纎毫必鉴在驿路之左槐栁环拥烟影如束途出于此者乃为憩驾之所大和五年夏有徐生自洛阳抵河东至此水困殆既甚而暂息且吟且望将午忽闻水中有细声若蝇蚋之噪俄而纎光发其音稍响輷若击毂其光如索而曳焉生始异之声久益繁遂有雷自波间起震光为电接云气至旅次遽话其事答曰此百丈也嵗旱未尝不指期而雨今旱且甚巫师命巫属祷焉巫者曰某日当有甚雨果是日矣【出宣室志】
　　杨询美从子
　　唐御史杨询美居广陵郡从子数人皆幼始从师学尝一夕风雨雷电震耀诸子俱出户望且笑且詈曰我闻雷有不知安在愿得而杀之可乎既而雷声愈震林木倾靡忽一声轰然若在于庑诸子惊甚即驰入户负壁而立不敢辄动复闻雷声若天呵地吼庐舎揺动诸子益惧近食顷雷电方息天月清霁庭有大古槐击拔其根而劈之诸子觉两髀痛不可忍具告询美家僮执烛视之诸髀咸有赤文横布十数状杖痕似雷之所为也【出宣室志】
　　髙邮人
　　唐进士郑翚家在髙邮亲表卢氏荘近水邻人数家共杀一白虵未久忽大震雷雨发数家陷溺无遗卢宅当中唯一家无恙【出因话録】
　　王忠政
