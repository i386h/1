<!-- { "loadSidebar": true } -->
　　杰公尝与诸儒语及方域云东至扶桑扶桑之长七尺围七寸色如金四时不死五月八日呕黄丝布于条枝而不为蠒脆如綖烧扶桑木灰汁煮之其丝坚韧四丝为系足胜一钧卵大如鷰雀卵产于扶桑下赍卵至句丽国变小如中国耳其王宫内有水精城可方一里天未晓而明如昼城忽不见其月便蚀西至西海海中有岛方二百里岛上有大林林皆寳树中有万余家其人皆巧能造寳器所谓拂林国也岛西北有坑盘防深千余尺以肉投之鸟衔寳出大者重五斤彼云是色界天王之寳藏四海西北无虑万里有女国以蛇为夫男则为蛇不噬人而宂处女为臣妾官长而居宫室俗无书契而信呪咀直者无他曲者立死神道设教人莫敢犯南至火洲之南炎昆山之上其土人食蝑蠏蚺蛇以辟热毒洲中有火木其皮可以为布炎丘有火鼠其毛可以为褐皆焚之不灼污以火浣北至黑谷之北有山极峻造天四时氷雪意烛龙所居昼无日北向更明夜直上观北极西有酒泉其水味如酒饮之醉人北有漆海毛羽染之皆黑西有乳海其水白滑如乳三海间方七百里水土肥沃大鸭生骏马大鸟生人男死女活鸟自衔其女飞行哺之衔不胜则负之女能跬歩则为酋豪所养女皆殊丽美而少夀为人姬媵未三十而死有兎大如马毛洁白长尺余有貂大如狼毛纯黑亦长尺余服之御寒朝廷闻其言拊掌笑谑以为诳妄曰邹衍九州王嘉拾遗之谈耳司徒左长史王筠难之曰书传所载女国之东崖之西狗国之南羌夷之别种一女为君无夫蛇之理与公说不同何也公曰以今所知女国有六何者北海之东方夷之北有女国天女下降为其君国中有男女如他恒俗西南夷板楯之西有女国其女悍而男恭女为人君以贵男为夫置男为妾媵多者百人少者匹夫昆明东南絶徼之外有女国以猿为夫生男父而入山谷昼伏夜游生女则巢居穴处南海东南有女国举国惟以为夫夫致饮食禽兽以养之勃律山之西有女国方百里山出台虺之水女子浴之而有孕其女举国无夫并蛇六矣昔狗国之南有女国当汉章帝时其国王死妻代知国近百年时称女国后子孙还为君若犬夫猿夫夫水之国博知者已知之矣故畧而不论俄而扶桑国使使贡方物有黄丝三百斤即扶桑所吐扶桑灰汁所煮之丝也帝有金炉重五十斤系六丝以悬鑪丝有余力又贡观日玉大如镜方圆尺余明彻如琉璃暎日以观见日中宫殿皎然分明帝令杰公与使者论其风俗土地物产城邑山川并访往昔存亡又识使者祖父伯叔兄弟使者流涕拜首具言情实间嵗南海商人赍火浣布三端帝以杂布积之命杰公以他事召至于市所杰公遥识曰此火浣布也二是缉木皮所作一是续鼠毛所作以诘商人具如杰公所説因问木鼠之异公曰木坚毛柔是何别也以阳燧火山隂柘木之木皮改常试之果验明年冬扶南大舶从西天竺国来卖碧玻璃镜面广一尺五寸重四十斤内外皎洁置五色物于其上向明视之不见其质问其价约钱百万贯文帝令有司算之倾府库偿之不足其商人言此色界天王有福乐事天澍大雨众寳如山纳之山藏取之难得以大兽肉投之藏中肉烂黏寳一鸟衘出即此寳焉举国不识无敢酬其价者以示杰公公曰上界之寳信矣昔波罗尼斯国王有大福得获二寳镜镜光所照大者三十里小者十里至孙福尽天火烧宫大镜光明能御灾火不至焚小镜光微为火所害虽光彩昧暗尚能辟诸毒物方圆百歩盖此镜也时王卖得金二千余斤遂入商人之手后王福薄失其大寳夺此镜却入王宫此王十世孙失道国人谋害之此镜又出当是大臣所得其应入于商贾其价千金倾竭府库不足也因命杰公与之论镜由是信伏更问此是瑞寳王令货卖即应大秦波罗奈国失罗国诸大国王大臣所取汝辈胡客何由得之必是盗窃至此耳胡客逡巡未对俄而其国遣使追访至梁云其镜为盗所窃果如其言后有魏使频至亦言黑貂白兎鸭马女国往往入京梁朝卿士始信杰公周游六合出入百代言不虚说皆为美谈故其多闻强识博物辩惑虽仲尼之详大骨子产之说台骀亦不是过矣后魏天平之歳当大同之际彼此俗阜时康贤才鼎盛其朝廷专对称人物士流及应对礼宾则防公独预之为问答皆得先鸣所以出使外郊宴会宾客使彼落其术内动挫词机不虚发举无遗防肾公之力也魏兴和二年遣崔敏阳休之来聘敏字长谦清河东武城人博学赡文当朝第一与太原王延业齐名加以天文律厯医方药品卜论既至帝硕学沙门十人于御对百寮与之谈论多屈于敏帝赐敏书五百余卷他物倍之四公进曰崔敏学问疎浅不足上轸冲命臣防敌之必死帝从之初江东论学有十二沙门论以条疏徴覈有中观论以乘寄萧然言名理者宗仰其术北朝有如实论质定宗礼有廻诤论借机破义敏揔南北二业皆精又桑门所专唯在释氏若儒之与道蔽于未闻敏兼三教而擅之颇有徳色防公尝于五天竺国以梵语精理问论中分别论大无畏论因明论皆穷理尽妙肾公貎寝形陋而声气清畅敏既频胜羣僧而乃傲形于物其日帝于净居殿命防公与敏谈论至若三光四气五行十二支十干八宿风云气金丹玉液药性针道六性五蕴隂阳厯数韬畧机权飞伏孤虚神情状始自经史终于老释凡十余日辩扬六艺百氏与敏互为主客立谈絶倒观者莫不盈量忘归然敏词气似沮于防不自得因而成病舆疾北归未达中路而卒【出梁四公记】








　　太平广记卷八十一
　　钦定四库全书
　　太平广记卷八十二
　　异人二
　　陆法和　　　王梵志　　　王守一
　　李子牟　　　吕翁　　　　管子文
　　袁嘉祚　　　郑相如
　　陆法和
　　陆法和隠于江陵百里洲衣食居处与沙门同自号居士不至城郭容色常定人莫测也侯景始降于梁法和谓南郡朱元英曰贫道应共檀越击侯景为国立効元英问击之何也法和曰正自如此及景渡江法和时在清溪山元英往问之曰侯景今图城其事云何法和曰宜待熟时不撩自落檀越但待侯景熟何劳问也因问尅不乃曰亦尅亦不尅景遣任约众号五万伐湘东王于江陵兵逼法和乃出诣湘东云自有兵书乞征任约召诸蛮弟子八百人在江津二日便发王遣胡僧祜领千余人与之同行法和登舰大笑曰无量兵马江陵多神祠人俗常所祈祷自法和军出无复一验人以为诸神皆从行故也至赤沙湖与任约相对法和乗轻舟不介胄防流而下去约军一里乃远谓士曰观彼龙睡不动吾军之龙甚自踊跃即攻之纵火舫扵前而逆风不便法和执白羽扇以麾风风势即反约众皆见梁兵歩扵水上于是大溃皆投水约逃窜不知所之法和曰明日午时当得及期未得人问之法和曰吾前于此洲水干时建一刹语檀越等此虽为刹实是贼标今何不向标下求贼也如其言果见任约在水中抱刹柱头才出鼻遂擒之约言求就师目前死法和曰檀越有相必不死且扵王有缘决无他虑王扵后微得檀越力果释用为郡守又西围江陵约以兵赴救力战焉法和既平任约乃还谓湘东王曰侯景自然平矣一无可虑蜀贼至法和乃请守巫峡待之乃揔诸军而往先运石以填江三日水遂分流横之以铁鏁萧纪果遣蜀渡峡口势蹙进退不可王琳与法和经畧一战而殱之山中多毒虫猛兽法和授其禁戒不复噬螫所近江湖必于岸侧结草云此处放生渔者皆无得时兵犹禁诸军渔捕有窃为者中夜猛兽必来欲噬之有弟子戏截蛇头来诣法和法和曰汝何意杀蛇因指以示之弟子乃见蛇头齚袴裆而不落又有人以牛试刀一下而头断来诣法和法和曰有一断头牛就卿徴命殊急若不为作功徳一月内报至其人不信数日果死其言多验元帝以法和为郢州刺史法和不称臣其啓文印名上自称居士后乃自称司徒帝谓仆射王褒曰我来未尝有意用陆为三公而自称何也褒曰彼既以道术自命容是先知帝曰法和功业稍重遂就拜为司徒后大聚兵舰欲袭襄阳而入武关帝使止之法和乃尽致其兵谓使者曰法和求道之人尚不希释梵天王岂窥人主之位但与主有香火因縁救援耳今既被疑是业定不可改也于是设供养具大防薄饼及西魏举兵法和赴江陵帝使人逆之曰此自能破贼但镇郢州不须动也法和乃还州垩其城门着麤白布衫布袴邪巾大绳束腰坐苇席终日乃脱之及闻梁灭复取前凶服着之受吊梁人西入魏果见防饼焉【出渚宫旧事】
　　王梵志
　　王梵志衞州阳人也阳城东十五里有王徳祖当隋文帝时家有林檎树生瘿大如斗经三年朽烂徳祖见之乃剖其皮遂见一孩儿抱胎而徳祖养之至七嵗能语曰谁人育我复何姓名徳祖俱以实语之因名曰林木梵天后改曰梵志曰王家育我可姓王也梵志乃作诗示人甚有义防【出史遗】
　　王守一
　　唐贞观初洛城有一布衣自称终南山人姓王名守一常负一大壶卖药人有求买之不得者病必死或急趁无疾人授与之者其人旬日后必染沈痼也栁信者世居洛阳家累千金唯有一子既冠后忽于眉头上生一肉块厯使疗之不能除去及闻此布衣遂躬自祷请既至其家乃出其子以示之布衣先焚香命酒脯犹若祭祝后方于壶中探一丸药嚼傅肉块复请具樽爼须臾间肉块破有小蛇一条突出在地约长五寸五色烂然渐渐长及一丈已来其布衣乃尽饮其酒叱蛇一声其蛇腾起云雾昏暗布衣忻然乗蛇而去不知所在【出大唐竒事】
　　李子牟
　　李子牟者唐蔡王第七子也风仪爽秀才调高雅性闲音律尤善吹笛天下莫比其能江陵旧俗孟春望夕尚列影灯其时士女缘江骈阗纵观子牟客游荆门适逢其防因谓朋从曰吾吹笛一曲能令万众寂尔无哗于是同游赞成其事子牟即登楼临轩逈奏清声一发百戏皆停行人驻愁坐者起听曲罢良乆众声复喧而子牟恃能意气自若忽有白叟自楼下小舟行吟而至状貎古峭辞韵清越子牟洎坐客争前致敬叟谓子牟曰向者吹笛岂非王孙乎天格絶高惜者乐器常常耳子牟则曰仆之此笛乃先帝所赐也神异物则仆不知音乐之中此为至寳平生视仅过万数方仆所有皆莫能知而叟以为常常岂有说乎叟曰吾少而习焉老犹未倦如君所有非吾敢知王孙以为不然当为一试子牟以授之而叟引气发声声成而笛裂四座骇愕莫测其人子牟因叩颡求哀希逢珍异叟对曰吾之所贮君莫能吹即令小僮自舟赍至子牟就视乃白玉耳叟付子牟令其发调气力殆尽纤响无闻子牟弥不自宁防恭备极叟乃授之微弄座客心骨泠然叟曰吾愍子志尚试为一奏清音激越遐韵泛溢五音六律所不能偕曲未终风涛喷腾云雨昏晦少顷开霁则不知叟之所在矣【出集异记】
　　吕翁
