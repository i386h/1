<!-- { "loadSidebar": true } -->
　　晋陆士衡尝饷张华于时賔客盈座华开噐便曰此龙肉也众虽素伏华博闻然意未之信华曰试以苦酒灌之必有异试之有五色光起士衡乃穷其所由鲊主曰家园中积茅下得一白鱼质状殊常以作鲊过羙故以饷陆【出世説】
　　又中朝时有人畜铜澡盘晨夕恒鸣如人扣以白张华华曰此盘与洛钟宫商相谐宫中朝暮撞故声相应可鑢令轻则韵乗鸣自止也依言即不复鸣【出小説】
　　又武库内有雄雉时人咸谓爲怪华云此虵之所化也即使捜除库中果见虵蜕之皮【出小説】
　　又吴郡临平岸崩出一石皷打之无声以问华华曰可取蜀中桐材刻作鱼形扣之则鸣矣即从华言声闻数十里【出小説】
　　又惠帝时有得一鸟毛长数丈华见而叹曰此所谓海鳬毛此毛出则天下土崩果如其言【出异苑】
　　又洛中有一洞穴深不可测有一妇人欲杀夫谓夫曰未曾见此穴夫自过视之至穴妇推夫坠穴至底妇掷飰物如欲祭之此人当时颠坠恍惚良乆乃苏得饭食之气力稍彊周惶覔路乃得一穴匍匐从就﨑岖反侧行数十里穴小寛亦有防明遂得寛平广逺之地歩行百余里觉所践如尘而闻粇米香啗之芬羙过于充饥即裹以爲粮縁穴行而食此物既尽复遇如泥者味似向尘又赍以去所歴幽逺里数难测就明旷而食所赍尽便入一都郛郭修整宫馆壮丽防榭房宇悉以金魄爲餙虽无日月明逾三光人皆长三丈被羽衣奏竒乐非世所闻也便告请求哀长人语令前去从命进道凡遇如此者九处最后所至苦告饥馁长人入指中庭一大柏近百围下有一羊令跪捋羊须初得一珠长人取之次捋亦取后捋令啗食即得疗饥请问九处之名求停不去答曰君命不得停还问张华当悉此人便复随穴而行遂得出交郡徃还六七年间即归洛问华以所得二物视之华云如尘者是黄河龙涎泥是昆山下泥九处地仙名九馆羊爲痴龙其初一珠食之与天地等夀次者延年后者充饥而已【出幽明録】
　　又豫章有然石以水灌之便用以烹煮可使食成尽下可以冷水灌之更如此无穷世人贵其异不能识其名雷焕元康中入洛乃赍以示华华云此所谓然石【出异物志】
　　又嵩髙山北有大穴空莫测其深百姓嵗时毎逰其上晋初尝有一人悮坠穴中同辈冀其倘不死试投食于穴坠者得之爲粮乃縁穴而行可十许日忽旷然见明又有草屋一区中有二人对坐围碁局下有一杯自饮坠者告以饥渇碁者曰可饮此坠者饮之气力十倍碁者曰汝欲停此否坠者曰不愿停碁者曰汝从西行数十歩有一井其中多怪异慎勿畏但投身入中当得出若饥即可取井中物食之坠者如其言井多蛟龙然遇坠者輙避其路坠者縁井而行井中有物若青泥坠者食之了不复饥可半年许乃出蜀中因归洛下问张华华曰此仙馆所饮者玉浆所食者龙穴石髓也【出小说】
　　束晳
　　晋武帝问尚书挚仲冶三月三日曲水其义何防答曰汉章帝时平原徐肇以三月初生三女至三日而俱亡一村以爲怪乃相防之水滨盥洗因流以滥觞曲水之义盖起此也帝曰若如所谈便非嘉事也尚书郎束晳进曰仲冶小生不足以知此臣请説其始昔周公城洛邑因流水以泛酒故逸诗云羽觞随波流又秦昭王三月上已置酒河曲见金人自渊而出奉水心剑曰令君制有西夏及秦覇诸侯乃因此处立爲曲水二汉相沿皆爲盛业帝曰善赐金五十斤而左迁仲冶爲阳城令【出续齐谐记】
　　沈约
　　梁武帝多防事因有贡径寸栗者帝与沈约防栗事帝得十余事约得九事及约出人问今日何不胜约曰此人忌前不譲必恐羞死时又防锦事【出卢氏杂记】
　　又天监五年丹阳山南得瓦物髙五尺围四尺上鋭下平盖如合焉中得劔一瓷具数十时人莫识沈约云此东夷罨盂也葬则用之代棺此制度卑小则随当时矣东夷死则坐葬之武帝服其博识语在江右杂事【出史系】
　　虞世南
　　唐太宗令虞世南写列女传屏风已装未及求本乃暗书之一字无悮【出国史纂异】
　　又太宗常出行有司请载副书以从帝曰不须虞世南此行秘书也
　　傅奕
　　唐贞观中有婆罗门僧言得佛齿所击前无坚物于是士女奔凑其处如市傅奕方卧病闻之谓其子曰非佛齿吾闻金刚石至坚物莫能敌惟羚羊角破之汝徃试焉僧缄縢甚严固求良乆乃见出角扣之应手而碎观者乃止今理珠玉者用之【出国史纂异】
　　郝处俊
　　唐太宗问光禄卿韦某须无脂肥羊肉充药韦不知所从得乃就侍中郝处俊宅问之俊曰上好生必不爲此事乃进状自奏其无脂肥羊肉须五十口肥羊一一对前杀之其羊怖惧破脂并入肉中取最后一羊则极肥而无脂也上不忍爲乃止赏处俊之博识也【出朝野佥载】
　　孟诜
　　唐孟诜平昌人也父曜明经擢第拜学官诜少敏悟博闻多竒举世无与比进士擢第觧褐长乐尉累迁鳯阁舍人时鳯阁侍刘袆之卧疾诜候问之因留饭以金椀贮酪诜视之惊曰此药金非石中所出者袆之曰主上见赐当非假金诜曰药金仙方所资不爲假也祎之曰何以知之诜曰药金烧之其上有五色气遽烧之果然袆之以闻则天以其近臣不当旁稽异术左授台州司马累迁同州刺史每歴官多烦政人吏殆不堪薄其妻室常曰妻室可烹之以啖客人多议之【出御史台记】
　　唐文宗
　　唐文宗皇帝聼政暇博览羣书一日延英顾问宰臣毛诗云呦呦鹿鸣食野之苹苹是何草时宰相李珏杨嗣复陈夷行相顾未对珏曰臣按尔雅苹是藾萧上曰朕看毛诗防苹叶圆而花白丛生野中似非藾萧又一日问宰臣古诗云轻衫衬跳脱跳脱是何物宰臣未对上曰即今之腕钏也真诰言安妃有斵粟金跳脱是臂餙【出卢氏杂记】
　　贾躭
　　唐贾躭好地理学四方之使乃是蕃虏来者而与之坐问其土地山川之所终始凢三十年所闻既偹因撰海内华夷图以问其郡人皆得其实事无虚词【出卢氏杂记】
　　叚成式
　　唐叚成式词学博闻精通三教复强记每披阅文字虽千万言一览略无遗漏尝于私第凿一池工人于土下获鐡一片怪其异质遂持来献成式命尺周而量之笑而不言乃静一室悬鐡其室中之北壁已而泥戸但开一牖方才数寸亦缄鐍之时与近亲辟牖窥之则有金书两字以报十二时也其博识如此【出南楚新闻】
　　又
　　成式多禽荒其父文昌尝患之复以年长不加面斥其过而请从事言之幕客遂同诣学院具述丞相之防亦唯唯逊谢而已翌日复猎于郊原鹰犬倍多既而诸从事各送兎一防其书中徴引典故无一事重叠者从事軰愕然多莫晓其故实于是齐诣文昌各以书示之文昌方知其子艺文该赡山简云吾年四十不为家公所知颇亦此【出玉堂闲话】
　　江陵书生
　　江陵南门之外雍门之内东垣下有小瓦堂室一所髙尺许具体而防询其州人曰此息壤也询其由曰数百年前此州忽爲洪涛所漫未没者三二版州帅惶惧不知所爲忽有人白之曰州之郊墅间有一书生博读甚广才智出人请召询之及召问之此是息壤之地在于南门仆尝读息壤记云禹湮洪水兹有海眼泛之无恒禹乃镌石造龙之宫室寘于穴中以塞其水脉后闻版筑此城毁其旧制是以有此懐襄之患请掘而求之果于东垣之下掘数尺得石宫室皆已毁损荆帅于是重葺以厚壤培之其洪水乃絶今于其上又起屋宇志其处所旋以息壤记騐之不谬【出玉堂闲话】

　　太平广记卷一百九十七
　　钦定四库全书
　　太平广记卷一百九十八
　　文章
　　司马相如　　谢朓　　　　沈约
　　庾信　　　　王勃　　　　卢照邻
　　崔融　　　　张説　　　　崔曙
　　王维　　　　李翰　　　　顾况
　　唐德宗　　　戎昱　　　　李端
　　韩翃　　　　杨慿　　　　符载
　　王建　　　　裴度　　　　白居易
　　元和沙门
　　司马相如
　　汉司马相如赋诗时人皆称典而丽虽诗人之作不能加也子云曰长卿赋不似从人间来其神化所至耶子云学相如之赋而弗迨也故雅服焉相如为上林赋意思萧散不复与外物相关控引天地错综古今忽然而睡跃然而兴几百日而后成其友人盛览字长卿牂牁名士尝问以作赋相如曰合纂组以成文列锦绣而为质一经一纬一宫一商此赋之迹也赋家必苞括宇宙总览人物斯乃得之于内不可得而览乃作合组歌列锦赋而退终身不敢言作赋之心也【出西京杂记】
　　谢朓
　　梁髙祖重陈郡谢朓诗常曰不读谢诗三日觉口臭【出谈薮】
　　沈约
　　梁朝请吴均有才噐常为剑骑诗云何当见天子画地取关西髙祖谓曰天子今见关西安在焉均黙然无答均又为诗曰秋风泷白水鴈足印黄沙沈隐侯约语之曰印黄沙语太险均曰亦见公诗云山樱发欲然约曰我始欲然即以印讫【出谈薮】
　　庾信
　　梁庾信从南朝初至北方文士多轻之信将枯赋以示之于后无敢言者时温子升作韩陵山寺碑信读而写其夲南人问信曰北方文士何如信曰唯有韩陵山一片石堪共语薛道衡卢思道少解把笔自余驴鸣狗吠聒耳而已【出朝野佥载】
　　王勃
　　唐王勃毎为碑颂先磨墨数升引被覆面而卧忽起一笔书之初不防窜时人谓之腹藁【出谈薮】
　　卢照邻
　　唐卢照邻字升之范阳人弱冠拜邓王府典籖王府书记一以委之王有书十二车照邻总披览略能记忆后为益州新都县尉秩满婆娑于蜀中放旷诗酒故世称王杨卢骆照邻闻之曰喜居王后耻在骆前时杨之为文好以古人姓名连用如张平子之略谈陆士衡之所记潘安仁宜其陋矣仲长统何足知之号为防簿骆宾王文好以数对如秦地重关一百二汉家离宫三十六时人号为博士如卢生之文时人莫能评其得失矣惜哉不幸有冉畊之疾着幽忧子以释愤焉文集二十卷【出朝野佥载】
　　崔融
　　唐国子司业崔融作武后册文因发疾而卒时人以为二百年来无此文【出国史纂异】
　　张説
　　唐张説徐坚同为集贤学士十余年好尚颇同情契相得时诸学士凋落者众説坚二人存焉説手疏诸人名与坚同观之坚谓説曰诸公昔年皆擅一时之美敢问艺之先后説曰李峤崔融薛稷宋之问之文皆如良金美玉无施不可富嘉謩之文如孤峯絶岸壁立万仞丛云郁兴震雷俱发诚可异乎若施之于廊庙则为骇矣阎朝隐之文则如丽色靓妆衣之绮绣燕歌赵舞观者忘忧然之风雅则为俳矣坚又曰今之后进文词孰贤説曰韩休之文有如太酒虽雅有典则而薄于滋味许景先之文有如丰肌腻体虽秾华可爱而乏风骨张九龄之文有如轻缣素练实济时用而窘于邉幅王翰之文有如琼林玉斚虽烂然可珍而多有玷缺若能箴其所短济其所长亦一时之秀也【出大唐新语】
　　崔曙
　　唐崔曙应进士举作明堂火珠诗续有佳句曰夜来月满曙后一星孤其言深为工文士推服既夭殁一女名星星而无男当时咸异之【出明皇杂録】
　　王维
　　唐王维好释氏故字摩诘性髙致得宋之问辋川别业山水胜絶今清凉寺是也维有诗名然好取人章句如行到水穷处坐防云起时人以为含英集中诗也漠漠水田飞白鹭隂隂夏木啭黄鹂乃李嘉佑诗也【出国史补】
　　李翰
