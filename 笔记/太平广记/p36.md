<!-- { "loadSidebar": true } -->

　　太平广记卷三十八
　　钦定四库全书
　　太平广记卷三十九
　　神仙三十九
　　刘晏　　　　崔希真　　　韦老师
　　麻阳村人　　慈心仙人
　　刘晏
　　唐宰相刘晏少好道术精恳不倦而无所遇常闻异人多在市肆间以其喧杂可混迹也后游长安遂至一药舗偶问云常有三四老人纱帽拄杖来取酒饮讫即去或兼覔药看亦不多买其亦非凡俗者刘公曰早晚当至曰明日合来刘公平旦往少顷果有道流三人到引满饮酒谈谑极欢旁若无人良久曰世间还有得似我軰否一人曰王十八遂去自后每忆之不可寻求及作刺史往南中过衡山县时春初风景和暖吃冷淘一盘香菜茵陈之类甚为芳洁刘公异之吿邮史曰侧近莫有衣冠居否此菜何所得答曰县有官园子王十八能种所以馆中常有此蔬菜刘公忽惊记所遇道者之説乃曰园近逺行去得否曰即馆后遂往见王十八衣犊鼻灌畦状貌山野望刘公趋拜战栗渐与同坐问其乡里家属曰蓬飘不省亦无亲族刘公异疑之命坐索酒与饮固不肯却归晏乃诣县自请同往南中县令都不喻当时发遣王十八亦不甚拒破衣草履登舟而行刘公渐与之熟令妻子见拜之同坐茶饭形容衣服日益敝家人并窃恶之夫人曰岂兹有异何为如此刘公不懈去所诣数百里患痢朝夕困极舟船隘窄不离刘公之所左右掩鼻罢食不胜其苦刘公都无厌怠之色但忧惨而已劝就汤粥数日遂毙刘公嗟叹涕泣送终之礼无不精备乃葬于路隅后一年官替归朝至衡山县令郊迎既坐曰使君所将园子去寻却回乃应是不堪驱使刘公惊问何时归曰后月余日即归云奉处分放廻刘公大骇当时步至园中茅屋虽存都无所覩隣人云王十八昨暮去矣怨怅加甚向屋再拜泣涕而返审其到县之日乃途中疾卒之辰也遣人往发其墓空存衣服而已数月至京城官居朝列偶得重疾将至属纩家人妻子围视号呌俄闻叩门甚急阍者走呼曰有人称王十八令报一家皆欢跃迎拜王十八微笑而入其卧所疾已不知人久矣乃尽令去幛蔽等及汤药自于腰间取一葫芦开之泻出药三丸如小豆大用苇筒引水半瓯灌而摇之少顷腹中如雷鸣逡廵开眼蹷然而起都不似先有疾状夫人曰王十八在此晏乃涕泗交下牵衣再拜若不胜情妻女及仆使并泣王十八凄然曰奉酬旧情故来相救此药一丸可延十嵗至期某却来自取啜茶一椀而去刘公固请少淹留不可又欲与之金帛复大笑后刘公拜相兼领盐铁坐事贬忠州三十年矣一旦有疾王十八复来曰要见相公刘公感叹颇极延入阁中又恳求王十八曰所疾即愈且还其药遂以盐一两投水令饮饮讫大吐吐中有药三丸颜色与三十年前服者无异王十八索香汤洗之刘公堂侄侍疾在侧遂攫其二丸吞之王十八熟视笑曰汝有道气我固知为汝掠也趋出而去不复言别刘公寻痊复数月有诏至乃卒【出逸史】
　　崔希真
　　大厯初钟陵客崔希真家于郡西善鼓琴工绘事好修养之术二年十月初朔夜大雪希真晨出门见一老人衣簑戴笠避雪门下崔异之请入既去簑笠见神色毛骨非常人也益敬之问曰家有大麦麪聊以充饭叟能是乎老父曰大麦受四时气谷之善者也能沃以豉汁则弥佳崔因命家人具之间又献松花酒老父曰花澁无味某野人也能令其醇美乃于怀中取一丸药色黄而坚老人以石碎之置于酒中则顿甘美矣复以数丸遗希真希真请问老父笑而不答崔入宅于窻窥之见老父于帏幄前所挂素上如有所涂瞬息而罢崔少顷具馔献受而不辞崔后入内出已去矣遂践雪寻迹数里至江入芦洲中见一大船船中数人状貌皆奇而樵客在侧其人顾笑曰葛三乃见逼于伊人廻谓崔曰尊道严师之礼不必然也崔拜而谢之归视幄中得图焉有三人二树一白鹿一药笈其二人盖方外之状手执芝采药者一仙树似栢皆断岌为风雨所败枯槁之状根相连属皆非常意所及后将图并丸药诣茅山问李涵光天师天师曰此真人葛洪第三子所画也李君又曰写神人形状于朽木之下意若得道者寿过松栢也其药乃千嵗松胶也【出原化记】
　　韦老师
　　嵩山道士韦老师者性沉黙少语不知以何术得仙常养一犬多毛黄色每以自随或独坐山林或宿雨雪中或三日五日至岳寺求斋余而食人不能知也唐开元末嵗牵犬至岳寺求食僧徒争竞怒问何故复来老师云求食以与犬耳僧发怒慢骂令奴盛残食与乞食老道士食老师悉以与犬僧之壮勇者又慢骂欲殴之犬视僧色怒老师抚其首久之众僧稍引去老师乃出于殿前池上洗犬俄有五色云遍满溪谷僧骇视之云悉飞集池上顷刻之间其犬长数丈成一大龙老师亦自洗濯服绡衣骑龙坐定五色云捧足冉冉升天而去僧寺作礼懴悔已无及矣【出惊聼録】
　　麻阳村人
　　辰州麻阳县村人有猪食禾人怒持弓矢伺之后一日复出人射中猪猪走数里入大门门中见室宇壮丽有一老人雪髯持杖青衣童子随后问人何得至此人云猪食禾因射中之随逐而来老人云牵牛蹊人之田而夺之牛不亦甚乎命一童子令与人酒饮前行数十步至大防见羣仙羽衣乌帻或摴蒲或奕碁或饮酒童子至饮所传教云公令与此人一杯酒饮毕不饥又至一所有数十床床上各坐一人持书状如聼讲久之却至公所公责守门童子曰何以开门令猪得出入而不能知乃谓人曰此非真猪君宜出去因命向童子送出人问老翁为谁童子云此所谓河上公上帝使为诸仙讲易耳又问君复是谁童子云我王辅嗣也受易已来向五百嵗而未能通精义故被罚守门人去后童子蹴一大石遮门遂不复见【出广异记】
　　慈心仙人
　　唐广徳二年临海县贼袁晁寇永嘉其船遇风东漂数千里遥望一山青翠森然有城壁五色照曜廻舵就泊见精舍瑠璃为瓦瑇瑁为墙既入房廊寂不见人房中唯有胡防子二十余枚器物悉是黄金无诸杂类又有衾茵亦甚炳焕多是异蜀重锦又有金城一所余碎金成堆不可胜数贼等观不见人乃竟取物忽见妇人从金城出可长六尺身衣锦绣上服紫绡裙谓贼曰汝非袁晁党耶何得至此此器物须尔何与輙敢取之向见防子汝谓此为狗乎非也是龙耳汝等所将之物吾诚不惜但恐诸龙蓄怒前引汝船死在须臾耳宜速还之贼等列拜各送物归本处因问此是何处妇人曰此是镜湖山慈心仙人修道处汝等无故与袁晁作贼不出十日当有大祸宜深慎之贼党因乞便风还海岸妇人廻头处分寻而风起羣贼拜别因便扬帆数日至临海船上沙涂不得下为官军格死唯妇人六七人获存浙东押衙谢诠之配得一婢名曲叶亲説其事【出广异记】

　　太平广记卷三十九
　　钦定四库全书
　　太平广记卷四十
　　神仙四十
　　巴卭人　　　章仇兼琼　　石巨
　　李山人　　　陶尹二君　　许碏
　　杨云外　　　杜悰　　　　南岳真君巴卭人
　　有巴卭人不知姓家有橘园因霜后诸橘尽余有二大橘如三四斗盎巴人异之即令攀摘轻重亦如常橘剖开每橘有二老叟须眉皤然肌体红润皆相对戏身仅尺余谈笑自若剖开后亦不惊怖但与决赌赌讫叟曰君输我海龙神第七女髪十两智琼额黄十二枚紫绡披一副綘台山霞实散二庾瀛洲玉尘九斛阿母疗髓凝酒四钟阿母女态盈娘子跻虚龙缟袜八緉后日于王先生青城草堂还我耳又有一叟曰王先生许来竟待不得橘中之乐不减商山但不得深根固蒂为摘下耳又一叟曰仆饥矣须龙根脯食之即于袖中抽出一草根方圆径寸形状宛转如龙毫厘罔不周悉因削食之随削随满食讫以水噀之化为一龙四叟共乘之足下泄泄云起须臾风雨晦防不知所在巴人相传云百五十年已来如此似在隋唐之间但不知指的年号耳【出恠録】
　　章仇兼琼
　　章仇兼琼尚书镇西川常令左右搜访道术士有一鬻酒者酒胜其党又不急于利赊贷甚众每有纱帽藜杖四人来饮酒皆至数斗积债十余石即并还之谈谐笑谑酣畅而去其话言爱説孙思邈又云此小儿有何所防或报章仇公乃遣亲吏候其半醉前拜言曰尚书令传语某苦心修学知仙官在此欲候起居不知俯赐许否四人不顾酣乐如旧逡巡问酒家曰适饮酒几斗曰一石皆拍掌笑太多言讫不离席上已不见矣使者具报章仇公公遂专令探伺自后月余不至一日又来章仇公遂潜驾往诣从者三四人公服至前跃出载拜公自称姓名相顾徐起唯柴烬四枚在于坐前不复见矣时宗好道章仇公遂奏其事诏召孙公问之公曰此太白酒星耳仙格絶髙每游人间饮酒处处皆至尤乐蜀中自后更令寻访絶无踪迹【出逸史】
　　石巨
　　石巨者胡人也居幽州性好服食大厯中遇疾百余日形体羸瘦而神气不衰忽谓其子曰河桥有卜人可蹔屈致问之子还云初无卜人但一老姥尔巨云正此可召子延之至舍巨卧堂前纸槅中姥径造巨所言甚细密巨子在外听之不闻良久姥去后数日旦有白鹤从空中下穿巨纸槅入巨所和鸣食顷俄升空中化一白鹤飞去巨子往视之不复见巨子便随鹤而去至城东大墩上见大白鹤数十相随上天冉冉而灭长史李怀仙召其子问其事具答云然怀仙不信谓其子曰此是妖讹事必汝父得仙吾境内苦旱当为致雨不雨杀汝子归焚香上陈怀仙使金叅军赍酒脯至巨宅致祭其日大雨远近皆足怀仙以所求灵验乃于巨宅立庙歳时享祀焉【出广异记】
　　李山人
　　李中丞汶在朝日好术士时李山人寓居门馆汶敬之汶有子数人其长曰元允先与襄阳韦氏结婚乃自京之襄阳远就嘉防发后山人白汶曰贤郎有厄某能相救只要少时不交人事以图静处汶许之山人别居良久出曰贤郎厄已过然所乘马死从者毙其一身少见血余无大损汶疑信半之乃使人至襄州沿路侦候使廻得信云中道过大桥桥坏马死奴毙身为横木决破颐颔间少许出血寻即平复公叹异之后忽辞云某久此为客将有没化之期但益怅然汶曰何忽若是曰运数且尔亦当委顺汶曰然可少留乎曰可汶固留之月余又云欲遂前期汶又留半月曰此须去矣乃晨起与汶诀别其后诸相识人家皆云同日见李山人来吿别初别时曰某有少事欲言之于第三郎君问何事乃云十五年后于昆明池边见人家小儿颊有疵者即某身也乃行其后亦不知所之【出原化记】
　　陶尹二君
