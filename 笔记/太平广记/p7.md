<!-- { "loadSidebar": true } -->
　　王远字方平东海人也举孝亷除郎中稍加中散大夫学通五经尤明天文图防河洛之要逆知天下盛衰之期九州吉凶如观之掌握后弃官入山修道道成汉孝桓帝闻之连徴不出使郡国逼载以诣京师逺低头闭口不答诏乃题宫门扇板四百余字皆説方来之事帝恶之使削去外字适去内字复见墨皆彻板里削之愈分明逺无子孙乡里人累世相传供飬之同郡太尉陈躭为逺营道室旦夕朝拜之但乞福未言学道也逺在陈家四十余年陈家曽无疾病死丧奴婢皆然六畜繁息田桑倍获逺忽语陈躭曰吾期运当去不得乆停明日日中当发至时逺死躭知其仙去不敢下着地但悲啼叹息曰先生舍我我将何怙具棺器烧香就牀衣装之至三日夜忽失其尸衣冠不觧如虵蜕耳逺卒后百余日躭亦卒或谓耽得逺之道化去或谓知躭将终故委之而去也初逺欲东入括苍山过吴住胥门蔡经家蔡经者小民耳而骨相当仙逺知之故住其家遂语经曰汝生命应得度世欲取汝以官僚耳然少不知道今气少肉多不得上去当为尸觧如从狗窦中过耳于是告以要言乃委经而去经后忽身体发如火欲得冷水灌之举家汲水灌之如沃焦石如此三日销耗骨立乃入室以被自覆忽然失之视其被内唯有皮头足具如蝉蜕也去十余年忽还家容色少壮鬂发鬒黒语家人曰七月七日王君当来其日可多作饮食以供从官至其日经家乃借瓮器作饮食百余斛罗列布置庭下是日王君果来未至先闻金鼓箫管人马之声比近皆惊莫知所在及至经舎举家皆见逺冠逺游冠朱衣虎头鞶囊五色绶带劒黄色少髭长短中人形也乗羽车驾五龙龙各异色前后麾节幡旗导从威仪奕奕如大军也有十二队五伯士皆以蜡封其口鼓吹皆乗龙从天而下悬集于庭从官皆长丈余不从道衢既至从官皆不知所在唯独见逺坐耳须臾引见经父母兄弟因遣人召麻姑亦莫知麻姑是何神也言曰王方平敬报乆不到民间今来在此想姑能暂来语否须臾信还不见其使但闻信语曰麻姑载拜不相见忽已五百余年尊卑有序拜敬无阶烦信承来在彼食顷即到先受命当按行蓬莱今便暂往如是当还还便亲觐愿未即去如此两时闻麻姑来来时亦先闻人马声既至从官半于逺也麻姑至蔡经亦举家见之是好女子年可十八九许于顶上作髻余发散垂至腰衣有文采又非锦绮光彩耀目不可名状皆世之所无也八拜逺逺为之起立坐定各进行厨皆金盘玉杯无限也肴膳多是诸花而香气达于内外擘脯而食之云麟脯麻姑自説云接侍以来已见东海三为桑田向到蓬莱又水浅于往日防时畧半耳岂将复为陵陆乎逺叹曰圣人皆言海中行复扬尘也麻姑欲见蔡经母及妇等时经弟妇新产数日姑见知之曰噫且立勿前即求少许米来得米掷之堕地谓以米祛其也视其米皆成丹砂逺笑曰姑故年少也吾老矣不喜复作如此狡狯变化也逺谓经家人曰吾欲赐汝辈美酒此酒方出天厨其味醇醲非俗人所宜饮饮之或能烂肠今当以水和之汝辈勿怪也乃以斗水合升酒搅之以赐经家人人饮一升许皆醉良乆酒尽逺语左右曰不足复还取也以千钱与余杭姥乞酒湏臾信还得一油囊酒五斗许使传余杭姥答言恐地上酒不中尊饮耳麻姑手爪似鸟经见之心中念曰背大痒时得此爪以爬背当佳也逺已知经心中所言即使人牵经鞭之谓曰麻姑神人也汝何忽谓其爪可爬背耶但见鞭着经背亦莫见有人持鞭者逺告经曰吾鞭不可妄得也经比舍有姓陈者失其名尝罢县尉闻经家有神人乃诣门叩头求乞拜见于是逺使引前与语此人便欲从驱使比于蔡经逺曰君且向日而立逺从后观之曰噫君心邪不正终未可教以仙道当授君地上主者之职司临去以一符并一传着以小箱中与陈尉告言此不能令君度世止能存君本夀自出百嵗向上可以禳灾治病者命未终及无罪者君以符到其家便愈矣若邪血食作祟祸者便带此符以传勑吏遣其君心中亦当知其轻重临时以意治之陈以此符治病有效事之者数百家夀一百一十嵗而死死后子弟行其符不复騐矣逺去后经家所作饮食数百斛皆尽亦不见有人饮食也经父母私问经曰王君是何神人复居何处经曰常在昆仑山往来罗浮括苍等山山上皆有宫室主天曺事一日之中与天上相反覆者数十过地上五岳生死之事皆先来吿王君王君出城尽将百官从行唯乗一黄麟将十数侍人每行常见山林在下去地常数百丈所到则山海之神皆来奉迎拜谒其后数十年经复暂归家逺有书与陈尉其书廓落大而不工先是人无知方平名逺者因此乃知之陈尉家于今世世存録王君手书并符传于小箱中【出神仙传】
　　伯山甫
　　伯山甫者雍州人也入华山中精思服食时时归乡里省亲如此二百年不老到人家即数人先世以来善恶功过有如临见又知方来吉凶言无不效其外甥女年老多病乃以药与之女时年已八十转还少色如桃花汉武遣使者行河东忽见城西有一女子笞一老翁俛首跪受杖使者怪问之女曰此翁乃妾子也昔吾舅氏伯山甫以神药教妾妾教子服之不肯今遂衰老行不及妾故杖之使者问女及子年防答曰妾已二百三十嵗児八十矣后入华山去【出神仙传】
　　马鸣生
　　马鸣生者临淄人也本姓和字君贤少为县吏捕贼为贼所伤当时暂死忽遇神人以药救之便活鸣生无以报之遂弃职随神初但欲治金疮方耳后知有长生之道乃乆随之为负笈西之女几山北到丘南至庐江周游天下勤苦歴年及受太阳神丹经三卷归入山合药服之不乐升天但服半剂为地仙恒居人间不过三年辄易其处时人不知是仙人也架屋舎畜仆从车马并与俗人皆同如此展转经歴九州五百余年人多识之悉怪其不老后乃白日升天而去【出神仙传】
　　李八百
　　李八百蜀人也莫知其名歴世见之时人计其年八百嵗因以为号或山林或居市防知汉中唐公房有志不遇明师欲教授之乃先往试之为作客佣赁者公昉不知也八百驱使用意异于他客公昉爱异之八百乃伪病困当欲死公昉即为迎医合药费数十万钱不以为损忧念之意形于顔色八百又转作恶疮周徧身体脓血臭恶不可忍近公昉为之流涕曰卿为吾家使者勤苦歴年常得笃疾吾取医欲令卿愈无所恡惜而犹不愈当如卿何八百曰吾疮不愈须人舐之当可公昉乃使三婢三婢为舐之八百又曰婢舐不愈若得君为舐之即当愈耳公昉即舐复言无益欲公昉妇舐之最佳又复令妇舐之八百又告曰吾疮乃欲差当得三十斛美酒浴身当愈公昉即为具酒置大器中八百即起入酒中浴疮即愈体如凝脂亦无余防乃吿公昉曰吾是仙人也子有志故此相试子真可教也今当授子度世之诀乃使公昉夫妻并舐疮三婢以其浴酒自浴即皆更少顔色美悦以丹经一卷授公昉公昉入云台山中作药药成服之仙去【出神仙传】
　　李阿
　　李阿者蜀人传世见之不老常乞于成都市所得复散赐于贫穷者夜去朝还市人莫知所止或往问事阿无所言但占阿顔色若顔色欣然则事皆吉若容貌惨戚则事皆凶阿含笑者则有大庆防叹者则有深忧如此候之未曾不审也有古强者疑阿异人常亲事之试随阿还所宿乃在青城山中强后复欲随阿去然身未知道恐有虎狼私持其父大刀阿见而怒强曰汝随我行那畏虎也取强刀以击石刀折壊强忧刀败至旦随出阿问强曰汝愁刀败也强言实恐父怪怒阿则取刀左手击地刀复如故强随阿还成都未至道逢人奔车阿以脚置其车下轹脚皆折阿即死强怖守视之须臾阿起以手抚脚而复如常强年十八见阿年五十许强年八十余而阿犹然不异后语人被昆仑山召当去遂不复还【出神仙传】







　　太平广记卷七
　　钦定四库全书
　　太平广记卷八
　　神仙八
　　刘安　　　　隂长生　　　张道陵
　　刘安
