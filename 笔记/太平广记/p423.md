<!-- { "loadSidebar": true } -->
　　隋炀帝征辽十二军尽没总管来防坐法受戮炀帝尽欲诛其家子君绰忧惧连日与秀才罗巡罗逖李万进结为死友共亡命至海州夜黒迷路路傍有灯火因与共投之扣门数下有一苍头迎拜君绰因问此是谁家答曰科斗郎君姓威即当府秀才也遂启门门又自开敲中门曰蜗儿也有四五个客蜗儿耶又一苍头也遂开门秉烛引客就馆客位牀榻茵褥甚备俄有一小童持烛自中出门曰六郎子出来君绰等降阶见主人主人辞彩朗然文辩纷错自通姓名曰威汚蠖叙寒温讫揖客由阼阶坐曰汚蠖忝以本州乡赋得与足下同声清宵良防殊是忻愿即命酒洽坐渐至酣畅谈谑交至众所不能对君绰颇不能平欲以理挫之无计因举觞曰君绰请起一令以坐中姓名双声者犯罚如律君绰曰威汚蠖实讥其姓众皆抚手大笑以为得言及至汚蠖改令曰以坐中人姓为歌声自二字至三字令曰罗李罗来李众皆服其辨防罗巡又问君声推之事足得自此云龙何玉名之自贬耶汚蠖曰仆久从賔兴多为主司见屈以仆后于羣士何异尺蠖于汚池乎巡又问公华宗氏族何为不载汚蠖曰我木日氏出于齐威王亦犹桓丁之何足下之不学耶既而蜗儿举方丈盘至珍羞水陆充溢其间君绰及仆无不饱饫夜阑彻烛连榻而寝迟明叙别恨怅俱不自胜君绰等行数里犹念汚蠖复来见昨所防之处了无人居唯汚池邉有大螾长数尺又有螺丁子皆大常有数倍方知汚蠖及二竖皆此物也遂共恶昨宵所食各吐出青泥及汚水数升【出怪録】
　　传病
　　隋炀帝大业末年洛阳人家中有传尸病兄弟数人相继亡殁后有一人死气犹未絶家人并哭其弟忽见物自死人口中出跃入其口自此即病嵗余遂卒临终谓其妻曰吾疾乃所见物为之害吾气絶之后便可开吾脑喉视有何物欲知其根本言终而死其妻依命开视脑中得一物形如鱼而并有两头遍体悉有肉鳞弟子致器中跳跃不止试以诸味致中虽不见食悉须臾皆成水诸毒药因皆随销化时夏中蓝熟时众如水次作靛青一人往因以小靛致鉢中此物即遽奔驰须臾间便化为水传靛以疗噎【出广古今五行记】
　　滕庭俊
　　文明元年毗陵滕庭俊患病积年每发身如火烧数日方定名医不能治后之洛调选行至荥水西十四五里天向暮未逹前所遂投一道傍荘家主人暂出未至庭俊心无聊頼因叹息曰为客多苦辛日暮无主人即有老父鬂发踈秃衣服亦弊自堂西出拜曰老夫虽无所解而性好文章适不知郎君来止与和且耶连句次闻郎君吟为客多苦辛日暮无主人虽曹丕云客子长畏人不能过也老夫与和且耶同作浑家门客虽贫亦有斗酒接郎君清话耳庭俊甚异之问曰老父住止何所老父怒曰仆忝浑家扫门之客姓麻名来和弟大君何不呼为麻大庭俊即谢不敏与之偕行绕堂西隅遇见二门门启华堂复阁甚竒秀舘中有樽酒盘核麻大揖让庭俊同坐良久中门又有一客出麻大曰和至矣即降阶揖让坐且耶谓麻大曰适与君欲连句君诗题成未麻大乃书题目曰同在浑家平原门舘连句一首使请为四句矣麻大诗曰自与浑家邻馨香遂满身无心好清静人用去灰尘仆作四句成矣且耶曰仆是七言韵又不同如何麻大曰但自为一章亦不恶且耶良久吟曰终朝每去依烟火春至还归养子孙曾向苻王笔端坐尔来求食浑家门庭俊犹不悟见门舘华盛因有淹留歇宿之计诗曰田文称好客凡养几多人如欠冯谖在今希厠下賔且耶麻大相顾笑曰何得相讥向使君在浑家门一日当厌饫矣于是餐饍肴馔引满数十巡主人至觅庭俊不见使人呌唤之庭俊应曰唯而馆宇并麻和二人一时不见乃坐厠屋下傍有大苍蝇秃扫箒而已庭俊先有疾自此已后顿愈更不复发矣【出怪録】
　　张思恭
　　唐天后中尚食奉御张思恭进牛窟利上蚰蜒大如筯天后以玉合贮之召思恭示曰昨窟利上有此极是毒物近有鸡食乌百足虫忽死开腹中有蚰蜒一抄诸虫并尽此物不化朕昨日以来意恶不能食思恭顿首请死敕免之与宰夫并流岭南【出朝野佥载】
　　蝗
　　唐开元四年河南北螽为灾飞则翳日大如指食苖草叶连根并尽敕差使与州县相知驱逐采得一石者与一石粟一斗粟亦如之掘坑埋却埋一石则十石生卵大如黍米厚半寸盖地浮休子曰昔文武圣皇帝时绕京城蝗大起帝令取而观之对仗选一大者祝之曰朕政刑乖僻仁信未孚当食我心无害苗稼遂吞之须臾有乌如鹳百万为羣拾蝗一日而尽此乃精感所致天若偶然则如勿生天若为厉埋之滋甚当明徳慎罚以答天谴奈何不见福修以禳灾而欲逞杀以消祸此宰相姚文崇失燮理之道矣【出朝野佥载】
　　冷蛇
　　申王有肉疾腹垂至骭每出则以白练束之至暑月鼾息不可过宗诏南方取冷蛇二条赐之虵长数尺色白不螫人执之冷如掘氷申王腹有数约夏月寘于约中不复烦暑【出酉阳杂爼】
　　李揆
　　唐李揆干天中为礼部侍郎尝一日昼坐于堂之前轩忽闻堂中有声极震若墙圮揆惊入视之见一虾蟇俯于地髙数寸魁然殊状揆且惊且异莫穷其来即命家童以巨缶盖焉有觧曰夫虾蟇月中之虫亦天使也今天使来公堂岂非上帝以荣命付公乎其明启而视之已亡见矣后数日果拜中书侍郎平章事【出宣室志】
　　主簿虫
　　润州金坛县大歴中有北人为主簿以竹筒赍蝎十余枚置于防事之后遂孳育至百余枚为土气所蒸而不能螫人南民不识呼为主簿虫【出异记】
　　朱牙之
　　东阳太守朱牙之元兴中忽有一老公从其妾董牀下出着黄裳衿防所出之埳滑泽有泉遂与董交好若有吉凶遂以告牙之儿病疟公曰此应得虎卵服之持防向山东得虎隂尚余暖气使儿炙噉疟即断公常使董梳头发如野猪牙后诸祭酒上章于是絶迹作沸汤试浇此埳掘得数斛大蚁不日村人捉大刀野行逢一丈夫见刀操黄金一饼求以易刀授刀奄失其人所在重察向金乃是牛粪计此即牙家【出异苑】
　　蚓
　　上都浑瑊宅防门外一小槐有穴大如钱每夏月霁后有蚓大如巨臂长二尺余白颈红斑领蚓数百条如索縁枝干及晓悉入穴或时众惊往往成曲学士张乗言浑瑊时堂前忽有从地踊出蚯蚓遍挂其上已有出处忘其书名目【出酉阳杂爼】
　　木师古
　　游子木师古贞元初行于金陵界村落日暮投古精舍宿见主人僧主人僧乃送一陋室内安止其本客防乃封闭不开师古怒遂诘责主人僧僧曰诚非恡惜于此而卑吾人于彼俱以承前客宿于此者未尝不大渐于斯自某到已三十余载殆伤三十人矣闭止周嵗再不敢令人止宿师古不允其词愈生猜责僧不得已令启户洒扫乃实年深朽室矣师古存心信而口貌犹怒及入寝亦不免有备预之志遂取箧中便手刀子一口于牀头席下用壮其胆耳寝至二更忽増寒惊乃漂沸风冷如有扇焉良乆其扇复来师古乃潜抽刀子于幄中以刀子一挥如中物乃闻堕于牀左亦更无他师古复刀子于故处乃安寝至四更已来前扇又至师古亦依前法挥刀中物又如堕于地握刀更了无余事须臾天曙寺僧及侧近人同来扣户师古乃朗言问之为谁僧徒皆惊犹询其来由师古具述其状徐徐拂衣而起诸人遂于牀右见蝙蝠二枚皆中刀狼籍而死每翅长一尺八寸珠眼圆大爪如银色按神异秘经法云百嵗蝙蝠于人口上服人精气以求长生至三百嵗能化形为人飞游诸天据斯未及三百嵗耳神力犹劣是为师古所制师古因之亦知有服链术遂入赤城山不知所终宿在古舍下者亦足防矣【出博异志】







　　太平广记卷四百七十四
<子部,小说家类,异闻之属,太平广记>
　　钦定四库全书
　　太平广记卷四百七十五　宋　李昉等　编昆虫三
　　淳于棼
　　淳于棼
