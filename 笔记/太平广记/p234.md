<!-- { "loadSidebar": true } -->
　　来俊臣雍人也父操松州长史俊臣少诡谲无赖反覆险诐残忍慝举世无比则天朝罗告诸王贵臣授朝散大夫拜侍御史按制狱少不防意者必牵引之前后坐夷灭千余家朝廷累息无敢言者道路以目与侍御史王义侯思止腹心罗告衣冠无间春夏诛斩人不絶时于丽景门内置制狱亦号为新开门但入新开门百不全一义戏谓丽景门为例竟门言入此门例竟也俊臣与其党朱南山等十余辈造告宻罗织经数千言皆有条贯支节张本布置事状由绪令其党告之或投匦以闻则天多委俊臣按问俊臣别造枷号为突地吼遭其枷者轮转于地斯须闷絶矣又作枷有十号棒名见即承复有铁圏笼头当讯囚圏中下楔其余名号数十大略如此也囚人无贵贱必先列枷棒于地召囚前曰此是作具见之魂胆飞越无不自诬者则天重其爵赏以酬之故更竞劝为酷矣由是告宻之徒纷然道路名流僶俛阅日而已朝士因朝黙遭掩袭至于族灭与其家诀曰不知重相见否天授中春官尚书狄仁杰天官侍郎任令晖文昌右丞卢献等五人并为其罗告俊臣既以族人家为功欲引人承反乃奏请降敕一问即承同首例得减死以脇仁杰等令承反杰欵曰大周革命万物惟新唐室旧臣甘从诛戮反是实俊臣乃少寛之其判官王徳夀谓杰曰尚书事已尔且得减死夀今业已受驱策意欲求少阶级冯尚书牵杨执柔可乎杰曰若之何夀曰尚书昔在春官执柔任某司员外引之可也杰曰皇天后土遣狄仁杰行此事耶以头触柱血流被面德夀惧而谢焉仁杰既承反所司待日行刑不复严防得冯首者求笔砚折被头帛书之叙寃苦置于绵衣中遣谓德夀曰时方请赴家人去其緜德夀不复疑也家人得衣中书杰子光逺持之称变得召见则天览之惘然召问俊臣曰卿言仁杰等承反今其子弟讼寃何也俊臣曰此等何能自伏其罪臣寝处之甚安亦不去其巾带则天令通事舍人周綝往视之俊臣遂命狱人令假杰等巾带行立于西命綝视之惧俊臣莫敢西顾但视东唯诺而已俊臣令綝少留附进状乃令判官妄为杰等作谢死表代署而进之凤阁侍郎乐思诲男年八九嵗其家已族且隶于司农上变得召见言俊臣等刻毒愿陛下假条反状以付之无大小皆如状矣则天意少解乃召见杰等曰卿承反何也杰等曰向不承已死于枷棒矣则天曰何为作谢死表杰等曰无因以表示之乃知其代署因释此五家俊臣复奏大将军张干最大将军给使范云仙于洛阳牧院勅按问不堪苦自讼于国有功言辞颇厉俊臣命卫士乱刀斫杀之云仙亦歴事先朝称使司寃苦俊臣言命截去其舌士庻破胆无敢言者俊臣累坐赃出同州参军逼夺同列参军妻仍辱其母莫敢言者寻授河南尉累迁太仆卿则天赐其奴婢十人当受于司农时西畨酋长大将军斛瑟罗家有细婢善歌舞俊臣且止司农赐令其党罗告斛瑟罗反将图其婢诸酋长诣阙割耳面讼寃者数十人乃得不族时綦连耀与刘思礼等有议长安尉吉顼知之以语俊臣俊臣发之连坐族者数十俊臣恃擅其功复罗遘顼顼得召见庭诉仅而免俊臣先逼娶太原王庆说女俊臣素与河东卫遂忠有旧忠名行虽不着然好学有词辨酒酣诣俊臣俊臣方与妻族宴集应门者妄云已出矣遂忠知妄入其家慢骂辱之俊臣耻其亲族命殴击反接既而免之自此搆隙俊臣将罗告武氏诸伪王及太平公主张易之等遂忠发之则天屡保持而诸武及公主皆惧共毁之乃弃市国人无少长皆怨恨竞剐其肉斯须而尽则天觉悟降敕曰来俊臣闾巷小人轻险有素以其颇申糺谪当谓微効欵诚诸王等磐石宗枝必期毁败南北衙文武将相咸拟倾危宜加赤族之诛以雪苍生之愤既族之无问士庶男女相庆于道路咸曰自此后卧乃背得着牀不尔朝不谋夕矣【出御史台记】
　　太平广记卷二百六十七
　　钦定四库全书
　　太平广记卷二百六十八
　　酷二
　　吉顼　　　　成王千里　　张亶
　　王旭　　　　京师三豹　　张孝嵩
　　王宏义　　　谢祐　　　　河内王懿宗
　　酷吏　　　　杨务亷　　　李全交
　　吉顼
　　周明堂尉吉顼夜与监察御史王助同宿王助以亲故爲说綦连耀男大觉小觉云应两角麒麟也耀字光翟言光宅天下也顼明日録状付来俊臣敇差河内王懿宗推诛王助等四十一人皆破家后俊臣犯事司刑断死进状三日不出朝野怪之上入苑吉顼拢马上问在外有何异事顼奏曰臣幸预控爲陛下耳目在外唯怪来俊臣状不出上曰俊臣于国有功朕思之耳顼奏曰于安远告虺贞反其事并验今贞爲成州司马俊臣聚结不逞诬遘贤良赃贿如山寃魂满路国之贼也何足惜哉上令状出诛俊臣于西市敇追于安远还除尚食奉御顼有力焉除顼中丞赐绯顼理綦连耀事以爲巳功授天官侍郎平章事与河内王竞出爲温州司马卒【出朝野佥载】
　　成王千里
　　唐成王千里使岭南取大虵长八九尺以绳防口横于门限之下州县参谒者呼令入门但知视无复瞻仰蛇而惊惶惧僵仆被蛇绕数匝良乆解之以爲戏笑又取及鼈令人脱衣纵等囓其体终不肯放死而后已其人酸痛号呼不可复言王与姬妾共看以爲玩乐然后以竹刺鼈口遂囓竹而放人艾炙鼈背炙痛乃放口人被惊者皆失魂至死不平复矣【阙】
　　张亶
　　唐朔方总管张亶好杀时有突厥投化亶乃作檄文骂黙啜言词甚不逊书其腹背凿其肌肤湼之以墨炙之以火不胜楚痛日夜作虫鸟鸣然后送与黙啜字者宜讫脔而杀之匈奴怨望不敢降【出朝野佥载】
　　王旭
　　唐殿中侍御史王旭括宅中及别宅女妇风声目色有不承者以绳勒其隂令壮士弹竹击之酸痛不可忍倒悬一女妇以石缒其髪遣证与长安尉房恒奸经三日不承女妇曰侍御如此苦毒儿死必防于防司若配入宫必申于主上终不相放旭慙惧乃舍之【出朝野佥载】
　　京师三豹
　　唐监察御史李嵩李全交殿中王旭京师号爲三豹嵩爲赤黧豹交爲白额豹旭爲黑豹皆狠虐不轨鸩毒无仪体性狂踈精神惨刻毎讯囚必铺棘卧削竹籖指方梁压髁碎瓦搘膝遣作仙人献果玉女登梯犊子悬车驴儿防橛凤皇晒翅猕猴钻火上麦索下阑单人不聊生囚皆乞死肆情鍜链证是爲非任意指麾傅空爲实周公孔子请伏杀人伯夷叔齐求其刼罪讯劾干堑水必有期推鞫湿泥尘非不乆来俊臣乞爲弟子索元礼求作门生被追者皆相谓曰牵羊付虎未有出期缚防与猫终无脱日妻子永别朋友长辞京人相要作呪曰违心敎横遭三豹其毒害也如此【出朝野佥载】
　　张孝嵩
　　京兆人高丽家贫于御史台替勋官逓送文牒其时令史作僞帖付高丽追人拟吓钱事败令史逃亡追讨不获御史张孝嵩捉高丽拷膝骨落地两脚俱挛抑遣代令史承僞准法断死讫大理卿状上故事准名例律笃疾不合加刑孝嵩勃然作色曰脚挛何废造僞命乃舁上市斩之【出朝野佥载】
　　王宏义
　　王宏义衡水人也告变授游击将军天授中拜御史与俊臣罗告衣冠俊臣败义亦流于岭南妄称敕追时胡元礼以御史使岭南次于襄邓会而按之宏义词穷乃谓曰与公气类元礼曰足下昔任御史礼任洛阳尉礼今任御史公乃流囚复何气类乃榜杀之宏义毎暑月系囚必于小房中积蒿而施氊褥遭之者斯须气将绝矣茍自诬或他引则易于别房俊臣常行移牒州县慴惧自矜曰我之文牒有如狠毒冶葛也宏义尝于乡里求旁舍主吝之义乃状言园中有白兎县吏会人捕逐斯须苖尽矣内史李昭德曰昔闻苍鹰狱吏今见白兎御史【出御史台记】
　　谢祐
　　周黔府都督谢祐凶险忍毒则天朝徙曹王于黔中祐吓云则天赐自尽祐亲奉进止更无别敇王怖而缢死后祐于平阁上卧婢妾十余人同宿夜不觉刺客截祐首去后曹王破家簿録事得祐首漆之题谢祐字以爲秽器方知王子令刺客杀之【出朝野佥载】
　　河内王懿宗
　　周黙啜贼之陷恒定州和亲使杨齐庄敕授三品入匈奴遂没贼将至赵州襄公段瓆同没唤庄共出走庄惧不敢发瓆遂先归则天赏之复旧任齐庄寻至敕付河内王懿宗鞫问庄曰昔有人相庄位至三品有刀箭厄庄走出被赶斫射不死走得脱来愿王哀之懿宗性酷毒奏庄初懐犹豫请杀之敕依引至天津桥南于卫士铺鼓格上缚磔手足令段瓆先射三发皆中又段瑾射之中又令诸司百官射箭如猬毛仍气弽弽然微动即以刀当心下破至隂剖取心掷地仍趌趌跳数十回懿宗之忍毒也如此【出朝野佥载】
　　酷吏
