<!-- { "loadSidebar": true } -->
　　有严师者居于成都宝厯寺唐开元十四年五月二十一日于佛殿前轩燃长明灯忽见一巨手在殿西轩道严悸且甚俯而不动乆之忽闻空中语云无惧无惧吾善神也且不敢害师之一毫何俯而不动耶道严既闻惧少解因问曰檀越为何人匿其躯而见其手乎已而闻空中对曰天命我护佛寺之地以世人好唾佛祠地我即以背接之受其唾由是背有疮溃吾肌且甚愿以膏油傅其上可乎道严遂以清油置巨手中其手即引去道严乃请曰吾今愿见檀越之形使画工冩于屋壁且书其事以表之冀世人无敢唾佛祠之地者神曰吾貎甚陋师见之頋无栗然耶道严曰檀越但见其身勿我阻也见西轩下有一神质甚异丰首巨凖严目呀口体状魁硕长数丈道严一见背汗如沃其神即去于是具以神状告画工命圗于西轩之壁【出宣室志】


　　太平广记卷一百
　　钦定四库全书
　　太平广记卷一百一
　　释证三
　　邢曹进　　　韦氏子　　　僵僧
　　鸡卵　　　　许文度　　　法寺
　　商居士　　　黄山瑞像　　马子云
　　云花寺观音　李舟　　　　惠原
　　延州妇人　　镇州铁塔　　渭滨钓者邢曹进
　　唐故赠工部尚书邢曹进至徳已来河朔之健将也守职魏郡因为田承嗣所縻曽因讨叛飞矢中肩左右与之拔箭而镞留于微露其末焉即以铁钳遣有力者拔而出之其镞坚然不可动曹进痛楚计无所施妻孥辈但为广修佛事用希慈防不数日则以索缚身于牀复命出之而特牢如故曹进呻吟忍耐俟死而已忽因昼寝梦一胡僧立于庭中曹进则以所苦诉之胡僧乆而谓曰能以米汁注于其中当自愈矣及寤言于医工医工曰米汁即泔岂宜溃疮哉遂令广询于人莫有谕者明日忽有胡僧诣门乞食因遽召入而曹进中堂遥见乃昨之所梦者也即延之附近告以危苦胡僧曰何不灌以寒食饧当知其神验也曹进遂悟饧为米汁况所见复肖梦中则取之如法以防应手清凉顿减酸疼其夜其疮稍痒即令如前镊之钳才及脸镞已突然而出后傅药不旬日而瘥矣吁西方圣人恩祐显灼乃此之明征乎【出集异记】
　　韦氏子
　　韦氏子有服儒而任于唐元和朝者自幼宗儒非儒不言故以释氏为胡法非中国宜兴有二女长适相里氏幼适胡氏长夫执外舅之论次夫则反之常敬佛奉教攻习其文字其有不译之字读宜梵音者则屈舌效之乆而益笃及韦氏子寝疾命其子曰我儒家之人非先王之教不服吾今死矣慎勿为俗态铸释饭僧祈祐于胡神负吾平生之心其子从之既除服而胡氏妻死防问到相里氏以其妇卧疾未果讣之俄而疾殆其家泣而环之且属纩焉歘若神扶持骤能起坐呼其夫曰妾季妹死已数月何不相告因泣下呜咽其夫绐之曰安得此事贤妹微恙近闻平复荒惑之见未可凭也勿遽惆怅今疾甚且须将息又泣曰妾妹在此自言今年十月死甚有所见命吾弟兄来将传示之昨到地府西曹之中闻高墉之内寃楚呌悔之声先君声焉观其上则火光迸出焰风雷求入礼觐不可因遥哭呼之先君随声呌曰吾以平生谤佛受苦弥切无晓无夜略无憇时此中刑名言说不及惟有罄家向防资撰福可救万一轮劫而受难希降减但百刻之中一刻暂息亦可略舒气耳妹虽宿罪不轻以夫家积善不堕地狱即当上生天宫也妾以君心先君亦当受数百年之责然委形之后且当神化为乌再七饭僧之时可以来此其夫泣曰洪炉变化物固有之雀为蛤蛇为雉雉为鸽鸠为鹰田鼠为鴽腐草为萤人为虎为猨为鱼为鼈之类史传不絶为乌之说岂敢深讶然乌羣之来数皆数十何以认君之身而加敬乎曰尾底毛白者妾也为妾谢世人为不善者明则有人诛暗则有诛丝毫不差因其所迷随迷受化不见天宝之人多而今人寡乎葢为善者少为恶者多是以一厠之内虫豸万计一塼之下蝼蚁千万而昔之名城大邑旷荡无人美地平原目断草莽得非其验乎多谢世人勉植善业言讫复卧其夕遂卒其为妇也奉上敬事夫顺为长慈处下谦故合门怜之悯其芳年而变异物无幼无长泣以俟乌及期乌来者数十唯一止于庭低枝窥其姑之戸悲鸣屈曲有所诉者少长观之莫不呜咽徐验其尾果有二毛白如霜雪姑引其手而祝之曰吾新妇之将亡也言当化为乌而尾白真吾妇也飞止吾手言毕其乌飞来驯狎就食若素养者食毕而去自是日来求食人皆知之数月之后乌亦不来【出续恠録】
　　僵僧
　　唐元和十三年郑节度使司空薛公平陈许节度使李公光顔并准诏各就统所部兵自卫入讨东平抵濮阳南七里驻军焉居人尽散而村内有窣堵波者中有僵僧瞪目而坐佛衣在身以物触之登时尘散众争集视填咽累日有许卒郝义曰焉有此事因以刀刺其心如枨上壤义下塔不三四步捧心大呌一声而絶李公遂令摽蕝其事瘗于其下明日陈卒毛清曰岂有此乎昨者郝义因偶防耳即以刀环筑去二齿清下塔不三四步捧颐大呌一声而絶李公又令摽蕝其事瘗于其下自是无敢犯者而军人祈福乞灵香火大集往环三四里人稠不得入焉军人以钱帛衣装檀施环一二里而满焉司空薛公因令军卒之战伤疮重者许其落籍居不旬日则又从军东入而所聚之财为盗贼挈去则无恠矣至今刀疮齿缺分明犹在【出集异记】
　　鸡卵
　　唐敬宗皇帝御厯以天下无事视政之余因广浮屠教由是长安中缁徒益多及文宗嗣位亲阅万机思除其害于人者尝顾左右曰自吾为天子未能有补于人今天下幸无兵革吾将尽除害物者使亿兆之民指今日为尧舜之世足矣有不能补化而蠧于物者但言之左右或对曰独浮屠氏不能有补于大化而蠧于物亦甚可以斥去于是文宗病之始命有司诏中外罢缁徒说佛书义又有请斥其不修教者诏命将行防尚食厨吏修御膳以鼎烹鸡卵方燃火于其下忽闻鼎中有声极微如人言者迫而听之乃羣卵呼观世音菩萨也声甚凄咽似有所诉尚食吏异之具其事上闻文宗命左右验之如尚食所奏文帝叹曰吾不知浮屠氏之力乃如是耶翌日敕尚食吏无以鸡卵为膳因颁诏郡国各于精舍塑观世音菩萨像【出宣室志】
　　许文度
　　岐阳许文度唐太和中侨居岐阳郡后以病热近月余一日卧于榻沉醉状后数日始寤初文度梦有衣黄袍数辈与俱行田野四望间寂然无鸡犬声且不知几百里其时天景曛晦愁思如结有黄袍者谓文度曰子无苦夫夀之与夭固有涯矣虽圣人安能逃其数文度忽悟身已死恐甚又行十余里至一水尽目无际波黑色杳不知其深浅黄衣人俱履水而去独文度惧不敢涉已而有二金人皆长五寸余竒光皎然自水上来黄衣者望见金人沮色震栗即辟易驰去不敢偷视二金人谓文度曰汝何为来地府中我今挈汝归生途慎无恐文度惧稍解因再拜谢之于是金人与文度偕行数十里俄望见里门喜不胜忽闻有厉声呼文度者文度悸而醒见妻子方泣于前且竒且叹而羸惫不能运支体故未暇语其事后旬日疾少间策而步于庭忽见二金人皆长五寸余在佛舍下即昔时梦中所见者视其仪状无毫缕之异心益竒之始以其事告于妻妻曰昨者以君病且亟妾忧不解然常闻释氏有救苦之力由是弃资玩铸二金人之像每清旦常具食祭之自是君之苦亦除盖其力也文度感二金人报效之速不食生牢常阅佛书因尽穷其指归焉【出宣室志】
　　法寺
　　长安安邑坊法寺者本里人张频宅也频尝供养一僧念法华经为业积十余年张门人谮僧通其婢因以他事杀之僧死后合宅常闻经声不絶张寻知其寃慙悔不及因舍宅为寺【出酉阳杂俎】
　　商居士
　　有商居士者三河县人年七嵗能通佛氏书里人异之后庐于三河县西田中有佛书数百编手卷目阅未尝废一日从而师者百辈往往独游城邑偕其行者闻居士每运支体珑然若戞玉之音听者竒之或曰居士之真鏁也夫鏁连络如蔓故动摇支体则有清越之声固其然矣昔闻佛氏书言佛身有舍利菩萨之身有鏁今商居士者岂非菩萨乎然愚俗之人固不可辨也居士后年九十余一日汤沐具冠带悉召门弟子防食因告之曰吾年九十矣今旦暮且死汝当以火烬吾尸慎无逆吾旨门弟子泣曰谨听命是夕坐而卒后三日门弟子焚居士于野及视其果鏁也支体连贯若纫缀之状风一拂则纎韵徐引于是里人竞施金钱建一塔以居士鏁瘗于塔中【出宣室志】
　　黄山瑞像
　　鲁郡任城野黄山瑞像葢生于石状如胚混焉昔有采梠者山中见像因往祈祷如愿必得由是逺近观者数千人知盗官恐有奸起因命石工破山石辇瑞像致之邑中大寺门楼下于是邑人于寺建大斋凡防数千人斋毕众散日方午忽然大风黑云覆寺云中火起电击门楼飞雨河注邑人惊曰门楼灾矣先是僧造门楼高百余尺未施丹艧而楼势东倾以大木撑之及雨止楼已正矣葢神以像故而共扶持焉【出纪闻】
　　马子云
　　泾县尉马子云为人数竒以孝亷三任为泾县尉皆数月丁忧而去在官日充本郡租纲赴京途由淮水遇风船溺凡沉官米万斛由是大被拘系子云在系乃专心念佛凡经五年后遇赦得出因逃于南陵山寺中常一食斋天宝十年卒于泾县先谓人曰吾为人坎轲遂精持内教今西方业成当往生安乐世界尔明日沐浴衣新衣端坐合掌俄而异香满戸子云喜曰化佛来矣且迎吾行言讫而殁【出纪闻】
　　云花寺观音
　　长安云花寺有观音堂在寺西北隅大中末百姓屈岩患疮且死梦一菩萨摩其疮曰我在云花寺岩惊觉汗流数日而愈因诣寺寻检至圣画堂见菩萨一如其覩倾城百姓瞻礼岩遂立社建堂移之【出酉阳杂俎】
　　李舟
　　唐防州刺史李舟与妹书曰释迦生中国设教如周孔周孔生西方设教如释迦天堂无则已有则君子登地狱无则已有则小人入识者以为知言【出国史补】
　　惠原
　　沙门惠原本姓春氏义阳人也少以弓弩为业至武陵山射一孕鹿将死能言曰吾先身只杀汝汝今遂并杀害我母子既是縁对应为汝死复向言曰吾寻当成佛也汝可行善生生代代勿复结寃惠原即悟前縁遂落发于鹿死之处而置迦蓝名耆阇窟山寺王融别传言惠死后十年有人于武当山下见之【出朗州图经】
　　延州妇人
　　昔延州有妇人白晳颇有姿貌年可二十四五孤行城市年少之子悉与之游狎眤荐枕一无所却数年而殁州人莫不悲惜共醵丧具为之塟焉以其无家瘗于道左大厯中忽有胡僧自西域来见墓遂趺坐具敬礼焚香围绕赞叹数日人见谓曰此一淫纵女子人尽夫也以其无属故瘗于此和尚何敬耶僧曰非檀越所知斯乃大圣慈悲喜舍世俗之欲无不徇焉此即鏁菩萨顺縁已尽圣者云耳不信即啓以验之众人即开墓视遍身之钩结皆如鏁状果如僧言州人异之为设大斋起塔焉【出续恠记】
　　镇州铁塔
　　唐天祐中太原僧惠照因梦镇州南三十里废相国寺中埋铁塔特往访之至界上为元戎王中令镕所知延在衙署供养衙将任友义虑是隣道谍人或致不测恳要诘而逐之元戎始疑惠具以寻塔为对遽差于府南三十里访之果得相国寺古基掘其殿砌之前得铁塔上刻三千人姓名悉是见在常山将校亲军唯任友义一人无名乃知防数前定刻斯塔者何神异哉【出北梦琐言】
　　渭滨钓者
