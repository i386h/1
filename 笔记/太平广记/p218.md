<!-- { "loadSidebar": true } -->
　　隋侯白州举秀才至京机智辩捷时莫之比尝与仆射越国公杨素并马言话路傍有槐树顦顇死素乃曰侯秀才理道过人能令此树活否曰能素云何计得活曰取槐树子于树枝上悬着即当自活素云因何得活答曰可不闻论语云子在回何敢死素大笑开皇中有人姓出名六斤欲参素赍名纸至省门遇白请为题其姓乃书曰六斤半名既入素召其人问曰卿姓六斤半答曰是出六斤曰何为六斤半曰向请侯秀才题之当是错矣即召白至谓曰卿何为错题人姓名对云不错素曰若不错何因姓出名六斤请卿题之乃言六斤半对曰白在省门防卒无处见称既闻道是出六斤斟酌只应是六斤半素大笑之素关中人白山东人素尝卒难之欲其无对而关中下俚人言音谓水为霸山东亦言擎将去为操【音其朝反】刀去素尝戏白曰山东固多仁义借一而得两曰为得两答曰有人从其借弓者乃曰操刀去岂非借一而得两白应声曰关中人亦甚聪明问一知二素曰何以得知白曰有人问比来多雨渭水涨否答曰霸长岂非问一知二素于是伏其辩捷白在散官隶属杨素爱其能剧谈毎上番日即令谈戏弄或从旦至晩始得归才出省门即逢素子感乃云侯秀才可为感説一个好话白被留连不获已乃云有一大虫欲向野中覔肉见一刺猬仰卧谓是肉脔欲衔之忽被猬卷着鼻惊走不知休息至山中困乏不觉昏睡刺猬乃放鼻而去大虫忽起欢喜走至橡下低头见橡斗乃侧身语云旦来遭见贤尊愿郎君且避道素与白剧谈因曰今有一深坑可有数百尺公入其中为得出白曰入中不须余物唯用一针即出素曰用针何为答曰针头中令水饱坑拍浮而出素曰头中何处有尔许水白曰无尔许水何因肯入尔许深坑素又谓白曰仆为君作一谜君射之不得迟便须罚酒素曰头长一分眉长一寸未到日中已打两顿白应声曰此是道人素曰君须作谜亦不得迟白即云头长一分眉长一寸未到日中已打两顿素曰君因何学吾作道人谜白曰此是阿歴素大笑白仕唐尝与人各为谜白云必须是实物不得虚作解释浪惑众人若解讫无有此物即须受罚白即云背共屋许大肚共椀许大口共盏许大众人射不得皆云天下何处有物共盏许大口而背共屋许大者定无此物必须共赌白与众赌讫解云此是胡鷰窠众皆大笑又逢众宴众皆笑白后至俱令作谜必不得幽隐难识及诡谲希竒亦不假合而成人所不见者白即应声云有物大如狗面貌极似牛此是何物或云是麞或云是鹿皆云不是即令白解云此是犊子白又与素路中遇胡负青草而行素曰长安路上乃见青草湖须臾又有两醉胡衣孝重服骑马而走俄而一胡落马白曰眞所谓孝乎唯孝有之矣白初未知名在本邑令宰初至白即谒谓知识曰白能令明府作狗吠曰何有明府得遣作狗吠诚如言我辈输一防饮食若妄君当输于是入谒知识俱门外伺之令曰君何须得重来相见白曰公初至民间有不便事望谘公公未到前甚多贼盗请命各家养狗令吠惊自然贼盗止息令曰若然我家亦须养能吠之狗若为可得白曰家中新有一羣犬其吠声与余狗不同曰其声如何答曰其吠声怮怮者令曰君全不识好狗吠声好狗吠声当作号号怮怮声者全不是能吠之狗伺者闻之莫不掩口而笑白知得胜乃云若覔如此能吠者当出访之遂辞而出【出啓顔録】
　　卢嘉言
　　隋卢嘉言就寺礼拜因入僧房一僧善于论议嘉言即与谈话因相戏弄此僧理屈同坐二僧即助此僧酬对往复数廻三僧并屈嘉言乃笑谓曰三个阿师并不解樗蒲僧未喻嘉言即报言可不闻樗蒲人云三个秃不敌一个卢观者大笑僧无以应【出啓颜録】
　　陆操
　　隋七兵尚书河间陆操无姿貌有辩尝新婚太子少保赵郡李【阙】谓之曰屡逢射雉几度啓颜操曰息妫二子不言不笑【出谈薮】
　　薛道衡
　　隋前内史侍薛道衡以醴和麦粥食之谓卢思道曰礼之用和为贵先王之道斯为美思道答曰知和而和不以礼节之亦不可行也【出谈薮】
　　刘焯
　　隋河间郡刘焯与从侄炫并有儒学俱犯法被禁县吏不知其大儒也咸与之枷着焯曰终日枷中坐而不见家曰亦终日负枷坐而不见妇【出啓顔录】
　　山东人
　　山东人娶蒲州女多患瘿其妻母项瘿甚大成婚数月妇家疑壻不慧妇翁置酒盛防亲戚欲以试之问曰某郎在山东读书应识道理鸿能鸣何意曰天使其然又曰松栢冬青何意曰天使其然又曰道邉树有骨何意曰天使其然妇翁曰某郎全不识道理何因浪住山东因以戏之曰鸿能鸣者颈项长松栢冬青者心中强道邉树有骨者车拨伤岂是天使其然壻曰请以所闻见酬不知许否曰可言之壻曰虾蟇能鸣岂是颈项长竹亦冬青岂是心中强夫人项下瘿如许大岂是车拨伤妇翁羞愧无以对之【出啓顔録】
　　吃人
　　隋朝有人敏慧然而口吃杨素毎闲闷即召与剧谈尝嵗暮无事对坐因戏之曰有大坑深一丈方圆亦一丈遣公入其中何法得出此人低头良久乃问云有梯出否素云只论无梯若论有梯何须更问其人又低头良久问曰白白白白日夜夜夜夜地素云何须云白日夜地若为得出乃云不是夜地眼眼不瞎为甚物入入里许素大笑又问云忽命公作军将有小城兵不满一千已下粮食唯有数日城外被数万人围若遣公向城中作何谋计低头良久问云有有救救兵否素云只缘无救所以问公沈吟良久举头向素云审审如如公言不免须败素大笑又问云计公多能无种不解今日家中有人虵咬足为医治此人即应声报云取取五月五日南墙下雪雪涂涂即即治素云五月何处得有雪答云五月五日无雪腊月何处有虵咬素笑而遣之【出啓颜録】
　　赵小儿
　　隋有三藏法师父本商胡法师生于中国仪容面目犹作胡人行业极高又有辩捷尝以四月八日设斋讲説时朝官及道俗观者千余人大德名僧官人辩捷者前后十余人论议法师随难即对义理不穷最后有小儿姓赵年十三即出于众中法师辩捷既已过人又复向来皆是高明旧德忽见此儿欲来论议众咸怪笑小儿精神自若即就座大声语此僧昔野狐和尙自有经文未审狐作阿阇黎出何典语僧语云此即子声高而身小何不以声而补身儿即应声报云法师以弟子声高而身小何不以声而补身法师眼深而鼻长何不截鼻而补眼众皆惊异起立大笑是时暑月法师左手把如意右手揺扇众笑声未定法师又思量答语以所揺扇掩面低头儿又大声语云团圆形如满月不藏顾兎飜掩雄狐众大笑法师即去扇以如意指麾别送问并语未得尽忽如意头落儿即起谓法师曰如意既折义锋亦摧即于座前长揖而去此僧既怒且慙更无以应无不惊叹称笑【出啓顔録】
　　长孙无忌
　　唐太宗宴近臣戏以嘲谑赵公长孙无忌嘲欧阳询曰耸防成山字埋肩不出头谁家麟阁上畵此一狝猴询应曰缩头连背暖当畏肚寒只因心溷溷所以面团团帝敛容曰欧阳询汝岂不畏皇后闻赵公皇后之兄也【出国朝杂记】
　　任瓌
　　唐管国公任瓌酷怕妻太宗以功赐二侍子瓌拜谢不敢以归太宗召其妻赐酒谓之曰妇人妬忌合当七出能改行无妬则无饮此酒不尔可饮之曰妾不能改妬请饮酒遂饮之比醉归与其家死诀其实非鸩也既不死他日杜正伦讥弄瓌瓌曰妇当怕者三初娶之时端居若菩萨岂有人不怕菩萨耶既长生男女如养儿大虫岂有人不怕大虫耶年老面皱如鸠盘荼岂有人不怕耶以此怕妇亦何怪焉闻者欢喜【出御史台记】
　　李勣
　　曹左司郎中封道身形长大而臋甚濶道将入阁奏事英公李勣在后谓道曰封道你臋斟酌坐得即休何须尔许大【出啓顔録】
　　李荣
　　唐有僧法轨形容短小于寺开讲李荣往共论议往复数番僧有旧作诗咏荣于高座上诵之云姓李应须李言荣又不荣此僧未及得道下句李荣应声接曰身长三尺半头毛犹未生四座欢喜伏其辩捷【出啓顔録】

　　太平广记卷二百四十八
　　钦定四库全书
　　太平广记卷二百四十九
　　诙谐五
　　令狐德棻　　崔行功　　　邉仁表
　　辛郁　　　　尹君　　　　裴本
　　长孙同　　王福畤　　　许敬宗
　　高崔嵬　　　元晋　　　　赵谦光
　　沈佺期　　　崔日用　　　裴谈
　　李鎭恶　　　卢廙　　　　松寿
　　封抱一　　　尹神童
　　令狐德棻
　　唐赵元楷与令狐德棻从驾至陜元楷召德棻河邉观砥柱德棻不去遂独行及还德棻曰砥柱共公作何语答曰砥柱附参承公德棻应声曰石不能言物或慿焉时羣公以为佳对【出啓颜録】
　　崔行功
　　唐崔行功与敬播相逐播带榈木霸刀子行功问播云此是何木播对曰是栟榈木行功曰唯问刀子不问佩人【出啓颜録】
　　邉仁表
　　唐四门助教绰与弟子邉仁表论议绰义理将屈乃高声大怒表遂报曰先生闻义即怒岂曰又报云我姓既曰是事皆邉又应声曰先生虽曰义终不绰座下大笑竟被屈而归【出啓顔録】
　　辛郁
　　唐辛郁管城人也旧名太公弱冠遭太宗于行所问何人曰辛太公太宗曰何如旧太公郁曰旧太公八十始遇文王臣今适年十八已遇陛下过之远矣太宗悦命中书【出御史台记】
　　尹君
　　唐杨纂华隂人也累迁雍州长史吏部尚书纂之在雍州司法参军尹君尝任坊州司戸省符科杜若尹君判申曰坊州本无杜若天下共知省符忽有此科应由读谢朓诗悮华省曹如此判事不畏二十八宿向下笑人由是知名及雍州司法时有胡盗金城坊者纂判京城诸胡尽禁问尹君不同之曰贼出万端诈伪非一亦有胡着汉防汉着胡靴亦须汉里兼求不可胡中觅请西市胡禁余请不问纂怒不同判遽命笔复沈吟少乃判曰纂输一筹余依太宗闻而笑曰朕用杨纂闻义伏输一筹朕伏得几筹【出御史台记】
　　裴本
　　唐裴本好谐谑为戸部郎中时左仆射房龄疾甚省将问疾本戏曰仆射病可须问之既甚矣何须问也有泄其言者既而随例看龄龄笑曰裴郎中来龄不死也【出大唐新语】
　　长孙同
　　唐长孙同幼有机辩坐中毎剧谈无不欢笑永徽中在京防宴众因语论及民间事一人云醴泉县去京不远百姓遂行蛊毒此邑须远配流岂得令在侧近一人乃云若令配流处还有百姓此人复行蛊毒岂不还更损人其人云如此欲令何处安置同即云若令同安置必令得所诸人大喜同即问之答云但行蛊毒人并送与莫离支作食手众皆欢笑贞观中尝在诸公主席众莫能当高密公主乃云我段家儿郎亦有人物走令唤取段恪来令对同段恪虽微有辞其容仪短小召至始入门同即云为日已暗公主等并大惊怪云日始是斋时何为道暗同乃指段恪若不日暗何得短人行坐中大笑段恪面大赤更无以答同初上府中设食其仓曹是吴人言音多带其声唤粉粥为粪粥时肴毕陈蒸炙俱下仓曹曰何不先将粪粥来举坐咸笑之同曰仓曹乃是公侯之子孙必复其始诸君何为笑也坐中复大笑同任荆王友所司差摄祭官祠社于坛所清斋同在幕内坐有犬来遗粪于墙上同乃取支牀塼自击之傍人怪其率问曰何为自彻支牀塼打狗同曰可不闻茍利社稷专之亦可【出啓顔録】
　　王福畤
