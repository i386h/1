<!-- { "loadSidebar": true } -->
　　唐大中初有陶太白尹子虚二老人相契为友多游嵩华二峰采松脂茯苓为业二人因携酿醖陟芙蓉峰寻异境憇于大松林下因倾壶饮闻松梢有二人抚掌笑声二公起而问曰莫非神仙乎岂不能下降而饮斯一爵笑者曰吾二人非山精木魅仆是秦之役夫彼即秦宫女子闻君酒馨颇思一醉但形体改易毛发恠异恐子悸栗未能便降子但安心徐待吾当返穴易衣而至幸无遽舍我去二公曰敬闻命矣遂久伺之忽松下见一丈夫古服俨雅一女子鬟髻防衣俱至二公拜谒忻然还坐顷之陶君啓神仙何代人何以至此既获拜侍愿袪未悟古丈夫曰余秦之役夫也家本秦人及稍成童值始皇帝好神仙术求不死药因为徐福所惑搜童男童女干人将之海岛余为童子乃在其选但见鲸涛蹙雪蜃阁排空石桥之柱欹危蓬岫之烟杳恐葬鱼腹犹贪雀生于难厄之中遂出奇计因脱斯祸归而易姓业儒不数年中又遭始皇煨烬典坟坑杀儒士搢绅泣血绂悲号余当此时复在其数时于危惧之中又出奇计乃脱斯苦又改姓氏为板筑夫又遭秦皇歘信妖妄遂筑长城西起临洮东之海曲陇鴈悲昼塞云咽空乡关之思魂飘砂碛之劳力竭堕趾伤骨防雪触氷余为役夫复在其数遂于辛勤之中又出奇计得脱斯难又改姓氏而业工乃属秦皇帝崩穿凿骊山大修茔域玉墀金砌珠树琼枝绮殿锦宫云楼霞阁工人匠石尽闭幽隧余为工匠复在数中又出奇谋得脱斯苦凡四设权奇之计俱脱大祸知不遇世遂逃此山食松脂木实乃得延龄耳此毛女者乃秦之宫人同为殉者余乃同与脱骊山之祸共匿于此不知于今经几甲子耶二子曰秦于今世继正统者九代千余年兴亡之事不可厯数二公遂俱稽颡曰余二小子幸遇大仙多刼因依使今谐遇金丹大药可得闻乎朽骨腐肌实冀庥防古丈夫曰余本凡人但能絶其世虑因食木实乃得凌虚嵗久日深毛发绀緑不觉生之与死俗之与仙鸟兽为隣猱狖同乐飞腾自在云气相随亡形得形无性无情不知金丹大药为何物也二公曰大仙食木实之法可得闻乎曰余初饵栢子后食松脂遍体疮疡膓中痛楚不及旬朔肌肤莹滑毛发泽润未经数年凌虚若有梯步险如履地飘飘然顺风而翔皓皓然随云而升渐混合虚无潜孚造化彼之与我视无二物凝神而神爽养气而气清保守胎根含藏命天地尚能覆载云气尚能蒸日月尚能晦明川岳尚能融结即余之体莫能败坏矣二公拜曰敬闻命矣饮将尽古丈夫折松枝叩玉壶而吟曰饵栢身轻叠嶂间是非无意到尘寰冠裳暂备论浮世一饷云游碧落间毛女继和曰谁知古是与今非间蹑青霞逺翠微箫管秦楼应寂寂防云空惹薜萝衣古丈夫曰吾与子邂逅相遇那无恋恋耶吾有万嵗松脂千秋栢子少许汝可各分饵之亦应出世二公捧受拜荷以酒吞之二仙曰吾当去矣善自导养无令漏泄伐性使神气暴露于窟舍耳二公拜别但觉超然莫知其踪去矣旋见所衣之衣因风化为花片蝶趐而扬空中陶尹二公今巢居莲花峰上颜脸微红毛髪尽緑言语而芳馨满口履步而尘埃去身云台观道士往往遇之亦时细话得道之来由尔【出传奇】
　　许碏
　　许碏自称髙阳人也少为进士累举不第晚学道于王屋山周游五岳名山洞府后从峨眉山经两京复自襄汴来抵江淮茅山天台四明仙都委羽武夷霍桐罗浮无不遍厯到处皆于石厓峭壁人不及处题云许碏自峨眉山寻偃月子到此覩笔踪者莫不叹其神异竟莫详偃月子也后多游庐江间常醉吟曰阆苑花前是醉乡飜王母九霞觞羣仙拍手嫌轻薄谪向人间作酒狂好事者或诘之曰我天仙也方在昆仑就宴失仪见谪人皆笑之以为风狂后当春景揷花满头把花作舞上酒家楼醉歌升云飞去【出续神仙传】
　　杨云外
　　唐干宁中云安县汉城宫道士杨云外常以酒自晦而行止异常前进士钱若愚甚敬之一旦斋沐诣其山观宿于道斋翌日防诚敛袵而白之曰师丈小子凡鄙神仙之事虽聆其説果有之乎杨曰有之我即其人也若示以飞空蹑虚履水蹈火即日有千万人就我不亦烦防乎因腾跃上升冉冉在空中良久而下若愚稽颡自是信有神仙矣【出北梦言】
　　杜悰
　　杜邠公悰为小儿时常至昭应观与羣儿戏于野忽有一道士独呼悰以手摩挲曰郎君勤读书勿与诸儿戏指其观曰吾居此颇能相访否既去悰即诣之但见凉他无所有独一殿巍然存焉内有老君像初道士半面紫黑色至是详视其像颇类向所见道士乃半面为漏雨所淋故也【出玉泉子】
　　南岳真君
　　南岳道士秦保言勤于焚修曾白真君云上仙何以须纸钱有所未谕既而夜梦真君曰纸钱即防吏所借我又何须此由是岳中益信重之【出北梦琐言】









　　太平广记卷四十
　　钦定四库全书
　　太平广记卷四十一
　　神仙四十一
　　薛尊师　　　王老　　　　黑叟
　　刘无名
　　薛尊师
　　薛尊师者家世荣显则天末兄弟数人皆至二千石身为阳翟令而数年间兄弟沦防都尽遂精心归道弃官入山妻儿悉弃召同志者唯有邑小胥唐臣愿从之杖策囊往嵩山口忽遇一人自山而出自云求道之人姓陈云知近有仙境薛遂求问其路陈曰吾有小事诣都约三日而廻廻当奉导君且于此相待薛与唐子止于路口陈至期而至陈曰但止于此吾当入山求之知所诣即来相报期以五日既而过期十日不至薛曰陈生岂相绐乎吾当自往遂縁磴入谷三四十里忽于路侧见一死人虎食其半乃陈山人也唐子谓尊师曰本入山为求长生今反为虎狼之飡陈山人尚如此我独何人不如归人世以终天年耳尊师曰吾闻嵩岳本灵仙之地岂为此害盖陈山人所以激吾志也汝归吾当终至必也不幸而死终无恨焉言讫直往唐亦决意从之夜即宿于石岩之下昼则缘磴而行数日忽见一岩下长松数百株中有道士六人如修药之状薛遂顶礼求诸道士曰吾虽至此自服药耳亦无术可以授君俄覩一禅室中有一老僧又礼拜求问僧亦无言忽于僧床下见藤蔓縁壁出户僧指蔓视薛遂寻蔓出户其蔓傍岩壁不絶经两日犹未尽忽至流泉石室中有道士数人围棋饮酒其陈山人亦在笑谓薛曰何忽而至子之志可教也遂指授道要亦见俗人于此伐薪采药不絶问其所云终南山紫阁峰下去长安城七十里尊师道成后入京居于昊天观风益振时唐宗皇帝奉道数召入内礼谒开元末时已百余歳忽吿门人曰天帝召我为八威观主无病而坐亡顔色不变遂于本院中造塔不塞塔户每至夜辄召弟子唐君吿以修行之术后以俗人礼谒烦杂遂塞其塔户唐君后亦为国师焉【出原化记】
　　王老
　　有王老者常于西京卖药累世见之李司仓者家在胜业里知是术士心恒敬异待之有加故王老往来依止李氏且十余载李后求随入山王亦相招遂仆御数人骑马俱去可行百余里峰峦髙峭攀藤縁树直上数里非人迹所至王云与子偕行犹恐不达神仙之境非仆御所至悉宜遣之李如其言与王至峰顶田畴平坦药畦石泉佳景差次须臾又至林口道士数人来问王老知邀嘉賔故复相候李随至其居茅屋竹亭潇洒可望中有学生数十人见李各来问其亲戚或不言或惆怅者云先生不在今宜少留具厨饭蔬素不异人间也为李设食经数日有五色云霞覆地有三白鹤随云而下于是书生各出如迎候状有顷云先生至见一老人须髪鹤素从云际来王老李迎拜道左先生问王老何以将他人来此诸生拜谒讫各就房李亦入一室时颇炎李出寻泉将欲洗浴行百余步至一石泉见白鹤数十从岩岭下来至石上罗列成行俄而奏乐音响清亮非人间所有李卑伏听其妙音乐毕飞去李还説其事先生问得无犯仙官否答云不敢先生谓李公曰君有官禄未合住此待仕宦毕方可来耳因命王老送李出曰山中要牛两头君可送至藤下李买牛送讫遂无复见路耳【出广异记】
　　黑叟
　　唐寳应中越州观察使皇甫政妻陆氏有姿容而无子息州有寺名寳林中有魔母神堂越中士女求男女者必报验焉政暇日率妻孥入寺至魔母堂捻香祝曰祈一男请以俸钱百万贯缔构堂宇陆氏又曰傥遂所愿亦以脂粉钱百万别绘神仙既而寺中游薄暮方还两月余妻孕果生男政大喜构堂三间穷极华丽陆氏于寺门外筑钱百万募画工自汴滑徐泗扬润潭洪及天下画者日有至焉但以其偿过多皆不敢措手忽一人不説姓名称劒南来且言善画泊寺中月余一日视其堂壁数防头主事僧曰何不速成其事耶其人笑曰请备灯油将夜缉其事僧从其言至平明灿烂光明俨然一壁画人已不见矣政大设斋富商来集政又择日率军吏州民大陈伎乐至午时有一人形容丑黑身长八尺荷笠莎衣荷锄而至阍者拒之政令召入直上魔母堂举手锄以斸其面壁乃頺百万之众鼎沸惊閙左右武士欲擒杀之叟无怖色政问之曰尔颠癎耶叟曰无尔善画耶叟曰无曰縁何事而斸此也叟曰恨画工之罔上也夫人与上官舍二百万图写神仙今比生人尚不逮矣政怒而叱之叟抚掌笑曰如其不信田舍老妻足为验耳政问曰尔妻何在叟曰住处过湖南三二里政令十人随叟召之叟自苇庵间引一女子年十五六薄傅粉黛服不甚奢艳态媚人光华动众顷刻之闲到寳林寺百万之众引颈骇观皆言所画神母果不及耳引至堦前陆氏为之失色政曰尔一贱夫乃蓄此妇当进于天子叟曰待归与田舍亲诀别也政遣卒五十侍女十人同诣其家至江欲渡叟独在小游艇中卫卒侍女叟妻同一大船将过江不觉叟妻于急流之处忽然飞入游艇中人皆惶怖疾棹趋之夫妻已出携手而行又追之二人俱化为白鹤冲天而去【出防昌解颐及河东记】
　　刘无名
