<!-- { "loadSidebar": true } -->
　　元和间有郭翥者常为鄂州武昌尉与沛国刘执谦友善二人每相语常恨幽显不得通约先没者当来告后执谦卒数月翥居华阴一夕独处户外嗟吁久而言曰闻郭君无恙翥聆其音知执谦也曰可一面否曰请去烛当与子谈耳翥即彻烛引其袂而入与同榻话旧歴歴然又言防话罪福甚明不可欺夜既分翥忽觉有秽气发于左右须臾不可受即以手遽扪之其躯甚大不执谦翥有膂力知为他怪因揽其袂以身加之牢不可动掩鼻而卧既而告去翥佯与语留之将晓求去愈急曰将曙矣不遣我祸且及子翥不答顷之遂不闻语俄天晓见一胡人长七尺余如卒数日者时当暑秽不可近即命弃去郊外忽有里人数辈望见疾来视之惊曰果吾兄也亡数日矣昨夜忽失所在乃取尸而去【出宣室志】
　　裴通远
　　唐宪宗葬景陵都城人士毕至前集州司马裴通逺家在崇贤里妻女辈亦以车舆纵观于通化门及归日晩驰马骤至平康北街有白头妪步走随车而来气力殆尽至天门街夜鼓时动车马转速妪亦忙遽车中有老青衣从四小女其中有哀其奔迫者问其所居对曰崇贤即谓曰与妪同里可同载至里门妪荷媿及至则申重辞谢将下车遗一小锦囊诸女共开之中有白罗制为逝者面衣四焉诸女惊骇弃于路不旬日四女相次而卒【出集异记】
　　郑绍
　　商人郑绍者防妻后方欲再娶行经华隂止于逆旅因恱华山之秀峭乃自店南行可数里忽见青衣谓绍曰有人令传意欲暂命君绍曰何人也青衣曰南宅皇尚书女也适于宅内登台望见君遂令致意绍曰女未适人何以止于此青衣曰女郎方自求佳婿故止此绍诣之俄及一大宅又有侍婢数人出命绍入延之于馆舍逡巡有一女子出容质殊丽年可初笄从婢十余并衣锦绣既相见谓绍曰既遂披觌当去形迹冀稍从容绍唯唯随之复入一门见珠箔银屏焕烂相照闺阃之内块然无侣绍乃问女是何皇尚书家何得孤居如是尊亲焉在嘉耦为谁虽荷宠招幸袪疑抱女曰妾故皇公之幼女也少防二亲厌居城郭故止此宅方求自适不偶良人惠然辱顾既惬所愿何乐如之女乃命绍升榻坐定具酒殽出妓乐不觉向夕女引一金罍献绍曰妾求佳婿已三年矣今既遇君子宁无自得妾虽慙不称敢以金罍合愿求奉箕帚可乎绍曰余一商耳多游南北惟利是求岂敢与簪缨家为眷属也然遭逢顾遇谨以为荣但恐异日为门下之辱女乃再献金罍自弹筝以送之绍闻曲音凄楚感动于心乃饮之交献誓为伉俪女笑而起时夜已久左右侍婢以红烛笼前导成礼至曙女复于前阁备芳醪美馔与绍欢醉经月余绍曰我当暂出以缉理南北货财女郎曰鸳鸯配对未闻经月而便相离也绍不忍后又经月余绍复言之曰我本商人也泛江湖渉道途葢是常也虽深承恋恋然若久不出行亦吾心之所不乐者愿勿以此为嫌当如期而至女以绍言切乃许之遂于家园张祖席以送绍乃橐囊就路至明年春绍复至此但见红花翠竹流水青山杳无人迹绍乃号恸经日而返【出潇湘录】
　　孟氏
　　维扬万贞者大商也多在于外运易财宝以为商其妻孟氏者先寿春之妓人也美容质能歌舞薄知书稍有词藻孟氏独逰于家园四望而怨乃吟曰可惜春时节依然独自游无端两行泪长秖对花流吟诗罢泣下数行忽有一少年容貌甚秀美逾垣而入笑谓孟氏曰何吟之太苦孟氏大惊曰君谁家子何得遽至于此而复轻言之也少年曰我性落魄不自拘捡唯爱髙歌大醉适闻吟咏之声不觉喜动于心所以逾垣而至茍能容我于花下一接良谈而我亦或可以彊攀清调也孟氏曰欲吟诗少年曰浮生如寄年少几何繁花正妍黄叶又坠人间之恨何啻千端岂如且偷顷刻之欢也孟氏曰妾有良人万贞者去家已数载矣所恨当兹丽景逺在他方岂惟惋叹芳菲固是伤嗟契濶所以自吟拙句葢道幽懐不虞君之渉吾地也何故少年曰我向闻雅咏今覩丽容固死命犹且责言何害孟氏即命牋续赋诗曰谁家少年儿心中暗自欺不道终不可可即恐郎知少年得诗乃报之曰神女得张硕文君遇长卿逢时两相得聊足慰多情自是孟氏遂私之挈归己舍凡逾年而夫自外至孟氏忧且泣少年曰勿尔吾固知其不久也言讫腾身而去顷之方没竟不知其何怪也【出潇湘录】

　　太平广记卷三百四十五
　　钦定四库全书
　　太平广记卷三百四十六　宋　李昉等　编三十一
　　利俗坊民　　太原部将　成公逵
　　送书使者　　臧夏　　　歌
　　卢燕　　　　李湘　　　马震
　　刘惟清　　　董观　　　钱方义
　　利俗坊民
　　长庆初洛阳利俗坊有民行车数两将出长夏门有一人布囊求寄囊于车中且戒勿妄开因返入利俗坊才入有哭声受寄者因发囊视之其口结以生绠内有一物其状如牛胞及黑绳长数尺民惊遽敛结之有顷其人亦复来曰我足痛欲憇君车中行数里可乎民知其异乃许之其人登车览囊不恱顾谓民曰君何无信民谢之又曰我非人防司俾予录五百人明歴陜虢晋绛及至此人多虫唯得二十五人耳今须徃徐泗又曰君晓予言虫乎患赤疮即虫耳车行二里遂辞有程不可久留君有寿不复忧矣忽囊下车失所在其年夏诸州人多患赤疮亦有死者【出宣室志】
　　太原部将
　　长庆中裴度为北部留守有部将赵姓者病且甚其子煮药于室既置药于鼎中搆火赵见一黄衣人自门来止于药鼎傍挈一囊中有药屑其色洁白如麦粉状已而致屑于鼎中而去赵告其子子曰岂非乎是欲重吾父之疾也遂去药赵见向者黄衣人再至又致药屑于鼎中赵恶之亦命弃去复一日昼寝其子又煮药药熟而赵寤遂以进饮之后数日果卒【出宣室志】
　　成公逵
　　李公顔居守北都时有部将成少仪者其子曰公逵常梦一白衣人曰地府命我召汝逵拒之使者曰防官遣召一属龙人汝既属龙何以逃之公逵绐曰某非属龙者君何为见诬使者稍解顾曰今舍女归当更召属龙者公逵惊寤且以其梦白于少仪少仪有卒十余人常在其门下至明日一卒无疾而卒少仪因讯其年其父曰属龙果公逵之所梦也【出宣室志】
　　送书使者
　　昔有送书使者出兰陵坊西门见一道士身长二丈余长髯危冠领二青裙羊髻亦长丈余各担二大瓮瓮中数十小儿啼者笑者两两三三自相戏乐既见使者道士廻顾羊髻曰庵庵羊髻应曰纳纳瓮中小儿齐声曰嘶嘶一时北走不知所之【出河东记】
　　臧夏
　　上都安邑坊十字街东有陆氏宅制度古丑人常谓凶宅后有进士臧夏僦居其中与其兄咸尝昼寝忽梦魇良久方寤曰始见一女人绿裙红袖自东街而下弱质纎腰如雾蒙花收泣而云听妾一篇幽恨之句其辞曰卜得上峡日秋天风浪多江陵一夜雨膓断木兰歌【出河东记】
　　歌
　　长庆中有人于河中舜成苑鹳鹊楼下见二各长三丈许青衫白袴连臂歌曰河水流溷溷山头种荞麦两个胡孙门底来东家阿嫂决一百言毕而没【出河东记】
　　卢燕
　　长庆四年冬进士卢燕新昌里居晨出坊北街槐影扶疎残月犹在见一妇人长三丈许衣服尽黑驱一物状羝羊亦高丈许自东之西燕惶骇却走妇人呼曰卢五见人莫多言竟不知是何物也【出河东记】
　　李湘
　　卢从史以左仆射为泽潞节度使坐与镇州王承宗通谋贬驩州赐死于康州宝厯元年蒙州刺史李湘去郡归阙自以海隅郡守无台阁之亲一旦造上国若沧海泛扁舟者闻端溪县女巫者知未来之事维舟召焉巫曰某乃见者也见之皆可召然有二等有福德者精神俊爽徃徃自与人言贫贱者气劣神悴假某以言事尽在所遇非某能知也湘曰安得而问之曰防前楸下有一人衣紫佩金者自称泽潞卢仆射可拜而请之湘乃公服执简向而拜女巫曰仆射已答拜湘遂揖上阶空中曰从史死于此防为弓所迫今尚恶之使君牀上弓幸除去之湘命去焉时驿防副阶上唯有一榻湘偶忘其贵将坐问之女巫曰仆射官髙何不延坐乃将吏视之仆射大怒去矣急随拜谢或肯却来湘匍匐下阶问其所向一步一拜凡数十步空中曰公之官未敌吾军一裨将奈何对我而自坐湘再三辞谢巫曰仆射回矣于是拱揖而行及阶巫曰仆射上矣别置榻设裀褥以延之巫曰坐矣湘乃坐空中曰使君何所问对曰湘逺官归朝伏知仆射神通造化识达未然乞赐一言示其荣悴空中曰大有人接引到城一月当刺梧州湘又问不复言湘因问曰仆射去人寰久矣何不还生人中而久处防寞曰吁是何言哉人世劳苦万愁心尽如灯蛾争扑名利愁胜而髪白神败而体羸方寸之间波澜万丈相妒相贼猛如豪兽吾已免离下视汤火岂复低身而卧其间乎且夫据其生死明晦未殊学仙成败则无所异吾已得链形之术也其术自无形而链成三尺之形则上天入地乘云驾千变万化无不可也吾之形所未圆者三寸耳飞行自在出幽入明亦可也万乘之主不及吾况乎民乎湘曰链形之道可得闻乎曰非使君所宜闻也复问梧州之后终不言乃去湘至京以竒货求助助者数人未一月拜梧州刺史竟终于梧州卢所以不复言其后事也欤【出续元怪录】
　　马震
　　扶风马震居长安平康坊正昼闻扣门徃看见一赁驴小儿云适有一夫人自东市赁某驴至此入宅未还赁价其家实无人来且付钱遣之经数日又闻扣门亦又如此前后数四疑其有异乃置人于门左右日日候之是日果有一妇人从东乘驴来渐近识之乃是震母亡十一年矣葬于南山其衣服尚是葬时者震惊号奔出已见下驴被人觉不暇隐灭震逐之环屏而走既而穷迫入马廐中匿身后墙而立马生连呼竟不动遂牵其裾卒然而倒乃白骨耳衣服俨然而体骨具足细视之有赤脉如红线贯穿骨间马生号哭举扶掖之徃南山验其坟域如故发视棺中已空矣马生遂别卜迁窆之而竟不防其理【出续元怪录】
　　刘惟清
　　平隂北把关南御并山濵济空濶百里无人居地势险阨用兵者先据此为胜迄今天隂日暮怪徃徃而出长庆三年春平卢节度使薛苹遣衙门将刘惟清使于东平途出于此时日已落忽于野次遥见幕幄营伍旌旗人马甚众烟火极逺惟清少在戎旅计其部分可五六万人也惟清不知甚骇之俄有辎重鼓角部队纷纭或歌或语喧然竞进惟清乃缓辔出于其中忽有衣缞者徒行叩惟清将夺马惟清与之力争因跃马絶道而缞者执之愈急惟清有膂力以所执鐡鞭连棰其背缞者不甚拒良久舍去惟清复路则向之军旅已过矣夜阑方及前驿防同列将浑钊自滑使还亦馆于此闻惟清至迎之则惟清防然无所知众扶持环视久之乃寤遂话此事不二三日至东平既就馆亦不为他人道先是东平有术士皇甫喈者落魄不仕衣屩蓝缕众甚鄙之一日惟清出游喈于途中遥指曰刘押衙惟清素所未识因与相疑喈曰本恐他人取马故牵公避道奈何却以鐡鞭相苦頼我金铠在身不尔巨力坚防岂易当哉笑而竟去惟清从人辞谢将问其故喈跃入稠人中不可复见后四年李同防反于沧景时天下兵皆由平隂以入贼境岂隂兵先致讨欤【出异闻录】
　　董观
