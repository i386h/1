<!-- { "loadSidebar": true } -->
　　任氏女妖也有韦使君者名崟第九信安王祎之外孙少落拓好饮酒其从父妺婿曰郑六不记其名早习武艺亦好酒色贫无家托身于妻族与崟相得游处不间唐天寳九年夏六月崟与郑子偕行于长安陌中将防饮于新昌里至宣平之南郑子辞有故请间去继至饮所崟乗白马而东郑子乗驴而南入升平之北门偶值三妇人行于道中中有白衣者容色姝丽郑子见之惊悦策其驴忽先之忽后之将挑而未敢白衣时时盼睐意有所受郑子戏之曰美艳若此而徒行何也白衣笑曰有乗不解相假不徒行何为郑子曰劣乗不足以代佳人之歩今輙以相奉某得歩从足矣相视大笑同行者更相诱稍已狎昵郑子随之东至乐游园已昬黒矣见一宅土垣车门室宇甚严白衣将入顾曰愿少踟蹰而入女奴从者一人留于门屏间问其姓第郑子既告亦问之对曰姓任氏第二十少项延入郑絷驴于门置防于鞍始见妇人年三十余与之承迎即任氏姊也列烛置膳举酒数觞任氏更妆而出酣饮极欢夜乆而寝其妍姿美质歌笑态度举措皆艳殆非人世所有将晓任氏曰可去矣某兄弟名系教坊职属南衙晨兴将出不可淹留乃约后期而去既行及里门门扄未发门旁有胡人鬻饼之舎方张灯炽炉郑子憇其下坐以鼓因与主人言郑子指宿所以问之曰自此东转有门者谁人之宅主人曰此隤墉弃地无第宅也郑子曰适过之曷以云无与之固争主人适悟乃曰吁我知之矣此中有一狐多诱男子偶宿尝三见矣今子亦遇乎郑子赧而隠曰无质明复视其所见土垣车门如故窥其中皆蓁荒及废圃耳既归见崟崟责以失期郑子不泄以他事对然想其艳冶愿复一见之心尝存之不忘经十许日郑子游入西市衣肆瞥然见之曩女奴从郑子遽呼之任氏侧身周旋于稠人中以避焉郑子连呼前迫方背立以扇障其后曰公知之何相近焉郑子曰虽知之何患对曰事可愧耻难施靣目郑子曰勤想如是忍相弃乎对曰安敢弃也惧公之见恶耳郑子发誓词防益切任氏乃回眸去扇光彩艳丽如初谓郑子曰人间如某之比者非一公自不识耳无独怪也郑子请之与叙欢对曰凢某之流为人恶忌者非他为其伤人耳某则不然若公未见恶愿终己以奉巾栉郑子许与谋栖止任氏曰从此而东大树出于栋间者门巷幽静可税以居前时自宣平之南乗白马而东者非君妻之昆弟乎其家多什器可以假用是时崟伯叔从役于四方三院什器皆贮藏之郑子如言访其舎而诣崟假什器问其所用郑子曰新获一丽人已税得其舎假具以备用崟笑曰观子之貌必获诡陋何丽之絶也崟乃悉假帷帐榻席之具使家僮之慧者随以觇之俄而奔走返命气吁汗洽崟迎问之有乎曰有又问客若何曰奇怪也天下未尝见之矣崟姻族广茂且夙从逸游多识美丽乃问曰孰某美僮曰非其伦也崟遍比其佳者四五人皆曰非其伦是时吴王之女有第六者则崟之内妹秾艳如神仙中表素推第一崟问曰孰与吴王家第六女美又曰非其伦也崟抚手大骇曰天下岂有斯人乎遽命汲水澡颈巾首膏唇而徃既至郑子适出崟入门见小僮拥篲方扫有一女奴在其门他无所见徴于小僮小僮笑曰无之崟周视室内见红裳出于戸下廹而察焉见任氏戢身匿于扇间崟别出就明而观之殆过于所传矣崟爱之发狂乃拥而淩之不服崟以力制之方则曰服矣请少廻旋既从则捍御如初如是者数四崟乃悉力持之任氏力竭汗濡雨自度不免乃纵体不复拒抗而神色惨变崟问曰何色之不悦任氏长叹息曰郑六之可哀也崟曰何谓对曰郑生有六尺之躯而不能庇一妇人岂丈夫哉且公少豪侈多获佳丽遇某之比者众矣而郑生穷贱耳所称惬者唯某而已忍以有余之心而夺人之不足乎哀其穷馁不能自立衣公之衣食公之食故为公所繋耳若糠糗可给不当至是崟豪俊有义烈闻其言遽置之敛袵而谢曰不敢俄而郑子至与崟相视咍乐自是凢任氏之薪粒牲饩皆崟给焉任氏时有经过出入或车马轝歩不常所止崟日与之逰甚欢每相狎昵无所不至唯不及乱而已是以崟爱之重之无所怪惜一食一饮未尝忘焉任氏知其爱己因言以谢曰愧公之见爱甚矣顾以陋质不足以答厚意且不能负郑生故不得遂公欢某秦人也生长秦城家本伶伦中表姻族多为人宠媵以是长安狭斜悉与之通或有妹丽恱而不得者为公致之可矣愿持此以报徳崟曰幸甚中有鬻衣之妇曰张十五娘者肌体凝洁崟常悦之因问任氏识之乎对曰是某表娣妺致之易耳旬余果致之数月厌罢任氏曰市人易致不足展効或有幽絶之难谋者试言之愿得尽智力焉崟曰昨者寒食与二三子游于千福寺见刁将军缅张乐于殿堂有善吹笙者年二八防鬟垂耳娇姿艳絶当识之乎任氏曰此宠奴也其母即妾之内姊也求之可也崟拜于席下任氏许之乃出入刁家月余崟促问其计任氏愿得防缣以为赂崟依给焉后二日任氏与崟方食而缅使苍头控青骊以迓任氏任氏闻召笑谓崟曰谐矣初任氏加宠奴以病针饵莫减其母与缅忧之方甚将徴诸巫任氏宻赂巫者指其所居使言从就为吉及视疾巫曰不利在家宜出居东南某所以取生气缅与其母详其地则任氏之第在焉缅遂请居任氏谬辞以偪狭勤请而后许乃辇服玩并其母偕送于任氏至则疾愈未数日任氏宻引崟以通之经月乃孕其母惧遽归以就缅由是遂絶他日任氏谓郑子曰公能致钱五六千乎将为谋利郑子曰可遂假求于人获钱六千任氏曰鬻马于市者马之股有疵可买以居之郑子如市果见一人牵马求售者青在左股郑子买以归其妻昆弟皆之曰是弃物也买将何为无何任氏曰马可鬻矣当获三万郑子乃卖之有醻二万郑子不与一市尽曰彼何苦而贵买此何爱而不鬻郑子乗之以归买者随至其门累増其估至二万五千也不与曰非三万不鬻其妻昆弟聚而诟之郑子不获已遂卖登三万既而宻伺买者徴其由乃昭应县之御马疵股者死三嵗矣厩吏不时除籍官徴其估计钱六万设其以半买之所获尚多矣若有马以备数则三年刍粟之估皆吏得之且所偿盖寡是以买耳任氏又以衣服故弊乞衣于崟崟将买全防与之任氏不欲曰愿得成制者崟召市人张大为买之使见任氏问所欲张大见之惊谓崟曰此必天人贵戚为郎所窃且非人间所宜有者愿速归之无及于祸其容色之动人也如此竟买衣之成者而不自纫缝也不晓其意后嵗余郑子武调授槐里府果毅尉在金城县时郑子方有妻室虽昼游于外而夜寝于内多恨不得转其夕将之官邀与任氏俱去任氏不欲徃曰旬月同行不足以为欢请计给粮饩端居以迟归郑子恳请任氏愈不可郑子乃求崟资助崟与更劝勉且诘其故任氏良乆曰有巫者言某是嵗不利西行故不欲耳郑子甚惑也不思其他与崟大笑曰明智若此而为妖惑何哉固请之任氏曰傥巫者言可徴徒为公死何益二子曰岂有斯理乎恳请如初任氏不得已遂行崟以马借之出祖于临臯挥别去信宿至马嵬任氏乗马居其前郑子乗驴居其后女奴别乘又在其后是时西门圉人敎猎狗于洛川已旬日矣适值于道苍犬腾出于草间郑子见任氏歘然坠于地复本形而南驰苍犬逐之郑子随走呌呼不能止里余为犬所获郑子衔涕出囊中钱赎以瘗之削木为记回覩其马囓草于路隅衣服悉委于鞍上履袜犹悬于镫间若蝉蜕然唯首饰坠地余无所见女奴亦逝矣旬余郑子还城崟见之喜迎问曰任子无恙乎郑子然对曰殁矣崟闻之亦恸相持于室尽哀徐问疾故答曰为犬所害崟曰犬虽猛安能害人答曰非人崟骇曰非人何者郑子方述本末崟惊讶叹息不能已明日命驾与郑子俱适马嵬发瘗视之长恸而归追思前事唯衣不自制与人颇异焉其后郑子为総监使家甚富有马十余匹年六十五卒大厯中沈既济居钟陵甞与崟游屡言其事故最详悉后崟为殿中侍御史兼陇州刺史遂殁而不返嗟乎异物之情也有人焉遇不失节狥人以至死虽今妇人有不如者矣惜郑生非精人徒恱其色而不徴其性情向使渊识之士必能揉变化之理察神人之际着文章之美要妙之情不止于赏翫风态而已惜哉建中二年既济自左拾遗与金吴将军裴冀京兆少尹孙成戸部郎中崔需右拾遗陆淳皆适居东南自秦徂吴水陆同道时前拾遗朱放因旅游而随焉浮頴渉淮方舟防流昼防夜话各徴其异説众君子闻任氏之事共深叹骇因请既济传之以志异云沈既济撰
　　李苌
　　唐天寳中李苌为綘州司士摄司戸事旧传此阙素凶防事若有小孔子出者司户必死天下共传司户孔子苌自摄职便处此防十余日儿年十余嵗如厠有白裙妇人持其头将上墙人救获免忽不复见苌大怒骂空中以瓦掷中苌手表弟崔氏为本州军是日至苌所言此野狐耳曲沃饶鹰犬当大致之俄又掷粪于崔杯中后数日犬至苌大猎获狡狐数头悬于檐上夜中闻檐上呼李司士云此是狐婆作祟何以枉杀我娘儿欲就司士一饮明日可具觞相待苌云已正有酒明早来及明酒具而狐至不见形影具闻其言苌因与交杯至狐其酒翕然而尽狐累饮三斗许苌唯饮二升忽言云今日醉矣恐失礼仪司士可罢狐婆不足忧矣明当送法禳之翌日苌将入衙忽闻檐上云领取法寻有一团纸落苌便开视中得一帖令施灯心席席后乃书符符法甚备苌依行之其怪遂絶【出广异记】

　　太平广记巻四百五十二
<子部,小说家类,异闻之属,太平广记>
　　钦定四库全书
　　太平广记巻四百五十三　　宋　李昉等编狐七
　　王生　　　　李自良　　　李令绪
　　裴少尹
　　王生
