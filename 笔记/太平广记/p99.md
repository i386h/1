<!-- { "loadSidebar": true } -->
　　宋邢懐明河间人为大将军参军尝随南郡太守朱脩之北伐同见陷没伺间隙俱遁南归夜行昼伏三日犹惧追捕乃遣人前觇虏数日不还一夕将雨阴暗所遣人将晓忽至乃惊曰向遥见火光甚明故来投之那得至而反暗脩等惊愕懐明先奉法自出征恒顶戴观世音经诵读不废夕亦暗诵咸疑是经神力遂得脱免居于京师忽有沙门诣懐明云贫道见此巷中及君家有血气宜移避语毕去懐明追而目之出门便不见意甚恶之经二旬邻人张景秀伤父及杀妻懐明以为血气之征庶得无事时与刘斌刘敬文同在一巷其年竝以刘湛之党被诛夷【出法苑珠林】
　　王球
　　宋王球字叔达太原人为涪陵太守以元嘉元年于郡失守系在刑狱防鎻坚固球先精进用心尤至狱中百余人并多饥饿球每食皆分施之日自持斋至心念观世音夜梦升髙座见一沙门以一卷经与之题名光明按行品并诸菩萨名球得而披读忘第一菩萨名第二观音第三大势至又见一车轮沙门曰此五道门也既觉鎻皆断脱球心知神力弥增専志因自钉治其鎻经三日而被原宥【出法苑珠林】

　　太平广记卷一百十
　　钦定四库全书
　　太平广记卷一百十一
　　报应十
　　竺恵庆　　　卞悦之　　　张畅
　　王谟　　　释道冏　　　伏万夀
　　彭子乔　　　释慧和　　　齐建安王毛徳祖　　　李儒俊　　　沈甲
　　张达　　　　孙敬徳　　　髙荀
　　史隽　　　　东山沙弥　　徐善才
　　杜智楷　　　张氏　　　　许俨
　　僧道宪　　　成珪　　　　王琦
　　竺恵庆
　　宋沙门竺恵庆广陵人也经行修明元嘉十二年荆扬大水恵庆将入庐山船至江而暴风忽起同旅已得依浦唯恵庆舫飘飏中江风疾浪涌唯待沦覆恵庆正心端意诵观世音经洲际之人望见其舫迎飚截流如有数十人牵挽之者迳到其岸一舫全济【出法苑珠林】
　　卞悦之
　　宋居士卞悦之济阴人也作朝请居在潮沟行年五十未有子息妇为取妾复积载不孕将祈求继嗣发愿诵观音经千遍其数垂竟妾即有娠遂生一男时即元嘉十四年也【出防祥记】
　　张畅
　　宋张畅常奉持观音南谯之搆逆也畅不从王欲害之夜梦观世音曰汝不可杀畅遂不敢害及王败畅系狱诵观世音经千遍鏁寸寸断狱司易之复断吏白曰释之【出谈薮】
　　王谟
　　宋太原王谟爽迈不羣北征失律军法当死梦人谓之曰汝诵观世音千遍可得免祸谟曰命悬旦夕千遍何可得乃授云观世音南无佛与佛有因与佛有缘佛法相缘常乐我情朝念观世音暮念观世音念念从心起念佛不离心既而诵满千遍将就戮将军沈庆之谏遂免厯位尚书金紫豫州刺史
　　释道冏
　　姚秦沙门释道冏始十八年师道懿遣至河南霍山采钟乳与同道道朗等四人共行持炬深穴入且三里遇一深流横木而过冏最先济后辈坠水而死时火又灭防然昏闇冏生念已尽恸哭而已犹固一心呼观世音誓愿若出路供百人防表报威神经一宿而见小光烱然状若萤火倐忽之间穴中尽明于是见路得出岩下由此信悟弥深屡覩灵异元嘉十九年临川王作镇广陵请冏供养其年九月于西斋中作十日观世音斋已得九日夜四更尽众僧皆眠冏起礼拜谢欲坐禅忽见四壁有无数沙门悉半身出见一佛螺髻分明了了有一长人着平上帻布袴褶手把长刀貌极雄异捻香授道冏道冏时不肯受壁中沙门语云冏公可为受香以覆防主人俄而霍然无所复见当此之时都不见众防诸僧唯覩置释迦文行像而已【出法苑珠林】
　　伏万夀
　　伏万夀平昌人宋元嘉十九年在广陵为衞府参军乞假返州四更初涉江长波安流至中而风起如箭时又夜莫知所向万夀先奉法唯一心归命观世音念无间倐尔与船中数人同覩北岸有光状如村火喜曰此必是阳火也回船趋之未旦而至问彼人皆云昨夜无燃火者于是方悟神力焉【出法苑珠林】
　　彭子乔
　　宋彭子乔者益阳县人也任本郡主簿事太守沈文龙建元元年以罪被系子乔少年尝出家还俗后常诵观世音经时文龙盛怒防械稍急必欲杀之子乔忧惧无复余计唯至诚诵经至百余遍疲而昼寝同系者有十许人亦俱睡有湘西县吏杜道荣亦系在狱乍寐乍寤不甚得熟忽有白鹤集子乔屏风上有顷一鹤下至子乔边时复觉如美丽人道荣起见子乔械脱在脚外而械防犹在焉道荣惊视子乔亦寤共视械咨嗟问道荣曰有所梦不答曰不梦道荣以所见説之子乔虽知必已尚虑狱家疑其欲叛乃取械着之经四五日而释放【出法苑珠林】
　　释慧和
　　宋慧和沙门者京师众造寺僧也元嘉之难和犹为白衣属刘胡部下胡常遣将士数十人作谍东和亦预行行至鹊渚而值台军西上谍众离散各逃草泽和得窜下至新林见野老衣服缕弊和乃以貌整袴褶易其衣提篮负担若田人时诸游军捕此散谍视和形色疑而问之和答对谬畧因被笞掠登时见斩和自散走便恒诵念观世音经至将斩时祈恳弥至既而军人挥刃屡跌三举三折并惊而释之和于是出家遂成精业【出法苑珠林】
　　齐建安王
　　齐建安王患疮念观音不息夜梦见观音手为傅药明旦疮愈也【岀感应传】
　　毛徳祖
　　荥阳人毛徳祖初投江南偷道而过道逢虏骑所追伏在路侧蓬蒿半身犹露分意受死合家念观世音俄然云起雨注得免死也【岀辨正论】
　　李儒俊
　　队主李儒俊镇虎牢为魏虏所围危急欲降夜逾城出见贼纵横并卧儒俊乃一心念观世音便过贼处趋空泽贼即随来儒俊便入草未及藏伏贼掩至儒俊惊恐一心専念观音经忽得马驰去因此遂得脱【出辨正论】
　　沈甲
　　吴郡人沈甲被系处死临刑市中日诵观音名号心口不息刀刃自断因而被放一云吴人陆晖系狱分死乃令家人造观音像冀得免死临刑三刀其刀皆折官问之故答云恐是观音慈力及看像项上乃有三刀痕现因奏获免【出宣验记】
　　张达
　　张达有罪系狱分当受死乃専念观世音鏁械自脱因遂获免终身斋戒【出张氏传】
　　孙敬徳
　　东魏孙敬徳天平中定州募士奉释教尝造观音像自加礼敬后为刼贼所引不胜拷楚忽梦一沙门令诵救生观世音千遍执缚临刑诵念数满刀自折为三段肤颈不伤三易其刀终折如故所司以状奏闻丞相髙欢表请免死及归覩其家观音像项有刃迹三敕写其经布于世今谓髙王观世音经自晋宋梁陈秦赵国观音地藏弥勒弥陀称名念诵得救者不可胜纪【出防祥记】
　　髙荀
　　荥阳髙荀年已五十为杀人被收鏁顿地牢分意必死同牢人云努力共念观音荀云我罪至重甘心受诬何由可免同禁劝之曰始发心誓当舍恶行善専念观音不离造次若得免脱愿起五层浮图舍身作奴供养众僧旬日用心钳鏁自解监司惊惧语荀云若佛神怜汝斩应不死临刑之日举刀刃断奏得原免【出宣验记】
　　史隽
　　史隽有学识奉道而慢佛常语人云佛是小神不足事也每见尊像恒轻诮之后因病脚挛种种祈福都无效验其友人赵文谓曰经道福中第一可试造观音像隽以病急如言铸像像成梦观音果得差【出宣验记】
　　东山沙弥
　　隋开皇初有扬州僧忘其本名诵通湼槃自矜其业岐州东山下村中沙弥诵观世音经二俱暴死同至阎罗王所乃处沙弥金髙座甚敬之处湼槃僧银髙座敬心稍惰僧情大恨问沙弥住处既苏从南来至岐州访得沙弥具问所由沙弥云每诵观音于别所衣浄衣烧名香咒愿然后乃诵斯法不怠更无他术谢曰吾罪深矣所诵湼槃威仪不整身口不浄于今验矣【出法苑珠林】
　　徐善才
　　唐武徳中醴泉县人徐善才常修斋戒诵观世音经逾千遍曾往京城延兴寺修营功徳及还家道逢胡贼贼所掠汉人千百将向洪崖次第杀之善才知不免唯至心念观音经当杀之时了不自觉至初夜方悟身在深涧树枝上去岸三百余尺以手摩项觉微痛而无伤渐下树循涧南行可五六十里天渐晓去贼已逺得官路遂还家琬法师尝説此事【出法苑珠林】
　　杜智楷
　　杜智楷曹州离狐人少好释典不仕不娶被僧衣居太山以读诵为事唐贞观二十一年于山中还忽患疾垂死以袈裟覆体昏然如梦见老人及美女十数屡来相扰智楷端然不动渐相逼斥并云舆智楷掷置北涧里遂总近前同执捉有揽着袈裟者忽齐声念佛却后懴悔请为造阿弥陀佛诵观音菩萨三十余遍少间遂觉体上大汗即愈离狐今济阴也【出法苑珠林】
　　张氏
　　陈范妻张氏精心奉佛恒愿自作一金像终身供养有愿莫从専心日久忽有观世音金像连光五尺现髙座上众叹其精感所致【出辨正论】
　　许俨
　　唐龙朔麟徳中京师永兴坊许俨取鱼为业后患疾防然若死身赤如火痛似火炙自云但见火车来烧身官府责取鱼多遣生受罪已经数日乍生乍死亲戚劝作功徳遂造观音像两躯仍令合家不食酒肉病遂差【出法苑珠林】
　　僧道宪
　　唐圣善寺僧道宪俗姓元氏开元中住持于江州大云寺法侣称之时刺史元某欲画观世音七座以宪练行委之勾当宪令画工持斋洁已诸防色悉以乳头香代胶备极清浄元深嘉之事毕往预宁斫排造文殊堂排成将还忽然堕水江流湍急同侣求拯无由宪堕水之际便思念观世音见水底有异光久而视之见所画七菩萨立在左右谓宪曰尔但念南无菩萨宪顶礼如常犹知在水底惧未免死乃思计云念阿弥陀佛又念阿弥佛其七菩萨并来捧足将至水上衣服无所汚染与排相随俱行四十余里宪大宝初灭度今江州大云寺七菩萨见在兼画落水事云耳【出广异记】
　　成珪
　　成珪者唐天宝初为长沙尉部送河南桥木始至扬州累遭风水遗失差众扬州所司谓珪盗卖其木拷掠行夫不胜楚痛妄云破用扬州转帖潭府时班景倩为潭府严察之吏也长沙府别将钱堂杨觐利其使与景倩左右搆成景倩使觐来收珪等觐至扬州以小枷枷珪陆路递行至宁江方入船乃以连鏁鏁枷附于船梁四面悉皆钉塞唯开小孔出入飰食等珪意若至潭府必死发扬州便心念救苦观世音菩萨恒一日一食或时不食但饮水清斋经十余日至滁口夕暮之际念诵恳至其枷及鏁忽然开解形体萧然无所累着伺夜深舟人尽卧珪乃拆所钉拔除出船背至觐房上呼曰杨觐汝如我何觐初惊起问何得至此珪曰当葬江鱼腹中岂与汝辈成功耶因决意赴水初至潭底须防遇一浮木中有竪枝珪骑木抱得至水面中夜黑暗四顾茫然木既至潭底又复浮出珪意至心念观世音乃漂然忽尔翻转随水中木而行知已至岸便芦中潜伏又江边多猛兽往来顾视亦不相害至明投近村村中为珪装束送至滁州州官寮叹美为市驴马粮食等珪便入京于御史台申理初杨觐既失珪一时溃散觐因此亦出家焉【出卓异记】
　　王琦
