<!-- { "loadSidebar": true } -->
　　王申子　　　　　韩佽　　　　许敬张闲
　　太原小儿　　　　李师古　　　孟不疑
　　戴詧　　　　　　杜　　　　郑絪
　　河北军　　　　宫山僧
　　王申子
　　贞观中望苑驿西有民王申子植榆于路傍成林搆茅屋夏月常馈浆于行人官客即延憇具茗有儿年十三毎令伺客一日白其父路有女子求水因令呼入女年甚少衣碧襦白幅巾自言家在南十余里夫死无儿今服禫矣适马嵬访亲情丐衣食语言明晤举止可爱王申乃留食谓曰今日已暮可宿此达明去也女亦欣然从之其妻内之后堂呼为妹倩裁衣数事自午至戌悉办针指细密殆非人工申大惊异妻尤爱之乃戏曰妹能为我作新妇乎女笑曰身既无托愿执井灶王申即日借衣贳酒礼纳为新妇其夕暑热戒其夫近多盗不可辟门即举巨椽捍户而寝及夜半王申妻梦其子被发诉曰被食尽矣妻惊欲省其子王申曰渠得好新妇喜极呓言耶妻还睡复梦如初申与妻秉烛呼其子及新妇悉不应扣其户户牢如键乃坏门阖才开有一物圆目凿齿体如蓝色冲人而去其子唯余脑骨及髪而已【出酉阳杂俎】
　　韩佽
　　韩佽在桂州妖贼封盈能为数里雾先是尝行野外见黄蝶数十因逐之至大树下而灭掘得石函素书大如臂遂成左道归之如市乃声言某日收桂州有紫气者我必胜至期果有紫气如匹帛亘于州城上白气冲之紫气遂散忽大雾至午稍霁州宅诸树滴下铜佛大如麦不知其数是年韩卒【出酉阳杂俎】
　　许敬张闲
　　唐贞元中许敬张闲同读书于偃月山书堂两间人据其一中隔有丈许西而张东各开户牖初敬闲相朂励情地甚狎自春徂冬各秉烛而学一夜二更忽有一物推许生户而入初意其张生而不为意其物已在案侧立及读书徧乃回视方见一物长可五尺余虎牙狼目毛如猿玃爪如鹰鹯服豹皮裈见许生顾盻乃义手端目并足而立许生恐甚遂失声连呌张生相救如是数百声张生灭烛柱户佯寝竟不应之其物忽倒行就北壁火炉所乃蹲踞视许生呼张生不已其物又起于牀下取生所用伐薪斧却回而坐附火复如初良久许生安心定气而言曰余姓许名敬辞家慕学与张闲同到此不早谒诸山神深为罪耳然浮俗浅识幸勿责之言已其物奋起义手鞠躬唯唯而出敬恨张生之甚也翌日乃撤书而归于是张生亦相与俱罢业竟不成【出信志】
　　太原小儿
　　严绶鎭太原市中小儿如水际泅戏忽见物中流流下小儿争接乃一瓦缾重帛羃之儿就岸破之有婴儿长尺余遂迅走羣儿逐之顷间足下旋风起婴儿已蹈空数尺近岸舟子遽以篙击杀之发朱色目在顶上【出酉阳杂俎】
　　李师古
　　李师古治山亭掘得一物类铁斧头时李章武游东平师古示之武惊曰此禁物也可饮血三斗验之而信【出酉阳杂俎】
　　孟不疑
　　东平未用兵时有举人孟不疑客昭义夜至一驿方欲濯足有称淄青张评事者至仆从数十孟欲谒之张被酒初不顾孟因退就西间张连呼驿吏索煎饼孟黙窥之且怒其傲良久煎饼至孟见一黑物如猪随盘至灯影而灭如此五六返张竟不察孟恐惧不睡张寻太鼾至三更孟才寐忽见一人皁衣与张角力久乃相捽入东徧房拳声如杵顷之张被发双袒而出还寝牀上至五更张乃唤仆使张烛巾栉就孟曰某昨醉中都不知秀才同防因命食谈笑甚欢时时小声曰昨夜甚慙长者乞不言也孟但唯唯复曰某有程须早发秀才可先也探靴中得金一挺授孟曰薄贶乞密前事孟不敢辞即前去行数里方听捕杀人贼孟询诸道路皆曰淄青张评事至其骑早发及明但空鞍失张所在骑吏返至驿寻索驿西阁中有席角发之白骨而已无泊一蝇肉也地上滴血无余唯一履在傍相此驿旧凶竟不知何怪举人祝元膺尝言亲见孟不疑说毎诫夜食必须祭也祝又言孟素不信释氏颇能诗其句云白日故乡逺青山佳句中后尝持念溺于游览不复应举【出酉阳杂爼】
　　戴詧
　　临川郡南城县令戴詧初买宅于馆娃坊暇日与弟闲坐防中忽闻外有妇人聚笑声或近或逺詧颇异之笑声渐近忽见妇人数十散在防前倐忽不见如是累日詧不知所为防际有枯梨树大合抱意其为祥因伐之根下有石露如拳掘之转濶势如形乃烈火其上沃醋复凿深五六尺不透忽见妇人绕坑拊掌大笑有顷共牵詧入坑投于石上一家惊惧妇人复还大笑詧亦随出詧才出又失其弟家人恸哭詧独不哭曰他亦甚快活何用哭也詧至死不肯言其状【出酉阳杂俎】
　　杜悰
　　杜悰未达时游江湖间値一程稍遥昏瞑方达一戍有舍居者多不安或怖惧而卒驿见悰骨气非凡内思之此或贵人若宿而无恙必将相也遂请悰舎于内供待极厚至夜分闻东序隙舎汹汹如千万人声悰取纸大署已之名系于瓦石掷之喧聒之处其声即絶又闻西序复喧即如前掷之寻亦寂然遂安寝迟明驿吏问安公具述之乃知必贵以束素饯之及大拜即访吏擢用【出玉堂闲话】
　　郑絪
　　唐阳武侯郑絪罢相自岭南节度入为吏部尚书居昭国里弟缊为太常少卿皆在家厨馔备其釜忽如物于灶中筑之离灶尺余连筑不已其傍有铛十余所并烹庖热皆两耳慢摇良久悉能行乃止灶上毎三铛一釡而行其余列行引从自厨中出在地有足折者有废不用者亦跳踯而随之出厨东过水渠诸铛并行无所碍而折足者不能过其家大小惊异聚而视之不知所为有小儿呪之曰既能为怪折足者何不能前诸铛乃弃釡于庭中却过毎两铛一折足者以过往入少卿院堂前大小排列定乃闻空中轰然如屋崩其铛釡悉为黄埃黑煤尽日方定其家莫测其故数日少卿卒相国相次而薨【出灵怪集】
　　河北军
　　胡城逆旅前尝有河北军过行未数里忽有旋风如斗器起于马前军以鞭击之转大遂旋马首鬛起竖如植军惧下马观之觉鬛长数尺中有细绠如红綖马时人立嘶鸣军怒乃取佩刀拂之因风散灭马亦死军剖马腹视之腹中已无肠不知何怪【出酉阳杂俎】
　　宫山僧
　　宫山在沂州之西鄙孤防耸峭逈出众峰环山三十里皆无人居贞元初有二僧至山荫木而居精勤礼念以昼继夜四逺村落为构屋室不旬日院宇立焉二僧尤加慤励誓不出房二十余载元和中冬夜月明二僧各在东西廊朗声呗唱空中虚静时闻山下有男子恸哭之声稍近须臾则及院门二僧不动哭声亦止逾垣遂入东廊僧遥见其身絶大跃入西廊而呗唱之声寻辍如闻击扑争力之状久又闻咀嚼啖噬啜咤甚励东廊僧惶骇突走久不出山都忘途路或仆或蹶气力殆尽回望见其人踉跄至则又跳迸忽逢一水兼衣径渡毕而追者适至遥诟曰不阻水当并食之东廊僧且惧且行罔知所诣俄而大雪咫尺昬迷忽得人家牛坊遂身于其中夜久雪势稍晴忽见一黑衣人自外执刀鎗徐至栏下东廊僧省息屏气向明潜窥黑衣踟蹰徙倚如有所伺有顷忽院墙中般过两箱衣物之类黑衣取之束担续有一女子攀墙而出黒衣挈之而去僧惧涉踪迹则又逃窜恍惚莫知所之不十数里忽坠废井井中有死者身首已离血体犹暖盖适遭杀者也僧惊悸不知所为俄而天明视之则昨夜攀墙女子也久之即有捕逐者数辈偕至下窥曰盗在此矣遂以索缒入就井絷加以殴击与死为邻及引上则以昨夜之事本末陈述而村人有曾至山中识为东廊僧者然且与死女子俱得未能自解乃送之于邑又细列其由谓西廊僧已为异物啖噬矣邑遣吏至山中寻验西廊僧端居无恙曰初无物但二更方对持念东廊僧忽然独去久与誓约不出院门惊异之际追呼已不及矣山下之事我则不知邑吏遂以东廊僧诳妄执为杀人之盗榜掠薰灼楚痛备施僧寃痛诬甘寘于死赃状无据法吏终无以成其狱也逾月而杀女窃资之盗他处发败具得情实僧乃寃免【出集异记】

　　太平广记卷三百六十五
　　钦定四库全书
　　太平广记卷三百六十六　宋　李昉等　编妖怪八
　　杜元頴　　　朱道士　　　郑生
　　赵士宗　　　曹朗　　　　秄儿
　　李约　　　　张缜　　　　马举
　　韦琛　　　　张谋孙　　　李黄
　　宋洵　　　　张氏子　　　僧十朋
　　宜春人　　　朱从本　　　周本
　　王宗信　　　薛老峰　　　欧阳璨
　　杜元頴
　　杜元頴镇蜀平资州方丈大石走行盘礴数亩新都县大道观老君旁泥人须生数寸拔之俄顷又出都下诸处有栗树树叶结实食之味如李鹿头寺泉水涌出及猫防相乳之妖蛮欲围城城西门水有人见一龙与水牛鬬俄顷皆灭又説李树上皆得木而空中不实【出戎幕闲谈】
　　朱道士
　　朱道士者大和八年尝游庐山憩于涧石忽见蟠虵如堆缯锦俄变为巨访之山叟云是武朱道士又曾游青城山丈人观至龙桥见岩下有枯骨背石平坐接手膝上钩鏁附苔络蔓色白如雪云祖父已常见【出酉阳杂俎】
　　郑生
　　俗人之死凡数日当有禽自柩中而出者曰杀大和中有郑生者常于隰川与郡官略于野有网得一巨鸟色苍高五尺余主命解而视之忽无所见生惊即访里中民讯之民有对者曰里中有人死且数日卜人言今日杀当去其家伺而视之有巨鸟色苍自柩中出君之所获果是乎天宝中京兆尹崔光逺因游略常遇一妖鸟事与此同也【出宣室志】
　　赵士宗
　　会昌元年戎州水涨浮木塞江刺史赵士宗召水军接木段公署卑小地窄不复用因并修开元寺后月余日有夷人逢一人如猴着故青衣亦不辨何制云闗军遣来采木被此州接去不知为计要须明年却来收夷人说于州人至二年七月天欲忽暴水至州城临江枕山毎大水犹去州五十余丈其时水高百丈漂二十余人州基地有陷十丈处大石如三间屋者积堆于州基水黒而腥至晚方退知州官虞藏玘及吏才及船投岸旬月后州水方干除大石外更无一物唯开元寺宗真容去旧处十余步卓立沙上其他铁石一无有者【出酉阳杂俎】
　　曹朗
