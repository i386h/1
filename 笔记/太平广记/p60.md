<!-- { "loadSidebar": true } -->
　　薛昭者唐元和末为平陆尉以气义自负常慕郭代公李北海之为人因夜直宿囚有为母复仇杀人者与金而逸之故县闻扵亷使亷使奏之坐谪为民扵海东敕下之日不问家产但荷锒铛而去有客田山叟者或云数百嵗矣素与昭洽乃赍酒拦道而饮饯之谓昭曰君义士也脱人之祸而自当之真荆聂之俦也吾请従子昭不许固请乃许之至三乡夜山叟脱衣贳酒大醉屏左右谓昭曰可遁矣与之携手出东郊赠药一粒曰非唯去疾兼能絶谷又约曰此去但遇道北有林薮繁翳处可且暂匿不独逃难当获美姝昭辞行过兰昌宫古木修竹四合其所昭逾垣而入追者但东西奔走莫能知踪矣昭潜扵古殿之西间及夜风清月皎见阶前有三美女笑语而至揖让升扵花茵以犀杯酌酒而进之居首女子酹之曰吉利吉利好人相逢恶人相避其次曰良宵宴防虽有好人岂易逢耶昭居隙闲闻之又志田生之言遂跳出曰适闻夫人云好人岂易逢耶昭虽不才偹好人之数三女愕然良久曰君是何人而匿扵此昭具以实对乃设座扵茵之南昭询其姓字长曰云容张氏次曰鳯防萧氏次曰兰翘刘氏饮将酣兰翘命骰子谓二女曰今夕佳賔相防须有匹偶请掷骰子遇采强者得荐枕蓆乃遍掷云容采胜翘遂命薛郎近云容姊坐又持双杯而献曰真所谓合巹矣昭拜谢之遂问夫人何许人何以至此容曰某乃开元中杨贵妃之侍儿也妃甚爱惜常令独舞霓裳扵绣岭宫妃赠我诗曰罗防动香香不已红蕖袅袅秋烟里轻云岭上乍揺风嫩栁池邉初拂水诗成眀皇吟咏久之亦有继和但不记耳遂赐双金扼臂因此宠幸愈扵羣辈此时多遇帝与申天师谈道予独与贵妃得窃听亦数侍天师茶药颇获天师悯之因闲处叩头乞药师云吾不惜但汝无分不久处世如何我曰朝闻道夕死可矣天师乃与绛雪丹一粒曰汝但服之虽死不壊但能大其棺广其穴含以真玉踈而有风使魂不荡空魄不沉寂有物拘制陶出隂阳后百年得遇生人交精之气或再生便为地仙耳我没兰昌之时具以白贵妃贵妃恤之命中贵人陈造受其事送终之器皆得如约今已百年矣仙师之兆莫非今宵良防乎此乃宿分非偶然耳昭因诘申天师之貎乃田山之魁梧也昭大惊曰山叟即天师明矣不然何以委曲使予符曩日之事哉又问兰鳯二子容曰亦当时宫人有容者为九仙媛所忌毒而死之藏吾穴侧与之交逰非一朝一夕耳鳯防请击席而歌送昭容酒歌曰脸花不绽防含幽今夕阳春独换秋我守孤灯无白日寒云岭上更添愁兰翘和曰幽谷啼鸎整羽翰犀沉玉冷自长叹月华不忍扃泉户露滴松枝一夜寒云容和曰韶光不见分成尘曽饵金丹忽有神不意薛生防旧律独开幽谷一枝春昭亦和曰误入宫垣漏网人月华静洗玉阶尘自疑飞到蓬莱顶琼艶三枝半夜春诗毕旋闻鸡鸣三人曰可归室矣昭持其衣超然而去初觉门户至防及经阈亦无所妨兰鳯亦告辞而他往矣但灯烛荧荧侍婢凝立帐幄绮绣如贵戚家焉遂同寝处昭甚慰喜如此数夕但不知昏旦容曰吾体已苏矣但衣服破故更得新衣则可起矣今有金扼臂君可持往近县易衣服昭惧不敢去曰为州邑所执容曰无惮但将我白绡去有急即防首人无能见矣昭然之遂出三乡货之市其衣服夜至穴则容已迎门而笑引入曰但啓榇当自起矣昭如其言果见容体已生及回顾帷帐但一大穴多器服玩金玉唯取寳器而出遂与容同归金陵幽栖至今见在容鬂不衰岂非俱饵天师之灵药耶申师名元之【出传记】
　　韦防妻
　　韦防妻许氏居东京翊善里自云许氏世有神仙皆上为髙真受天帝重任性洁净熟诗礼二经事舅姑以孝闻防为尚书郎早夭许舅姑亦亡唯一女年十二嵗甚聪慧已能记易及诗忽无疾而卒许甚怜之不忍逺殡扵堂侧居数月闻女扵殡宫中语许与侍婢搃防发棺视之已生矣言初卒之状云忽见二青衣童子可年十二三持一红幡来庭中呼某名曰韦小真天上召汝于是引之升天可半日到天上见宫阙崇丽天人皆锦绣毛羽五色之衣金冠玉笏亦多玉童玉女皆珠玉五色之衣花木如琉璃寳玉之形风动有声如乐曲铿锵和雅既到宫中见韩君司命曰汝九世祖有功扵国有恵及人近已擢为地下主者即地仙之品汝母心扵至道合陟仙阶即令延汝于丹陵之阙汝祖考三世皆已生天矣遂使二童送归母便可斋沐太乙使者即当至矣许常持妙真经往往感致异香及殊常光色众共异之已十余年矣及小真归后三日果有仙乐之声下其庭中许与小真摠笄一时升天有龙虎兵骑三十余人导従而去乃长庆元年辛丑嵗也【出仙传拾遗】
　　慈恩塔院女仙
　　唐太和二年长安城南韦曲慈恩寺塔院月夕忽见一美妇人従三四青衣来绕佛塔言笑甚有风味回顾侍婢曰白院主借笔砚来乃扵北廊柱上题诗曰黄子陂头好月明忘却华筵到晓行烟收山低翠黛横折得荷花赠逺生题讫院主执烛将视之悉变为白冲天而去书迹至今尚存【出河东记】











　　太平广记卷六十九
　　钦定四库全书
　　太平广记卷七十
　　女仙十五
　　许飞琼　　　裴静　　　戚符
　　徐仙姑　　　缑仙姑　　　王氏女
　　薛同　　　戚逍遥　　　茶姥
　　张建章　　　周寳
　　许飞琼
　　唐开成初进士许瀍逰河中忽得大病不知人事亲友数人环坐守之至三日蹷然而起取笔大书扵壁曰晓入瑶防露气清坐中唯有许飞琼尘心未尽俗縁在十里下山空月明书毕复寐及明日又惊起取笔改其第二句曰天风飞下歩虚声书讫兀然如醉不复寐矣良久渐言曰昨梦到瑶防有仙女三百余人皆处大屋内一人云是许飞琼遣赋诗及成又令改曰不欲世间人知有我也既毕甚被赏叹令诸仙皆和曰君终至此且归若有人导引者遂得回耳【出逸史】
　　裴静
　　裴静缑氏县令升之女鄠县尉李言妻也幼而聪慧母教以诗书皆诵之不忘及笄以妇功容自饰而好道请扵父母置一静室披戴父母亦好道许之日以香火瞻礼道像女使侍之必逐扵外独居别有女伴言笑父母看之复不见人诘之不言洁思闲淡虽肉常见亦执礼曽无慢容及年二十父母欲归扵李言闻之固不可唯愿入道以求度世父母抑之曰女生有归是妇礼时不可失礼不可亏倘入道不果是无所归也南岳魏夫人亦従人育嗣后为上仙遂适李言妇礼臻备未一月告扵李言以素修道神人不许为君妻请絶之李言亦慕道従而许焉乃独居静室焚修夜中闻言笑声李言稍疑未之敢惊潜壁隙窥之见光明满室异香芬馥有二女子年十七八鳯髻霓衣姿态婉丽侍女数人皆云髻绡服绰约在侧静与二女子言谈李言异之而退及旦问扵静荅曰有之此昆仑仙侣相省上仙也知君窥以术止之而君未觉更来慎勿窥也君为仙官所责然静与君宿縁甚薄非久在人间之道念君后嗣未立上仙来当为言之后一夕有天女降李言之室经年复降送一儿与李言此君之子也静即当去矣后三日有五云盘旋仙女奏乐白鳯载静升天向西北而去时大中八年八月十八日在温县供道村李氏别业【出续仙传】
　　戚符
　　戚符者兾州民妻也三嵗得疾而卒父母号痛方甚有道士过其门曰此可救也抱出示之曰此必为神仙适是气蹷耳衣带中觧黒符以救之良久遂活父母致谢道士曰我北岳真君也此女可名符后得升天之道言讫不见遂以为名及为民妻而舅姑严酷侍奉益谨常谓诸女曰我得人身生中国尚为女子此亦所阙也父母早丧唯舅姑为尊耳虽棰楚亦无所怨夜有神仙降之授以灵药不知其所修何道大中十年丙子八月十日升天【出墉城集仙録】
　　徐仙姑
　　徐仙姑者北齐仆射徐之才女也不知其师已数百嵗状貌常如二十四五嵗耳善禁呪之术独逰海内名山胜境无不周徧多宿岩麓林窟之中亦寓止僧院忽为豪僧十辈防词所嘲姑骂之羣僧怒欲以力制词色愈悖姑笑曰我女子也而能弃家云水不避蛟龙虎狼岂惧汝防辈乎即觧衣而卧遽彻其烛僧喜以为得志迟明姑理防出山诸僧一夕皆僵立尸坐若拘缚口噤不能言姑去数里僧乃如故来往江表呉人见之四十余年顔色如旧其行若飞所至之处人畏敬若神明矣无敢戱侮者咸通初谓剡县白观道士陶蒉云曰我先君仕北齐以方术闻名隂功及物今亦得道故我为福所及亦延年长生耳以此推之即之才女也【出墉城集仙録】
　　缑仙姑
　　缑仙姑长沙人也入道居衡山年八十余容色甚少扵魏夫人仙坛精修香火十余年孑然无侣坛侧多虎逰者须结队执兵而入姑隐其间曽无怖畏数年后有一青鸟形如鸠鸽红顶长尾飞来所居自语云我南岳夫人使也以姑修道精苦独栖穷林命我为伴他日又言西王母姓缑乃姑之祖也闻姑修道勤至将有真官降而授道但时未至耳宜勉扵修励也每有人逰山必青鸟先言其姓字又曰河南缑氏乃王母修道之故山也又一日青鸟飞来曰今夕有暴客无害勿以为怖也其夕果有十余僧来毁魏夫人仙坛乃一大石方可丈余其下空浮寄他石之上每一人推之则揺动人多则屹然而住是夕羣僧持火挺刃将害仙姑入其室姑在牀上而僧不见僧既出门即摧壊仙坛轰然有声山震谷裂谓已颠坠矣而终不能动僧相率奔走及明有逺村至者云十僧中九僧为虎所食其一不共推故免嵗余青鸟语姑居他所因徙居湖南鸟亦随之而往人未尝防其语郑畋自承防学士左梧州师事扵姑姑谓畋曰此后四海多难人间不可久居吾将隐九嶷矣一日遂去【出墉城集仙録】
　　王氏女
　　王氏女者徽之侄也父随兄入闗徽之时在翰林王氏与所生母刘及嫡母裴寓居常州义兴县湖洑渚桂岩山与洞灵观相近王氏自幼不食酒肉攻词翰善琹好无为清静之道及长誓志不嫁常持大洞三十九章道徳章句户室之中时有异香气父母敬异之一旦小疾裴与刘扵洞灵观修斋祈福是日稍愈亦同诣洞灵佛像前焚香祈祝及晓归坐扵门右片石之上题絶句曰翫水登山无足时诸仙频下听吟诗此心不恋居人世唯见天邉双飞此夕奄然而终及明有二栖扵庭树有仙乐盈室觉有异香逺近惊异共奔看之邻人以是白扵湖洑镇吏详騐已飞去因囚所报者裴及刘焚香告之曰汝若得道却为降以雪隣人勿使其滥获罪也良久双降于庭旬日又降扵桂岩之下棺轻但闻香气异常发棺视之止衣舄而已今以桂岩所居为道室即干符元年也【出墉城集仙録】
　　薛同
