<!-- { "loadSidebar": true } -->
　　唐天宝末禄山作乱赵郡李叔霁与其妻自武闗南奔襄阳妻与二子死于路叔霁游荆楚久之禄山既据东京妻之姑寡居不能自免尚住城中辛苦甚至役使婢女各岀城采樵遥见犊走甚急有紫衣人骑马在后车中妇人频呼各女既近问识我否婢惊喜曰李郎何徃娘子乃尔独行妻乃悲泣云行至襄阳叔霁及两儿并死于贼我縁饥馁擕小儿女嫁此车后人遂与各女见姑哭毕问姊娣何在姑言近在外曰此行忽速不可复待留停半日许时民饥姑乃设食粗粝无味妻子于车中取粳米饭及他美馔呼其夫与姑餐餐毕便发临别之际谓曰此间辛苦亦合少物相留为囊赍已前行今车中唯有一疋半绢且留充衣服深以少为恨也乾元中肃宗尅复二京其姑与子同下杨州月余叔霁亦至相见悲泣再叹其妻于客中因产殁故兼小儿女相次夭逝言讫又悲泣姑初慙怍为其侄女为贼所掠及见叔霁情至因説其事云所着裙即此留绢也叔霁咨嗟而已吴郡朱敖尝于陈留贼中识一军将自言索得叔霁妇云【出广异记】
　　新繁县令
　　新繁县令妻亡召女工作凶服中有妇人婉丽殊絶县令悦而留之甚见宠爱后数月一旦惨悴言辞顿咽令怪而问之曰本夫将至身方逺适所以悲耳令曰我在此谁如我何苐自饮食无苦也后数日求去止之不可留银酒杯一枚为别谓令曰幸甚相思以此为念令赠罗十疋去后恒思之持银杯不舍手每至公衙即放案上县尉已罢职还乡里其妻神柩尚在新繁故逺来移转投刺谒令念待甚厚尉见银杯数窃视之令问其故对云此是亡妻棺中物不知何得至此令叹良久因具言始末兼论妇人形状音防及留杯赠罗之事尉愤怒终日后方开棺见妇人抱罗而卧尉怒甚积薪焚之【岀广异记】
　　姚萧品
　　姚萧品者杭州钱塘人其家防客因在酒座死经食顷乃活云初见一人来唤意是县家所用出门看之便被捉去至北郭门有数吏在船中捉者令品牵船品云忝是绪余未尝引挽遂被捶击辞不获己力为牵之至驿亭桥已八九里所不复防御因尔疾走得脱也【出广异记】
　　梁守威
　　唐肃宗时安史之党方乱邢州正在贼境刺史颇有安时之志长安梁守威者以文武才辨自负自长安潜行因徃邢州欲説州牧至州西南界方夜息于路旁古墓间忽有一少年手擕一剑亦至呵问守威曰是何人守威曰我游説之士欲入邢州説州牧令立功报君少年曰我亦游説之士也守威喜而揖共坐草中论以世乱少年曰君见邢牧何辞以説守威曰方今天子承祧上皇又存佐国大臣足得戮力同心以尽灭丑故不假多辞邢牧其应声而奉我敎也可谓乗势因时也少年曰君知其一不知其二今太子位上皇犹在君以为天下有主耶有归耶然太子至灵武六军大臣推戴欲以为天下主其如自立不孝也徒欲使天下怒又焉得为天下主也设若太子但奉行上皇而徴兵四海力剪羣盗复京城唯抚而辑之爵赏军功亦行后而闻之则不期而大定也今日之大事已失卒不可平天下我未闻自负不孝之名而欲诛不忠之辈答曰欲安天下宁羣盗必待仁主得位君无説邢牧我若可説早已説之守威知少年有才略因长叹曰我何之昔刘琨闻天下乱而喜我今遇天下乱而忧少年乃命行诣一大林及逹曙至林下见百余人皆擐甲执兵乃少年之从者少年索酒馔同欢话而别谓守威曰我授君之一言君当听之但回长安必可取爵禄也太子新授位自贱而贵者多矣关内乱之极也人皆思治愿安君但以治平之术关内诸侯因依而进何虑不自立功耶守威拜谢而回才行十歩已来顾之不见乃却诣林下访之唯见壊墓甚多【出潇湘録】














　　太平广记卷三百三十五
　　钦定四库全书
　　太平广记卷三百三十六　宋　李昉等　编鬼二十一
　　常夷　　　张守一　　　郑望
　　宇文觌　　　李莹　　　裴晠
　　李氏
　　常夷
　　唐建康常夷字叔通博览经史雅有文艺性耿正清直以世业自尚家近清溪常昼日独坐有黄衫小儿赍书直至阁前曰朱秀才相闻夷未尝识也甚怪之始发其书云呉郡秀才朱均白常髙士书中悉非生人语大抵家近在西冈幸为善邻思奉顔色末有一诗具陈云平生游城郭殂没委荒榛自我辞人世不知秋与春牛羊久来牧松柏几成薪分絶车马好甘随狐羣何处清风至君子幸为邻烈烈盛名徳依依伫良宾千年何旦暮一室动人神乔木如在望通衢良易遵髙门倘无隔向与折龙津其墨皆故弊常夷以感契殊深叹异久之乃为答书慇懃切至仍直尅期请与相见既去令随视之至舍西一里许入古坟中至期夷为具酒果须臾闻扣门见前小儿云朱秀才来谒夷束带出迎秀才着角巾葛单衣曵履可年五十许风度闲和雅有清致与相劳苦秀才曰仆梁朝时本州举秀才髙第属四方多难遂无宦情屏居求志陈永定末终此地久处泉壤常钦风味幽明路絶遂废将迎幸因良防大君子不见嫌弃得申欝积何乐如之夷答曰仆以暗劣不意防灵所在咫尺久阙承禀幸殊顾欣感实多因就坐噉果饮酒问其梁陈间事歴歴分明自云朱异从子説异事武帝恩幸无匹帝有织成金缕屏风瑚钿玉柄尘尾林邑所献七寳澡瓶沉香镂枕皆帝所秘惜常于承云殿讲竟悉将以赐异昭明太子薨时有白雾四塞葬时鹄四双翔绕陵上徘徊悲鸣葬毕乃去元帝一目失明深忌讳之为湘东镇荆州王尝使博士讲论语至于见瞽者必变色语不为帝大怒乃酖杀之又尝破北虏手斩一禆将于谨破江陵帝见害时行刀者乃其子也沈约母拜建昌太夫人时帝使散骑侍郎就家读防受印绶自仆射何敬容已下数百人就门拜贺宋梁已来命妇未有其荣庾肩吾少事陶先生颇多艺术尝盛夏防客向空大嘘气尽成雪又禁诸器物悉住空中简文帝诏襄阳造鳯林寺少刹柱木未至津吏于江中获一樟木正与诸柱相符帝性至孝居丁贵嫔柩涕泣不絶卧痛溃烂面尽生疮侯景防台城城中水米隔絶武帝既敕进粥宫中无米于黄门布囊中赍得四升食尽遂絶所求不给而崩景所得梁人为长枷悉纳其头命军士以三投矢乱射杀之虽衣冠贵人亦无异也陈武帝既杀王僧辩天下大雨百余日又説陈武防时家甚贫为人庸保以自给常盗取长城豪富包氏池中鱼擒得以担竿系甚困即祚后灭包氏此皆史所脱遗事甚多不可悉载后数相来往谈宴赋诗才甚清举甚成宻交夷家有吉凶皆预报之后夷病甚秀才谓曰司命追君为长史吾亦预巡察此职甚重尤难其选防中贵盛无比生人防当有死纵复疆延数年何如居此地君当勿辞也夷遂欣然不加药疗数日而卒【出广异记】
　　张守一
　　乾元有张守一为大理少卿性仁恕以平反折狱死囚出免者甚多后当早朝有白头老人伛偻防杖诣马前拜谢守一问故请避从者曰非生人明公所出死囚之父也幽明卑贱无以报徳明公倘有助身之求或能致耳请受敎守一曰贤子无罪非我屈法伸恩不敢当此忝列九卿颇得自给幸无劳苦再三慰遣之曰当尔且去倘有求不致者幸相念遂不见俄尔有诏赐城中纵观守一于防中窥见士人家女姿色艶絶相悦之而防闲甚急计无从出试呼前颇能为我致否言讫即至曰此易事耳然不得多时才可七日曰足矣得非变化相感耶曰明公何疑之深仆以他物代取其身遂营寂静之处设帷帐有顷奄然而至良久寤惊曰此何处唯守一及在傍绐云此是天上天使因与欵昵情爱甚切至七日谓女曰天上人间当隔异欢防尚浅便尔乖离如何因流涕取别复掩其目送还守一后私觇女家云家女卒中恶不识人七日而醒后经十年又逢此曰天曹相召便当永诀今奉药一丸此能防化杂骨为骨刀把之良者愿公寳之有急当用因歔欷而去药如鸡卵许大至武太后时守一以持法寛平为酷吏所搆流徙岭表资用窘竭乃以药防骨信然之取给药尽遂卒【出广异记】
　　郑望
　　乾元中有郑望者自都入京夜投野狐泉店宿未至五六里而昏黑忽于道侧见人家试问门者云是王将军与其亡父有旧望甚喜乃通名参承将军出与望相见叙悲泣人事备之因尔留宿为设馔饮中夜酒酣令呼蘧蒢三娘唱歌送酒少间三娘至容色甚丽尤工唱阿鹊盐及晓别去将军夫人语令买锦袴及头防花红朱粉等后数月东归过送所求物将军相见欢甚留宿如初望问何以不见蘧蒢三娘将军云已随其夫还京以明日辞去岀门不复见宅但余丘陇望怃然却回至野狐泉问居人曰是王将军塜塜边伶人至店其妻暴疾亡以苇蓆裹尸葬将军坟侧故呼曰蘧蒢三娘云旬日前伶官亦移其尸归葬长安讫【岀怪録】
　　宇文觌
