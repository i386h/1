<!-- { "loadSidebar": true } -->
　　唐初梁寳好嘲戏曾因公行至贝州憇客舘中闲问贝州佐史云此州有赵神徳甚能嘲即令召之寳顔甚黑防上凭案以待须臾神徳入两眼俱赤至阶前梁寳即云赵神徳天上既无云闪电何以无准则答云向者入门来案后唯见一挺墨寳又云官里料朱砂半眼供一国又答云磨公小拇指涂得太社北寳更无以对媿谢遣之【出啓顔録】
　　贾嘉隐
　　唐贾嘉隐年七岁以神童召见长孙无忌徐世勣于朝堂立语徐戏之曰吾所倚者何树曰松树徐曰此槐也何得言松嘉隐曰以公配木何得非松邪长孙复问之吾所倚何树曰槐树长孙曰汝不复矫邪嘉隐曰何烦矫对但取其对木耳年十一二贞观年举虽有俊辩仪容丑陋尝在朝堂取进止朝堂官退朝并出俱来就看余人未语英国公李勣先即诸宰贵云此小儿恰似獠靣何得聪明诸人未报贾嘉隐即应声答之曰胡头尚为宰相獠面何废聪明举朝人皆大笑【出国史纂异】
　　欧阳询
　　唐宋国公萧瑀不解射九月九日赐射瑀箭俱不着垜一无所获欧阳询咏之曰急风吹缓箭弱手驭彊弓欲髙翻复下应西还更东十廻俱着地两手并擎空借问谁为此乃应是宋公【出啓顔録】
　　髙士亷
　　唐髙士廉掌选其人齿髙有选人自云解嘲谑士廉时着木履令嘲之应声云刺鼻何曾面不知嗔髙生两个齿自谓得胜人士廉笑而引之【出朝野佥载】
　　裴略
　　唐初裴略宿衞考满兵部试判为错一字落第此人即向仆射温彦博处披诉彦博当时共杜如晦坐不理其诉此人即云少小以来自许明辩至于通传言语堪作通事舍人并解作文章兼能嘲戏彦博始廻意共语时防前有竹彦博即令嘲竹此人应声嘲曰竹风吹青肃肃凌冬叶不凋经春子不熟虚心未能待国士皮上何须生节目彦博大喜即云既解通传言语可传语与防前屏墙此人走至屏墙大声语曰方今圣上聪明辟四门以待士君是何物久在此妨贤路即推倒彦博云此意着博此人云非但着膊亦乃着肚当为杜如晦在坐有此言彦博如晦俱大欢笑即令送吏部与官【出啓顔録】
　　刘行敏
　　唐有人姓崔饮酒归犯夜武侯执缚五更初犹未解长安令刘行敏鼓声动向朝至街首逢之始与解缚因咏之曰崔生犯夜行武侯正严更幞头拳下落髙髻掌中擎杖迹胸前出绳文腕后生愁人不惜夜随意晓参横武陵公杨文瓘任戸部侍郎以能饮令宴蕃客浑王遂错与延陀儿宴行敏咏曰武陵敬爱客终宴不知疲遣共浑王饮错宴延陀儿始鸿胪识终御史知精神既如此长叹伤何为李叔愼贺兰僧伽面甚黑杜善贤为长安令亦黑行敏咏之曰叔慎骑乌马僧伽把漆弓唤取长安令共猎北山熊【出啓顔録】
　　窦昉
　　唐许子儒旧任奉礼郎永徽中造国子学子儒经祀当设有阶级后不得阶窦昉咏之曰不能专习礼虚心彊觅阶一年辞爵弁半嵗履麻鞋瓦恶频【音国】墙虚屡杈【初皆反】映树便侧睡过匮即放乖嵗暮良功毕言是越朋侪今日纶言降方知愚计防【音口懐反出啓顔録】
　　狄仁杰
　　唐狄仁杰倜傥不羇尝授司农员外郎每判事多为正员卿同异仁杰不平之乃判曰员外郎有同侧室正员卿位擅嫡妻此难曲事女君是终不顔色正员颇亦慙悚时王及善豆卢钦望拜左右相仁杰以才望时议归之颇冀此命每戏王豆卢略无屈色王豆卢俱善长行既拜谓时宰曰某无材行滥有此授狄谓曰公二人并能长行何为无材行或白左相事云适已白右相狄谓曰不审唤为右相合呼为有相王豆卢问故狄曰公不闻聪明儿不如有相子公二人可谓有相子也二公强笑意亦悒悒【出御史台记】
　　杨茂直
　　唐杨茂直任拾遗有补阙姓王精九经不练时事每自言明三教时有僧名道儒妖讹则天捕逐甚急所在题云访僧道儒茂直与薛兼金戏谓曰敇捕僧道儒足下何以安闲云何关吾事茂直曰足下明三教僧则佛教道则老教何不关吾事乃惊惧兴寝不安遂不敢归寓于曹局数宿祈左右慎其事意复共诳之忧惧不已遇人但云实不明三教事茂直等方寛慰云别访人非三教也乃敢去【出御史台记】
　　左右台御史
　　唐孝和朝左右台御史有迁南省仍内供奉者三墨敕授者五台讥之为五墨三仍左台呼右台为高丽僧言随汉僧赴斋不咒愿叹呗但饮食受防而已讥其掌外台在京辇无所弹劾而俸禄同也自右台授左台号为出蕃自左台授右台号为没蕃每相遇必相嘲谑不已也【出御史台记】
　　杜文范
　　唐杜文范襄阳人也自长安尉应举擢第拜监察御史选殿中授刑部员外以承务郎特授西台舍人先时与髙上智俱任殿中为侍御史张由古宋之顺所排蹙与上智迁员外既五旬由古之顺方入省文范众中谓之曰张宋二侍御俱是俊才由古问之答曰若非俊才那得五十日骑土牛趂及殿中举众欢笑【出御史台记】
　　御史里行
　　武后初称周恐下心未安乃令人自举供奉官正员外多置里行有御史台令史将入台值里行御史数人聚立门内令史不下驴冲过诸御史大怒将杖之令史云今日之过实在此驴乞先数之然后受罚许之谓驴曰汝技艺可知精神机钝何物驴畜敢于御史里行于是御史羞慙而止【出国朝杂记】
　　张元一
　　周则天朝蕃人上封事多加官赏有为右台御史者因则天尝问郎中张元一曰在外有何可笑事元一曰朱前疑着緑逯仁杰着朱闾知微骑马马吉甫骑驴将名作姓李千里将姓作名吴栖梧左台胡御史右台御史胡胡元礼也御史胡蕃人为御史者防改他官周革命举人贝州赵廓小起家监察御史时人谓之台李昭徳詈之为中霜谷束元一目为枭坐鹰架时同州鲁孔邱为拾遗有武夫气时人谓之外军主帅元一目为鹙入鳯池蘓味道才学识度物望攸归王方庆体质鄙陋言词鲁钝智不逾俗才不出凡俱为鳯阁侍郎或问元一曰蘓王孰贤答曰蘓九月得霜鹰王十月冻蝇或问其故答曰得霜鹰俊捷冻蝇顽怯时人伏能体物也契丹贼孙万荣之防幽河内王武懿宗为元帅引兵至赵州围贼骆务整从北数千骑来王乃弃兵甲南走荆州军资器械遗于道路闻贼已退方更向前军廻至都置酒髙防元一于御前嘲懿宗曰长弓短度箭蜀马临堦骗去贼七百里隈墙独自战甲杖摠抛却骑猪向南防上曰懿宗有马因何骑猪对曰骑猪夹豕走也上大笑懿宗曰元一宿构不是卒辞上曰尔付韵与之懿宗曰请以菶韵元一应声曰裹头极草草掠鬂不菶菶未见桃花面皮漫作杏子眼孔则天大悦王极有慙色懿宗形貌短丑故曰长弓短度箭周静乐县主河内王懿宗妹懿宗短丑武氏最长时号大哥县主与则天并马行命元一咏曰马带桃花锦裙衔緑草罗定知帏防底仪容似大哥则天大笑县主极慙纳言娄师徳长大而黑一足蹇元一目为行辙方相亦号为卫灵公言防灵柩方相也天官侍郎吉顼长大好昻头行视髙而望逺目为望柳骆驼殿中侍御史元本竦髆伛身黑而且瘦目为岭南考典驾部郎中朱前疑粗黑肥短身体垢腻目为光禄掌膳东方虬身长衫短骨面粗眉目为外军校尉唐波矮短目为郁屈蜀马目李昭徳卒【子鋭反】歳胡孙修文学士马吉甫一目为端箭师郎中长儒子视望阳目为呷醋汉泛水令苏征举止轻薄目为失孔老防【出朝野佥载】
　　吉顼
　　周张元一腹粗而脚短项缩而眼跌吉顼目为逆流虾蟇【出朝野佥载】
　　朱随侯
　　周韶州曲江令朱随侯女夫李逖游客朱九并姿相少媚广州人号为三穛【七肖反】人歌之曰奉敇追三穛随侯傍道走廻头语李郎唤取朱九张鷟目随侯臛乱土枭【出朝野佥载】
　　李详
　　周李详河内人气侠刚劲初为梓州监示尉主书考日刺史问平已否详独曰不平刺史曰不平君把笔书考详曰请考使君即下笔曰怯断大事好勾小稽自隐不清疑人总浊考中下刺史黙然而罢【出朝野佥载】





　　太平广记卷二百五十四
　　钦定四库全书
　　太平广记卷二百五十五
　　嘲诮三
　　张鷟　　　　石抱忠　　　郑愔
　　宋务先　　　傅岩　　　　侯味虚
　　贾言忠　　　司马承祯　　李敬
　　格辅元　　　祝钦明　　　姜师度
　　姜晦　　　　魏光乘　　　邵景
　　黄幡绰　　　贺知章　　　王维
　　甘洽　　　　乔琳　　　　契綟秃
　　宋济　　　　安陵佐史　　崔防
　　张鷟
　　则天革命举人不试皆与官起家至御史评事拾遗阙者不可胜数张鷟为謡曰补阙连车载拾遗平斗量杷椎侍御史捥脱挍书郎时有沈全交者傲诞自纵露才扬已髙巾子长布衫南院吟之续四句曰评事不读律博士不寻章麪糊存抚使眯目圣神皇遂杷椎御史纪先知捉向右台对仗弹劾以为谤朝政败国风请于朝堂决杖然后付法则天笑曰但使卿等不滥何虑天下人语不须与罪即宜放却先知于是手面无色唐豫章令贺瑾眼皮急项辕粗鷟号为饱乳犊子【出朝野佥载】
　　石抱忠
　　石抱忠检挍天官郎中与侍郎刘竒张询古同知选抱忠素非静慎刘竒久着清平询古通婚名族将分钤时人语曰有钱石下好无钱刘下好士大夫张下好斯言果征复与许子儒同知选刘竒独以公清称抱忠师范子儒颇任令史勾直每注官呼曰勾直乎时人又为之语曰硕学师刘子儒生用与言抱忠后与竒同弃市选人或为摈抑者后为语曰今年柿子并遭霜为语石榴须早摘抱忠在始平尝为谐诗曰平明发始平薄暮至何城库塔朝云上晃池夜月明略彴桥头逢长史棂星门外揖司兵一羣县尉驴骡骤数个叅军鵞鸭行【出御史台记】
　　郑愔
　　唐郑愔曾骂选人为痴汉选人曰仆是吴痴汉即是公愔令咏痴吴人曰榆儿复榆妇造屋兼造车十七八九夜还书复借书愔本姓郑改姓郑时人号为郑郑【出朝野佥载】
　　宋务先
　　唐有监察御史不工文而好作不已既居权要多为人所防不之觉也每篇輙为宋务先书以光台月俸几尽其妻谓曰公经生素非文笔所称篇咏不为外人所传此必台中玩公折俸助厨耳奈何受人嗤玩自后虽吟咏不辍不复出光台钱矣或问之以妻言对诸御史退相谓曰彼有人焉未可玩也乃止【出御史台记】
　　傅岩
　　唐傅岩魏州人本名佛庆尝在左台监察中霤而中霤小祠无犠牲之礼比廻怅望曰初以为大祠乃全踈薄殿中梁载言咏之曰闻道监中霤初言是大祠狼傍索传马偬动出安徽衞司无帟幕供膳乏鲜肥形容消瘦尽空往复空归【出御史台记】
　　侯味虚
　　唐户部郎侯味虚着百官本草题御史曰大有毒又朱书云大有毒主除邪佞杜奸回报寃滞止淫滥尤攻贪浊无大小皆搏之畿尉簿为之相畏逺使恶儤直忌按权豪出于雍洛州诸县其外州出者尤可用日炙干硬者为良服之长精神减姿媚久服令人冷峭【出朝野佥载】
　　贾言忠
　　唐贾言忠撰监察本草云服之心忧多惊悸生白发时议云里行及试员外者为合口椒最有毒监察为开口椒毒微歇殿中为萝卜亦曰生姜虽辛辣而不为患侍御史为脆梨渐入佳味迁员外郎为甘子可久服或谓合口椒少毒而脆梨毒者此由触之则发亦无常性唯拜员外郎号为摘去毒欢怅相半喜迁又惜其权也【出御史台记】
　　司马承祯
