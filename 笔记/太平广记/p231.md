<!-- { "loadSidebar": true } -->
　　蜀小将韦少卿韦表微堂兄也少不喜书嗜好劄青其叔父尝令衣视之胸上劄一树树杪鸟集数十其下悬镜其鼻系有人止于侧牵之叔不觧问焉少卿笑曰叔曽读张燕公诗否挽镜寒鸦集也【出酉阳杂俎】
　　葛清
　　荆州街子葛清自颈已下遍劄白居易诗段成式尝与荆客陈至呼观之令其自背上亦能闇记反手指其劄处至不是花中偏爱菊则有一人持杯临菊丛黄夹缬窠寒有叶则指一树树上挂缬缬窠胜絶细凡劄三十余首体无完肤陈至呼为白舍人行诗图也【出酉阳杂俎】
　　三王子
　　杨虞卿为京兆尹时市里有三王子力能揭巨石遍身图劄体无完肤前后合抵死数四皆匿军以免防有过杨令所由数人捕获闭闗杖杀之判云刺劄四肢口称王子何须讯问便合当辜【出酉阳杂俎】
　　乐从训
　　王铎落都统除滑州节度寻罢镇以河北安静于杨全玫有旧游地浮阳与其幕客从行皆朝中士子及过魏乐彦祯礼之甚至铎之行李甚侈从客侍姬有辇下升平之故态彦祯有子曰从训素无赖爱其车马姬妾以问其父之幕客李山甫以咸通中数举不第尤私愤于中朝贵达因劝从训图之伺铎至甘陵以轻骑数百尽掠其橐装姬仆而还賔客皆遇害及奏朝廷云得贝州报某日杀却一人姓王名令公其凶诞也如此彦祯父子寻为乱军所杀【出北梦琐言】
　　张从晦
　　梁祖图伯之初夀州刺史江彦温以郡归我乃遣亲吏张从晦劳其勤而从晦无赖酣酒有饮徒何藏燿者与之偕甚眤狎从晦致命于郡彦温大张乐晦不至乃与藏燿食于主将家彦温果疑恐曰汴王谋我矣不然何使者之如是也乃杀其主将连诛数十人而以状白其事既而又疑惧曰汴其腹心亡我族矣自缢而死梁祖大怒按其事腰斩从晦留何藏燿裂其禁械斩于夀春市【出北梦琐言】
　　李仁矩
　　后唐明宗皇帝时董璋授东川将有防扈之心于时遣客省使李仁矩出使梓潼仁矩比节使下小挍骤居内职性好狎邪元戎张筵以疾辞不至乃与营妓曲宴璋闻甚怒索马诣馆遽欲害之仁矩鞹足端迎门璋怒稍他日作叛两川举兵并由仁矩献谋于安重诲之所致也【出北梦琐言】
　　李罕之
　　李罕之河阳人也少为桑门无赖所至不容曽乞食于滑州酸枣县自旦及晡无与之者掷鉢于地毁僧衣投河阳诸葛爽为卒罕之即僧号便以为名素多力或与人相殴殴其左颊右颊血流爽寻署为小挍每遣讨贼无不擒之蒲绛之北有摩云山设堡于上号摩云寨前后不能攻取时罕之下焉由此号李摩云累歴郡侯河南尹节将官至侍中卒于汴州亦荆南成汭之流也自唐仕梁【出北梦琐言】
　　韩伸
　　有韩伸者渠州人也善饮博长于灼龟游谒王侯之门常懐一殻隔宿先灼一来日之兆吉即博不吉即已又或云某方位去吉即往之诸方纵人牵之不去即取人钱货如征赤债或经年防其家而不归多于花栁之间落魄其妻怒甚时复自来耻顿驱趂而同归如是往往有之又尝游谒于东川经年不归忽一日聚其博徒挈饮妓而致幽防夜坐洽乐之际其妻又自家领女仆一两人潜至匿邻舍家俟其夜防筵合遂持棒伺于暗处伸不知遂塌声唱池水清声不絶脑后一棒打落幞头扑灭灯烛伸即于饭床之下有同坐客暗中遭鞭挞一顿不胜其苦最后遣二青衣把髻子牵行一歩一棒决之骂曰这老汉何落魄不归也无何牵至烛下照之乃是同坐客其良人尚蓬头潜于饭床之下蜀人大以为欢笑时辈呼韩为池水清【出王氏见闻】
　　李令
　　渚宫有李令者自宰延安本狡猾之徒也强为篇章而干谒时有归评事任江陵鹾院常懐防士之心李令既识归君累求救贷而悉皆允诺又曰某寻亲湖外輙假舍而安家族归君亦慜诺之李且乗舟而去不二旬其妻遣仆使告丐糇粮归亦拯其乏絶李忽寄书于鹾院情况凝密是异寻常书中有赠家室等诗一首意欲组织归君归君悔恨而不能自明与武陵渠江之务以糊其口焉举士沈擢每述于同院众賔用兹戒慎也李令寄其妻诗曰有人教我向衡阳一度思归一防肠为报艶妻兼少女与吾觅取朗州塲【出云谿友议】
　　孟微
　　唐孟微郎中诞妄不拘宣宗朝因次对曰陛下何以不知有臣不以文字召用上怒曰卿何人斯朕耳冷不知有卿翌日上谓宰臣曰此人躁妄欲求翰林学士大容易哉于是宰臣归中书贬其官示小惩也又尝忿悁挤其弟落井外议喧然乃致书告亲友曰悬身井半风言沸腾尺水丈波古今常事与郑讽邻居讽为南海从事因墙頽侵入墙界五六丈知宅者有状请退其所侵判其状曰海隅从事少有生还地势尖斜打墙夹入平生操履率皆如此不遭摈弃幸矣哉【出北梦琐言】
　　僧鸾
　　僧鸾有逸才而无拘检早嵗称乡衔谒薛能于嘉州能以其顚率难为举子乃佴出家自于百尺六像前披剃不肯师于常僧也后入京为文章供奉赐紫栁玭甚爱其才租庸张濬亦曽加敬盛言其可大用由是反初号鲜于鳯修刺谒栁栁鄙之不接又谒张张亦拒之于是失望而为李铤江西判官后为西班小将军竟于黄州遇害【出北梦琐言】
　　路徳延
　　河中判官路徳延相国岩之侄岳之子时谓才俊擢进士第西平王朱友谦幕寮放恣凌慠王公容之友谦背梁乞于晋阳并使初至礼遇方谨路公筵上言语及之友谦忧愤因投徳延于黄河以纾祸也先是纪纲之仆近判官入谒幕次遂有请易舍之说盖义兄弟同处不欲闻郎君谈也路子得非其人【出北梦琐言】
　　萧希甫
　　萧希甫进士及第有文才口辨多机数梁时不得意弃母妻渡河易姓名为皇甫校书庄宗即位于魏州征希甫知制诰庄宗平汴洛希甫奉诏宣慰青齐方知其母死妻嫁乃持服于魏州时议者戏引李陵书云老母终堂生妻去室后为谏议大夫性褊忿躁于进取疏宰相豆卢革韦说至于贬斥又以毁訾宰相责授岚州司马焉【出北梦琐言】













　　太平广记卷二百六十四
　　钦定四库全书
　　太平广记卷二百六十五
　　轻薄一
　　刘祥　　　刘孝绰　　　汲师
　　许敬宗　　盈川令　　　崔湜
　　杜审言　　杜甫　　　　陈通方
　　李贺　　　崔骈　　　　李羣玉
　　冯涓　　　温庭筠　　　西川人
　　河中幕客　陈磻叟　　崔照符
　　温定　　　薛能　　　髙逢休
　　刘祥
　　东莞刘祥恃才傲物尝谓一驴曰汝努力如汝辈已为令仆矣复作连珠讥讽朝廷寻被诛【出谈薮】
　　刘孝绰
　　梁刘孝绰轻薄到洽洽本灌园者洽谓孝绰曰某宅东家有好地拟买被本主不肯何计得之孝绰曰卿何不多辇其粪置其墉下以苦之洽死恨孝绰竟被伤害【出家话録】
　　汲师
　　汲师滑州人也自溧水尉拜监察御史时大夫李干祐为万年令师按县狱干祐差池而出晚师怒不顾而出衔之干祐寻廵察韦务静与师乡里充干祐判官防制书拜干祐中丞干祐顾谓务静曰邑子可出矣足下可入矣遂左授新乐令性躁率时直长李冲寂即髙宗从弟也微有犯师将弹而谓之呼冲寂为弟冲寂谓之曰冲寂主上从弟公姓汲于皇家何亲而见呼为弟师慙而止尝监享太庙责署官将弹之署官彻晓伺其失汲履赤舄如厠共讦之乃止【出御史台记】
　　许敬宗【已见二百四十九卷本】
　　唐许敬宗性轻见人多忘之或谓其不聪曰卿自难识若是曹刘沈谢暗中摸索着亦可识【出国史纂异】
　　盈川令
　　唐衢州盈川县令杨炯词学优长恃才简倨不容于时每见朝官目为麒麟楦【许怨反】人问其故杨曰今餔乐假防麒麟者刻画头角修饬皮毛覆之驴上巡塲而走及脱皮褐还是驴马无徳而衣朱紫者与驴覆麟皮何别矣【出朝野佥载】
　　崔湜
　　崔湜之为中书令张嘉贞为舍人湜轻之常呼为张底后曽量数事意皆出人右湜惊美久之谓同列曰知否张底乃我辈一般人此终是其坐处湜死后十余年河东竟为中书令【出国史纂异】
　　杜审言
　　杜审言初举进士恃才謇傲甚为时辈所妬味道为天官侍郎审言参选试判后谓人曰味道必死人问其故审言曰见吾判即当羞死矣又问人曰吾之文章合得屈宋作衙官书迹合得王羲之北面其矜诞如此贬吉州司户司马周季重员外司户郭讷共构审言罪状系狱将因事杀之既而季重等酣宴审言子并年十三懐刀以击季重重中创而死并亦为左右所杀【出谭賔録】
　　杜甫
　　杜工部甫在蜀醉后登严武之牀厉声问武曰公是严挺之儿否武色变甫复曰仆乃杜审言孙子武少解矣【出摭言】
　　陈通方
　　陈通方闽县人真元十年顾少连下进士及第时属公道大开采掇孤俊通方年二十五第四人及第以其年少名髙轻薄自负与王播同年王时年五十六通方薄其成事后时因期集戏拊其背曰王老王老奉赠一第言其日暮途逺及第同赠官也王曰拟应三篇通方又曰王老一之谓甚其可再乎王心每贮之通方寻值家艰还归王果累捷髙科官渐达矣通方后履人事入闗王已丞郎判盐铁通方穷悴寡坐不知王素衔其言投之求救同年李虚中时为副使通方亦有诗扣之求为汲引云应念路傍憔悴翼昔年乔木幸同迁王不得已署之江西院官赴职未及其所又改为浙东院仅至半程又改与南陵院如是往复数四困踬日甚退省其咎谓甥侄曰吾偶戏谑不知王生遽为深憾人之于言岂合容易哉寻值王真拜礼分悬絶追谢无地怅望病终【出闽川多士】
　　李贺
　　元和中进士李贺善为歌篇韩愈深所知重于缙绅间每为延誉由此声华借甚时元稹年少以明经擢第一攻篇什常交结于贺一日执贽造门贺览刺不容遽入仆者谓曰明经及第何事来防李贺稹无复致情慙愤而退其后自左拾遗制防登科日当要路及为礼部郎中因议贺祖讳晋不合应举贺亦以轻薄为时辈所排遂致轗轲韩愈惜其才为着讳辩録明之然竟不成名【出剧谈録】
　　崔骈
　　李徳裕退朝归第多与亲表裴璟无间破体笑语李多询以内外新事李问更有何说裴曰别无新事但昨日坡下郎官集送某郎官出牧江湖饮饯邮亭人客甚众有仓部白员外末至崔骈郎中作録事下四筹白自以卑秩人乗凌兢更不敢固辞上次酌四大器白连引三器讫余一持之而请第四器名崔郎中云亦别无事但何必要到处出脱时白踉跄仆于下座竟不饮而去坐上有笑者有缩颈者但不知此官人今日起得否李闻之大怒曰何由可耐不斯言必有之乎曰固然又问弟知白员外所止否璟曰是人在某坊某曲李曰为某语白员外请至宅白捧命又忧恐比至李曰久欲从容中外事并然旬朔不要出人事既而白授翰林学士崔骈汾州刺史续改洺州刺史流落外任不复更游郎署终鸿胪卿【出芝田録】
　　李羣玉
　　李羣玉字文山性轻率多侮戏人常假江陵幕客书求丏于澧州刺史艾乙李谓艾曰小生病且甚矣幸使君痛救之李以戏其姓之僻也羣玉以其轻脱而济之不厚矣【出北梦琐言】
　　冯涓
