<!-- { "loadSidebar": true } -->
　　唐刘商官至检校礼部郎中汴州观察判官少年有篇咏髙情攻山水树石初师张藻以造真为意自张贬窜后惆怅赋诗云苔石苍苍临涧水溪风褭褭动松枝世间唯有张通防流向衡阳那得知【出名画记】
　　厉归真
　　唐末江南有道士厉归真者不知何许人也曾游洪州信果观见三官殿内功徳塑像是宗时夹纾制作甚妙多雀鸽粪其上归真遂于殿壁画一鹞笔迹竒絶自此雀鸽无复栖止此殿其画至今尚存归真尤能画折竹野鹊后有人传归真于罗浮山上升【出玉堂闲话】
　　圣画
　　云化寺有圣画殿长安中谓之七圣画初殿宇既制寺僧召画工将命施彩饰绘贵其直不合寺僧祈酬亦竟去后数日有二少年诣寺来谒曰某善画者也今闻此寺将命画工某不敢利其价愿输功可乎寺僧欲先阅其迹少年曰某弟兄凡七人未尝画于长安中宁有迹乎寺僧以为妄稍难之少年曰某既不纳师之直茍不可师意即命圬其壁未为晚也寺僧利其无直遂许之后一日七人果至各挈防绘将入其殿且谓僧曰从此去七日慎勿启吾之门亦不劳饮食盖以畏风日所侵铄也可以泥锢吾门无使有纎隙不然则不能施其妙矣僧从其语如是凡六日閴无有闻僧相语曰此必他怪也且不可果其约遂相与发其封户既启有七鸽翩翩望空飞去其殿中防绘俨若四隅唯西北墉未尽其饰焉后画工来见之大惊曰真神妙之笔也于是无敢继其色者【出宣室志】
　　廉广
　　廉广者鲁人也因采药于泰山遇风雨止于大树下及夜半雨晴信步而行俄逢一人有士问广曰君何深夜在此仍林下共坐语移时忽谓广曰我能画可奉君法广唯唯乃曰我与君一笔但宻藏焉即随意而画当通灵因懐中取一五色笔以授之广拜谢讫此人忽不见尔后颇有騐但秘其事不敢轻画后因至中都县李令者性好画又知其事命广至饮酒从容问之广秘而不言李苦诘之广不得已乃于壁上画鬼兵百余状若赴敌其尉赵知之亦坚命之广又于赵中壁上画兵百余状拟战其夕两处所画之鬼兵俱出战李及赵既见此异不敢留遂皆毁所画鬼兵广亦惧而逃往下邳下邳令知其事又切请广画广因告曰余偶夜遇一神灵传得画法每不敢下笔其如往往为妖幸察之其宰不听谓广曰画鬼兵即战画物必不战也因命画一龙广勉而画之笔才絶云蒸雾起飘风倐至画龙忽乘云而上致滂沲之雨连日不止令忧漂壊邑居复疑广有妖术乃收广下狱穷诘之广称无妖术以雨犹未止令怒甚广于狱内号泣追告山神其夜梦神人言曰君当画一大鸟叱而乘之飞即免矣广及曙乃宻画一大鸟试叱之果展翅广乘之飞逺而去直至泰山而下寻复见神谓广曰君言泄于人间固有难厄也本与君一小笔欲为君致福君反自致祸君当见还广乃懐中探笔还之神寻不见广因不复能画下邳画龙竟为泥壁【出大唐竒事】
　　范山人
　　李叔詹常识一范山人停于私第时语休咎必中兼善推步禁呪止半年忽谓李曰某将去有一艺欲以为别所谓水画也乃请后防上掘地为池方丈深尺余泥以麻灰日汲水满之候水不耗具丹青墨砚先援笔叩齿良乆乃纵毫水上就视但见水色浑浑耳经二日搨以致绢四幅食顷举出观之古松怪石人物屋水无不备也李惊异苦诘之唯言善能禁彩色不令沈散而已【出酉阳杂爼】
　　韦叔文
　　唐进士韦叔文善画马暇日偶画二马札绢而未设色赴举过华岳庙前怳然如梦见庙前人谒已云金天王奉召叔文不觉下马而入升殿见王王曰知君有二马甚佳今将求之来春改名而第矣叔文曰已但有所乘者尔王曰有试思之叔文暗思有二画马即对曰有马毛色未就曰可以为惠叔文曰诺出庙急于店中添色以献之来春改名而第【出闻竒録】

　　太平广记卷二百十三
　　钦定四库全书
　　太平广记卷二百十四
　　画五
　　贯休　　　　楚安　　　应天三絶
　　八仙图　　　黄筌　　　杂编
　　贯休
　　唐沙门贯休本婺州兰溪人也能诗善书妙画王氏建国时来居蜀中龙华之精舍因纵笔用水墨画罗汉一十六身并一佛二大士巨石萦云枯松带蔓其诸古貎与他人画不同或曰梦中所覩觉后圎之谓之应梦罗汉门人昙域昙弗等甚秘重之蜀主曾宣入内叹其笔迹狂逸供养经月却令分付院中翰林学士欧阳炯亦曾观之赠以歌曰西岳髙僧名贯休孤情峭防淩清秋天教水墨画罗汉魁岸古容生笔头时捎大绢泥髙壁闭目焚香坐禅室或然梦里见真仪脱去袈裟防神笔髙擡节腕当空掷窸窣毫端任狂逸逡巡便是两三躯不似画工虚费日怪石安排嵌复枯真僧列坐连跏趺形如瘦精神健顶似伏犀头骨麤倚松根傍岩缝曲録腰身长欲动看经弟子拟闻声瞌睡山童疑有梦不知夏腊几多年一手搘颐偏袒肩口开或共人语身定复疑初坐禅案前卧象低垂鼻崖畔戏猿斜展臂芭蕉花里刷轻红苔藓文中晕深翠硬笻杖矮松牀雪色眉毛一寸长绳开梵夹两三片线补衲衣千万行林间乱叶纷纷堕一印残香断烟火皮穿木屐不曾拖笋织蒲团镇长坐休公休公逸艺无人加声誉喧喧遍海涯五七字句一千首大小书三十家唐朝歴歴多名士萧子云兼吴道子若将书画比休公只恐当时浪生死休公休公始自江南来入秦于今到蜀无交亲诗名画手皆竒絶觑你凡人争是人瓦棺寺里维摩诘舍卫城中辟支佛若将此画比量看总在人间为第一【出野人闲话】
　　楚安
　　西蜀圣夀寺僧楚安妙画山水而防缀甚细至于尺素之上山川林木洞府峰峦寺观烟岚人物悉皆有之每画一小团扇内安姑蘓台或画滕王阁其有千山万水尽在目前然须一季已来方就一扇其时诸王宰辅竞相请有得之者奉遗甚厚有不得画者恨恨然楚安言山僧自以此适意而已归寂后有好事者往往收得其笔踪或谓之墨宝也【出野人闲话】
　　应天三絶
　　唐僖宗皇帝翠华西幸之年有防稽山处士孙位随驾止蜀位有道术兼攻书画皆妙得笔精曾于应天寺门左壁上画天王一座部从鬼神竒怪斯存笔势狂纵莫之与京三十余年无有敌者景焕其先亦专书画尝与翰林欧阳学士炯乃忘形之交一日聨骑同游兹寺偶画右壁天王以对之渤海在旁观其逸势复书歌行一篇以纪之续有草书僧梦后至又请书之于廊壁上故书画歌行一日而就倾城人看阗咽寺中成都之人故号为应天三絶歌行今亦録附曰锦城东北黄金地故迹何人兴此寺白眉长老重名公曾识防稽山处士寺门左壁图天王威仪部从来何方鬼神怪异满壁走当防防生秋光我闻天王分理四天下水精宫殿琉璃瓦防仗时驱狒狇装金鞭频防骐驎马毘沙大像何光辉手擎巨防淩云飞地神对出宝缾子天女倒披金缕衣唐朝説著名公画周昉毫端善图写张僧繇是有神人吴道子称无敌者竒哉妙手传孙公能于此地留神踪斜窥小鬼怒双目直倚越狼髙半胷宝冠动总【上声】生威容趋跄左右来倾防臂横鹰爪尖纎利腰纒【去声】虎皮班剥红飘飘但恐入云中步骤还疑归海东蟒蛇拖得浑身堕精魅搦来双眼空当时此艺实难有镇在宝坊称不朽东边画了空西边留与后人教敌手后人见者皆心惊尽为名公不敢争谁知未满三十载或有异人来间生匡山处士名称朴头骨髙竒连五岳曽持象简累为官又有蛇珠常在握昔年长老遇竒踪今日门师识景公兴来便请泥髙壁乱抢【去声】笔头如疾风逡巡队仗何颠逸散漫竒形皆涌出交加器械满虚空两面划然如鬬敌圣王怒色揽东西劒刃一挥皆整齐腕头狮子咬金甲脚底夜叉擎络鞮马头壮健多筋节乌觜弯环如屈鐡遍身蛇虺乱纵横绕颔髑髅干孑裂眉麤眼竪发如锥怪异令人不可知科头巨卒欲生鬼半面女郎安小儿况闻此寺初兴置地脉沈沈当正气如何请得二山人下笔咸成千古事君不见明皇天宝年画龙致雨非偶然包含万象藏心里变现百般生眼前后来画品列名贤唯此二人堪比肩人间是物皆求得此様欲于何处传尝忧壁底生云雾揭起寺门天上去【出野人闲话】
　　八仙图
　　西蜀道士张素卿神仙人也曾于青城山丈人观绘画五岳四渎真形并十二溪女数堵笔迹遒健精彩欲活见之者心竦神悸足不能进实画中之竒絶也蜀主累遣秘书少监黄筌令取模様及下山终不相因生日或有收得素卿所画八仙真形八幅以献孟昶观古人之形相见古人之笔妙叹赏者乆之且曰非神仙之人无以冩神仙之质也赐物甚厚一日令伪翰林学士欧阳炯次第赞之又遣水部贠外郎黄居宝八分题之每观其画叹笔迹之纵逸览其赞赏文词之髙古视其书爱防画之宏壮顾谓八仙不让三絶【八仙者李已容成董仲舒张道陵严君平李八百长夀葛永璝出野人闲话】
　　黄筌
　　昔吴道子所画一钟馗衣蓝衫鞹一足一目腰一笏巾裹而蓬髪垂左手捉一鬼以右手第二指捥鬼眼睛笔迹遒劲实有唐之神妙收得者将献伪蜀主甚爱重之常悬于内寝一日召黄筌令看之筌一见称其絶妙谢恩讫昶谓曰此钟馗若拇指掐眼晴则更校有力试为我改之筌请归私第数日看之不足别絣绢素画一钟馗以拇指掐鬼眼睛并吴本一时进纳昶问曰比令卿改之何为别画筌曰吴道子所画钟馗一身之力气色眼貎俱在第二指不在拇指所以不敢辄改筌今所画虽不及古人一身之力意思并在拇指昶甚悦赏筌之能遂以防叚银器旌其别识【出野人闲话】
　　杂编
　　敬爱寺复有雉尾病龙莫知画者谁氏绘素竒巧皆入神之迹【雉尾在东廊观音院大士部从中绯衣神人抱野鸡一身遍而观之势飞动也】国朝李嗣真评画云顾画屈居第二然虎头又伏卫协画北风图【此图尝在韩吏部家】张靖平康里宅乃崔司业融旧第有司业题壁处犹在【出尚书故实】
　　僧道芬防稽人荥阳人郑町处士梁洽处士项容青州处士吴恬一名汾字建康已上并画山水道芬格髙郑町雅淡梁洽美秀项容顽吴恬险巧有画山水録记平生所画在绢素者凡百余面传之好事自云初梦有神人指授画法恬好为顽石气象深险能为云雨气象又有王黙师项容风颠酒狂松石虽有髙竒流俗所好醉后以头髻抵于绢素王黙早年受笔法于台州郑防贞元末于润州殁举柩若空时人多言化去平生大有竒事顾著作知新亭监时黙请为海中都巡问其意云要见海中山水耳为半年后解去尔后落笔有竒趣乃项生弟子耳彦逺从兄监察御史厚与余具言此事然余不甚觉黙画有竒也【出名画记】
　　有别画者与人同游寺看壁画音声一幅曰此凉州第几遍不信召乐官奏凉州至画处用指更无差异【出卢氏杂説】
　　故徳州王使君椅家有笔一管约一寸麤于常用笔管两头各出半寸以来中间刻从军行一幅人马毛髪屋木亭台逺水无不精絶每一事刻从军行两句庭前琪树已堪攀塞外征人殊未还是也似非人功其画迹若粉描向明方可辨之云用防牙刻故崔郎中鋋文有王氏笔管记是也韩文公画记椅质子绍孙髙雅博古善琴阮余旧宅在东洛归徳坊南街防屋是杏木梁西壁有韦旻郎中散马七疋东壁有张旭草真踪数行旭世号张颠宅之东果园两京新记是马周旧宅【出卢氏杂记】
