<!-- { "loadSidebar": true } -->
　　魏济北郡从事掾超字义起以嘉平中夕独宿梦有神女来从之自称天上玉女东郡人姓成公字智琼早失父母上帝哀其孤苦令得下嫁超当其梦也精爽感悟美其非常人之容觉而钦想如此三四夕一旦显然来驾辎軿车从八婢服罗绮之衣姿颜容色状若飞仙自言年七十视之如十五六车上有壶榼清白琉璃饮防竒异馔具醴酒与超共饮食谓超曰我天上玉女见遣下嫁故来从君盖宿时感运宜为夫妇不能有益亦不能为损然常可得驾轻车肥马饮食常可得逺味异膳缯素可得充用不乏然我神人不能为君生子亦无妬忌之性不害君婚姻之义遂为夫妇赠诗一篇曰飘飖浮勃逢敖曹云石滋芝英不须润至德与时期神仙岂虚降应运来相之纳我荣五族逆我致祸灾此其诗之大较其文二百余言不能悉举又着易七卷有卦有以彖为属故其文言既有义理又可以占吉防犹扬子之太薛氏之中经也超皆能通其防意用之占经七八年父母为超取妇之后分日而燕分夕而寝夜来晨去倐忽若飞唯超见之他人不见也每超当有行求智琼已严驾于门百里不移两时千里不过半日超后为防北王门下掾文钦作乱魏明帝东征诸王见移于邺宫官属亦随监国西徙邺下狭窄四吏共一小屋超独卧智琼常得往来同室之人颇疑非常智琼止能隐其形不能藏其声且芬香之气达于室宇遂为伴吏所疑后超尝使至京师空手入市智琼给其五匣弱绯五端絪纻采色光泽非邺市所有同房吏问意状超性疎辞拙遂具言之吏以白监国委曲问之亦恐天下有此妖幻不咎责也后夕归玉女已求去曰我神仙人也虽与君交不愿人知而君性疎漏我今本末已露不复与君通接积年交结恩义不轻一旦分别岂不怆恨势不得不尔各自努力矣呼侍御下酒防发簏取织成裙衫两裆遗超又赠诗一首把臂告辞涕零溜漓肃然升车去若飞流超忧感积日殆至委顿去后积五年超奉郡使至洛到防北鱼山下陌上西行遥望曲道头有一马车似智琼驱驰前至视之果是遂披帷相见悲喜交至授绥同乘至洛克复旧好至太康中犹在但不日月往来三月三日五月五日七月七日九月九日月旦十五每来来辄经宿而去张茂先为之赋神女其序曰世之言神仙者多矣然未之或验如氏之归则近信而有徴者甘露中河济间往来京师者颇説其事闻之常以鬼魅之妖耳及游东土论者洋洋异人同辞犹以流俗小人好传浮伪之事直谓讹謡未遑考核防见济北刘长史其人明察清信之士也亲见义起受其所言读其文章见其衣服赠遗之物自非义起凡下陋才所能搆合也又推问左右知识之者云当神女之来咸闻香薰之气言语之声此即非义起淫惑梦想明矣又人见义起强甚雨行大泽中而不沾濡益怪之鬼魅之近人也无不羸病损瘦今义起平安无恙而与神人饮燕寝处纵情兼欲岂不异哉【出集仙录】
　　厐女
　　厐女者幼而不食常慕清虚每云我当升天不愿住世父母以为戏言耳因行经东武山下忽见神仙飞空而来自南向北将逾千里女即端立不敢前进仙人亦至山顶不散即便化出金城玉楼璚宫珠殿弥满山顶有一人自山而下身光五色来至女前召女升宫阙之内众仙罗列仪仗肃然谓曰汝有骨箓当为上真太上命我授汝以灵实赤书五篇真文按而行之飞升有期矣昔阿丘曾皇妃皆奉行于此证位高真可不勤耶既受真文羣仙亦隐十年之后白日升天其所遇天真处东武山者即今庚除化也其后道士张方亦居此山于石室中栖止常有赤虎来往室外方不为惧亦得道升天厐女一本作逄字【出集仙录】
　　褒女
　　褒女者汉中人也褒君之后因以为姓居汉沔二水之间幼而好道冲静无营既笄浣纱于浕水上云雨晦防若有所感而孕父母责之忧患而疾临终谓其母曰死后见塟愿以牛车载送西山之上言讫而终父母置之车中未及驾牛其车自行逾沔汉二水横流而渡直上浕口平元山顶平元即浕口化也家人追之但见五云如盖天乐骇空幢节导从见女升天而去及视车中空棺而已邑人立祠祭之水旱祈祷俱验今浕口山顶有双辙迹犹存其后陈世安亦于此山得道白日升天【出集仙录】
　　李真多
　　李真多神仙李脱妹也脱居蜀金堂山龙桥峰下修道蜀人歴代见之约其往来八百余年因号曰李八百焉初以周穆王时来居广汉栖山合九华丹成云游五岳十洞二百余年于海上遇飞阳君授水木之道还归此山链药成又去数百年或隐或显游于市朝又登龙桥峰作九鼎金丹丹成已八百年三于此山学道故世人号此山为三学山亦号为贤山盖因八百为号丹成试之抹于崖石上顽石化玉光彩莹润试药处于今尚在人或凿崖取之即风雷为变真多随兄修道居緜竹中今有真多古迹犹在或来往浮山之侧今号真多化即古浮山化也亦如地肺得水而浮真多幼挺仙姿耽尚理八百授其朝元默真之要行之数百年状如二十许人耳神气庄肃风骨英异于弱女之态人或见之不敢正视其后太上老君与古三师降而度之授以飞升之道先于八百白日升天化侧有潭其水常赤乃古之神仙炼丹砂之泉浮山一名万安山上有二师井饮之愈疾今以真多之名故为真多化也八百又于什邡仙居山三月八日白日升天【出集仙录】
　　班孟
　　班孟者不知何许人也或云女子也能飞行经日又能坐空虚中与人语又能入地中初去时没足至胸渐入但余冠帻良乆而尽没不见以指刺地即成井可汲吹人屋上瓦瓦飞入人家间桑果数千株孟皆拔取之成一积如山如此十余日吹之各还其故处如常又能含墨一口中舒着前嚼墨喷之皆成文字竟各有意义服酒丹年四百嵗更少入大冶山中【出神仙传】
　　天台二女
　　刘晨阮肇入天台采药逺不得返经十三日饥遥望山上有桃树子熟遂跻险援葛至其下噉数枚饥止体充欲下山以杯取水见芜菁叶流下甚鲜妍复有一杯流下有胡麻饭焉乃相谓曰此近人矣遂渡山出一大溪溪边有二女子色甚美见二人持杯便笑曰刘阮二郎捉向杯来刘阮惊二女遂忻然如旧相识曰来何晚耶因邀还家西壁东壁各有绛罗帐帐角悬铃上有金银交错各有数侍婢使令其有胡麻饭山羊脯牛肉甚美食毕行酒俄有羣女持桃子笑曰贺汝壻来酒酣作乐夜后各就一帐宿婉态殊絶至十日求还苦留半年气草木常是春时百鸟啼鸣更怀乡归思甚苦女遂相送指示还路乡邑零落已十世矣【出神仙记】


　　太平广记卷六十一
　　钦定四库全书
　　太平广记卷六十二
　　女仙七
　　鲁妙典　　　谌母　　　　旴母
　　杜兰香　　　白水素女　　蔡女仙
　　蓬球　　　　紫云观女道士
　　秦时妇人　　何二娘
　　鲁妙典
　　鲁妙典者九嶷山女冠也生即敏慧高洁不食荤饮酒十余嵗即谓其母曰旦夕闻食物臭浊往往鼻脑疼痛愿求不食举家怜之复知服气饵药之法居十年常悒悒不乐因谓母曰人之上夀不过百二十年哀乐日以相害况女子之身岂可复埋没真性混于凡俗乎有麓床道士过之授以大洞黄庭经谓曰黄庭经扶桑大帝君宫中金书诵咏万遍者得为神仙但在劳心不倦耳经云咏之万徧升三天千灾已消百病痊不惮虎狼之凶残亦已却老年永延居山独处咏之一遍如与十人为侣辄无怖畏何者此经召集身中诸神澄正神气神气正则外邪不能干诸神集则怖畏不能及若形全神集气正心清则彻见千里之外纤毫无隐矣所患人不能知知之而不能修修之而不能精精之而不能乆中道而丧自弃前功不惟有科之责亦将流荡生死苦报无穷也妙典奉戒受经入九嶷山岩栖静默累有魔试而贞介不挠积十余年有神人语之曰此山大舜所理天地之总司九州之宗主也古有高道之士作三处麓床可以栖庇风雨宅形念贞嵗月既乆旋皆朽败今为制之可以遂性宴息也又十年真仙下降授以灵药白日升天初妙典居山峰上无水神人化一石盆大三尺长四尺盆中常自然有水用之不竭又有大铁臼亦神人所送不知何用今并在上仙坛石上宛然有仙人履迹各古镜一面大三尺钟一口形如偃月皆神人送来并妙典升天所留之物今在无为观【出集仙录】
　　谌母
　　婴母者姓谌氏字曰婴不知何许人也西晋之时丹阳郡黄堂观居焉潜修至道时人自童幼逮衰老见之颜状无改众号为婴母因入吴市见一童子可年十四五前拜于母云合为母儿母曰年少自何而来拜吾为母既非其不合大道童子乃去月余又吴市逢有三嵗孩子悲啼呼呌倐遇谌母执母衣裾曰我母何来母哀而收育之逾于所生既长明頴孝敬异于常人冠嵗以来风神挺迈所居常有异云气光景彷佛时説蓬莱阆苑之事母异之谓曰吾与汝暂此相因汝以何为号也子曰昔天真盟授灵章锡以名品约为孝道明王今宜称而呼之矣遂告母修真之诀曰每须高处台踈絶异党修闲丘阜饵顺阳和静夷圃委鉴前非无英公子黄老玉书大洞真经豁落七元太上隐之道可致宴息以流霞之障睠眄乎文昌之台得此道者九凤齐唱天籍骇虚竦身御节入景浮空龙车虎旂游遍八方矣母宜寳之一旦孝道明王漠然隐去母宻修道法积数十年人莫知也其后吴猛许逊自高阳南游诣母请传所得之道因盟而授之孝道之法遂行江表闲日每告二子曰世云昔为逊师今玉皇谱之中猛为御史而逊为高明大使总领仙籍五品已又所主十二辰配十二国之分野逊领枵之野于辰为子猛统星纪之于辰为丑许当居吴之上以从仙阶之等降也又数年有云龙之驾千乘万骑来迎谌母白日升天今洪州高安县东四十里有黄堂静坛即许君立祠朝拜圣母之所其升天事迹在丹阳郡中后避唐宣宗庙讳钟陵祠号为谌母其孝道之法与灵寳小异豫章人世世行之【出墉城集仙録】
　　旴母
　　旴母者豫章人也外混世俗而内修真要常云我千年之前曽居西山世累稍息当归真于彼其子名烈字道防少丧父事母以孝闻家贫而营侍甘防未尝有阙乡里推之西晋武帝时同郡吴猛许逊精修通感道化宣行居洪崖山筑坛立静猛既去世逊即以寳符真箓拯俗救民逺近宗之逊仕【阙】州为记室后每朔望还家朝拜人或见其乘龙往来径速如咫尺耳旴君淳笃忠厚逊委用之即与母结草于逊宅东北八十余歩旦夕侍奉谨愿恭肃未尝有怠母常于山下采撷花果以奉许君君惜其诚志常欲拯度之元庆二年壬子八月十五日太上命玉真上公崔文子太真卿瑕丘仲册命征拜许君为九州都仙大使高明主者白日升天许谓道防及母曰我承太帝之命不得乆留汝可后随仙轝期于异日母子悲不自胜再拜告请愿侍云辇君许之即赐灵药服之躬禀真诀于是午时从许君升天今坛井存焉乡人不敢华缮盖旴君母子俭约故也世号为旴母井焉【出集仙录】
　　杜兰香
