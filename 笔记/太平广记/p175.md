<!-- { "loadSidebar": true } -->
　　唐宣宗朝前进士陈玩等三人应博士宏词所司考定名第及诗赋论上于延英殿诏中书舍人李藩等问曰凡考试之中重用字如何藩对曰赋忌偏枯庸杂论则褒贬是非诗则缘题落韵缘题如白云起封中诗云封中白云起是也其间重用文字乃是庶几亦非有常例也又曰孰诗重用字对曰钱起湘灵鼓瑟诗云善抚云和瑟尝闻帝子灵冯夷空自舞楚客不堪聼逸韵谐金石清音发杳防苍梧来怨慕白芷动芳馨流水传湘浦悲风过洞庭曲终人不见江上数峯青中有二不字上曰钱起虽重用字他诗似不及起虽谢朓云洞庭张乐地潇湘帝子游云去苍梧远水还江汉流之篇无以比也其宏词诗重用字者登科起诗便付史【出云溪友议】
　　又
　　宣宗因重阳赐宴羣臣有御制诗其略曰欵塞旋征骑和戎委庙贤倾心方倚注叶力共安邉宰臣以下应制皆和上曰宰相魏謩诗最出其两聨云四方无事去神豫杪秋来八水寒光起千山霁色开上嘉赏久之魏蹈舞拜谢羣寮耸视魏有徳色极欢而罢【出抒情诗】
　　温庭筠
　　唐温庭筠字飞卿旧名岐与李商隐齐名时号温李才思艶丽工于小赋毎入试押官韵作赋凡八义手而八韵成多为邻铺假手号曰救数人也而士行有搢绅薄之李义山谓曰近得一聨句云远比赵公三十六年宰辅未得偶句温曰何不云近同郭令二十四考中书宣宗尝赋诗上句有金歩揺未能对遣未第进士对之庭筠乃以玉条脱续之宣宗赏焉又有药名白头翁温以苍耳子为对他皆此也宣帝爱唱菩萨蛮词丞相令狐绹假其新撰密进之戒令勿他泄而遽言于人由是疎之温亦有言云中书内坐将军讥相国无学也宣皇好防行遇于逆旅温不识龙颜傲然而诘之曰公非长史司马之流耶帝曰非也又曰得非六参簿尉之耶帝曰非也谪为方城尉其制词曰孔门以德行为先文章为末尔既德行无取文章何以补焉徒负不羁之才罕有适时之用竟流落而死也豳国公杜悰自西川除淮海庭筠诣韦曲杜氏林亭留诗云卓氏炉前金线栁隋家堤畔锦帆风贪为两地行霖雨不见池莲照水红豳公闻之遗绢千疋吴兴沈徽云温曾于江淮为亲表槚楚由是改名庭筠又毎嵗举塲多为举人假手侍郎沈询知举别施铺席授庭筠不与诸公邻比翌日于前谓庭筠曰向来防名者皆是文赋托于学士某今嵗塲中并无假托学士勉旃因遣之由是不得意也【出北梦琐言】
　　李商隐
　　唐李商隐字义山为彭阳公令狐楚从事彭阳之子绹继有韦平之拜似疎商隐未尝展分重阳日商隐诣宅于防事上留题其略云十年泉下无消息九日樽前有所思郎君官重施行马东阁无因许再窥相国覩之惭怅而已乃扄闭此防终身不处也【出北梦言】
　　刘瑑
　　唐刘瑑字子全防苦学能属文才藻优赡大中初为翰林学士是时新复河湟邉上戎事稍繁防院中诸学士或多请告瑑独当制一日连草诏百函笔不停缀词理精当夜艾帝复诏至御前令草喻天下制瑑濡毫抒思顷刻而告就迟明诏对帝大嘉赏因而面赐金紫之服瑑以文学受知不数年卒至大用其吿喻制曰自昔皇王之有国也何尝不文以守成武以集事参诸二柄归于大寜朕猥荷丕图思景业忧勤戒惕四载于兹毎念河湟土疆绵亘遐濶天宝末犬戎乘我多难无力御奸遂纵腥羶不远京邑事更十叶时近百年卿士献能靡不竭其长防朝廷下议皆亦聼其词尽以不生邉事为永图且守旧地为明理荏苒于是复无由今者天地储祥祖宗垂祐将士等栉沐风雨暴露郊原披荆榛而刁斗夜严出豺狼而穹庐晓破动皆如意古无与京念此诚勤宜加宠赏词不多载【出郑处诲所撰刘瑑碑】
　　郑畋
　　马嵬佛堂杨妃缢所迩后才士经过赋咏以道其幽怨者不可胜纪皆以翠翘香钿委于尘泥红凄碧怨令人伤悲虽调苦词清无逃此意也丞相郑畋为凤翔从事日题诗曰宗廻马杨妃死云雨虽亡日月新终是圣朝天子事景阳宫井又何人观者以为真辅国之句【出阙史】
　　司空图
　　唐晋国公裴度讨淮西题名于华岳庙之阙门后司空图题诗纪之曰岳前大队赴淮西从此中原息战鼙石阙莫教苔藓上分明认取晋公题【出摭言】
　　髙蟾
　　唐髙蟾诗思虽清务为竒险意疎理寡实风雅之罪人薛能谓人曰傥见此公欲赠其掌然而落第诗曰天上碧桃和露种日邉红杏倚云栽芙蓉生在秋江上不向东风怨未盖守寒素之分无躁竞之心公卿间许之先是胡曾有诗云翰苑何曾休嫁女文昌早晩罢生儿上林新桂年年发不许平人折一枝罗隐亦多怨刺当路子弟忌之由是蟾独防名也前軰李贺歌篇逸才竒险虽然尝疑其无理杜牧有言长吉若使稍加其理即奴仆命骚人可也是知通论不相远也【出北梦琐言】












　　太平广记卷一百九十九
<子部,小说家类,异闻之属,太平广记>
　　钦定四库全书
　　太平广记卷二百
　　文章
　　李蔚　　　　卢渥　　　　韩定辞
　　姚岩杰　　　狄归昌　　　杜荀
　　武臣有文
　　曹景宗　　　髙昻　　　　贺弼
　　李密　　　　髙崇文　　　王智兴
　　髙骈　　　　罗绍威　　　赵延夀
　　文章
　　李蔚
　　唐丞相李蔚镇淮南日有布素之交孙处士不远千里径来修谒蔚浃月留连一日告发李敦旧分游河祖送过于桥下波澜迅激舟子回防举篙溅水近坐饮妓湿衣尤甚李大怒令擒舟子荷于所司处士拱而前曰因兹宠饯是某之过敢请笔砚略抒荒芜李从之乃以栁枝词曰半额防黄金缕衣玊搔头袅鳯双飞从教水溅罗裙湿还道朝来行雨归李览之释然欢笑賔从皆賛之命伶人唱其词乐饮至暮舟子赦罪更有李嵘献诗云鸡烟含瑞气凝鳯池波待玉山澄国人久倚东闗望拟筑沙堤到广陵后果入相【出抒情诗】
　　卢渥
　　唐左丞相卢渥轩冕之盛近代无比伯仲四人咸居显列干符初母忧服阕渥自前中书舍人拜陜府观察使又旬日其弟绍自前长安令除给事中又旬日弟沆自前集贤挍理除左拾遗又旬日弟沼自畿尉迁监察御史诏书叠至士族荣之及赴任陜郊洛城自居守分司朝臣已下互设祖筵遮于行路洛城为之一空都人观者架肩击毂盛于清明洒扫之日自临都驿以至于行凡五十里连翩不絶有白须传卒鸣指叹曰老人为驿吏垂五十年阅事多矣而未曾见祖送之盛有如此者时士流窃语以此日在家者为耻渥有题嘉祥驿诗曰交亲荣饯洛城空善戏戎装上将同星使自天丹诏下雕鞍照地数程中马嘶静谷声偏响斾暎晴山色更红到后定知人易化满街棠有遗风诗版后为易定帅王存尚书碎之【出唐阙史】
　　韩定辞
　　唐韩定辞为鎭州王镕书记聘燕帅刘仁恭舍于宾馆命试幕客马或延接马有诗赠韩曰燧林芳草绵绵思尽日相擕陟丽谯别后巏嵍山上望羡君时复见王乔或诗虽清秀然意在征其学问韩亦于座上酬之曰崇霞台上神仙客学辨痴龙艺最多盛德好将银管述丽词堪与雪儿歌座内诸宾靡不钦讶称妙句然亦疑其银笔之僻也他日或复持燕帅之命答聘常山亦命定辞接于公馆时有妓转转者韩之所眷也毎当酒席或频目之韩曰昔闻晋文公分季隗于赵衰孙伯符辍小乔于公瑾盖以色可名人但虑倡姬不如贤者之顾愿一咏俾得之或援笔文不停缀作转转之赋其文甚美咸钦其敏妙遂传于远近或从容问韩以雪儿银管之事韩曰昔梁元帝为湘东王时好学著书常记録忠臣义士及文章之美者笔有三品或以金银雕饰或用斑竹为管忠孝全者用金管书之德行清粹者用银管书之文章赡丽者以斑管书之故湘东之誉振于江表雪儿者李密之爱姬能歌舞毎见宾僚文章有竒丽入意者即付雪儿叶音律以歌之又问痴龙出自何处定辞曰洛下有洞穴曾有人误堕于穴中因行数里渐见明旷见有宫殿人物凡九处又见有大羊羊髯有珠人取而食之不知何所后出以问张华曰此地仙九馆也大羊者名曰痴龙耳定辞复问或巏嵍之山当在何处或曰此隋君之故事何谦光而下问由是两相悦服结交而去【出北梦琐言】
　　姚岩杰
　　姚岩杰梁公元崇之裔孙也童丱聪悟絶伦弱冠博通坟典慕班固司马迁为文时称大儒常以诗酒放逸江左尤肆淩忽前逹旁无人唐干符中颜标典鄱阳郡鞠塲公宇初构请岩杰纪其事文成灿然千余言标欲刋去一两字岩杰大怒标不能容时已勒石遂命覆碑于地磨去其文岩杰以一篇纪之曰为报颜公识我麽我心唯秖与天和眼前俗物关情少醉后青山入梦多田子莫嫌弹铗恨生休唱饭牛歌圣朝若为苍生计也合公车到薜萝卢肇牧歙州岩杰在婺源先以著述寄肇肇知其使酒以手书褒美赠以束帛辞云兵火之后郡中凋弊无以迎逢大贤岩杰复以长牋激之肇不得已迓至郡斋待如公御礼既而日肆傲睨轻视于肇肇常以篇咏夸于岩杰曰明月照巴天岩杰大笑曰明月照一天奈何独言巴天耶肇渐不得意无何防于江亭时蒯希逸在席卢请目前取一事为酒令尾有乐噐之名肇令曰远望渔舟不濶尺八岩杰遽饮酒一噐凭栏呕哕须臾即席还令曰凭栏一吐已觉空喉其侮慢倨傲如此【出摭言】
　　狄归昌
　　唐僖宗幸蜀有词人于马嵬驿题诗云马嵬烟栁正依依重见銮舆幸蜀归泉下阿蛮应有语这廻休更泥杨妃不出名氏人仰竒才【此即侍郎狄归昌诗也　出抒情诗】
　　杜荀
　　唐杜荀尝吟一聨诗云旧衣灰絮絮新酒竹篘篘或话于韦庄庄曰我道印将金鏁鏁用玉钩钩庄后西蜀为相【出北梦言】
　　武臣有文
　　曹景宗
　　梁曹景宗累立军功天监初征为右卫将军后破魏军振旅帝于华光殿宴饮聨句左仆射沈约赋韵景宗不得韵意色不平啓求赋诗帝曰卿伎能甚多人才英防何必止在一诗景宗已醉求作不已诏令赋竞病两字景宗便操笔而成曰去时儿女悲归来笳鼔竞借问行路人何如霍去病帝欣赏不已于是进爵为公【出曺景宗传】
　　髙昻
　　北齐髙昻字敖曹胆力过人姿彩殊异其父次同为求严师教之昻不遵师训专事驰骋毎言男儿当横行天下自取富贵谁能端坐读书作老博士也其父以其昻藏敖曹故名字之东魏末齐神武起义昻倾意附之因成霸业除侍中司徒兼西南道大都督而敖曹酷好为诗雅有情致时人称焉常从军与相州刺史孙腾作行路难曰卷甲长驱不可息六日六夜三度食初时言作虎牢停更被处置河桥北廻首絶望便萧条悲来雪涕还自抑又有征行诗曰珑种千口羊泉连百壶酒朝朝围山腊夜夜迎新妇顷之其弟季式为齐州刺史敖曹发驿以劝酒乃赠诗曰怜君忆君停欲死天上人间无可比走马海邉射游鹿偏坐石上弹鸣雉昔时方伯愿三公今日司徒羡刺史余篇甚多此不复载【出谈薮】
　　贺若弼
　　隋贺弼字辅伯少有大志骁勇便弓马解属文渉书记有重名及隋文受禅隂有平江南之志访可任者髙颎荐弼有文武才干拜总管委以平陈之事若弼欣然以为己任与寿州总管源雄并为重鎭若弼遗诗曰交河骠骑幕合浦伏波营勿使麒麟上无我二人名献平陈十防称上防皇九年大举伐陈以若弼为行军总管俘陈叔宝【出贺若弼传】
　　李密
