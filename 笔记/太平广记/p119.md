<!-- { "loadSidebar": true } -->
　　洛阳人朱化者以贩羊为业唐贞元初西行抵邠宁回易其羊有一人见化谓曰君市羊求利当求丰赡君见羊之小者以为不可易也殊不知小者不久而大也自小而易及货而大其利不亦博乎易之大者其羊必少易之小者其羊必多羊多则利厚也羊少则利寡也化然之乃告其人曰尔知有小羊我当尽易之其人数日乃引一羊主至化遂易得小羊百十口大小羊相杂为羣回归洛阳行至关下一夕所易之小羊尽化为鬼而走化大骇莫测其由明年复徃邠宁见前言小羊之人化甚怒将执之诣官府其人曰我何罪也化曰尔以小羊回易我驱至关下尽化为鬼得非汝用妖术乎其人曰尔贩卖羣羊以求厚利杀害性命不知纪极罪已弥天矣自终不悟而反怒我我即鬼也当与羣羊执尔而戮之言讫而灭化大惊惧防死于邠宁焉【出竒事记】
　　李詹
　　唐李詹大中七年崔瑶下擢进士第平生广求滋味每食鳖辄缄其足暴于烈日鳖既渴即饮以酒而烹之鳖方醉已熟矣复取驴絷于庭中围之以火驴渴即饮灰水荡其肠胃然后取酒调以诸辛味复饮之驴未絶而为火所逼烁外已熟矣詹一日方巾首失力仆地而卒顷之詹膳夫亦卒一夕膳夫复苏曰某见詹为地下责其过害物命詹对以某所为某即以詹命不可违答之詹又曰某素不知皆狄愼思所传故得以回无何愼思复卒愼思亦登进士第时为小諌【出玉泉子】
　　王公
　　唐咸通庚寅岁洛师大饥谷价腾贵民有殍于沟塍者至蚕月而桑多为虫食叶一斤一锾新安县慈涧店北村民王公者有桑数十株特茂盛荫翳公与妻谋曰歉俭若此家无见粮徒竭力于此蚕尚未知其得失以我计者莫若弃蚕乗贵货叶可获钱十万蓄一月之粮则接麦矣岂不胜为馁死乎妻曰善乃防锸坎地卷蚕数箔瘗焉明日淩晨荷桑诣都市鬻之得三千文市彘肩及饼饵以归至徽安门门吏见囊中殷血连洒于地遂止诘之公曰适卖叶得钱市彘肉及饼饵贮囊无他也请吏捜索之既发囊唯有人左臂若新支解焉羣吏乃反接送于居守居守命付河南府尹正琅邪王公凝令纲纪鞫之其欵云某瘗蚕卖桑叶市肉以归实不杀人特请检验尹判差所由监领就村检埋蚕之处所由领公至村先集邻保责手状皆称实知王公埋蚕别无恶迹乃与村众及公同发蚕坑中唯有箔角一死人而缺其左臂取得臂附之宛然符合遂复领公诣府白尹尹曰王公虽无杀人之事且有坑蚕之咎法或可恕情在难容蚕者天地灵虫绵帛之本故加絶与杀人不殊当寘严刑以絶凶丑遂命于市杖杀之使验死者则复为腐蚕矣【出三水小牍】
　　黄敏
　　江西都校黄敏者因御寇坠马折其左股其下遂速以石碎生傅之月余乃愈而头尚活腹间与髀肉相连而生敏遂恶之他日割去欲下刀痛楚与已肉无异不能而止目所视亦同已所见也【出闻竒录】
　　陈君棱
　　曹宋二州西界有大鹤陂陂左村人陈君棱少小捕鱼为业后得患恒被众鱼所食痛苦不能自持若以鱼网盖之痛即止后为村人盗网去数日间不胜痛而死德州刺史邓某曾任考城令知此事【出闻奇録】
　　王洞微
　　唐汾州景云观道士王洞微者家于孝义县初为小胥性喜杀常钓弋渔猎自弱冠至壮年凡杀狼狐雉兔洎鱼鳖飞鸟计以万数后为里尹患病月余忽觉室内有禽兽鱼鳖万数环其榻而噬之疮痏被身殆无完肤中夕之后其父母兄弟俱闻洞微卧内有羣鸟啁啾厯然可辨凡数年疾益甚或有谓洞微父曰汝子病且亟宜迁居景云观于是卜日徙居月余会羣道士修斋授箓是夕洞微瘳后十年竟以疾卒【出宣室志】
　　孙季贞
　　唐孙季贞陈州人少好捕网飞走尤爱啗鸡卵毎毎欲食辄焚而熟之卒且三年矣邻有张生者亦以病卒三日也忽便起坐既行乃径徃孙氏家称季贞云其言实季贞其形故张生也张氏之族即诣官以诉云孙先是吾不当死以生平多害物命故为寃债所诉以食鸡卵过甚被驱入于空城中比入则戸阖矣第见满城火灰既为烧烁不知所为东顾方见城戸双啓即奔从之至则复阖矣西顾从之复然南顾北顾从之亦然其苦楚备尝之矣一旦王谓季贞曰尔寿未尽然死且三年矣何以复还主者曰邻有张某死才三日可借此以托其神魂王然之今我实季贞也官不能断郡牧刘尚书廙亲呼问之曰宜以平生一事人无知者以为验季贞曰某未死前尝藏佛经两卷于屋瓦人实无知者命探之存焉断归孙氏【出玉泉子】
　　崔道纪
　　唐前进士崔道纪及第后游江淮间遇酒醉甚卧于客馆中其仆使井中汲水有一鱼随桶而上仆者得之以告道纪道纪喜曰鱼羮甚能醒酒可速烹之既食良久有黄衣使者自天而下立于庭中连呼道纪使人执捉宣敕曰崔道纪下土小民敢杀龙子官合至宰相寿命至七十并宜除言讫升天而去是夜道纪暴卒时年三十五【出録异记】
　　何泽
　　唐何泽者容州人也尝摄广州四防县令性豪横唯以饮啖为事尤嗜鹅鸭乡胥里正恒令供纳常豢养鹅鸭千百头日加烹杀泽只有一子爱怜特甚尝一日烹双鸡爨汤以待沸其子似有鬼物撮置镬中一家惊骇就出之则与双鸡俱溃烂矣【出报应录】
　　岳州人
　　唐咸通中岳州府有村人涸湖池取鱼获尤倍多悉刳其肉载板至江陵鬻之厚得金帛后归家忽遍身患疮楚痛号呌邻里不忍闻须得大盆贮水举体投水中渐变作形逾年肉烂腐坠而死【出报应记】
　　徐可范
　　唐内侍徐可范性好畋猎杀害甚众尝取活鳖凿其甲以油注之谓之鳖防又性嗜驴以驴縻绊于一室内盆盛五味汁于前四面迫以烈火待其渴饮五味汁尽取其肠胃为馔前后烹宰不纪其数后扈从僖宗幸蜀得疾毎睡见羣兽鸟雀啄食其肉痛苦万状又须于牀下布火及以油醋灌其身仍以网盖覆方暂得睡以日继夜常须如此命将尽惟一束黑骨而已【出报应记】
　　建业妇人
　　近岁建业有妇人背生一癅大如数斗囊中有物如茧栗甚众行即有声恒乞于市自言村妇也常与娣姒辈分养蚕已独频年损耗因窃其姒一囊茧焚之顷之背患此疮渐成此癅以衣覆之即气闭闷常露之乃可而重如囊矣【出捜神记】
　　广陵男子
　　广陵有男子行乞于市毎见马矢即取食自云尝为人饲马慵不能夜起其主恒自检视见槽中无草督责之乃取乌梅并以饲马马齿楚不能食竟以是致死已后因患病见马矢辄流涎欲食食之与乌梅味正同了无秽气【出稽神录】
　　何马子
　　遂州人何马子好食蜂儿坐罪令众于市忽有大蜂数个螫其面痛楚呌呼守者驱而复来抵暮方絶如此经旬乃死【出儆戒录】
　　章邵
　　章邵者恒为商贾巨有财帛而终不舍贪猥诛求路岐因逢鹿避人而去鹿子为邵之所获邵便打杀弃之林中其鹿母遥见悲号其声不已其日邵欲夜行意有所谋也邵只有子一人年方弱冠先父一程行及困于大树下憩歇以伺其父未间且寝于树阴中邵乃不晓是子但见衣襆在旁一人熟寐而已遂就抽腰刀刺其喉取衣襆而前行及天渐晓见其衣襆乃知杀者是已子也嗟乎章邵凶率如此报应亦宜然【出野人间话】
　　韩立善
　　蜀金鴈桥有韩立善者作钓钩积有年矣因食鱼鲠喉成疮颔脱而死【出儆戒録】
　　僧修准
　　蜀郡大慈寺律师修准虽云奉律性甚褊躁庭前植竹多蚁子縁栏槛准怒伐去竹尽取蚁子弃灰火中准后忽患癣疮遍头面医者云蚁漏疮不可医后竟卒【出儆戒録】
　　宇文氏
　　宇文氏伪蜀之富家也孀居国之东门尝闻寝室上有人行命仆隶升屋视之获得野狸三头并狸母宇文氏杀狸母而存其子焉未朞岁宇文氏适防戎王承丕丕杀判官郭延钧一家宇文氏并前夫一男二女下狱定罪赦男女斩宇文氏吁得非杀狸母之所报也【出儆戒録】
　　李贞
　　蜀锦浦坊民李贞家养狗名黑儿贞因醉持斧击杀之李贞临老与邻舍恶少白昌祚争竞昌祚乘醉以斧击贞死焉时昌祚年十九岁与杀狗年正同昌祚小字黑儿寃报显然不差丝髪【出儆戒録】
　　僧秀荣
　　蜀郡金华寺法师秀荣院内多松栢生毛虫色黄长三二寸莫知纪极秀荣使人扫除埋瘗或弃于柴积内僧仁秀取柴煮料于烈日中晒干虫死者无数经月余秀荣暴卒金华寺有僧入防见秀荣荷铁枷坐空地烈日中有万万虫咂噬僧还魂备説与仁秀仁秀大骇遂患背疮数日而卒【出儆戒録】
　　毋干昭
　　蜀人毋干昭有庄在射洪县因徃庄収刈有鹿遭射逐之惊忙走投干昭昭闭于空房中説与邻僧法惠法惠笑曰天送食物岂宜轻舍乃杀之沽酒炙鹿共僧饮啖僧食一块忽大呌云刀割我心呕血至夕而死【出儆戒録】
　　李绍
　　蜀民李绍好食犬前后杀犬数百千头尝得一黑犬绍怜之蓄养颇厚绍因醉夜归犬迎门号吠绍怒取斧击犬有儿子自内走出斧正中其首立死一家惶骇且捕犬犬走不知所之绍后得病作狗嘷而死【出儆戒録】













　　太平广记卷一百三十三
　　钦定四库全书
　　太平广记卷一百三十四
　　报应三十三
　　竹永通　　　宜城民　　　韦庆植
　　赵太　　　　李信　　　　谢氏
　　王珍　　　　王防师　　　解奉先
　　童安玗　　　刘自然　　　李明府
　　刘钥匙　　　上公　　　　施汴
　　公乗通　　　僧审言
　　竹永通
　　隋并州盂县竹永通曾贷寺家粟六十石年久不还索之云还讫遂于佛堂誓言云若实未还当与寺家作牛此人死后寺家生一黄犊足有白文后渐分明仍是竹永通字乡人渐知观者日数千此家已知遂用粟百石于寺赎牛别立一屋事之如生仍为造像写经月余遂死【出异録】
　　宜城民
　　隋大业八年宜州城东南里民姓皇甫其家兄弟四人大兄小弟并皆勤事生业其第二弟名迁交游恶友不事生活母尝取钱欲令市买且置牀上母向舍后迁从外来入堂不见人便偷钱去母还觅钱不得遂勘合家良贱并云不知母怒悉加鞭捶大小皆怨至后年迁亡其家猪生一防子八月社至卖与逺村社家遂托梦于妇曰我是汝夫为盗取婆钱枉及合家浪受楚拷今我作猪来偿债将卖与社家缚我欲杀汝是我妇何忍不语男女赎我妇初梦忽寤仍未信之复眠其梦如初因起报姑姑曰吾梦亦如之迟明令兄赍钱诣社官収赎之后二年方死长安法寺静琳师是迁之隣里亲见其猪尝话其事焉【出法苑珠林】
　　韦庆植
　　唐贞观中魏王府长史韦庆植有女先亡韦夫妇痛惜之后二年庆植将聚亲宾客备食家人买得羊未杀夜庆植妻梦见亡女着青练裙白衫头髪上有一双玉钗是平生所服者来见母涕泣言昔常用物不语父母坐此业报今受羊身来偿父母命明旦当见杀青羊白头者是特愿慈恩垂乞性命母惊寤旦而自徃观果有青羊项膊皆白头侧有两条白相当如玉钗形母对之悲泣止家人勿杀待庆植至放送之俄而植至催食防人白言夫人不许杀青羊植怒即令杀之宰夫悬羊欲杀宾客数人已至乃见悬一女子容貌端正诉客曰是韦长史女乞救命客等惊愕止宰夫宰夫惧植怒但见羊鸣遂杀之既而客坐不食植怪问之客具以言庆植悲痛发病遂不起京下士人多知此事【出法苑珠林】
　　赵太
