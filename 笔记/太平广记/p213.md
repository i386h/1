<!-- { "loadSidebar": true } -->
　　唐天寳初萧頴士因游灵昌远至胙县南二十里有胡店店上有人多姓胡頴士发县日晚县寮饮饯移时薄暮方行至县南三五里便即昏黑有一妇人年二十四五着红衫绿裙骑驴驴上有衣服向颖士言儿家南二十里今归遇夜独行怕惧愿随郎君鞍马同行頴士问女何姓曰姓胡頴士常见世间説有野狐或作男子或作女人于黄昏之际媚人頴士疑此女即是野狐遂唾叱之曰死野狐敢媚萧颖士遂鞭马南驰奔至主人店歇息解衣良乆所见妇人从门牵驴入来其店叟曰何为冲夜曰冲夜犹可适被一害风措大呼儿作野狐合被唾杀其妇人乃店叟之女也頴士惭恧而已【出辨凝志】
　　郗昻
　　唐郗昻与韦陟交善因话国朝宰相谁最无德昻误对曰韦安石也已而惊走而去逢吉温于街中温问何故仓惶如此答曰适与韦尚书话国朝宰相最无徳者本欲言吉顼误言韦安石既言又鞭马而走抵房相之第琯执手慰问之复以房融为对昻有时称忽一日犯三人举朝嗟叹唯韦陟遂与之絶【出国史】
　　张长史
　　唐临济令李囘妻张氏其父为庐州长史吿老归以囘之薄其女也故往临济辱之误至全节县而问门人曰明府在乎门者曰在张遂入至防前大骂辱全节令赵子余不知其故私自门窥之见一老父诟骂不已而县下常有狐乌魅以张为狐焉乃密召吏人执而鞭之张亦未寤骂仍恣肆击之困极方问何人辄此诟骂乃自言吾李囘妻父也囘贱吾女来怒囘耳全节令方知其误寘之馆给医药焉张之僮夜亡至临济告囘囘大怒遣人吏数百将袭全节而击令令惧闭门守之囘遂至郡诉之太守召令责之恕其误也使出钱二十万遗张长史以和之囘乃迎至县张喜囘之报复卒不言其薄女遂归【出纪闻】
　　萧俛
　　唐贞元中萧俛新及第时国医王彦伯住太平里与给事郑云逵比舎住忽患寒早诣彦伯求诊误入云逵第防门人他适云逵立于中门俛前趋曰某前及第有期集之役忽患病具説其状逵命仆人延坐为诊其臂曰据脉是心家风云逵姓郑若觅国医王彦伯东隣是也俛赧然而去【出干子】
　　崔清
　　唐崔清除濠州刺史替李逊清辞戸部侍郎李巽畱坐与语清指谓所替李逊曰清都不知李逊浑不解官再三言之巽曰李巽即可在只是独不称公意清稍悟之惭顾而去【出嘉话録】
　　何儒亮
　　唐进士何儒亮自外州至京访其从叔误造郎中赵需宅自云同考房防冬至需欲家宴挥霍云既是同房便令入宴姑姊妺妻子尽在焉儒亮馔毕徐出及细察之乃何氏之子也需大笑儒亮岁余不敢出京城时人因以为何需郎中【出国史补】
　　于頔
　　唐司空于頔以乐曲有想夫怜其名不雅将改之客有笑曰南朝相府曽有瑞莲故歌为相府莲自是后人语讹乃不改【出国史补】
　　又
　　旧説董仲舒墓门人至皆下马谓之下马陵语讹为虾蟇陵今荆襄之人呼堤为提留绛之人呼釜为付皆讹谬所习也【出国史补】
　　苑防
　　唐尚书裴胄鎭江陵常与苑论有旧论及第后更不相见但书札通问而已论弟防方应举过江陵行谒地主之礼客将见防名曰秀才之名虽字不同且难于尚书前为礼如何防防懐中有论旧名纸便谓客将曰某自别有名客将见日晩仓遑遽将名入胄喜曰苑大来矣屈入防半庭胄见貎异及坐揖曰足下第几防对曰第四胄曰与苑大远近防曰家兄又问曰足下正名何对曰名论又曰贤兄改名乎防曰家兄也名论公庭将吏于是皆笑及引坐乃陈本名名防既逡巡于便院俄而远近悉知【出干子】
　　李文彬
　　唐举人李文彬受知于舍人纪于臮时有京兆府司箓贺兰洎卒文彬因谒紫微紫微问曰今日有何新事文彬曰适过府门闻纪于洎卒臮曰莫错否文彬曰不错臮曰君大似共语也拂衣而入文彬乃悟葢俱重姓又同名而误对也【出竒闻録】
　　苏拯
　　唐光化中苏拯与乡人陈涤同处拯与考功郎中苏璞初叙宗党璞故奉常涤之子也拯既执贽寻以啓事温卷因令陈涤缄封涤遂误书已名璞得之大怒拯闻之仓皇复致书谢过吴子华闻之曰此书应悮也【出北梦琐言】
　　窦少卿
　　有窦少卿者家于故都素防渭北诸州至村店中有从者抱疾寄于主人而前去歴鄜延灵夏经年未归其从者寻卒于店中此人临卒店主问曰何姓名此仆只言得窦少卿三字便奄然无语店主遂坎路侧以埋之卓一牌向道曰窦少卿墓与窦相识者过之大惊讶问店主店主曰牌上有名固不谬矣于是更有识窦者经过甚痛惜有至亲者报其家及令骨肉省其牌果不谬其家于是举哀成服造斋相次迎其旅榇殡远近亲戚咸来吊慰后月余有人附到窦家书归程已近郡报上下平善其家大惊不信谓人诈修此书又有人报云道路间覩其形貌甚是安健其家愈惑之遂使人潜逆之窃窥于路左疑其物至其家妻男皆谓其魂魄归来窦细话其由方知埋者是从人乃店主卓牌之错误也【出王氏见闻】
　　遗忘
　　张利渉
　　唐张利渉性多忘解褐懐州参军每聚防被召必于笏上记之时河内令耿仁惠邀之怪其不至亲就门致请渉看笏曰公何见顾笏上无名又一时昼寝惊索马入州扣刺史邓恽门拜谢曰闻公欲赐责死罪邓恽曰无此事渉曰司功某甲言之恽大怒乃呼州官棰以甲间搆将杖之甲苦诉初无此语渉前请曰望公舍之渉恐是梦中见説耳时人由是咸知其性理惛惑矣【出朝野佥载】
　　阎一
　　唐三原县令阎一为人多忘曾至州于主人舎坐州佐史前过以为县典也呼欲杖之典曰某是州佐也一惭谢而止须臾县典至一疑其州佐也执手引坐典曰某是县佐也又愧而止曾有人传其兄书者止于阶下俄而里胥白录人到一索杖遂鞭送书人数下其人不知所以讯之一曰吾大错顾典向宅取杯酒愞疮良乆典持酒至一既忘其取酒复忘其被杖者因便赐典饮之【出朝野佥载】
　　郭务静
　　唐沧州南皮县丞郭务静初上典王庆通判案静曰尔何姓庆曰姓王须臾庆又来又问何姓庆又曰姓王静怪愕良乆仰看庆曰南皮佐史摠姓王【出朝野佥载】
　　张守信
　　唐张守信为余杭太守善富阳尉张瑶假借之瑶不知其故则使录事参军张遇逹意于瑶将妻之以女瑶喜吉期有日矣然私相闻也郡县未知之守信为女具衣装女之保母问曰欲以女适何人守信以告保母曰女壻姓张不知主君之女何姓吾窃惑焉守信乃悟亟止之【出纪闻】
　　李睍
　　唐殿中侍御史李逄年自左迁后稍进汉州雒县令逄年有吏才蜀之采访使常委以推按焉逄年妻中丞郑昉之女也情志不合去之及在蜀城谓益府戸曹李睍曰逄年家无内主濩落难堪儿女长成理须婚娶弟既相狎幸为逄年求一妻焉此都官寮女之与妺纵再醮者亦可论之幸留意焉睍曰诺复又访之于睍睍率略人也乃造逄年曰兵曹李札甚名家也札妺甚羙闻于蜀城曾适元民莫夫寻卒资装亦厚从婢且二十人兄能娶之乎逄年许之令睍报李札札自造逄年谢明日请至宅其夜逄年喜寝未曙而兴严饰毕顾歩阶除而独言曰李札之妺门地若斯虽曾适人年幼且羙家又富贵何幸如之言再三忽惊难曰李睍过矣又误于人今所论亲为复何姓怪哉因防马到府庭李睍进曰兄今日过札妺乎逄年不应睍曰事变矣逄年曰君思札妺乎为复何姓睍惊而退遇李札札曰侍御今日见过乎已为地矣睍曰吾大误耳但知求好壻都不思其姓氏札大惊惋恨之【出纪闻】
　　张藏用
　　唐青州临朐丞张藏用性既鲁钝又弱于神尝召一木匠十召不至藏用大怒使擒之匠既到适防隣县令使人送书遗藏用藏用方怒解木匠又走读书毕便令剥送书者笞之至十送书人谢杖请曰某为明府送书纵书人之意忤明府使者何罪藏用乃知其误谢曰适怒匠人不意误笞君耳命里正取饮一器以饮送书人而别更视事忽见里正指酒问曰此中何物里正曰酒藏用曰何妨饮之里正拜而饮之藏用遂入戸送书者竟不得酒扶杖而归【出纪闻】





　　太平广记卷二百四十二
　　钦定四库全书
　　太平广记卷二百四十三
　　治生
　　裴明礼　　　何明远　　　罗会
　　窦乂
　　贪
　　滕蒋二王　　窦知范　　　夏侯彪之王志愔　　　叚崇简　　　崔信
　　严升期　　　张昌仪　　　李邕
　　裴佶　　　　元载　　　　张延赏
　　卢昻　　　　崔咸　　　　崔远
　　江淮贾人　　龙昌裔　　　安重霸
　　张防钊
　　治生
　　裴明礼
　　唐裴明礼河东人善于理生人间所弃物积而鬻之以此家产巨万又于金光门外市不毛地多瓦砾非善价者乃于地际竪标悬以筐中者辄酬以钱十百仅一二中未洽浃地中瓦砾尽矣乃舍诸牧羊者粪既积预聚杂果核具犁牛以耕之嵗余滋茂连车而鬻所复致巨万乃缮甲第周院置蜂房以营蜜广栽蜀葵杂花果蜂采花逸而蜜丰矣营生之妙触多竒不可胜数贞观中自古台主簿拜殿中侍御史转兵吏员外中书舍人累迁太常卿【出御史台记】
　　何明远
　　唐定州何明远大富主官中三驿毎于驿邉起店停商专以袭胡为业资财巨万家有绫机五百张远年老或不从戎即家贫破及如故即复盛【出朝野佥载】
　　罗防
　　长安富民罗会以剔粪自业里中谓之鸡肆言若肆之积粪而有所得也会世副其业家财巨万尝有士人陆景阳会邀过所止馆舍甚丽入内梳洗衫衣极鲜屏风氊褥烹宰无所不有景阳问曰主人既如此快活何为不罢恶事会曰吾中间停废一二年奴婢死亡牛马散失复业已来家途稍遂非情愿也分合如此【出朝野佥载】
　　窦乂
