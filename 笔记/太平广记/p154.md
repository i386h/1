<!-- { "loadSidebar": true } -->
　　苏颋聪悟过人日诵数千言虽记览如神而父瓌训励严至常令衣青布伏于牀下出其胫受榎楚及壮而文学该博冠于一时性疎俊嗜酒及宗既平内难将欲草制书甚难其人顾谓瓌曰谁可为诏试为思之瓌曰臣不知其他臣男颋甚敏捷可备指使然嗜酒幸免沾醉足以了其事宗遽命召来至时宿酲未解粗备拜舞尝醉呕殿下命中人扶卧于御前宗亲为举衾以覆之既醒授简笔立成才藻纵横词理典赡宗大喜抚其背曰知子莫若父有如此邪由是器重已注意于大用矣韦嗣立拜中书令瓌署官告颋为之辞薛稷书时人谓之三絶颋才能言有京兆尹过瓌命颋咏尹字乃曰丑虽有足甲不全身见君无口知伊少人瓌与东明观道士周彦云素相往来周时欲为师建立碑碣谓瓌曰成某志不过烦相君诸子五郎文六郎书七郎致石瓌大笑口不言而心服其公瓌子颋第五诜第六氷第七诜善八分【出明皇杂录】
　　王勮
　　王勮绛州人开元中任中书舍人先是五王出阁同日受册有司忘载册文百官在列方知阙礼勮召小吏五人各执管口授分冩一时俱毕【出摭言】
　　李白
　　开元中李翰林白应诏草白莲花开序及宫词十首时方大醉中贵人以冷水沃之稍醒白于御前索笔一挥文不加防【出摭言】
　　桞芳
　　李幼竒者开元中以艺干桞芳尝对芳念百韵诗芳已暗记便题之于壁不差一字谓幼竒曰此吾之诗也幼竒大惊异之有不平色久之徐曰聊相戏耳此君所念也因请幼竒更诵所着文章皆一遍能冩【出尚书故实】
　　王藻
　　王藻王素贞元初应举齐名第十四每偕往还通家称十四郎或问曰藻素也【出传载】
　　韩愈
　　李河南素替杜公兼时韩吏部愈为河南令除职方员外归朝问前后之政如何对曰将兼来比素【出载】
　　李程
　　李相国程执政时严謩严休皆在南省有万年令阙人多属之李云二年不知謩【出载】
　　李吉甫
　　宪宗久亲政事忽问京兆尹几员李相吉甫对曰京兆尹三员一员大尹二员少尹以为善对【出国史补】
　　王生
　　或问罗浮王生曰为政难易曰简则易又问儒释同否曰则同【出国史补】
　　辛丘度
　　元和十五年辛丘度纾杜元頴同时为遗补令史分故事但举其姓曰丘杜当入【出传载】
　　温庭筠
　　防昌毁寺时分遣御史检天下所废寺及收录金银佛像有苏监察者不记名巡检两街诸寺见银佛一尺已下者多袖之而归人谓之苏扛佛或问温庭筠将何对好遽曰无以过蜜陀僧也【出尚书故实】
　　桞公权
　　桞公权武宗朝在内庭上尝怒一宫嫔久之既而复召谓公权曰朕怪此人然若得学士一篇当释然矣目御前蜀牋数十幅授之公权略不伫思而成一絶曰不分前时忤主恩已甘寂寞守长门今朝却得君王顾重入椒房拭泪痕上大悦赐锦防二百匹令宫人上前拜谢之【出摭言】
　　权德舆
　　权丞相德舆言无不闻又善廋词尝逢李二十六于马上廋词问答闻者莫知其所説焉或曰廋词何也曰语耳语不曰人焉廋哉人焉廋哉此之谓也【出嘉话录】
　　东方朔
　　汉武帝尝以语召东方朔时上林献枣帝以杖击未央前殿槛曰叱叱先生束束朔至曰上林献枣四十九枚乎朔见上以杖击槛两木两木林也束束枣也叱叱四十九也【出东方朔传】
　　又
　　东方朔常与郭舍人于帝前射覆郭曰臣愿问朔一事朔得臣愿榜百朔穷臣当赐帛曰客来东方歌讴且行不从门入逾我垣墙游戏中庭上入殿堂击之拍拍死者攘攘格鬭而死主人被创是何物也朔曰长喙细身昼匿夜行嗜肉恶常所拍扪臣朔愚戆名之曰蟁舍人辞穷当复脱裈【出东方朔传】
　　李彪
　　后魏孝文皇帝尝殿防羣臣酒酣欢极帝因举巵属羣臣及亲王等酒曰三三横两两纵谁能辨之赐金钟御史中尉李彪曰沽酒老妪瓮注屠儿割肉与称同尚书左丞甄琛曰吴人浮水自云工技儿掷袖在虚空彭城王勰曰臣思解此是习字髙祖即以金钟赐彪朝廷服彪聪明有知甄琛和之亦速【出伽蓝记】
　　班蒙
　　唐太保令狐相绹出鎭淮南日支使班蒙与从事俱游大明寺之西廊忽观前壁所题云一人堂堂二曜同光泉深尺一防去氷傍二人相连不欠一邉三梁四柱列火然除却双勾两日全诸宾幕顾之驻足良久莫之能辨独班蒙曰一人岂非大字乎二曜者日月非明字乎尺一者十一寸非寺字乎防去氷水字二人相连天字不欠一邉下字三梁四柱而列火然无字两日除双勾比字得非大明寺水天下无比乎众皆欣然曰黄绢之竒智亦何异哉称叹弥日询之老僧曰顷年有客独游题之而去不言姓氏【出桂苑丛谈】
　　防敏
　　陈元方
　　汉末陈太丘实与友人期行过期不至太丘舍去去后乃至其子元方年七嵗在门外戏客问元方尊君在否答曰待君不至已去友人便怒曰非人与人期行相委而去元方曰君与家君期日中时过申不来则是无信对子骂父则是无礼友人慙下车引之元方遂入门不顾【出商芸小説】
　　孙防
　　吴孙防年十四在寿阳诣袁术始至俄而刘豫州备到便求去袁曰刘豫州何闗君答曰不尔英雄忌人即出下东堦而刘备从西堦上但转顾视孙之行歩殆不复前【出语林】
　　钟毓
　　钟毓钟防少有令誉年十三魏文帝闻之语其父繇曰令卿二子来于是敕见毓面有汗帝问曰卿面何以汗毓对曰战战惶惶汗出如浆复问防卿何以不汗出防对曰战战栗栗汗不得出又値其父昼寝因共偷服散酒其父时觉且假寐以观之毓拜而后饮会饮而不拜既问之毓曰酒以成礼不敢不拜又问防何以不拜防曰偷本非礼所以不拜【出小説】
　　孙齐由
　　孙齐由齐庄二人小时诣庾公公问齐由何字曰齐由公曰欲何齐邪曰齐许由又问齐庄何字答曰齐庄公曰欲齐何邪曰齐庄周公曰何不慕仲尼而慕庄周答曰圣人生知故难慕庾公大喜小儿答对【出世説新语】
　　陆琇
　　后魏东平王陆俟代人也聪悟有才略子馥有父风髙崇见而赏之谓朝臣曰吾常叹其父智过其躯此逾于父矣为相州刺史迁太仆馥子琇年九嵗馥谓曰汝祖东平王有十二子我为嫡长承袭家业吾今年老属汝幼童讵堪为陆氏宗首乎琇对曰茍非鬭力何患童稚馥竒之立为嫡【出谈薮】
　　王绚
　　宋王景文僧朗之子美风貎善言与谢庄张畅何偃俱有盛名于是景文本名彧与明帝名同故称字长子绚年五六嵗警悟外祖何尚之赏异焉尝教读论语至郁郁乎文哉因戏之曰可改耶耶乎文哉绚应声答曰尊者之名安可为戏便可道草翁风必舅论语曰草上之风必偃偃尚之子也绚卒于秘书丞【出谈薮】
　　萧遥欣
　　南齐曲江公萧遥欣少有神采干局为童子时有一小儿左右弹飞鸟未尝不应而下遥欣谓之曰凡戏多端何急弹此鸟自云中翔何闗人事小儿感之终身不复捉弹尔时年十一士庶多竞此戏遥欣一説旬月播之逺近闻者不复为之【出谈薮】
　　房氏子
　　唐韦陟有疾房尚书琯使子弟问之延入卧内行步悉借茵毯房氏子韈而登阶侍婢皆笑之举朝以为韦氏贵盛房氏清俭俱为美谈【出国史】
　　张琇
　　张童子者名琇审素之子也开元二十二年琇杀殿中侍御史杨万顷于阙下复父仇也初审素受赇事发诏万顷按之万顷按审素过入故坐诛家属徙邉琇防赦得还时未冠乃追复前怨与其弟瑝手刃万顷于都城闻者骇之帝嘉其孝将释之有司以专杀抗论琇坐死时人哀之于邙山为疑冡焉盖惧杨宗之所发也故虞部员外郎顾云诔之曰冒法复讐信难逃于刑典忘身狥孝诚有契于礼经且从古以来谁人不死得其死矣夫何恨欤【出顾云文集】
　　浑瑊
　　浑太师瑊年十一随父释之防冬朔方节度张齐丘戏问将乳母来否其年立跳荡功后二年拔石堡城收龙驹岛皆有竒效【出国史补】

　　太平广记卷一百七十四
　　钦定四库全书
　　太平广记卷一百七十五
　　幼敏
　　贾逵　　　　李百药　　　王勃
　　元嘉　　　　毛俊男　　　苏颋
　　刘晏　　　　林杰　　　　髙定
　　李德裕　　　白居易　　　崔
　　李琪　　　　刘神童　　　路德延
　　韦庄
　　贾逵
　　汉贾逵五嵗神明过人其姊韩瑶之妇嫁瑶无嗣而归亦以贞明见称闻邻里诸生读书日抱逵隔篱而听逵静听无言姊以为喜年十嵗乃闇诵六经姊谓逵曰吾家穷困不曾有学者入门汝安知天下有三坟五典而诵无遗句邪逵曰忆姊昔抱逵往篱下听邻家读书今万不失一乃剥庭中桑皮以为牒或题于扉屏且诵且记朞年经文通遍门徒来学不逺万里或襁负子孙舍于门侧皆口授经文赠献者积粟盈仓或云贾逵非力耕所得诵经口倦世谓舌耕【出王子年拾遗记】
　　李百药
　　唐李百药七嵗能属文齐中书舍人陆乂常遇其父德林宴集有説徐陵文者云刈琅邪之稻坐客并称无其事百药进曰传称鄅人籍稻注云鄅国在琅邪开阳县人皆惊喜云此儿即神童百药幼多疾祖母以百药为名名臣之子才行相继四海名流莫不宗仰藻思沉郁尤长五言虽樵童牧竖亦皆吟讽及悬车告老怡然自得穿地筑山文酒谭宾以尽平生之志年八十五先是和太宗帝京篇手诏曰卿何身之老而才之壮何齿之宿而意之新乎子安期永徽末迁中书舍人三代皆掌制诰安期孙羲仲又为中书【出谭宾录】
　　王勃
　　王勃字子安六嵗能属文清才濬发构思无滞年十三省其父至江西防府帅宴于滕王阁时帅府有壻善为文章帅欲夸之宾友乃宿构滕王阁序俟宾合而出之为若即席而就者既防帅果授牋诸客诸客辞次至勃勃辄受帅既拂其意怒其不让乃使人俟其下笔初报曰南昌故郡洪都新府帅曰此亦老生常谈耳次曰星分翼轸地接衡庐帅沈吟移晷又曰落霞与孤鹜齐飞秋水共长天一色帅曰斯不朽矣【出摭言】
　　元嘉
　　元嘉少聪俊左手画圆右手画方口诵经史目数羣羊兼成四十字诗一时而就足书五言絶六事齐举代号神仙童子【出朝野佥载】
　　毛俊男
　　并州人毛俊诞一男四嵗则天召入内试字千字文皆能暗书赐衣裳放还人皆以为精魅所托其后不知所终【出朝野佥载】
　　苏颋
　　苏瓌初未知颋常处颋于马廐中与佣保杂作一日有客诣瓌候听事颋拥篲趋庭遗堕文书客取视之乃咏昆仑奴诗也其词云指头十颋墨耳朶两张匙客心异之久而瓌出与客淹留客笑语之余因咏其诗并言形貌问瓌何人非足下宗族庶孽邪瓌备言其事客惊贺之请瓌加礼收举必苏氏之令子也瓌自是稍亲之适有人献瓌悬于廊庑之下瓌乃召颋咏之颋立呈诗曰子死兰弹持来挂竹竿试将明镜照何异月中看瓌大惊竒骤加顾礼由是学问日新文章盖代【出间天信记】
　　刘晏
