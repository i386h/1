<!-- { "loadSidebar": true } -->
　　宋南郡王义宣在镇府史蔡铁者善卜王尝在内斋见一白防縁屋梁上命左右射得之内函中命铁卜函中何物卦成笑曰得之矣王曰状之曰白色防背明戸弯弧射之絶其左股防乳五子三雄二雌若不见信剖腹而立知王便剖之皆如铁言赐万钱【出渚宫旧事】
　　吴中察声者
　　后魏末有吴士至北间目盲而妙察声丞相嗣渤海王澄使试之闻刘桃枝之声曰当代贵王侯将相死于其手然譬如鹰犬为人所使耳闻赵道徳之声曰亦贵人也闻太原公洋之声曰当为人主闻澄之声不动崔暹私掐之乃缪言亦国王也王曰我家羣奴犹当极贵况吾身乎后齐诸王大臣赐死多为桃枝之所拉杀焉而澄竟有兰京之祸洋受禅是为文宣王【出三国典略】
　　王子贞
　　唐贞观中定州鼔城县人魏全家富母忽然失明问卜者王子贞子贞为卜之曰明年有从东来青衣者三月一日来疗必愈至时候见一人着青防襦遂邀为重设饮食其人曰仆不解医但解作犂耳为主人作之乃持斧绕舍求犂辕见桑曲枝临井上遂斫下其母两眼焕然见物此曲枝叶盖井之所致也【出朝野佥载】
　　张璟藏
　　周郎中裴珪妾赵氏有美色曾就张璟藏卜年命藏曰夫人目长而慢视准相书猪视者淫妇人目有四白五夫守宅夫人终以奸废宜慎之赵笑而去后果与人奸没入掖庭【出朝野佥载】
　　凑州筮者
　　杜景佺信都人也本名元方垂拱中更为景佺刚直严正进士擢第后为鸾台侍郎平章事时内史李昭徳以刚直下狱景佺庭称其公清正直则天怒以为面欺左授凑州刺史初任凑州防善筮者于路言其当重入相得三品而不着紫袍至是夏终服紫衫而终【出御史台记】
　　蔡微逺
　　瀛州人安县令张懐礼沧州弓髙令晋行忠就蔡微逺卜转式讫谓礼曰公大亲近位至方伯谓忠曰公得京官今年禄尽宜致仕可也二人皆应举懐礼授左补阙后至和复二州刺史行忠授城门郎至秋而卒【出朝野佥载】
　　车三
　　车三者华隂人善卜相进士李宏词及第入京注官至华隂县官令车三见诳云李益车云初不见公食禄诸公云应縁不道实姓名所以不中此是李宏词及第欲注官去看得何官车云公意欲作何官云爱华隂县车云得此官在但见公无此禄如何众皆不信及至京果注华隂县尉授官相贺于曲江舟上宴防诸公令作序日晩序成史翽先起于手取序看裴士南等十余人又争起看序其船偏遂覆没李士南等并被没溺而死【出定命録】
　　李老
　　开元中有一人姓刘不得名假廕求官数年未防忽一年铨试毕闻西寺有李老善卜造而问之老曰今年官未合成生曰有人窃报我期以必成何不然也老人曰今年必不成来嵗不求自得矣生既不信果为保所累被驳生乃信老人之神也至明年试毕自度书判防劣意其未遂又问李老李老曰勿忧也君官必成禄在大梁得之复来见我果为开封县尉又重见老人老人曰君为官不必清俭恣意求取临满请为使入城更为君推之生至州果为刺史委任生思李老之言大取财贿及满贮积千万遂谒州将请充纲使州将遣部其州租税至京又见李老李老曰公即合迁官生曰某今向秩满后选之今是何时岂得更有官也老曰但三日内得官官亦合在彼郡得之更相见也生疑之遂去明日纳州赋于左藏库适有凤凰见其处敕云先见者与改官生即先见遂迁授浚仪县丞生益见敬李老又问为官之方云一如前政生满嵗又获千万还乡居数年又调集复诣李老李老曰今当得一邑不可妄动也固宜慎之生果授夀春宰至官未几坐贜免又来问李老老曰今当为君言之不必慙讳君先代曾为大商有二千万资卒于汴州其财散在人处故君于此复得之不为妄取也故得无尤此邑之人不君财岂可过求也生大服焉【出原化记】
　　开元中二道士
　　开元二年梁州道士梁虚舟以九宫推算张鷟云五鬼加年天罡临命一生之大厄以周易筮之遇观之涣主惊恐后风行水上事即散又安国观道士李若虚不告姓名暗使推之云此人今年身在天牢大辟之罪乃可以免不然病当死无有救法果被御史李全交致其罪敕令处尽而刑部尚书李日知左丞张庭珪崔升侍郎程行谋咸请之乃免死配流岭南二道士之言信有征矣【出朝野佥载】
　　蒋直
　　天宝十二载永嘉人蒋直云郡城内有白幕太守李江忽丁忧李欲归江北蒋又云公至缙云郡却回当有一绯一緑一碧人来相推按然终无事后果采访使张愿着绯大理司直杜乔着緑判官张璘着碧来推遇赦而止【出定命録】







　　太平广记卷二百十六
　　钦定四库全书
　　太平广记卷二百十七
　　卜筮二
　　沈七　　　　颍隂日者　　王栖岩
　　路生　　　　邹生　　　　五明道士
　　黄贺　　　　邓州卜者
　　沈七
　　有沈七者越州人善卜李丹贠外谓之曰闻消息李侍郎知政事某又得给事中如何沈七云李侍郎即被追不得社日肉吃后此无禄公亦未改不得给事中其时去社才十四日果有敇追李侍郎去社两日而上道至汴卒李亦不得给事中【出定命録】
　　又天宝十四年王诸应举欲入京于越州沈七处卜得纯乾卦下四位动变观卦沈云公今应举得此卦观国之光利用宾于王本是嘉兆然交动羣隂咸阳下成乾卦上变至四又不至五五是君位未得利见大人恐公此行不至京而回果至东京属安禄山反奔走却归江东【出定命録】
　　颍隂日者
　　陈防为颍隂太守属安禄山反遣县尉姓孙向东京孙不肯行陈怒促之至东京遇禄山请往颍隂取陈澍头禄山孙为颍隂太守赐绯并领二十余人取澍澍闻便欲至薄晩出城走録事参军扣马令回澍忧闷服痢药托疾令一日者卜之曰从今五日当有家便来取公然有五百车禄在必亦不死至七日食时公无恙矣然当去此求住不得后五日孙到陈于是潜以库物遗诸衙内人至夜后伪作敇书追入京令向西两驿上差人逆来夜半敕书至明早召集诸官宣敕便令手刃就馆中诛杀孙并手刃二十余人杀録事参军其孙尉先令入取妻及女等夜半齐到明日平明尽杀之令上住知州事便发入京以官绢五匹赏卜者【出定命録】
　　王栖岩
　　王栖岩自湘川寓江陵白鹭洲善治易穷律候隂阳之术所居桃杏手植成数十列四藩其宇时人比董奉栖岩笑曰吾独利其花核袪风气耳安取迹古人余事每清旦布蓍为人决事取资足一日为生则闭斋治园大厯中尝有老父持百钱求筮卦成参验其年栖岩惊曰家去几何父往矣不然将仆于道老父出栖岩顾百钱乃也因悟其所騐之辰则栖岩甲子乃叹曰吾虽少而治易不自意能幽入鬼鉴死复何恨乃沐浴更新衣与妻子诀少时而卒【出渚宫旧事】
　　路生
　　赵自勤尝谒选卜于长安县路生路云公之官非重日即是重口后六月六日又卜路云公之官九日不出十二日出至九日宰相果索吏部由歴至十二日敕出为左拾遗拾遗之字各有一口又阙王晃七月内访卜于路生路云九月当入省官有礼字时礼部贠外陶翰在座乃曰公即是仆替人九月陶病请假敕除王礼部贠外后又令卜云必出当为仓字官果贬温州司仓既而路生以其二子托晃晃又问毕竟当何如路云某所以令儿托公其意可知也【阙】
　　邹生
　　武宗朝宰相李囘旧名累举未捷尝之洛桥有二术士一能筮一能乃先访筮者曰某欲改名赴举如之何筮者曰改名甚善不改终不成事也又访者邹生生曰君子此行慎勿易名名将逺布矣然则成遂之后二十年终当改名今则已应象异时方测余言将行又戒之曰郎君必防荣名后当重任接诱后来勿以白衣为隙他年必为深衅矣长庆二年李及第至武宗登极与上同名始改为囘【从辛丑至庚申二十年矣】乃曰筮短长邹生之言中矣李公既为丞郎魏謩为给事因省防谓囘曰昔求府解侍郎为试官送一百二人独小生不一解今日还忝金章厠诸公之列也合坐皆惊此説欲其逊容囘曰如今脱却紫衫称魏秀才仆为试官依前不送公公何得以旧事相让耶囘乃寻秉独坐之权三台肃畏而升相府后三五年魏公亦自同州入相而囘累被贬谪防涉江湖喟然叹曰洛桥先生之诫吾自取尤耳然亦命之所牵也【出云溪友议】
　　五明道士
　　长庆之代邺中有五明道士者不知何许人善隂阳厯数尤攻卜筮成徳军节度田正御下稍寛而冒于财贿诛求不息民众怨咨时王庭凑为部将遣使于邺既至忽有微恙数日求医未能愈因诣五明究平生否泰道士即为卜之卦成而三钱并舞良乆方定而六位俱重道士曰此卦纯干变为坤坤土也地也大夫将来秉旄不逺兼有土地山河之分事将集矣宜速归乎庭凑闻其言遽自掩其耳是夜又梦白须翁形容伟异侍从十余人皆手持小玉斧召王公而前谓曰患难将及不可乆留既觉庭凑疑惧即辞魏帅而回比及还家未逾旬值军民大变正为乱兵所害士大夫将校共推庭凑庭凑再三退让众不听拥脇而立之翌日飞章上奏朝廷闻之大骇征兵攻讨以裴度为元帅赵人拒命二年王师不能下俄而敬宗即世文皇帝嗣位诏曰念彼生灵乆罹涂炭虽元凶是罪而赤子何辜宜一切赦而宥之就加节制仍诏庭凑子元逵入侍因以夀春公主妻焉庭凑既立甚有治声朝廷称之在位十三年卒赠太师子元逵继立官至太尉二十六年薨长子绍懿立二年荒淫暴乱众议废而杀之立其弟绍鼎绍鼎立六年卒子景崇立十三年官至中书令爵常山王卒子镕立即赵王也后恣横不道为下所杀立四十一年自庭凑至镕凡五世六主一百余年灭初庭凑之立也遣人诣邺取五明置于府为营馆舍号五明先生院公曾从容问曰某今已忝藩侯将来禄夀更为推之道人曰三十年愿明公竭节勤王爱民恤物次则保神啬气常以清俭为心必享殊夀后裔兼有二王皆公余庆之所致也春秋所谓五世其昌八世之后莫之与京公曰幸事已多素无勲徳此言非所敢望因以数百金为夀道士固辞不受公亦固与之载归其室数日尽施之一无留焉二王景崇封常山王镕为赵王也【出耳目记】
　　黄贺
