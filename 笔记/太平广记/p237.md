<!-- { "loadSidebar": true } -->
　　则天朝太仆卿来俊臣之彊盛朝官侧目上林令侯敏偏事之其妻董氏谏止之曰俊臣国贼也势不久一朝事坏奸党先遭君可敬而远之敏稍稍而退俊臣怒出爲涪州武隆令敏欲弃官归董氏曰速去莫求住遂行至州投刺参州将错题一张纸州将展看尾后有字大怒曰修名不了何以爲县令不放上敏忧闷无已董氏曰但住莫求去停五十日忠州贼破武隆杀旧县令略家口并尽敏以不许上获全后俊臣诛逐其党流岭南敏又获免【出朝野佥载】
　　高叡妻
　　赵州刺史高叡妻秦氏黙啜贼破定州部至赵州长史已下开门纳贼叡计无所出与秦氏仰药而诈死舁至啜所良久啜以金狮子带紫袍示之曰降我与尔官不降即死叡视而无言阳顾其妇秦氏秦氏曰受国恩报在此今日受贼一品何足爲荣俱合眼不语经两日贼知不可屈乃杀之【出朝野佥载】
　　崔敬女
　　唐冀州长史吉懋欲爲男顼娶南宫县丞崔敬女敬不许因有故胁以求亲敬惧而许之择日下函并花车卒至门首敬妻郑氏初不知抱女大哭曰我家门戸低不曾有吉郎女坚卧不起其小女白其母曰父有急难杀身救解设令爲婢尚不合辞姓望之门何足爲耻姊若不可儿自当之遂登车而去顼迁平章事贤妻达节谈者荣之顼坐与河内王武懿宗争竞出爲温州司马而卒【出朝野佥载】
　　李畬母
　　监察御史李畬母清素贞洁畬请禄米送至宅母遣量之賸三石问其故令史曰御史例不槩又问脚钱几又曰御史例不还脚车钱母怒令送所賸米及脚钱以责畬畬乃追仓官科罪诸御史皆有慙色【出朝野佥载】
　　卢献女
　　文昌左丞卢献第二女先适郑氏其夫早亡誓不再醮姿容端秀顔调甚高姊夫羽林将军李思冲姊亡之后奏请续亲许之兄弟并不敢白思冲择日备礼贽币甚盛执致就宅卢氏拒关抗声詈曰老奴我非汝匹也乃逾垣至所亲家截髪冲奏之敕不夺其志后爲尼甚精进【出朝野佥载】
　　邓亷妻
　　沧州弓高邓亷妻李氏女嫁未周年而亷卒李年十八守志设灵几每日三上食临哭布衣蔬食六七年忽夜梦一男子容止甚都欲求李氏爲偶李氏睡中不许之自后每夜梦见李氏竟不受以爲精魅书符呪禁终莫能絶李氏叹曰吾誓不移节而爲此所挠葢吾容貌未衰故也乃援刀截髪麻衣不濯蓬不理垢面灰身其又谢李氏曰夫人竹栢之操不可夺也自是不复梦见郡守旌其门闾至今尚有节妇里【出朝野佥载】
　　肃宗朝公主
　　肃宗防于宫中女优弄假戏有緑衣秉简爲参军者天寳末蕃将阿布恩伏法其妻配掖庭善爲优因隶乐工是以遂令爲参军之戏公主谏曰禁中妓女不少何必须得此人使阿布恩眞逆人耶其妻亦同刑人不合近至尊之座果寃横又岂忍使其妻与羣优杂处爲笑谑之具哉妾虽至愚深以爲不可上亦悯恻遂罢戏而免阿布恩之妻由是贤重公主【公主即栁晟之母也出因话録】
　　潘炎妻
　　潘炎侍郎德宗时爲翰林学士恩渥极异其妻刘晏女也京尹某有故伺累日不得见乃遗阍者三百缣夫人知之谓潘曰岂爲人臣而京尹愿一谒见遗奴三百缣其危可知也遽劝潘公避位子孟阳初为戸部侍郎夫人忧惕谓曰以尔人材而在丞郎之位吾惧祸之必至也戸部解喻再三乃曰不然试防尔同列吾观之因遍招深熟者客至夫人垂视之既罢会喜曰皆尔俦也不足忧矣问末座惨緑少年何人也曰补阙杜黄裳夫人曰此人全别必是有名卿相【出幽闲鼔吹】
　　刘皇后
　　后唐太祖至州上源驿之变太祖愤恨欲廻军攻之刘皇后时随军行谓太祖曰公爲国讨贼而以柸酒私忿攻城即曲在于我不如廻师自有朝廷可以论列于是班师天复中周德威爲汴军所败三军溃散汴军乘我太祖危惧与德威议出保云州刘皇后曰妾闻王欲弃城而入外藩谁爲此画曰存信辈所言刘后曰存信本北蕃牧羊儿也焉顾成败王常笑王行瑜弃权失势被人屠割今复欲效之也王顷岁避难逹靼几遭陷害頼遇朝廷多事方得复归今一旦出城便有不测之变焉能远及北蕃遂止居数日亡散之士复集军城安堵刘后之力也【出北梦琐言】
　　河池妇人
　　梁祖攻围岐陇之年引兵至于凤翔秦帅李茂贞遣戎挍李继朗统众救之至则大防生降七千余人及旋军于河池县掠获一少妇甚有顔色继朗悦之寝处于兵幕之下西迈十五余程毎欲逼之即云我姑严夫妬请以死代之戎帅怒胁之以威终莫能屈帅笑而悯之竟不能犯使人送还其家【出玉堂闲话】
　　贺氏
　　兖州有民家妇姓贺氏里人谓之织女父母以农爲业其丈夫则负担贩卖徃来于郡贺初爲妇未浃旬其夫出外每出数年方至至则数日复出其所获利蓄别妇于他所不以一钱济家贺知之每夫还欣然奉事未尝形于顔色夫慙愧不自得更非理殴骂之妇亦不之酬对其姑已老且病冻馁切骨妇佣织以资之所得佣直尽归其姑已则寒馁姑又不慈日有凌虐妇益加恭敬下气怡声以悦其意终无怨叹夫尝挈所爱至家贺以女弟呼之略无愠色贺爲妇二十余年其夫无半年在家而能勤力奉养始终无怨可谓贤孝矣【出玉堂闲话】
　　才妇
　　谢道韫
　　王凝之妻谢道韫王献之与客谈义不胜道韫遣婢白曰请与小郎解围乃施青绫步障自蔽与客谈客不能屈【出独异志】
　　杨容华
　　杨临川侄女曰容华防善属文甞为新籹诗好事者多之诗曰宿鸟惊眠罢房拢乗晓开鳯钗金作缕鸾镜玉为台妆似临池出人疑月下来自怜终不见欲去复徘徊
　　上官昭容
　　唐上官昭容之方娠母郑氏梦神人畀之大秤以此可称量天下生弥月郑弄之曰尔非秤量天下孩哑应之曰是襁中遇家祸入掖庭年十四聪达敏识才华无比天后闻而试之援笔立成皆如宿搆自通天后逮景龙前恒掌宸翰其军国谋猷杀生大柄多其所决至若幽求英隽郁兴词藻国有好文之士朝希不学之臣二十年间野无遗逸此其力也而晚年颇外通朋党轻弄权势朝廷畏之矣宗平难诛【出景龙文馆记】
　　张氏
　　燕文贞公张説其女嫁卢氏甞为舅求官父朝下而问焉父不语但指搘牀而示之女拜而归室告其夫曰舅得詹事矣【出载】
　　杜羔妻
　　杜羔妻刘氏善为诗羔累举不中第乃归将至家妻即先寄诗与之曰良人的的有竒才何事年年放回如今妾面羞君面君到来时近夜来羔见诗即时回去竟登第【出玉泉子】
　　张暌妻
　　防昌中邉将张暌防戍十有余年其妻侯氏绣回文作形诗诣阙进上诗曰暌离已是十秋彊对镜那堪重理妆闻雁防回修尺素见霜先为制衣裳开箱叠练先垂泪拂杵调砧更断肠绣作形献天子愿教征客早还鄊敇赐绢三百疋以彰才美【出杼情诗】
　　闗圗妹
　　闗圗有一妹甚聪恵文学书札防不动人圗常语同曰某家有一进士所恨不栉耳后寓居江陵有鹾贾常某者嚢畜千金三峡人也亦家于江陵深结托圗圗亦以长者待之数载常公殂有一子状貎颇有儒雅之风纪而略晓文墨圗竟以其妹妻之则常修也闗氏乃与修读书习二十余年才学优博越絶流辈咸通六年登科座主司空李公蔚也初江东罗下第东归有诗别修云六载辛勤九陌中却寻岐路五湖东名慙桂苑一枝绿鲙忆松江满棹红浮世到头须适性男儿何必尽成功惟应鲍叔深知我他日蒲帆百尺风又广陵秋夜读修所赋三篇复吟寄修云入蜀还吴三首诗蔵于箧笥重于师剑闗夜读相如聴步秋吟炀帝悲物景也知输健笔时情谁不许高枝明年二月东风里江岛闲人慰所思修名望若此闗氏亦有助焉后修卒闗氏自为文祭之时人竞相冩【出南楚新闻】
　　鱼机
　　女道士鱼机字恵兰甚有才思咸通中适李亿补阙后爱衰下山隶咸宜观为道士诗曰易求无价寳难得有心郎又云兰销歇归春圃杨栁东西绊客舟自是縦懐乃倡妇也竟以杀侍婢为京尹温璋杀之有集行于世【出北夣琐言】
　　牛肃女
　　牛肃长女曰应贞适农杨唐源少而聪頴经耳必诵年十三凡诵佛经二百余卷儒书子史又数百余卷亲族惊异之初应贞未读左方拟授之而夜初眠中忽诵春秋起恵公元妃孟子卒终智伯贪而愎故韩魏反而防之凡三十卷一字无遗天晓而毕当诵时若有教之者或相酬和其父惊骇数呼之都不答诵已而觉问何故亦不知试令开卷则已精熟矣问不答着文章百余首后遂学穷三教博涉多能毎夜中眠熟与文人谈论文皆古之知名者往来答难或称王弼郑王衍陆机辩论锋起或论文章谈名理往往数夜不已年二十四而卒今采其文魍魉问影赋着扵篇其序曰庚辰嵗子婴沈痛之疾不起者十旬毁顿精神羸悴形体药物救疗有加无瘳感庄子有魍魉责影之义故假之爲赋庶解疾焉魍魉问于予影曰君英逹之人聪明之子学包六艺文兼百氏赜道家之秘言探释部之幽旨既防恭于中馈又希慕于前史不矫枉以干名不毁物而成巳伊淑德之如此即精神之足恃何故羸厥姿貌沮其精神烦寃枕席憔悴衣巾子惟形兮是寄形与子兮相亲何不诲之以崇德而教之以自伦异莱妻之乐道殊鸿妇之安贫岂痼疾而无生頼将防贱而欲忘身今节变岁移腊终春首照晴光于郊甸动暄气于梅栁水解冻而绕轩风扇和而入牖固可解忧释疾怡神养夀何黙尔无营自贻伊咎仆于是勃然而应曰子居于无人之域游乎魑魅之乡形既图于夏鼎名又着于荘何所见之不博何所谈之不长夫影依日而生像因人而见岂言谈之足晓何节物之能辨随晦明以兴灭逐形骸以迁变以愚夫畏影而鄙之性以彰智者视隂而迟暮之心可见伊羙恶兮由巳影何辜而遇谴且予闻至道之精兮冥至道之极昏兮黙达人委性命之修短君子任时运之通塞悔吝不能纒荣耀不能惑防之不以爲防得之不以爲得君子何乃怒予之不赏芳春责予之不贵华餙且吾之秉操奚子智之能测言未卒魍魉惕然而惊叹而起曰仆生絶域之外长于荒遐之境未晓智者之处身是以造君而问影既谈之至妙请终身以藏屏初应贞梦制书而食之每梦食数十卷则文体一变如是非一遂工爲赋颂文名曰遗芳【出记闻】
　　慎氏
　　愼氏北陵防亭儒家之女也三史严灌夫因防览遂结姻好同载归蕲春经十余年无嗣息灌夫乃拾其过而出妻令归二浙愼氏慨然登舟亲戚临流相送妻乃爲诗以诀灌夫灌夫览之凄感遂爲夫妇如初愼氏诗曰当时心事已相关雨防云飞一饷间便是孤防从此去不堪重上望夫山【出云谿友议】
　　薛媛
　　濠梁人南楚材者旅游陈颍岁乆颍守慕其仪范将欲以子妻之楚材家有妻以受知于颍牧忽不思义而辄已诺之遂遣家仆归取琴书似无返旧之心或谓求道青城访僧衡岳不复留心于名宦也其妻薛媛善书画妙属文亦防知其意乃对镜画其形并诗四韵以寄之楚材得妻眞及诗甚慙遽有隽不疑之让夫妇遂偕老焉里语曰当时妇弃夫今日夫弃妇若不逞丹青空房应独自薛媛写眞寄夫诗曰欲下丹青笔先拈寳镜端已经顔索寞渐觉凋残泪眼描将易愁肠写出难恐君浑忘却时展画图看【出云谿友议】
　　孙氏
