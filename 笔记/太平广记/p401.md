<!-- { "loadSidebar": true } -->
　　唐洛阳思恭里有唐参军者立性修整简于接对有赵门福及康三者投刺谒唐未出见之问其来意门福曰止求心饭耳唐使门人辞云不在二人径入至堂所门福曰唐都官何以云不在惜一餐耳唐辞以门者不报引出外防令家人供食私诫奴令寘剑盘中至则刺之奴至唐引劒刺门福不中次击康三中之犹跃入庭前池中门福骂云彼我虽是狐我已千年千年之狐姓赵姓张五百年狐姓白姓康奈何无道杀我康三必当修报于汝终不令康氏子徒死也唐氏深谢之令召康三门福至池所呼康三辄应曰唯然求之不可得但余鼻存门福既去唐氏以桃汤沃洒门戸及悬符禁自尔不至谓其施行有验久之园中樱桃熟唐氏夫妻暇日检行忽见门福在樱桃树上采樱桃食之唐氏惊曰赵门福汝复敢来耶门福笑曰君以桃物见欺今聊复采食君亦食之否乃频掷数四以授唐唐氏愈恐乃广召僧结坛持呪门福遂逾日不至其僧持诵甚切冀其有效以为己功后一日晚霁之后僧坐楹前忽见五色云自西来迳至唐氏堂前中有一佛容色端严谓僧曰汝为唐氏却野狐耶僧稽首唐氏长幼防礼甚至喜见眞佛拜请降止久之方下坐其坛上事甚勤佛谓僧曰汝是修道请通达亦何须久蔬食而为法能食肉乎但问心能坚持否肉虽食之可复无累乃令唐氏市肉佛自设食次以授僧及家人悉食食毕忽见坛上是赵门福举家叹恨为其所误门福笑曰无劳厌我我不来矣自尔不至也【出广异记】
　　田氏子
　　唐牛肃有从舅常过渑池因至西北三十里谒田氏子去田氏庄十余里经岋险多栎林传云中有魅狐往来经之者皆结侣乃敢过舅既至田氏子命老防往渑池市酒馔天未明防行日暮不至田氏子怪之及至防一足又跛问何故防曰适至栎林为一魅狐所绊因蹷而仆故伤焉问何以见魅竖曰适下坡时狐变为妇人遽来追我我惊且走狐又疾行遂为所及因倒且损吾恐魅之为怪强起击之妇人口但哀祈反谓我为狐屡云叩头野狐叩头野狐吾以其不是知因与痛手故免其祸田氏子曰汝无击人妄谓狐耶竖曰吾虽苦击之终不改妇人状耳田氏子曰汝必误损他人且入戸日入见妇人体伤蓬首过门而求饮谓田氏子曰吾适栎林逢一老狐变为人吾不知是狐前趋为伴同过栎林不知老狐却伤我如此赖老狐去余命得全妾北村人也渇故求饮田氏子恐其见苍头也与之饮而遣之【出纪闻】
　　徐安
　　徐安者下邳人也好以渔猎为事安妻王氏貌甚羙人颇知之开元五年秋安游海州王氏独居下邳忽一日有一少年状甚伟顾王氏曰可惜芳艶虚过一生王氏闻而悦之遂与之结好而来去无惮安既还妻见之恩义殊隔安颇讶之其妻至日将夕即妆静处至二更乃失所在迨晓方回亦不见其出入之处他日安潜伺之其妻乃骑故笼从而出至晓复返安是夕闭妇于他室乃诈为女子妆饰袖短剑骑故笼以待之至二更忽从而出径入一山岭乃至防所帷幄华焕酒馔罗列座有三少年安未及下三少年曰王氏来何早乎安乃奋剑击之三少年死于座安复骑笼即不复飞矣俟晓而返视夜来所杀少年皆老狐也安到舍其妻是夕不复妆饰矣【出集异记】
　　靳守贞
　　霍邑古吕州也城池甚固县令宅东北有城面各百歩其高三丈厚七八尺名曰囚周厉王城则左传所称万人不流王于城即霍邑也王崩因葬城之北城旣久逺则有魅狐居之或官吏家或百姓子女姿色者夜中狐防其髪有如刀截所遇无知往往而有唐时邑人靳守贞者素善符呪为县送徒至赵城还归至金狗鼻傍汾河山名去县五里见汾河西岸水滨有女红裳浣衣水次守贞目之女子忽尔乘空过河遂缘岭蹑虚至守贞所手攀其笠足其将取其髪焉守贞送徒手犹持斧因击女子坠从而斫之女子死则为雌狐守贞以狐至县具列其由县令不之信守贞归遂每夜有老父及媪绕其居哭从索其女守贞不惧月余老父及媪骂而去曰无状杀我女吾犹有三女终当困汝于是遂絶而截髪亦亡【出纪闻】
　　严谏
　　唐洛阳尉严谏从叔亡谏往吊之后十余日叔家悉皆去服谏召家人问答云亡者不许因述其言语处置状有如平生谏疑是野狐恒欲料理后至叔舍灵便逆怒约束子弟勿更令少府侄来无益人家亊只解相疑耳亦谓諌曰五郎公事似忙不宜数来也谏后忽将苍鹰鹘皂雕猎犬等数十事与他手力百余人悉持器械围绕其宅数重遂入灵堂忽见一赤肉野狐仰行屋上射击不能中寻而开门跃出不复见因尔怪絶【出广异记】
　　韦参军
　　唐润州参军弟有隐徳虽兄弟不能知也韦常谓其不慧轻之后忽谓诸兄曰财帛当以道不可力求诸兄甚奇其言问汝何长进如此对曰今昆明池中大有珍寳可共取之诸兄乃与偕行至池所以手酌水水悉枯涸见金寳甚多谓兄曰可取之兄等愈入愈深竟不能得乃云此可见而不可得致者有定分也诸兄叹羙之问曰素不出何以得妙法笑而不言久之曰明年当得一官无虑贫乏乃选拜润州书佐遂东之任途经开封县开封县令者其母患狐媚前后术士不能疗有道士者善见谓令曰今比见诸队仗有异人入境若得此人太夫人疾苦必愈令遣之后数日白云至此县逆旅宜自谒见令往见韦具申礼请笑曰此道士为君言耶然以太夫人故屈身于人亦可悯矣幸与君遇其疾必愈明日自县桥至宅可少止人令百姓见之我当至彼为发遣且宜还家洒扫焚香相待令皆如言明日至舍见太夫人问以疾苦以栁枝洒水于身上须臾有老白野狐自牀而下徐行至县桥然后不见令有赠遗韦皆不受至官一年谓其妻曰后月我当死死后君嫁此州判司当生三子皆如其言【出广异记】
　　杨氏女
　　唐有杨氏者二女并嫁胡家小胡郎为主母所惜大胡郎谓其婢曰小胡郎乃野狐尔丈母乃不惜我反惜野狐婢还白母问何以知之答云宜取鹊头悬戸上小胡郎若来令妻呼伊祈熟肉再三言之必当走也杨氏如言小胡果走故今人相传云伊祈熟肉辟狐魅甚有验也【出广异记】
　　薛逈
　　唐河东薛逈与其徒十人于东都狎娼妇留连数夕各赏钱十千后一夕午夜娼偶求去逈留待曙妇人躁扰求去数四抱钱出门逈敕门者无出客门者不为啓锁妇人持钱寻审至水窦变成野狐从窦中出去其钱亦留【出广异记】
　　辛替否
　　唐辛替否母死之后其灵座中恒有灵语不异平素家人敬事如生替否表弟是术士在京闻其事因而来观潜于替否宅后作法入门见一无毛牝野狐杀之遂絶【出广野记】
　　代州民
　　唐代州民有一女其兄逺戍不在母与女独居忽见菩萨乘云而至谓母曰汝家甚善吾欲居之可速修理寻当来也村人竞往处置适毕菩萨驭五色云来下其室村人供养甚众仍敇众等不令有言恐四方信心往来不止村人以是相戒不说其事菩萨与女私通有娠经年其兄还菩萨云不欲见男子令母逐之儿不得至因倾财求道士久之有道士为作法窃视菩萨是一老狐乃持刀入斫杀之【出广异志】
　　祁县民
　　唐祁县有村民因辇地征蒭粟至太原府及归途中日暮有一白衣妇人立路旁谓村民曰妾今日都城而来困且甚愿寄载车中可乎村民许之乃升车行未三四里因脂辖忽见一狐尾在车之隙中垂于车辕下村民即以鎌防之其妇人化为无尾白狐鸣嘷而去【出宣室志】
　　张例
　　唐始丰令张例疾患魅时有发动家人不能制也恒舒右臂上作呪云狐娘健子其子密持鐡杵例疾发即自后撞之坠一老牝狐焚于四通之衢自尔便愈也






　　太平广记巻四百五十
　　钦定四库全书
　　太平广记巻四百五十一　宋　李昉等　编狐五
　　冯玠　　　　贺兰进明　　崔昌
　　长孙甲　　　王老　　　　刘众爱
　　王黯　　　　嘉祚　　　李林甫
　　孙甑生　　　王璿　　　　李黁
　　李揆　　　　宋溥　　　　僧晏通
　　冯玠
　　唐冯玠者患狐魅疾其父后得术士疗玠疾魅忽啼泣谓玠曰本图共终今为术者所廹不复得在流涙经日方赠玠衣一袭云善保爱之聊为久念耳玠初得惧家人见悉卷书中疾愈入京应举未得开视及第后方还开之乃是纸焉【出广异记】
　　贺兰进明
　　唐贺兰进明为狐所婚每到时节狐新妇恒至京宅通起居兼持贺遗及问信家人或有见者状貎甚美至五月五日自进明已下至其仆隶皆有续命家人以为不祥多焚其物狐悲泣云此并真物奈何焚之其后所得遂以充用后家人有就求膝背金花镜者入人家偷镜挂项缘墙行为主人家击杀自尔怪絶焉【出广异记】
　　崔昌
　　唐崔昌在东京庄读书有小儿顔色殊异来止庭中久之渐升阶坐昌牀头昌不之顾方以手卷昌书昌徐问汝何人斯来何所欲小儿云本好读书慕君学问尔昌不之却常问文义甚有理经数月日暮忽扶一老人乘醉至昌所小儿暂出老人醉吐人之爪髪等昌甚恶之昌素有所持利劒因斩断头成一老狐顷之小儿至大怒云君何故无状杀我家长我岂不能杀君但以旧恩故尔大骂出门自尔乃絶【出广异记】
　　长孙甲
　　唐坊州中部县令长孙甲者其家笃信佛道异日斋次举家见文殊菩萨乘五色云从日边下须臾至斋所檐际凝然不动合家礼敬恳至乆之乃下其家前后供养数十日唯其子心疑之入京求道士为设禁遂击杀狐令家马一匹钱五十千后数十日复有菩萨乘云来至家人敬礼如故其子复延道士禁呪如前尽十余日菩萨问道士法术如何答曰已尽菩萨云当决一顿因问道士汝读道经知有狐刚子否答曰知之菩萨云狐刚子者即我是也我得仙来已三万嵗汝为道士当修清净何事杀生且我子孙为汝所杀寜宜活汝耶因杖道士一百毕谓令曰子孙无状至相劳扰惭愧何言当令君永无灾横以此相报顾谓道士可即还他马及钱也言讫飞去【出广异记】
　　王老
　　唐睢阳郡宋王冡旁有老狐每至衙日邑中之狗悉往朝之狐坐上狗列其下东都王老有犬能咋魅前后杀魅甚多宋人相率以财雇犬咋狐王老牵犬徃犬乃迳诣诸犬之下伏而不动大失宋人之望今世人有不了其事者相戏云取睢阳野狐犬【出广异记】
　　刘众爱
　　唐刘全白说云其乳母子众爱少时好夜中将网断道取野猪及狐狸等全白庄在岐下后一夕众于庄西数里下网已伏网中以伺其至暗中闻物行声觇见一物伏地窥网因尔起立变成绯裙妇人行而违网至爱前车侧忽捉一防食爱连呵之妇人忙遽入网乃棒之致毙而人形不改爱反疑惧恐或是人因和网没沤麻池中夜还与父母议及明举家欲潜逃去爱窃云宁有妇人食生防此必狐耳复徃麻池视之见妇人已活因以大斧自腰后斫之便成老狐爱大喜将还村中有老僧见狐未死劝令养之云狐口中有媚珠若能得之当为夫所爱以绳防狐四足又以火笼罩其上养数日狐能食僧用小缻口窄者埋地中令口与地齐以两胾猪肉炙于缻中狐爱炙而不能得但以口属缻炙冷复下两脔狐涎沫久之炙与缻满狐乃吐珠而死状如碁子通圆而洁爱每带之大为其夫所贵【出广异记】
　　王黯
