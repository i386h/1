<!-- { "loadSidebar": true } -->
　　荆州成汭唐天复中准诏统军救援江夏师次公安县寺有二金刚神土人号曰二圣颇有灵验舣舟而谒之且以胜负爲祷汭兆皆不吉汭惑之孔目官杨师厚曰公业已行安可疑阻于是不得已而进竟有覆军之败身死家亡非偶然也【出北梦琐言】
　　刘知俊
　　梁彭城王刘知俊鎭同州日因筑营墙掘得一物重八十余斤状油囊召宾幕将校问之或曰地囊或曰飞廉或曰金神七杀独留源曰此是寃气所结也古来囹圄之地或有焉昔王充据洛阳修河南府狱亦获此物而逺祖记之乃寃死囚人精爽入地聚爲此物经百千年凝结不散源闻酒能忘忧请奠以醇醪或可消释耳然此物之岀亦非吉征也知俊命具酒馔祝酹复瘗之寻有扳城背主奔秦之事乃验之矣【岀鉴戒录】
　　田頵
　　宣州节度田頵将作乱一日向暮有鸟赤色如雉而大尾有火光如散星之状自外飞入止防门而不见翌日府中大火曹局皆尽唯甲兵存焉頵资以起事明年遂败【岀稽神录】
　　桑维翰
　　魏公桑维翰尹开封一日尝中夜于正寝独坐忽大惊悸如有所见向空厉声云汝焉敢此来如是者数四旬日愤懑不已虽齐体亦不敢有所发问未几梦已整衣冠严车骑将有所诣就乗之次忽所乗马亡去追寻莫知所在既寤甚恶之不数日及难【岀玉堂闲话】
　　钟传
　　南平王钟传在江西有衙门吏孔知让新治第昼有一星陨于庭中知让甚恶之求典外戎以空其地岁余御史中丞薛昭纬贬官至豫章传取此地第以居之遂卒于此【岀稽神录】
　　顿金
　　袁州刺史顿金罢郡还都有人以紫襆包一物诣门遗之开视则白襴衫也遽追其人则亡矣其年金卒【岀稽神录】
　　湖南马氏
　　湖南武穆王巡边回舟至洞庭宜春江口暴风忽至波如连山乃见波中恢诡谲怪蛟螭岀没云雾昏防有如武夫执戈防者有文吏具襴简者有如捧盘盂者或绯或绿倐闪睢盱莫知何物左右大骇衣服器皿悉投之舟人欲以姬妾爲请王不听移时风定仅获存焉后数年武穆王薨于位【岀北梦琐言】
　　王愼辞
　　江南通事舍人王愼辞有别墅在广陵城西愼辞常与亲友游其上一日忽自爱其冈阜之势叹曰我死必葬于此是夜村中闻犬吠或起视之见愼辞独骑徘徊于此逼之遂不见自是夜夜恒至月余愼辞卒竟葬其地【岀稽神录】
　　安守范
　　僞蜀彭州刺史安思谦男守范尝与宾客游天台禅院作联句诗守范云偶到天台院因逢物外僧定戎军推官杨鼎夫云忘机同一祖岀语离三乗前怀逺军巡官周述云树老中庭寂窓虚外境澄前眉州判官李仁肇云片时松栢下联续百千灯因纪于僧壁而去翌日有贫子乞食见之朗言曰人道有初无尾此则有尾无初却后五年首颔俱碎洎不如尾句者抚掌大笑院僧驱逐之贫子走且告曰此后主人不逺千里即欲到来众以爲狂莫测其由后数年守范伏法鼎夫暴亡此首颔俱碎之义周与李累授官资此不如尾句之义也院主僧寻亦卒相承住持者来自兴元则主不逺千里也贫子之説一无谬焉【岀野人闲话】











　　太平广记卷一百四十五
<子部,小说家类,异闻之属,太平广记>
　　钦定四库全书
　　太平广记卷一百四十六
　　定数一
　　寳志　　　　史溥　　　　耿询
　　尉迟敬德　　魏征　　　　娄师德
　　王显　　　　张寳藏　　　授判防人官王无防　　　宇文融　　　路敬潜
　　甘子布　　　李迥秀　　　狄仁杰
　　崔元综　　　苏味道　　　卢崇道
　　刘仁轨　　　任之选
　　寳志
　　梁简文之生志公谓武帝此子与寃家同年生其年侯景生于雁门乱梁诛萧氏畧尽【岀朝野佥载】
　　史溥
　　陈霸先未贵时有阁吏史溥梦有人朱衣执玉简自天而降简上金字书曰陈氏五世三十四年及后主降隋史溥尚在【岀独异志】
　　耿询
　　隋大业中耿询造浑仪成进之帝召太史令袁充少府监何稠等检验三辰度数昼夜不转毫厘不差帝甚嘉之赐物一百段欲用爲太史令询闻之笑曰询故未得此官六十四五所不论耳然得太史令即命终后宇文化及簒逆询爲太史令询知化及不识谋欲归唐事觉被害时年六十五观询之艺能数术盖亦张衡郭璞之流【岀大业拾遗】
　　尉迟敬德
　　隋末有书生居太原苦于家贫以教授爲业所居抵官库因穴而入其内有钱数万贯遂欲携挈有金甲人持戈曰汝要钱可索取尉迟公帖来此是尉迟敬德钱也书生访求不见至铁冶处有煅铁尉迟敬德者方袒露蓬首煅链之次书生伺其歇乃前拜之尉迟公问曰何故曰某贫困足下富贵欲乞钱五百贯得否尉迟公怒曰某打铁人安有富贵乃侮我耳生曰若能哀悯但赐一帖他日自知尉迟不得已令书生执笔曰钱付某乙五百贯具月日署名于后书生拜谢持去尉迟公与其徒拊掌大笑以爲妄也书生既得帖却至库中复见金甲人呈之笑曰是也令系于梁上高处遣书生取钱止于五百贯后敬德佐神尧立殊功请归乡里敕赐钱并一库物未曽开者遂得此钱阅簿欠五百贯将罪主者忽于梁上得帖子敬德视之乃打铁时书帖累日惊叹使人密求书生得之具陈所见公厚遣之仍以库物分惠故旧【出逸史】
　　魏征
　　唐魏征爲仆射有二典事之长参时征方寝二人窓下平章一人曰我等官职总由此老翁一人曰总由天上征闻之遂作一书遣由此老翁人者送至侍郎处云与此人一员好官其人不知岀门心痛凭由天人者送书明日引注由老人者被放由天者得留征怪之问焉具以实对乃叹曰官职禄料由天者盖不虚也【岀朝野佥载】
　　娄师德
　　唐娄师德爲州江都尉冯元常亦爲尉共见张冏藏冏藏曰二君俱贵冯位不如娄冯唯取钱多官益进娄若取一钱官即败后冯爲浚仪尉多肆惨虐巡察以爲彊奏授云阳尉又缘取钱事雪以爲清彊监察娄竟不敢取一钱位至台辅家极贫匮冯位至尚书左丞后得罪赐自尽娄至纳言卒【岀朝野佥载】
　　王显
　　唐王显与文武皇帝有严子陵之旧每掣裈爲戏将帽爲欢帝微时常戏曰王显抵老不作茧及帝登极而显谒因奏曰臣今日得作茧耶帝笑曰未可知也召其三子皆授五品显独不及谓曰卿无贵相朕非爲卿惜也曰朝贵而夕死足矣时仆射房龄曰陛下既有龙潜之旧何不试与之帝与之三品取紫袍金带赐之其夜卒【岀朝野佥载】
　　张寳藏
　　贞观中张寳藏爲金吾长常因下归栎阳路逢少年畋猎割鲜野食倚树叹曰张寳藏身年七十未尝得一食酒肉如此者可悲哉傍有一僧指曰六十日内官登三品何足叹也言讫不见寳藏异之即时还京时太宗苦病痢疾众医不效即下诏问殿庭左右有能治此疾者当重赏之时寳藏曽困其疾即具疏以乳煎荜茇方进上服之立差宣下宰臣与五品官魏征难之逾月不进拟上疾复发问左右曰吾前饮乳煎荜茇有效复命进之一啜又平复因思曰尝令与进方人五品官不见除授何也征惧曰奉诏之际未知文武二吏上怒曰治得宰相不妨已授三品官我天子也岂不及汝耶乃厉声曰与三品文官授鸿胪卿时正六十日矣【岀独异志】
　　授判防人官
　　唐太宗极康豫太史令李淳风见上流泪无言上问之对曰陛下夕当晏驾太宗曰人生有命亦何忧也留淳风宿太宗至夜半上奄然入定见一人云陛下蹔合来还即去也帝问君是何人对曰臣是生人判防事太宗入见判官问六月四日事即令还向见者又迎送引导岀淳风即观象不许哭泣须臾乃寤至曙求昨所见者令所司与一官遂注蜀道一丞上怪问之选司奏奉进止与此官上亦不记旁人悉闻方知官皆由天也【出朝野佥载】
　　王无防
　　唐王无防好博戏善鹰鹞文武圣皇帝微时与无防蒲戏争彩有李阳之宿憾焉帝登极防藏匿不岀帝令给使将一鹞子于市卖之索钱二十干防不之知也酬钱十八贯给使以闻帝曰必王无防也遂召至惶惧请罪帝笑而赏之令于春明门待诸州庸车三日并与之防坐三日属灞桥破唯得麻三车更无所有帝知其命薄更不复赏频请五品帝曰非不与卿惜卿不胜也固请乃许之其夜遂卒【岀朝野佥载】
　　宇文融
　　刘禹锡曰官不前定何名眞宰乎永徽中卢齐卿卒亡及苏説见其舅李某爲防司判官有吏押案曰宇文融合爲宰相舅曰宇文融岂堪爲宰相吏曰天曹符已下数日多少即由判官舅乃判一百日既而拜宰相果百日而罢【岀嘉话录】
　　路敬潜
　　怀州录事参军路敬潜遭綦连辉事于新开推鞫免死配流后诉雪授睦州遂安县令前邑宰皆卒于官潜欲不赴其妻曰君若合死新开之难早已无身今得县令岂非命乎遂至州去县水路数百里上寝堂西间有三殡坑皆埋旧县令潜命坊夫塡之有枭鸣于屏风又鸣于承尘上并不以爲事每与妻对食有防数十头或黄或白或青或黒以杖驱之则抱杖而叫自余妖怪不可具言至一考满一无损失选授卫令除卫州司马入爲中位至中书舍人【岀朝野佥载】
　　甘子布
　　周甘子布博学有才年七十爲左卫长史不入五品登封年病以驴轝强至岳下天恩加两阶合入五品竟不能起乡里亲戚来贺衣冠不得遂以绯袍覆其上帖然而终【岀朝野佥载】
　　李迥秀
　　李迥秀爲兵部尚书有疾朝士问之秀曰仆自知当得侍中有命固不忧也朝士退未岀巷而薨有司奏有诏赠侍中【岀定命录】
　　狄仁杰
　　唐狄仁杰之贬也路经汴州欲留半日医疾开封县令霍献可追逐当日岀界狄公甚衔之及回爲宰相霍已爲郎中狄欲中伤之而未果则天命择御史中丞凡两度承防皆忘后则天又问之狄公卒对无以应命唯记得霍献可遂奏之恩制除御史中丞后狄公谓霍曰某初恨公今却荐公乃知命也岂由于人耶【岀定命录】
　　崔元综
　　崔元综则天朝爲宰相令史奚三儿云公从今六十日内当流南海六年三度合死然竟不死从此后发初更作官职后还于旧处坐寿将百岁终以馁死经六十日果得罪流于南海之南经数年血痢百日至困而不死防赦得归乗船渡海遇浪漂没同船人并死崔公独抱一板随波上下漂泊至一海渚入丛苇中板上一长钉刺脊上深入数寸其钉板压之在泥水中昼夜忍痛呻吟而已忽遇一船人来此渚中闻其呻吟哀而救之扶引上船与踏血拔钉良乆乃活问其姓名云是旧宰相众人哀之济以粮食随路求乞于船上卧见一官人着碧是其宰相时令史唤与语又济以粮食得至京师六年之后收录乃还选曹以旧相奏上则天令超资与官及过谢之日引于殿庭对崔公着碧则天见而识之问得何官具以状对乃诏吏部令与赤尉及引谢之日又敕与御史自御史得郎官累迁至中书侍九十九矣子侄并死唯独一身病卧在牀顾令奴婢取饭粥奴婢欺之皆笑而不动崔公既不能责罚奴婢皆不受处分乃感愤不食数日而死矣【岀定命录】
　　苏味道
　　苏味道三度合得三品并辞之则天问其故对曰臣自知不合得三品则天遣行歩视之曰卿实道今得三品十三年中书侍郎平章事不登三品其后岀爲眉州刺史改爲益州长史敕赐紫绶至州日衣紫毕其夜暴卒【岀定命录】
　　卢崇道
