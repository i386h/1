<!-- { "loadSidebar": true } -->
　　周义者郑人也性倜傥好急人之患难忽有一人年可弱冠已来衣故锦衣策杖而诣周义谓义曰我是孟州使君之子也偶出猎于郊坰既获兎后其鹰犬与所从我十余少年与所乗马皆无故而死我亦有一流矢不知自何至伤我右足我是以不敢返归恐少年家父母不舍我今闻君急人之患难故特来投君幸且容我我他日必厚报君之恵也义遂藏之于家经百余日义既不闻孟州有此事乃夜与少年对酌问之曰君子始投我言是使君之子因出猎有死伤不敢返归今何不闻此事我疑君子君子必以实告我我心无贰少年沉吟移时方起拜而言曰我始设此异词者盖欲悯念纳我今若必问我我实不敢更设诈也君当不移急人之心我即以实告君义曰我终无贰但言之少年曰我孟州境内虎也伤人多矣刺史发兵捜求我欲杀我闻君广义因变形质以投君君怜恤我待之如賔但我已誓报君之恵不忘今夜既言诚实事也我不可住遂呌吼数声化为一虎走去后月余夜有一少年逾垣入义家抛下一金枕髙声告周义我是昔受恩人也今此枕答君之恵言讫复化为一虎去【出潇湘録】
　　中朝子
　　有一中朝子弟性颇落拓少孤依于外家外家居在亳州永城界有荘舅氏一女甚有才色此子求娶焉舅曰汝且励志求名名成吾不违汝此子遂发愤笃学求名京邑白于舅曰请三年以女见待如违此期任别适人舅许之此子入京四年未归乃别求女壻行有日矣而生亦已成名归去舅荘六七十里夜宿时暑热此子从舟中起登防而望去舟半里余有一空屋遂领一奴持刀棒居宿焉此乃一废佛屋土榻尚存此子遂寝焉奴人于地持刀棒卫之忽觉榻下有物动声谓是虫鼠亦无所疑夜至三更月渐明忽一虎背负一物掷于门外草内欲入屋此人遂持刀棒呌呼便惊走呼舟人持火来照草间所堕乃一女妆梳至美但所着故衣耳亦无所损伤熟视之乃其舅妹即许嫁之者为虎惊语犹未得遂扶入屋又照其榻后有虎子数头皆杀之扶女却归舟中明日至舅荘遥闻哭声此子遂维舟荘外百余歩入荘先慰问防故舅曰吾以汝来过期许嫁此女于人吉期本在昨夜一更后因如厠为虎所搏求尸不得生乃白其事舅闻悲喜惊叹遂以女嫁此生也【出原化记】太平广记卷四百三十一
　　钦定四库全书
　　太平广记巻四百三十二　宋　李昉等　编虎七
　　松阳人　　　南阳士人　　虎恤人
　　范端　　　　石井崖　　　械虎
　　商山路　　　陈褒　　　　食虎
　　周雄
　　松阳人
　　松阳人入山采薪防暮为二虎所逐遽得上树树不甚髙二虎迭跃之终不能及忽相语云若得朱都事应必捷留一虎守之一虎乃去俄而又一虎细长善攫时夜月正明备见所以小虎频攫其人衣其人樵刀犹在腰下伺其复攫因以刀砍之断其前爪大吼相随皆去至明人始得还防村人相问因説其事村人云今县东有朱都事往之得无是乎数人同往问讯答曰昨夜暂出伤手今见顿卧乃騐其真虎矣遂以白县令命羣吏持刀围其所而烧之朱都事忽起奋迅成虎突人而出不知所之【出广异记】
　　南阳士人
　　近世有一人寓居南阳山忽患热疾旬日不瘳时夏夜月明暂于庭前偃息忽闻扣门声审聴之忽如睡梦家人即无闻者但于恍惚中不觉自起防之隔门有一人云君合成虎今有文牒此人惊异不觉引手受之见送牒者手是虎爪留牒而去开牒视之排印于空纸耳心甚恶之置牒席下复寝明旦少忆与家人言之取牒犹在益以为怪疾似愈忽忆出门散适遂策杖闲歩诸子无从者行一里余山下有涧沿涧徐歩忽于水中自见其头已变为虎又覩手足皆虎矣而甚分明自度归家必为妻儿所惊但懐愤耻縁路入山经一日余家人莫知所往四散寻觅比邻皆谓虎狼所食矣一家号哭而已此人为虎入山两日觉饥馁忽于水邉蹲踞见水中科斗防数升自念常闻虎亦食泥遂掬食之殊觉有味又复徐行乃见一兎遂擒之应时而获即噉之觉身轻转强昼即于深榛草中伏夜即出行求食亦数得麞兎等遂转为害物之心忽寻树上见一采桑妇人草间望之又私度吾闻虎皆食人试攫之果获焉食之果觉甘美常近小路伺接行人日暮有一荷柴人过即欲捕之忽闻后有人云莫取莫取惊顾见一老人须眉皓白知是神人此人虽变然心犹思家遂哀告老人曰汝曹为天神所使作此身今欲向毕却得复人身若杀负薪者永不变矣汝明日合食一王评事后当却为人言讫不见此老人此虎遂又寻草潜行至明日日晚近官路伺忽闻铃声于草间匿又闻空中人曰此谁角防空中答曰王评事角防又问王评事何在答曰在郭外县官相送饭防方散此虎闻之更沿路伺之一更已后时有微月闻人马行声空中又曰王评事来也须防见一人朱衣乗马半醉可四十余亦有导从数人相去犹逺遂于马上擒之曵入深榛食之其从迸散而走食讫心稍醒却忆归路去家百里余来寻山却归又至涧邉却照其身已化为人矣遂归其家家人惊怪失之已七八月日矣言语颠倒似沉醉人渐稍进粥食月余平复后五六七年游陈许长县时县令席上坐客约三十余人主人因话人变化之事遂云牛哀之辈多为妄説此人遂陈己事以明变化之不妄主人惊异乃是王评事之子也自説先人为虎所杀今既逢讐遂杀之官知其实听免罪焉【出原化记】
　　虎恤人
　　鳯翔府李将军者为虎所取蹲踞其上李频呼大王乞一生命虎乃弭耳如喜状须防负李行十余里投一窟中二三子见人喜跃虎于窟上俯视久之方去其后入窟恒分所得之肉及李积十余日子大如犬悉能陆梁乳虎因负出窟至第三子李恐去尽则已死窟中乃因抱之云大王独不相引虎因垂尾李持之遂得出窟李复云幸已相祐岂不送至某家虎又负李至所取处而诀毎三日一至李舍如相防经二十日前后五六度村人怕惧其后又来李遂白云大王相防甚善然村人恐惧愿勿来经月余复一来自尔乃絶焉【出广异録】
　　范端
　　涪陵里正范端者为性干了充州县任使久之化为虎村隣苦之遂以白县云恒引外虎入村盗食牛畜县令云此相恶之辞天下岂有如此事遂召问端对如令言久之有虎夜入仓内盗肉遇晓不得出更递围之虎伤数人逸去耆老又以为言县令因严诘端所由端乃具伏云常思生肉不能自致夜中实至于东家栏内窃食一猪觉有滋味是故见人肥充者便欲噉之但苦无伍耳毎夜东西求觅遇二虎见随所有得者皆共分之亦不知身之变然察其举措如醉也县令以理喻遣之是夜端去凡数日而归衣服如故家居三四日昏后野虎輙来至村外鸣吼村人恐惧又欲杀之其母告谕令去端泣涕辞母而行数日或见三虎其一者后左足是靴端母乃遍求于山谷复见之母号哭二虎走去有靴者独留前就之虎俯伏闭目乃为脱靴犹是人足母持之而泣良久方去是后乡人频见或呼范里正二虎惊走一虎回视俛仰有似悲怆自是不知所之也【出广异记】
　　石井崖
　　石井崖者初为里正不之好也遂服儒号书生因向郭买衣至一溪溪南石上有一道士衣朱衣有二青衣童子侍侧道士曰我明日日中得书生石井崖充食可令其除去刀杖勿有损伤二童子白去讫石井崖见道士道士不见石井崖井崖闻此言惊骇行至店宿留连数宿忽有军人来问井崖莫要擕军器去否井崖素闻道士言乃出刀防鎗头懐中藏之军人刀去井崖盘桓未行店主屡逐之井崖不得已遂以竹盛却鎗头而行至路口见一虎当路径前攫取井崖井崖遂以鎗刺中其心遂毙二童子审观虎死乃讴謌喜跃【出广异记】
　　械虎
　　襄梁间多兽州有采捕散设槛穽取之以为职业忽一日报官曰昨夜槛发请主帅移厨命賔寮挍往临之至则虎在深穽之中官寮宅院民间妇女皆设幄幙而防之其猎人先造一大枷仍具钉锁四角系縆施于穽中即徐徐以土填之兽欲出穽即迤逦合其荷板虎头才出则蹙而钉之四面以索趂之而行防者随而笑之此物若不设机械困而取之则千夫之力百夫之勇曷以制之势穷力竭而取之则如牵羊拽犬虽有纤牙利爪焉能害人哉夫欲制强敌者亦当如是乎【出玉堂闲话】
　　商山路
　　旧商山路多有兽害及行旅适有骡羣早行天未平晓羣骡或惊骇俄有一虎自藂薄中跃出攫一夫而去其同羣者莫敢回顾迨至食时闻遭攫者却赶来相及众人谓其已碎于铦牙莫不惊异竞问其由徐曰某初衔至路左岩崖之上前有万仞清溪溪南有洞洞口有小虎子数枚顾望其母忻忻然若有所待其虎置某崖侧略不损伤而面其溪洞呌吼以呼诸子某因便潜伸脚于虎背尽力一其虎失脚堕于深涧不复可登是以脱身而至此某兽盖欲生致此人按演诸子是以不伤真可谓脱身于虎口危哉危哉【出玉堂闲话】
　　陈褒
　　清源人陈褒居别业临牕夜坐牕外即旷野忽闻有人马声视之见一妇人骑虎自牕下过径入西屋内壁下先有一婢卧妇人即取细竹枝从壁隙中刺之婢忽尔腹痛开户如厠褒方愕骇未及言婢已出即为虎所搏遽前救之仅免乡人云村中恒有此怪所谓虎者也【出稽神録】
　　食虎
　　建安人山中种粟者皆搆棚于髙树以防虎尝有一人方升棚见一虎垂头塌耳过去甚速俄有一兽如虎而稍小蹑前虎而去遂闻竹林中哮吼震地久之乃息明日往视其虎遇食略尽但存少骨尔【出稽神録】
　　周雄
　　唐大顺景福已后蜀路剑利之间白卫岭石筒溪虎尤甚号税人场商旅结伴而行军人带甲列队而过亦遭攫搏时递铺卒有周雄者膂力心胆有异于常日夜行役不肯规避仍持托杈利剑前后于税人场连毙数虎行旅赖之西川书记常荘作长语以赏之蜀帅补军职以壮之凡死于虎溺于水之号为伥须得一人代之虽闻泛言往往而有先是西川监军使鱼全諲特进自京搬家憇于汉源驿其孀嫂方税驾遂严籹倚驿门而防为虎攫去虽驱夺得之已伤钩爪也仆尝行次白卫岭时属炎蒸夜凉而进一马二仆与他人三五軰偕行或前或后而民家豚犬交横道路山林依然居人如昔虎豹之属又复何之景福干宁之时三川兵革虎豹昼行任土贡输梗于前迈西川奏章多取巫峡人虫作得非系国家之盛衰乎【出北梦言】















　　太平广记巻四百三十二
　　钦定四库全书
　　太平广记巻四百三十三　宋　李昉等　编虎八
　　张俊　　　　浔阳猎人　　柳并
　　僧虎　　　　王瑶　　　　刘牧
　　姨虎　　　　崔韬　　　　王行言
　　张俊
