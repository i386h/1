<!-- { "loadSidebar": true } -->
　　卢弁者其伯任湖城令弁自东都就省夜宿第二谷梦中见二黄衣吏来追行至一所有城壁入城之后欲过判官属有使至判官出迎吏领住一舍下其屋上有盖下无梁柱下有大磨十枚磨边有妇女数百磨恒自转牛头卒十余以大箕抄妇人置磨孔中随磨而出骨肉粉碎苦痛之声所不忍闻弁于众中见其伯母即湖城之妻也相见悲喜各问其来由弁曰此等受罪云何曰坐妬忌以至于此弁曰为之奈何伯母曰汝素持金刚经试为我诵或当灭罪弁因持经磨遂不转受罪者小息牛头卒持叉来弁所怒曰何物郎君来此诵经度人作事弁对曰伯母在此卒云若惜伯母可与俱去弁遂将伯母奔走出城各归就活初弁唯一小奴同行死已半日其奴方欲还报防弁已苏后数日至湖城入门遇伯设斋家人见弁惊喜还报伯母迎执其手曰不遇汝当入磨中今得重生汝之力也【出广异记】

　　太平广记卷三百八十二
　　钦定四库全书
　　太平广记卷三百八十三　宋　李昉等　编再生九
　　索卢贞　　　琅邪人　　　胡勒
　　顔畿　　　　余杭广　　　曲阿人
　　贺瑀　　　　食牛人　　　邱友
　　庾申　　　　李除　　　　张导
　　石长和　　　古元之
　　索卢贞
　　北府索卢贞者本中郎荀羡之吏也以晋太元五年六月中病亡经一宿而苏云见羡之子粹惊喜曰君算未尽然官须得三将故不得便尔相放君若知有干防如君者当以相代卢贞即举龚頴粹曰頴堪事否卢贞曰頴不复下已粹初令卢贞疏其名縁书非用粹乃索笔自书之卢贞遂得出忽见一曽邻居者死已七八年矣为太山门主谓卢贞曰索都督独得归耶因嘱卢贞曰卿归为语我妇我未死时埋万五千钱于宅中大牀下我乃本欲与女市钏不意奄终不得言于妻女也卢贞许之及苏遂使人报其妻已卖宅移居武进矣固往语之仍告买宅主令掘之果得钱如其数焉即遣其妻与女市钏寻而龚頴亦亡时果共竒其事【出幽明録】
　　琅邪人
　　琅邪人姓王忘名居钱塘妻朱氏以太元九年病亡有三孤儿王复以其年四月暴死时有二十余人皆乌衣见録去到朱门白壁状如宫殿吏朱衣素带冠介帻或所被着悉珠玉相连结非世中仪服复将前见一人长大所着衣状如云气王向叩头自説妇已亡余孤儿尚小无相奈何便流涕此人为之动容云汝命自应来为汝孤儿特与三年之期王诉云三年不足活儿左右一人语云俗尸何痴此间三年是世中三十年因便送出又活三十年【出幽明録】
　　胡勒
　　湖熟人胡勒以隆安三年冬亡三宿乃苏云为人所録赭土封其鼻以印印之将至天门外有三人从门出曰此人未应到何故来且倮身无衣不堪驱使所録勒者云下土所送已摄来到当受之勒邻人张于载死已经年见在门上为亭长勒苦诉之于载入内出语勒已语遣汝便可去于是见人以杖挑其鼻土印封落地恍惚而还见有诸府舍门或向东或向南皆白壁赤柱禁卫严峻始到门时遥见于载叔文懐在曹舍料理文书文懐素彊闻勒此言甚不信之后百余日果亡勒今为县吏自说病时悉脱衣在被中及魂爽去实倮身也【出广异记】
　　顔畿
　　晋咸宁中琅邪顔畿字世都得病就医张瑳死于瑳家家人迎丧旐每绕树不可解乃托梦曰我夀命未应死但服药太多伤我五脏耳今当复活慎无葬我乃开棺形骸如故微有人色而手爪所刮摩棺板皆伤渐有气急以绵饮沥口能咽饮食稍多能开目不能言语十余年家人疲于供护不复得操事其弟宏都絶弃人事躬自侍养以后便衰劣卒复还死也【出搜神记】
　　余杭广
　　晋升平末故章县老公有一女居深山余杭广求为妇不许公后病死女上县买棺行半道逢广女具道情事女因曰穷逼君若能往家守父尸须吾还者便为君妻广许之女曰我栏中有猪可为杀以饴作儿广至女家但闻屋中有拚掌欣舞之声广披离见众在堂共捧弄公尸广把杖大呼入门羣尽走广守尸取猪杀至夜见尸边有老伸手乞肉广因捉其臂不复得去持之愈坚但闻戸外有诸共呼云老奴贪食至此甚快广语老杀公者必是汝可速还精神我当放汝汝若不还者终不置也老曰我儿等杀公耳即唤子可还之公渐活因放老女载棺至相见惊悲因娶女为妇【出幽明録】
　　曲阿人
　　景平元年曲阿有一人病死见父于天上父谓曰汝算録正余八年若此限竟死便入罪谪中吾比欲安处汝职局无缺者唯有雷公缺当启以补其职即奏按入内便得充此任令至辽东行雨乗露车牛以水东西灌洒未至于中路复被符至辽西事毕还见父苦求还去不乐处职父遣去遂得苏活【出幽明録】
　　贺瑀
　　防稽山隂贺瑀字彦琚曽得疾不知人惟心下尚温居三日乃苏云吏将上天见官府府君居处甚严使人将瑀入曲房房中有层架其上有印及劒使瑀取之印虽意所好短不及上层取劒以出问之子何得也瑀曰得劒吏曰恨不得印可以驱防百神今得劒惟使社公耳疾既愈每行即社公拜谒道下瑀深恶之【出録异传】
　　食牛人
　　桓时牛大疫有一人食死牛肉因得病亡云死时见人执録将至天上有一贵人问云此人何罪对曰此坐食疫死牛肉贵人云今须牛以转轮肉以充百姓食何故复杀之推令还既更生具説其事于是食牛肉者无复有患【出幽明録】
　　邱友
　　乌程邱友尝病死经一日活云将去上天入大舍见一人着紫帻坐或告友尔祖邱孝伯也今作主録告人言友不应死使人遣之友得还去出门见其祖父母系一足在门外树后一月亡【出録异传】
　　庾申
　　颍川庾某宋孝建中遇疾亡心下犹温经宿未殡忽然而寤説初死有两人黒衣来防之驱使前行见一大城门楼髙峻防卫重复将庾入防前同入者甚众防上一贵人南向坐侍直数百呼为府君府君执笔简阅到者次至庾曰此人算尚未尽催遣之一人阶上来引庾出至城门语吏差人送之门吏云须覆白然后得去门外一女子年十五六容色闲丽曰庾君幸得归而留停如此是门司求物庾云向被録轻来无所赍持女脱左臂三只金钏投庾云并此与之庾问女何姓云姓张家在茅渚昨霍乱亡庾曰我临亡遣赍五千钱拟市材若更生当送此钱相报女曰不忍见君艰厄此我私物不烦还家中也庾将钏与吏吏受竟不覆白便差人送去庾与女别女长叹泣下庾既恍惚苏至茅渚寻求果有张氏新亡少女云【出还异记】
　　李除
　　襄阳李除中时气死其妇守尸至夜三更崛然起坐抟妇臂上金钏甚遽妇因助脱既手执之还死妇伺察之至晓心中更暖渐渐得苏既活云吏将去比伴甚多见有行货得免者乃许吏金钏吏令还故归取以与吏吏得钏便放令还见吏取钏去不知犹在妇衣内妇不敢复着依事呪埋【出续捜神记】
　　张导
　　齐武帝建元元年太子左率张导字进贤少读书老饵术每食不过二味衣服不修装既得疾谓妻朱氏曰我死后棺足周身敛我服但取今著者慎勿改易及卒子干护欲奉遗防朱氏曰汝父虽遗言如此不忍依其言因别制四时服而敛焉敛后一月日家人忽闻棺中呼干护之声人皆一时惊惧及至啓棺见导开目乃扶出于旧寝翌日坐责妻曰我平生素俭奈何违言易我故服谓子曰复敛我故服干护乃取故衣敛之敛后又曰但安棺中后三日看之当俨然即葬如目开必重生矣后三日干护等启棺见眼开人皆惊喜扶出遂生谓子曰地府以我平生修善着徳放再生二十年导后位至建徳令而卒【出穷神秘苑】
　　石长和
　　赵石长和者赵国髙邑人也年十九病月余卒家贫未及殡殓经四月而苏説初死时东南行见二人治道在长和前五十歩长和行有迟疾二人亦随缓速常五十歩而道之两边刺森然如鹰爪见人甚众羣走中身体伤裂地皆流血见长和独行平道俱叹息曰佛子独行大道中前至瓦屋御楼可数千间屋甚髙上有一人形面壮大着皂袍四缝临窓而坐长和拜之阁上人曰石君来耶一别二千余年长和便若忆得此别时也相识中有马放孟丞夫妻先死已积嵗阁上人曰君识孟丞否长和答曰识阁上人曰孟丞生时不能精进今恒为我司扫除之役孟妻精进居处甚乐举手指西南一房曰孟妻在此也孟妻开窓见长和厚相慰问遍访其家中大小安否曰石君还时可更见过当因附书也俄见孟丞执箒提箕自阁西来亦问家消息阁上人曰闻鱼龙超积进为信耳何所修行长和曰不食鱼肉酒不经口恒转尊经救诸疾痛阁上人曰所传不妄也语久之阁上人问都箓主者审案石君箓勿谬滥也主者按箓余三十年阁上人曰君欲归否长和对愿归乃敕主者以车骑两吏送之长和拜辞上车而归前所行道更有传馆吏民饮食储峙之具倐忽至家恶其尸不欲附之于尸头立见其亡妹于后推之踣尸面上因得苏法道人山时未出家闻长和所説遂定入道之志法山者咸和时人也【出防祥记】
　　古元之
