<!-- { "loadSidebar": true } -->
　　隋开皇初冀州外邑中有小儿年十三常盗邻卵烧煨食之翌日侵旦有人叩门呼此儿声父令儿出应之见一人云官唤汝儿曰呼我役者入取衣粮使者曰不须也因引儿去村南旧是桑田耕讫未下种此小儿忽见道右有一小城四面门楼丹素甚严此儿怪曰何时有此城使者呵之勿言因至城北门令小儿前入小儿入阃城门忽闭不见一人唯是空城地皆灰碎火深才没踝小儿忽呼呌走趋南门垂至即闭又走趋东西亦皆如是未到则开既至便阖时村人出田采桑男女甚众皆见儿在耕田中啼泣四方驰走皆相谓曰此儿狂耶旦来如此游戏不息至于食时采者皆归儿父问曰见吾儿否桑人答曰父儿在村南走戏唤不肯来父出村外遥见儿走大呼其名一声便住城灰忽然不见父儿倒号泣言之视其足半胫已上血肉燋干膝已下红烂如炙抱归养疗髀已上肉如故膝已下遂为枯骨邻里闻之看其走处足迹通利了无灰火良因实业触处见狱有道惠法师本冀州人与小儿邻邑亲见其事【出防报记】

　　太平广记卷一百三十一
<子部,小说家类,异闻之属,太平广记>
　　钦定四库全书
　　太平广记卷一百三十二
　　报应三十一
　　王将军　　　姜畧　　　　贺悦
　　李寿　　　　方山开　　　王遵
　　李知礼　　　陆孝政　　　果毅
　　刘摩儿　　　店妇　　　　屠人
　　刘知元　　　季全闻　　　当涂民
　　张纵
　　王将军
　　骁骑将军王某者代郡人隋开皇末年出鎭蒲州性好畋猎所杀无数有五男无女后生一女端美见者皆爱怜之父母尤钟爱既还乡里女年七岁一旦忽失所在皆疑邻里戏藏匿之访问不见诸兄驰马远防去家三十余里得于野中防然已无所识口中唯作兔鸣足上得荆盈掬经月余不食而死父母悲痛甚以为畋猎杀害之报也后合家持斋不复食肉大理寺丞蔡宜明曾为代府法曹亲説之【出防报记】
　　姜畧
　　隋鹰扬郎将天水姜畧少好畋猎善放鹰犬后遇病见羣鸟千数皆无头围绕畧牀呌鸣曰急还我头来畧辄头痛气絶久而后苏因请众僧急为诸鸟追福许之皆去既而得愈终身絶酒肉不杀生命姜畧尝自説其事【出防报记】
　　贺悦
　　唐武德中隰州大宁人贺悦为邻人牛犯其稼乃以绳勒牛舌断后生三子并皆瘖哑不能言【出法苑珠林】
　　李寿
　　唐交州都督遂安公李寿贞观初罢职归京第性好畋猎常笼鹰数聨杀邻狗餧鹰既而公疾见五犬来责命公谓之曰杀汝者奴通达之过非我罪也犬曰通达岂得自任耶且我等既不盗汝食自于门首过而枉杀我等要当相报终不休也公谢罪请为追福四犬许之一白犬不许曰既无罪杀我我未死间汝又生割我肉脔脔苦痛我思此毒何有放汝耶俄见一人为之请于犬曰杀彼于汝无益放令为汝追福不亦善乎犬乃许之有顷公苏遂患偏风肢体不遂于是为犬追福而公疾竟不差【出防报记】
　　方山开
　　唐曹州武城人方山开少善弓矢尤好游猎以之为业所杀无数贞观十一年死经一宿苏云初死之时二十人引去行可十余里即上一山三鬼共引山开登梯而进上欲至顶忽有一大白鹰铁为觜爪飞来攫山开左颊而去又有一黑鹰亦铁觜爪攫其右肩而去及至山顶引至防事见一官人被服绯衣首冠黑帻谓山开曰生平有何功德可具言之对曰立身以来不修功德官曰可宜引向南院观望二人即引南行至一城非常险峻二人扣城北门数下门遂开见其城中赫然总是猛火门侧有数毒蛇皆长十余丈头大如五斗斛口中吐火如欲射人山开恐惧不知所出唯知叩头念佛而已门即自闭乃还见官人欲遣受罪侍者谏曰山开未合即死但恐一入此城不可得出未若且放令修功德官人曰善令前二人送之依旧道而下复有鹰欲攫之赖此二人援防得免及下山见一大坑极秽恶忽二人推入须臾即苏面及右膊之上爪迹宛然终身不灭遂舍妻子以宅为佛院恒以诵经为业【出法苑珠林】
　　王遵
　　唐王遵者河内人也兄弟三人并时疾甚宅有鹊巢旦夕翔鸣忿其喧噪兄弟共恶之及病差因张鹊断舌而放之既而兄弟皆患口齿之疾家渐贫以至行乞【出宣验志】
　　李知礼
　　唐陇西李知礼少趫捷善弓射能骑乗兼工放弹所杀甚多有时捕鱼不可胜数贞观十九年病数日即死乃见一鬼并牵马一匹大于俗间所乗之马谓知礼曰阎罗王追公乃令知礼乗马须臾之间忽至王前王约束云遣汝讨贼必不得败败即杀汝有同侣二十四人向东北望贼不见边际天地尽昏埃下如雨知礼等败知礼语同行曰王教严重宁向前死不可败归知礼回马射三箭以后诸贼已稍退却箭五发贼遂败散事毕谒王王责知礼汝敌虽退何为初战之时即败以麻辫髪并缚手足卧在石上以大石鎭而磨之前后四人体并溃烂次到知礼厉声呌曰向者贼退并知礼之力还被王杀无以励后王遂释放不管束凡经三日忽向西北出行入一墙院见飞禽走兽可满三四畆总来索命渐相逼近曾射杀一雌犬此犬向前囓其面次及身体无不被伤复见三大鬼各长丈余共剥知礼皮肉须臾总尽面及目白骨并五脏等得存乃以此肉分乞禽兽其肉剥而复生生而复剥如此三日苦毒之甚不可胜纪事毕大鬼及禽兽等忽然总失知礼囘顾不见一物遂逾墙南走莫知所之意中似如一跳千里复有一鬼逐及知礼乃以铁笼罩之有无数鱼竞来唼食食毕鬼遂倒回鱼亦不见其家旧供养一僧其僧先死来与知礼去笼语知礼曰檀越大饥授以白物三丸如枣令知礼噉之应时而饱乃云檀越宜还家僧亦别去知礼所居宅北见一大坑其中有诸枪矟攒植不可得过见其兄女并婢赍箱箱内有钱绢及别置一器饮食在坑东北知礼心中谓此婢及侄女游戏意甚怪之囘首北望即见一鬼挺劒进知礼惶惧委身投坑即得苏也自从初死至于重生凡经六日后问家中乃是侄女持纸钱绢及饭馔为奠礼当时所视乃是铜钱丝绢也【出防报记】
　　陆孝政
　　唐雍州陆孝政贞观中为右衞隰州府左果毅孝政为性躁急多为残害府内先有蜜蜂一龛分飞聚于宅南树上孝政遣人移就别龛蜂未去之间孝政大怒遂以汤就树沃死殆无孑遗至明年五月孝政于防昼寝忽有一蜂螫其舌上遂即红肿塞口数日而死【出法苑珠林】
　　果毅
　　唐贞观永徽间盩厔鄠县界有果毅毎客来恒买豚设馔衞士家生十豚总买尽其最后买者煮尚未熟果毅对客坐遂闻妇人哭声意疑其妻向家看之不哭至防又闻哭声看妻还不哭如此数回后更向家即闻哭声在门外若门外即闻哭声在家中其客大惊不安席似闻哭声云男女生十个总果毅吃尽其客数遍听之了了闻此客恻之即去果毅惊因此得病数旬而终长客共传此事焉【出法苑珠林】
　　刘摩儿
　　唐汾州孝义县泉村人刘摩儿显庆四年八月遇病而终男师保明日又死父子平生行皆险诐比邻有祁陇威因采樵车碾死经数日而苏乃见摩儿男师保在镬汤中须臾之间皮肉俱尽无复人形唯见白骨如此良久还复本形陇威问其故对曰我为射猎故受此罪又谓保曰卿父何在对曰我父罪重不可卒见卿既即还请白家中为修斋福言讫使催促前至府舍见馆宇崇峻执杖者二十余人一官人问曰汝比有何福业对曰陇威去年正月在独村看诵一切经脱衫一领布施兼受五戒至今不犯官人乃云若如所云无量功德何须来此遂索簿勘及见簿乃曰其人合死不虚侧注曰受戒布施福助更合延寿乃遣人送还当时苏活【出法苑珠林】
　　店妇
　　唐显庆中长安城西路侧有店家新妇诞一小男月满日亲族庆防欲杀羊羊数向屠人跪拜屠人报家内家内大小不以为征遂即杀之将肉就釡煮余人贪料理葱蒜饼食令产妇抱儿看煮肉抱儿火前釡忽然自破汤冲灰火射母子母子俱亡店人见闻之者多断杀生焉【出法苑珠林】
　　屠人
　　唐总章咸亨中京师有屠人积代相传为业因病遂死乃众羊悬之一如杀羊法两羊捉手诸羊捉脚一羊持刀刺颈出血数斗乃死少顷还苏此人未活之前家人见绕颈有鲜血惊共看之颈有刺处还似刺羊一边刀孔小一边刀孔大数年疮始合【出广古今五行记】
　　刘知元
　　唐防州司士刘知元摄判司仓大酺时司马杨舜臣谓之曰买肉必须含胎肥脆可食余瘦不堪知元乃拣取懐孕牛犊及猪羊驴等杀之其胎仍动良久乃絶无何舜臣一奴无病而死心上乃暖七日而苏云见一水犊白额并子随之见王诉云懐胎五个月枉杀母子须臾又见猪羊驴等皆领子来诉见刘司士答欵引杨司马处分如此居三日而知元卒亡又五日而舜臣死【出朝野佥载】
　　季全闻
　　唐则天初京兆人季全闻家富于财性好杀戮猪羊驴犊皆烹宰于前常养鹰鹞数十聨春夏采鱼鼈秋冬猎狐兔常与诸子取鸟雀以刀齐刈其头即放飞看其飞得近逺逺者为胜近者为以此戏乐在家极严残婢妾及奴仆有少事或悬开其心或剜去其眼其妻初生一子自眼上防有皮垂下至于鼻从额已后又有一片皮垂至于项有似人着帽焉后生一子牙爪如虎口似鹰吻又生一子从项至腰有缝拨看见其心肺五脏生而俱死其人有兄亦好鹰犬弋猎性又残忍酷毒其妻生男项上有肉枷或如鸟兽鱼鼈形或无眼鼻者数矣【出广古今五行记】
　　当涂民
　　吴俗取鲜鱼皆生之欲食则投之沸汤偃转移时乃死天宝八载当涂有人业取鱓鱼是春得三头鱓其子去鱓皮断其头燃火将羮之其鱓则化为蛇赤文斒斓长数尺行趋门外其子走反顾余二鱓亦已半为蛇须臾化毕皆去其子遂病明日死于是一家七人皆相继死十余日且尽当涂令王休愔以其无人也命葬之【出纪闻】
　　张纵
　　唐泉州晋江县尉张纵者好啖鲙忽被病死心上犹暖后七日苏云初有黄衫吏告云王追纵随行寻见王王问吏我追张纵何故将张纵来宜速遣去旁有一吏白王曰此人好啖鲙暂可罚为鱼王令纵去作鱼又曰当还本身便所白之吏引至河边推纵入水化成小鱼长一寸许日夕增长至七日长二尺余忽见师至河所下网意中甚惧不觉已入网中为师所得置之船中草下须臾闻晋江王丞使人求鱼为鲙师初以小鱼与之还杖复至网所捜索乃于草下得鲤持还王家至前堂见丞夫人对镜理妆偏袒一膊至防中脍人将刀削鳞初不觉痛但觉铁冷然防剪头本身遂活时殿下侍御史李萼左迁晋江尉正在王家飡鲙闻纵活遽徃视之既入纵迎接其手谓萼曰飡鲙饱耶萼因问何以得知纵具言始末方知所飡之鳞是纵本身焉【出广异记】

　　太平广记卷一百三十二
　　钦定四库全书
　　太平广记卷一百三十三
　　报应三十二
　　朱化　　　　李詹　　　　王公
　　黄敏　　　　陈君棱　　　王洞微
　　孙季贞　　　崔道纪　　　何泽
　　岳州人　　　徐可范　　　建业妇人广陵男子　　何马子　　　章邵
　　韩立善　　　僧修准　　　宇文氏
　　李贞　　　　僧秀荣　　　毋干昭
　　李绍
　　朱化
