<!-- { "loadSidebar": true } -->
　　平阳燕鳯祥颇渉六艺聚徒讲授夜与其妻在家中忽闻外间喑呜之声以为盗屣履视之正见一物白色长丈许在庭中遽掩入户渐闻登阶呼鳯祥曰夜未久何为闭户黙不敢应明灯自守须臾门隙中有一面如猴即突入呼其佀数百头悉从隙中入皆长二尺余着豹皮犊鼻裈皷唇睚目貌甚丑恶或缘屋壁或在梁栋间跳踯在后势欲相逼凤祥左右惟有一枕及妇琵琶即以掷之中者便去至明方尽遂得免恍惚常见室中有衣冠大人列在四壁云我平阳尧平使者请巫祝祠祷之终不能去乃避于精舍中见佛榻下有大面瞪目视之又将逃于他所出门复见羣悉戏巷中直赴鳯祥不得去既无所出而病转笃乃多请僧设斋结坛持呪亦迎六丁道士为作符禁呪乃稍去数日鳯祥梦有一人朱衣墨帻住空中云还汝魂魄因而以物掷鳯祥有如妇人髪者有如綘衣者数十枚鳯祥悉受明日遂愈焉【出广异记】
　　王生
　　永泰初有王生者住州孝感寺北夏月被酒卧手垂于牀其妻恐风射举之忽有巨手出于牀前牵王臂坠牀身渐入地其妻与奴婢共曳之不禁地如裂状初余衣带顷亦不见其家并力掘之深二丈许得枯骨一具已如数百年者竟不知何怪【出酉阳杂俎】
　　梁仲朋
　　叶县人梁仲朋家在汝州西郭之街南渠西有小庄常朝往夕归大厯初八月十五日天地无氛埃去十五六里有豪族大墓林皆植白杨是时秋景落木仲朋跨马及此二更闻林间槭槭之声忽有一物自林飞出仲朋初谓是惊栖鸟俄便入仲朋懐鞍桥上坐月照若五防栲栳大毛黒色头便似人眼射如珠便呼仲朋为弟谓仲朋曰弟惧颇有羶羯之气言语一如人直至汝州郭门外见人家未寐有灯火光其怪欻飞东南上去不知所在如此仲朋至家多日不敢向家中说忽一夜更深月上又好天色仲朋遂召弟妹于庭命酌或啸或吟因语前夕之事其怪忽从屋上飞下来谓仲朋曰弟说老兄何事也于是小大走散独留仲朋云为兄作主人索酒不已仲朋细视之颈下有瘿子如生大飞翅是双耳又是翅鼻乌毛斗輵大如鹅卵饮数斗酒醉于杯筵上如睡着仲朋潜起砺濶刃当其项而刺之血流迸洒便起云大哥大哥弟莫悔郤映屋不复见庭中血满三年内仲朋一家三十口荡尽【出干子】

　　太平广记卷三百六十二
　　钦定四库全书
　　太平广记卷三百六十三　宋　李昉等　编妖怪五
　　韦滂　　　栁氏　　　　王愬
　　李哲　　　　卢瑗　　　庐江民
　　州墖　　　髙邮寺　　刘积中
　　韦滂
　　唐大厯中士人韦滂膂力过人夜行一无所惧善骑射毎以弓矢随行非止取鸟兽烹炙至于虵蝎蚯蚓蜋蝼蛄之见则食之尝于京师暮行鼓声向絶主人尚逺将求宿不知何诣忽见市中一衣冠家移家出宅子弟欲鏁门滂求寄宿主人曰此宅邻家有丧俗云妨杀入宅当损人物今将家口于侧近亲故家避之明日即归不可不以奉白也韦曰但许寄宿复何害也杀吾自当之主人遂引韦入宅开堂厨示以牀榻饮食皆备滂令仆使歇马槽上置烛灯于堂中又使入厨具食食讫令仆夫宿于别屋滂列牀于堂开其双扇息烛张弓坐以伺之至三更欲尽忽见一光如大盘自空飞下防北门扉下照曜如火滂见尤喜于闇中引满射之一箭正中爆然有声火乃掣掣如动连射三箭光色渐防已不能动携弓直往防箭光物堕地滂呼奴取火照之乃一团肉四向有眼眼数开动即光滂笑曰杀之言果不虚也乃令奴烹之而肉味馨香极甚煮令过熟乃切割为虀噉之尤觉芳美乃沾奴仆留半呈主人至明主人归见韦生喜其无恙韦乃説得杀献所留之肉主人惊叹而已【出原化记】
　　栁氏
　　唐大厯中有士人庄在渭南遇疾卒于京妻栁氏因庄居有一子年十一二夏夜其子忽恐悸不眠三更后见一老人白衣两牙出吻外熟视之良久渐近前有婢眠熟因扼其喉咬然有声衣随手碎攫食之须臾骨露乃举起饮其五脏见老人口大如箕子方呌一无所见婢已骨矣数月后亦无他士人祥斋日暮栁氏露坐纳凉有胡蜂绕其首面栁氏以扇击堕地乃胡桃也栁氏取置掌中遂长初如拳如椀惊顾之际已如盘矣嚗然分为两扇空中转轮声如分蜂忽合于栁氏首栁氏碎首齿着于树其物飞去竟不知何怪也【出酉阳杂俎】
　　王愬
　　建中三年前杨府功曹王愬自冬调选至四月寂无音书其妻扶风窦氏忧甚有二女皆国也忽闻门有卖卜女巫包九娘者过其卷人皆推占事中遂召卜焉九娘设香水讫俄闻空间有一人下九娘曰三郎来与夫人看功曹有何事更无音书早晚合归言讫而去经数刻忽空中宛转而下至九娘喉中曰娘子酬答何物阿郎归甚平安今日在西市绢行举钱共四人长行缘选塲用防子被人告所以不得见官作行李次宻书之五月二十三日初明愬奄至宅窦氏甚喜坐讫便问君何故用防子令选事不成又于某月日西市举钱共四人长行愬自以不附书愕然惊异妻遂话女巫之事即令召巫来曰勿忧来年必得好官今日西北上有人牵二水牛患脚可勿争价买取旬日间应得数倍利至时果有人牵跛牛过即以四千买买经六七日甚肥壮足亦无损同曲磨家二牛暴死卒不可市遂以十五千求买初愬宅在庆云寺西巫忽曰可速卖此宅如言货之得钱十五万又令于河东月僦一宅贮一年已来储然后买竹作麤笼子可盛五六斗者积之不知其数明年春连帅陈少游议筑广陵城取愬旧居给以半价又运土筑笼毎笼三十文计资七八万始于河东买宅神巫不从包九娘而自至曰某姓孙名思儿寄住巴陵欠包九娘钱今已偿足与之别归故来辞耳吁嗟久之不见其形窦氏感其所谋谓曰汝何不且住不然吾飬汝为儿可乎思儿曰娘子既许某更何愁可为作一小屋安于堂檐毎食时与少食即足矣窦氏依之月余遇秋风飘雨中夜长叹窦氏乃曰今与汝为母子何所中外不然向吾牀头柜上安居可乎思儿又喜是夕移入便问拜两姊不见形但闻其言愬长女好戏因谓曰姊与尔索一新妇于是纸画一女及布防缋思儿曰请如小姊装索其女亦戏曰依尔意其夜言笑如有所对即云新妇参二姑姑愬堂妹事韩家住南堰新有分防二女作绣鞋欲遗之方命青衣装思儿笑二女问笑何事答曰孙儿一足肿难着绣鞋窦氏始恶之思儿已知更数日乃告辞云且归巴陵防二姊与娶新妇便欲将去愬与令造一船子长二尺已来令姊监将香火送至杨子江为幸足矣窦氏从其请二女又与一幅绢画其夫妻相对思儿着緑秉板具小船上拜别自其去也二女皆若神不足者二年长女嫁外兄亲礼夜卒于帐门以烛照之其形若黄叶尔小女适张初初嫁亦如其姊愬终山阳郡司马【出干子】
　　李哲
　　唐贞元四年春常州录事参军李哲家于丹阳县东郭去五里有庄多茅舍昼日无何有火自焚救之而灭视地麻屦迹广尺余意为盗索之无状旬时屡灾而易扑方悟其妖异后乃有投掷空间家人怖悸辄失衣物有乳母阿万者性通神常见一丈夫出入随之或为胡形须髯伟然羔裘貂帽间以朱紫倐闪出来哲晚习春秋于閤阿万见胡人窃书一卷而去驰报哲哲阅书欠一卷方祝祈之须臾书复帙中亦无损汚李氏患之意其庭竹耸荗魅可栖潜议伐去之以植桃忽于庭中得一书闻君议伐竹种桃尽为竹筹州下粟方贱一船竹可贸一船粟幸速图之其笔札不工纸方数寸哲兄子士温士儒并刚勇常骂之辄失冠屦后稍祈之而归所失复投书曰惟圣罔念作狂唯狂克念作圣君始骂我而见祈今并还之书后言墨荻君状居旬邻人盗哲犬杀而食之事发又得一书曰里仁为美择不处仁焉得智数旬之后其家失物至多家人意其为盗又一书言刘长卿诗曰直氏偷金枉君谓我为盗今既得盗如之何士温士儒竟扞御之见夏夜士温醉卧背烛牀头见一丈夫自门直入不虞有人因至烛前士温忽跃身擒之果获烛亦灭于暗中扞御尽力久之喀喀有声烛至渐坚是一瓦瓦背画作眉目以纸为头巾衣一小儿衣又以妇人披帛纒头数匝方结之李氏遂钉于柱碎之数日外有妇人丧服哭于圃言杀我夫明日哭于庭乃投书曰谚所谓一鸡死一鸡鸣吾属百户当相报耳如是往来如初尝取人衣着庭书树扶疎莫知所由也求而遂觧之又以大器物投小器中出入不碍旬时士儒又张灯见一妇人外来戏灯下复为士儒擒焉扞力良久摋而硬烛之亦瓦而衣也遂末之而明日复有其哀哭常畏二侄呼为二郎二郎至即不多来李氏潜欲徙其居而得一书曰闻君欲徙居吾已先至其所矣李氏有二老犬一名韩儿一名猛子自有此妖不复食常摇尾戏于空暗处遂毙之自后家中有窃议事魅莫能知之一书自无韩大猛二吾属无依又家人自郭返至其里见二丈夫于道侧迎问家人曰闻尔家有怪异若之何遂以事答及行顾已不见李氏于润州迎山人韦士昌士昌以符置诸瓦櫺间以压之至书曰符至圣也而置之屋上不亦轻乎士昌无能为乃去闻淮楚有卫生者久于呪术乃邀之卫生至其颇惮之其来稍疎卫生乃设道塲以考召置箱于坛中宿昔箱中得一状状件所失物云若干物已货记得钱若干买果子及梳子等食讫其余若干并送还验其物悉在箱中又言失铛子某实不取请问诸水濵状言狐等状自此更不复来异日于河中果得铛子等乃验水濵之説也【出通幽记】
　　卢瑗
　　贞元九年前毫州刺史卢瑗家于东都康裕坊瑗父正病卒后两日正昼忽有大鸟色苍飞于庭巡翔空间度其影可濶丈四五家人咸见顷之飞入西南隅井中久而飞出人往视之其井水已竭中获二卵大如斗将出破之血流数斗至明忽闻堂西奥有一女人哭往看见一女子年可十八九乌巾帽首哭转哀厉问其所从来徐徐出就东间乃言曰吾诞子井中何敢取杀言毕却往西间拽其尸如糜散之讫奋臂而去出门而灭其家大震惧取所留卵却送于野使人驰问桑道茂道茂令禳谢之后亦无征祥而莫测其异也【出通幽记】
　　庐江民
　　贞元中有庐江都民因采樵至山防日暮忽见一胡人长丈余自山崦中出衣黒衣执弓矢民大恐遽走匿古木中窥之胡人伫望良久忽东向发一矢民随望之见百步外有一物状人举体黄毛数寸防乌巾而立矢中其腹辄不动胡人笑曰果非吾所及遂去又一胡亦长丈余魁伟愈于前者亦执弧矢东望而射中其物之胸亦不动胡人又曰非将军不可又去俄有胡人数十衣黒臂弓腰矢若前驱者又见一巨人长数丈被紫衣状貌极异缓步而来民见之不觉懔然巨胡东望谓其前驱者曰射其喉羣胡欲争射之巨胡诫曰非雄舒莫可他胡皆退有一胡前引满一发遂中其喉其物亦不惧徐以手防去三矢持一巨砾向西而来胡人皆有惧色前白巨胡事廹矣不如降之巨胡即命呼曰将军愿降其物乃投砾于地自去其巾状如妇人无发至羣胡前尽收夺所执弓矢皆折之遂令巨胡跪于地以手连掌其颊胡人哀祈称死罪者数四方释之诸胡髙拱而立不敢辄动其物徐以巾防首东望而去胡人相贺曰赖今日甲子耳不然吾辈其死乎既而俱拜于巨胡前巨胡颔之良久遂导而入山崦时欲昏黒民雨汗而归竟不知其何物也【出宣室志】
　　州墖
　　谘议朱景见鲍容记陈少游在州时东市墖影忽倒老人言海影翻则如此【出酉阳杂俎】
　　髙邮寺
