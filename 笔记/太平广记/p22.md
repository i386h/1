<!-- { "loadSidebar": true } -->
　　唐则天末年益州有一老父擕一药壶于城中卖药得钱即转济贫乏自常不食时即饮浄水如此经歳余百姓赖之有疾得药者无不愈时或自游江岸凝眸永日又或登髙引领不语竟日每遇有识者必告之曰夫人一身便如一国也人之心即帝王也傍列脏腑即内辅也外张九窍即外臣也故心有病则内外不可救之又何异君乱于上臣下不可正之哉但凡欲身之无病必须先正其心不使乱求不使狂思不使嗜欲不使迷惑则心先无病心先无病则内辅之脏腑虽有病不难疗也外之九窍亦无由受病矣况药亦有君臣有佐有使茍或攻其病君先臣次然后用佐用使自然合其宜如以佐之药用之以使使之药用之以佐小不当其用必自乱也又何能攻人之病哉此又象国家治人也老夫用药常以此为念每遇人一身君不君臣不臣使九窍之斜悉纳其病以至于良医自逃名药不效犹不知治身之病后时矣悲夫士君子记之忽一日独诣锦川解衣浄浴探壶中惟选一丸药自吞之谓众人曰老夫罪已满矣今却归岛上俄化一白飞去衣与药壶并没于水永寻不见【出潇湘录】
　　崔生
　　进士崔伟尝游青城山乘驴歇鞍收放无仆使驴走趂不及约行二十余里至一洞口已昬黑驴复走入崔生畏惧兼困遂寝及晓觉洞中微明遂入去又十里出洞门望见草树岩壑悉非人间所有金城綘阙被甲者数百见生呵问答曰尘俗贱士愿谒仙翁守吏趋报良久召见一人居玉殿披羽衣身可长丈余鬂髪皓素侍女满侧皆有所执延生上殿与语甚喜留宿酒馔备极珍丰明日谓生曰此非人世乃仙府也驴走益逺予之奉邀某惟一女愿事君子此亦防数前定不可免也生拜谢顾左右令将青合来取药两丸与生服讫觉腑脏清莹逡廵摩搔皮若蝉蜕视镜如婴孩之貌至夕有霓旌羽盖仙乐步虚与妻相见真人空际皆以崔郎为戏每朔望仙伯乘上朝蘂宫云某阶品尚以卑末得在天真之列必与崔生别翩翻于云汉之内歳余嬉游佚乐无所比因问曰某血属要与一诀非有恋着也请畧暂囘仙翁曰不得淹留谴罪极大与符一道云恐遭祸患此可隐形然慎不得游宫禁中临别更与符一道云甚急即开却令取所乘驴付之到京都试往人家皆不见便入苑囿大内防劒南进太真妃生日锦绣乃窃其尤者以翫上曰昼日贼无计至此乃召罗公逺作法讫持朱书照之寝殿戸外后果得具本末上不信令笞死忽记仙翁临行之符遽发公逺与捉者皆僵仆良久能起即啓宗曰此已居上界杀之必不得假使得之臣軰便受祸亦非国家之福宗乃释之亲召与语曰汝莫妄居遂令百人具兵仗同卫士同送且觇其故却至洞口复见金城綘阙仙伯严侍卫出门呼曰崔郎不记吾言几至颠踬崔生拜讫将前送者亦欲随至仙翁以杖画成涧深濶各数丈令召崔生妻至掷一领巾过作五色防桥遣生登随步即灭既度崔生回首曰即如此可以归矣须臾云雾四起咫尺不见唯闻鸾笙歌之声半日方散遥望惟空山而已不复有物也【出逸史】
　　冯俊
　　唐贞元初广陵人冯俊以佣工资生多力而愚直故易售常遇一道士于市买药置一囊重百余斤募能独者当倍酬其直俊乃请行至六合约酬一千文至彼取资俊乃归告其妻而后从之道士云从我行不必直至六合今欲从水路往彼得舟且随我舟行亦不减汝直俊从之遂入小舟舟人与俊并道士共载出江口数里道士曰无风上水不可至吾施小术令二人皆伏舟中道士独在船上引帆持檝二人在舟中闻风浪声度其船如在空中惧不敢动数食顷遂令开船召出至一处平湖然前对山岭重叠舟人久之方悟乃是南湖庐山下星子湾也道士上岸令俊药船人即付船价舟人敬惧不受道士曰知汝是浔阳人要当时至以此便相假岂为辞耶舟人遂拜受之而去实江州人也遂引俊药于乱石间行五六里将至山下有一大石方数丈道士以小石扣之数十下大石分为二有一童出于石间喜曰尊师归也道士遂引俊入石穴初甚峻下十丈余旁行渐寛平入数十歩其中洞明有大石堂道士数十奕棊戏笑见道士皆曰何晚也敕俊舍药命左右速遣来人归前道士命左右曰担人甚饥与之饭食遂于瓷瓯盛胡麻饭与之食又与一碗浆甘滑如乳不知何物也道士遂送俊出谓曰劳汝逺来少有遗汝授与钱一千文令系腰下至家解观之自当有异耳又问家有几口云妻儿五口授以丹药可百余粒曰日食一粒可百日不食俊辞曰此归路逺何由可知道士曰与汝图之遂引行乱石间见一石卧如虎状令俊骑上以物蒙石头俊执其末如执辔焉诫令闭目候足着地即开俊如言骑石道士以鞭鞭石遂觉此石举在空中而飞时已向晚如炊久觉足蹑地开目已在广陵郭门矣人家方始举烛比至舎妻儿犹惊其速遂解腰下皆金钱也自此不复为人佣工广置田园为富民焉里人皆疑为盗也后他处有盗发里人意俊同之遂絷以诣府时节使杜公亚重药术好竒説闻俊言遂命取其金丹丹至亚手如坠地焉而失之兼言郭外所乘之石犹在遂舍之亚由是精意于道颇好烧炼竟无所成俊后夀终子孙至富焉【出原仙记】
　　吕生
　　虞乡永乐等县连接其中道者往往而遇有吕生者居二邑间为童儿时不欲闻食气因上山自斸黄精煮服之十年之后并饵生者俗馔并不进日觉轻徤耐风寒行若飘风见文字及人语更不忘母令读书遂欲应明经日念数卷实非用功也自不忘耳后母逼令飱饭不肯与诸妹旦夕劝解悉不从因于酒中置猪脂自捧以饮之曰我老矣况酒道家不禁吕曰某自小不知味实进不得乃逼于口鼻嘘吸之际一物自口中落长二寸余众共视之乃黄金人子也吕生乃僵卧不起惟言困惫其妹以香汤洗之结于吕衣带中移时方起先是吕生年虽近六十髪漆黑及是皓首母始悔之却取金人结处如旧已不见之矣吕生恨惋垂泣再拜母出门去云往茅山更无其踪【出逸史】
　　张李二公
　　唐开元中有张李二公同志相与于泰山学道久之李以皇枝思仕宦辞而归张曰人各有志为官其君志也何怍焉天寳末李仕至大理丞属安禄山之乱擕其家累自武关出而归襄阳寓居寻奉使至扬州途觏张子衣服滓弊佯若自失李氏有哀恤之意求与同宿张曰我主人颇有生计邀李同去既至门庭宏壮傧从璀璨状若贵人李甚愕之曰焉得如此张戒无言且为所笑既而极备珍膳食毕命诸杂伎女乐五人悉持本乐中有持筝者酷似李之妻李视之尤切饮中而凝睇者数四张问其故李指筝者是似吾室能不眷眷张曰天下有相似人及将散张呼持筝妇以林檎系裙带上然后使回去谓李曰君欲几多钱而遂其愿李云得三百千当办已事张有故席帽谓李曰可持此诣药铺问王老家张三令持此取三百千贯钱彼当与君也遂各散去明日李至其门亭馆荒秽扃钥久闭至复无有人行踪乃询傍舎求张三隣人曰此刘道宅也十余年无居者李叹讶良久遂持帽诣王家求钱王老令送帽问家人其女审是张老帽否云前所缀绿线犹在李问张是何人王云是五十年前来茯苓主顾今有三千余贯钱在药行中李领钱而回重求终不见矣寻还襄阳试索其妻裙带上果得林檎问其故云昨夕梦见五六人追云是张仙唤搊筝临别以林檎系裙带上方知张已得仙矣【出广异记】

　　太平广记卷二十三
　　钦定四库全书
　　太平广记卷二十四
　　神仙二十四
　　许宣平　　　刘清真　　　张殖
　　萧静之　　　朱孺子
　　许宣平
　　许宣平新安歙人也唐睿宗景云中隐于城阳山南坞结庵以居不知其服饵但见不食顔色若四十许人行如奔马时或薪以卖担常挂一花瓠及曲竹杖每醉腾腾拄之以归独吟曰薪朝出卖沽酒日西归路人莫问归何处穿入白云行翠微尔来三十余年或拯人悬危或救人疾苦城市人多访之不见但览庵壁题诗云隐居三十载石室南山巅静夜翫明月闲朝饮碧泉樵人歌垅上谷鸟戏岩前乐矣不知老都忘甲子年好事者多咏其诗有时行长安于驿路洛阳同华间传舎是处题之天寳中李白自翰林出东游经传舎览诗吟之嗟叹曰此仙诗也乃诘之于人得宣平之实白于是游及新安渉溪登山累访之不得乃题其庵壁曰我吟传舎诗来访真人居烟岭迷髙迹云林隔太虚窥庭但萧索倚柱空踌躇应化辽天归当千歳余是冬野火燎其庵莫知宣平踪迹百余年后咸通七年郡人许明奴家有妪常逐伴入山采樵独于南山中见一人坐石上方食桃甚大问妪曰汝许明奴家人也我明奴之祖宣平妪言常闻已得仙矣曰汝归为我语明奴言我在此山中与汝一桃食之不可将出山虎狼甚多山神惜此桃妪乃食桃甚美顷之而尽宣平遣妪随樵人归家言之明奴之族甚异之传闻于郡人其后妪却食日渐童顔轻徤愈常中和年已后兵荒相继居人不安明奴徙家避难妪入山不归今人采樵或有见其妪身衣藤叶行疾如飞逐之升林木而去【出续仙传】
　　刘清眞
　　唐天寳中有刘清真者与其徒二十人于夀州作茶人致一防为货至陈留遇贼或有人导之令去魏郡清真等复往又遇一老僧导往五台清真等畏其劳苦五台寺尚逺因邀清真等还兰若宿清真等私议疑老僧是文殊师利菩萨乃随僧还行数里方至兰若殿宇严浄悉懐敬肃僧为説法大啓方便清真等并发心出家随其住持积二十余年僧忽谓清真等曰有大魔起汝軰必罹其患宜先为之防不尔则当败人法事因令清真等长跪僧乃含水遍喷口诵密法清真等悉变成石心甚了悟而不移动须臾之间代州吏卒数十人诣台有所收捕至清真所居但见荒草及石乃各罢去日晚老僧又来以水噀清真等成人清真等悟其神灵知遇菩萨悉竞精进后一月余僧云今复将魔起必大索汝其如之何吾欲逺送汝汝俱往否清真等受教僧悉令闭目戒云第一无窃视败若大事但觉至地即当开目若至山中见大树宜共庇之树有药出亦宜哺之遂各与药一丸云食此便不复饥但当思惟圣道为出世津梁也言讫作礼礼毕闭目冉冉上升身在虚空可半日许足遂至地开目见大山林或遇樵者问其地号乃庐山也行十余里见大藤树周回可五六围翠隂蔽日清真等喜云大师所言竒树必是此也各薙草而坐数日后树出白菌鲜丽光泽恒飘飘而动众相谓曰此即大师所云灵药采共分食之中有一人绐而先食尽徒侣莫不愠怒诟责云违我大师之教然业已如是不能殴击乆之忽失所在仰视在树杪安坐清真等复云君以吞药故能升髙其人竟不下经七日通身生绿毛忽有翺翔其上因谓十九人云我诚汝然今已得道将舍汝谒帝于九天之上宜各自勉以成至真耳清真等邀其下树执别仙者不顾遂乘云上升久久方灭清真等失药因各散还人间中山张伦亲闻清真等説云然耳【出广异记】
　　张殖
