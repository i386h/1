<!-- { "loadSidebar": true } -->
　　薛氏者河中少尹冯徽妻也自号同适冯徽二十年乃言素志称疾独处焚香诵黄庭经日二三遍又十三年夜有青衣玉女二人降其室将至有光如月照其庭庑香风飒然时秋初残暑方甚而清凉虚爽飘若洞中二女告曰紫虚元君主领南方下校文籍命诸真大仙扵六合之内名山大川有志道者必降而教之同善功地司累奏简在紫虚之府况闻女子立志君尤嘉之即日将亲降扵此如此凡五夕皆焚香严盛以元君咸通十五年七月十四日元君与侍女羣真二十七人降于其室同拜迎扵门元君憇坐良久示以黄庭澄神存修之防赐九华丹一粒使八年后吞之当遣玉女飚车迎汝扵嵩岳矣言讫去同自是防心静神往往不食虽真仙降眄光景烛空灵风异香云璈钧乐奏扵其室冯徽亦不知也常复毁笑及黄巢犯闗冯与同寓晋陵中和元年十月舟行至渎口欲抵别墅忽见河濵有朱紫官吏及戈甲武士立而序列若迎状所在防盗舟人见之惊愕不进同曰无惧也即移舟及之官吏皆拜同曰未也犹在春中但去无速也遂各去同舟者莫测之明年二月同沐浴饵紫虚所授之丹二仙女亦宻降其室十四日称疾而卒有仙三十六只翔集庭宇形质柔缓状若生人额中有白光一防良久化为紫气沐浴之际髪重生立长数寸十五日夜云彩满空忽尔雷电棺葢飞在庭中失尸所在空衣而已异香羣浃旬不休时僖宗在蜀浙西节度使周寳表其事诏付史官【出墉城集仙录】
　　戚逍遥
　　戚逍遥兾州南宫人也父以教授自资逍遥十余嵗好道清淡不为儿戯父母亦好道常行隂徳父以女诫授逍遥逍遥曰此常人之事耳遂取老子仙经诵之年二十余适同邑蒯浔舅姑酷责之以农怠惰而逍遥旦夕以斋洁修行为事殊不以生计在心蒯浔亦屡责之逍遥白舅姑请返扵父母及父母家亦逼廹终以不能为尘俗事愿独居小室修道以资舅姑蒯浔及舅姑俱疑乃弃之扵室而逍遥但以香水为资絶食静想自歌曰笑看沧海欲成尘王母花前别众真千嵗却归天上去一心珍重世间人蒯氏及隣里悉以为妖夜闻室内有人语声及晓见逍遥独坐亦不惊又三日晨起举家闻屋裂声如雷但见所服衣履在室内仰视半天有云雾鸾复有仙乐香軿彩仗罗列逍遥与仙众俱在云中厯厯闻分别言语蒯浔驰报逍遥父母到犹见之郭邑之人咸奔观望无不惊叹【出续仙传】
　　茶姥
　　广陵茶姥者不知姓氏乡里常如七十嵗人而轻健有力耳聪目眀髪鬂滋黒耆旧相传云晋元南渡后见之数百年顔状不改每旦将一器茶卖扵市市人争买自旦至暮而器中茶常如新熟未尝减少吏系之扵狱姥持所卖茶器自牖中飞去【出墉城集仙録】
　　张建章
　　张建章为幽州行军司马尤好经史聚书至万所居有书楼但以披阅清净为事曾赍府帅命往渤海遇风波泊舟忽有青衣泛一叶舟而至谓建章曰奉大仙命请大夫建章应之至一大岛见楼防岿然中有女仙处之侍翼甚盛器食皆建章故郷之常味也食毕告退女仙谓建章曰子不欺暗室所谓君子也勿患风涛之苦吾令此青衣往来导之及还风波寂然往来皆无所惧及廻至西岸经太宗征辽碑半没水中建章以帛裹面摸而读之不失一字其笃学如此蓟门之人皆能説之【出北梦琐言】
　　周寳
　　周寳为浙西节度使治城隍至林门得古冡棺椟将腐发之有一女子面如生铅粉衣服皆不败掌役者以告寳亲视之或曰此当时是尝饵灵药待时而发发则觧化之期矣寳即命改之具车轝声乐以送寳与僚属登城望之行数里有紫云覆輀车之上众咸见一女子出自车中坐于紫云冉冉而上久之乃没开棺则空矣【出稽神録】








　　太平广记卷七十
　　钦定四库全书
　　太平广记卷七十一
　　道术一
　　赵髙　　　　董仲君　　　
　　窦德
　　赵髙
　　秦王子婴常寝扵望夷宫夜梦有人身长十丈髪絶青纳玉舄而乗丹车驾朱马至宫门云欲见秦王婴阍者许进焉子婴乃与之言谓婴曰予是天使也従沙丘来天下将乱当有欲诛暴者翌日乃起子婴既疑赵髙因囚髙扵咸阳狱纳髙扵井中七日不死更以镬煮之亦七日不沸戮之子婴问狱吏曰髙其神乎狱吏曰初囚髙之时见髙懐有一青丸大如雀卵时方士説云赵髙先世受韩终丹法受此丹者冬日坐扵氷夏日卧扵炉上不觉寒也及髙戮子婴弃尸扵九逵之路泣送者千家咸见一青雀従髙尸中出直飞入云九转之騐信于是乎【出王子年拾遗记】
　　董仲君
　　汉武帝嬖李夫人及夫人死后帝欲见之乃诏董仲君与之语曰朕思李氏其可得见乎仲君曰可逺见而不可同扵帷席帝曰一见足矣可致之仲君曰黒河之北有暗海之都也出潜英之石其色青质轻如毛羽寒盛则石温夏盛则石冷刻之为人像神语不异真人使此石像往则夫人至矣此石人能译人语有声无气故知神异传也帝曰此石可得乎仲君曰愿得楼船百艘巨力千人能浮水登木者皆使明扵道术赍不死之药乃至闇海经十年而还昔之去人或升云不归或托形假死获反者四五人得此石即令工人依先圗刻作李夫人形俄而成置扵轻纱幕中宛若生时帝大悦问仲君曰可得近乎仲君曰譬如中宵忽梦而昼可得亲近乎此石毒特宜逺望不可廹也勿轻万乗之尊惑此精魅也帝乃从其谏见夫人毕仲君使人舂此石人为九段不复思梦乃筑梦灵防旹祀之【出王子年拾遗记】
　　
　　字孝先従左元放受九丹金液仙经未及合作常服饵术尤长扵治病魅皆见形或遣或杀能絶谷连年不饥能积薪烈火而坐其上薪尽而衣冠不灼饮酒一斛便入深泉涧中卧酒觧乃出身不濡湿备覧五经又好谈论好事少年数十人従逰学尝船行见器中藏书札符数十枚因问此符之騐能为何事可见得否曰符亦何所为乎即取一符投江中逆流而上曰何如客曰异矣又取一符投江中停立不动须臾下符上上符下三符合一处乃取之又江邉有一洗衣女谓诸少年曰吾为卿等走此女何如客曰善乃投一符扵水中女便惊走数里许不止曰可以使止矣复以一符投水中女即止还人问女何怖而走荅曰吾自不知何故也常过主人主人病祭祀道精主人使饮酒精人言语不逊大怒曰奸敢尔敕伍伯曵精人柱鞭即见如有人牵精人出者至庭抱柱觧衣投地但闻鞭声血出淋漓精人故作语乞命曰赦汝死罪汝能令主人病愈否精人曰能曰与汝三日期病者不愈当治汝精人乃见放常行过庙此神常使往来之人未至百歩乃下骑乗中有大树数十株上有众鸟莫敢犯之乗车过不下须臾有大风廻逐车尘埃漫天従者皆辟易乃大怒曰小邪敢尔即举手止风风便止还以符投庙中树上鸟皆堕地而死后数日庙树盛夏皆枯寻庙屋火起焚烧悉尽见买鱼者在水邉谓鱼主曰欲烦此鱼至河伯处可乎鱼人曰鱼已死矣何能为曰无苦也乃以鱼与以丹书纳鱼腹掷鱼水中俄顷鱼还跃上岸吐墨书青色如大叶而飞去常有賔后来者出迎之坐上又有一与客语迎送亦然时天寒谓客曰贫居不能人人得炉火请作火共使得暖因张口吐气赫然火出湏臾满屋客尽得如在日中亦不甚诸书生请作可以戱者旹患方仰卧使人以粉粉身未及结衣荅曰甚不能起作戱因徐徐以腹揩屋栋数十过还复牀上及下冉冉如云气腹粉着屋栋连日犹在方与客对食食毕潄口口中饭尽成大蜂数百头飞行作声良久张口羣蜂还飞入口中嚼之故是饭也手拍牀虾防及诸虫飞鸟燕雀鱼鼈之属使之舞皆应节如人止之即止冬中能为客设生夏致氷雪又能取数十钱使人投井中徐徐以器扵上呼钱出扵是一一飞従井中出悉入器中为客致酒无人传杯杯自至人前或饮不尽杯亦不去画流水即为逆流十丈许于时有一道士颇能治病従中国来欺人言我数百嵗知其诳后防众坐谓所亲曰欲知此公年否所亲曰善忽有人従天上下举坐瞩目良久集地着朱衣进贤冠入至此道士前曰天帝诏问公之比年防许而欺诳百姓道士大怖下牀长跪荅曰无状实年七十三因抚手大笑忽然失朱衣所在道士大惭遂不知所之呉大帝请相见欲加荣位不听求去不得以客待之常共逰宴坐上见道间人民请雨帝曰百姓请雨安可得乎曰易得耳即便书符着社中一时之间天地晦大雨流注中庭平地水尺余帝曰水寜可使有鱼乎曰可复书符水中须臾有大鱼百许头亦各长一二尺走水中帝曰可食乎曰可遂使取治之乃真鱼也常従帝行舟遇大风百官船无大小多濡没船亦沦失所在帝叹曰公有道亦不能免此乎乃登四望山使人船钩船没已经宿忽见従水上来既至尚有酒色谢帝曰昨因侍従而伍子胥见彊牵过卒不得舍去烦劳至尊暴露水次每行卒逢所亲要于道间树下折草刺树以杯器盛之汁流如泉杯满即止饮之皆如好酒又取土石草木以下酒入口皆是鹿脯其所刺树以杯盛之杯至即汁出杯满即止他人取之终不为出也或有请意不欲往主人彊之不得已随去行数百歩腹痛止而卧地须臾死举头头断举四肢四肢断更臭烂虫生不可复近请之者遽走告家更见故在堂上此人亦不敢言之走还向死处已失尸所在与人俱行能令去地三四尺仍并而歩又逰防稽有贾人従中国过神庙庙神使主簿教语贾人曰欲附一封书与公可为致之主簿因以函书掷贾人船头如钉着不可取及达防稽即以报自取之即得语弟子张大言曰吾为天子所逼留不遑作大药今当尸觧八月十三日日中旹当发至期衣冠入室卧而气絶其色不变弟子烧香守之三日夜半忽大风起发屋折木声如雷炬灭良久风止忽失所在但见委衣床上带无觧者旦问隣家隣家人言了无大风风止止一宅篱落树木皆败折也【出神仙传】
　　窦徳
