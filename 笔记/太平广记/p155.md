<!-- { "loadSidebar": true } -->
　　宗御勤政楼大张乐罗列百技时教坊有王大娘者善戴百尺竿竿上施木山状瀛州方丈令小儿持绛节出入于其间歌舞不辍时刘晏以神童为秘书正字年方十嵗形状狞劣而聪悟过人宗召于楼中帘下贵妃置于膝上为施粉黛与之巾栉宗问晏曰为正字正得几字晏曰天下字皆正唯朋字未正得贵妃复令咏王大娘戴竿晏应声曰楼前百戏竞争新唯有长竿妙入神谁得绮罗翻有力犹自嫌轻更着人宗与贵妃及诸嫔御欢笑移时声闻于外因命牙笏及黄文袍以赐之【出明皇杂录】
　　林杰
　　林杰字智周幼而聪明秀异言发成文音调清举年六嵗请举童子时父肃为闽府大将性乐善尤好聚书又妙于手谭当时名公多与之交及有是子益大其门廉使崔侍郎千亟与迁职乡人荣之杰五嵗父因携之门脚至王仙君霸坛戏问童子能是乎杰遂口占云羽客已归云路去丹炉草木尽雕残不知千载归何日空使时人埽旧坛父初不谓藐嵗之作遽臻于此羣亲益所惊异逓相传讽乡里喧然自此日课所为未几盈轴明年遂献唐中丞扶唐既伸幅窥吟耸耳皆叹命子弟延入学院时防七夕堂前乞巧因试其乞巧诗杰援毫曰七夕今朝看碧霄牵牛织女渡河桥家家乞巧望秋月穿尽红丝几万条唐惊曰眞神童也以是乡人羣来求看塡塞门巷杰又精于琴碁及草隶书俱自天然不假师受唐因与宾从碁或全局输者令罩之勿触取童子来继终其事杰必指踪出竒往往返胜曲尽妙时谓神助后复业词赋颇振声闻有仙客入壶中赋云仙客以变化随形逍遥放情处于外则一壶斯在入其中则万象俱成飞阁重楼不是人间之壮竒花异木无非物外之名至九嵗谒卢大夫贞黎常侍殖无不嘉奬寻就宾见日在防筵李侍御逺赵支使容深所知仰不舍斯须和赵支使咏荔枝诗尤佳云金盘摘下排朱果红殻开时饮玉浆郑副使立作竒童传刘制使重为序以贻之至年十七方结束琴书将决西迈无何七月中一旦天气澄爽书堂前忽有异香氛氲竒音响亮家人出户观见双嘹唳盘空而下雪翎朱顶徘徊庭际杰欣然舍笔跃下庭前抱得一只其父惊讶恐非嘉兆令促放逡巡遡空而去亲邻闻兹咸来贺肃曰家藏书栉比乃筵鳣之表祥也及夕杰偶得疾数日而终则知杰乃神仙谪下人世魂灵已蜕于鹤耳不然者何亡之速也【出闽川名士】
　　髙定
　　髙定真公郢之子为易合八出以画八卦上圆下方八则为重转则为演七转而六十四卦六甲八节备焉着外传二十二篇定小字董二时人多以小字称初年七岁读尚书至汤誓问父曰奈何以臣伐君答曰应天顺人又问曰用命赏于祖不用命戮于社岂是顺人父不能对【出国史补】
　　李德裕
　　李德裕神俊宪宗赏之坐于膝上父吉甫每以敏辩夸于同列武相元衡召之谓曰吾子在家所嗜何书意欲探其志也德裕不应翌日元衡具告吉甫因戏曰公诚陟大痴耳吉甫归责之德裕曰武公身为帝弼不问理国调阴阳而问所读书书者成均礼部之职也其言不当所以不应吉甫复告元衡大慙由是振名【出北梦琐言】
　　白居易
　　白居易季庚之子始生未能言默识之无二字乳媪试之能百指而不误间日复试之亦然既能言读书勤敏与他儿异五六嵗识声韵十五志诗赋二十七举进士贞元十六年中书舍人髙郢掌贡闱居易求试一举擢第明年拔萃甲科由是习性相近逺求珠斩白蛇等赋为时楷式新进士竞相传于京师矣防宪宗新即位始用为翰林学士【出元祯长庆集序】
　　崔
　　魏公崔相元略之子也为童儿时随父访于韩公滉滉见而怜之父曰此子尔来诗道颇长滉乃指架上鹰命咏焉遂命牋笔略无伫思于是进曰天边心性架头身欲拟飞腾未有因万里碧霄终一去不知谁是解縧人滉益竒之叹曰此儿可谓前程万里也大厯三年侍郎崔郾下及第果久居廊庙三拥节旄大中咸通之中时推清名重德宣宗皇帝常朝罢谓侍臣曰崔眞贵人裴休眞措大初李石鎭江陵辟为戎卒一旦拂袖而去既入京登上第俄升翰苑李未离荆渚崔既秉钧衡李乃驰牋贺之曰某早拜光尘叨承眷与深蒙异分屡接清言幸曾顾于厚恩俯见循于末契去载分麾南楚拜节西秦思贤方咏于嘉鱼栖止实慙于威鳯宾筵初啓曾陪樽俎之欢将幕未移已存陶镕之下光生邻部喜溢辕门岂惟九土获安斯亦一方多幸乃掌记李隲之词也于今播于众口【出南楚新闻】
　　李琪
　　李琪名族也父敬唐广明中佐王铎滑州幕琪生而敏异十嵗通六籍遂博览文史如寤宿习十三词赋诗颂大为时贤亲赏府帅王铎闻而异之然每见所作亦有疑志铎尝留其父敬及幕府帅饮密遣人以汉祖三杰赋题试之俟毕持去赋尾云得士则昌非贤罔共龙头之友斯贵鼎足之臣可重宜哉项氏之所以亡一范増而不能用铎骇曰此儿大器也将欲发其文价乃以赋示坐客一席称奬他日总角谒铎铎顾曰适蜀中诏到用夏州拓跋思防为京北收复都统可作一诗否即秉笔立制云飞骑经巴栈鸿恩及夏台将从天上去人自日边来此处金门逺何时玉辇回早平闗右贼莫待诏书催铎益竒之因执琪手曰此眞鳯毛也时年十四明年丁母忧因流寓青齐间然糠照薪俾夜作昼览书数千卷间为诗赋唐僖宗再幸梁洋窃赋云哀痛不下诏登封谁上书至昭宗朝联中科第又忽忽不乐恨未得转四体为训诰之语及梁祖受禅琪始自前殿中侍御史擢翰林学士【出李琪集序】
　　刘神童
　　刘神童者昭宗朝以乡荐擢第时年六嵗矣帝召于便殿复试之神童朗讽经书初无防误帝大称因掇御盘果实赐之左右侍臣俱有羡色故都官郑谷赠之诗曰习读在前生僧谭足可明还家虽解苦登第未知荣时果曾沾赐春闗不任情灯前犹恶卧寱语诵书声【出郑谷诗集】
　　路德延
　　路德延儋州岩相之犹子也数嵗能为诗居学舍中尝赋芭蕉诗曰一种灵苗异天然体性虚叶如斜界纸心似倒抽书诗成翌日于都防儋州坐事诛故德延久不能振光化初方就举擢第大有诗价又为感旧诗曰初骑竹马咏芭蕉尝忝名诵满朝五字便容过绛帐一枝寻许折丹霄岂知流落萍蓬逺不觉推迁嵗月遥国境永宁身未立至今顔巷守箪瓢天祐中授左拾遗会河中节度使朱友谦领鎭辟掌书记友谦初颇礼待之然德延性浮薄骄慢动多忤物友谦稍解体德延乃作孩儿诗五十韵以刺友谦友谦闻而大怒有以掇祸乃因醉沈之黄河诗实佳作也尔后虽继有和者皆去德延逺矣诗曰情态任天然桃红两颊鲜乍行人共看初语客多怜臂膊肥如瓠肌肤软胜绵长头才覆额分角渐垂肩散诞无尘虑逍遥占地仙排衙朱榻上喝道画堂前合调歌杨栁齐声采莲走堤冲细雨奔巷趂轻烟嫩竹乗为马新蒲掉作鞭鹦雏金镟繋猧子防丝牵拥归晴岛驱鹅入暖泉杨花争防雪榆叶共收钱锡镜当胸挂银珠对耳悬头依苍鹘裹袖学拓枝揎酒殢丹砂暖茶催小玉煎频邀寿花插时乞绣针穿宝匣拿红豆妆奁拾翠钿短袍披案褥劣帽戴靴氊展画趋三圣开屛笑七贤贮怀青杏小垂额緑荷圆惊滴沾罗泪娇流汚锦涎倦书饶娅姹憎药巧迁延防帐鸾绡映藏衾鳯结纒指敲迎使鼓筯拨赛神帘拂鱼钩动筝推鴈柱偏碁图添路画笛管欠声镌恼客初酣睡惊僧半入禅寻蛛穷屋瓦探雀遍楼椽抛果开口藏钩乱出拳夜分围榾柮朝聚打秋千折竹装泥鷰添丝放纸鸢互夸轮水硙相效放风旋旗小裁红绢书幽截碧牋逺铺张鸽纲低控射蝇吉语时时道谣歌处处匿肩乍曲遮路臂相连鬭草当春迳争毬出晚田栁旁慵独坐花底困横眠等鹊潜篱畔听蛩伏砌边傍枝拈舞蝶偎树捉鸣蝉平岛跨蹻上层崖逞捷缘嫩苔车迹小深雪履痕全竞指云生岫齐呼月上天蚁窠寻迳斸蜂穴绕阶塡樵唱回深岭笙歌下远川垒材为屋木和土作盘筵险砌髙台石危挑峻塔砖忽升邻舍树偷上后池船项橐称师日甘罗作相年明时方在德劝尔减狂顚【阙】
　　韦庄
　　韦庄幼时常在华州下邽县侨居多与邻巷诸儿防戏及广明乱后再经旧里追思往事但有遗踪因赋诗以记之又途次逢李氏诸昆季亦尝赋感旧诗下邽诗曰昔为童稚不知愁竹马闲乗绕县游曾为看花偷出郭也因逃学暂登楼招他邑客来还醉才得先生去始休今日故人无处问夕阳衰草尽荒坵又逢李氏弟兄诗曰御沟西面朱门宅记取当时好弟兄晓傍栁隂骑竹马夜偎灯影防先生巡街趂蝶衣裳破上屋探雏手脚轻今日相逢俱老大忧家忧国尽公卿【阙】














　　太平广记卷一百七十五
<子部,小说家类,异闻之属,太平广记>
　　钦定四库全书
　　太平广记卷一百七十六
　　器量一
　　乐广　　　　刘仁轨　　　娄师德
　　李勣　　　　李日知　　　卢承庆
　　裴勉　　　　郭子仪　　　宋则
　　乐广
　　晋乐令广女适大将军成都王颍王兄长沙王乂执权于洛遂搆兵相图长沙亲近小人逺外君子凡在朝者人懐危惧乐令既处朝望加有婚亲小人防于长沙尝问乐令神色自若徐答曰广岂以五男易一女由是释然无复疑意【出世説新语】
　　刘仁轨
　　唐刘仁轨为左仆射戴至德为右仆射皆多刘而鄙戴时有一老妇陈牒至德方欲下笔老妇顾左右曰此刘仆射戴仆射左右以戴仆射言急就前曰此是不解事仆射却将牒来至德笑令授之戴仆射在职无异迹当朝似不能言及薨后髙宗叹曰自吾丧至德无所复闻当其在时事有不是者未尝放我过因出其前后所陈章奏盈箧阅而流涕朝廷始追重之【出国史异纂】
　　娄师德
　　纳言娄师德郑州人为兵部尚书使并州接境诸县令随之日髙至驿恐人烦扰驿家令就防同食尚书饭白而细诸人饭黒而麄呼驿长责之曰汝何为两种待客驿将恐对曰邂逅淅米不得死罪尚书曰卒客无卒主人亦复何损遂换取麄饭食之检挍营田往梁州先有乡人姓娄者为屯官犯赃都督许钦明欲决杀令众乡人谒尚书欲救之尚书曰犯国法师德当家儿子亦不能舍何况渠明日宴防都督谓尚书曰犯国法俱坐死尚书曰闻有一人犯国法云是师德乡里师德实不识但与其父为小儿时共牧牛耳都督莫以师德寛国家法都督遽令脱枷至尚书切责之曰汝辞父娘求觅官职不能谨洁知复奈何将一楪防饼与之曰噇却作个饱死鬼去都督从此舍之后为纳言平章事及检挍屯田行有日矣谘执事早岀娄先足疾待马未来于光政门外横木上坐须臾有一县令不知其纳言也因诉身名遂与之并坐令有一丁逺觇之走告曰纳言也令大惊曰死罪纳言曰人有不相识法有何死罪令因诉云有左嶷以其年老眼暗奏解某夜书表状亦得眼实不暗纳言曰道是夜书表状何故白日里不识宰相令大慙曰愿纳言莫说向宰相纳言南无佛不说公左右皆笑使至灵州果驿上食讫索马判官谘驿家浆水亦索不得全不只承纳言曰师德已上马与公料理往呼驿长责曰判官与纳言何别不与供给索杖来驿长惶怖拜伏纳言曰我欲打汝一顿大使打驿将细碎事徒涴却名声若向你州县道你即不存生命且放却驿将跪拜流汗狼狈而走娄目送之谓判官曰与公踬顿之矣众皆怪叹其行事皆此浮休子曰司马徽刘寛无以加也【出朝野佥载】
