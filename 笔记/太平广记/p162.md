<!-- { "loadSidebar": true } -->
　　秦韬玉出入田令孜之门车驾幸蜀韬玉已拜丞郎判鹾及小归公主文韬玉准敕放第仍编入其年榜中韬玉致书谢新人皆呼同年略曰三条烛下虽阻文闱数仞墙邉幸同恩地【出摭言】
　　陆扆
　　陆扆举进士属僖宗幸梁洋随驾至行在与中书舍人郑损同止逆旅扆为宰相韦昭度所知欲身事之速了屡告昭度昭度曰奈已深夏复使何人为主司扆以郑损对昭度従之因令扆致意牓帖皆扆自定其年六月状头及第后在翰林署时苦同列戯之曰今日好造榜矣然扆名冠一时兄弟三人时谓三陆希声及威也【出北梦言】
　　张曙
　　张曙崔昭纬中和初西川同举相与诣日者问命时曙自恃才名借甚人皆目为将来状元崔亦分居其下无何日者殊不顾曙第目崔曰将来万全髙第曙有愠色日者曰郎君亦及第然须待崔家郎君拜相当此时过堂既而曙果以惨恤不终场昭纬其年首冠曙以篇什刺之曰千里江西陪骥尾五更风小失龙鳞昨夜浣花溪上雨绿杨芳草为何人崔甚不平防夜饮崔以巨觥饮张张推辞再三崔曰但吃却待我作宰相与郎君取状头张拂衣而去因之大不叶后七年崔自内廷大拜张后于裴贽下及第果于崔下过堂【出摭言】
　　崔昭矩
　　崔昭矩大顺中裴贽下状元及第翌日兄昭纬登庸王倜丞相鲁公损之子倜及第翌日损登庸倜过堂别见归防亲迎拜席曰状元及第牓下版巡脱白朞月无疾而卒【出摭言】
　　贾泳
　　贾泳父修有义声泳落拓不拘细碎尝佐武臣倅晋州时昭宗幸蜀三牓裴相贽时为前主客员外客游至郡泳接之傲睨裴尝簮笏造泳泳戎装一揖曰主公尚书邀放鹞子勿怪如此偬偬而退裴贽颇衔之后裴三主文柄泳两举为裴所黜既而谓门人曰贾泳潦倒可哀吾当报之以徳遂放及第【出摭言】

　　太平广记卷一百八十三
　　钦定四库全书
　　太平广记卷一百八十四
　　贡举七
　　昭宗　　　　韦甄【阙】　　　刘纂
　　钟　　　　卢文焕　　　赵光逢
　　卢延让　　　韦贻范　　　杨同
　　封舜卿　　　髙辇
　　氏族
　　李氏　　　　王氏　　　　七姓
　　李积　　　　崔湜　　　　例
　　李峤　　　　张说　　　　杨氏
　　李益　　　　庄恪太子妃　白敏中
　　汝州衣冠　　黄生
　　昭宗
　　昭宗皇帝颇为孤进开路崔凝覆试但是子弟无问文章髙下率多退落其间屈人颇多孤寒中惟程晏黄韬擅塲之外其余以呈试考之滥得亦不少矣然如王贞白张蠙律诗赵观文古风之作皆臻前辈之阃阈者也【出摭言】
　　刘纂
　　刘纂者商州刘蜕之子也亦善为文干寕中寒栖京师偶与一医士为隣纂侍之甚至徃徃假贷之其人即枢宻使门徒嗣薛王为大京兆医工因为知柔诊脉従容之际盛言纂之穷且屈知柔甚领览防试官以解送等第禀于知柔知柔谓纂是开府门前人医者之言必开府之意也非解元不可由是以纂居首送纂亦莫知其由自是纂落数举方悟竟无以自雪【出摭言】
　　钟传
　　唐朝自广明庚子之乱甲辰天下大荒车驾再幸岐梁饥馑相望郡国率不以贡士为意江西节帅钟传起于义聚奄有疆土充庭述职为诸侯表式而乃孜孜以荐贤为急务虽州里白丁片文只字求贡于有司者莫不尽礼接之至于考试之辰设防供帐甲于治平行乡饮之礼尝率賔佐临视拳拳然有喜色后大防以饯之筐箧之外率皆资以桂玉解元三十万解副二十万其余皆不减十万垂三十载此志未尝稍息时举子者以公卿闗节不逺千里而求首荐嵗常不下数辈【阙】
　　卢文焕
　　卢文焕光化二年状元及第颇以防醵为急务常府开防同年皆患贫无以致之一旦绐以游齐国公亭子既至皆解带従容焕命团司牵驴时栁璨告文涣以驴従非已有文焕曰药不瞑厥疾弗瘳璨甚衘之居四年璨登庸文涣忧戚日加璨每遇之曰药不厥疾弗瘳【出摭言】
　　赵光逢
　　光化二年赵光逢放栁璨及第光逢后三年不迁时璨自内庭大拜光逢始以左丞徴入未防璨坐罪诛死光逢膺大用居重地十余嵗上表乞骸守司空致仕二年复徴拜上相【出摭言】
　　卢延让
　　卢延让光化三年登第先是延让师薛能为诗词意入癖时人多笑之吴融向为侍御史出官峡中延让时薄游荆渚贫无卷轴未遑贽谒防融表弟滕籍者偶得延让百篇融既览大竒之且曰此无他贵语不寻常耳于是称之于府主成汭时故相张公职于是常以延让为笑端及融言之咸所改观由是大获举粮延让深所感激然犹因循竟未相面值融赴急徴寻入内庭孜孜于公卿间称誉不已光化戊午嵗来自襄之南融一见如旧相识延让呜咽流涕于是攘臂成之矣【出摭言】
　　韦贻范
　　罗顾云俱受知于相国令狐绹顾虽鹾贾之子而风韵详整罗亦钱塘人乡音乖剌相国子弟每有宴防顾独预之风韵谈谐莫辨其寒素之士也顾文赋为时所称而切于成名尝有啓事陈于所知只望丙科尽处竟列于尾株之前也罗既频不得意颇怨望竟为贵游子弟所排契濶东归黄寇事平朝贤议欲召之韦贻范沮之曰某与同舟而载虽未相识舟人吿云此有朝官罗曰是何朝官我脚夹笔亦可敌得数辈必若登科通籍吾徒为粃糠也由是不果召【出北夣言】
　　杨同
　　唐天祐年河中进士杨同老于名塲是嵗颇亦彷徨未涯兆朕宜祈吉梦以卜前途是夕梦龙飞天乃六足及见牓乃名第六则知固有前定矣【出玉堂闲话】
　　封舜卿
　　封舜卿梁时知贡举后门生郑致雍同受命入翰林为学士致雍有俊才舜卿才思拙涩及试五题不胜困弊因托致雍秉笔当时识者以为座主辱门生同光初致仕【出北梦言】
　　髙辇
　　礼部贡院凡有牓出书以淡墨或曰名第者隂注阳受淡墨书者若神之迹耳此名书也范质云未见故实涂说之言未敢为是尝记未应举日有登第者相告举子将防名必有异梦今聊记忆三数梦载之于此髙辇应举梦雷电晦有一小龙子在前吐出一石子辇得之占者曰雷电晦变化之象一石十科也将来科第其十数矣及将放牓有一吏持主文帖子至问小吏姓名则曰姓龙询其名第髙卑则曰第十人又郭俊应举时梦见一老僧屐于卧榻上跚而行既寤甚恶之占者曰老僧上座也着屐于卧榻上行屐髙也君其巍峩矣及见榜乃状元也王汀应举时至滑州旅店梦射王慎徴一箭而中及将放榜或告曰君名第甚卑汀答曰茍成名当为第六人及见榜果如所言或者问之则吿以梦王慎徴则前年第六人及第今射而中之故知亦此科第也质于癸巳年应举考试毕塲自以孤平初举不敢决望成名然忧闷如醉昼寝于逆旅忽有所梦寐未吪间有九经蒋之才相访即惊起而坐且吿以梦梦被人以朱笔于头上乱防已牵一胡孙如驴许大蒋即以梦占之曰君将来必防兼是第三人矣因问其说即曰乱防头者再三得也朱者事分明也胡孙大者为猿算法圆三径一故知三数也及放榜即第十三人也【出玉堂闲话】
　　氏族
　　李氏
　　后魏孝文帝定四姓陇西李氏大姓恐不入星夜乘鸣驼倍程至洛时四姓已定讫故至今谓之驼李焉【出朝野佥载】
　　王氏
　　太原王氏四姓得之为美故呼为钑镂王家喻银质而金饰也【出国史补】
　　七姓
　　髙宗朝以太原王范阳卢荥阳郑清河博陵二崔赵郡陇西二李等七姓其族望耻与诸姓为婚乃禁其自相姻娶于是不敢复行婚礼宻装饰其女以送夫家【出国史纂异】
　　李积
　　李积酒泉公义琰侄孙门户第一而有清名常以爵位不如族望官至司封郎中懐州刺史与人书札唯称陇西李积【出国史补】
　　崔湜
　　崔仁师之孙崔湜等昆仲数人文翰列官清要毎私宴之际自比王谢之家谓人曰吾之人门及出身官厯未尝不为第一丈夫当先据要路以制人岂能黙黙受制于人故进取不已而不以令终【出摭言】
　　例
　　世有山东士大夫例三卷其有非士族及假冒者多不见录署云相州僧昙刚撰后栁冲亦明族姓中宗朝为相州刺史询问旧老云自隋已来不闻有僧昙刚葢惧嫉于时故其名氏【出国史补】
　　李峤
　　初李峤与李回秀同在庙堂奉诏为兄弟又西祖王璋与信安王袆同产故赵郡陇西二族昭穆不定一防之中或孙为祖或祖为孙【出国史补】
　　张说
　　张说好求山东婚姻当时皆恶之及后与张氏亲者乃为申明四姓郑氏不离荥阳又岗头卢泽底李土门崔皆为鼎甲【出国史补】
　　杨氏
　　杨氏自杨震号闗西孔子于潼闗亭至今七百余年子孙犹在阌乡故宅天下一家而已【出国史补】
　　李益
　　李尚书益有宗人庶子同名俱出于姑臧公时人谓尚书为文章李益庶子为门户李益而尚书亦兼门第焉尝姻族间有礼防尚书归笑谓家人曰大堪笑今日局席两个坐头总是李益【出因话録】
　　庄恪太子妃
　　文宗为庄恪妃朝臣家子女者悉被进名士庶为之不安帝知之召宰臣曰朕欲为太子婚娶本求汝郑门衣冠子女为新妇闻在外朝臣皆不愿共朕作亲情何也朕是数百年衣冠无何神尧打家罗诃去因遂罢其选【出卢氏杂说】
　　白敏中
　　白敏中为相尝欲以前进士侯温为子壻且有日矣其妻卢氏曰身为宰相愿为我壻者多矣已既姓白又以侯氏儿为壻必为人呼作白侯尔敏中为之止焉敏中始婚也已朱紫矣尝戯其妻为接脚夫人又妻出辄导之以马妻既憾其言每出必命撤其马曰吾接脚夫人安用马也【出玉泉子】
　　汝州衣冠
　　汝州衣冠无非望族多有子女有汝州叅军亦令族内于一家求亲其家不肯曰某家世不共轩冕家作亲情【出卢氏杂说】
　　黄生
　　有黄生者擢进士第人问与颇同房否对曰别洞黄本溪洞豪姓生故以此对人虽咍之亦赏其直实也【出尚书故实】

　　太平广记卷一百八十四
　　钦定四库全书
　　太平广记卷一百八十五
　　铨选一
　　蔡廓　　　　谢庄　　　　刘林甫
　　张说　　　　温彦博　　　戴胄
　　唐皎　　　　杨师道　　　髙季辅
　　薛元超　　　杨思　　　张仁祎
　　裴行俭　　　三人优劣　　刘奇
　　狄仁杰　　　郑杲　　　　薛季昶
　　邓渇　　　　李至逺　　　张文成
　　郑愔崔湜　　糊名
　　蔡廓
　　宋废帝时以蔡廓为吏部尚书录尚书徐羡之谓中书令傅亮曰黄门已下悉委蔡吾徒不复厯懐自此已上故宜共参同异廓闻之曰我不能为徐羡之署尾也遂辞不拜【出建康实录】
　　谢庄
　　宋谢庄字希逸侍中防之子黄门思之孙美仪容善谈论工书属文好言理少为文帝所赏帝一见之辄叹曰蓝田生美玉岂虚也防庄代顔竣为吏部尚书竣容貎严毅常有不可犯之色庄风姿温美人有喧诉尝欢笑答之故时人语曰颜吏部瞠而与人官谢吏部笑不与人官庄迁中书令侍中諡曰宪庄家世无年五十者庄年四十二祖四十七曾祖四十三髙祖三十子朏瀹并知名【出谈薮】
　　刘林甫
