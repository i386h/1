<!-- { "loadSidebar": true } -->
　　唐定州刺史郑宏之解褐为尉尉之宅久无人居屋宇颓毁草蔓荒凉宏之至官薙草修屋就居之吏人固争请宏之无入宏之曰行正何惧妖吾性强御终不可移居二日夜中宏之独卧前堂堂下明火有贵人从百余骑来至庭下怒曰何人唐突敢居于此命牵下宏之不答牵者至堂不敢近宏之乃起贵人命一长人令取宏之长人升阶循墙而走吹灭诸灯灯皆尽唯宏之前一灯存焉长人前欲灭之宏之杖剑击长人流血洒地长人乃走贵人渐来逼宏之具衣冠请与同坐言谈通宵情甚欵洽宏之知其无备防剑击之贵人伤左右扶之遽言王今见损如何乃引去旣而宏之命役徒百人寻其血至北垣下有小穴方寸血入其中宏之命掘之入地一丈得狐大小数十头宏之尽执之穴下又掘丈余得大窟有老狐裸而无毛据土牀坐诸狐侍之者十余头宏之尽拘之老狐言曰无害予予祐汝宏之命积薪堂下火作投诸狐尽焚之次及老狐狐乃搏颊请曰吾已千岁能与天通杀予不祥舍我何害宏之乃不杀鎻之庭槐初夜中有诸神自称山林川泽丛祠之神来谒之再拜言曰不知大王罹祸乃尔虽欲脱王而苦无计老狐颔之明夜又诸社朝之亦如山神之言后夜有神自称黄撅多将翼从至狐所言曰大兄何忽如此因以手揽鏁鏁为之绝狐亦化为人相与去宏之走追之不及矣宏之以为黄撅之名乃狗号也此中谁有狗名黄撅者乎既曙乃召胥吏问之吏曰县仓有狗老矣不知所至以其无尾故号为黄撅岂此犬为妖乎宏之命取之既至鏁系将就烹犬人言曰吾寔黄撅神也君勿害我我常随君君有善恶皆预告君岂不羙欤宏之屏人与语乃释之犬化为人与宏之言夜久方去宏之掌寇盗忽有刼贼数十人入界止逆旅黄撅神来告宏之曰某处有刼将行盗擒之可迁官宏之掩之果得遂迁秩焉后宏之累任将迁神必预告至如殃咎常令廻避罔有不中宏之大获其报宏之自寜州刺史改定州神与宏之诀去以是人谓宏之禄尽矣宏之至州两岁风疾去官【出纪囬】
　　汧阳令
　　唐汧阳令不得姓名在官忽云欲出家念诵恳至月余有五色云生其舍又见菩萨坐狮子上呼令嗟叹云发心大当得上果宜坚固自保无为退败耳因尔飞去令因禅坐闭门不食六七日家人忧惧恐以坚持损寿防罗道士公逺自蜀之京途次陇上令子请问其故公远笑曰此是天狐亦易耳因与书数符当愈令子投符井中遂开门见父饿惫逼令吞符忽尔明晤不复论修道事后数载罢官过家家素郊居平陆澶漫千里令暇日倚杖出门遥见桑林下有贵人自南方来前后十余骑状如王者令入门避之骑寻至门通云刘成谒令令甚惊愕初不相识何以见诣既见升堂坐谓令曰赐婚姻敢不拜命初令在任有室女年十岁至是十六矣令云未省相识何尝有婚姻成云不许我婚姻事亦易耳以右手掣口而立令宅须臾震动井厠交流百物飘荡令不得已许之婚期尅翌日送礼成亲成亲后恒在宅礼甚丰厚资以饶益家人不之嫌也他日令子诣京求见公远公远曰此狐旧日无能今已善符箓吾所不能及柰何令子恳请公逺奏请行寻至所居于令宅外十余歩设坛成防杖至坛所骂老道士云汝何为徃来靡所忌惮公逺法成求与交战成坐令门公逺坐坛乃以物撃成成仆于地久之方起亦以物击公远公逺亦仆如成焉如是徃返数十公逺忽谓弟子云彼击余殪尔宜大临吾当以神法缚之及其击也公逺仆地弟子大哭成喜不为之备公逺遂使神徃击之成大战恐自言力竭变成老狐公逺既起以坐具扑狐裹之以大袋乘驿还都宗视之以为欢笑公逺上白云此是天狐不可得杀宜流之东裔耳书符流于新罗狐持符飞去今新罗有刘成神土人敬事之【出广异记】
　　李元恭
　　唐吏部侍李元恭其外孙女崔氏容色殊丽年十五六忽得魅疾久之狐遂见形为少年自称胡郎累求术士不能去元恭子博学多智常问胡郎亦学否狐乃谈论无所不至多质疑于狐颇狎乐久之谓崔氏曰人生不可不学乃引一老人授崔经史前后三载颇通诸家大义又引一人教之书渉一载又以工书著称又云妇人何不防音声箜篌琵琶此故凡乐不如学琴复引一人至云善弹琴言姓胡是隋时阳翟县博士悉敎诸曲备尽其妙及他名曲不可胜纪自云亦善广陵散比屡见中散不使授人其于乌夜啼尤善传其妙李后问胡何以不迎妇归家狐甚喜便拜谢云亦久怀之所不敢者以人微故尔是日遍拜家人欢跃备至李问胡郎欲迎女子宅在何所狐云某舍门前有二大竹时李氏家有竹园李因寻行所见二大竹间有一小孔意是狐窟引水灌之初得猯狢及他狐数十枚最后有一老狐衣緑衫从孔中出是其素所着衫也家人喜云胡郎出矣杀之其怪遂絶【出广异记】
　　焦链师
　　唐开元中有焦链师修道聚徒甚众有黄裙妇人自称阿胡就焦学道术经三年尽焦之术而固辞去焦苦留之阿胡云己是野狐本来学术今无术可学义不得留焦因欲以术拘留之胡随事酬答焦不能及乃于嵩顶设坛啓告老君自言己虽不才然是道家弟子妖狐所侮恐大道将隳言意恳切坛四角忽有香烟出俄成紫云高数十丈云中有老君见立因礼拜陈云正法已为妖狐所学当更求法以降之老君乃于云中作法有神立于云中以刀断狐腰焦大欢庆老君忽从云中下变作黄裙妇人而去【出广异记】
　　李氏
　　唐开元中有李氏者早孤归于舅氏年十二有狐欲媚之其狐虽不见形言语酬酢甚偹累月后其狐复来声音少异家人笑曰此又别是一野狐矣狐亦笑云汝何由得知前来者是十四兄已是弟顷者我欲取韦家女造一红罗半臂家兄无礼盗去令我亲事不遂恒欲报之今故来此李氏因相辞谢求其禳理狐云明日是十四兄王相之日必当来此大相恼乱可且令女掐无名指第一节以禳之言讫便去大狐至值女方食女依小狐言掐指节狐以药颗如菩提子大六七枚掷女飰椀中累掷不中惊叹甚至大言云防当入嵩岳学道始得耳座中有老妇持其药者惧复弃之人问其故曰野狐媚我狐慢骂云何物老妪寜有人用此辈狐去之后小狐复来曰事理如何言有验否家人皆辞谢曰后十余日家兄当复来宜慎之此人与天曹已通符禁之术无可奈何唯我能制之待欲至时当复至此将至其日小狐又来以药裹如松花授女曰我兄明日必至明早可以车骑载女出东北行有骑相追者宜以药布车后则免其横李氏候明日如狐言载女行五六里甲骑追者甚众且欲至乃布药追者见药止不敢前是暮小狐又至笑云得吾力否再有一法当得永免我亦不复来矣李氏再拜固求狐乃令取东引桃枝以朱书板上作齐州县乡里胡绰胡邈以符安大门及中门外钉之必当永无怪矣狐遂不至其女尚小未及适人后数载竟失之也【出广异记】
　　韦明府
　　唐开元中有诣韦明府自称崔参军求娶韦氏惊愕知是妖媚然犹以礼遣之其狐寻至后房自称女婿女便悲泣昏狂妄语韦氏累延术士狐益慢言不能却也闻峨嵋有道士能治邪魅求出为蜀令冀因其伎以禳之旣至道士为立坛治之少时狐至坛取道士悬大树上缚之韦氏来院中问尊师何以在此狐云敢行禁术适聊防之韦氏自尔甘其女无复觊望家人谓曰若为女婿可下钱二千贯为聘崔令于堂檐下布席修贯穿钱钱从檐上下羣婢穿之正得二千贯久之乃许婚令韦请假送礼兼防诸亲及至车骑辉赫傧从风流三十余人至韦氏送杂防五十匹红罗五十匹他物称是韦乃与女经一年其子有病父母令问崔答云八叔房小妺今颇成人叔父令事高门其所以病者小妺入室故也母极骂云死野狐魅你公然魅我一女不足更恼我儿吾夫妇暮年唯仰此子与汝野狐为婚絶吾继嗣耶崔无言但欢笑父母日夕拜请绐云尔若能愈儿疾女寔不敢复论久之乃云疾愈易得但恐心耳母频为设盟誓异日崔乃于怀出一文字令母效书及取鹊巢于儿房前烧之兼持鹊头自卫当得免疾韦氏行其术数日子愈女亦效为之雄狐亦去骂云丈母果尔约知何言今去之后五日韦氏临轩坐忽闻庭前臭不可奈仍有旋风自空而下崔狐在焉衣服破流血淋漓谓韦曰君夫人不义作字太彰天曹知此事杖我几死今长流沙碛不得来矣韦极声诃之曰穷老魅何不速行敢此逗遛耶狐云独不念我钱物恩耶我坐偷用天府中钱今无可还受此荼毒君何无情至此韦深感其言数致辞谢徘徊复为旋风而去【出广异记】
　　林景
　　唐林景者京兆人侨居鴈门以骑射畋猎为已任郡守悦其能因募为衙门将尝与其徒十数辈驰健马执矢兵杖臂隼牵犬俱骋于田野间得麋鹿狐兎甚多由是郡守纵其所往不使亲吏事尝一日畋于郡城之髙岗忽起一兎榛莾中景鞭马逐之仅十里余匿一墓穴景下马即命二卒守穴傍自解鞍而憇忽闻墓中有语者曰吾命土也尅土者木日次于乙辰居卯二木俱王吾其死乎已而咨嗟者久之又曰有自东而来者我将不免景闻其语且异之因视穴中见一翁衣紫衣髯白而长手执一轴书前有死鸟鹊甚多景即问之其人惊曰果然祸我者且至矣即诟骂景黙而计之曰此穴甚小而翁居其中岂非乎不然是盗而匿此即毁其穴翁遂化为老狐帖然俯地景因射之而毙视其所执之书画甚异似梵书而非梵字用素缣为幅仅数十尺景焚之【出宣室志】
　　谢混之
　　唐开元中东光县令谢混之以严酷强为政河南著称混之尝大猎于县东杀狐狼甚众其年冬有二人诣台讼混之杀其父兄兼他贜物狼籍中书令张九龄令御史张晓徃按之兼鏁系告事者同往晓素与混之相善先疏其状令自料理混之遍问里正皆云不识有此人混之以为诈己各依状明其妄以待辨晓将至沧州先牒系混之于狱混之令吏人铺设使院候晓有里正从寺门前过门外金刚有木室扄护甚固闻金刚下有人语声其扄以鎻非人所入里正因逼前听之闻其祝云县令无状杀我父兄今我二弟诣台诉寃使人将至愿大神庇廕令得理有顷见孝子从隙中出里正意其非人前行寻之其人见里正惶惧入寺至厠后失所在归以告混之混之惊愕久之乃曰吾春首大杀狐狼得无是耶及晓至引讼者出县人不之识讼者言词忿争理无所屈混之未知其故有识者劝令求猎犬猎犬至见讼者前搏逐径跳上屋化为二狐而去【出广异记】






　　太平广记卷四百四十九
　　钦定四库全书
　　太平广记巻四百五十　　宋　李昉等　编狐四
　　王苞　　　　唐参军　　　田氏子
　　徐安　　　　靳守贞　　　严諌
　　韦参军　　　杨氏女　　　薛逈
　　辛替否　　　代州民　　　祁县民
　　张例
　　王苞
　　唐吴郡王苞者少事道士叶静能中罢为太学生数岁在学有妇人寓宿苞与结欢情好甚笃静能在京苞往省之静能谓曰汝身何得有野狐气固答云无能曰有也苞因言得妇始末能曰正是此老野狐临别书一符与苞令含诫之曰至舍可吐其口当自来此为汝遣之无忧也苞还至舍如静能言妇人得符变为老狐衔符而走至静能所拜谢静能云放汝一生命不宜更至于王家自此遂絶【出广异记】
　　唐参军
