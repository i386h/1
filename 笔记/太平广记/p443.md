<!-- { "loadSidebar": true } -->
　　杜丰
　　齐州厯城县令杜丰开元十五年东封泰山丰供顿乃造棺器三十枚寘行宫诸官以为不可丰曰车驾今过六宫偕行忽暴死者求棺如何可得若事不预备其悔可追乎及置顿使入行宫见棺木陈于幕下光彩赫然惊而出谓刺史曰圣主封岳祈福祚延长此棺器者谁之所造且将何施何不祥之甚将奏闻刺史令求丰丰逃于妻卧牀下诈称赐死其家哭之赖妻兄张抟为御史解之乃得已丰子钟峕为兖州参军都督令掌厩马刍豆钟曰御马至多临日煮粟恐不可给不如先办乃以镬煮粟豆二千余石纳于窖中乘其热封之及供顿取之皆臭败矣乃走犹惧不免命从者市半夏半升和羊肉煮而食之取死药竟不能为患而愈肥峕人云非此父不生此子【出纪闻】
　　修武县民
　　开元二十九年二月修武县人嫁女壻家迎妇车随之女之父惧村人之障车也借俊马令乘之女之弟乘驴从在车后百步外行忽有二人出于草中一人牵马一人自后驱之走其弟追之不及遂白其父父与亲眷寻之一夕不能得去女家一舎村中有小学时夜学生徒多宿凌晨啓门门外有妇人裸形断舌隂中血皆淋漓生问之女啓齿流血不能言生告其师师出户观之集诸生谓曰吾闻夫子曰木石之怪防魍魉水之怪龙罔象土之怪坟羊吾此居近太行怪物所生也将非山精野魅乎盍击之于是投以塼石女既断舌不能言诸生击之竟死及明乃非魅也俄而女家寻求至而见之乃执儒及弟子诣县县丞卢峰讯之实杀焉乃白于郡笞儒生及弟子死者三人而刼竟不得【出纪闻】
　　李元皛
　　李元皛为沂州刺史怒司功郄承明命剥之屏外承明狡猾者也既出屏适防博士刘琮璡后至将入衙承明以琮璡儒者则前执而剥之绐曰太守怒汝衙迟使我领人取汝令便剥将来琮璡以为然遂解衣承明目吏卒擒琮璡以入承明乃逃元皛见剥至不知是琮璡也遂杖之数十焉琮璡起谢曰恩赐杖请示罪名元皛知为承明所卖竟无言遂入户【出纪闻】
　　王琚
　　宗在藩邸时每游戏于城南韦杜之间尝因逐狡兔意乐忘返与其徒十数人饥倦甚因休息村中大树之下适有书生延帝过其家其家甚贫止村妻一驴而已帝坐未久书生杀驴煑秫备膳馔酒肉滂沛帝顾而甚竒之及器宇磊落不凡问其姓乃王琚也自是帝每游韦杜间必过琚家琚所语议合帝意帝日益亲善及韦氏専制帝忧甚独密言于琚琚曰乱则杀之又何亲也帝遂纳琚之谋戡定内难累拜琚为中书侍郎实预配飨焉【出开天传信记】
　　李适之
　　李适之入仕不厯丞簿便为别驾不厯两畿官便为京兆尹不厯御史及中丞便为大夫不厯两省给舎便为宰相不厯刺史便为节度使【出独异志】
　　白履忠
　　白履忠博涉文史居梁城王志愔杨玚皆荐之寻请还乡授朝散大夫乡人谓履忠曰吾子家贫竟不霑一斗米一匹帛虽得五品止是空名何益于实也履忠欣然曰往歳契丹入冦家家尽署排门夫履忠特以读少书籍县司放免至今惶愧虽不得禄赐且是五品家终身髙卧免有徭役不易得之也【出谈宾録】
　　夜明帘
　　姚崇为相尝对于便殿举左足不甚轻利上曰卿有足疾耶崇曰臣有心腹疾非足疾也因前奏张说罪状数百言上怒曰卿归中书宜宣与御史中丞共按其事而说未之知防吏报午后三刻说乘马先归崇急呼御史中丞李林甫以前诏付之林甫谓崇曰说多智是必困之宜以剧地崇曰丞相得罪未宜太逼林甫又曰公必不忍即说当无害林甫止将诏付于御史防中路以马坠告说未遭崇奏前旬月家有教授书生通于说侍儿最宠者防擒得奸状以闻于说说怒甚将穷狱于京兆书生厉声言曰覩色不能禁亦人之常情缓急有用人乎公何靳于一婢女耶说竒其言而释之兼以侍儿与归书生一去数月余无所闻知忽一日直访于说忧色满面言曰某感公之恩思有以报者久矣今闻公为姚相国所搆外狱将具公不知之危将至矣某愿得公平生所宝者用计于九公主可能立释之说因自厯指己所宝者书生皆云未足解公之难又凝思久之忽曰近者有鸡林郡以夜明帘为寄者书生曰吾事济矣因请说手札数行恳以情言遂急趋出建夜始及九公主第书生具以说事言兼用夜明帘为贽且谓主曰上独不念在东宫时思必始春恩加于张丞相矣而今反用谗耶明早公主上谒具为奏之上感动因急命髙力士就御史台宣前所按事并宜罢之书生亦不复再见矣【出松窗録】
　　班景倩
　　开元中朝廷选用羣官必推精当文物既盛英贤出入皆薄具外任虽雄藩大府由中朝宂员而授时以为左迁班景倩自扬州采访使入为大理少卿路由大梁倪若水为郡守西郊盛设祖席宴罢景倩登舟若水望其行尘谓掾吏曰班公是行何异登仙乎为之驺殿良所甘心默然良久方整回驾既而为诗投相府以道其诚其词为当时所称赏【出明皇杂録】
　　薛令之
　　神龙二年间长溪人薛令之登第开元中为东宫侍读时宫僚闲淡以诗自悼书于壁曰朝日上团团照见先生盘盘中何所有苜蓿上防干飰澁匙难绾羮稀箸易寛只可谋朝夕何由度歳寒上因幸东宫见焉索笔续之曰啄木嘴距长鳯凰毛羽短若嫌松桂寒任逐桑榆暖令之因此引疾东归肃宗即位诏征之已卒【出闽川名仕传】

　　太平广记卷四百九十四
　　钦定四库全书
　　太平广记卷四百九十五　宋　李昉等　编杂録
　　宇文融　　　哥舒翰　　　崔甫
　　萧嵩　　　　陈懐卿　　　邹鳯炽
　　高力士　　　王维　　　　史思明
　　豆谷　　　　润州楼　　　邱为
　　裴佶　　　　李抱真　　　杨志坚
　　宇文融
　　宗命宇文融为括田使融方恣睢稍不附己者必加诬谮密奏以为卢从愿广置田园有地数百顷帝素噐重亦倚为相者数矣而又族望宦婚鼎盛于一时故帝亦重言其罪但目从愿为多田翁从愿少家相州应明经常从五举制防三等授夏县尉自前明经至吏部侍才十年自吏部员外至侍郎只七个月【出明皇杂録】
　　哥舒翰
　　天宝中哥舒翰为安西节度控地数千里甚着威令故西鄙人歌之曰北斗七星高哥舒夜带刀吐蕃总杀尽更防两重濠时差都兵马使张擢上都奏事值杨国忠专权黩货擢逗遛不返因纳贿交结翰续又朝奏擢知翰至惧求国忠防用国忠乃除擢兼御史大夫充劔南西川节度使敕下就第辞翰翰命部下捽于庭数其事杖而杀之然后奏闻帝却赐擢尸更令翰决尸一百【出干子】
　　崔甫
　　梨园弟子有胡雏善吹笛尤承恩甞犯洛阳令崔甫已而走入禁中宗非时托以他事召甫对胡雏在侧指曰就卿乞此得否甫对曰陛下此言是轻臣而重乐人也臣请休官再拜而去宗遽曰朕与卿戱也遂令曵出至门外立杖杀之俄而复敕释已死矣乃赐甫绢百匹【出国史】
　　萧嵩
　　宗甞器重苏颋欲倚以为相礼遇顾问与羣臣特异欲命相前一日上秘密不欲令左右知迨夜艾乃令草诏访于侍臣曰外庭值宿谁遂命秉烛召来至则中书舍人萧嵩上即以颋姓名授嵩令草制书既成其词曰国之瓌宝上寻续三四谓嵩曰颋瓌之子朕不欲斥其父名卿为刋削之上乃命撒帐中屏风与嵩嵩慙惧流汗笔不能下者久之上以嵩杼思移时必当精密不觉前席以观唯改曰国之珍宝他无更易嵩既退上掷其草于地曰虚有其表耳【嵩长大多髯上故有是名】左右失笑上闻遽起掩其口曰嵩虽才艺非长人臣之贵亦无与比前言戱耳其黙识神覧皆此也【出明皇杂録】
　　陈怀卿
　　陈怀卿岭南人也养鸭百余头后于鸭栏中除粪粪中有光烂然试以盆水沙汰之得金十两乃觇所食处于舍后山足下土中有麸金消得数千斤时人莫知卿遂巨富仕至梧州刺史【出朝野佥载】
　　邹凤炽
　　西京怀德坊南门之东有富商邹鳯炽肩高背曲有似骆驼时人号为邹骆驼其家巨富金宝不可胜计常与朝贵游邸店园宅遍满海内四方物尽为所虽古之猗白不是过也其家男女婢仆锦衣玉食服用器物皆一时惊异甞因嫁女邀诸朝士徃临礼席賔客数千夜拟供帐备极华丽及女将出侍婢围绕绮罗珠翠垂钗曳履尤艶丽者至数百人众皆愕然不知孰是新妇矣又甞谒见高宗请市终南山中树估绢一匹自云山树虽尽臣绢未竭事虽不行终为天下所诵后犯事流州防赦还及卒子孙穷匮又有王元宝者年老好戱谑出入里市为人所知人以为钱文有元宝字因呼钱为王老盛流于时矣【出西京记】
　　又一説宗甞召王元宝问其家私多少对曰臣请以绢一匹系陛下南山树南山树尽臣绢未穷又宗御含元殿望南山见一白龙横亘山间问左右皆言不见令急召王元宝问之元宝曰见一白物横在山顶不辨其状左右贵臣啓曰何故臣等不见宗曰我闻至富可敌贵朕天下之贵元宝天下之富故见耳【出独异志】
　　高力士
　　高力士既谴于巫山州谷多荠而人不食力士感之因为诗寄意两京五斤卖五溪无人采夷夏虽有殊气味终不改其后防赦归至武溪道遇开元中羽林军士坐事谪岭南停车访旧方知上皇已厌世力士北望号泣呕血而死【出明皇杂録】
　　王维
　　天宝末羣贼防两京大掠文武朝臣及黄门宫嫔乐工骑士每获数百人以兵仗严卫送于雒阳至有逃于山谷者而卒能罗捕追胁授以冠带禄山尤致意乐工求访颇切于旬日获梨园弟子数百人羣贼因相与大防于凝碧池宴伪官数十人大陈御库珍宝罗列于前后乐既作梨园旧人不觉欷歔相对泣下羣逆皆露刄持满以胁之而悲不能已有乐工雷海清者投乐器于地西向恸哭逆党乃缚海清于戯马殿支解以示众闻之者莫不伤痛王维为贼拘于菩提佛寺中闻之赋诗曰万戸伤心生野烟百官何日更朝天秋槐叶落空宫凝碧池头奏管【出明皇杂録】
　　史思明
　　安禄山败史思明继逆至东都遇樱桃熟其子在河北欲寄遗之因作诗同去诗云樱桃一笼子半已赤半已黄一半与怀王一半与周至诗成左右赞美之皆曰明公此诗大佳若能言一半周至一半怀王即与黄字声韵稍稳思明大怒曰我儿岂可居周至之下思明长驱至永宁县为其子朝义所杀思明曰尔杀我太早禄山尚得至东都而尔何亟也思明子伪封怀王周至即其傅也【出芝田录】
　　豆
　　至德初安史之乱河东大饥地十五里生豆一夕扫而复生约得五六千石其实甚圆细美人皆頼此活焉【出传载】
　　润州楼
　　润州城南隅有楼名万歳楼俗传楼上烟出刺史即死不死即贬开元已前以润州为店阙董琬为江东采访使甞居此州其时昼日烟出刺史皆忧惧狼狈愁情至死乾元中忽然又昼日烟出圆可一尺余直上数丈有吏密伺之就视其烟乃出于楼角隙中更近而视之乃蚊子也楼下有井井中无水黑而且深小虫蠛蠓蛛蝄之色黑而小每晩晴出自于隙中作团而上遥看烟以手之即蚊蚋耳从此知非刺史亦无虑矣【出辨疑志】
　　邱为
　　邱为致仕还乡特给禄俸之半既丁母防州郡疑所给请于观察使韩滉滉以为授官致仕本不理务特令给禄以恩养老臣不可以在防为义命仍旧给之唯春秋二时羊酒之直则不给虽程式无文见称折衷【出谈賔録】
　　裴佶
