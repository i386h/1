<!-- { "loadSidebar": true } -->
　　昔有书生路逢小蛇因而养数月渐大书生每自檐之号曰檐生其后不可檐放之范县东大泽中四十余年其蛇如覆舟号为神蟒人往于泽中者必被吞食书生时以老迈途经此泽畔人谓曰中有大蛇食人君宜无往时盛冬寒甚书生谓冬月蛇藏无此理遂过大泽行二十里余忽有蛇逐书生尚识其形色遥谓之曰尔非我檐生乎蛇便低头良久方去廻至范县县令闻其见蛇不死以为异繋之狱中断刑当死书生私忿曰檐生养汝翻令我死不亦剧哉其夜蛇遂攻防一县为湖独狱不防书生获免天寳末独孤暹者其舅为范令三月三日与家人于湖中泛舟无故覆没家人防死者数四也【出广异记】
　　嵩山客
　　元和初嵩山有五六客皆寄山习业者也初秋避于二帝塔下日晚于塔下见一大蛇长数丈蟠树身数回不得解众骇而观之一客曰可充脯食之厨咸和之中一客善射或曰大者或龙神杀之恐为祸也昼脯之膳岂在此乎不如勿为诸客决议不可复止善射者发一箭便中再箭蛇蟠解坠地众共杀之诸客各务庖事操刀剸割者或有入寺求柴炭盐酤者其劝不取者色不乐遂辞而归去其寺数里时天色已阴天雷忽起其中亦有各归者而数客犹在塔下须臾云雾大合逺近晦防雨雹如泻飘风四卷折木走石雷雹激怒山川震荡数人皆震死于塔下有先归者在路亦死一客不欲杀者未到山居投一空兰若阖门雷电随客入大惧自省且非同谋令其见害乃犬言曰某不与诸人共杀此蛇神理聪明不可滥罸无辜幸宜详审言讫雷霆并风雨消歇此客独存【出原化记】
　　邓甲
　　寳歴中邓甲者事茅山道士峭岩峭岩者真有道之士药变瓦砾符召神甲精恳防诚不觉劳苦夕少安睫昼不安牀峭岩亦念之敎其药终不成受其符竟无应道士曰汝于此二般无分不可强学授之禁天地蛇术寰宇之内唯一人而己甲得而归焉至乌江忽遇防稽宰遭毒蛇螫其足号楚之声惊动闾里凡有术者皆不能禁甲因为治之先以符保其心痛立止甲曰须召得本色蛇使其毒不然者足将则矣是蛇疑人禁之应走数里遂立坛于桑林中广四丈以丹素周之乃飞篆字召十里内蛇不移时而至推之坛上髙丈余不知防万条耳后四大蛇各长三丈伟如汲桶蟠其堆上时百余歩草木盛夏尽皆黄落甲乃跣足攀縁上其蛇堆之上以青蓧敲四大蛇脑曰遣汝作五主掌界内之蛇焉得使毒害人是者即往非者即去甲却下蛇堆崩倒大蛇先去小者继徃以至于尽只有一小蛇土色肖筯其长尺余懵然不去甲令舁宰来垂足叱蛇其毒蛇初展缩难之甲又叱之如有物促之只可长数寸耳有膏流出其背不得已而张口向疮吸之宰觉其脑内有物如针走下蛇遂裂皮成水只有脊骨在地宰遂无苦厚遗之金帛时维扬有毕生有常弄蛇千条日戯于阛阓遂大有资产而建大第及卒其子鬻其第无奈其蛇因以金帛召甲甲至与一符飞其蛇过城垣之外始货得宅甲后至浮梁县时逼春风有茶园之内素有蛇毒人不敢掇其茗毙者已数十人邑人知甲之神术敛金帛令去其害甲立坛召蛇王有一大蛇如股长丈余焕然锦色其从者万条而大者独登坛与甲较其术蛇渐立首隆数尺欲过甲之首甲以杖上拄其防而髙焉蛇首竟困不能逾甲之防蛇乃踣为水余蛇皆毙傥若蛇首逾甲即甲为水焉从此茗园遂絶其毒虺甲后居茅山学道至今犹在焉【出传竒】
　　苏闰
　　俗有媪妪者嬴秦时常得异鱼放于康州悦城江中后稍大如龙妪汲澣于江龙辄来妪边率为常他日妪治鱼龙又来以刀戯之误断其尾妪死龙拥沙石坟其墓上人呼为掘尾为立祠宇千余年大和末有职祠者欲神其事以惑人取羣小蛇术禁之藏祠下目为龙子遵令饮酒置巾箱中持诣城市越人好怪争遗之职祠者辄其半开成初沧州故将苏闰为刺史心知其非但利其财益神之得金帛用修佛寺官舍他日军吏为蛇囓闰不使治乃整簮笏命走语妪所囓者俄顷死乃云慢神罸也愚民遽唱其事信之益坚尝有杀其一蛇干于火藏之已而祠中蛇逾多迄今犹然【出岭南异物志】
　　利州李録事
　　开成中有陇西李生为利州录事参军居于官舍中尝晓起见蛇数百在庭生大惧尽命弃于郊野外其明旦羣蛇又集于庭生益惧之且异也亦命弃去后一日羣蛇又至李生惊曰岂天将祸我乎慼其容者且乆后旬余生以赃罪闻于刺史遣吏至门将按其罪且闻于天子生惶骇无以自安缢于庭树絶脰而死生有妻感生不得其死亦自缢焉于是其家僮震慴委身于井者且数辈果符蛇见之祸刺史即李行枢也【出宣室志】
　　昝老
　　长夀老僧言他时在衡山村人为毒蛇所噬须臾而死发解肿起尺余其子曰昝老若在当勿虑遂迎昝至乃以灰围其尸开四门先曰若从足入则不救矣遂歩握固久而蛇不至昝大怒乃取饭数升捣蛇形诅之忽蠕动出门有顷饭蛇引一蛇从死者头入径及其疮尸渐低蛇缩而死村人遂活【出酉阳杂爼】
　　冯但
　　冯但者常有疾医令浸蛇酒服之初服一瓮于疾减半又令家人园中执一蛇投瓮中封闭七日及开蛇跃出举首尺余出门因失所在其过迹地坟起数寸【出酉阳杂爼】
　　陆绍
　　郎中陆绍言尝记一人浸蛇酒前后杀蛇数十头一日自临瓮窥酒有物跳出囓其鼻将落视之乃蛇头骨也因疮毁其鼻如削焉【出酉阳杂爼】
　　郑翚
　　进士郑翚说家在髙邮有亲表卢氏庄近水其邻人数家共杀一白蛇未乆忽大震电雨发洪水数家防溺无遗唯卢宅当中一家无恙【出因语録】
　　张恶子
　　梓潼县张恶子神乃五丁拔蛇之所也或云嶲州张生所养之蛇因而祠时人谓为张恶子甚神其灵伪蜀王建世子名元膺聪明博达骑射絶伦牙齿常露多以袖掩口左右不敢仰视蛇眼而黒色凶恶鄙防通夜不寐竟以作逆伏诛就诛之夕梓潼庙祝亟为恶子所责言我久在川今始方归何以致庙宇荒如是耶由是蜀人乃知元膺为庙蛇之精矣【出北梦言】
　　选仙场
　　南中有选仙场场在峭崖之下其絶顶有洞穴相传为神仙之窟宅也每年中元日防一人上升学道者筑坛于下至时则逺近冠帔咸萃于斯备科仪设斋醮焚香祝数七日而后众推一人道徳最髙者严洁至诚端简立于坛上余人皆掺袂别而退遥顶礼顾望之于时有五色祥云徐自洞门而下至于坛场其道髙者冠衣不动合掌蹑五云而上升观者靡不涕泗健羡望洞门而作礼如是者年一两人次年有道髙者合选忽有中表间一比邱自武都山住与诀别比邱懐雄黄一觔许赠之曰道中唯重此药请宻寘于腰腹之间慎勿遗失之道髙者甚喜遂懐而升坛至时果蹑云而上后旬余大觉山岩臭数日后有猎人自岩旁攀縁造其洞见有大蟒蛇腐烂其间前后上升者骸骨山积于巨穴之间盖五色云者蟒之毒气常呼吸此无知道士充其腹哀哉【出玉堂闲话】
　　狗仙山
　　巴賨之境地多岩崖水怪木怪无所不有民居溪壑以弋猎为生涯嵌空之所有一洞穴居人不能测其所往猎师纵犬于此则多呼之不回瞪目摇尾瞻其崖穴于时有彩云垂下迎猎犬而升洞如是者年年有之好道者呼为狗仙山偶有智者独不信之遂絏一犬挟弧往之至则以麄縆系其犬腰繋于拱木然后退身而观之及彩云下犬萦身而不能随去嘷呌者数四旋见有物头大如瓮双目如龟鳞甲光明全照溪谷渐垂身出洞中观其犬猎师毒其矢而射之既中不复再见顷经旬日臭满山猎师乃自山顶缒索下观见一大蟒腐烂于岩间狗仙山之事永无有之【出玉堂闲话】
　　李黄
　　元和二年陇西李黄盐铁使逊之犹子也因调选次乗暇于长安东市者见一犊车侍婢数人于车中货易李潜目车中因见白衣之姝绰约有絶代之色李子求问侍者曰娘子孀居氏之女前事李家今身衣李之服方外除所以市此耳又询可能再从人乎乃笑曰不知李子乃出与金帛货诸锦绣婢辈遂言云且贷钱买之请随到庄严寺左侧宅中相还不晚李子悦天已晩遂逐犊车而行碍夜方至所止犊车入中门白衣姝一人下车侍者以帷拥之而入李下马俄见一使者将榻而出云且坐坐毕侍者云今夜郎君岂暇领钱乎不然此有主人否且归主人明晨不晚也李子曰廼今无交钱之志然此亦无主人何见隔之甚也侍者入复出曰若无主人此岂不可但勿以疎漏为诮也俄而侍者云屈郎君李子整衣而入见青服老女郎立于庭相见曰白衣之姨也中庭坐少顷白衣方出素裙粲然凝质皎若辞气闲雅神仙不殊畧序欵曲飜然却入姨坐谢曰垂情与货诸彩色比日来市者皆不如之然所假如何深忧愧李子曰防帛麄缪不足以奉佳人服餙何苦指价乎答曰渠浅陋不足侍君子巾栉然贫居有三十千债郎君傥不弃则愿侍左右矣李子悦拜于侍侧俯而图之李子有货易所先在近遂命所使取钱三十千须防而至堂西间门剨然而开饭食毕备皆在西间姨遂延李子入坐转盼炫焕女郎旋至命坐拜姨而坐六七人具饭食毕命酒欢饮一住三日饮乐无所不至第四日姨云李郎君且归恐尚书怪迟后往来亦何难也李亦有归志承命拜辞而出上马仆人觉李子有腥臊气异常遂归宅问何处许日不见以他语对遂觉身重头旋命被而寝先是婚郑氏女在侧云足下调官已成昨日过官觅公不得其二兄替过官已了李答以媿佩之辞俄而郑兄至责以所往行李已渐觉恍惚祗对失次谓妻曰吾不起矣口虽语但觉被底身渐消尽揭被而视空注水而已唯有头存家大惊慑呼从出之仆考之具言其事及去寻旧宅所乃空园有一皂荚树树上有十五千树下有十五千余了无所见问彼处人云往往有巨白蛇在树下便无别物姓者葢以空园为姓耳复一说元和中凤翔节度李听从子琯任金吾参军自求寜里出游及安化门外乃连一车子通以银装颇极鲜丽驾以白牛从二女奴皆乗白马衣服皆素而姿容婉媚琯贵家子不知检束即随之将暮焉二女奴曰郎君贵人所见莫非丽质某皆贱质又麄陋不敢当公子厚意然车中幸有姝丽诚可留意也琯遂求女奴乃驰马傍车笑而廻曰郎君但随行勿舍去某适已言矣琯既随之闻其异香盈路日暮及奉诚园二女奴曰娘子住此之东今先去矣郎君且此廻翔某即出奉迎耳车子既入琯乃驻马于路侧良久见一婢出门招手琯乃下马入坐于防中但名香入鼻似非人世所有琯遂令人马入安邑里寄宿黄昏后方见一女子素衣年十六七姿艶若神仙琯自喜之心所不能谕及出已见人马在门外遂别而归才及家便觉脑疼斯须益甚至辰巳间脑裂而卒其家询问奴仆昨夜所歴之处从者具述其事云郎君颇闻异香某辈所闻但蛇臊不可近举家寃骇遽命仆人于昨夜所止之处覆验之但见枯槐树中有大蛇蟠屈之迹乃伐其树发掘已失大蛇但有小蛇数条尽白皆杀之而归【出愽异志】

　　太平广记卷四百五十八
　　钦定四库全书
　　太平广记卷四百五十九　宋　李昉等　编蛇四
　　僧令因　　　卫中丞姊　　蒲州人
　　相魏贫民　　番禺书生　　郫县民
　　游邵　　　　成汭　　　　孙光宪
　　朱汉賔　　　牛存节　　　水清池
　　王思同　　　徐坦　　　　张氏
　　顔遂　　　　瞿塘峡　　　靳老
　　景焕　　　　舒州人　　　贾潭
　　姚景　　　　王稔　　　　安陆人
　　僧令因
