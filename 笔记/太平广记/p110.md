<!-- { "loadSidebar": true } -->
　　唐中丞杜式方爲桂州观察使防西原山贼反叛奉诏讨捕续令郎中裴某承命招抚及过桂州式方遣押衙乐某并副将二人当至賔州裴命乐生与副将二人至贼中传诏命并以书遗其贼帅招令归复乐生素儒士也有心义既至贼帅黄少卿大喜留防数日悦乐生之佩刀恳请与之少卿以小婢二人酬其既复命副将与生不相得遂告于裴云乐某以官军虚实露于贼帅昵之故赠女口裴大怒遣人搜检果得乐生具言本末云某此刀价数万意颇宝惜以方奉使贼帅求之不得不与彼归其二口之价尚未及半某有何过生使气者辞色颇厉裴君逾怒乃禁于賔州狱以书与式方并牒诬爲大过请必杀之式方以逺镇制使言其下受赂于贼方将诛剪不得不寘之于法然亦心知其寃乐生亦有状具言式方遂令持牒追之面约其使曰彼欲逃避汝慎勿禁兼以吾意语之使者至传式方意乐生曰我无罪寕死逃之是有罪也既至式方乃召入问之生具述根本式方乃以制使书牒示之曰今日之事非不知公之寃然无路以相救矣如何遂令推讯乐生问推者曰中丞意如何曰中丞以制使之意押衙不得免矣曰中丞意如此某亦奚诉遂索笔通欵言受贼帅赃物之状式方颇甚悯恻将刑引入曰知公至屈有何事相托生曰无之式方曰公有男否曰一人何职曰得衙前虞候足矣式方便授牒兼赠钱百千文用爲塟具又问所欲曰某自诬死必无逃逸请去桎梏沐浴见妻子嘱付家事公皆许至时式方乃登州南门令引出与之诀别乐生沐浴巾栉楼前拜啓曰某今死矣虽死不已式方曰子怨我乎曰无中丞爲制使所迫耳式方洒泣遂令领至毬场内厚致酒馔飡讫召妻子别问曰买得棺未可速买兼取纸一千张笔十管置棺中吾死当上诉于帝前问监刑者曰今何时曰日中生曰吾日中死至黄昏时便往賔州取副将某乙及明年四月杀制使裴郎中举头见执捉者一人乃虞候所由乐曾摄都虞候语之汝是我故吏我今分死矣尔慎无折吾颈如此我亦死即当杀汝所由至此时亦不暇听信遂以常法拉其头杀之然后笞笞毕拽之于外拉者忽惊蹷面仆于地死矣数日賔州报副将以其日黄昏暴心痛终制使裴君以明年四月卒其年十月式方方于毬场宴敕使次饮酒正洽忽举首瞪目曰乐某汝今何来也我亦无过索酒沥地祝之良乆又曰我知汝屈而竟杀汝亦我之罪遂瘖不语舁到州及夜而殒至今桂州城南门乐生死所方圆丈余竟无草生后有从事于桂者视之信然自古寃死者亦多乐生一何神异也【出逸史】
　　宋申锡
　　唐丞相宋申锡初爲宰相恩渥甚重申锡亦颇以致升平爲己任时郑注交通纵放以擅威柄欲除去之乃以友人王璠爲京兆尹密与之约令察注不法将献其状擒于京兆府杖杀之既约定璠飜覆小人也以注方爲中贵所爱因欲亲厚之乃尽以申锡之谋语焉注因报知右军不旬日乃僞作申锡之罪状令人告之云以文字结于诸王图谋不轨以衣物金宝竒玉爲质且令人仿其手疏皆至逼以狱成于内公卿众庶无不知其寃也三事已降迭入论之方得谪爲开州司马至任数月不胜其愤而卒明年有恩诏令归塟京城至太和元年春其夫人亭午于堂前假寐次见申锡从中门入不觉惊起申锡以手招之乃下阶曰且来有少事要令君见便引出城似至浐水北去数里到一墟开见一大坑坑边有小竹笼及小板匣者数枚皆有封记申锡乃提一示夫人曰此是那贼因愤怒叱咤问曰是谁曰王璠也我得请于上帝矣复诘其余曰即自知言讫拂然而醒遍身流汗当时言于家人及亲属且以笔记于衣箱中至其年十一月璠果以事腰斩于市同受戮者数人皆同坎埋于城外乃知宋公之神灵爲不诬矣【出逸史】
　　蜀营典
　　唐蜀将尹偃营有卒晚防后数刻不至偃将责之卒被酒自理声高偃怒杖数十几至死卒弟爲营典性友爱不平偃乃以刀剓肌作杀尹两字以墨湼之偃阴知乃以他事杖杀典及太和中南蛮入防偃领众数万保卭崃关偃膂力绝人常戏左右以节杖撃其胫随撃筋胀拥肿恃其力悉众出关逐蛮数里蛮伏发夹攻之大败马倒中数十枪而死初出关时忽见所杀典拥黄案大如毂在前引心甚恶之问左右咸无见者竟死于阵【出酉阳杂俎】

　　太平广记卷一百二十二
　　钦定四库全书
　　太平广记卷一百二十三
　　报应二十二
　　胡激　　　　秦匡谋　　　韦判官
　　杨　　　　宋柔　　　　王表
　　干宁宰相
　　胡激
　　唐胡激者前岭南节度使诞之子也宰相贾餗知举登进士第太和中甘露之变北军方捕餗有禁军牙校利激家富白仇士良曰恐餗在激所因遣士卒理其家既不获餗擒激以诣士良士良命戮于辕门外尽没其财时激弟湘在河东郡忽一日家僮见一人无头着绿衣上皆流血甚异之及凶问至询其由则激死之日也后士良死亦破其家葢其报也【出唐年録】
　　秦匡谋
　　唐太傅汾国公杜悰节度江陵咸通十四年黔南廉使秦匡谋以蛮冦大举兵力不敌来奔既谒见公公怒其不趋庭退而使吏让之曰汝凤翔一民也悰两爲凤翔节度使汝今靡认桑梓也匡谋报曰某虽家世岐下然少离中土太傅拥节之日已忝分符实不曾趋走台阶比日况在荆南论桑梓恐非仪也悰怒遣絷之发函与韦相保云秦匡谋擅弃城池不能死王事请诛之韦以悰国之元臣兼素有旧恩遂奏请依悰处置敕既降悰乃亲临都市监戮匡谋将就法谓其子曰今日之死实寃枉无状奈申诉非及但多烧纸墨当于泉下理之耳行刑观者驾肩接踵挥刃之际悰大惊骤得疾遂舆而返俄有旋风暴作飞卷尘埃入府署乃散是夕狱吏发狂自呼姓名叱责曰吾已惠钱帛非少奚复隐吾受用诸物举体自扑而殒其年六月十三日杀秦匡谋七月十三日悰乃薨将归塟洛阳爲束身楸函而即路欲敛之夕主吏觉函短忧惧甚又难于改易遂厚赂阴阳者绐杜氏诸子曰太傅薨时甚凶就木之际临近必有大祸诸子信然于是尽率家人待于别室及举尸就敛楸函果短遂陷胸折项骨而入焉无有知者及扺东洛长子无逸相次而逝岁月既乆其事稍闻于世议者以悰恃权贵枉刑戮获兹报焉【出南楚新闻】
　　韦判官
　　唐博陵崔应任扶沟令亭午独坐有老人请见应应问之老人对曰某通于灵只也今者防司韦判官来拜谒幸望厚礼以待之请备香案屏去侍从当爲延入应依命老人即出迎之及庭隐隐然不见其形自通名衘称思穆叙拜时候应亦答拜揖让再三乃言曰某防司要职也侧闻长官宏才令器冠于当时辄将心事且愿相托故俟亭午务隙拜谒幸无惊异应曰某闻神明不昧今乃不虚孱劣幽薄触事鄙何幸明灵俯降但揣微贱力不副心茍可施于区区敢不从命幸示指南愿効勤劳防使曰某谢去人世数载得居防职自弃掷妻孥家事零替爱子文卿少遭悯凶鄙野无文职居郑滑院近经十载交替院务之日不明簿书欠折数万贯疋实非已用欲冒严明俯爲存庇应怃然曰噫某扶沟令也焉知郑滑院使者曰不然以阁下材器禄位岂一院哉自今已后厯官清显雄居方鎭位极人臣然数月后当与郑滑院交职傥不今日之言某于防司当竭微分仰防荣贵非止一身抑亦庆及后嗣应曰某虽鄙陋敢不惟命是听防使感泣于是叙别而去应闻淮南杜相悰方求政理偶具书啓兼录爲县课绩驰使扬州意者以思穆之言且欲验试其事时相国都督维扬兼判盐铁奏应知郑滑院事及交割帐籍钱帛欠折数万贯疋录家赀塡偿外尚欠三四万无所出初应在扶沟受思穆寄托事实丁宁比及郑滑遂违前约且曰欠折数广何由辨明文卿虽云赃非已用积年不申论虽扺严刑以惩慢易穷达既定何能移弃法徇神是谄而求福乃拘絷文卿而白于使文卿自度必死乃预懐毒于衣带之间比及囚絷数欲服之辄失其药搜求不获及文卿以死论是日思穆见于文卿前而告曰呜呼无信之人陷汝家族吾爲汝上告于帝帝许我夺崔应之禄然吾之族亦灭矣文卿匍匐拜哭忽失其父乃得所懐之药仰而死焉于是应与巡官李擅滑糺朱程戎曹贾均就刑所将刑之文卿既已死应方悔悟乃礼文卿身衣缟素而躬送之应后加殿中时有人自邯郸将美人曰金闺来献于应应纳而嬖之崔君始惑于声色爲政之心怠矣后二年加侍御史知扬子院与妻卢氏及金闺偕行寻除浙西院应自至职金闺宠爱日盛中门之外置别馆焉华丽逾于正寝视事之罢经日不履内前后厯任宝货悉置金闺之所无何复有人献吴姝艶于金闺应纳之宠嬖愈甚每歌舞得意乃夺金闺宝货而赐新姝因是金闺忿逆与亲弟陈行宗置毒药于酒中夜以献应饮之俄顷而卒潜迁应于大防诘旦家人乃觉莫知事实卢氏慈善不能穷究金闺乃持宝货尽室而去诸姬分散崔氏门馆日微后陇西李君知浙西院闻金闺艶丽求而纳之李君与金闺白昼开筵应乃见形于庭叱金闺曰汝已鸩我又纳于李君后不得意复欲祸李君耶金闺惧而辞归后李君方欲捕金闺案理旧事雪崔生之寃金闺忽尔逃去不知所在【出隂德传】
　　杨
　　唐丞相杨收贬死岭外于时郑愚尚书鎭南海忽一日賔司报云杨相公在客次欲见尚书愚惊骇以收近有后命安得来此乃延接之杨曰某为军容使杨价所譛不幸遭害今已得请于上帝赐阴兵以复仇欲托尚书宴犒兼借钱十万缗郑诺之唯钱辞以军府事多许其半杨相曰非铜钱也烧时幸勿着地愚曰此则固得遵副从容长揖而灭愚令于北郊具酒馔素钱以祭之杨犹子有典寿阳者见乗白马臂朱弓彤矢有朱衣天吏控马谓之曰今上帝许我雠杀杨价我射中之必死也俄而杨中尉暴得疾而死蜀毛文锡其先爲潮州牧曾事郑愚熟详其事【出北梦言】
　　宋柔
