<!-- { "loadSidebar": true } -->
　　王熊
　　唐王熊为泽州都督府法曹断略粮贼惟各决杖一百通判熊曰总略几人法曹曰略七人合决七百法曹曲断府司科罪时人哂之前尹正义为都督公平后熊来替百姓歌曰前得尹佛子后得王癞獭判事驴咬瓜唤人牛嚼鉄见钱满面喜无镪从头喝常逢饿夜义百姓不可活【出朝野佥载】
　　麴崇
　　唐冀州参军麴崇送司功入京诗曰崇有幸会得遇明流行司士向京去旷野哭声哀司功曰大才士先生其谁曰吴儿博士教此声韵司功曰师明弟子哲【出朝野佥载】
　　梁士防
　　唐滑州灵昌尉梁士防官科乌翎里正不送举牒判曰官唤乌翎何物里正不送乌翎佐使曰公大好判乌翎太多防索笔曰官唤乌翎何物里正不送雁翅有识之士闻而笑之【出朝野佥载】
　　张懐庆
　　唐李义府尝赋诗曰镂月为歌扇裁云作舞衣自怜廻雪影好取洛川归有枣彊尉张懐庆好偷名士文章乃为诗曰生情镂月为歌扇出意裁云作舞衣照镜自怜廻雪影来时好取洛川归时人谓之语曰活剥王昌龄生吞郭正一【出大唐新语】
　　康
　　唐宗既用牛仙客为相颇忧时议不叶因访于高力士用仙客相外议以为如何力士曰仙客出于胥吏非宰相器上大怒曰即当用康葢上一时恚怒之词举其极不可者或有窃报以为上之于君恩渥颇深行当为相矣闻之以为信然翌日盛服趋朝既就列延颈北望冀有成命观之者无不掩口然时论亦以长者目焉为将作大匠多巧思尤能知地常谓人曰我居是宅中不为宰相耶闻之者益为嗤笑【今新昌里西北牛相第即宅也　出明皇杂録】
　　征君
　　唐肃宗之代急于贤良下诏捜山林草泽有懐才抱徳及匡时霸国者皆可爵而任之有征君自灵武衣草衣跃芒屩诣于国门肃宗闻之喜曰果有贤士应募矣遂召对访时事得失卒无一辞但再三瞻望圣顔而奏曰微臣有所见陛下知之乎对曰不知奏曰臣见陛下圣顔痩于在灵武时帝曰宵旰所劳以至于是侍臣有匿笑不禁者及退更无他言帝知其妄人也恐闭将来贤路僶俛除授一邑宰洎将寒食京兆司逐县率杏仁以备贡奉闻之大为不可独力抗之遂诣阙请对京兆司亦惧此征君必有异见将奈之何及召对奏曰陛下要寒节杏仁今臣敲将来为复进浑杏仁上咍而遣之竟不寘其罪【出玉堂闲话】
　　李佐
　　唐李佐山东名族少时因安史之乱失其父后佐进士擢第有令名官为京兆少尹隂求其父有识者告后往迎之于鬻凶器家归而奉养如是累月一旦父召佐谓曰汝孝行绝世然吾三十年在此党中昨从汝来未与流辈谢絶汝可具大猪五头白醪数斛蒜虀数瓮薄饼十柈开设中堂吾与羣党一酧申欵则无恨矣佐防承其教数日乃具父散召两市善薤歌者百人至初即列坐堂中久乃杂讴及暮皆醉众扶佐父登榻而薤歌一声凡百齐和俄然相扶父出不知所在行路观者亿万明日佐弃家人入山数日而卒【出独异志】
　　元载常衮
　　唐代宗以庶务毕委宰相而元载专政益乱国典非良金重寳趦趄左道不得出入于朝廷及常衮为相虽贿赂不行而介僻自专失于分别故陞陟多失或同列进拟稍繁别谓之防伯是时京师语曰常无分别元好钱贤者愚愚者贤崔祐甫素公直因众中唱言朝廷上下相善恶同致清曹峻府为防辈养资考岂禆皇化耶【出杜阳杂编】
　　崔阡
　　唐顺宗在东宫韦渠荐崔阡拜谕徳为侍书阡触事面墙对东宫曰臣山野鄙人不识朝典见陛下合称臣否东宫曰卿是宫僚自合知也【出嘉话録】
　　黎干
　　唐代宗朝京兆尹黎干以久旱祈雨于朱雀门街造土龙悉召城中巫觋舞于龙所干与巫觋更舞观者骇笑弥月不雨又请祷于文宣王庙上闻之曰丘之祷久矣命毁土龙罢祈雨减膳节用以聴天命及是甘泽乃足【出卢氏杂説】
　　崔叔清
　　唐杜佑鎭淮南进崔叔清诗百篇徳宗谓使者此恶诗焉用进时人呼为准敕恶诗【出国史】
　　常愿
　　唐刘禹锡云贞元中武臣常愿好作本色语曾谓余曰昔在奉天为行营都虞候圣人门都有几个贤郎他悉如此且曰奉天城斗许大更朱泚吃兵马楦危如累鸡子今抛向南衙公措大伟龁邓邓把将化官职去至永贞初禹锡为御史监察见常愿摄事在焉因谓之曰更敢道龁邓否曰死罪死罪【出嘉话録】
　　刘士荣
　　唐于頔之镇襄阳也朝廷姑息除其子方为太常丞頔让之表曰刘元佐儿士荣以佐之功先朝为太常丞时臣与士荣同登朝列见其凡劣实鄙之今臣功名不如元佐某之凡劣不士荣授此爵更为叨沗徳宗令将其表宣示百寮时士荣为南衙将军目覩其表有浑鐻者镐之客也时镐宴客饮酒更为令曰征近日凡劣不得即饮鐻曰刘士荣镐曰于方镐谓席人曰诸公并须精除【出嘉话録】
　　袁徳师
　　唐窦羣与袁徳师同在浙西幕窦羣知尉尝嗔堂子曰须送伯禽问徳师曰防否曰某乙亦不到如此也还曽把书读何乃相卿诘之且伯禽何人徳师曰只是古之堂子也满座大哂【出嘉话録】
　　蒋乂
　　唐蒋乂撰宰臣録每拜一相旬月必献传奉故为物议所嗤【出国史】
　　崔损
　　唐崔损性极谨慎每奏对不敢有所发两省清要皆厯践之在位无称于人身居宰相毋野殡不言展墓下议迁相姊为尼没于近寺终防不临士君子罪之过为恭逊不止于容身而率用此中上意窃大位者八年上知物议不叶然怜而厚之【出谭宾录】

　　太平广记卷二百六十
　　钦定四库全书
　　太平广记卷二百六十一
　　嗤鄙四
　　张茂昭　　　王播　　　　李秀才
　　姓严人　　　王初昆弟　　李据
　　教坊人　　　南海祭文宣王
　　太常寺　　　栁氏婢　　　韩昶
　　王智兴　　　韦氏子　　　令狐绹
　　郑光　　　　郑畋卢携　　郑綮
　　郑凖　　　　张氏子　　　刘义方
　　郑羣玉　　　梅权衡　　　李云翰
　　张茂昭
　　唐张茂昭为节镇频吃人肉及除统军到京班中有人问曰闻尚书在镇好人肉虚实昭笑曰人肉腥而且防争堪吃【出卢氏杂说】
　　王播
　　唐淮南节度王播以钱十万贯赂遗恩幸以图内授谏议大夫独孤朗张仲方起居郎孔敏行栁公权起居舍人宋申锡补阙韦仁实刘敦儒拾遗李景让薛廷老等数人前一日诣延英抗论其事后之贿迁其徒实繁自外官至内学士三司使皆有定价因此致位者不少近又县令録事参军亦列肆鬻之至有白身便为宰守者然所至多为四方诸侯不放上有以知其来也俾不遵王命抑有由焉岂时之重利而谏省任非其人未尝以一字整顿頽纲深所未谕【出卢氏杂说】
　　李秀才
　　唐郎中李播典蕲州日有李生称举子来谒防播有疾病子弟见之览所投诗卷咸播之诗也既退呈于播惊曰此昔应举时所行卷也唯易其名矣明日遣其子邀李生从容诘之曰奉大人咨问此卷莫非秀才自制乎李生闻语色已变曰是某平生苦心所着非谬也子又曰此是大人文战时卷也兼牋翰未更却请秀才不妄言遽曰某向来诚为诳耳二十年前实于京辇书肆中以百钱赎得殊不知是贤尊郎中佳制下情不胜恐悚子复闻于播笑曰此盖无能之辈耳亦何怪乎饥穷若是实可哀也遂沾以生饩令子延食于书斋数日后辞他适遗之缣缯是日播方引见李生拜谢前事毕又云某执郎中盛巻游于江淮间已二十载矣今欲希见恵可乎所贵光旅寓播曰此乃某昔嵗未成事所懐之者今日老为郡牧无用处便奉献可矣亦无愧色旋置袖中播又曰秀才今拟何之生云将往江陵谒表丈卢尚书耳播曰贤表丈任何官曰见为荆南节度使播曰名何也对曰名宣播拍手大笑曰秀才又错也荆门卢尚书是某亲表丈生慙悸失次乃复进曰诚如郎中之言则并荆南表丈一时曲取于是再拜而走出播叹曰世上有如此人蕲间悉话为笑端【阙】
　　姓严人
　　唐京兆尹厐严及第后从事夀春有江淮举人姓严者登科记误本倒书厐严姓名遂赁舟丐食就谒时郡中厐姓一判官亦更不问其氏便诣门投刺称从侄厐之族人甚少览刺极喜延纳勤勤欵曲同食语及族人都非厐氏之事厐方讶之因问至竟郎君何姓曰某姓严厐新科获第曰君误矣严自名严预君何事挥之令去而犹自谓不悮从容而退【出因话録】
　　王初昆弟
　　唐长庆太和中王初王晢俱中科名其父仲舒显于时二子初宦不为秘书省官以家讳故也既而私相议曰若遵典礼避私讳而吾昆弟不得为中书舍人中书侍郎列部尚书乃相与改讳只言仲字可矣又为宣武军掌书记识者曰二子逆天忤神不永未几相次殒谢【出独异志】
　　李据
　　唐李据宰相绛之侄生绮纨间曽不知书门防调补渑池丞因歳节索鱼不得怒追渔师云缘獭暴不敢打鱼判云俯临新嵗猛兽惊人渔网至寛疎而不漏放又只承人请假状后判云白日黄昏须到夜即平明放归只承人竟不敢去又判决只承人如此痴顽岂合吃杖决五下人有语曰岂合吃杖不合决他李曰公何防岂是助语共之乎者也何别【出卢氏杂说】
　　教坊人
　　唐有人衣绯于中书门宰相求官人问前任答曰属教坊作西方师子左脚来三十年【出卢氏杂说】
　　南海祭文宣王
　　自广南际海十数州多不立文宣王庙有刺史不知礼将释奠即署一胥吏为文宣王亚圣鞠躬于门外或进止不如仪即判云文宣亚圣决若干下【出岭南异物志】
　　太常寺
　　唐有判太常寺行事礼官祭圆丘至时不到者判云太常大寺实自伽蓝圆丘小僧不合无礼【出载】
　　栁氏婢
　　唐仆射栁仲郢镇郪城有婢失意于城都鬻之刺史盖巨源西川大校累典支郡居苦竹溪女侩以婢言导巨源欲之乃取归他日巨源窥栁婢侍左通衢有鬻绫罗者召之就宅葢于束缣内选择边幅舒卷掠之第其厚薄酬酢可否栁婢失声而仆似中风命扶之而去都无言语但令还女侩家翌日而瘳诘其所苦青衣曰某虽贱人曽为仆射婢死则死矣安能事卖绫绢牙郎乎蜀都闻之皆嗟叹世族之家率由礼则【出北梦琐言】
　　韩昶
　　唐韩昶名父之子也虽教有义方而性颇闇劣尝为集贤挍理史中有说金根车处皆臆防之曰岂其悮与必金银车悉改根字为银字至除拾遗果为谏院不受
　　王智兴
　　唐王智兴为汴师有举人投谒便【阙】诗卷智兴【阙】
　　子谓膝也遂善待之兼【阙】
　　书举子明年落第智兴极怒【阙】　　应【阙】官
　　【阙】　　　　　　士有得者以其例大故【阙】
　　举【阙】　　　　　汴州一日致宴忽【阙】秀才【阙】
　　饮【阙】冬必更奉荐【阙】
　　明【阙】见诸判官曰智兴咬【阙】

　　韦氏子
　　【阙】　　　　　微【阙】侄流【阙】
　　衣裳满身【阙】
　　微召前【阙】
　　劄【阙】
　　而【阙】　显曰【阙】
　　诗【阙】

　　令狐绹
