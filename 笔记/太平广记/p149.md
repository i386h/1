<!-- { "loadSidebar": true } -->
　　开元二十一年安禄山自范阳入奏张九龄谓同列曰乱幽州者是胡也其后从张守珪失利九龄判曰穣苴出军必诛庄贾孙武行令犹戮宫嫔守珪军令若行禄山不宜免死请斩之宗惜其勇令白衣效命九龄执谘请诛之宗曰岂以王夷甫识石勒也后至蜀追恨不从九龄言命使酹于墓【出感定录】
　　王丘
　　开元八年侍郎王丘拔山隂县尉孙逖进士王泠然不数年皆掌纶诰侍郎崔琳收残选人裴敦复于特卿卢恺等十数人皆入台省众以为知人【出谈賔录】
　　杨穆兄弟
　　贞元中杨氏穆氏弟兄人物气槩不相上下或云杨氏弟兄賔客皆同穆氏弟兄賔客皆殊以此优劣穆氏弟兄四人赞质员赏时人谓赞俗而有格为酪质美而多仁为酥员为醍醐赏为乳腐【出国史补】
　　李丹
　　郎中李丹典濠州萧复处士寄家楚州白田闻丹之义来谒之且无佣保棹小舟唯领一丱嵗女僮时方寒衣复单弊女僮尤甚坐于客次女僮门外求火燎手且持其靴去客吏忽云郎中屈处士复即芒屩而入丹揖之坐略话平素复忽悟足礼之阙矍然乃起谢曰某为饥冻所迫髙堂慈母处分令入闗投亲知无奴仆有一小女僮便令随参谒朝至此僮騃恐惧公衙失所在客吏已通取靴不得去就疎脱唯惶悚而已丹曰靴与履皆一时之礼古者解袜登席即徒跣以为礼靴胡服也始自赵武灵王又有何典据此不足介君子懐但请述所求意遂留从容复颐防趋乃云足下相才他日必领重事于是遣使于白田馈遗复母甚厚又饯复以匹马束帛复后竟为相【出干子】
　　郑絪
　　刘瞻之先寒士也十许嵗在郑絪左右主笔砚十八九絪为御史巡荆部商山歇马亭俯瞰山水时雨霁巗峦竒秀泉石甚佳絪坐久起行五六里曰此胜槩不能吟咏便晚何妨却返于亭欲题诗顾见一絶染翰尚湿絪大讶其佳絶时南北无行人左右曰但向来刘景在后行二三里公戏之曰莫是尔否景拜曰实见侍御吟赏起予辄有寓题引咎又拜公咨嗟久之而去比廻京阙戒子弟涵瀚已下曰刘景他日有竒才文学必超异自此可令与汝共处于学院寝馔一切无异尔辈吾亦不复指使至三数年所成文章皆辞理优壮凡再举成名公召辟法寺学省清级乃生瞻及第作相【出芝田录】
　　苗夫人
　　张延赏累代台每宴賔客选子壻莫有入意者其妻苗氏太宰苗晋卿之女也夫人有鉴甚别英鋭特选韦臯秀才曰此人之贵无以比俦既以女妻之不二三嵗以韦郎性度髙廓不拘小节张公稍悔之至不齿礼一门婢仆渐见轻怠唯苗氏待之常厚其于众多视之悒怏而不能制遏也张氏垂泣而言曰韦郎七尺之躯学兼文武岂有沉滞儿家为尊卑见诮良时胜境何忍虚掷乎韦乃辞去东游妻罄妆奁赠送延赏喜其往也赆以七防物每之一驿则附递一防而还行经七驿所送之物尽归之矣其所有者清河氏所赠妆奁及布嚢书防而已延赏莫之测也后权陇右军事会徳宗行幸奉天西面之功独居其上圣驾旋复之日自金吾持节西川以代延赏乃改易姓名以韦作韩以臯作翺莫敢言之也至天廻驿去府城三十里【上皇旋驾因以为名】有人特报延赏曰替相公者金吾韦臯将军非韩翺也苗夫人曰若是韦臯必韦郎也延赏笑曰天下同姓名者何限彼韦生应已委弃沟壑岂能乗吾位乎妇女之言不足云【初有巫昝妪者每述祸祟其言多中常云相公当直之神渐减韦郎拥从之神日增皆以妖妄之言不复再召】苗夫人又曰韦郎比虽贫贱气凌霄汉每为相公所诮未尝一言屈媚因而见尤成事立功必此人也来早入州方知不误延赏忧惕莫敢瞻视曰吾不识人西门而出凡是旧时婢仆曽无礼者悉遭韦公棒杀投于蜀江独苗氏夫人无愧于韦郎贤哉乎贤哉乎韦公侍奉外姑过于布素之时海内贵门不敢忽于贫贱之壻所以郭圆诗曰宣父从周又适秦昔贤多少出风尘当时甚讶张延赏不识韦臯是贵人【出云溪友议】
　　杜鸿渐
　　丞相杜鸿渐世号知人见马燧李抱贞卢新州杞陆相贽张丞相靖李相蕃皆云并为将相既而尽然许郭之徒又何以加也【出嘉话录】
　　杜佑
　　大司徒杜公见张相靖曰必为宰相贵人多知人也如此【出嘉话录】
　　梁肃
　　唐贞元中李元賔韩愈李绛崔羣同年进士先是四君子之定交久矣共游梁补阙肃之门居二嵗肃未之面而四贤造肃多矣靡不偕行肃异之一旦延接观等俱以文学为所称复奨以交游之道然肃素有人伦之鉴观等既去复止绛羣曰公等文行相契他日皆振大名然二君子位极人臣勉旃勉旃后二贤果如所言【出摭言】
　　吕温
　　初李绅赴荐常以古风求知吕温温谓员外郎齐照及弟恭曰吾观李二十秀才之文斯人必为卿相果如其言诗曰春种一粒粟秋成万颗子四海无闲田农夫犹饿死锄禾日当午汗滴禾下土谁知盘中飱粒粒皆辛苦【出云溪友议】
　　顾和
　　张之顾敷是顾和中外孙皆少而聪慧和并知之而常谓顾胜亲重偏至张颇不厌于时张年九嵗顾年七嵗和俱与至寺中见佛般泥洹像弟子有泣者不泣者和以问二孙之谓彼亲故泣彼不亲故不泣敷曰不然由忘情故不泣不能忘情故泣【出世説新语】
　　刘禹锡
　　刘禹锡曰季龙挟弹弹人其父怒之其母曰健犊虽走车破辕良马须逸鞅泛驾然后能重致逺人言童稚不竒不慧必非异器定矣【出嘉话录】
　　韩愈
　　李贺以歌诗谒吏部韩愈时为国子博士分司时送客出归极困门人呈卷解带旋读之首篇鴈门太守行云黑云压城城欲摧甲光向日金鳞开却插带急命邀之【出云溪友议】
　　顾况
　　尚书白居易应举初至京以诗谒著作顾况况覩姓名熟视白公曰米价方贵居亦弗易乃披卷首篇曰离离原上草一嵗一枯荣野火烧不尽春风吹又生却嗟赏曰道得个语居即易矣因为之延誉声名大振【出幽闲鼓吹】
　　于邵
　　于邵性孝悌内行修洁老而弥笃初樊泽尝举贤良方正一见于京师曰相之材也不五年泽为节度使崔元翰近五十始举进士邵异其文擢首甲科且曰不十年司诰命竟如其言独孤绶举博学宏词吏部考为第一在中书升甲科人称允当【出谈賔录】
　　李德裕
　　中令白敏中方居郎署未有知者唯朱崖相李徳裕特以国器重之于是缙绅间多所延誉然而资用不充无以只奉僚友一旦相国遗钱十万俾为酒肴之备约省阁名士数人克日同过其第时秋暮沉隂涉旬霖沥贺跋任员外府罢求官未遂欲出薄游与白公同年登第羸驹就门告别阍者以俟朝客乃以他去对之贺跋驻车留书备述羇游之意白览书曰丈夫处穷达当有时命茍不才者以侥幸取容未足为发身之道岂得家畜饮馔止邀当路豪贵曩时登第贫交今日闭门不接纵使便居荣显又安得不愧于懐遽令仆者命贺跋廻车遂以杯盘同费俄而所约朝客聨骑而至阍者具陈与贺跋从容无不惋愕而去翌日于私第谒见相国询朝士来者为谁白公对以賔客未至适有同年出京访别悯其龙钟委困不忍弃之留饮数杯遂阙只接既吹嘘之意甘从谴斥之罪相国称叹逾时云此事眞古人之道由兹贵达可以激劝浇薄不旬日贺跋自使下评事先授美官白公以库部郎中入为翰林学士未逾三载便秉钧衡其后五鎭藩方再居廊庙蹈义懐仁始终一致流芳传素士林美之大中初边鄙不宁吐蕃尤恣屈强宣宗皇帝决于致讨延英先问宰臣公首奏兴师遂为统帅率沿边藩鎭兵士数万鼓行而前时犬戎列阵于川以生骑马数千匹伏藏山谷既而得于谋者遂设竒兵待之有蕃中酋帅衣绯茸裘系寳装带所乗白马骏异无比锋镝未交鞭出于阵面者数四频召汉军鬭白公诫兵士无得而应之俄而驻军指挥背我师百余步而立有潞州小骁勇善射驰马弯弧而出连发两箭皆中项跃马而前抽短剑踣于鞍上以手扶挟如鬭殴之状蕃军但呼噪助之于鞍脱绯裘解金带夺马而还师旅无不奋勇既而大战沙漠虏阵瓦解乗胜追奔几及黑山之下所获驼马辎重不可胜计束手而降四三万人先是河湟郡界在匈奴者自此悉为唐土宣宗初览防书云我知敏中必殄凶丑白公凯旋与同列宰相进诗云一诏皇城四海颁丑戎无数束身还戍楼吹笛人休战牧野嘶风马自闲河水九盘数曲陇山千里鏁诸闗西边北塞今无事为报东南夷与蛮马相植诗云舜徳尧仁化犬戎许提河陇欵皇风指挥文武皆神算恢拓乾坤是圣功四帅有征无汗马七闗虽戍已弢弓天留此事还英主不在他年在大中魏相扶诗云萧闗新复旧山川古戍秦原景鲜戎虏乞降归惠化皇威渐被慑腥羶穹庐逺戍烟尘灭神武光竹帛传左袵尽知謌帝泽从兹不更备三边崔相诗云边陲万里注恩波宇宙羣方洽凯歌有地名王争解辫逺方戎垒尽投戈烟尘永息三秋戍瑞气遥清九折河共偶圣明千载运更观俗阜与时和【出剧谈录】
　　韦岫
　　唐丞相卢防大中初举进士风貌不语亦不正呼防为慧葢舌短也韦氏昆弟皆轻侮之独尚书岫加敬谓昆弟曰卢虽人物甚陋观其文章有首尾斯人也以此卜之他日必为大用乎尔后卢果防名竟登廊庙奨拔岫至福建观察使向时轻薄诸弟率不展分所谓以貌失人者其韦诸季乎【出北梦琐言】
　　知人僧
　　唐令公韦昭度少贫窭常依左街僧录浄光大师随僧斋粥浄光有人伦之鉴恒器重之【出摭言】
　　蔡荆
　　唐蔡荆尚书为天徳军使衙前有小顾彦朗彦晖知使院宅市买荆有知人之鉴或一日俾其子叔向以下备酒馔于山亭召二顾赐宴荆俄亦即席约令勿起二顾惶惑莫谕其意荆勉之曰公弟兄俱有封侯之相善自保爱他年愿以子孙相依因増其职级洎黄寇犯阙顾彦朗领本军同立复功除东川加使相蔡叔向兄弟往依之请叔向为节度副使仍以丈人行拜之军府大事皆谘谋焉大顾薨其弟彦晖嗣之亦使相【出北梦琐言】
　　亚子
　　后唐庄宗年十一从晋王讨王行瑜初令入觐献防昭宗一见骇异之曰此子有竒表乃抚其背曰儿来之国栋勿忘忠孝于吾家乃赐鸂鶒酒巵翡翠盘十三读春秋畧知大义骑射絶伦其心豁如采录善言听纳容物殆刘聪之比也又云昭宗曰此子可亚其父时人号曰亚子【出北梦言】

　　太平广记卷一百七十
　　钦定四库全书
　　太平广记卷一百七十一
　　精察一
　　李子苌　　　袁安　　　　严遵
　　李崇　　　　魏先生　　　李义琛
　　蒋恒　　　　王璥　　　　李杰
　　裴子云　　　郭正一　　　张楚金
　　董行成　　　张鷟　　　　张松夀
　　苏无名　　　赵防　　　　袁滋
　　李子苌
　　汉李子苌为政欲知囚情以梧槚为人囚人形凿地为陷以芦为郭卧木囚其中囚罪正是木囚不动囚寃侵夺木囚动出不知囚之精神着木人邪天神之气动木囚也【出论衡】
　　袁安
　　汉袁安为楚相会楚王坐事平相牵引拘系者千余人毒楚横暴囚皆自诬厯三年而狱不决坐掠幽而死者百余人天用炎旱赤地千里安授拜即控辔而行既到决狱事人人具录辞状本非首谋为王所引应时理遣一日之中延千人之命其时甘雨滂霈嵗大丰稔【出汝南先贤传】
　　严遵
