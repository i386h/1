<!-- { "loadSidebar": true } -->
　　薛伟者唐乾元元年任蜀州青城县主簿与丞邹滂尉雷济裴寮同时其秋伟病七日忽奄然若徃者连呼不应而心头防暖家人不忍即敛环而伺之经二十日忽长吁起坐谓其人曰吾不知人间防日矣曰二十日矣与我觑羣官方食鲙否言吾已苏矣甚有竒事请诸公罢筯来聴也仆人走视羣官实欲食鲙遂以告皆停餐而来伟曰诸公敇司户仆张弼求鱼乎曰然又问弼曰渔人赵干藏巨鲤以小者应命汝于苇间得藏者携之而来方入县也司户吏坐门东糺曺吏坐门西方弈棊入及阶邹雷方博裴啗桃实弼言干之藏巨鱼也裴五令鞭之既付食工王士良者喜而杀乎逓相问诚然众曰子何以知之曰向杀之鲤我也众骇曰愿闻其说曰吾初疾困为所逼殆不可堪忽闷忘其疾恶求凉防杖而去不知其梦也既出郭其心欣欣然笼禽槛兽之得逸莫我如也渐入山山行益闷遂下游于江畔见江潭深净秋色可爱轻涟不动镜涵逺虚忽有思浴意遂脱衣于岸跳身便入自幼狎水成人已来絶不复戏遇此纵适实契宿心且曰人浮不如鱼快也安得摄鱼而健游乎旁有一鱼曰顾足下不愿耳正授亦易何况求摄当为足下图之决然而去未顷有鱼头人长数尺骑鲵来导从数十鱼宣河伯诏曰城居水游浮沉异道茍非其好则昩通波薛主簿意尚浮深迹思闲旷乐浩汗之域放懐清江厌巘崿之情投簮幻世暂从鳞化非遽成身可权充东潭赤鲤鸣呼恃长波而倾舟得罪于晦昩纎钩而贪饵见伤于明无或失身以羞其党尔其勉之听而自顾即已鱼服矣于是放身而游意往斯到波上潭底莫不从容三江五湖腾跃将遍然配留东潭每暮必复俄而饥甚求食不得循舟而行忽见赵干垂钩其饵芳香心亦知戒不近口曰我人也暂时为鱼不能求食乃吞其钩乎舍之而去有顷饥益甚思曰我是官人戏而鱼服纵吞其钩赵干岂杀我固当送我归县耳遂吞之赵干收纶以出干手之将及也伟连呼之干不听而以绳贯我腮乃系于苇间既而张弼来曰裴少府买鱼须大者干曰未得大鱼有小者十余斤弼曰奉命取大鱼安用小者乃自于苇间寻得伟而提之又谓弼曰我是汝县主簿化形为鱼游江何得不拜我弼不听提之而行骂亦不已干终不顾入县门见县吏坐者弈棊皆大声呼之略无应者唯笑曰可畏鱼三四斤余既而入阶邹雷方博裴啗桃实皆喜鱼大促命付防弼言干之藏巨鱼以小者应命裴怒鞭之我呌诸公曰我是汝同官而今见杀竟不相舍促杀之仁乎哉大呌而泣三君不顾而付鲙手王士良者方砺刃喜而投我于几上我又呌曰王士良汝是我之常使鲙手也因何杀我何不执我白于官人士良若不闻者按吾颈于砧上而斩之彼头适落此亦醒悟遂奉召尔诸公莫不大惊心生爱忍然赵干之获张弼之提县司之弈吏三君之临阶王士良之将杀皆见其口动实无闻焉于是三君并投鲙终身不食伟自此平愈后累迁华阳丞乃卒【出续怪録】




　　太平广记卷四百七十一
　　钦定四库全书
　　太平广记卷四百七十二　　宋　李昉等　编水族九
　　
　　陶唐氏　　　禹　　　　　洪
　　张广定　　　赣县吏　　　郗世了
　　孟彦晖　　　营陵　　　　兴业寺
　　唐太宗　　　刘彦回　　　吴兴渔者唐明皇帝　　寜晋民　　　史论
　　徐仲　　　　髙崇文　　　汴河贾客
　　南人　　　　阎居敬　　　池州民
　　李宗
　　陶唐氏
　　陶唐之世越裳国献千嵗神方三尺余背上有文皆科斗书记开辟已来帝命録之歴伏防述帝功徳铭曰朱书歴之文【出述异记】
　　禹
　　禹尽力渠沟导川夷岳黄龙曵尾于前负青泥于后河精之使者也颔下有印文皆古言作九州山水之字禹所穿凿之处皆以青泥封记其所使印其上今人聚土为界此之遗像也【出王子年拾遗】
　　洪
　　洪云千嵗灵五色具焉其雄额上两骨起似角以末朱浴之乃剔取其甲火炙捣服方寸匕日三尽一具夀千嵗【出抱朴子】
　　张广定
　　陈仲弓异闻记曰张广定乱避地有一女四嵗不能歩又不忍弃之乃县笼于古塜中冀他日得其骨及三年归取之见其尚活问之女答曰食尽即馁见其旁有一物引颈呼吸效之故能活广定入冡视之乃一也陈寔之言固不妄矣【出独异志】
　　赣县吏
　　晋义熙中范寅为南康郡时赣县吏说先入山采薪得二皆如二尺盘大薪未足遇有两骈生吏以侧置间复行采伐去处稍逺天雨懒复取后经十二年复入山见先一者甲巳枯一者尚生极长木所处可厚四寸许两头厚尺余如马鞍状【出幽明録】
　　郗世了
　　郗世了在防稽造墓其地多石后破大石得一长尺二寸许在石中石了无孔也得非石俱生乎既破出之行动如常无异石受如人刻安之【出灵异志】
　　孟彦晖
　　武成三年庚午六月五日癸亥广汉太守孟彦晖奏西湖有金径寸游于荷叶之上画图上闻【出録异记】
　　营陵
　　道州营陵中鼍甲长八尺下自然有文字前后四足各一有时行或逾山越水俗莫敢犯【出録异记】
　　兴业寺
　　九曲灵池在襄阳县东北三里遍学寺东古城旧有兴业寺今并入遍学寺唐景龙元年有陈留阮氏寓居襄阳舍财于此寺东院创造堂宇时嵗旱池涸即掘广深之急暴雨池溢乃是一大髙数尺如半张牀大岸侧而行众即惊呼遂跃入池中寺僧灵岫云院有折碑云兴业寺碑碑文梁散骑常侍庾元威撰其文可传者云此寺有灵一头长三尺五寸冬潜春现多歴年所随众上堂应时而食刺史安陆王照频遇此其壊碑因即扶竖今在遍学寺东院阮氏所修寺堂庭中浮屠前池见在深五尺方二十歩【出襄沔记】
　　唐太宗
　　唐武徳末太宗欲平内难苑池内有白游于荷叶之上太宗取之化为白石莹洁如玉登极之后降制曰皇天眷祐锡以寳【出録异记】
　　刘彦回
　　唐刘彦回父为湖州刺史有下寮于银坑得一长一尺持献刺史羣官毕贺云得此人夀一千嵗使君谢已非其人故自骑马送即至坑所其后十余年刺史亡彦回为房州司士家属之官属山水泛溢平地尽没一家惶惧不知所俄有大来引其路彦回与家人谋曰乃灵物今来相导状若神三十余口随而行悉是浅处歴十余里乃至平地得免水难举家惊喜亦不知其由至此夕彦回梦云已昔在银坑先使君之惠故此报恩【出广异记】
　　吴兴渔者
　　唐开元中吴兴渔者于苕溪上每见大四足各蹋一而行渔者知是灵持石投之中而获焉久之以献州从事裴裴召人人云此王者不可以卜小事所卜之物必死裴素狂妄时庭中有鹊其雏尚毨乃騐志之令卜者鑚焉数日大风损鹊巢鹊雏皆死寻又命卜其婢所懐娠是儿女兆云当生儿儿生寻亦死裴后竟进此也【出广异记】
　　唐明皇帝
　　唐明皇帝尝有方士献一小径寸而金色可爱云此神明而不食可置之枕笥之中辟巨蛇之毒上常贮巾箱中有小黄门恩渥方深而坐亲累窜南徼不欲屈法免之宻授此曰南荒多巨蟒常以置于侧可以无苦阉者拜受之及象郡之属邑里市舘舍悄然无一人投宿于旅馆是夜月明如昼而有风雨之声其势渐近因出此置于阶上良乆神伸颈吐气其火如綖直上髙三四尺徐徐散去已而游息如常向之风雨声亦已絶矣及明驿吏稍稍而至罗拜庭下曰昨知天使至合备迎奉适縁行旅误杀一蛇众知报寃蛇必此夕为害侧近居人皆出三五十里外避其毒气某等不敢逺出止在近山岩穴之中伏而待旦今则天使无恙乃神明所祐非人力也久之行人渐至当道有巨蛇十数皆已糜烂自此无复报寃之物人莫测其由逾年黄门召归长安复以金进上泣而谢曰不独臣之性命頼此生全南方之人永袪毒所全人命不知纪极实圣徳所及神之力也【出録异记】
　　宁晋民
　　唐建中四年赵州宁晋县沙河北有大棠梨百姓常祈祷忽有羣蛇数千自东南来渡北岸集棠梨下为二积留南岸者为一积俄见三径寸才绕行积蛇尽死乃各登积视蛇腹悉有疮若矢所中刺史康日知图甘棠梨三来献【出酉阳杂俎】
　　史论
　　唐史论作军时忽妻所居房中有光异之因与妻索房中且无所见一日妻早妆开奁奁中忽有金色如钱吐五色气弥满一室后常养之【出异记】
　　徐仲
　　福州唐贞元末有村人卖一笼其数十三贩药人徐仲以五锾获之村人云此圣不可杀徐置庭中一借而行八为导悉大六寸徐遂放于乾元寺后林中一夕而失【出酉阳杂俎】
　　髙崇文
　　唐賛皇公李徳裕曰蜀张仪筑成都城屡有頽壊时有周行旋走至是一行路筑之既而城果就予未至郡日尝闻殻犹在城内昨询访旧有军资库官宇文遇者言比常在库中元和初节度使髙崇文知之命工人截为腰带胯具自张仪至崇文千余载殻尚在而武臣毁之深可惜也【出戎幕闲谈】
　　汴河贾客
　　唐有贾客维舟汴河上获一巨于灶火中煨之是夕忘出之明日取视殻已燋矣拂拭去灰置于食牀上欲食良久伸颈足动徐行牀上其生如常众共异之投于水中游泳而去【出録异记】
　　南人
　　南人采溺以其性妬而与蛇交或雌蛇至有相趂闘噬力小致毙者采时取雄置瓷盌及小盘中于后以镜照之既见镜中即淫发而失溺又以纸炷火上防防其尻亦致失溺然不及镜照也得于道士陈钊又海上人云龙生三卵一为吉吊也其吉吊上岸与鹿交或于水邉遗精流槎遇之粘裹木枝如蒲桃焉色微青黄复似灰色号紫稍花益阳道别有方说【出北梦琐言】
　　阎居敬
　　新安人阎居敬所居为山水所浸恐屋壊移榻于户外而寝梦一乌人曰君避水在此我亦避水至此于君何害而廹迮我如是不快甚矣居敬寤不测其故尔夕三梦居敬曰岂吾不当止此耶因命移牀乃牀脚斜压一于户限外放之乃去【出稽神録】
　　池州民
　　池州民杨氏以卖鲊为业尝烹鲤鱼十头令儿守之熟忽闻釜中乞命者数四儿惊惧走告其亲共往视之釜中无复一鱼求之不得朞年所畜犬恒窥户限下而吠数日其家人曰去年鲤鱼得非在此耶即撒户视之得十头送之水中家亦无恙【出稽神録】
　　李宗
　　李宗为楚州刺史郡中有尼方行于市忽据地而坐不可推挽不食不语者累日所由司以告宗命武士扶起掘其地得大长数尺送之水中其尼乃愈【出稽神録】










　　太平广记卷四百七十二
　　钦定四库全书
　　太平广记卷四百七十三　宋　李昉等　编昆虫一
　　蜮射　　　　化蝉　　　　揖怒蛙
　　怪哉　　　　小虫　　　　虫
　　园客　　　　乌衣人　　　朱诞给使
　　辉夫　　　蝘蜓　　　　肉芝
　　千嵗蝙蝠　　蝇触帐　　　苍梧虫
　　蚱蜢　　　　施子然　　　厐企
　　蟾蜍　　　　蝇赦　　　　髪妖
　　桓谦　　　　青蜓　　　　朱诞
　　白蚓　　　　王双
　　蜮射
　　中记蜮以气射人去人三十歩即射中其影中人死十六七纪年云晋献公二年春周惠王居于郑郑人入王府取玉马玉化为蜮以射人也【出感应经】
