<!-- { "loadSidebar": true } -->
　　窦徳河南人也贞观中任都水使者旹年五十七奉使江西发路上船有一人附载窦公每食余恒啗附载者如是数日欲至扬州附载辞去公问曰何速荅曰某是司命使者因窦都水往扬州司命遣某追之公曰都水即是某也何不早言荅曰某虽追公公命合终于此地此行未至不可漏泄所以随公至此在路防公余食常愧扵懐意望免公此难以报长者深恵公曰可禳否荅曰颇闻道士王逺和乎公曰闻之使者曰今见居扬州府幽间事甚机宻幸勿泄之但某在船日恒赖公赐食懐愧甚深今不拯公遂成负徳王尊师行业幽显众共尊敬其所施为人天钦尚与人章醮有阨难者天曹皆赦公可屈节咨请得度斯难明晚奉报旋灭去公既奉敕初到扬州长史以下诸官皆来迎公未论事但问官僚见王尊师乎于旹诸官莫测其意催遣迎之须臾王尊师至屏左右具陈情事师曰比内修行正法至于祭醮之业皆所不为公衔命既重勉励为作法之效騐未敢悬知于是命侍童写章登坛拜奏明晚使者来报公曰不免矣公又求哀甚切使者曰事已如此更令奏之明晚当报仍买好白帋作钱扵净处咨白天曹吏使即烧却若不烧还不得用不尔曹司稽留行更得罪公然之又白师师甚不悦公曰惟命是遵垂拯济师哀之又奏明晚使者来还报云不免公苦问其故初不肯言后俛首荅曰道家章奏犹人间上章表耳前上之章有字失体次上之章复草书仍乞二字表奏人主犹须整肃况天尊大道其可忽诸所上之章咸弃掷既不闻彻有何济乎公又重使令其请托兼具以事白师师甚悦云审尔乎比窃疑章表符奏缪妄而已如公所言騐若是乎乃扵坛上取所奏之章见字误书草一如公言师云今奏之章贫道自写再三合格如法奏之明旦使者报公云事已谐矣师曰此更延十二年公谓亲表曰比见道家法未尝信之今防济防其騐如兹従今以往请终身事之便就清都观尹尊师受法箓举家奉道春秋六十九而卒【出门灵妙记】

　　太平广记卷七十一
　　钦定四库全书
　　太平广记卷七十二
　　道术二
　　张山人　　　王旻　　　　陆生
　　辅神通　　　孙甑生　　　叶静能
　　隐居　　　骡鞭客　　　许君
　　杜巫
　　张山人
　　唐曹王贬衡州旹有张山人技术之士王常出猎因得羣鹿十余头围已合计必擒获无何失之不知其处召山人问之山人曰此是术者所隐遂索水以刀汤禁之少顷扵水中见一道士长才及寸负囊挂杖蹩蹩而行众人视之无不见者山人乃取布针就水中刺道士左足遂见跛足而行即告曰此人易追止十余里遂命走向北逐之十余里果见道士跛足而行与水中见者状貌同遂以王命邀之道士笑而来山人曰不可责怒但以礼求请之道士至王问鹿何在曰鹿在矣向见诸鹿无故即死故哀之所以禁隐亦不敢放今在山侧耳王遣左右视之诸鹿隐扵小坡而不动王问其患足之由曰行数里忽患之王召山人与之相视乃旧识焉其足寻亦平复乃是郴州连山观侯生即从容遣之未期有一客过郴州寄宿此观缚马扵观门粪汚颇甚观主见而责之客大怒诟骂道士而去未十日客忽遇张山人山人谓曰君方有大厄葢有所触犯客即説前日与道士争骂之由山人曰此异人也为君祸却速往辞谢之不然不可脱也此为震厄君今夕所至当截一栢木长与身齐致所卧处以衣衾盖之身别处一屋以枣木作钉子七枝钉地依北斗状仍建辰位身居第二星下伏当免矣客大惊登旹却廻求得栢木来郴州宿扵山馆如言设法半夜忽大风雨雷电震扵前屋须臾电光直入所止客伏扵星下不敢动电入屋数四如有搜获之状不得而止比明前视栢木已为粉矣客益惧奔谢观主哀求生命久而方觧谓客曰人不可轻也毒蛇之辈尚能害人岂合无状相仵乎今已舍子矣客首罪而去遂求张山人厚报之也【出原化记】
　　王旻
　　太和先生王旻得道者也常逰名山五岳貌如三十余人其父亦道成有姑亦得道道髙扵父旻常言姑年七百嵗矣有人知其姑者常在衡岳或往来天台罗浮貌如童婴其行比陈夏姬唯以房中术致不死所在夫壻甚众天寳初有荐旻者诏徴之至则扵内道塲安置学通内外长扵佛教帝与贵妃杨氏旦夕礼谒拜扵牀下访以道术旻随事教之然大约在扵修身俭约慈悲为本以帝不好释典旻每以释教引之广陈报应以开其志帝亦雅信之旻虽长扵服饵而常饮酒不止其饮必小爵移晷乃尽一杯而与人言谈随机应对亦神者也人退皆得所未得其服饰随四时变改或食鲫鱼每饭稻米然不过多至葱韭荤辛之物咸酢非飬生者未尝食也好劝人食芦菔根叶云久食功多力甚飬生之物也人有传世世见之面貌皆如故葢及千嵗矣在京多年天寳六年南岳道者李遐周恐其恋京不出乃宣言曰吾将为帝师授以秘箓帝因令所在求之七年冬而遐周至与旻相见请曰王生恋世乐不能出耶可以行矣于是劝旻令出旻乃请扵髙密牢山合炼宗许之因改牢山为辅唐山许旻居之旻尝言张果天仙也在人间三千年矣姜抚地仙也夀九十三矣抚好杀生命以折己夀是仙家所忌此人终不能白日升天矣【出纪闻】
　　陆生
　　唐开元中有呉人陆生贡明经举在京贫无仆従常早欲试自驾其驴驴忽惊跃断缰而走生追之出啓夏门直至终南山下见一径登山甚熟此驴直上生随之上五六里至一处甚平旷有人家门庭整肃生窥之见茅斋前有葡萄架其驴系在树下生遂叩门良久见一老人开门延生入顔色甚异颇修敬焉遂命生曰坐生求驴而归主人曰郎君止为驴乎得至此幸防也某故取驴以召君君且少留当自悟矣又延客入宅见华堂宇林亭池沼盖仙境也留一宿馈以珍味饮酒欢乐声技皆仙者生心自惊骇未测其故明日将辞主人曰此实洞府以君有道吾是以相召指左右童数人曰此人本皆城市屠沽皆吾所教道成者能兴云致雨坐在立亡浮防世间人不能识君当处此而夀与天地长久岂若人间浮荣蛊菌之辈子愿之乎生拜谢曰敬授教老人曰授学师资之礼合献一女度君无因而得今授君一术求之遂令取一青竹度如人长授之曰君持此入城城中朝官五品以上三品以下家人见之投竹扵彼而取其女来但心存吾约无虑也然慎勿入权贵家力或能相制伏生遂持杖入城生不知公卿第宅已入数家皆无女而人亦无见其形者悮入户部王侍郎宅复入阁正见一女临镜晨妆生投杖于牀擕女而去比下阶顾见竹已化作女形僵卧在床一家惊呼云小娘子卒亡生将女去防侍郎下朝旹权要请谒盈街宅门重不得出隐扵中门侧王闻女亡入宅省视左右奔走不絶须臾公卿以下皆至门矣旹叶天师在朝奔遣屈生隐扵户下半日矣少顷叶天师至诊视之曰此非魅乃道术者为之耳遂取水喷呪死女立变为竹又曰此亦不逺搜尚在遂持刀禁呪绕宅寻索果扵门侧得生生既被擒遂枷锁捶拷讯其妖状生遂述其本情就南山同取老人遂令锢项领従人至山下往旹小径都已无矣所司益以为幻妄将领生归生向山恸哭曰老人岂杀我耶举头望见一径见老人杖防而下至山足府吏即欲前逼老人以杖画地遂成一水濶丈余生叩头哀求老人曰吾去日语汝勿入权贵家故违我命患自掇也然亦不可不救尔従人惊视之次老人取水一口噀之黒雾数里白昼如暝人不相见食顷而散已失陆生所在而枷锁委地山上小径与水皆不复见矣【出原化记】
　　辅神通
　　道士辅神通者家在蜀州幼而孤贫恒为人牧牛以自给神通牧所恒见一道士往来因而致敬相识数载道士谓神通曰能为弟子否荅曰甚快乃引神通入水中谓通曰我入之时汝宜随之无惮为也既入使至其居所屋宇严洁有药嚢丹灶牀下悉大还丹遂使神通看火兼教黄白之术经三年神通已年二十余思忆人间防道士不在乃盗还丹别贮一处道士归问其丹何在神通便推不见道士叹息曰吾欲授汝道要汝今若是曷足授我虽备诸法然无益长生也引至他道逐去便出神通甚悦﨑岖洞穴以药自资七十余日方至人间其后厌世事追思道士闻其往来在蜀州开元观遂请配度名于是其后闻道士至往后辄云已出如是数十度终不得见神通私以金百斤与房中奴令道士来可驰报奴得金后频来报更不得见蜀州刺史奏神通晓黄白宗试之皆騐每先以土锅煑水银随帝所请以少药投之应手而变帝求得其术防禄山之乱乃止【出广异记】
　　孙甑生
　　唐天寳中有孙甑生者深扵道术宗召至京师甑生善辏石累卵折草为人马乗之东西驰走太真妃特乐其术数召入宫试之及禄山之乱不知所之【出明皇杂録】
　　叶静能
　　唐汝阳王好饮终日不乱客有至者莫不留连旦夕旹术士叶静能常过焉王强之酒不可曰某有一生徒酒量可为王饮客矣然虽侏儒亦有过人者明日使谒王王试与之言也明旦有投刺曰道士常持满王引入长二尺既坐谈胚浑至道次三皇五帝厯代兴亡天旹人事经传子史厯厯如指诸掌焉王呿口不能对既而以王意未洽更咨话浅近谐戱之事王则懽然谓曰观师风度亦常饮酒乎持满曰唯所命耳王即令左右行酒已数廵持满曰此不足为饮也请移大器中与王自挹而饮之量止则已不亦乐乎王又如其言命醇醪数石置大斛中以巨觥取而饮之王饮中醺然而持满固不扰风韵转髙良久忽谓王曰某止此一杯醉矣王曰观师量殊未可足请更进之持满曰王不知度量有限乎何必见强乃复尽一杯忽倒视之则一大酒榼受五斗焉【出河东记】
　　隐居
　　贞元中有隐居者家扵湘楚间善隂阳占诀歌一百二十章旹故相国李公吉甫自尚书郎谪官东南一日隐居来谒公公久闻其名即延与语公命已之禄仕隐居曰公之禄真将相也公之夀九十三矣李公曰吾之先未尝有及七十者吾何敢望九十三乎隐居曰运举数乃九十三耳其后李公果相宪宗皇帝节制淮南再入相而薨年五十六旹元和九年十月三日也校其年月日亦符九十三之数岂非悬之妙乎隐居着隂阳占诀歌李公序其首【出宣室志】
　　骡鞭客
　　茅山黄尊师法箓甚髙扵茅山侧修起天尊殿讲説教化日有数千人旹讲筵初合忽有一人排闼呌呼相貌麤黒言辞鄙陋腰揷骡鞭如随商客骡仗者骂曰道士汝正熟睡耶聚众作何物不向深山学修道还敢谩语邪黄尊师不测下讲筵逊词众人悉惧不敢抵牾良久词色稍和曰岂不是修一殿郤用防钱曰要五千贯曰尽搬破甑釡及杂铁来约八九百斤掘地为炉以火销之探懐中取葫芦泻出两丸药以物搅之少顷去火已成上银曰此合得万余贯修观计用有余搅则所获无多但罢之黄生与徒弟皆相谢问其所欲笑出门去不知所之后十余年黄生奉诏赴京忽扵长街西见揷骡鞭者肩一幞子随骑驴老人行全无茅山气色黄生欲趋揖乃揺手指乗驴者复连叩头黄生但遥搕礼而已老人髪白如丝顔若十四五女子也【出逸史】
　　许君
