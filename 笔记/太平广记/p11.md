<!-- { "loadSidebar": true } -->
　　刘凭者沛人也有军功封寿光金乡侯学道于稷丘子常服石桂英及中岳石硫黄年三百余嵗而有少容尤长于禁气尝到长安诸贾人闻凭有道乃往拜见之乞得侍从求见祐防凭曰可耳又有百余人随凭行并有杂货约直万金乃于山中逢贼数百人防刅张弓四合围之凭语贼曰汝辈作人当念温良若不能展才布徳居官食禄当勤身苦体夫何有靣目豺狼其心相敎贼道危人利己此是伏尸都市肉飨乌鸢之法汝等弓箭当何所用于是贼射诸客箭皆反着其身须臾之间大风折木飞沙扬尘凭大呼曰小物辈敢尔天兵从头刺杀先造意者凭言絶而众兵一时顿地反手背上不能复动张口短气欲死其中首帅三人即鼻中出血头裂而死余者或能语曰乞放余生改恶为善于是诸客或斫杀者凭禁止之乃责之曰本拟尽杀汝犹复不忍今赦汝犹敢为贼乎皆乞命曰便当易行不敢复尔凭乃天兵赦之遂各能奔走去尝有居人妻病邪魅累年不愈凭乃之其家宅傍有泉水水自竭中有一蛟枯死又有古庙庙间有上常有光人止其下多遇暴死禽鸟不敢巢其枝凭乃勅之盛夏便枯死有大虵长七八丈悬其间而死后不复为患凭有姑子与人争地俱在太守坐姑子少党而敌家多亲助为之言者四五十人凭反覆良久忽然大怒曰汝辈敢尔应声有雷电霹赤光照燿满屋于是敌人之党一时顿地无所复知太守甚怖为之跪谢曰愿君侯少寛威灵当为理断终不使差失日移数丈诸人乃能起汉孝武帝闻之诏徴而试之曰殿下有怪輙有数十人绛衣披髪持烛相随走马可效否凭曰此小耳至夜帝伪令人作之凭于殿上以符掷之皆面抢地以火焠口无气帝大惊曰非此也朕以相试耳乃解之后入太白山中数十乡复归乡里顔色更少【出神仙传】
　　栾巴
　　栾巴者蜀郡成都人也少而好道不修俗事时太守躬诣巴请屈为功曹待以师友之礼巴陵太守曰闻功曹有道宁可试见一竒乎巴曰唯即平坐却入壁中去冉冉如云气之状须臾失巴所在壁外人见化成一虎人并惊虎径还功曹舍人往视虎虎乃巴成也后举孝廉除中迁豫章太守庐山庙有神能于帐中共外人语饮酒空中投杯人往乞福能使江湖之中分风举帆行各相逢巴至郡往庙中便失神所在巴曰庙诈为天官损百姓日久罪当治之以事付功曹巴自行捕逐若不时讨恐其后游行天下所在血食枉病良民责以重祷乃下所在推问山川社稷求踪迹此于是走至齐郡化为书生善谈五经太守即以女妻之巴知其所在上表请解郡守往捕其不出巴谓太守贤壻非人也是老诈为庙神今走至此故来取之太守召之不出巴曰出之甚易请太守笔砚设案巴乃作符符成长啸空中忽有人将符去亦不见人形一坐皆惊符至书生向妇涕泣曰去必死矣须臾书生自赍符来至庭见巴不敢前巴叱曰老何不复尔形应声即便为一貍叩头乞活巴勅杀之皆见空中刀下貍头堕地太守女已生一儿复化为貍亦杀之巴去还豫章郡多又多独足为百姓病巴到后更无此患妖邪一时消灭后徴为尚书郎正旦大会巴后到有酒容赐百官酒又不饮而西南向噀之有司奏巴不敬诏问巴巴曰臣乡里以臣能治防人生为臣立庙今旦有耆老皆来臣庙中享臣不能早饮之是以有酒容臣适见成都市上火臣故潄酒为雨救之非敢不敬当请诏问虚诏抵罪乃发驿书问成都已奏言正旦食后失火须臾有大雨三阵从东北来火乃止雨着人皆作酒气后一旦忽大风雨天地晦防对坐不相见因失巴所在寻闻巴还成都与亲故别称不更还老幼皆于庙中送之云去时亦风雨晦防莫知去处也【出神仙传】
　　左慈
　　左慈字元放庐江人也明五经兼通星气见汉祚衰天下乱起乃叹曰值此衰乱官髙者危财多者死当世荣华不足贪也乃学道尤明六甲能役使神坐致行厨精思于天柱山中得石室中九丹金液经能变化万端不可胜记魏曹公闻而召之闭一石室中使人守视断谷期年乃出之顔色如故曹公自谓生民无不食道而慈乃如是必左道也欲杀之慈已知求乞骸骨曹公曰何以忽尔对曰欲见杀故求去耳公曰无有此意公却髙其志不茍相留也乃为设酒曰今当逺旷乞分杯饮酒公曰善是时天寒温酒尚慈防道簪以挠酒须臾道都尽如人磨墨初公闻慈求分杯饮酒谓当使公先饮以与慈耳而防道簪以画杯酒中断其间相去数寸即饮半半与公公不善之未即为饮慈乞尽自饮之饮毕以杯掷屋栋杯悬揺动似飞鸟俯仰之状若欲落而不落举坐莫不视杯良久乃坠既而已失慈矣寻问之还其所居曹公遂益欲杀慈试其能免死否乃勅收慈慈走入羣羊中而追者不分乃数本羊果余一口乃知是慈化为羊也追者语主人意欲待见先生暂还无怯也俄而有大羊前跪而曰为审尔否吏相谓曰此跪羊慈也欲收之于是羣羊咸向吏言曰为审尔否由是吏亦不复知慈所在乃止后有知慈处者告公公又遣吏收之得慈慈非不能故示其神化耳于是受执入狱狱吏欲拷掠之户中有一慈户外亦有一慈不知孰是公闻而愈恶之使引出市杀之须臾忽失慈所在乃闭市门而索或不识慈者问其状言眇一目着青巾青单衣见此人便收之及尔一市中人皆眇目着葛巾青衣卒不能分公令普逐之如见便杀后有人见知便斩以献公公大喜及至视之乃一束茅验其尸亦亡处所后有人从荆州来见慈刺史刘表亦以慈为惑众拟收害之表出耀兵慈意知欲见其术乃徐徐去因又诣表云有薄礼愿以饷军表曰道人单侨吾军人众安能为济乎慈重道之表使视之有酒一斗器盛脯一束而十人共举不胜慈乃自出取之以刀削脯投地请百人奉酒及脯以赐兵士酒三杯脯一片食之如常脯味凡万余人皆周足而器中酒如故脯亦不尽坐上又有宾客千人皆得大醉表乃大惊无复害慈之意数日乃委表去入东吴有徐堕者有道术居丹徒慈过之堕门下有宾客车牛六七乗欺慈云徐公不在慈知客欺之便去客即见牛在杨杪行适上即不见下即复见行上又车毂皆生荆棘长一尺斫之不断推之不动客大惧即报徐公有一老翁眇目吾见其不急之人因欺之云公不在去后须臾牛皆如此不知何等意公曰咄咄此是左公过我汝曹那得欺之急追可及诸客分布逐之及慈罗布叩头谢之慈意解即遣还去及至车牛等各复如故慈见吴主孙讨逆复欲杀之后出游请慈俱行使慈行于马前欲自后刺杀之慈在马前着木履挂一竹杖徐徐而行讨逆着鞭防马操兵逐之终不能及讨逆知其有术乃止后慈以意告仙公言当入霍山合九转丹遂乃仙去【出神仙传】
　　大茅君
　　大茅君盈南至句曲之山汉元寿二年八月己酉南岳真人赤君西城王君及诸青童并从王母降于盈室顷之天皇大帝遣绣衣使者冷广子期赐盈神玺玉章太微帝君遣三天左宫御史管修条赐盈八龙锦与紫羽华衣太上大道君遣协晨大夫叔门赐盈金虎真符流金之铃金阙圣君命太极真人正一止王郎王忠鲍丘等赐盈以四节咽胎流眀神芝四使者授讫使盈食芝佩玺服衣玉带符握铃而立四使者告盈曰食四节芝者位为真卿食金阙玉芝者位为司命食流明金英者位为司禄食长曜双飞者位为司命真伯食夜光洞草者总主在左御史之任子尽食之矣寿齐天地位为司命上真东岳上卿统吴越之神仙综江左之山源矣言毕使者俱去五帝君各以方面车服降于其庭传太帝之命赐紫玉之版黄金刻书九锡之文拜盈为东岳上卿司命真君太元真人事毕俱去王母及盈师西城王君为盈设天厨酣宴歌灵之曲宴罢王母携王君及盈省顾盈之二弟各授道要王母命上元夫人授茅固茅衷太霄书丹景道精等四部寳经王母执太霄书命侍女张灵子执交信之盟以授于盈固及事讫西王母升天而去其后紫虚元君魏华存夫人请斋于阳洛之山元之台西王母与金阙圣君降于台中乗八景之舆同诣清虚上宫传玉清书四卷以授华存是时三元夫人冯双珠紫阳左仙公石路成太极髙仙伯延盖公子西城真人王方平太虚真人南岳真人赤松子桐栢真人王乔等三十余真各歌太极隂歌之曲王母为之歌曰驾我八景舆歘然入玉清龙羣拂霄上虎斾摄朱兵逍遥津际万流无暂停哀此去留防刼尽天地倾当寻无中景不死亦不生体彼自然道寂观合太防南岳拟贞干玉英耀颖精有任靡其事虚心自受灵嘉防降河曲相与乐未央王母歌毕三元夫人答歌亦毕王母及三元夫人紫阳左公太极仙伯清灵王君乃防南岳魏华存同去东南行俱诣天台霍山过句曲之金坛宴太元真人茅叔申于华昜洞天留华存于霍山洞宫玉宇之下众真皆从王母升还台矣【出集仙传】












　　太平广记卷十一
　　钦定四库全书
　　太平广记卷十二
　　神仙十二
　　壶公　　　　蓟子训　　　董奉
　　李常在
　　壶公
