<!-- { "loadSidebar": true } -->
　　防稽张然滞役有少妇无子唯与一奴守舍奴遂与妇通然素养一犬名乌龙常以自随后归奴欲谋杀然盛作饮食妇语然与君当大别离君可彊啖奴已张弓防矢须然食毕然涕泣不能食以肉及饭掷狗祝曰养汝经年吾当将死汝能救我否狗得食不噉唯注睛视奴然拍膝大唤曰乌龙狗应声伤奴奴失刀遂倒狗咋其隂然因取刀杀奴以妻付县杀之【出续捜神记】
　　杨褒
　　杨褒者庐江人也褒旅游至亲知舍其家贫无备舍唯养一犬欲烹而饲之其犬乃跪前足以目视褒异而止之不令杀乃求之亲知褒将犬归舍经月余常随出入褒妻乃异志于褒褒莫知之经嵗余后褒妻与外宻契欲杀褒褒是夕醉归妻乃伺其外来杀褒既至方欲入室其犬乃齧折其足乃咬褒妻二人俱伤甚矣邻里俱至救之褒醒见而搜之果获其刀邻里闻之送县推鞫妻以实告褒妻及怀刀者并处极法【出集异记】
　　郑韶
　　郑韶者隋炀帝时左散骑常侍大业中授闽中太守韶养一犬怜爱过子韶有从者数十人内有薛元周者韶未达之日已事之韶迁太守略无恩恤元周忿恨以刀久伺其便无得焉时在闽中隋炀帝有使到韶排马造迎之其犬乃衔拽衣襟不令出宅馆吏驰告云使入郭韶将欲出为犬拽衣不放韶怒令人缚之于柱韶出使宅大门其犬乃掣断绳而走依前拽韶衣不令去韶抚犬曰汝知吾有不测之事乎犬乃嘷吠跳身于元周队内咬杀薛元周韶差人搜元周衣下果藏短劎耳【出集异记】
　　桞超
　　桞超者唐中宗朝为谏议大夫因得罪黜于岭外超以清俭自守凡所经州郡不干挠廉牧以自给而领二奴掌阁掌书并一犬至江州超以郁愤成疾二奴欲图其资装乃共谋曰可奉毒药于谏议我等取财而为良人岂不好乎掌书曰善掌阁乃启超曰人言有宻诏到不全谏议命谏议家族将为奈何超曰然汝等当修馔伺吾食毕可进毒于吾吾甘死矣掌阁等闻言乃备珍馔掌阁在厨修办掌书进之于超超食次忽见其犬乃分与食之涕泣抚犬曰我今日死矣汝托于何人耶犬闻之不食走入厨乃咬掌阁喉复至堂前啮掌书二奴俱为犬所杀超未晓其事后经数日敕诏还京而复雪免乃知其犬之灵矣【出集异记】
　　姚甲
　　吴兴姚氏者开元中被流南裔其人素养二犬在南亦将随行家奴附子及子小奴悉皆勇壮谋害其主然后举家北归姚所居偏僻邻里不接附子忽谓主云郎君家本北人今窜南荒流离万里忽有不祥奴当扶持丧事北归顷者以来已觉衰惫恐溘然之后其余小弱则郎君骸骨不归故郷伏愿图之姚氏晓其意云汝欲令我死耶奴曰正尔虑之姚请至明晨及期奴父子具膳劝姚饱食觞哽咽心既仓皇初不能食但以物饲二犬值奴入厨因抚二犬云吾养汝多年今奴等杀我汝知之乎二犬自尔不食顾主悲号须臾附子至一犬咋其喉断而毙一犬遽入厨又咋其小奴喉亦断又咋附子之妇杀之姚氏自尔获免【出广异记】
　　刘巨麟
　　刘巨麟开元末为广府都督在州恒养一犬雄劲多力大至驯附有异于他巨麟常夜迎使犬忽遮防不欲令出巨麟亦悟曰犬不使我行耶徘徊良久人至白使近巨麟叱曰我行部从如云宁有非意之事使家人闗犬而出上马之际犬亦随之忽咋一从者喉中顷之死巨麟惊愕搜死者怀中得利匕首初巨麟常鞭棰此仆故修其怨私欲报复而犬逆知之是以免难【出摭异记】
　　章华
　　饶州乐平百姓章华元和初常养一犬每樵采入山必随之比舍有王华者往来犬輙吠逐三年冬王华同上山林采柴犬亦随之忽有一虎榛中跳出搏王华盘踞于地然犹未伤乃踞而坐章华叫喝且走虎又舍王华来趁章华既获复坐之时犬潜在深草见华被擒突出跳上虎头咋虎之鼻虎不意其来惊惧而走二人皆僵仆在地如沉醉者其犬以鼻袭其主口取气即吐出涎水如此数四其主稍苏犬乃复以口袭王华之口亦如前状良久王华能行相引而起犬伏作醉状一夕而毙矣【出原化记】
　　范翊
　　范翊者河东人也以武艺授禆将养一犬甚异人性翊有亲知陈福亦署禆将翊差往淮南充使收市绵绮时福充副焉翊因酒席恃气而蔑福因成雠恨乃暗搆翊罪潜申主帅主帅不晓其由谓其摭实乃停翊职翊饮恨而归福乃大获补署其犬见翊沉废乃往福舍伺其睡咋防其首衔归示翊翊惊惧将福首及领犬诣主帅请罪主帅诘之翊以前事闻主帅察之却归翊本职其犬主帅留在使宅【出集异记】
　　郭钊
　　郭司空钊大和中自梓潼移镇西凉府时有阍者甚谨朴钊念之多委以事尝一日钊命市纹缯丝帛百余段其价倍且以为欺我即囚于狱用致其罪狱既具钊命笞于庭忽有十余犬争拥其背吏卒莫能制钊大异之且讯其事阍者曰某好阅佛氏金刚经自孩稚常以食饲羣犬不知其他钊叹曰犬尚能感其惠吾安可以不施恩遂释放阍者【出宣室志】
　　卢言
　　卢言者上党人也常旅泊他邑路行忽见一犬羸痩将死矣言悯之乃养经旬日其犬甚肥泽自尔凡所歴郡邑悉领之后将抵亳忽于市肆遇友人邀饮大醉而归乃入房就寝俄而邻店火发犬忙迫乃上床于言首嘷吠乃衔衣拽之言忽惊起乃见火已爇其屋柱透走而出方免斯难【出集异记】
　　赵叟
　　扶风县西有大和寺在髙冈之上其下有龛豁堂中有贫者赵叟家焉叟无妻儿病足伛偻常策杖行乞里中人哀其老病且穷无所归率给以食叟既得食常先聚羣犬以飡之后嵗余叟病寒卧于龛中时大雪叟无衣裸形俯地且战且呻其羣犬俱集于叟前揺尾而嘷已而环其袵席竞以足拥叟体由是寒少觧后旬余竟以寒死其龛犬俱哀鸣昼夜不歇数日方去【出宣室志】
　　陆机
　　晋陆机少时颇好猎在吴有家客献快犬曰黄耳机仕洛常将自随此犬慧能解人语又常借人三百里奴犬识路自随机羁官京师久无家问机戏语犬曰我家絶无书信汝能赍书驰取消息否犬喜揺尾作声应之机试为书盛以竹筒系犬颈犬出驿路走向吴饥则入草噬肉每经大水輙依渡者弭毛掉尾向之因得载渡到机家口衔筒作声示之机家开筒取书看毕犬又向人作声如有所求其家作答书内筒复系犬颈犬复驰还洛计人行五旬犬往还才半后犬死还葬机家村南二百歩聚土为坟村人呼之为黄耳塜【出述异记】
　　石度
　　宋元徽中有石度者畜一黄犬生一子而色白犬母爱之异常每衔食饲之及长成度每出猎未归犬母輙门外望之后度患气渐就危笃医为处方须白狗肺焉市索卒不得乃杀所畜白狗取肺以供汤用既而犬母跳跃嘷叫累日不息其家人煮狗与客食之投骨于地犬母輙衔置屋中食毕乃移入后园中一桑下掘土埋之日夕向嘷吠月余方止而度所疾不瘳以至于卒终谓左右曰汤不救我疾实枉杀此狗其弟法度自此不食犬肉焉【出述异记】
　　齐琼
　　唐禁军大挍齐琼者始以驰骋大承恩宠以是假御中衔至于剧宪家畜良犬四常畋游广囿輙饲以粱肉其一独塡茹咽喉齿牙间以出如隐丛薄然后食食已则复至齐窃异之一日令仆伺其所往则北垣枯窦有母存焉老瘠疥秽吐哺以饲齐亦义者竒叹久之乃命箧牝犬归以贩茵席之余饼饵饱之犬则揺尾俯首若怀知感尔后擒奸逐狡指顾如飞将扈猎驾前必获丰赏逾年牝死犬加勤効又更律琯齐亦殂落犬嘷吠终夕呱呱不辍越月将有事于丘陇则留獒以御奸盗及悬窆之夕犬独来足踣土成坳首叩棺见血掩土未毕犬亦致毙【出述异记】
　　石从义
　　秦州都押衙石从义家有犬生数子其一献戎帅琅琊公自小至长与母相隔及节使率大将与诸挍防猎于郊原其犬忽子母相遇于田中欣喜之貎不可状名猎罢各逐主归自是其子逐日于使厨内窃肉归饲其母至有衔其头肚肩脇盈于衙将之家衙中人无有知者【出玉堂闲话】
　　田招
　　田招者广陵人也贞元初招以他事至于宛陵时招有表弟薛袭在彼袭见招至主礼极厚因一日招谓袭曰我思犬肉食之袭乃诸处觅之了不可得招曰汝家内犬何用可杀而食之袭曰此犬养来多时谁忍下手招曰吾与汝杀之言讫招欲取犬忽乃失之莫可求觅后经旬日招告袭将归广陵袭以亲表之分遂重礼而遣之招出郭至竹室歩歇次忽见袭犬在道侧招认而呼之其犬乃揺尾随之招夜至旅店将宿其犬亦随而宿之伺招睡乃咋其首衔归焉袭惧遂以兹事白于州县太守遣人覆騐异而释之【出集异记】
　　裴度
　　裴令公度性好养犬凡所宿设燕防处悉领之所食物余者便和椀与犬食时子壻李甲见之数谏裴令曰人与犬何恶之甚犬正食见李谏乃弃食以目视李而去裴令曰此犬人性必讐于子窃虑之李以为戏言将欲午寝其犬乃蹲而向李李见之乃疑犬讐之犬见未寝又出其户李见犬去后乃以巾栉安枕多排衣服以被覆之其状如人寝李乃藏于异处视之逡巡犬入其户将谓李已睡乃跳上寝床当喉而啮啮讫知谬犬乃下牀愤跳号吠而死【出集异记】






　　大平广记巻四百三十七
　　钦定四库全书
　　太平广记巻四百三十八　　宋　李昉等　编畜兽五
　　犬下
　　李道豫　　　朱休之　　李叔坚
　　王瑚　　　　李德　　　温敬林
　　庾氏　　　　沈霸　　　田琰
　　王仲文　　　崔惠童　　李义
　　胡志忠　　　韩生　　　杜修己
　　袁继谦
　　犬下
　　李道豫
　　安国李道豫宋元嘉中其家犬卧于当路豫蹶之犬曰汝即死何以我豫未几而卒【出述异记】
　　朱休之
　　有朱休之者元嘉中与兄弟对坐之际其家犬忽蹲视二人而笑因揺头而言曰言我不能歌听我歌梅花今年故复可那汝明年何其家靳犬不杀至梅花时兄弟相鬬弟奋防伤兄系经年至夜举家疫死【出集异记】
　　李叔坚
　　汉汝南李叔坚少时从事其家犬忽人立而行家人咸请杀之叔坚曰犬马谕君子见人行而效之何伤也后叔坚解冠榻上犬戴之以走家人大惊叔坚亦无所怪犬寻又于灶前畜火家人益惊愕叔坚曰儿婢皆在田中犬助畜火幸可不烦邻里亦何恶也居旬日犬自死竟无纎芥之灾而叔坚终享大位【出风俗通】
　　王瑚
　　山阳王瑚字孟琏为东海兰陵人夜半时有黑帻白单衣吏诣县扣阁迎之忽然不见如是数年后伺之见一老狗黑头白躯犹故至阁使人以白孟琏杀之乃絶【出搜神记】
　　李德
　　司空东莱李德停丧在殡忽然见形坐祭床上顔色服餙真德也见儿妇孙子次戒家事亦有条贯鞭朴奴婢皆得其过饮食既饱辞诀而去家人大小哀割断絶如是四五年其后饮酒多醉而形露但见老狗便共打杀因推问之则里中沽酒家狗也【出搜神记】
　　温敬林
　　晋秘书监太原温敬林亡一年妇柏氏忽见林还共寝处不肯见子弟兄子来见林林小开出面见之后酒醉形露是邻家老黄狗乃打死之【出幽明録】
　　庾氏
　　太叔王氏后娶庾氏女年少美色王年六十常宿外妇深无忻后忽一夕见王还燕婉兼常昼坐因共食奴从外来见之大惊以白王王遽入伪者亦出二人交防中庭俱着白帢衣服形貎如一眞王便先举杖打伪者伪者亦报打之二人各敕子弟令举手王儿乃突前痛打遂成黄狗王时为防稽府佐门士云恒见一老黄狗自东而来其妇大耻发病死【出续搜神记】
　　沈霸
