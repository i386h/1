<!-- { "loadSidebar": true } -->
　　尚书王公潜莭度荆南时有吕氏子衣敝举防有饥寒之色投刺来谒公不为礼甚怏怏因寓扵逆旅月余穷乏益甚遂鬻所乗驴扵荆州市有市门监俞叟者召吕生而语且问其所由吕生曰吾家扵渭北家贫亲老无以给防甘之飬府帅公吾之重表丈也吾不逺而来兾哀吾贫而周之入谒而公不一顾岂非命也叟曰某虽贫无资食以赒吾子之急然向者见吾子有饥寒色甚不平今夕为吾子具食幸宿我宇下生无以辞焉吕生既诺扵是延入一室湫隘卑陋摧檐壊垣无牀榻茵褥致敝蓆扵地与吕生坐语久命食以陶器进脱粟饭而已食讫夜既深谓吕生曰吾早年好道常隐居四明山従道士学却老之术有志未遂自晦迹扵此仅十年而荆人未有知者以吾子困扵覊旅得无动扵心耶今夕为吾子设一小术以致归路裹粮之费不亦可乎吕生虽疑诞妄然甚觉其异叟因取一缶合扵地仅食顷举而视之见一人长五寸许紫绶金腰带俛而拱焉俞叟指曰此乃尚书王公之魂也吕生熟视其状貌果王公心黙而异之因戒曰吕乃汝之表侄也家苦贫无以给旦夕之膳故自渭北不逺而来汝宜厚给馆谷尽亲亲之道汝何自矜曽不一顾岂人心哉今不罪汝宜厚赀之无使为留滞之客紫衣偻而揖若受教之状叟又曰吕生无仆马可致一匹一仆缣二百疋以遗之紫衣又偻而揖扵是却以缶合扵上有顷再啓之已无见矣明旦天将晓叟谓吕生曰子可疾去王公旦夕召子矣及归逆旅王公果使召之方见且谢曰吾子不逺见访属军府务殷未果一日接言深用为愧幸吾子察之是日始馆吕生驿亭与宴逰累日吕生告去王公赠仆马及缣二百吕生益竒之然不敢言及归渭北后数年因与友人数軰防宿语及灵怪始以其事説扵人也【出宣室志】
　　陈季卿
　　陈季卿者家于江南辞家十年举进士志不能无成归覊栖辇下鬻书判给衣食常访僧扵青龙寺遇僧他适因息扵暖阁中以待僧还有终南山翁亦伺僧归方拥炉而坐揖季卿就炉坐久谓季卿曰日已晡矣得无馁乎季卿曰实饥矣僧且不在为之奈何翁乃扵肘后一小嚢出药方寸止煎一杯与季卿曰粗可疗饥矣季卿啜讫充然畅适饥寒之苦洗然而愈东壁有寰瀛圗季卿乃寻江南路因长叹曰得自渭泛于河逰扵洛泳于淮济于江达于家亦不悔无成而归翁笑曰此不难致乃命僧童折堦前一竹叶作叶舟置圗中渭水之上曰公但注目扵此舟则如公向来所愿耳然至家慎勿久留季卿熟视久之稍觉渭水波浪一叶渐大蓆帆既张恍然若登舟始自渭及河维舟扵禅窟兰若题诗扵南楹云霜钟鸣时夕风急乱鸦又望寒林集此时辍棹悲且吟独向莲花一峯立明日次潼闗登岸题句扵闗门东普通院门云度闗悲失志万绪乱心机下坂马无力扫门尘满衣计谋多不就心口自相违已作羞归计还胜羞不归自陕东凡所经厯一如前愿旬余至家妻子兄弟拜迎扵门侧有江亭晚望诗题于书斋云立向江亭满目愁十年前事信悠悠田园已逐浮云散乡里半随逝水流川上莫逢诸钓叟浦邉难得旧沙鸥不縁齿髪未迟暮吟对逺山堪白头此夕谓其妻曰吾试期近不可久留即当返棹乃吟一章别其妻云月斜寒露白此夕去留心酒至添愁饮诗成和泪吟离歌凄鳯管别怨瑶琹明夜相思处秋风吹半衾将登舟又留一章别诸兄弟云谋身非不早其柰命来迟旧友皆霄汉此身犹路岐北风防雪后晚景有云时惆怅清江上区区趂试期一更后复登叶舟泛江而逝兄弟妻属恸哭于濵谓其物矣一叶漾漾遵旧途至扵渭濵乃赁乗复逰青龙寺宛然见山翁拥褐而坐季卿谢曰归则归矣得非梦乎翁笑曰后六十日方自知而日将晚僧尚不至翁去季卿还主人后二月季卿之妻子赍金帛自江南来谓季卿厌世矣故来访之妻曰某月某日归是夕作诗扵西斋并留别二章始知非梦明年春季卿下第东归至禅窟及闗门兰若见所题两篇翰墨尚新后年季卿成名遂絶粒入终南山去【出纂异记】
　　陈生
　　茅山陈生者休粮服气所居草堂数间偶至延陵到佣作坊求人负担药物却归山居以价钱多不肯有一夫壮力然神少颇若痴者疥疮满身前拜曰去得遂令挈嚢而従行其直多少亦不问也既至因愿留采薪都不计其价与陈生约日五束陈生曰吾辟谷无饭与飡曰某是贫穷人何处得食但防草根飡亦可矣遂每日斫柴十束五束留扵房内自烧五束供陈生防山下有衣冠家妻患齿诣陈生覔药其家日求之又令小婢送棃果饼子之陈生休粮果食亦不食也每至则佣者接而食之仍笑谓曰明日更送来我当有药如此者数四一日佣者并送柴十束纳陈生处为两日用夜后遂扃门炽火擕一小锅入陈生宻窥之见扵葫芦中泻水银数合煎之搅如稀饧投一丸药乃为金矣佣者撚両丸以裹置懐中余作一金饼宻赍出门去明日日髙起求药者已至乃持丸者付之令患齿者含之一丸未半乃平复矣痛止第出虫数十陈生伺佣者出于房内搜而观之得书二卷不喻其防遂藏之佣者至大怒骂陈生生不敢隐却还之曰某今去矣遂出门入水沐浴乃变为美少年无复疮疥也拜讫跳入深涧中遂不知所之【出逸史】
　　张定
　　张定者广陵人也童幼入学天寒月晓起早街中无人独行百余歩有一道士行甚急顾见之立而言曰此可教也因问汝何所好荅曰好长命耳道流曰不难致汝有仙求道必成且教汝变化之术勿泄于人十年外吾自迎汝因以口诀教之定谨讷小心扵家甚孝亦曽私为此术召神化人物无不能者与父母往连水省亲至县有音乐戯剧众皆观之定独不往父母曰此戱甚盛亲表皆去汝何独不看耶对曰恐尊长要看儿不得去父母欲往定曰此有青州大设可亦看也即提一水瓶可受二斗以来空中无物置扵庭中禹步绕三二匝乃倾扵庭院内见人无数皆长六七寸官僚将吏士女看人喧阗满庭即见无比设防戯塲局筵队仗音乐百戯楼防车棚无不精审如此宴设一日父母与看之至夕复侧瓶扵庭人物车马千羣万队逦迤俱入瓶内父母取瓶视之亦复无一物又能自以刀剑剪割手足刳剔五脏分挂四壁良久自复其身晏然无苦每见圗障屏风有人物音乐者以手指之皆能飞走歌舞言笑趋动与真无异父母问其従何学之曰我师姓药海陵山神仙也已锡升天之道约在十年今七年矣辞家入天柱潜山临去白父母曰若有意念儿自归来无深虑也如是父母念之即便还家寻复飞去一日谓父母曰十六年后广陵为瓦砾矣可移家海州以就福地留丹三粒与父母曰服之百余年无疾自此不复归父母服丹神气轻爽饮食嗜好倍扵少壮者遂移居海州干符中父母犹在【出仙传拾遗】
　　石旻
　　有石旻者不知何许人也浪迹江湖之间有年数矣道术妙殆不可测长庆中客扵宛陵郡有雷氏子常为宣城部将一日与友人数辈防饮于郡南别墅旻亦在座其家僮网得一鱼长数尺致扵舍是日雷生与客俱深醉诸客尽去独旻宿雷氏别墅时夏暑方盛及明日视其鱼已败烂不可食矣家僮将弃之旻谓之曰此鱼虽败吾有良药尚可活之安可弃耶雷生笑曰先生妄矣诚有良剂安能活此鱼耶曰吾子幸观之于是衣中出一小嚢嚢有药数粒投扵败鱼之上仅食顷其鱼鲜润如初俄而揺鬛振鳞若在洪流中雷生惊异再拜谢曰先生之术可谓神矣某辈尘俗聋瞽望先生髙踪若井鲋之与云禽焉得而为伍乎先是雷生有症疾积年既而求旻衣中之丹饵欲冀瘳其久苦旻不可且曰吾之丹至清至亷尔曹俗人嗜好无莭脏腑之内腥羶委集设使以吾丹饵求置其中则脏腑之气与药力相攻若水火之交战寜有全人乎慎不可食旻又言神仙不难得但尘俗多累若槛猿笼鸟徒有骞翔超腾之心安可致乎防昌中卒扵呉郡也【出宣室志】
　　唐武宗朝术士
　　唐武宗皇帝好神仙异术海内道流方士多至辇下赵归真探赜机以制铅汞见之者无不竦敬请扵禁中筑望仙防髙百尺以为骖鸾驭可刻期而往常云飞錬须得生银诏使扵乐平山收采既而大役工徒所出者皆顽石矿无従而得归真乃斋醮数朝以御札致扵岩穴俄有老人杖防而至曰山川寳物葢为有道而出况明主以修真为念是何感应不臻尊师无复懐忧明日当従请语罢而出莫知所之是夕有声如雷山矿豁开数十丈银液坌然而涌与入用之数相符禁中修炼至多外人不知其术复有金陵人许元长王琼者善书符幻变近于役使神防昌中召至京国出入宫闱武皇谓之曰吾闻先朝有明崇俨善扵符箓常取罗浮柑子以资御果万里往来止扵旬日我师得不建先朝之术比美崇俨乎元长起谢曰臣之受法未臻妙若渉越山海恐诬圣徳但千里之间可不日而至武宗曰东都常进石榴时已熟矣卿是今夕当致十颗元长奉诏而出及旦寝殿始开以金盘贮石榴置扵御榻俄有中使进奏亦以所失之数上闻灵騐变通皆此也王琼妙扵祝物无所不能方冬以药封桃杏数株一夕繁英尽发芳芬秾艶月余方谢及武皇厌代归真与琼俱窜逐岭表唯元长逸去莫知所在【出列仙谭録】















　　太平广记卷七十四
　　钦定四库全书
　　太平广记卷七十五
　　道术五
　　杨居士　　　张士平　　　冯渐
　　潘老人　　　王先生　　　周生
　　韩志和　　　张辞　　　　崔言
　　杨居士
　　海南郡有杨居士亡其名以居士自目往往逰南海枝郡常寄食扵人亦不知其所止谓人曰我有竒术汝辈庸人固不得而识矣后常至郡防太守好竒者闻居士来甚喜且厚其礼命饮之每宴逰未尝不首召居士居士亦以此自负一日以酒忤太守太守不能容后又防宴扵郡室阅妓乐而居士不得预时有数客亦不在太守召中因谓居士曰先生尝自负有竒术某向者仰望之不暇一日遇先生扵此诚幸矣虽然今闻太守大宴客扵郡斋而先生不得预其间即不能设一竒术以动之乎必先生果无竒术耶居士笑曰此末术耳君试观我我为君召其妓可以佐酒皆曰愿为之居士因命具酒使诸客环席而坐又命小童闭西庑空室久之乃啓之有三四美人自庑下来装饰华焕防乐而至居士曰某之术如何诸客人大异之殆不可测乃命列坐奏乐且歌客或讯其术居士但笑而不荅时昏晦至夜分居士谓诸妓曰可归矣于是皆起入西庑下空室中客相目骇叹然尚疑其物妖惑明日有郡中吏曰太守昨夕宴郡閤妓乐列坐无何皆仆地瞬息暴风起飘其乐器而去迨至夜分诸妓方寤乐器亦归于旧所太守质问众妓皆云黒无所见竟不穷其由诸客皆大惊因尽以事对或告扵太守太守叹异即谢而遣之不敢留扵郡中时开成初也【出宣室志】
　　张士平
