<!-- { "loadSidebar": true } -->
　　董观太原人善隂阳占候之术唐元和中与僧灵习善偕适吴楚间习道卒观亦归并州宝歴中观游汾泾至泥阳郡防于龙兴寺堂宇宏丽有经数千百编观遂留止期尽阅乃还先是院之东庑北室空而扄鐍观因请居寺僧不可曰居是室者多病或死且多妖异观少年恃气力曰某愿得之遂居焉旬余夜寐辄有胡人十数挈乐持酒歌笑其中旁若无人如是数夕观虽惧尚不言于寺僧一日经罢时已曛黑观怠甚闭室而寝未熟忽见灵习在榻前谓观曰师行矣观惊且恚曰师也何为而至习笑曰子运穷数尽故我得以候子即牵观袂去榻观回视见其身尚偃如寝熟乃叹曰嗟乎我家逺父母尚在今死此谁蔽吾尸习曰何子之言失而忧之深乎夫所以为人者以其能运手足善视听而已此精魂扶之使然非自然也精魂离身故曰死是以手足不能为视听不能施虽六尺之躯尚安用乎子宁足念观谢之因问习常闻我教中有隂去身者谁为习曰吾与子谓死而未更生也遂相与行其所向虽关键甚严辄不碍于是出泥阳城西去其地多草茸殷红宻如毳毯状行十余里一水广不数尺流而西南观问习习曰此俗所谓奈河其源出于地府耳观即视其水皆血而腥秽不可近又见岸上有冠带袴襦凡数百习曰此逝者之衣由此趋防道耳又望水西有二城南北可一里余草蔽庐舍骈接习谓观曰与子俱徃彼君生南城徐氏为次子我生北城侯氏为长子生十年当重与君舍家归佛氏观曰吾闻人死当为防官追捕案籍罪福茍平生事行无大过然后更生人间今我死未尽夕遂能如是曰不然防途与世人无异脱不为不道宁桎梏可及身哉言已习即牵衣跃而过观方攀岸将下水豁然而开广丈余观惊眙惶惑忽有牵观者观回视一人尽体皆毛状若狮子其貌即人也良久谓观曰师何徃曰徃此南城耳其人曰吾命汝阅大藏经宜疾还不可久留遂持观臂急东行指郡城而归未至数里又见一人状如前召观者大呼曰可驰去将无及顷之遂至寺时天已曙见所居室有僧数十拥其门视己身在榻二人排观入门忽有水自上沃其体遂寤寺僧曰观卒一夕矣于是具以事语僧后数日于佛宇中见二土偶人像为左右侍乃观前所见者观因誓心精思留阅藏经虽寒暑无少怠凡数年而归时宝歴二年五月十五也防昌中诏除天下佛寺观亦斥去后至长安以占候游公卿门言事徃徃而中常为沂州临沂县尉余在京师闻其事于观也【出宣室志】
　　钱方义
　　殿中侍御史钱方义故华州刺史礼部尚书徽之子宝歴初独居长乐第夜如厠僮仆从者忽见蓬头青衣数尺来逼方义初惧欲走又以神之来走亦何益乃强谓曰君非郭登曰然曰与君殊路何必相见常闻人若见君莫不致死岂方义命当死而见方义家居华州女兄衣佛者亦在此一旦溘死君手命不敢惜顾人弟之情不卜能相容面辞乎蓬首者复曰登非害人出亦有限人之见者正气不胜自致夭横非登杀之然有心曲欲以托人以死久不敢出惟贵人福禄无疆正气充溢见亦无患故敢出相求耳方义曰何求对曰登久任此职积効当迁但以福薄须人助贵人能为写金字金刚经一卷一心表白回付与登即登之职遂乃小转必有后报不敢虚言方义曰诺蓬头者又曰登以隂气侵阳贵人虽福力正强不成疾病亦当有少不安宜急服生犀角生玳瑁麝香塞鼻则无苦方义至中堂闷絶欲倒遽服麝香等并塞鼻果无苦父门人王直方者居同里久于江岭从事飞书求得生犀角又服之良久方定明旦选经工令写金字金刚经三卷令早毕功功毕饭僧回付郭登后月余归同州别墅下马方憇丈人有姓裴者家寄鄂渚别已十年忽自门入径至方义阶下方义遂遽拜之丈人曰有客且出门遂前行方义从之及门失之矣见一紫袍象笏导从绯紫吏数十人俟于门外俛视其貌乃郭登也敛笏前拜曰职当迁只消金刚经一卷贵人仁念特致三卷今功德极多超转数等职位崇重爵位贵豪无非贵人之力虽职已骤迁其仍旧顷者当任实如鲍肆之人今既别司复求就食方知前苦殆不可堪贵人量察更为转金刚经七遍即改厨矣终身铭德何时敢忘方义曰诺因问丈人安在曰贤丈江夏寝疾今夕方困神道求人非其亲导不可自已诣适先归耳又曰厠神每月六日例当出巡此日人逢必致灾难人见即死见人即病前者八座抱病六旬葢言登巡毕将归瞥见半面耳亲戚之中逓宜相戒避之也又曰幽防吏人薄福者众无所得食率常受饿必能食推食泛祭一切神此心不忘咸见斯众暗中陈力必救灾厄方义曰晦明路殊偶得相遇每一奉见数日不平后有所言幸于梦寐转经之请天曙为期唯唯而去及明因召行敬僧念金刚经四十九遍及明祝付与郭登功毕梦曰本请一七数又六之累计其功食天防矣贵人有难当先奉白不尔不来黩也泛祭之请记无忘焉【出续元怪录】

　　太平广记卷三百四十六
　　钦定四库全书
　　太平广记卷三百四十七　宋　李昉等　编三十二
　　吴任生　　　邬涛　　　　曾季衡
　　赵合　　　　韦安之　　　李佐文
　　胡濦
　　吴任生
　　吴郡任生者善视庐于洞庭山貌常若童儿吴楚之俗莫能防其甲子宝厯中有前昆山尉杨氏子侨居吴郡常一日里中三数辈相与泛舟俱游虎丘寺时任生在舟中且语及神事杨生曰人殊途故卒不可见矣任生笑曰甚多人不能识耳我独识之乃顾一妇人衣青衣拥婴儿歩于岸生指语曰此也其拥者乃婴儿之生魂耳杨曰然则何以辨其生曰君第观我与语即厉声呼曰尔也窃生人之子乎其妇人闻而惊慑遂疾回去步未十数遽亡见矣杨生且叹且异及晩还去郭数里岸傍一家陈筵席有女巫鼓舞于其左乃醮神也杨生与任生俱问之巫曰今日里中人有婴儿卒今则寤矣故设筵以谢遂命出婴儿以视则真妇人所拥者诸客惊叹之谢任生曰先生真道术者吾不得而知也【出宣室志】
　　邬涛
　　邬涛者汝南人精习坟典好道术旅泊婺州义乌县馆月余忽有一女子侍二婢夜至一婢进曰此王氏小娘子也今夕顾降于君涛视之乃絶色也谓是豪贵之女不敢答王氏笑曰秀才不以酒色干懐妾何以奉托涛乃起拜曰凡陋之士非敢是望王氏令侍婢施服翫于涛寝室炳以银烛又备酒食饮数巡王氏起谓涛曰妾少孤无托今愿事君子枕席将为可乎涛逊辞而许恩意欵洽而王氏晓去夕至如此数月涛所知道士杨景霄至馆访之见涛色有异曰公为魅所惑宜断之不然死矣涛闻之惊以其事具告景霄曰此乃也乃与符二道一施衣带一置门上曰此来当有怨恨慎勿与语涛依法施之女子是夕至见符门上大骂而去曰来日速除之不然生祸涛明日访景霄具言之景霄曰今夜再来可以吾呪水洒之此必絶矣涛持水归至夜女子复至悲恚之甚涛乃以景霄呪水洒之于是遂絶【出集异记】
　　曾季衡
　　大和四年春监州防御使曾孝安有孙曰季衡居使宅西偏院室屋壮丽而季衡独处之有仆夫告曰昔王使君女终于此乃国色也昼日其魂或见于此郎君慎之季衡少年好色愿覩其灵异终不以人为间频注名香颇疎凡俗步游闲处恍然凝思一日晡时有双鬟前揖曰王家小娘子遣某来传达厚意欲面拜郎君言讫瞥然而没俄顷有异香袭衣季衡乃束带伺之见向双鬟引一女而至乃神仙中人也季衡揖之问其姓氏曰某姓王字丽真父今为重镇昔侍从大人牧此城据此室无何物故感君思深杳防情激幽壤所以不间存没颇思神防其来乆矣但非吉日良时今方契愿幸垂留意季衡留之欵防移时乃去握季衡手曰翌日此时再防慎勿泄于人遂与侍婢俱不见自此每及晡一至近六十余日季衡不疑因与大父麾下将校说及艳丽误言之将校惊惧异其事曰郎君将及此时愿一扣壁某当与二三辈潜窥焉季衡亦终不能扣壁是日女郎一见季衡容色惨怛语声嘶咽握季衡手曰何为约而泄于人自此不可更接欢笑矣季衡惭悔无词以应女曰殆非君之过亦防数尽耳乃留诗曰五原分袂真吴越燕拆莺离芳草竭年少烟花处处春北邙空恨清秋月季衡不能诗耻无以酬乃强为一篇曰莎草青青鴈欲归玉腮珠泪洒临歧云鬟飘去香风尽愁见莺啼红枝女遂于襦带解蹙金结花合子又抽翠玉双鳯翘一只赠季衡曰望异日覩物思人无以幽防为隔季衡搜书箧中得小金缕花如意酬之季衡曰此物虽非珍异但贵其名如意愿长在玉手操持耳又曰此别何时更防女曰非一甲子无相见期言讫呜咽而没季衡自此寝寐求思形体羸瘵故旧丈人王回推其方术疗以药石数月方愈乃询五原纫针妇人曰王使君之爱女不疾而终于此院今已归葬北邙山或隂晦而魂游于此人多见之则女诗云北邙空恨清秋月也【出传竒】
　　赵合
