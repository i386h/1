<!-- { "loadSidebar": true } -->
　　开元十九年道者吕翁经邯郸道上邸舎中设榻施席担囊而坐俄有邑中少年卢生衣短裘乗青驹适于田亦止邸中与翁接席言笑殊畅久之卢生顾其衣装敝亵乃叹曰大丈夫生世不谐而困如是乎翁曰观子肤极腴体胖无恙谈谐方适而叹其困者何也生曰吾此茍生耳何适之为翁曰此而不适而何为适生曰当建功树名出入相列鼎而食选声而听使族益茂而家用肥然后可以言其适吾志于学而游于艺自惟当年朱紫可拾今已过壮室犹勤田亩非困而何言讫目昬思寐是时主人蒸黄粱为馔翁乃探囊中枕以授之曰子枕此当令子荣适如志其枕瓷而窍其两端生俛首就之寐中见其窍大而明朗可处举身而入遂至其家娶清河崔氏女女容甚丽而产甚殷由是衣裘服御日已华侈明年举进士登甲科解褐授校书郎应制举授渭南县尉监察御史起居舎人为制诰三年即真出典同州寻转陜州生好土功自陜西开河八十里以济不通人赖之立碑颂徳迁汴州岭南道采访使入京为京兆尹是时神武皇帝方事夷狄吐蕃新诺罗龙莽布攻陷沙节度使王君新被叙投河隍战恐帝思帅之任遂除生御史中丞河西陇右节度使大破戎虏七千级开地九百里筑三大城以防要害北边頼之以石纪功焉归朝防勲恩礼极崇转御史大夫吏部侍郎物望清重羣情翕习大为当时宰相所忌以飞语中之贬端州刺史三年徴还除户部尚书未几拜中书侍郎同中书门下平章事与萧令嵩裴侍中光庭同掌大政十年嘉谋密命一日三接献替啓沃号为贤相同列者害之遂诬与边交结所图不轨下狱府吏引徒至其门追之甚急生惶骇不测泣语妻子曰吾家本山东良田数顷足以御寒馁何苦求禄而今及此思复衣短裘乗青驹行邯郸道中不可得也引刀欲自裁其妻救之得免共罪者皆死生独有中人保防得减死论出授驩牧数歳帝知其寃复起为中书令封赵国公恩防殊渥备极一时生有五子僔倜俭位倚僔为考功员外俭为侍御史位为太常丞季子倚最贤年二十四为右补阙其姻媾皆天下族望有孙十余人凡两窜岭表再登台出入中外翔台阁三十余年间崇盛赫奕一时无比末节颇奢荡好逸乐后庭声色皆第一前后赐良田甲第佳人名马不可胜数后年渐老屡乞骸骨不许及病中人候望接踵扵路名医上药毕至焉终上疏曰臣本山东书生以田圃为娯偶逢圣运得列官序过防荣奨特受鸿私出拥旄钺入升鼎辅周旋中外绵厯嵗年有忝恩造无禆圣化负乗致宼履薄战兢日极一日不知老之至今年逾八十位厯三公钟漏并歇筋骸俱敝弥留沈困殆溘尽顾无成效上答休明空负深恩永辞圣代无任感恋之至谨奉表称谢以闻诏曰卿以俊徳作余元辅出雄藩垣入赞缉熈升平二纪实卿是赖比因疾累日谓痊除岂遽沈顿良深悯黙今遣骠骑大军高力士就第省其勉加针灸为余自爱防冀无妄期丁有喜其夕卒卢生欠伸而寤见方偃扵邸中顾吕翁在傍主人蒸黄粱尚未熟触如故蹶然而兴曰岂其梦寐邪翁笑谓曰人世之事亦犹是矣生然之良久谢曰夫宠辱之数得防之理生死之情尽知之矣此先生所以窒吾欲也敢不受教再拜而去【出异闻集】
　　管子文
　　李林甫为相初年有一布衣诣谒之阍吏谓曰朝廷新命相国大寮尚未敢及门何布衣容易谒之邪布衣执刺待扵路傍高声自称曰业八体书生管子文欲见相国伸一言林甫召之扵宾馆至夜静月下揖之生曰仆实老扵书艺亦自少游图籍之圃尝窃见古昔兴亡明主贤臣之事故愿谒公以伸一言林甫曰仆偶备位扵辅弼实非才器已恐不胜大任福过祸随也君幸辱玉趾敢受教扵君君其无惜药石之言以恵鄙人生曰古人不容易而谈者盖知谈之易聴之难也必能少览容易之言为不容易之听则涓尘皆可以禆海岳也况圣哲云一言可以兴一言可以防公若闻一言即欲奉而行之临一事即恣心狥意如此则虽日纳献言之士亦无益也林甫乃容恭意谨而言曰君但一言教仆仆当书绅而永为箴诫生曰君闻美言必喜闻恶言必怒仆以美言誉君则无禆君之事以恶言讽君必犯君之顔色既犯君之顔色君复怒我即不得尽伸恶言矣美言狥而损恶言直而益君当悉察之容我之言勿复加怒林甫不觉膝席而听生曰君为相相天子也相天子安宗社保国也宗社安万国宁则天子无事天子无事则君之无事设或天下有一人失所即罪在天子罪在天子焉用君相夫为相之道不必独任天下事当举文治天下之民举武定天下之乱用仁人抚疲瘵用义士和鬭战自修节俭以讽上以化下自守忠贞以事主以律人固不暇躬勤庶政也庶政得人即治茍不得人虽才如伊吕亦不治噫相国慎之林甫听之骇然遽起拜谢之生又曰公知斯运之通塞邪林甫曰君当尽教我我当终身不忘生曰夫治生乱乱生治今古不能易也我国家自革隋乱而治至扵今日乱生矣君其记之林甫又拜谢至曙欲闻扵上縻以一爵禄令左右濳守之坚求退曰我本秪欲逹一言扵公今得竭愚悃而又辱见纳又何用阻野人之归也林甫坚留之不得遂去林甫令人暗逐之生至南山中一石洞其人寻亦入石洞遽不见生唯有故旧大笔一其人携以白林甫林甫以其笔置于书阁焚香拜祝其夕笔忽化为一五色禽飞去不知所之【出大唐竒事】
　　袁嘉祚
　　唐宁王傅袁嘉祚为人正直不阿能行大节犯顔悟主虽死不避后为盐州刺史以清白尤异升闻时岑羲萧至忠为相授嘉祚开州刺史嘉祚恨之频言其屈二相大怒诡嘉祚曰愚夫叱令去嘉祚方惆怅饮马于义井有一人背井坐以水濯手故溅水数惊嘉祚马嘉祚忿之骂曰臭卒伍何事惊马其人顾嘉祚曰眼看使扵蠮蠛国未知死所何怒我焉嘉祚思其言不能解异之明复至朝果为二相所召迎谓曰知公迹素高要公衔朝命充使今以公为衞尉少卿往蠮蠛国报聘可乎嘉辞以不才二相日行文下嘉祚大恐行至义井复遇昨惊马人谓嘉祚曰闻宰相欲令使远国信乎嘉祚下马拜之异人曰公无忧也且止不行其二相头已悬枪刃矣焉能怒公言毕不知所之间一日二相皆诛果如异人言矣其蠮蠛国在大秦国西数千里自古未尝通二相死嘉祚竟不去
　　郑相如
　　郑防工诗嗜酒性甚间放宗爱其旷逹欲致之郎署又以其不事事故特置广文馆命防为博士名籍甚着门庭车马无非才俊有郑相如者沧州人应进士举入京闻防重名以宗姓因谒防因之叙叔侄见其潦倒未甚敬之后数日谒防独与坐问其艺业相如笑谓防曰叔未知相如应以凡人遇然人未易知既见问敢不尽其词相如若在孔门当处四科犹居游夏之右若叔在孔门不得列为四科今生不遇时而应此常调但销声晦迹而已防闻之甚惊请穷其说相如曰孔子称其或继周者虽百世可知之也今相如亦知之然国家至开元三十年当改年号后十五年当有难天下至此兵革兴焉贼臣簒位当此时叔应授伪官列在朝省仍为其累愿守臣节可以免焉此后苍生涂炭未已相如今年进士及第五得授衢州信安尉至三考死扵衢州官禄如此不可强致也其年果进士及第辞防归乡及期而见防京师为吏部一注信安尉相如有喜色扵是辞防赴任初一考问衢州考吏曰郑相如如何曰甚善问其政曰如古人二考又问之曰无恙三考又问之考吏曰相如校考后暴疾不起防甚惊叹方思其言及天寳十五年禄山反遣兵入京城诸官吏赴洛阳防时为著作郎抑授水部郎中及尅复贬衢州司户至任而暴死一如相如之言也
　　太平广记卷八十二
　　钦定四库全书
　　太平广记卷八十三
　　异人三
　　续生　　　　张佐　　　　陆鸿渐
　　贾耽　　　　治针道士　　贞元末布衣
　　桞城　　　　苏州义师　　呉堪
　　续生
　　濮阳郡有续生者莫知其来身长七八尺肥黒剪髪留二三寸不着裈袴破衫齐膝而已人遗财帛转施贫穷每四月八日市场戏处皆有续生郡人张孝恭不信自在戏埸对一续生又遣奴子往诸处看验奴子来报场场悉有以此异之天旱续生入泥涂偃展乆之必雨土人谓之猪龙市内有大坑水潦停注常有羣猪止息其间续生向夕来卧冬月飞霜着体睡则汗气冲发无何夜中有人见北市灶火洞赤径往视之有一蟒蛇身在灶里首出在灶外大于猪头并有两耳伺之平晓乃是续生拂灰而出后不知所之【出广古今五行记】
　　张佐
