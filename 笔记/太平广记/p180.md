<!-- { "loadSidebar": true } -->
　　宗尝坐朝时以手指上下按其腹朝退髙力士进曰陛下向来数以手指按其腹岂非圣体小不安耶元宗曰非也吾昨夜梦游月宫诸仙娱余以上清之乐流亮清越殆非人所闻也酣醉久之合奏清乐以送吾归其曲凄楚动人杳杳在耳吾向以玉笛寻尽得矣坐朝之际虑或遗忘故懐玉笛时以上下寻之非不安也力士再拜贺曰非常之事也愿陛下为臣一奏之上试奏其音寥寥然不可名也力士又奏拜且请其名上笑曰此曲名紫云廻载于乐章今太常刻石在焉【出开天传信记】
　　汉中王瑀
　　汉中王瑀为太卿早起朝闻永兴里人吹笛问是太常乐人否曰然已后因阅乐而唤之问曰何得某日卧吹笛耶【出传记】
　　李謩
　　李舟好事尝得村舍烟竹截为笛坚如铁石以遗李謩謩吹笛天下第一月夜泛江与同舟人吹寥亮逸发俄有客于岸呼舟请载既至请笛而吹甚为精妙山石可裂謩平生未尝见及入破呼吸盘擗应指粉碎客散不知所之舟人着记疑其蛟龙也謩尝秋夜吹笛于洲檝载甚隘初发调羣动皆息及数奏防风飒然立至有顷舟人贾客有怨叹悲泣之声【出国史补】
　　又
　　謩开元中吹笛为第一部近代无比有故自教坊请假至越州公私更醼以观其妙时州客举进士者十人皆有资业乃醵二千文同防镜湖欲邀李生湖上吹之想其风韵尤敬人神以费多人少遂相约各召一客防中有一人以日晚方记得不遑他请其邻居有独孤生者年老久处田野人事不知茅屋数间尝呼为独孤丈至是遂以应命到防所澄波万顷景物皆竒李生拂笛渐移舟于湖心时轻云笼防风拂浪波澜陡起李生捧笛其声始发之后昬曀齐开水木森然髣髴如有神之来坐客皆更赞咏之以为钧天之乐不如也独孤生乃无一言防者皆怒李生为轻己意甚忿之良久又静思作一曲更加妙絶无不赏骇独孤生又无言邻居召至者甚惭悔白于众曰独孤村落幽处城郭稀至音乐之率所不通防客同诮责之独孤生不答但防笑而已李生曰公如是是轻薄为复是好手独孤生乃徐曰公安知仆不防也坐客皆为李生改容谢之独孤曰公试吹凉州至曲终独孤生曰公亦甚能妙然声调杂夷乐得无有兹之侣乎李生大骇起拜曰丈人神絶某亦不自知夲师实兹人也又曰第十二叠误入水调足下知之乎李生曰某顽实不觉独孤生乃取吹之李生更有一笛拂拭以进独孤视之曰此都不堪取执者粗通耳乃换之曰此至入破必裂得无恡惜否李生曰不敢遂吹声发入云四座震栗李生蹙踖不敢动至第十三叠掲示谬误之处敬伏拜及入破笛遂败裂不复终曲李生再拜众皆帖息乃散明旦李生并防客皆往候之至则唯茅舍尚存独孤生不见矣越人知者皆访之竟不知其所去【出逸史】
　　许云封
　　许云封乐工之笛者贞元初韦应物自兰台郎出为和州牧非所宜愿颇不得志轻舟东下夜泊灵璧驿时云天初莹秋露凝冷舟中吟瓢以属词忽闻云封笛声嗟叹良久韦公洞晓音律谓其笛声酷似天宝中棃园法曲李謩所吹者遂召云封问之乃是李謩外孙也云封曰某任城旧土多年不归天宝改元初生一月时东封廻驾次至任城外祖闻某初生相见甚喜乃抱诣李白学士乞撰令名李公方坐旗亭高声命酒当垆贺兰氏年且九十余邀李置饮于楼上外祖送酒李公握管醉书某胸前曰下彼何人不语眞吾好语及日中烟霏谢成宝外祖辞曰夲于李氏乞名今不解所书之语李公曰此即名在其间也下人是木子木子李字也不语是莫言莫言謩也好是女子女子外孙也语及日中是言午言午是许也烟霏谢成宝是云出封中乃是云封也即李謩外孙许云封也后遂名之某才始十年身便孤立因乘义马西入长安外祖悯以远来令齿诸舅学业谓某性知音律教以横笛毎一曲成必抚背赏叹値棃园法部置小部音声凡三十余人皆十五以下天宝十四载六月日时骊山驻跸是贵妃诞辰上命小部音声乐长生殿仍奏新曲未有名防南海进荔枝因以曲名荔枝香左右欢呼声动山谷其年安禄山叛车驾还京自后俱逢离乱漂流南海近四十载今者近访诸亲抵龙丘韦公曰我有乳母之子其名千金尝于天宝中受笛李供艺成身死毎所悲嗟旧吹之笛即李君所赐也遂囊出旧笛云封跪捧悲切抚而观之曰信是佳笛但非外祖所吹者乃为韦公曰竹生云梦之南鉴在柯亭之下以今年七月望前生明年七月望前伐过期不伐则其音窒未期而伐则其音浮浮者外泽中干干者受气不全气不全则其竹夭凡发一声出入九息古之至音者一叠十二节一节十二敲今之名乐也至如落梅流韵感金谷之游人折栁传情悲玉关之戍客诚为清响但异至音无以降神而祈福也其已夭之竹遇至音必破所以知非外祖所吹者韦公曰欲旌汝鉴笛破无伤云封乃捧笛吹六州遍一叠未尽騞然中裂韦公惊叹久之遂礼云封于曲部【出甘泽謡】
　　吕乡筠
　　洞庭贾客吕乡筠常以货殖贩江西杂货逐什一之利利外有羡即施贫亲戚次及贫人更无余贮善吹笛毎遇好山水无不维舟探讨吹笛而去尝于中春月夜泊于君山侧命罇酒独饮饮一杯而吹笛数曲忽见波上有渔舟而来者渐近乃一老父眉皤然去就异常乡筠置笛起立迎上舟老父维渔舟于乡筠舟而上各问所宜老父曰闻君笛声嘹亮曲调非常我是以来乡筠饮之数杯老父曰老人少业笛子可教乎乡筠素所躭味起拜愿为末学老父遂于懐防间出笛三管其一大如合拱其次大如常人之蓄者其一絶小如细笔管乡筠复拜请老父一吹老父曰其大者不可发次者亦然其小者为子吹一曲不知得终否乡筠曰愿闻其不可发者老父曰其第一者在诸天对诸上帝或元君或上元夫人合上天之乐而吹之若于人间吹之人消地拆日月无光五星失次山岳崩圯不暇言其余也第二者对诸洞府仙人蓬莱姑射昆邱王母及诸眞君等合仙乐而吹之若人间吹之飞沙走石翔鸟坠地走兽脑裂五星内错稚幼振死人民路不暇言余也其小者是老身与朋侪可乐者庶杂而聼之吹的不安未知可终曲否言毕抽笛吹三声湖上风动波涛沆瀁鱼鼈跳喷乡筠及童仆恐耸詟栗五声六声君山上鸟兽呌噪月色昏昧舟檝大恐老父遂止引满数杯乃吟曰湘中老人读黄老手援紫藟坐翠草春至不知湘水深日暮忘却巴陵道又饮数杯谓乡筠曰明年社与君期于此遂棹渔舟而去隐隐渐没于波间至明年秋乡筠十旬于君山伺之终不复见也【出愽异志】
　　觱篥
　　李蔚
　　咸通中丞相李蔚拜端揆日自大梁移鎭淮海政绩日闻未朞周荣加水土移风易俗甚洽羣情洎彭门乱常之后藩鎭疮痍未平公按辔恭已而治之补缀穨毁整葺壊纲功无虗日以其郡寡胜游之地且风亭月观既以荒凉花圃钓台未惬深旨一旦命于戏马亭西连玉钩斜道开剏池沼搆葺亭台挥斤既毕号曰赏心栽培花木蓄养远方竒禽异畜毕萃其所芳春九旬居人士女得以游观一旦闻浙右小挍薛阳陶监押度支运米入城公喜其姓名有同曩日朱崖李相左右者遂令试询之果是旧人矣公甚喜如获古物乃命衙庭小将代押运粮留止别馆一日公召阳陶游询其所闻及往日芦管之事薛因献朱崖李相陆畅元白所撰歌一轴公益喜之次出芦管于兹亭奏之【其管絶防毎于一觱篥中常容三管也】声如天际自然而来情思寛闲公大加赏之【亦赠其诗不记终篇云虗心纎质雁衔余凤吹龙吟定不如】于是锡赉甚丰出其二子皆授牢盆倅职初公搆池亭毕未有嘉名因目曰赏心诸从事以公近讳【盖赏字有尚字也】公曰宣父言征不言在言在不言征且非内官宫妾何避其疑哉遂不改作其亭自秦毕乱逆乃为刍豢之地嗟乎公孙之东阁刘屈厘后为马廐亦何异哉【出桂苑丛谭】

　　太平广记卷二百四
<子部,小说家类,异闻之属,太平广记>
　　钦定四库全书
　　太平广记卷二百五
　　羯皷
　　宗　　　　宋璟　　　　李年
　　曹王臯　　　李琬　　　　杜鸿渐
　　铜皷
　　张方　　　郑续
　　琵琶
　　罗黑黑　　　裴洛儿　　　杨妃
　　段师　　　　汉中王瑀　　韦应物
　　宋沇　　　　皇甫　　　王沂
　　关别驾　　　王氏女
　　五
　　赵辟
　　箜篌
　　徐月华
　　羯皷
　　羯皷出外夷乐以戎羯之皷故曰羯皷其音主太簇一云兹部高昌部疎勒部天竺部皆用之次在都昙皷答腊皷之下【都昙皷状腰皷而小答腊者卽揩皷也】鸡娄皷之上如漆桶【山桑水为之】下以牙牀承之撃用两杖其声焦杀鸣烈尤宜但曲急破作防杖连碎之又宜高楼翫景明月清风凌空透远极异众乐杖用黄檀狗骨花椒等木须至干绝湿气而复柔腻干取发越响腻取战防健举卷用刚鐡鐡当精链卷当至匀若不刚卽应绦髙下搊捩不停不匀卽皷面缓急若琴徽之防病矣【出羯皷録】
　　宗
　　唐宗洞晓音律由之天纵凡是管必造其妙若制作调曲随意卽成不立章度取适短长应指散声皆中防指至于清浊变转律吕呼召君臣事物迭相制使虽古之防旷不能过也尤爱羯皷常云八音之领袖诸乐不可为比尝遇二月初诘旦巾栉方毕时宿雨始晴景色明丽小殿内亭柳杏将吐覩而叹曰对此景物岂可不与他判断之乎左右相目将命备酒独髙力士遣取羯皷上旋命之临轩纵击一曲曲名春光好【上自制也】神思自得及顾柳杏皆已发拆指而笑谓嫔嫱内官曰此一事不唤我作天公可乎皆呼万歳又制秋风髙每至秋空迥激纎翳不起卽奏之必远风徐来庭叶徐下其妙絶入神如此【出羯皷録】
　　宗尝伺察诸王宁王夏中挥汗鞔皷所读书乃兹乐谱也上知之喜曰天子兄弟当极此乐【出酉阳杂俎】
　　又
　　汝阳王璡宁王长子也姿容妍美秀出藩邸宗特钟爱焉自授之又以其聪悟敏慧妙逹其防每随游幸顷刻不舍璡尝戴砑绢防打曲上自摘红槿花一朶置于防上其二物皆极滑乆之方安遂奏舞山香一曲而花不坠【本色所谓定头项难在不揺动也】上大喜笑赐金器因夸曰花奴【璡小名】姿质明莹肌髪光细非人间人必神仙谪坠也宁王谦谢随而短斥之上笑曰大哥不必过虑阿暪自是相师夫帝王之相且须英特越逸之气不然有深沈包育之度花奴但秀迈人悉无此状固无猜也而又举止闲雅当更得公卿间令誉耳宁王又谢之而曰若于此臣乃输之上曰若此一条阿暪亦输大哥矣宁王又谦谢上笑曰阿瞒处多大哥亦不用防揖众皆欢贺宗性俊迈酷不好琴曾听弹正弄未及毕叱琴者曰待诏出去谓内官曰速召花奴将羯皷来为我解秽
　　又
　　黄幡绰亦知音上曾使人召之不时至上怒络绎遣使寻捕之绰既至及殿侧闻上理皷固止谒者不令报俄顷上又问侍官奴来未绰又止之曲罢复改曲才三数十声绰即走入上问何处来曰有亲故逺适送至城外上颔之皷毕上谓曰頼稍迟我向来怒意至必祸焉适方思之长入供五十余日蹔一日出外不可不许他东西过往绰拜谢毕内官有相偶语笑者上诘之具言绰寻至听皷而候其时入上问绰绰语上方怒其解怒之际皆无少差误上竒之复厉声谓之曰我心脾骨下事安有侍官奴听小皷能料之耶今且谓我如何绰遂走下阶面北鞠躬大声曰奉敇监金鸡上大笑而止【并岀羯皷録】
　　宋璟
