<!-- { "loadSidebar": true } -->
　　唐元和中有计真家侨青齐间尝西游长安至陜真与陜从事善是日将告去从事留饮酒至暮方与别及行未十里遂兀然堕马而二仆驱其衣囊前去矣及真醉寤已曛黒马亦先去因顾道佐小迳有马溺即徃防之不觉数里忽见朱门甚髙槐栁森然真既亡仆马怅然遂叩其门已扄键有小童出视真即问曰此谁氏居曰李外郎别墅真请入谒僮遽以告主顷之令人请客入息于賔馆即引入门其左有賔位甚清敞所设屏障皆古山水及名画图经籍茵榻之率洁而不华真坐乆之小僮出曰主君且至俄有一丈夫年约五十朱银章仪状甚伟与生相见揖让而坐生因具述从事故人留饮酒道中沈醉不觉曛黒仆马俱失愿寓此一夕可乎李曰但虑此卑隘不可安贵客寜有间耶真媿谢之李又曰某尝从事于蜀防以疾罢去今则归休于是矣因与议语甚敏博真颇慕之又命家僮访真仆马俄而皆至即舎之既而设馔共食食竟饮酒数杯而寐眀日真晨起告去李曰愿更得一日侍欢笑生感其意即留明日乃别及至京师居月余有欵其门者自称进士独孤沼真延坐与话甚聪辩且谓曰某家于陜昨西来过李外郎谈君之美不暇且欲与君为姻好故令某奉谒话此意君以为何如真喜而诺之沼曰某今还陜君东归当更访外郎且谢其意也遂别去后旬月生还诣外郎别墅李见真至大喜生即话独孤沼之言因谢之李遂留生十日就礼妻色甚姝且聪敏柔婉生留旬月乃挈妻孥归青齐自是李君音耗不絶生奉道每晨起阅黄庭内景经李氏常止之曰君好道寜如秦皇汉武乎求仙之力又孰若秦皇汉武乎彼二人贵为天子富有四海竭天下之财以学神仙尚崩于沙丘葬于茂陵况君一布衣而乃惑于求仙耶真叱之乃终卷意其知道者亦不疑为他也后嵗余真挈家调选至陜郊李君留其女而遣生来京师眀年秋授兖州参军李氏随之官数年罢秩归齐鲁又十余年李有七子二女才质姿貌皆居众人先而李容色端丽无殊少年时生益钟念之无何疾且甚生奔走医巫无所不至终不愈一旦屏人握生手呜咽流涕自言曰妾自知死至然忍羞以心曲告君幸君寛罪宥戾使得尽言已防欷不自胜生亦为之泣固慰之乃曰一言诚自知受责于君顾九稚子犹在以为君累尚敢一发口且妾非人间人天命当与君偶得以狐狸贱质奉箕帚二十年未尝纎芥获罪惧以他贻君忧一女子血诚自谓竭尽今日永去不敢以妖幻余气托君念稚弱满眼皆世间人为嗣续及某气尽愿少念弱子必无以枯骨为讐得全支体埋之土中乃百生之赐也言终又悲恸泪百行下生惊悼伤感咽不能语相对泣良久以被防首背壁卧食顷无声生遂发见一狐死被中生特感悼之为之敛之制皆如人礼讫生径至陜访李氏居墟墓荆棘閴无所见惆怅还家居嵗余七子二女相继而卒视其骸皆人也而终无恶心【出宣室志】
　　刘元鼎
　　旧説野狐名紫狐夜击尾火出将为怪必戴髑髅拜北斗髑髅不坠则化为人矣刘元鼎为蔡州蔡州新破食场狐暴刘遣吏生捕日于毬场纵犬逐之为乐经年所杀百数后获一疥狐纵五六犬皆不敢逐狐亦不走刘大异之令访大将家猎狗及监军亦自跨巨犬至皆弭环守之狐良乆缓迹直上设防穿台盘出防后及城墙俄失所在刘自是不复命捕道术中有天狐别行法言天狐九尾金色役于日月宫有符有醮日可以洞逹隂阳【出酉阳杂俎】
　　张立本
　　唐丞相牛僧孺在中书草场官张立本有一女为妖物所魅其妖来时女即浓妆盛服于闺中如与人语笑其去即狂呼号泣不已乆每自称髙侍郎一日忽吟一首云危冠广袖楚宫妆独歩闲庭逐夜凉自把玉簮敲砌竹清歌一曲月如霜立本乃随口抄之立本与僧法舟为友至其宅遂示其诗云某女少不曽读书不知因何而能舟乃与立本两粒丹令其女服之不旬日而疾自愈其女说云宅后有竹丛与高锴侍郎墓近其中有野狐窟穴因其魅服丹之后不闻其疾再发矣【出会昌觧頥録】
　　姚坤
　　大和中有处士姚坤不求荣达常以钓鱼自适居于东洛万安山南以琹尊自怡其侧有猎人常以网狐兎为业坤性仁恒赎而放之如此活者数百坤旧有庄质于嵩岭菩提寺坤持其价而赎之其知庄僧恵沼行凶率常于閴处凿井深数丈投以黄精数百斤求人试服观其变化乃饮坤大醉投于井中以硙石咽其井坤及醒无计跃出但饥茹黄精而已如此数日夜忽有人于井口召坤姓名谓坤曰我狐也感君活我子孙不少故来教君我狐之通天者初穴于塜因上窍乃窥天汉星辰有所慕焉恨身不能奋飞遂凝盻注神忽然不觉飞出蹑虚驾云登天汉见仙官而礼之君但能澄神泯虑注盻虚如此精确不三旬而自飞出虽窍之至防无所碍矣坤曰汝何据耶狐曰君不闻西升经云神能飞形亦能移山君其努力言讫而去坤信其说依而行之约一月忽能跳出于硙孔中遂见僧大骇视其井依然僧礼坤诘其事坤告曰但于中饵黄精一月身轻如神自能飞出窍所不碍僧然之遣弟子以索坠下约弟子一月后来窥弟子如其言月余来窥僧已毙于井耳坤归旬日有女子自称夭桃诣坤云是富家女误为年少诱出失踪不可复返愿持箕帚坤见之妖丽冶容至于篇什等体俱能精至坤亦念之后坤应制挈夭桃入京至盘豆馆夭桃不乐取笔题竹简为诗一首曰铅华乆御向人间欲舍铅华更惨顔纵有青邱今夜月无因重照旧云鬟吟讽乆之坤亦瞿然忽有曹牧遣人执良犬将献裴度入馆犬见夭桃怒目掣鎻蹲歩上阶夭桃亦化为狐跳上犬背抉其目大惊腾号出舘望荆山而窜坤大骇逐之行数里犬已毙狐即不知所之坤惆怅悲惜尽日不能前进及夜有老人挈美醖诣坤云是旧相识既饮坤终莫能达相识之由老人饮罢长揖而去云报君亦足矣吾孙亦无恙遂不见坤方悟狐也后寂无闻矣【出传记】
　　尹瑗
　　尹瑗者尝举进士不中第为晋阳普原尉既罢秩退居郊野以文墨自适忽一日有白衣丈夫来谒自称呉兴朱氏子早嵗嗜学窃闻明公以文业自负愿质疑于执事无见拒瑗即延入与语且徴其说云家侨岚川早嵗与御史王君皆至北门今者寓迹于王氏别业累年自此每四日輙一来甚敏辩纵横词意典雅瑗深爱之瑗因谓曰吾子机辩奥可以从郡国之游为公侯高客何乃自取沈滞隠迹丛莽生曰余非不愿谒公侯且惧旦夕有不虞之祸瑗曰何为发不祥之言乎朱曰某自今嵗来梦卜有穷尽之兆瑗即以词慰谕之生颇有愧生后至重阳日有人以浓醖一瓶遗瑗朱生亦至因以酒饮之初辞以疾不敢饮已而又曰佳节相遇岂敢不尽主人之欢耶即引满而饮食顷大醉告去未行数十歩忽仆于地化为一老狐酩酊不能动矣瑗即杀之因访王御史别墅有老农谓瑗曰王御史并之禆将徃嵗戌于岚川为狐媚病而卒已累年矣墓于村北数十歩即命家僮防御史墓果有穴瑗后为御史窃话其事时唐太和初也【出宣室志】
　　韦氏子
　　杜陵韦氏子家于韩城有别墅在邑北十余里开成十年秋自邑中游焉日暮见一妇人素衣挈一瓢自北而来谓韦曰妾居邑北里中有年矣家甚贫今为里胥所辱将讼于官幸吾子纸笔书其事妾得以执诣邑冀雪其耻韦诺之妇人即揖韦坐田野衣中出一酒巵曰瓢中有酒愿与吾子尽醉于是注酒一饮韦韦方举巵防有猎骑从西来引数犬妇人望见即东走数十歩化为一狐韦大恐视手中巵乃一髑髅酒若牛溺之韦因病月余方瘳【出宣室志】













　　太平广记卷四百五十四
　　钦定四库全书
　　太平广记卷四百五十五　宋　李昉等　编狐九
　　张直方　　　张谨　　　　昝规
　　狐龙　　　　沧渚民　　　民妇
　　张直方
