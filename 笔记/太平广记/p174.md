<!-- { "loadSidebar": true } -->
　　唐李翰文虽宏畅而思甚苦涩晩居阳翟常从邑令皇甫曾求音乐思涸则奏乐神全则缀文【出国史补】
　　顾况
　　唐顾况在洛乘间与一二诗友游于苑中流水上得大梧叶上题诗曰一入深宫里年年不见春聊题一片叶寄与有情人况明日于上游亦题叶上泛于波中诗曰愁见鸎啼栁絮飞上阳宫女断肠时君恩不禁东流水叶上题诗寄与谁后十日余有客来苑中寻春又于叶上得一诗故以示况诗曰一叶题诗出禁城谁人愁和独含情自嗟不及波中叶荡漾乘风取次行【出夲事诗】
　　卢渥
　　中书舍人卢渥应举之嵗偶临御沟见一红叶命仆搴来叶上乃有一絶句置于巾箱或呈于同志及宣宗既省宫人初下诏许从百官司吏独不许贡举人渥后亦一任范阳独获其退宫人覩红叶而吁怨久之曰当时偶题随流不谓郎君收藏巾箧验其书迹无不讶焉诗曰流水何太急深宫尽日闲殷勤谢红叶好去到人间【出云溪友议】
　　唐德宗
　　唐德宗毎临朝多令徴四方丘园才能学术直言极谏之士由是题笔贡艺者满于阙下上多亲自考试故絶请托之门是时文学相髙公道大振得路者咸以推贤进善为意上试制科于宣政殿或有乖谬者即浓防笔抹之或称旨者翘足朗吟翌日即遍示宰臣学士曰此皆朕门生也公卿大夫已下无不服上藻鉴宏词独孤绶试放驯象赋及进其夲上览称叹久之因吟其词云化之式孚则必受乎来献物或违性斯用感于至仁上甚嘉之故特书第三等先是代宗朝文单国累进驯象三十有二上悉令放于荆山之南而绶不斥受献不伤放弃上赏其知去就也【出杜阳杂编】
　　贞元五年初置中和节御制诗朝臣和诏写夲赐戴叔伦于容州天下荣之【出国史补】
　　戎昱
　　唐宪宗皇帝朝以北狄频侵邉境大臣奏议古者和亲有五利而无千金之费帝曰比闻有一卿能为诗而姓氏稍僻是谁宰相对曰恐是包子虚冷朝阳帝曰皆不是也遂吟曰山上青松陌上尘云泥岂合得相亲世路尽嫌良马痩唯君不弃卧龙贫千金未必能移姓一诺从来许杀身莫道书生无感激寸心还是报恩人侍臣对曰此是戎昱诗也京兆尹李銮拟以女嫁昱令其改姓昱固辞焉帝悦曰朕又记得咏史一篇此人若在便与朗州刺史武陵桃源足称诗人之兴咏圣旨如此稠叠士林之荣也其咏史诗云汉家青史内计拙是和亲社稷依明主安危托妇人岂能将玉貌便欲静胡尘地下千年骨谁为辅佐臣帝笑曰魏绛之功何其懦也大臣公卿遂息和戎之论者矣【出云溪友议】
　　李端
　　唐郭暧尚升平公主盛集文士即席赋诗公主帷而观之李端中宴诗成有荀令何郎之句众称絶妙或谓宿搆端曰愿赋一韵钱起曰请以起姓为韵复有金埓铜山之句暧大喜出名马金帛为赠是防也端擅塲送丞相王缙之鎭幽朔韩翃擅塲送丞相刘晏之廵江淮钱起擅塲【出国史补】
　　韩翃
　　唐韩翃少才名侯希逸鎭青淄翃为从事后罢府闲居十年李勉鎭夷门又署为幕吏时韩已迟暮同职皆新进后生不能知韩共目为恶诗韩翃翃殊不得意多辞疾在家唯末职韦廵官者亦知名士与韩独善一日夜将半韦扣门急韩出见之贺曰员外除驾部郎中知制诰韩大愕然曰必无此事定误矣韦就座曰留底状报制诰阙人中书两进名御笔不防出又请之德宗批曰与韩翃时有与翃同姓名者为江淮刺史又具二人同进御笔复批曰春城无处不飞花寒食东风御栁斜日暮汉宫传蜡烛轻烟散入五侯家又批云与此韩翃韦又贺曰此非员外诗耶韩曰是也是知不误矣质明而李与僚属皆至时建中初也【出夲事诗】
　　杨慿
　　唐京兆尹杨慿兄弟三人皆能文为学甚苦或同赋一篇共坐庭石霜积襟袖课成乃已【出载】
　　符载
　　唐符载字厚之蜀郡人有竒才始与杨衡宋济栖青城山习业杨衡擢第宋济先死无成唯载以王覇自许耻于常调韦臯鎭蜀辟为支使虽曰受知尚多偃蹇臯尝于二十四化设醮请撰斋词于时陪饮于摩诃池载离席盥潄命小吏十二人捧砚人分两题缓歩池间各授口占其敏速也如此刘辟时为金吾仓曹参军始依臯焉载与撰真赞云矫矫化初气杰文雄灵螭出水秋鹗乘风行义则固辅仁乃通他年良觌麟阁之中及臯卒辟总留务载亦在幕中及辟败载亦免祸【出北梦言】
　　王建
　　唐王建初为渭南县尉値内官王枢密者尽宗人之分然彼我不均复懐轻谤之色忽因过饮语及桓灵信任中官起党锢兴废之事枢密深憾其讥诘曰吾弟所有宫词天下皆诵于口禁掖深防何以知之建不能对故元稹以尝有宫词诏令隐其文朝廷以为孔光不言温树者愼之至也及王建将被奏劾因为诗以让之乃脱其祸也建诗曰先朝行坐鎭相随今上春宫见长时脱下御衣偏得着进来龙马毎交骑常承密旨归家少独奏邉情出殿迟不是当家频向説九重争遣外人知【出云溪友议】
　　裴度
　　唐宪宗以玉赐裴度临薨却进门人作表皆不如意公令子弟执笔口占曰内府之珍先朝所赐既不敢将归地下又不合留在人间闻者叹其简切而不乱【出因话録】
　　白居易
　　唐白居易有妓樊素善歌小蛮善舞尝为诗曰樱桃樊素口杨栁小蛮腰年既髙迈而小蛮方丰艶因杨栁词以托意曰一春风万万枝嫩于金色软于丝永丰坊里东南角尽日无人属阿谁及宣宗朝国乐唱是词上问谁词永丰在何处左右具以对遂因东使命取永丰栁两枝植于禁中白感上知其名且好尚风雅又为诗一章其末句云定知此后天文里栁宿光中添两星后除苏州刺史自峡沿流赴郡时秭归县繁知一闻居易将过巫山先于神女祠粉壁大署之曰苏州刺史今才子行到巫山必有诗为报髙唐神女道速排云雨候清词居易覩题处畅然邀知一至曰厯阳刘郎中禹锡三年理白帝欲作一诗于此怯而不为罢郡经过悉去千余诗但留四章而已此四章者乃古今之絶唱也而人造次不合为之沈佺期诗曰巫山髙不极合沓状竒新闇谷疑风雨幽崖若神月明三峡曙潮满九江春为问阳台客应知入梦人王无竸诗曰神女向髙唐巫山下夕阳徘作行雨婉娈逐荆王电影江前落雷声峡外长霁云无处所台馆晓苍苍李端诗曰巫山十二重皆在碧空中廻合云藏日霏防雨风猿声寒渡水树色暮连空愁向髙堂去千秋见楚宫皇甫冉诗曰巫峡见巴东迢迢出半空云藏神女馆雨到楚王宫朝暮泉声落寒暄色同清猿不可聼偏在九秋中白居易吟四篇诗与繁生同济而竟不为【出云溪友议】
　　元和沙门
　　唐元和中长安有沙门不记名善病人文章尤能捉语意相合之处张籍颇恚之防搜愈切思得句曰长因送人处忆得别家时径徃夸乃曰此应不合前軰意也僧笑曰此有人道了也籍曰向有何人僧冷吟曰见他桃李发思忆后园春籍因抚掌大笑【出摭言】






　　太平广记卷一百九十八
　　钦定四库全书
　　太平广记卷一百九十九
　　文章
　　杜牧　　　　天峤游人　　谭铢
　　周匡物　　　王播　　　　朱庆余
　　唐宣宗　　　温庭筠　　　李商隐
　　刘瑑　　　　郑畋　　　　司空图
　　髙蟾
　　杜牧
　　唐白居易初为杭州刺史令访牡丹花独开元寺僧惠澄近于京师得之始植于庭栏门甚密他处未之有也时春景方深惠澄设油幕覆其上牡丹自此东越分而种之也防徐凝自富春来未知白先题诗曰此花南地知难种惭愧僧闲用意栽海鷰解怜频睥睨胡蜂未识更徘虚生芍药徒劳妬羞杀玫瑰不敢开唯有数苞红幞在含芳只待舍人来白寻到寺防花乃命徐同醉而归时张祐榜舟而至甚疎诞然张徐二生未之习稔各希首荐焉白曰二君论文亷白之鬭鼠穴胜负在于一战也遂试长剑倚天外赋余霞散成绮诗试讫解送以凝为元祐次之张曰祐诗有地势遥尊岳河流侧让关多士以陈后主日月光天德山河壮帝居此徒有前名矣又祐题金山寺诗曰影中流见钟声两岸闻虽綦毋濳云塔影挂青汉钟声和白云此句未为佳也白又以祐宫词四句之中皆数对何足竒乎不如徐生云今古长如白练飞一条界破青山色祐叹曰荣辱糺纷亦何常也遂行歌而迈凝亦鼓枻而归自是二生终身偃仰不随乡试矣先是李林宗杜牧与白辇下较文具言元白诗体舛杂而为清苦者见嗤因兹有恨白为河南尹李为河南令道上相遇尹乃乘马令则肩舆似乖趋事之礼李尝谓白为嗫嚅儿闻者皆笑乐天之名稍减矣白曰李木【林宗字也】吾之猘子也其锋不可当后杜牧守秋浦与张祐为诗酒之交酷吟祐宫词亦知钱塘之嵗白有非祐之论尝不平之乃为诗二首以髙之曰谁人得似张公子千首诗轻万戸侯又云如何故国三千里虚唱歌词满六宫张诗曰故国三千里深宫二十年一声河满子涙落君前此为祐得意之语也李杜以下盛言其美者欲以茍异于白而曲成于张也故牧又著论言近有元白者喜为淫言媟语鼓扇浮嚣吾恨方在下位未能以法治之斯亦敷佐于祐耳【出云溪友议】
　　天峤游人
　　麻姑山山谷之秀草木多竒有邓先客至延康四五代为国道师而锡紫服洎死自京归葬是山云是尸解也然悉为邱陇松栢相望词人经过必当兴咏几千首矣忽有一少年偶题一絶不言姓字但云天峤游人耳后来观其所刺无复为文且邓氏之名因斯稍减矣诗曰老芝田鸡在笼上清那与俗尘同既言白日升仙去何事人间有殡宫【出云溪友议】
　　谭铢
　　真娘者吴国之佳人也比于钱塘苏小小死葬吴宫之侧行客感其华丽竞为诗题于墓栉比鳞臻有举子谭铢者吴门之秀士也因书一絶后之来者覩其题处稍息笔矣诗曰虎邱山下塜累累松栢萧条尽可悲何事世人偏重色真娘墓上独题诗【出云溪友议】
　　周匡物
　　周匡物字几本漳州人唐元和十二年王播榜下进士及第时以歌诗著名初周以家贫徒歩应举落魄风尘懐刺不偶路经钱塘江乏僦船之资久不得济乃于公馆题诗云万里茫茫天堑遥秦皇底事不安桥钱塘江口无钱过又阻西陵两信潮郡牧出见之乃罪津吏至今天下津渡尚传此诗讽诵舟子不敢取举人钱者自此始也【出闽川名士传】
　　王播
　　唐王播少孤贫尝客州惠照寺木兰院随僧斋食后厌怠乃斋罢而后击钟后二纪播自重位出鎭是因访旧游向之题名皆以碧纱罩其诗播继以二絶句曰三十年前此院游木兰花发院新修如今再到经行处老无花僧白头上堂未了各西东惭愧阇黎饭后钟三十年来尘扑面如今始得碧纱笼【出摭言】
　　朱庆余
　　唐朱庆余遇水部郎中张籍知音索庆余新旧篇什数通吟改只留二十六章籍置于懐抱而推赞之时人以籍重名无不缮録讽咏遂登科第初庆余尚为谦退作闺意一篇以献张曰洞房昨夜停红烛待晓堂前拜舅姑妆罢低声问夫婿画眉深浅入时无籍酬之曰越女新妆出镜心自知明艳更沈吟齐纨未足人间贵一曲菱歌敌万金由是朱之诗名流于四海内矣【出云溪友议】
　　唐宣宗
