<!-- { "loadSidebar": true } -->
　　刘根者字君安京兆长安人也少明五经以汉孝成皇帝绥和二年举孝亷除郎中后弃世学道入嵩髙山石室峥嵘峻絶之上直下五千余丈冬夏不衣身毛长一二尺其顔色如十四五嵗人深目多须皆黄长三四寸每与坐或时忽然变着髙冠衣人不换之时衡府君自说先祖与根同岁者至王莽时频使使者请根根不肯往衡府君使府掾王珍问起居根不答再令功曹赵公往山逹敬根惟言谢府君更无他言后颍川太守髙府君到官郡民大疫死者过半太守家大小悉得病髙府君复遣珍往求根请消除疫气之术珍叩头述府君之言根敎言于太嵗宫气上掘地深三尺以沙着其中及酒沃之君依言病者悉愈疫气寻絶每用有效后太守张府君以根为妖遣吏召根拟戮之一府共谏府君府君不解如是诸吏逹根欲令根去根不聴府君使至请根根曰张府君欲吾何为间当至耳若不去恐诸君招咎谓卿等不敢来呼我也根是日至府时賔客满座府君使五十余人持刀杖绳索而立根顔色不怍府君烈声问根曰若有何道术也答曰唯唯府君曰能召乎曰能府君曰既能即可捉至防前不尔当大戮根曰召至易见耳借笔砚及奏按鎗鎗然作铜铁之声闻于外又长啸啸音非常清亮闻者莫不肃然众客震悚须臾防上南壁忽开数丈见兵甲四五百人传呼赤衣兵数十人赍刀劒将一车直从壊壁中入来又壊壁复如故根勅下车上其赤衣便乃发车上披见下有一老翁老姥大绳反防囚之悬头防前府君熟视之乃其亡父母也府君惊愕流涕不知所措鬼乃责府君曰我生之时汝官未逹不得汝禄养我死汝何为犯神仙尊官使我被收困辱如此汝何面目以立人间府君下阶叩头向根伏罪受死请求放赦先人根勅五百兵将囚出散遣之车出去南壁开后车过壁复如故既失车所在根亦去府君惆怅恍惚状若发狂妻登时死良久乃苏云见府君家先捉者大怒言汝何故犯神仙尊官使我见收今当来杀汝其后一月府君夫妇男皆卒府掾王珍数得见数承顔色懽然时伏地叩头请问根学仙时本末根曰吾昔入山精思无所不到后如华隂山见一人乗白鹿车从者十余人左右玉女四人执采旄之节皆年十五六余载拜稽首求乞一言神人乃告余曰尔闻有韩众否答曰实闻有之神人曰我是也余乃自陈曰某少好道而不遇明师颇习方书按而为之多不验岂根命相不应度世也有幸今日得遇大神是根宿昔梦想之愿愿见哀怜赐其要诀神未肯告余余乃流涕自搏重请神人曰坐吾将告汝汝有仙骨故得见吾耳汝今髓不满血不暖气少脑减筋息肉沮故服药行气不得其力必欲长生且先治病十二年乃可服仙药耳夫仙道有升天蹑云者有游行五岳者有服食不死者有尸解而仙者凡修仙道要在服药药有上下仙有数品不知房中之事及行气导引并神药者亦不能仙也药之上者有九转还丹太乙金液服之皆立登天不积日月矣其次有云母雄黄之属虽不即乗云驾龙亦可役使神变化长生次乃草木诸药能治百病虚驻顔断谷益气不能使人不死也上可数百嵗下即全其所禀而已不足久赖也余顿首曰今日敎乃天也神人曰必欲长生先去三尸三尸去即志意定嗜欲除也乃以神方五篇见授云伏尸常以月朢晦朔上天白人罪过司命夺人算使人不寿人身中神欲得人生而尸欲得人死人死则神散无形之中而成祭祀之则得歆飨故欲人死也梦与恶人鬭争此乃尸与神相战也余乃从其言合服之遂以得仙珍又每见根书符了有所呼召似人来取或数闻推问有人对答及闻鞭挞之声而悉不见其形及地上时时有血莫测其端也根乃敎珍守一行气存神坐三纲六纪谢过上名之法根后入鸡头山仙去【出神仙传】
　　李仲甫
　　李仲甫者丰邑中益里人也少学道于王君服水丹有效兼行遁甲能步诀形年百余嵗转少初百日一年复见形后遂长但闻其声与人对语饮食如常但不可见有书生姓张从学形术仲甫言卿性褊急未中敎然守之不止费用数十万以供酒食殊无所得张患之乃懐匕首往先与仲甫语毕因依其声所在腾足而上拔匕首左右刺斫仲甫已在牀上笑曰天下乃有汝辈愚人道学未得而欲杀之我宁得杀耶我真能死汝但恕其顽愚不足问耳使人取一犬来置书生前曰视我能杀犬否犬适至头已堕地腹已破乃叱书生曰我能使卿如犬行矣书生下地叩头乃止遂赦之仲甫有相识人居相去五百余里常以张罗自业一旦张罗得一鸟视之乃仲甫也语毕别去是日仲甫已复至家在民间三百余年后入西岳山去不复还也【出神仙传】
　　李意期
　　李意期者本蜀人传世见之汉文帝时人也无妻息人欲逺行速至者意期以符与之并丹书两腋下则千里皆不尽日而还或说四方国土宫观市鄽人未曽见闻说者意不解意期则为撮土作之但盈寸其中物皆是须臾消灭或行不知所之一年许复还于是乞食得物即度与贫人于成都角中作土窟居之冬夏单衣饮少酒食脯及枣栗刘徳欲伐吴报关侯之死使迎意期意期到甚敬之问其伐吴吉凶意期不答而求纸画作兵马器仗十数万乃一一裂壊之曰咄又画作一大人掘地埋之乃径还去备不恱果为吴军所败十余万众才数百人得还甲器军资略尽徳忿怒遂卒于永安宫意期少言人有所问略不对答蜀人有忧患往问之凶吉自有常候但占其顔色若懽恱则善惨慼则恶后入琅琊山中不复见出也【出神仙传】
　　王兴
　　王兴者阳城人也居壶谷中乃凡民也不知书无学道意汉武上嵩山登大愚石室起道宫使董仲舒东方朔等斋洁思神至夜忽见有仙人长二丈耳出头巅垂下至肩武帝礼而问之仙人曰吾九嶷之神也闻中岳石上菖蒲一寸九节可以服之长生故来采耳忽然失神人所在帝顾侍臣曰彼非复学道服食者必中岳之神以喻朕耳为之采菖蒲服之经二年帝觉闷不快遂止时从官多服然莫能持久惟王兴闻仙人敎武帝服菖蒲乃采服之不息遂得长生邻里老少皆云世世见之竟不知所之【出神仙传】
　　赵瞿
　　赵瞿者字子荣上党人也得癞病重垂死或告其家云当及生弃之若死于家则世世子孙相蛀耳家人为作一年粮送置山中恐虎狼害之从外以木砦之瞿悲伤自恨昼夜啼泣如此百余日夜中忽见石室前有三人问瞿何人瞿度深山穷林之中非人所行之处必是神灵乃自陈乞叩头求哀其人行诸砦中有如云气了无所碍问瞿必欲愈病当服药能否瞿曰无状多罪婴此恶疾已见疎弃死在旦夕若刖足割鼻而可活犹所甚愿况服药岂不能也神人乃以松子松栢脂各五升赐之告瞿曰此不但愈病当长生耳服半可愈愈即勿废瞿服之未尽病愈身体强徤乃归家家人谓是具说其由乃喜遂更服之二年顔色转少肌肤光泽走如飞鸟年七十余食雉兔皆嚼其骨能重更不疲极年百七十夜卧忽见屋间光有如镜者以问左右云不见后一日一室内尽明能夜书文再见面上有二人长三寸乃美女也甚端正但小耳戏其鼻上如此二女稍长大至如人不复在面上出在前侧常闻琴瑟之声欣然懽乐在人间三百余年常如童子顔色入山不知所之【出神仙传】
　　王遥
　　王遥者字伯辽鄱阳人也有妻无子颇能治病病无不愈者亦不祭祀不用符水针药其行治病但以八尺布帊敷坐于地不饮不食须臾病愈便起去其有邪魅作祸者遥画地作狱因召呼之皆见其形入在狱中或狐狸鼍虵之乃斩而燔烧之病者即愈遥有竹箧长数寸有一弟子姓钱随遥数十年未尝见遥开之一夜大雨晦暝遥使钱以九节杖担此箧将钱出冒雨而行遥及弟子衣皆不湿所行道非所曾经又常有两炬火导前约行三十里许登小山入石室室中有二人遥既至取弟子所担箧发之中有五舌竹簧三枚遥自鼓一枚以二枚与室中二人并坐鼓之良久遥辞去收三簧皆纳箧中使钱担之室中二人出送语遥曰卿当早来何为久在俗间遥答曰我如是当来也遥还家百日天复雨遥夜忽大治装遥先有单衣及葛布巾已五十余年未尝着此夜皆取着之其妻即问曰欲舍我去乎遥曰暂行耳妻曰当将钱去不遥曰独去耳妻即泣涕曰为且复少留遥曰如是还耳因自担箧而去之遂不复还后三十余年弟子见遥在马蹄山中顔色更少盖地仙也【出神仙传】

　　太平广记卷十
　　钦定四库全书
　　太平广记卷十一
　　神仙十一
　　泰山老父　　巫炎　　　　刘凭
　　栾巴　　　　左慈　　　　大茅君
　　泰山老父
　　泰山老父者莫知姓字汉武帝东巡狩见老翁鉏于道傍头上白光髙数尺怪而问之老人状如五十许人面有童子之色肌肤光华不与俗同帝问有何道术对曰臣年八十五时衰老垂死头白齿落遇有道者敎臣絶但服术饮水并作神枕枕中有三十二物其三十二物中有二十四物以当二十四气八毒以应八风臣行之转老为少黒髪更生齿落复出日行三百里臣今一百八十嵗矣帝受其方赐玉帛老父后入岱山中每十年五年时还乡里三百余年乃不复还【出神仙传】
　　巫炎
　　巫炎字子都北海人也汉驸马都尉武帝出见子都于渭桥其头上鬰鬰紫气髙丈余帝召问之君年防何所得何术而有异气乎对曰臣年已百三十八嵗亦无所得行诏东方朔使相此君有何道术朔对曰此君有隂道之术武帝屏左右而问之子都对曰臣年六十五时苦腰痛脚冷不能自温口干舌苦渗涕出百节四肢疼痛又痹不能久立得此道以来七十三年今有子二十六人身体虽勇无所疾患气力乃如壮时无所忧患帝曰卿不仁有道而不闻于朕非忠臣也子都对曰臣诚知此道为真然隂阳之事宫中之利臣子之所难言又行之皆逆人情能为之者少故不敢以闻帝曰勿谢戏君耳遂受其法子都年二百嵗服饵水银白日升天武帝颇行其法不能尽用之然得寿最长于先帝也【出神仙传】
　　刘凭
