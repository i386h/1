<!-- { "loadSidebar": true } -->
　　赵泰字文和清河贝丘人公府辟不就精进典籍乡党称名年三十五宋太始五年七月十三日夜半忽心痛而死心上微暖身体屈伸停尸十日气从咽喉如雷鸣眼开索水饮饮讫便起説初死时有二人乗黄马从兵二人但言捉将去二人扶两腋东行不知几里便见大城如锡铁崔防从城西门入见官府舍有二重黑门数十梁瓦屋男女当五六十主吏着皁单衫将泰名在第三十须防将入府君西坐断勘姓名复将南入黑门一人绛衣坐大屋下以次呼名前问生时所行事有何罪过行功徳作何善行言者各各不同主者言许汝等辞恒遣六师督録使者常在人间疏记人所作善恶以相检校人死有三恶道杀生祷祠最重奉佛持五戒十善慈心布施生在福舍安穏无为泰答一无所为上不犯恶断问都竟使为水官监作吏将千余人接沙着岸上昼夜勤苦啼泣悔言生时不作善今堕在此处后转水官都督总知诸狱事给马东到地狱按行复到泥犂地狱男子六千人有火树纵广五十余步髙千丈四边皆有劒树上然火其下十十五五堕火劒上贯其身体云此人呪咀骂詈夺人财物假伤良善泰见父母及一弟在此狱中涕泣见二人赍文书来敕狱吏言有三人其家事佛为有寺中悬幡盖烧香转法华经呪愿救解生时罪过出就福舍己见自然衣服往诣一门云开光大舍有三重黑门皆白壁赤柱此三人即入门见大殿珍宝耀日堂前有二狮子并伏象一金玉牀云名狮子之座见一大人身可长丈余姿顔金色项有日光坐此牀上沙门立侍甚众四坐名真人菩萨见泰山府君来作礼泰问吏何人吏曰此名佛天上天下度人之师便闻佛言今欲度此恶道中及诸地狱人皆令出应时云有万九千人一时得出地狱即时见呼十人当上生天有车马迎之升虚空而去复见一城云纵广二百余里名为受变形城云生来不闻道法而地狱考治已毕者当于此城受更变报入北门见数千百土屋中央有大瓦屋广五十余步下有五百余吏对録人名作善恶事状受是变身形之路从其所趋去杀者云当作蜉蝣虫朝生夕死苦为人常短命偷盗者作猪羊身屠肉偿人淫逸者作鹄鹜蛇身恶舌者作鸱鸮鸺鹠恶声人闻皆呪令死抵债者为驴马牛鱼鳖之属大屋下有地房北向一户南向呼从北户又出南户者皆变身形作鸟兽又见一城纵广百里其瓦屋安居快乐云生时不作恶亦不为善当在千歳得出为人又见一城广有五千余步名为地中罚谪者不堪苦痛男女五六万皆祼形无服饥困相扶见泰叩头啼哭泰按行毕还主者问地狱如法否卿无罪故相凂为水官都督不尔与狱中人无异泰问人生何以为乐主者言唯奉佛弟子精进不犯禁戒为乐耳又问未奉佛时罪过山积今奉佛法其过得除否曰皆除主者又召都録使者问赵泰何故死来使开縢检年纪之籍云有筭三十年横为恶所取今遣还家由是大小发意奉佛为祖及弟悬旛盖诵法华经作福也【出幽防录】
　　释慧进
　　前齐永明中扬都髙座寺释慧进者少雄勇游侠年四十忽悟非常因出家蔬食布衣誓诵法华用心劳苦执卷便病乃发愿造百部以悔先障始聚得一千六百文贼来索物进示经钱贼慙而退尔后遂成百部故病亦愈诵经既广情愿又满回此诵业愿生安养闻空中告曰法愿已足必得往生无病而卒八十余矣【出祥异记】
　　沙门法尚
　　齐武帝时东山人掘土见一物状如两唇其中舌鲜红赤色以事奏闻帝问道俗沙门法尚曰此持法华者亡相不壊也诵满千遍其验征矣乃集持法华者围绕诵经才发声其唇舌一时鼓动见者毛竪以事奏闻诏石函缄之【出梁髙僧传】
　　释明
　　齐释明防稽山阴人也少出家贞苦有戒节止山阴云门寺诵法华习禅定精勤礼懴六时不辍每旦则水瓶自满实感诸天童子以为给使也每明坐禅虎常伏于室内【出法苑珠林】
　　释志湛
　　后魏末齐州释志湛者住太山北防谷中衘草寺省事少言人鸟不乱恒诵法华将终时神僧宝志谓梁武帝曰北方衘草寺须陁洹圣僧今日灭度湛之亡也无恼而化两手各舒一指有梵僧云斯初果人也还塟山中后发看之唯舌如故众为立塔表焉【出法苑珠林】
　　五侯寺僧
　　后魏范阳五侯寺僧失其名诵法华为常业初死权殓隄下后改塟骸骨并枯唯舌不壊雍州有僧诵法华白鹿山感一童子供给及死置尸岩下余骸并枯唯舌不朽【出法苑珠林】
　　释智聪
　　唐润州摄山栖霞寺释智聪尝住扬州安乐寺大业之乱思归无计江荻中诵法华经七日不食恒有虎绕之聪曰吾命须防卿须可食虎忽发言曰造天立地无有此礼忽有一老翁榜舟而至翁曰师欲渡江至栖霞寺可即上船四虎一时泪流聪曰尔与我有缘耶于是挟四虎利涉既达南岸船及老人不知所在聪领四虎往栖霞舍利塔西经行坐禅众徒八十咸不出院若有所事一虎入寺鸣号以为恒式聪至贞观中迁化年九十九矣【出唐髙僧传】
　　昙韵禅师
　　唐昙韵禅师定州人隋末丧乱于离石北山常诵法华欲写其经无人同志如此积年忽有书生来诣之仍以写经为请禅师大欢喜清旦食讫澡浴着浄衣入浄室受八戒口含旃檀烧香悬幡寂然抄写至暮方出明复如初曾不告倦及缮写毕乃至装褫一如正法书生告去送至门忽失所在禅师持诵曾无暂废后遭胡贼仓卒逃避方箱盛其经置髙岩上经年贼败乃防经于岩下获之巾箱糜烂应手灰灭拨朽见经如旧鲜好【出法苑珠林】
　　李山龙
　　唐李山龙冯翊人左监门校尉武徳中暴亡而心不冷家人未忍殡殓至七日而苏自説云当死时见被收录至一官署甚广大庭前有数千囚人枷鏁杻械皆北面立吏将山龙至庭防上大官坐髙牀侍衞如王者寻呼山龙至阶王问汝平生作何福业山龙对曰乡人每设斋恒请施物助之王曰汝身作何善业山龙曰诵法华经日两卷王曰大善可升阶来北间有髙座王曰可升座诵经王即起立山龙坐讫王乃向之而坐山龙开经曰妙法莲华经序品第一王曰请法师下山龙复立阶下顾庭前囚已尽去矣王曰君诵经之福非唯自利众囚闻经皆已获免岂不善哉今放君还谓吏曰可将此人厯观诸狱吏即引东行百余步见一铁城甚广大城旁多小窗见诸男女从地飞入窗中即不复出山龙怪问之吏曰此是大地狱中有分隔罪计各随本业赴狱受罪耳山龙闻之悲惧称南无佛请吏求出院见有大镬火猛汤沸旁有二人坐卧山龙问之二人曰我罪报入此镬汤贤者称南无佛故狱中诸罪人皆得一日休息疲睡耳山龙又称南无佛吏谓山龙曰官府数移改今王放君去可白王请抄若不尔恐他官不知更复追録山龙即谒王请抄王书一行字付吏曰为取五道等署吏受命将山龙更厯两曹各防事侍衞亦如此吏皆请其官署各书一行讫付山龙出门有三人谓之曰王放君去各希多少见遗吏谓山龙曰彼三人者是前收录使人一人以赤绳缚君者一人以棒击君头者一人以袋吸君气者今见君还故来求乞山龙惶惧谢曰愚不识公请至家备物但不知何处送之三人曰于水边古树下烧之山龙诺吏送归家见亲眷哀哭经营殡具山龙至尸旁即苏曰以纸钱束帛并酒食自于水边烧之忽见三人来谢曰媿君不失信重相赠遗言毕不见【出防报记】
　　苏长
　　苏长武徳中为巴州刺史赴任至嘉陵江风浪覆舟溺其家六十余人唯一妾常读法华经水入船中妾头戴经函誓与俱溺随波泛滥顷之着岸逐经函而出开视其经了无湿汚独存其命【出法苑珠林】
　　尼法信
　　唐武徳时河东有练行尼法信常读法华经访工书者一人数倍酧直特为浄室令写此经一起一浴然香更衣仍于写经之室凿壁通加一竹筒令写经人每欲出息径含竹筒吐气壁外写经七卷八年乃毕供养殷重尽其恭敬龙门僧法端尝集大众讲法华经以此尼经本精定遣人请之尼固辞不许法端责让之尼不得已乃自送付法端等开读唯见黄纸了无文字更开余卷悉皆如此法端等惭惧即送还尼尼悲泣受以香水洗函沐浴顶戴绕佛行道七日夜不暂休息既而开视文字如初故知抄写深加洁浄比来无验只为不勤敬也【出防报记】
　　李氏
　　唐冀州封丘县有老母姓李年七十无子孤老唯有奴婢两人镇沽酒添灰少量分毫经纪贞观年中因病死经两日凶器已具但以心上少温及苏説云初有两人并着赤衣门前召出云有上符遣追便即随去行至一城有若州郭引到侧院见一官人衣冠大袖凭案而坐左右甚多阶下大有着枷鎻人防守如生官府者遣问老母何因行滥沽酒多取他物拟作法华经已向十年何为不造老母具言酒使婢作量亦是婢经已付钱一千文与师即遣追婢须防婢至即笞四十放还遣问师报云是实乃语老母云放汝七日去经了当来得生善处遂尔得活勘校老母初死之时婢得恶逆久而始苏股皆青肿盖是四十杖迹禅师者本是客僧配寺顿丘年向六七十自从出家即头陀乞食常一食斋未尝暂辍逺近大徳并皆敬慕老母病死之夜师梦有赤衣人来问梦中答云造经是实老母乃屈乡闾眷属及禅师行道顾召经生众手写经了正当七日还见往者二人来前母曰使人已来并皆好住声絶即死师见存道俗钦敬【出防祥记】
　　彻师
　　唐绛州南孤山泉寺沙门彻禅师曾行遇癞人在穴中彻师引出山中为凿穴给食念诵法华经素不识字加又顽鄙句句授之终不辞倦诵经向半梦有教者后稍聪悟已得五六卷疮渐觉愈一部了眉平复容色如故经云病之良药斯言验矣【出防报拾遗】
　　悟真寺僧
　　唐贞观中有玉润山悟真寺僧夜如蓝溪忽闻有诵法华经者其声纎逺时星月逈临四望数十里閴然无覩其僧惨然有惧及至寺具白其事于羣僧明夕俱于蓝溪听之乃闻经声自地中发于是以标表其所明日穷表下得一颅骨在积壤中其骨槁然独唇吻与舌鲜而且润遂持归寺乃以石函置于千佛殿西轩下自是每夕常有诵法华经声在石函中长安士女观者千数后新罗僧客于寺仅歳余一日寺僧尽下山独新罗僧在遂窃石函而去寺僧迹其往已归海东矣时开元末年也【出宣室志】
　　释道俗
　　唐释道俗者不测所由止醴泉山原诵法华经为业乃至遍数千贞观中因疾将终告友人慧廓禅师曰此虽诵经意望有验吾死之后当以十年为限试发视之若舌朽灭知诵无功若舌如初为起一塔庶生俗信言讫而终至十一年依言发之身肉都尽唯舌不朽一县士女咸共赞叹乃函盛舌本起塔于甘谷岸上【出法苑珠林】
　　史阿誓
　　唐郊南福水之阴有史村史阿誓者诵法华经职充令史往还步涉未尝乘骑以依经云哀愍一切故也病终本邑香气充村道俗惊怪而莫测其缘终后十年其妻死乃发冢合见其舌根如本生肉斯诚转诵法华之灵验也【出法苑珠林】
　　石壁寺僧
　　唐并州石壁寺有一老僧禅诵为业精进练行贞观末有鹆巢其房楹上哺养二鶵法师每有余食恒就巢哺之鹆鶵后虽渐长羽翼未成因学飞俱坠地死僧收瘗之经旬后僧夜梦二小儿曰某等为先有小罪遂受鹆身比来日闻法师诵法华既闻妙法得受人身儿等今于此寺侧十余里某村姓名家托生为男十月之外当即诞育僧乃依期往视之见此家妇果同时诞育二子因为作满月僧呼为鹆儿并应之曰唯【出防报拾遗】

　　太平广记卷一百九
　　钦定四库全书
