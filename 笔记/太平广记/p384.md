<!-- { "loadSidebar": true } -->
　　宣州溧水县尉元澹家在懐州先将一庄客张俊只承至官官满却归俊亦从之俊有妻一子三嵗亦与同行至宋地冲夜俊抱儿从澹其妻乗驴在后十歩忽闻呌声俊奔视之妻已被虎所取俊白元妻今为虎所杀伤誓欲报讐今以孩子奉上某傥生归当酬哺养之恩不尔便为仆贱终身元固止之不可复挟两矢携腰斧下道黒而行去三十余里皆深林重阻既而渐至一处依近山谷有大树百余株疑近虎穴俊上树伺之时渐明见山下数十歩内如有物蹲伏起动之状更之欲明乃是虎也其妻已死为虎所禁尸自起拜虎讫自解其衣裸而复僵虎又于窟中引四子皆大如狸掉尾欢跃虎以舌防死人虎子竞来争食俊在树上见之遂发一箭正中虎额其虎腾跃又发一箭中其脇箭皆傅毒虎遂惊跃狂乱吼怒顷刻而死俊复下树以斧截虎头并杀四子亦取其首蔓贯之亦负妻尸走歩而归日晓追及澹感激之至【出原化记】
　　浔阳猎人
　　浔阳有一猎人常取虎为业于径施弩弓焉毎日视之见虎迹而箭已发未曾得虎旧説云人为虎所食即作伥之事即于其侧树下宻伺二更后见一小青衣髠髪齐眉防而来弓所拨箭发而去后食顷有一虎来履而过既知之更携一只箭而去复如前状此人速下树下架箭而登树觇之少顷虎至履箭发其虎贯脇而死其伥良久却回见虎死遂鼔舞而去也【出原化记】
　　柳并
　　河东柳并为监察御史入岭推覆一书吏随行常所委任至岭下宿孤馆中从吏皆在防内席地而寝时半夜月初上众皆卧并独觉忽见一小长尺余状若狝猴手持一幡子歩上阶以幡揷书吏头邉而去并乃潜起防去之复卧伺焉少顷一虎入来遍嗅诸人而去须臾小鬼又来别以幡子揷之复又防去之少顷虎又来遍嗅而去如此者三度而天向明乃至旦召吏言其事旦日汝当难免自须为计不可随我并有劔取与之乃令逃难此吏素强勇劒入山寻逐虎穴行二十里至一茅庵入其中不见有人惟见席上案砚朱笔有一巻文书皆是人名或有勾者有未勾者己名在写屋上见一领虎皮吏懐其书并取皮仗劒而去行未数里见一胡僧从后来趂呼之曰且住君不如告某为计即可免矣吏即止与之言见其人状异不敢杀之僧曰吾非彊害君者是天配合食之岂不见适来文簿昨日已愆数期今彊脱终恐无益不如以小术厌之吏问其术僧令登一树以带自缚用劒自刺少血涂一单衣投之我以衣为禳之耳吏如言登树投皮与僧衣之便作虎状哮吼怒目光如电掣吏惧欲堕者数过即取单衣刺血涂之投于地虎得衣跳跃擘撦而吞之良久复为人形曰子免矣乃遣去竟无患焉【出原化记】
　　僧虎
　　袁州山中有一村院僧忘其法名偶得一虎皮戏被于身揺尾掉头颇克肖之或于道旁戏乡人皆惧而返走至有遗其所擕之物者僧得之喜于要冲伺往来有贩者歘自草中跃出昻然虎也皆弃所赍而奔毎蒙皮而出常有所获自以得计时时为之忽一日被之觉其衣着于体及伏草中良久试暂脱之万方皆不能脱自视其手足虎也爪牙虎也乃近水照之头耳眉目口鼻尾毛皆虎矣非人也心又乐于草间遂捕狐兎以食之拏攫饮啖皆虎也是后常与同游处复为神所役使夜则往来于山中寒暑雨雪不得休息甚厌苦之形骸虽虎而心歴歴然人也但不能言耳周嵗余一旦馁甚求无所得乃潜伏道傍忽一人过于前遂跃而噬之既死分裂而食细视之一衲僧也心自惟曰我本人心幸而为僧不能守禁戒求出轮自为不善活变为虎业力之大无有是者今又杀僧以充肠地狱安容我哉我宁馁死弗重其罪也因仰天大号声未絶忽然皮落如脱衣状自视其身一裸僧也奔旧院院已荒废乃用草身投于俗家得破衣数件走于邻境佛寺因游方止临川崇夀院众堂中是时圆超上人居防经堂其僧侍立不懈上人念其恭勤乃问尔何处人出家几夏臈修习何等法而勤勤若此对曰某心有悔行愿因上人决之但不欲他僧闻耳乃屏侍者问之其僧言为虎之事叩头作礼求懴罪业上人谓曰生死罪福皆由念作刹那之间即分天堂地狱岂在前生后世耶尔恶念为虎善念为人岂非证哉茍有志乎脱离者趣无上菩提还元反本念不着则人不为虎虎不为人矣方今闽中大善知识比肩尔其往哉僧乃奉教上人寻话于智作长老长老往见之以上人向者事问皆无异同双目犹赤耽然可畏也后入岭不知所适【出髙僧传】
　　王瑶
　　汉州西四十五里有富叟王瑶所居水竹园林占一川之胜境而往来之人多迂道以经焉既至瑶心尽诚接待有卖瓦金石生者常言住在西山毎来必休于此积十数年率五日一至瑶宻异之外视其所买又非山中所用者一日瑶伺其来因竭力奉之石亦无媿近晩去瑶曰思至生居为日久矣今者幸愿偕焉石生曰吾敝土穷山不足为访瑶即随行十数里暝色起石生曰尔可还矣瑶曰窃慕髙躅愿効诚力但生所欲皆可以奉所以求知其居焉石生固辞瑶追从不已石生忽以拄杖画地遂为巨壑而身亦腾为白虎哮吼顾瞻瑶惊骇惶怖因蒙面匍匐而走明日再往曾无人迹自是石生不复经过矣【出集异记】
　　刘牧
　　成应元事统云刘牧字子仁常居南沙野中乐山鸟之啼爱风松之韵植果种蔬野人欺之多伐树践囿牧曰我不人人何我有一虎近其居作穴见牧则揺尾牧曰汝来防我也虎輙俛首歴数年野人不敢侵后牧卒虎乃去【出独异志】
　　姨虎
　　劒州永归葭萌劒门益昌界嘉陵江侧有妇人年五十已来自称十八姨往往来民家不饮不食毎教谕于人曰但作好事莫违神理居家和顺孝行为上若为恶事者我常令猫儿三五个廵检汝语未毕遂去或奄忽不见毎嵗约三五度有人遇之民间知其虎所化也皆敬惧之焉【出録异记】
　　崔韬
　　崔韬蒲州人也旅游滁州南抵歴阳晓发滁州至仁义馆宿馆吏曰此馆凶恶幸无宿也韬不聴笈升防馆吏备灯烛讫而韬至二更展衾方欲就寝忽见馆门有一大足如兽俄然其门豁开见一虎自门而入韬惊走于暗处潜伏视之见兽于中庭脱去兽皮见一女子竒丽严饰升防而上乃就韬衾出问之曰何故宿余衾而寝韬适见汝为兽入来何也女子起谓韬曰愿君子无所怪妾父兄以畋猎为事家贫欲求良匹无从自逹乃夜潜衾皮为衣知君子宿于是馆故欲托身以备洒扫前后賔旅皆自怖而殒妾今夜幸逢逹人愿察斯志韬曰诚如此意愿奉懽好来日韬取兽皮衣弃防后枯井中乃挈女子而去后韬明经擢第任宣城时韬妻及男赴任与俱行月余复宿仁义馆韬笑曰此馆乃与子始防之地也韬往视井中兽皮衣宛然如故韬又笑谓其妻子曰往日卿所着之衣犹在妻曰可令人取之既得妻笑谓韬曰妾试更着之接衣在手妻乃下阶兽皮衣着之才毕乃化为虎跳踯哮吼奋而上防食子及韬而去【出集异记】
　　王行言
　　秦民有王行言以商贾为业常贩盐鬻于巴渠之境路由兴元之南曰大巴路曰小巴路危峰峻壑猿径鸟道路眠野宿杜絶人烟兽成羣食啖行旅行言结十余軰少壮同行人持一拄杖长丈余铦钢铁以刃之即其短鎗也才登细径为猛虎逐之及露宿于道左虎忽自人众中攫行言而去同行持刃杖逐而救之呼喊连山于数十歩外夺下身上拏攫之踪已有伤损平旦前行虎又逐至其野宿众持抢围使行言处于当心至深夜虎又跃入众中攫行言而去众人又逐而夺下则伤愈多行旅复卫而前进白昼逐人略不暂舍或跳于前或跃于后时自于道左而出于稠人丛中捉行言而去竟救不获终不伤其同侣须得此人充其腹不知是何寃报逃之不获【出玉堂闲话】
　　太平广记巻四百三十三
　　钦定四库全书
　　太平广记巻四百三十四　宋　李昉等　编畜兽一
　　牛
　　金牛　　　　银牛　　　　青牛
　　牛鬬　　　　潜牛　　　　凉州人牛洛水牛
　　牛拜
　　桓冲　　　　光禄屠者　　朱氏子
　　牛偿债
　　卞士瑜　　　路伯逹　　　戴文
　　河内崔守　　王氏老姥
　　牛伤人
　　邵桃根
　　牛异
　　洛下人　　　寗茵　　　　仲小小
　　牛
　　大月支及西胡有牛名曰白及今日割取其肉明日其疮即愈故汉人有至其国者西胡以此牛示之汉人对曰吾国虫名为蚕为人衣食树叶而吐丝外国人复不信有蚕【出金楼子】
　　新昌穴出山犊似秦牛常与蛇同穴人以盐着手夜入坎中取之其舌滑者是蛇其舌燥者则牛也因引之而出焉【出交州志】
　　野牛髙丈余其头若鹿其角了戾长一丈白毛尾似鹿出西域【出酉阳杂俎】
　　唐先天中有田父牧牛嵩山而失其牛求之不得忽见山穴开中有钱焉不知其数田父入穴十千而归到家又往取之迷不知道逢一人谓曰汝所失牛其直几耶田父曰十千人曰汝牛为山神所已付汝牛价何为妄寻言毕不知所在田父乃悟遂归焉【出纪闻】
　　金牛
　　长沙西南有金牛冈汉武帝时有一田父牵赤牛告渔人曰寄渡江渔人云船小岂胜得牛田父曰但相容不重君船于是人牛俱上及半江牛粪于船田父曰以此相赠既渡渔人怒其汚船以桡拨粪弃水欲尽方觉是金讶其神异乃蹑之但见人牛入岭随而掘之莫能及也今掘处犹存【出湘中记】
　　增城县东北二十里深洞无底北岸有石周围三丈渔人见金牛自水出盘于此石义熙中县人常于此潭石得金鏁寻之不已俄有鱼从水中引之握不禁以刀扣断得数人遂致富年登上夀其后义兴周灵甫常见此牛宿伏石上旁有金鏁如绳焉灵甫素骁勇往掩之此牛掣断其鏁得二丈许遂以财雄也【出十道记】
　　银牛
　　太原县北有银牛山汉建武二十四年有一人骑白牛蹊人田田父诃诘之乃曰吾北海使防天子登封遂乗牛上山田父寻至山上唯见牛迹遗粪皆银也明年世祖封禅焉【出酉阳杂俎】
　　青牛
　　桓在南常出诣殷荆州于鹳穴逢一老翁羣驱青牛形色瓌异即以所乗牛易取乗之至灵溪骏駃非常息驾饮牛牛走入水不出桓使觇守经日絶迹当时以为神物【出渚宫故事】
　　又
　　京口居人晚出江上见石公山下有二青牛腹嘴皆红戏于水际一白衣老翁长可三丈执鞭于其旁久之翁廻顾见人即鞭二牛入水翁即跳跃而上倐忽渐长一举足径上石公山顶遂不复见【出稽神録】
　　牛鬭
　　九真牛乃生谿上时时怒共鬭即海沸涌或出鬭岸上家牛皆怖人或捕即霹号曰神牛【出异物志】
　　潜牛
　　勾漏县大江中有潜牛形似水牛毎上防鬭角软还入江水角坚复出【出酉阳杂俎】
　　凉州人牛
　　天宝时凉州人家生牛多力而大及长不可拘制因尔纵逸他牛从之者甚众恒于城西数十里作羣人不能制其后牛渐凌至数百乡里不堪其弊都督谋所以击之防西胡献一兽状如大犬而色正青都督问胡献此何用胡云搏噬猛兽都督以狂牛告之曰但有赏钱当为相取于是以三百千为赏胡乃抚兽呪愿如相语之状兽遂振迅跳跃解绳纵之迳诣牛所牛见兽至分作三行已独处中埋身于土兽乃前鬭扬尘暗野须防便还百姓往视坌成潭竟不知是何兽初随望其鬭见兽大如蜀马鬭毕牛已折项而死胡割牛腹取其五脏盆盛以饲兽累啖之渐小如故也【出广异记】
　　洛水牛
