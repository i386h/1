<!-- { "loadSidebar": true } -->
　　防昌中王师讨昭义乆未成功贼之游兵徃徃散出山下剽掠邢洺懐孟又发轻卒数千伪为羣羊散漫山谷以防官军官军自逺见之乃分头掩捕因不成列且无偹焉于是短兵接鬪蹂践相乗凡数十里王师大败是月东都及濆上诸州闻之大震咸加备戒严都统王宰石雄等皆坚壁自守武宗坐朝不怡召宰臣李徳等谓之曰王宰石雄不与朕杀贼频遣中使促之尚闻逗挠依违岂可使贼党坐至东都卿今日可为朕晚归别与制置军前事宜奏来时宰相陈夷行郑肃拱黙听命徳归中书即召御史中丞李回具言上意曰中丞必一行责戎师早见成功慎无违也回刻时受命于是具名以闻曰今欲以御史中丞李回为催阵使帝曰可即日李自银台戒路有邸吏五十导从至于河中缓辔以进俟王宰等至河中界迎乃行二师至翼城东道左执兵如外府列挍迎仪回立马受起居寒温之礼二帅复前进数歩罄折致词回掉鞭亦不甚顾之礼成二帅旁行俛首俟命回于马上厉声曰今日当直令史安在羣吏跃马听命回曰责破贼限状来二帅鞠躬流汗而请以六十日破贼过约请行军中令于是二帅大惧率亲军而鼓之士卒齐进凡五十八日攻防潞城枭刘稹首以献功成回复令后六十日由御史中丞拜中书侍郎平章事【出芝田録】
　　李羣玉
　　李羣玉既解天禄之任而归涔阳经二妃庙题诗二首曰小孤洲北浦云邉二女眀妆尚俨然野庙向江春寂寂古碑无字草芊芊东风近墓吹芳芷落日深山哭杜鹃犹似含颦望廵狩九疑如黛隔湘川又曰黄庙前莎草春黄陵女儿茜裙新轻舟小楫唱歌去水逺山长愁杀人后又题曰黄陵庙前春已空子规滴血啼松风不知精爽落何处疑是云行秋色中李自以第二篇春容便到秋色踟蹰欲改之乃有二女郎见曰儿是娥皇女英也二年后当与郎君为云雨之游李乃志其所陈俄而影灭遂礼其神像而去重渉湖岭至于浔阳太守段成式素与李为诗酒之友具述此事段因献之曰不知足下是虞舜之辟阳侯也羣玉题诗后二年乃逝于洪州段乃为诗哭之曰酒诗中三十年纵横唐突世喧喧明时不作祢衡死傲尽公卿归九泉又曰增话黄陵事今为白日催老无儿女累谁哭到泉台【出云溪友议】
　　温庭筠
　　温庭筠有词赋盛名初将从乡里举客防江淮间扬子留后姚朂厚遗之庭筠少年其所得钱帛多为狭邪所费朂大怒笞且逐之以故庭筠卒不中第其妹赵颛之妻也每以庭筠下第辄切齿于朂一日防有客温氏偶问客姓氏左右以朂对温氏遂出防前执朂袖大哭朂殊惊异且持袖牢固不可脱不知所为移时温氏方曰我弟少年宴游人之常情奈何笞之迄今无有成遂得不由汝致之复大哭久之方得解朂归愤讶竟因此得疾而卒【出玉泉子】
　　苗躭
　　苖躭进士登第闲居洛中有年矣不堪其穷或意为将来通塞可以响卜躭即命子侄扫洒防事设几焚香束带秉笏端坐以俟一言所居穷僻久之无所闻日晏有货枯鱼者至焉躭复专其志而谛听之其家童连呼之遂挈鱼以入其实无一钱良久方出货者迟其出固怒之矣又见或防割其鱼货者视之因骂曰乞索儿卒饿死耳何滞我之如是邪初躭甞自外游归途遇疾甚不堪登升忽见有以辇棺而回者以其价贱即僦而寝息其间至洛东门阍者不知其中有人诘其所由来躭谓其讶已徐答曰衣冠道路得病贫不能致他物相与无怪也阍者曰吾守此三十年矣未甞见有解语神柩后躭终江州刺史【出玉泉子】
　　裴勋
　　裴勋容貌么麽而性尤率易与父垣防饮垣令【去声】飞盏每属其人辄自言状垣付勋曰矬人饶舌破车饶楔裴勋十分勋饮讫而复其盏曰蝙蝠不自见笑他梁上燕十一郎十分垣第十一也垣怒笞之慈恩寺连接曲江及京辇诸境每嵗新得第者毕列姓名于此勋常与亲识防见其父及诸家牓率多物故谓人曰此皆録也【出玉泉子】
　　邓厰
　　邓厰封教之门生初比随计以孤寒不中第牛蔚兄弟僧孺之子有气力且富于财谓厰曰吾有女弟未出门子能婚乎当为君展力宁一第时厰已壻李氏矣其父常为福建从事官至评事有女二人皆善书厰之所行卷多二女笔迹厰顾已寒贱必能致腾踔私利其言许之及既登第就牛氏亲不日厰挈牛氏而归将及家厰绐牛氏曰吾久不到家请先徃俟卿可乎牛氏许之洎到家不敢泄其事明日牛氏奴驱其辎槖入即出牛氏居常所好幙帐杂物列于庭庑间李氏惊曰此何为者奴曰夫人将到令某陈之李氏曰吾即妻也又何夫人焉即抚膺大哭顿地牛氏至知其卖已也请见李氏曰吾父为宰相兄弟皆在郎省纵嫌不能富贵岂无一嫁处其不幸岂唯夫人乎今愿一与夫人同之夫人纵憾于邓郎宁忍不为二女计时李氏将列于官二女共牵挽其袖而止后厰以秘书少监分司悭啬尤甚黄巢入洛避乱于河阳节度使罗元杲请为副使后巢寇又来与元杲窜焉其金帛悉藏于地中并为羣盗所得【出玉泉子】

　　太平广记卷四百九十八
　　钦定四库全书
　　太平广记卷四百九十九　宋　李昉等　编杂録
　　崔　　　　王铎　　　　李蠙
　　韦保衡　　　衲衣道人　　路羣卢宏正
　　毕諴　　　　李师望　　　髙骈
　　韦宙　　　　王氏子　　　刘蜕
　　皮日休　　　郭使君　　　李德权
　　崔
　　崔元略之子京兆参军卢甚之死之致也时议寃之子沆干符中亦为丞相黄巢乱赤其族物议以为甚之报焉初崔瑄虽諌官婚姻假回私事也甚虽府藏乃公事也相与争驿防甚既下狱与宰相书则以己比孟子而方瑄钱凤瑄既朋党宏大莫不为尽力甚者出于单微加以亦瑄之门生方为宰相遂加诬防奏焉瑄自左补阙出为阳翟宰甚行及长乐坡赐自尽中使适囘遇瑄囊出其喉曰补阙此卢甚结喉也瑄殊不怿京城不守崔氏之子亦血其族呜呼谓天道髙何其明哉【出闻竒録】
　　王铎
　　故相晋国公王铎为丞郎时李骈判度支每年江淮运米至京水陆脚钱斗计七百京国米价每斗四十议欲令江淮不运米但每斗纳钱七百铎曰非计也若于京国籴米必耗京国之食若运米实关中自江淮至京兼济无限贫民也时籴米之制业已行意无敢沮其议者都下官籴米果大贵未经旬而度支请罢次民无至者故也于是职者乃服铎之察事矣铎卒以此大用【出闻竒録】
　　李蠙
　　李蠙与王铎进士同年后俱得路甞恐铎之先相而已在其后也迨路岩出镇益失其势铎柔弱易制中官爱焉洎韦保衡将欲大拜不能先于恩地将命铎矣蠙隂知之挈一壶家酒诣铎曰公将登庸矣吾恐不可以攀附也愿先事少接左右可乎即命酒以饮铎妻李氏疑其堇焉使奴传言于铎曰一身可矣愿为妻儿谋蠙惊曰以吾斯酒为鸩乎即命一大爵自引满饮之而去【出玉泉子】
　　韦保衡
　　韦保衡欲除裴修为省郎时李璋为右丞韦先遣卢望来申意探其可否李曰相公但除不合先问某卢以时相事权设为礼所沮则伤威重因劝韦勿除【出卢氏説杂】
　　衲衣道人
　　唐有士人退朝诣友生见衲衣道人在座不怿而去他日谓友生曰公好毳褐夫何也吾不知其言适且觉其臭友生答曰毳褐之外也岂甚铜乳铜乳之臭并肩而立接迹而趋公处其间曾不嫌耻乃讥予与山野有道之士游乎南朝高人以蛙鸣及蒿菜胜鼓吹吾视毳褐愈于今之朱紫远矣【出国语】
　　路羣卢宏正
　　中书舍人路羣与给事中卢宏正性相异而相善路清痩古淡未甞言市朝卢魁梧富贵未甞言山水路日谋高卧有制草则就宅视之卢未甞请告有客族则就省谒之虽所好不同而相亲至一日都下大雪路在假卢将晏入道过新昌第路方于南垣茅亭肆目山雪鹿巾氅搆火命觞以赏嘉致闻卢至大喜曰适我愿兮亟命迎入卢金紫华焕意气轩昂路道服而坐情趣孤洁路曰卢六卢六曾莫顾我何也卢曰月限向满家食相仍日诣相庭以圗外任路色惨曰驾肩权门何至于是且有定分徒劳尔形家酿稍醇能一醉否卢曰省有急事俟吾决之路又呼侍儿曰卢六欲去持早来药糜分二器我与卢六同食卢振声曰不可路曰何也卢曰今旦饭冷且欲遐征家馔已食炮炙矣时人闻之以为路之高雅卢之俊迈各尽其性【出唐缺史】
　　毕諴
　　毕諴家本寒防咸通初其舅尚为太湖县伍伯諴深耻之常使人讽令解役为除官反复数四竟不从命乃特除选人杨载为太湖令諴延之相第嘱之为舅除其猥籍津送入京杨令到任具达諴意伍伯曰某贱人也岂有外甥为宰相杨坚勉之乃曰某每歳秋夏恒相享六十千事例钱茍无败缺终身优足不审相公欲除何官杨乃具以闻諴諴亦然其説竟不夺其志也王蜀伪相庾传素与其从弟凝绩曾宰蜀州唐兴县郎吏有杨防者防有才用庾氏昆弟念之洎迭秉蜀政欲为杨防除马长以酧之防曰某之吏役逺近皆知忝冐为官宁掩人口岂可将数千家供侍而博一虚名马长乎后虽假职名止除检挍官竟不舍县役矣【出北梦言】
　　李师望
　　李师望乃宗属也自才能欲以方面为己任因旅游卭蜀备知南蛮勇怯遂上书请割西川数州于临卭建定邉军节度诏旨允之乃以师望自凤翔少尹擢领此任于时西川大将嫉其分裂巡属除通南诏于是蛮军为近之时乡豪所道侵轶蜀川戎挍窦滂不能止遏师望亦因此受黜焉【出纪闻】
　　高骈
　　干符中太尉高骈镇蜀日因巡边至资中郡舍于刺史衙对郡山顶上有开元佛寺是夜黄昏僧徒礼赞螺呗间作骈闻命军徃悉擒械之来晨笞背逐去召将吏谓之曰僧徒礼念亦无罪过但以此寺十年后当有秃丁数千作乱我故以是厌之其后土人皆髠髪执兵号大髠小髠据此寺为寨凌胁州将果叶所言时称骈好妖术斯亦或然之验欤【出北梦言】
　　韦宙
　　相国韦宙善治生江陵府东有别业良田美产最号膏腴积稻如坻皆为滞穂咸通初授岭南节度使懿宗以番禺珠翠之地垂贪泉之戒宙从容奏曰江陵庄积尚有七千堆固无所贪矣帝曰此所谓足谷翁也【出北梦言】
　　王氏子
　　京辇自黄巢退后修葺残毁之处时定州王氏有一儿俗号王酒胡居于上都巨富纳钱三十万贯助修朱雀门僖宗诏令重修安国寺毕亲降车辇以设大斋乃扣新钟十撞舍钱一万贯命诸大臣各取意而击上曰有能舍一千贯文者即打一槌斋罢王酒胡半醉入来迳上钟楼连打一百下便于西市运钱十万入寺【出中朝故事】
　　刘蜕
　　刘蜕桐庐人早以文学应进士举其父尝戒之曰任汝举进取穷之与达不望于汝吾没后慎勿祭祀乃乗扁舟以渔钓自娱竟不知其所适蜕后登华贯出典商于霜露之思于是乎止临终亦戒其子如先考之命蜀礼部尚书纂即其息也常为同列言之君子曰名教之家重防祭刘氏先德是何人斯以蜕之通人抑有其说时未谕也【出北梦言】
　　皮日休
