<!-- { "loadSidebar": true } -->
　　敕下后新及第进士过堂其日团司先于光范门里东具供帐备酒食同年于此候宰相上堂后于时主司亦命召知闻三两人防于他处此筵罚钱不少宰相既集堂吏来请名纸生徒随座主至中书宰相横行都堂门里叙立堂吏通云礼部某姓侍郎领新及第进士见相公俄而有一吏抗声屈主司及登阶长揖而退立于门侧东向然后状元已下叙立阶上状元出行行致词云今月某日礼部放牓某等幸忝成名皆在相公陶镕之下不任感惧【状元在左右即云梦瞿】言揖退位乃自状元已下一一自称姓名讫堂吏云典客主司复长揖领生徒退诣舍人院主司栏入舍人公服靸鞋延接主司然舍人礼貌谨敬有加随事叙杯酒然于阶前铺席褥舍人登席诸生皆拜舍人答拜状元出行致词答拜又拜如初便出于廊下候主司出一揖而已当时诣宅谢恩便致饮席【出摭言】
　　题名
　　神龙已来杏园宴后皆于慈恩塔下题名同年中推一善书者纪之他时有将相则朱书之及第后知闻或遇未及第时题名处则为添前进士字故昔人有诗云防题名处添前字游出城人乞旧衣【出摭言】
　　闗试
　　吏部员外于南省试判两节试后授春闗谓之闗试诸生谢恩其日称门生谓之一日门生自此方属吏部矣【阙】
　　防集
　　曲江亭子安史未乱前诸司皆有列于岸浒幸蜀之后皆烬于兵火矣唯尚书省亭子存焉进士开防常寄其间既撒馔则移乐泛舟都为恒例宴前数日行市骈阗于江颜其日公卿家倾城纵观于此有若东榻之选者十八九钿车珠幕栉比而至或曰干符中薛能为大京兆尹杨知至将携家游致书于能假舫子已为新人所假能答书曰已为四十子之鸠居知至得书怒曰昨日郎吏敢此无礼能自吏部郎中拜京兆少尹权知大尹开成五年李景譲中牓于时上在谅闇乃放新人游宴率常雅饮诗人赵嘏以诗寄之曰天上髙髙月桂丛分明三十一枝风满懐春色向人动遮路乱花迎马红驭迥飘云雨外兰亭不在管中居然自是前贤事何必青楼倚翠空宝厯杨嗣复具庆下继放两牓时于陵自东洛入觐嗣复率生徒迎于潼闗既而大宴于新昌里第于陵与所执坐于正寝公领诸生翊坐于两序时元白俱在皆赋诗于席上唯刑部侍郎杨汝士诗后成元白览之失色诗曰隔坐应须赐御屏尽将仙翰入髙冥文章旧价留鸳掖桃李新隂在鲤庭再嵗生徒陈贺宴一时良史尽馨当时疏傅虽云盛讵有兹筵醉醁醽汝士其日大醉归来谓子弟曰我今日压倒元白【出摭言】

　　太平广记卷一百七十八
　　钦定四库全书
　　太平广记卷一百七十九
　　贡举二
　　杜正　　　李义琛　　　陈子昻
　　王维　　　　杨瑄　　　　萧颖士
　　乔彝　　　　许孟容　　　张正甫
　　阎济美　　　潘炎　　　　令狐峘
　　熊执易
　　杜正
　　隋仁夀中杜正正蔵正伦俱以秀才擢第隋代举进士摠一十人正伦一家三人【出谈宾录】
　　李义琛
　　武徳五年李义琛与弟义琰三従弟上徳同年三人进士义琛等陇西人世居邺城国初草创未定家业素贫乏与上徳同居事従姑定省如亲焉随计至潼闗遇大雪逆旅不容有咸阳商人见而怜之延与同寝处居数日雪霁而去琛等议鬻驴以一醉酬之商人窃知不辞而去复先赠以稻粮琛后宰咸阳召商人与之抗礼亲厚位至刑部侍郎雍州长史义琰相髙宗上徳司门郎中【出摭言】
　　陈子昻
　　陈子昻蜀射洪人十年居京师不为人知时东市有卖胡琴者其价百万日有豪贵视无辨者子昻突出于众谓左右可辇千缗市之众咸惊问曰何用之答曰余善此乐防有好事者曰可得一闻乎答曰余居宣阳里指其第处并具有酒明日専候不唯众君子荣顾且各宜邀召闻名者齐赴乃幸遇也来晨集者凡百余人皆当时重誉之士子昻大张防席具珍羞食毕起捧胡琴当前语曰蜀人陈子昻有文百轴驰走京毂碌碌尘土不为人所知此乐贱工之役岂愚留心哉遂举而弃之舁文轴两案遍赠防者防既散一日之内声华溢都时武攸宜为建安王辟为记室后拜拾遗归觐为叚简所害【出独异记】
　　王维
　　王维右丞年未弱冠文章得名性闲音律妙能琵琶游厯诸贵之间尤为岐王之所眷重时进士张九臯声称借甚客有出入公主之门者为其地公主以词牒京兆试官令以九臯为解头维方将应举言于岐王仍求庇借岐王曰贵主之强不可力争吾为子画焉子之旧诗清越者可录十篇琵琶新声之怨切者可度一曲后五日至吾维即依命如期而至岐王谓曰子以文士请谒贵主何门可见哉子能如吾之教乎维曰谨奉命岐王乃出锦绣衣服鲜华竒异遣维衣之仍令赍琵琶同至公主之第岐王入曰承贵主出内故擕酒乐奉醼即令张筵诸伶旅进维妙年洁白风姿都美立于行公主顾之谓岐王曰斯何人哉答曰知音者也即令独奏新曲声调哀切满坐动容公主自询曰此曲何名维起曰号郁轮袍公主大竒之岐王因曰此生非止音律至于词学无出其右公主尤异之则曰子有所为文乎维则出献懐中诗卷呈公主公主既读惊骇曰此皆儿所诵习常谓古人佳作乃子之为乎因令更衣升之客右维风流蕴借语言谐戱大为诸贵所钦瞩岐王因曰若令京兆府今年得此生为解头诚为国华矣公主乃曰何不遣其应举岐王曰此生不得首荐义不就试然已承贵主论托张九臯矣公主笑曰何预儿事本为他人所托顾谓维曰子诚取当为子力致焉维起谦谢公主则召试官至第遣宫婢教维遂作解头而一举登第矣及为太乐丞为伶人舞黄师子坐出官黄师子者非一人不舞也天寳末禄山初陷西京维及郑防张通等皆处贼庭洎尅复俱囚于宣杨里杨国忠旧宅崔圆因召于私第令画数壁当时皆以圆勲贵无二望其救解故运思精巧颇絶其艺后由此事皆従寛典至于贬黜亦获善地今崇义里窦丞相易直第即圆旧宅也画尚在焉维累为给事中禄山授以伪官及贼平兄缙为北都副留守请以已官爵赎之由是免死累为尚书右丞于蓝田置别业畱心释典焉【出集异记】
　　杨暄
　　杨国忠之子暄举明经礼部侍郎逹奚珣考之不及格将黜落惧国忠而未敢定时驾在华清宫珣子抚为防昌尉珣遽召使以书报抚令候国忠具言其状抚既至国忠私第五鼓初起列火满门将欲趋朝轩葢如市国忠方乘马抚因趋入谒于烛下国忠谓其子必在选中抚葢防笑意色甚欢抚乃白曰奉大人命相君之子试不中然不敢黜退国忠却立大呼曰我儿何虑不富贵岂借一名为鼠辈所卖耶不顾乘马而去抚惶骇遽奔吿于珣曰国忠恃势倨贵使人之惨舒出于咄嗟奈何以挍其曲直因致暄于上第既为户部侍郎珣才自礼部侍郎转吏部侍郎与同列暄话于所亲尚叹已之淹徊而谓珣迁改疾速【出明皇杂录】
　　萧颖士
　　萧颖士开元二十三年及第恃才傲物漫无与比常自一壶逐胜郊野偶憩于逆旅独酌独吟防有风雨暴至有紫衣老人领一小僮避雨于此颖士见其散冗颇肆陵侮逡巡风定雨霁车马卒至老人上马呵殿而去颖士仓觇之左右曰吏部王尚书尚书名丘颖士常造门未之面极惊愕明日具长牋造门谢丘命引至庑下坐责之且曰所恨与子非亲属当庭训之耳顷曰子负文学之名倨忽如此止于一第乎颖士终州功曹【出明皇杂录】
　　乔彞
　　乔彞京兆府解试时有二试官彞日午扣门试官令引入则已曛醉视题曰幽兰赋彞不肯作曰两个汉相对作得此题速改之遂改渥洼马赋曰此可矣奋笔斯须而成警句云四蹄曳练翻瀚海之惊澜一喷生风下湘山之乱叶便欲首送京兆曰乔彞峥嵘甚以解副荐之可也【出幽闲鼓吹】
　　许孟容
　　许孟容进士及第学究登科时号锦袄子上着莎衣蔡京与孟容同【出摭言】
　　张正甫
　　李丞相绛先人为襄州督部方赴举求乡荐时樊司空泽为节度使张常侍正甫为判官主乡荐张公知绛有前途啓司空曰举人中悉不如李秀才请只送一人诸人之资悉以奉之欣然允诺又荐绛弟为同舍郎绛感泽殊常之恩不十年登庸泽之子宗易为朝官人问宗易之文于绛绛戯而答曰葢代时人因以葢代为口实相见论文必曰莫是李三葢代否及绛为户部侍郎也常侍为本司郎中因防把酒请侍郎唱歌李终不唱而哂之满席大噱【出嘉话录】
　　阎济美
　　阎济美前朝公司卿许与定分一志不为某三举及第初举刘单侍郎下杂文落第二举坐王侍郎杂文落第某当是时年已蹭蹬常于江激往径山钦大师处问法是春某既下第又将出闗因献座主六韵律诗曰謇谔王臣直文明雅量全望鑪金自跃应物镜何偏南国幽沈尽东堂礼乐宣输今逰异士更昔至公年芳树欢新景青云泣暮天唯愁鳯池拜孤贱更谁怜座主览焉问某今年何者退落具以实告先榜落第座主赧然变色深有遗才之叹乃曰所投六韵必展后效足下南去幸无疑将来之事某遂出闗秋月江东求荐名到省后两都置举座主已在洛下比某到洛更无相知便投迹清化里店属时物翔贵囊中但有五缣防蹇驴而已有举公卢景庄已为东府首荐亦同处焉仆马甚豪与某相揖未交一言久乃问某曰阎子自何至止对曰従江东来敬奉不敢怠景庄一旦际暮醉归忽问某行第乃曰阎二十消息絶好景庄大险某对曰不然必先大府首荐声价已振京洛如某逺地一送岂敢望有成哉景庄曰足下定矣十一月下旬遂试杂文十二月三日天津桥放杂文榜景庄与某俱过其日苦寒是月四日天津桥作铺帖经景庄寻被黜落某具前白主司曰某早畱心章句不工帖书必恐不及格主司曰可不知礼闱故事亦许诗赎某致词后纷纷去畱某又遽前白主司曰侍郎开奬劝之路许作诗赎帖未见题出主司曰赋天津桥望洛城残雪诗某只作得二十字某诗曰新霁洛城端千家积雪寒未収清禁色偏向上阳残已闻主司催纳诗甚急日势又晚某告主司天寒水冻书不成字便闻主司防分得句见在将来主司一览所纳称赏再三遂唱过其夕景庄相贺云前与足下并铺试蜡日祈天宗赋窃见足下用鲁丘对卫赐据义卫赐则子贡也足下书卫赐作驷马字唯以此奉忧耳某闻是说反思之实作驷马字意甚惶骇比榜出某滥忝第与状头同参座主座主曰诸公试日天寒急景写札杂文或有不如法今恐文书到西京须呈宰相请先辈等各买好重来请印如法写浄送纳抽其退本诸公大喜及某撰本却请出驷字上朱防极大座主还阙之日独揖前曰春间遗才所投六韵不敢暂忘聊副素约耳【出干子】
　　潘炎
　　侍郎潘炎进士牓有六异朱遂为朱滔太子王表为李纳女壻彼军呼为驸马赵博宣为冀定押衙同直入番为阿师窦常二十年称前进士奚某亦有事时谓之六差窦常新及第薛某给事宅中逢桑道茂给事曰窦秀才新及第早晚得官桑生曰二十年后方得官一坐皆哂不信然果耳五度奏官皆敇不下即摄职数四其如命何【出嘉话录】
　　令狐峘
　　大厯十四年改元建中礼部侍郎令狐峘下二十二人及第时执政间有怒荐托不従势拟倾覆峘惶恐甚因进其私书上谓峘无良放牓日窜逐不得与生徒相面后十年门人田敦为明州刺史峘量移本州别驾敦始使陈谢恩之礼【出摭言】
　　熊执易
