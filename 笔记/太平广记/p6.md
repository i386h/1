<!-- { "loadSidebar": true } -->
　　东方朔小名曼倩父张氏名夷字少平母田氏夷年二百嵗顔若童子朔生三日而田氏死死时汉景帝三年也邻母拾朔飬之时东方始明因以姓焉年三嵗天下秘识一览暗诵于口恒指挥天上空中独语隣母忽失朔累月暂归母笞之后复去经年乃归母见之大惊曰汝行经年一归何以慰吾朔曰儿暂之紫泥之海有紫水汚衣仍过虞泉湔浣朝发中还何言经年乎母又问曰汝悉经何国朔曰儿湔衣竟暂息都崇台一寤眠王公防儿以丹栗霞浆児食之既多饱闷防死乃饮天黄露半合即醒还遇一苍虎息于路初儿骑虎而还打捶过痛虎啮儿脚伤母便悲嗟乃裂青布裳裹之朔复去家万里见一枯脱布挂布化为龙因名其地为布龙泽朔以元封中游鸿蒙之泽忽遇母采桑于白海之濵俄而有黄眉翁指母以语朔曰昔为我妻托形为太白之精今汝亦此星之精也吾却食吞气已九千余年目中童子皆有青光能见幽之物三千年一返骨洗髄二千年一剥皮伐毛吾生来已三洗髓五伐毛矣朔既长仕汉武帝为太中大夫武帝暮年好仙术与朔狎昵一日谓朔曰朕欲使爱幸者不老可乎朔曰臣能之帝曰服何药曰东北地有芝草西南有春生之鱼帝曰何知之曰三足乌欲下地食此草羲和以手掩乌目不许下畏其食此草也鸟兽食此即美闷不能动问曰子何知之朔曰小児时掘井防落井下数十年无所托有人引臣往取此草乃隔红泉不得渡其人与臣一履臣乃乗履泛泉得而食之其国人皆织珠玉为簟要臣入云韨之幕设珉雕枕刻镂为日月云雷之状亦曰镂空枕亦曰雕枕又荐毫之珍褥以百之毫织为褥此毫褥而冷常以夏日舒之因名柔毫水藻之褥臣举手拭之恐水湿席定视乃光也其后武帝寝于光殿召朔于青绮窓绨纨幕下问朔曰汉年运火徳统以何精何瑞为祥朔对曰臣常游昊然之墟在长安之东过扶桑七万里有云山山顶有井云从井中出若土徳则黄云火徳则赤云金徳则白云水徳则黑云帝深信之太初二年朔从西那邪国还得声风木十枝以献帝长九尺大如指此木出因桓之水则禹贡所谓因桓是来即其源也出甜波上有紫燕黄鹄集其间实如细珠风吹珠如玉声因以为名帝以枝遍赐羣臣年百嵗者颁赐此人有疾枝则有汗将死者枝则折昔老在周二千七百年此枝未汗洪崖先生尧时年已三千嵗此枝亦未一折帝乃赐朔朔曰臣见此枝三遍枯死死而复生何翅汗折而已语曰年末年枝忽汗此木五千嵗一湿万嵗一枯也帝以为然又天汉二年帝升苍龙馆思仙术召诸方士言逺国遐乡之事唯朔下席操笔疏曰臣游北极至镜火山日月所不照有龙衔火以照山四极亦有园囿池苑皆植异草木有明茎草如金灯折为烛照见物形仙人寗封尝以此草然为夜朝见腹内外有光亦名洞腹草帝剉此草为苏以涂明云之观夜坐此观即不加烛亦名照魅草采以借足则入水不沉朔又尝东游吉云之地得神马一匹髙九尺帝问朔何兽曰王母乗云光辇以适东王公之舎税此马于芝田东王公怒弃此马于清津天岸臣至王公坛因骑而反绕日三匝此马入汉闗闗门犹未掩臣于马上睡不还至帝曰其名云何朔曰因事为名名步景驹朔曰自驭之如驽马蹇驴耳朔曰臣有吉云草千顷种于九景山东二千年一花明年应生臣走往刈之以抺马马立不饥朔曰臣至东极过吉云之泽帝曰何为吉云曰其国常以云气占凶吉若有喜庆之事则满室云起五色照人着于草树皆成五色露露味皆甘帝曰吉云五露可得否曰臣负吉云草以备马此立可得日可三二往乃东走至夕而还得白青黄露盛以青琉璃各受五合授帝帝徧赐羣臣其得之者老者皆少疾者皆除也又武帝常见彗星朔折指星木以授帝帝指彗星应时星没时人莫之测也朔又善啸每曼声长啸辄尘落漫飞朔未死时谓同舍郎曰天下人无能知朔知朔者太王公耳朔卒后武帝得此语即召太王公问之曰尔知东方朔乎公对曰不知公何所能曰颇善星歴帝问诸星皆具在否曰诸星具独不见嵗星十八年今复见耳帝仰天叹曰东方朔生在朕旁十八年而不知是嵗星哉惨然不乐其余事迹多散在别卷此不备载【出洞防记及朔别传】
　　王乔
　　王乔河东人也汉显宗时为叶令有神术每月朔望常诣京朝帝怪其来数而不见车骑密令太史伺望之言临至必有防鳬从东南飞来于是鳬至举罗张之但得一舄焉乃四年时所赐尚书官属履也每当朝时叶县门下鼓不击自鸣闻于京师后天忽下玉棺于庭前吏人推排终不揺动乔曰天帝欲召我乃沐浴服饵卧棺中盖便立覆宿昔乃城东土自成坟其夕县中牛羊皆流汗喘乏人莫知之百姓为立庙号叶君祠祷无不应逺近尊崇帝诏迎取其鼓置都亭下畧无复声或云即古仙人王乔也示变化之迹于世耳【出仙传拾遗】
　　周遥
　　周遥洞庭山道士自云甪里先生之孙山上有其祖甪里庙甪里邨言其数世得道尝居焦山中学太隂链形之道死于崖窟中嘱其弟子曰检视我尸勿令他物所犯六年后若再生当以衣裳衣我弟子视之初则臭虫壊唯五脏不变依言闭防之至六年往看乃身全却生弟子备汤沐以新衣衣之髪鬒而黑髭麤而直若兽鬛焉十六年又死如前更七年复生如此三度已四十余年近八十嵗状貎如三十许人隋炀帝闻之征至东都颁赐丰厚恩礼隆异而恳乞归山寻还本郡贞观中召至长安于内殿安置问修习之道对曰臣所修者匹夫之志功不及物利唯一身帝王修道一言之利万国防福得道之效速于人臣区区所学非九重万乗之所修也恳求归山寻亦遂其所适【出仙传拾遗】
　　刘商
　　刘商者中山靖王之后举孝亷歴官合淝令而笃好无为清简之道方术服链之门五金八石所难致者必力而求之人有方术未合链施效者必资其药石给其鑪鼎助使成之未尝有所觊觎也因泛舟苕霅间遂卜居武康上强山下有樵童药叟虽常草木之药诣门而售者亦答以善价一旦樵夫鬻樵有术一把商亦厚价致之其庭庑之下篱落之间草木诸药已堆积矣忽闲歩杖防逍遥田畆蹊隧之傍聊自怡适闻藂林间有人相与言曰中山刘商今日已赐真术矣盖隂功笃好之所感乎窥林中杳无人迹奔归取术修而服之月余齿髪益盛貌如婴童举歩轻速可及驰马登渉云岩无复困惫又月余坐知四方之事騐若符契乃入上彊洞中咸通初有酒家以樵叟稍异尽礼接之累月复一至因谓酒家曰我中山刘商也夙攻水墨愿留一图以酬见待之厚使备绘素而约以再来一日果至酒家援毫运思顷刻而千山万水非世工之所及将去谓酒家曰我祖淮南王今为九海总司居列真之任授我以南溟都水之秩旬日逺别不复来矣如是十许日天色晴霁香风瑞云弥布山谷樵者见空中骑乗飞举南去【出仙传拾遗】















　　太平广记卷六
<子部,小说家类,异闻之属,太平广记>
　　钦定四库全书
　　太平广记卷七
　　神仙七
　　白石先生　　皇初平　　　王逺
　　伯山甫　　　马鸣生　　　李八百
　　李阿
　　白石先生
　　白石先生者中黄文人弟子也至彭祖时已二千嵗余矣不肯修升天之道但取不死而已不失人间之乐其所据行者正以交接之道为主而金液之药为上也初以居贫不能得药乃飬羊牧猪十数年间约衣节用置货万金乃大买药服之常煮白石为粮因就白石山居时人故号曰白石先生亦食脯饮酒亦食谷食日行三四百里视之色如四十许人性好朝拜事神好读幽经及太素传彭祖问之曰何不服升天之药答曰天上复能乐比人间乎但莫使老死耳天上多至尊相奉事更苦于人间故时人呼白石先生为遁仙人以其不汲汲于升天为仙官亦犹不求闻逹者也【出神仙传】
　　皇初平
　　皇初平者丹溪人也年十五家使牧羊有道士见其良谨便将至金华山石室中四十余年不复念家其兄初起行山寻索初平歴年不得后见市中有一道士初起召问之曰吾有弟名初平因令牧羊失之四十余年莫知死生所在愿道君为占之道士曰金华山中有一牧羊児姓皇字初平是卿弟非疑初起闻之即随道士去求弟遂得相见悲喜语毕问初平羊何在曰近在山东耳初起往视之不见但见白石而还谓初平曰山东无羊也初平曰羊在耳兄但自不见之初平与初起俱往看之初平乃叱曰羊起于是白石皆变为羊数万头初起曰弟独得仙道如此吾可学乎初平曰唯好道便可得之耳初起便弃妻子留住就初平学共服松脂茯苓至万日能坐在立亡行于日中无影而有童子之色后乃俱还乡里亲族死终畧尽乃复还去初平改字为赤松子初起改字为鲁班其后服此药得仙者数十人【出神仙传】
　　王远
