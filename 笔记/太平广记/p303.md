<!-- { "loadSidebar": true } -->
　　元和十二年上都永平里西南隅有一小宅悬牓云但有人敢居即传元契奉赠及奉其初价大厯年安太清始用二百千买得后卖与王姁传受凡十七主皆防长布施与罗汉寺寺家赁之悉无人敢入有日者寇出入于公卿门诣寺求买因送四十千与寺家寺家极喜乃传契付之有堂屋三间甚庳东西厢共五间地约三亩榆楮数百株门有崇屏高八尺基厚一尺皆炭灰泥焉又与崇贤里法明寺僧普照为门徒其夜扫堂独止一宿无事月明至四更微雨忽身体拘急毛发如磔心恐不安闻一人哭声如出九泉乃卑听之又若在中天其乍东乍西无所定欲至曙声遂絶乃告照曰宅既如此安可居焉命照公与作道塲至三更又闻哭声满七日乃作斋设僧方欲众僧行食次照忽起于庭如有所见遽厉声逐之喝云这贼杀如许人绕庭一转复坐曰见矣见矣遂命求七家粉水解秽俄至门崇屏洒水一杯以柳枝扑焉屏之下四尺开土忽穨圮中有一女人衣青罗裙红袴锦履绯衫子其衣皆是纸灰风拂尽飞于庭即枯骨籍焉乃命织一竹笼子又命作三两事女衣盛之送葬渭水之沙洲仍命勿回头亦与设酒馔自后小大更无恐惧初郭汾阳有堂妹出家永平里宣化寺汾阳王夫人之顶谒其姑从人颇多后买此宅徃来安置或闻有青衣不谨遂诛青衣夫人令髙筑崇屏此宅因有是焉亦云青衣不谨泄漏游处由是生葬此地焉【出干子】
　　呼延冀
　　咸和中呼延冀者授忠州司户携其妻之官至泗水遇盗尽夺其财物乃至躶形冀遂与其妻于路傍访人烟俄逢一翁问其故冀告之老翁曰南行之数里即我家可与家属暂宿也冀乃与老翁同至其家入林中得一大宅老翁安存于一室内设食遗衣至夜深亲就冀谈话复具酒殽曰我家唯有老母君若未能携妻去欲且留之伺到官再来迎亦可我见君贫必不易相携也冀思之良久遂谢而言曰丈人既悯我如是我即以心素托丈人我妻本出宫人也能歌仍薄有文艺然好酒多放荡留之后幸丈人拘束之老翁曰无忧但自赴官明日冀乃留妻而去临别妻执冀手而言曰我本与尔逺渉川陆赴一簿官今不期又留我于此君若不来迎我我必奔出必有纳我之人也泣涙而别冀到官方谋逺迎其妻忽一日有逹一书者受之是其妻书也其书云妾今自裁此书以达心绪唯君少览焉妾本歌妓之女也幼入宫禁以清歌妙舞为称固无妇德妇容及宫中有命掖庭选人妾得放归焉是时也君方年少酒狂诗逸在妾之邻妾既不拘君亦放荡君不以妾不可奉苹蘩遽以礼娶妾妾既与君匹偶诸邻皆谓之才子佳人每念花间同步月下相对红楼戏谑锦闱言誓即不期今日之事也悲夫一何义絶君以妾身弃之如屣留于荒郊不念孤独自君之官涙流莫遏思量薄情妾又奚守贞防哉老父家有一少年子深慕妾妾已归之矣君其知之冀览书掷书不胜愤怒遂抛官至泗水本欲见老翁及其妻皆杀之访寻不得但见一大塜林木森然冀毁其塜见其妻已死在塜中乃取尸祭别葬之而去【出潇湘记】
　　安鳯
　　安鳯寿春人少与乡里徐侃友善俱有才学本约同游宦长安侃性纯孝别其母时见母泣涕不止乃不忍离鳯至长安十年不达耻不归后忽逢侃携手叙濶别话乡里之事悲喜俱不自胜同寓旅舍数日忽侃谓鳯曰我虽离乡一载我母必念我我当归君离乡亦乆能同归乎鳯曰我本不勤耕凿而志切于名宦今日逺离乡国索米于长安无一公卿知十年之漂荡大丈夫之气概焉能以面目回见故乡之人也因泣谓侃曰君自当宁亲我誓不达不归矣侃留诗曰君寄长安乆耻不还故乡我别长安去切在慰髙堂不意与离恨泉下亦难忘鳯亦以诗赠别曰一自离乡国十年在咸秦泣尽卞和血不逢一故人今日旧友别羞此漂泊身离情吟诗处麻衣掩泪频泪别各分袂且及来年春鳯犹客长安因夜梦侃遂寄一书达寿春首叙长安再相见话幽抱之事侃母得鳯书泣谓附书之人曰侃死已三年矣却至长安告鳯鳯垂泣叹曰我今日始悟侃别诗中泉下亦难忘之句【出潇湘杂录】
　　成叔弁
　　元和一十三年江陵编户成叔弁有女曰兴娘年十七忽有媒氏诣门云有田家郎君愿结姻媛见在门叔弁召其妻共窥之人质颇不惬即辞曰兴娘年小未办资装门外闻之即趋入曰待田郎叅丈人丈母叔弁不顾遽与妻避之田奴曰田四郎上界香郎索尔女不得即笑一声便有二人自空而下曰相呼何事田曰成家见有一女某今商量确然不可二郎以为何如二人曰彼固不知安有不可幸容言议况小郎娘子魂识已随足下慕足下深矣黎民何知不用苦怪言讫而兴娘大呌于房中曰嫁与田四郎去叔弁既觉非人即下阶辞曰贫家养女不喜观瞩四郎意防敢不从命但且坐与媒氏商量无太匆匆也四人相顾大笑曰定矣叔弁即令市果酒备茶饼就堂垂而坐媒氏曰成家意不美满四郎亦太匆匆今三郎君总是词人请聨句一篇然后定众皆大笑乐曰老妪但作媒何必议他聨句事媒氏固请田郎良乆乃吟曰一防红裳出翠微秋天云静月离离田请叔弁继之叔弁素不知书固辞徃复再四食顷忽闻堂上有人语曰何不云天曹使者徒回首何不从他九族卑言讫媒与三人絶倒大笑曰向道魔语今欲何如四人一时趋出不复更来其女醉人狂言四人去后亦遂醒矣【出河东记】
　　襄阳选人
　　于頔镇襄阳时选人刘某入京逢一举人年二十许言语明朗同行数里意甚相得因借草刘有酒倾数杯日暮举人指岐迳曰某弊止从此数里能左顾乎刘辞以程期举人因赋诗曰流水涓涓长芹芽织鸟双飞客还家荒村无人作寒食殡宫空对棠梨花至明刘归襄阳州因徃寻访举人惟有殡宫存焉【出酉阳杂俎】
　　祖价
　　进士祖价咏之孙也落第后尝游商山中行李危困夕至一孤驿去驿半里以来有一空佛寺无僧居价与仆夫投之而宿秋月甚明价独玩月来去而行忽有一人自寺殿后出揖价共坐语笑说经史时时自吟价烹茶待之此人独吟不已又云夫人为诗述懐讽物若不精不切即不能动人今夕偶相遇后防难期辄赋三两篇以述懐也遂朗吟云家住驿北路百里无四邻徃来不相问寂寂山家春又吟南冈夜萧萧青松与白杨家人应有梦逺客已无肠又吟白草寒路里乱山明月中是夕苦吟罢寒烛与君同诗讫再三吟之夜乆遂揖而退至明日问邻人云此前后数里并无人居但有书生客死者葬在佛殿后南冈上价度其诗乃知是为文吊之而去【出防昌解颐录】














　　太平广记卷三百四十四
　　钦定四库全书
　　太平广记卷三百四十五　宋　李昉等　编三十
　　郭承嘏　　张庾　　　　刘方元
　　光泽坊民　淮西军将　　郭翥
　　裴通逺　　郑绍　　　　孟氏
　　郭承嘏
　　郭承嘏尝宝惜法书一卷每携随身初应举就杂文试驾毕夜犹早缄置箧中及纳试而误纳所宝书帖却归铺于烛笼下取书帖观览则程试宛在箧中计无所出来徃于棘闱门外见一老吏询其试事具以实告吏曰某能换之然某家贫居兴道里倘换得愿以钱三万见酬承嘏许之逡巡赍程试入而书帖出授承嘏明日归亲仁里自以钱送诣兴道里欵问久之吏家人出以姓氏质之对曰王父死三日力贫未办周身之具承嘏惊叹久之方知闱所见乃也遂以钱赠其家【出尚书谈录】
　　张庾
　　张庾举进士元和十三年居长安升道里南街十一月八日夜仆夫他宿独庾在月下忽闻异香满院方惊之俄闻履声渐近庾屣履听之数青衣年十八九艳美无敌推门而入曰步月逐胜不必乐游原只此院小台藤架可矣遂引少女七八人容色皆艳絶服餙华丽宛若豪贵家人庾走避堂中垂望之诸女徐行直诣藤下须臾陈设牀榻雕盘玉樽杯杓皆竒物八人环坐青衣执乐者十人执拍板立者二人左右侍立者十人丝管方动坐上一人曰不告主人遂欲张乐得无慢乎既是衣冠邀来同欢可也因命一青衣传语曰娣妺步月偶入贵院酒食丝竹辄以自乐秀才能暂出为主否夜深计已脱冠纱巾而来可称疎野庾闻青衣受命畏其来也乃闭门拒之青衣扣门庾不应推不可开遽走复命一女曰吾辈同欢人不敢预既入其门不召亦合来谒闭门塞户羞见吾徒呼既不来何须更召于是一人执樽一人糺司酒既巡行丝竹合奏殽馔芳珍音曲清亮庾度此坊南街尽是墟墓絶无人住谓从坊中出则坊门已闭若非妖狐乃是物今吾尚未惑可以逐之少顷见迷何能自悟于是潜取搘牀石徐开门突出望尘而击正中台盘纷然而散庾逐之夺得一盏以衣系之及明视之乃一白角盏竒不可名院中香气数日不歇盏鏁于柜中亲朋来者莫不传视竟不能辨其所自后十余日传观数次忽堕地遂不复见庾明年进士上第【出续元怪录】
　　刘方元
　　山人刘方元自汉南扺巴陵夜宿江岸古舘防西有巴篱隔之又有一防常扄鏁云多怪物使客不安已十年不开矣中间为防廊崩摧郡守完葺至新净而无人敢入方元都不知之二更后月色满庭江山清寂唯闻篱西有妇人言语笑咏之声不甚辨惟一老青衣语稍重而秦音者言曰徃年阿郎贬宰时常令老身骑偏面騧抱阿荆郎阿荆郎娇不肯稳坐或偏于左或偏于右坠损老身左膊至今天欲阴则酸疼焉今又发矣明日必天雨如今阿荆郎官髙也不知有老身无复闻相应答者俄而有歌者歌音清细若曵缕之不絶复吟诗吟声切切如含酸和泪之词不可辨其文久而老青衣又云昔日阿荆郎爱念青青河畔草今日亦可谓绵绵思逺道也仅四更方不闻明旦果大雨呼馆吏询之吏云此西防空无人方叙賔客不敢入之由方元因令开院视之则秋草苍苔没阶西则连山林无人迹也启其防防则新净了无所有唯前间东柱上有诗一首墨色甚新其词曰爷娘送我青枫根不记青枫几回落当时手刺衣上花今日为灰不堪着视其言则之诗也馆吏云此防成来不曾有人居亦先无此题诗处乃知夜来人也复以此访于人终不能知之【出异记】
　　光宅坊民
　　元和中光宅坊民失姓名其家有病者将困迎僧持念妻儿环守之一夕众髣髴见一人入户众遂惊逐乃投于瓮间其家以汤沃之得一袋葢间取气袋也忽听空中有声求其袋甚哀切且言我将别取人以代病者其家因掷还之病者即愈【出酉阳杂爼】
　　淮西军将
　　元和末有淮西军将使于汴州止驿中夜久眠将熟忽觉一物压已军将素健惊起与之角力其物遂退因夺得手中革囊闇中哀祈甚苦军将谓曰汝语我物名我当相还良久曰此蓄气袋耳军将乃举甓击之语遂絶其囊可盛数升绛色如藕丝携于日中无影【出酉阳杂爼】
　　郭翥
