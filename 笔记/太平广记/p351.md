<!-- { "loadSidebar": true } -->
　　唐泗州门监王忠政云开城中曾死十二日却活始见一人碧衣赤帻引臂登云曰天召汝行汝于左落队其左右落队各有五万甲马簇于云头俯向下重楼深室嚢柜之内纎细悉见更异者见米粒长数尺凡两队一队于小项缾子贮人间水一队所贮如马牙硝谓之干雨皆在前风车为殿毎雷震多为促龙龙有过者谪作虵鱼数满千则能沦山行雨时先下一黄旗次下四方旗乃随龙所在或霆或雷或雨或雹若吾伤一物则刑以铁杖忠政役十一日始服汤三瓯不复饥困以母老哀求得归【出唐年小録】
　　史无畏
　　唐史无畏曹州人也与张从真为友无畏止耕垅畆衣食窘困从真家富乃为曰弟勤苦田园日夕区区奉假千缗货易他日但归吾本无畏忻然赍缗父子江淮射利不数嵗已富从真继焚及罹刼盗生计一空遂诣无畏曰今日之困不思弟千缗之报可相济三二百乎闻从真言辄为拒扞报曰若言有负但执券来从真怨恨填臆乃归庭中焚香泣泪诅之言词慷慨闻者战慓午后东西有片黑云骤起须臾霔雨雷电兼至霹一震无畏遽变为牛朱书腹下云负心人史无畏经旬而卒刺史图其事而奉奏焉【出防昌解頥録】
　　张应
　　唐张应自荣阳命至河内郡涉九鼎渡所乗小驷惊逸及北岸视后足有物萦绕状如大螾绛色乃抽佩刀断于地辄复相续坚缩如白角栉红影若缕横络之遂寘诸嚢中事毕而还复渡河至平隂天景歊蒸憩于园井就之盥濯因与园叟话之取角栉置盆水上忽然黑气勃兴浓云四合狂电震霆雨雹交下食顷方霁盆涸而栉已亡【出三水小牍】
　　天公坛
　　巴蜀间于高山顶或洁地建天公坛祈水旱盖开元中上帝所降仪法以示人也其坛或羊牛所犯及预斋者饮酒食肉多为震死新繁人王荛因往别业村民烹豚待之有一人自天公斋乃即席食肉王谓曰尔不惧雷霆曰我与雷为兄弟何惧之有王异之乃诘其所谓曰我受雷公箓与雷同职因取其箓验之果如其説仍有数卷或画壮夫以拳扠地为井号拳扠井或画一士负薪枿号一谷柴或以七手撮三簸之号七山簸江陵东村李道士舎亦有此箓或云三洞法箓外有一百二法为天师子嗣师所禁唯许救物茍邪用必上帝考责隂诛也【出北梦琐言】
　　申文纬
　　尉氏尉申文纬尝话顷以事至洛城南玉泉寺时盛夏寺左有池大旱村人祈祷未尝不应池之阳有龙庙时文纬俯池而观有物如败花叶大如盖因以瓦砾掷之僧曰切不可恐致风雷之怒申亦不以介意逡巡白雾自水面起才及山趾寺在山上石路七盘大雨霆电震击北至平地已数尺溪壑暴涨驴乗洎仆夫随流漂荡莫能植足昼日如暮霆震不已申之口吻皆黒怖惧非常俄至一村寻亦开霁果中伤寒病将晓有微汗比明无恙岂龙之怒几为所毙也【出玉堂闲话】
　　法门寺
　　长安西法门寺乃中国伽蓝之胜境也如来中指节在焉照临之内奉佛之人罔不归敬殿宇之盛寰海无伦僖昭播迁后为贼盗燬之中原荡栟人力既殚不能复搆最须者材之与石忽一夕风雷骤起暴澍连宵平晓诸僧闚望见寺前良材巨石阜堆山积亘十余里首尾不断有如人力置之于是鸠集民匠复搆精蓝至于貌备人谓神送来愈更钦其圣力育王化塔之事岂虚也哉【出玉堂闲话】
　　陈绚
　　伪蜀王氏彭王陈绚常为卭州临溪令县署编竹为藩而涂之署久泥忽陊落唯露其竹侍婢秉炬而照一物蟠于竹节中文彩烂然小虵也俄而雷声绚疑其乖龙惧罹震厄乃易衣炷香抗声祈于雷曰茍取龙幸无急遽虽狂电若昼自初夜迨四更不发既发一声俄然开霁向物已失人无震惊有若雷神祐乎祈祷【出北梦琐言】
　　彭城佛寺
　　国某杨汀自言天祐初在彭城避暑于佛寺雨雹方甚忽闻大声震地走视门外乃下一大雹于街中其髙广与寺楼等入地可丈余顷之雨止则炎风赫日经月雹乃消尽【出稽神录】
　　欧阳氏
　　广陵孔目吏欧阳氏某者居决定寺前其妻少遇乱失其父母至是有老父诣门使白其妻我汝父也妻见其贫陋不悦拒絶之父又言其名字及中外亲族甚悉妻竟不聴又曰吾自逺来今无所归矣若尔权寄门下信宿可乎妻又不从其夫劝之又不可父乃去曰吾将讼尔矣左右以为公讼耳亦不介意明日午暴风雨从南方来有震霆入欧阳氏之居牵其妻至中庭击杀之大水平地数尺邻里皆震荡不自持后数日欧阳之人至后土庙神座前得一书即老父讼女文也【出稽神録】
　　庐山卖油者
　　庐山卖油者养其母甚孝谨为暴雷震死其母自以无罪日号泣于九天使者之祠愿知其故一夕梦朱衣人告曰汝子恒以鱼膏杂油中以图厚利且庙中斋醮恒用此油腥气薰蒸灵仙不降震死宜矣母知其事遂止【出稽神录】
　　李诚
　　江南军使苏建雄有别墅在毘陵恒使傔人李诚来徃检视乙夘嵗六月诚自墅中回至句容县西时盛暑赫日持伞自覆忽值大风飞石拔木卷其伞盖而去唯持伞柄行数十步云雨大至方忧濡湿忽有飘席至其所因取覆之俄而雷震地道傍数家之中卷一家屋室向东北而去顷之遂霁其居荡然无复遗者老幼十余皆聚桑林中一无所伤舎前有足迹长三尺诚又西行数里遇一人求买所覆席即与之又里余复遇一人求买所持伞柄诚乃异之曰此物无用尔何为者而买之其人但求乞甚切终不言其故随行数百步与之乃去【出稽神录】
　　茅山牛
　　庚寅嵗茅山有村中儿牧牛取所着汗衫暴于草上而假寐及寤失之唯一邻儿在傍以为窃去因相喧竞邻儿父见之怒曰生儿为盗将安用之即投水中邻儿匍匐出水呼天称寃者数四复欲投之俄而雷雨暴至震死其牛汗衫自牛口中呕出儿乃得免【出稽神录】
　　番禺村女
　　庚申嵗番禺村中有老姥与其女饷田忽云雨晦防及霁乃失其女姥号哭求访邻里相与寻之不能得后月余复云雨昼晦及霁而庭中陈列筵席有鹿脯干鱼果实酒醢甚丰洁其女盛服而至姥惊喜持之女自言为雷师所娶将至一石室中亲族甚众婚姻之礼一同人间今使归返而他日不可再归矣姥问雷郎可得见曰不可留数宿一夕复风雨晦防遂不复见【出稽神录】
　　江西村妪
　　江西村中霆震一老妇为电火所烧一臂尽伤既而空中有呼曰误矣即坠一缾缾有药如膏曰以此傅之即差如其言随傅而愈家人共议此神药也将蔵之数人共举其瓶不能动顷之复有雷雨之而去又有村人震死既而空中呼曰误矣可取蚯蚓捣烂覆脐中当差如言傅之遂蘓【出稽神录】
　　甘露寺
　　道士范可保夏月独逰浙西甘露寺出殿后门将登北轩忽有人衣故褐衣自其傍入肩帔相拂范素好洁衣服新心不悦俄而牵一黄狗又驾肩而出范怒形于色褐衣回顾张目其光如电范始畏惧顷之山下人至曰向山下霹取龙不知之乎范故不闻也【出稽神录】
　　南康县
　　辛酉五月四日有使过南康县令胡侃置酒于县南莲花馆水轩忽有暴风吹沙从南来因手掩目开盘中器物蔌蔌有声若有物过良久开目见食器防仄其银酒杯与杯之舟皆挟长如东西形壁傍大桐亦拔出墙外时一里外皆此风雨常遥闻馆中迅雷而馆中初不闻也胡亦无恙【出稽神录】





　　太平广记卷三百九十五
　　钦定四库全书
　　太平广记卷三百九十六　宋　李昉等　编雨
　　房龄　　　不空三藏　　一行
　　无畏三藏　　玉龙子　　　狄惟谦
　　子朗
　　风
　　秦始皇　　　王莽　　　　贾谧
　　张华　　　　刘耀　　　　刘裔
　　徐羡之　　　栁世隆　　　崔恵景
　　许世宗　　　徐妃　　　　李密
　　虹
　　夏世隆　　　陈济妻　　　薛愿
　　刘义庆　　　首阳山　　　韦臯
　　雨
　　房龄
　　唐贞观末房龄避位归第时天旱太宗将幸芙蓉园以观风俗龄闻之戒其子曰銮舆必当见幸亟使洒扫兼备馔具有顷太宗果先幸其第便载入宫其夕大雨咸以为优贤之应【出大唐新语】
　　不空三藏
　　唐梵僧不空得总持门能役百神宗礼之嵗旱命祈雨不空言可过某日今祈之必暴雨上乃命金刚三藏设坛请雨果连淋注不止坊市有漂溺者遽召不空止之遂于寺庭建泥龙五六乃溜水胡言詈之良久复置之大笑有顷雨霁宗又尝诏术士罗公逺与不空祈雨互陈其效俱召问之不空曰臣昨焚白檀香龙上命左右掬庭水嗅之果有檀香气毎祈雨无他轨则但设数绣座手旋数寸木神念呪掷之自立于座上伺木神口角牙出目瞚雨辄至【出酉阳杂俎】
　　一行
　　僧一行开元中尝旱宗令祈雨曰当得一器上有龙状者方可致之命如内府遍视皆言不后指一镜鼻盘龙喜曰此真龙矣持入道塲一夕而雨或云是州所进初范模时有异人至请闭户入室数日开户模成其人已失有图并见行于世此镜五月五日于子江心铸之【出酉阳杂俎】
　　无畏三蔵
　　宗尝幸东都大旱圣善寺竺干国三蔵僧无畏善召龙致雨术上遣力士疾召请雨奏云今旱数当然召龙必兴烈风雷雨适足暴物不可为之上彊之曰人苦暑疾久矣虽暴风疾雷亦足快意不得已乃奉诏有司陈请雨之具幡幢像设甚备笑曰斯不足以致雨悉命撤之独盛一鉢水以小刀子搅旋之胡言数百祝之须臾有龙状其大指赤色首撤水上俄复没于鉢中复以刀搅呪之三顷之白气自鉢中兴如炉烟径上数尺稍稍引出讲堂外谓力士曰亟去雨至矣力士疾驰去还顾白气旋绕亘空若一匹素既而昏霾大风震雷而雨力士才及天津之南风雨亦随马而至天衢大树多拔力士比复奏衣尽沾湿【出栁氏史】
　　玉龙子
　　唐宗至渭水侍者得玉龙子进上皇曰吾为婴儿时天后召诸孙坐于殿上观其嬉戯因出西国所贡玉环兼杯盘罗列殿上纵令争取以观其志莫不奔竞厚其所得时吾在其中独坐略不为动后抚吾背曰此儿当为太平天子因取玉龙子赐吾本太宗于晋阳宫得之文徳皇后尝置之衣中及大帝载诞日后以珠络衣褓并玉龙子赐焉其后尝蔵于内府虽广不数寸而温润精巧非人间所有以为国瑞帝帝相上皇即位初毎京师悯雨即祷之必有霖注逼而视之若奋鳞鬛开元中三辅大旱上皇复祈祷而涉旬无应乃宻投于南山龙池俄而云物暴兴风雨随作及上皇幸西蜀车驾回次渭水将渡驻跸于水滨左右侍者因临流濯沙中得之自后夜中必有光彩辉焕一室上皇还京为小黄门私窃以遗李辅国常置柜中辅国将败夜闻柜中如有声开而视之已亡所在人有诗曰圣运潜符瑞玉龙自兴云雨更无踪不如渭水沙中得争保銮舆复九重【出神异录】
　　狄惟谦
