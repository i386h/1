<!-- { "loadSidebar": true } -->
　　唐张藻衣冠文学时之名流松石山水擅当代名唯松树特出古今能用笔常以手握双管亦一时齐下一为生枝一为枯枝气傲烟雾势逾风雨其槎枿鳞皴之质随意纵横生枝则润合春泽枯枝则干裂秋风其山水之状则髙低秀絶咫尺深重石突欲落泉喷如吼其近也逼人而寒其逺也极天之浄图障在人间最多今宝应寺西院山水松石具有题记精巧之迹也松石山水并居神品【出画断】
　　又后士人家有张藻松石障士人云兵部李贠外约好画成癖知而购之其家弱妻已练为衣里矣唯得两幅双栢一石在焉嗟惋乆之【出名画记】
　　陈闳
　　唐陈闳防稽人以能冩真人物子女等本道荐之宗开元中召入供奉每令冩御容妙絶当时宗射猪鹿兎按鹰等并按舞图真容皆受诏冩貎又太清宫肃宗真容匪唯龙头凤姿日角月宇之状而笔力遒润风彩英逸合符应瑞天假其能也国朝阎令公之后一人而已今咸宜观天尊殿内画上仙图及当时供奉道士等真皆其踪也又曾为故吏部侍郎徐画本行经幡二口有女能织成妙絶无并唯冩真人神人物子女等妙品上上【出画断】
　　韦无忝
　　唐韦无忝京兆人也宗朝以画马异兽擅其名时称韦画四足无不妙也曾见貎外国所献狮子酷似其真后狮子放归本国唯画者在图时因观览百兽见之皆惧又宗时猎一箭中两野猪诏于武北门冩貌传在人间英妙之极也夫以百兽之性有雄毅逸羣之骏有驯扰之良爪距既殊毛鬛各异前辈或状其怒则张口善则垂头展一笔以辨其性情奋一毛而知其名字古所未能也韦公能之异兽图破分人家往往有之京都寺观无画处其画兽等妙品上上【出画断】
　　卢棱伽
　　唐卢棱伽吴道弟子也画迹似吴但才力有限颇能细画咫尺间山水寥廓物像精备经变佛事是其所长吴生尝于京师画总持寺三门大获众货棱伽乃窃画庄严寺三门鋭思开张颇臻其妙一日吴生忽见之惊叹曰此子笔力常时不及我今乃我是子也精爽尽于此矣居一月棱伽果卒【出名画记】
　　毕宏
　　唐毕宏大歴二年为给事中画松石于左省防壁好事者皆诗之改京兆少尹为右庶子树石擅名于代树木改步变古自宏始也【出名画记】
　　浄域寺
　　唐大穆皇后宅寺僧云三阶院门外是神尧皇帝射孔雀处襌院门内外游自记云王昭画门西里面和修吉龙王有灵门内之西火目药叉及北方天王甚竒猛门东里靣贤门也野义部落鬼首上蟠虵汗烟可惧东廊树石崄怪髙僧亦怪西廊万夀菩萨院门里南壁皇甫轸画鬼神及雕形势若脱【出酉阳杂爼】
　　资圣寺
　　资圣寺中门门吴道子画髙僧韦述赞李严书中三门外两面上层不知何人画人物颇阎今寺西廊北隅杨坦画近防天女明睇将舞图防院北堂有鐡观音髙三丈余观音院两廊四十二贤圣韩干画元载赞东廊北散马不意见者如将嘶蹀圣僧中龙树商船和循絶妙团防上菩萨李贞画四面花鸟邉鸾画当药上菩萨顶上茙葵尤佳防中藏千部法华经词人作诸画连句栢梁体吴生画勇矛防攒出竒骋变势万端苍苍鬼怪层壁寛覩之忽忽毛发寒棱伽効之力所瘅李真周昉优劣难活禽生卉推边鸾花方嫰彩犹未干韩干变态如激湍惜哉壁画势未殚后人新画何漫汗【出酉阳杂爼】
　　老君庙
　　东郡北邙山有元观观南有老君庙台殿髙敞下瞰伊洛神仙泥塑之像皆开元中杨惠之所制竒巧精严见者增敬壁有吴道画五圣真容及老子化胡经事丹青妙絶古今无比杜工部诗云配极都閟凭髙禁籞长守祧严具礼掌节镇非常碧瓦初寒外金茎一气旁山河扶绣戸日月近雕梁仙李蟠根大猗兰奕叶光世家遗旧史道徳付今王画手看前辈吴生逺擅塲森罗回地轴妙絶动宫墙五圣聨龙衮千官列雁行冕旒俱秀发旌斾尽飞翠栢深留景红棃迥得霜风筝吹玉柱露井冻银牀身退卑周室经传拱汉皇谷神如不死养拙更何乡【出剧谈録】
　　金桥图
　　宗封泰山回车驾次上党潞之父老担壶浆逺近迎谒上皆亲加存问受其献馈锡赉有差父老有先与上相识者上悉赐以酒食与之话旧故所过村部必令询访孤老防疾之家加吊恤之父老欣欣然莫不瞻戴叩乞驻留焉及车驾过金桥【桥在潞州】御路萦转上见数千里间旗纛鲜洁羽卫齐整谓左右曰张説言我勒兵三十万旌旂经千里间陜右上党至于太原【见后土碑】真才子也左右皆称万嵗上遂召吴道韦无忝陈闳令同制金桥图圣容及上所乘照夜白马陈闳主之桥梁山水车舆人物草树鹰鸟器仗帷幕吴道主之狗马驴骡牛羊槖駞猫猴猪四足之属韦无忝主之图成时谓三絶焉【出开天信记】
　　崔圆壁
　　安禄山之防两京王维郑防张通皆处于贼庭洎尅复俱囚于杨国忠旧宅崔相国圎因召于私第令画名画数壁当时皆以圎勲贵莫二望其救解故运思精深颇极能事故皆获寛典至于贬降亦获善地【出明皇杂録】

　　太平广记卷二百十二
　　钦定四库全书
　　太平广记卷二百十三
　　画四
　　保夀寺　　　先天菩萨　　王宰
　　杨炎　　　　顾况　　　　周昉
　　范长夀　　　程修巳　　　边鸾
　　张萱　　　　王墨　　　　李仲和
　　刘商　　　　厉归真　　　圣画
　　廉广　　　范山人　　　韦叔文
　　保夀寺
　　保夀寺本髙力士宅天宝九载舍为寺初铸钟成力士设斋庆之举朝毕至一击百千有规其意连击二十杵经藏阁规构危巧二防火珠授十余斛河阳从事李涿性好竒古与僧善尝俱至此寺观库中旧物忽于破瓮中得物如被幅裂污坌触而尘起涿徐视之乃画也因以州县图三及缣三十换之令家人装治大十余幅访于常侍栁公权方知张萱所画石桥图也宗赐力士因留寺中后为鬻画人宗牧言于左军寻有小使领军卒数十人至宅宣敇取之即日进入帝好古见之大悦命张于云韶院【出酉阳杂爼】
　　先天菩萨
　　有先天菩萨防本起成都妙积寺开元初有尼魏八师者常念大悲呪双流县百姓刘乙名意儿年十一自欲事魏尼尼遣之不去尝于奥室禅堂白魏云先天菩萨见身此地遂筛灰于庭一日有巨迹数尺轮理成就因谒画工随意设色悉不如意有僧杨法成自言能画意儿常合掌仰祝然后指授之以近十稔工方后素先天菩萨凡二百四十二首首如防势分臂如蔓画様十五卷栁七师者崔宁之甥分三卷徃上都流行时魏奉古为长史进之后因四月八日赐髙力士今成都者是其次本【出酉阳杂爼】
　　王宰
　　唐王宰者家于西蜀贞元中韦臯以客礼待之画山水树石出于象外故杜甫赠歌云十日画一松五日画一石能事不受相促迫王宰始肯留真迹又尝于席防防见图一障陵江双松一栢古藤萦绕上盘半空下着水面千枝万叶交查屈曲分布不杂或枯或茂或垂或直叶叠千重枝分四面精人所难凡目莫辨又于兴善寺见画四时屏风若移造化风候云物八节四时于一座之内妙之至也山水松石并上上品【出画断】
　　杨炎
　　杨炎唐贞元中宰相气标王韩文敌马画松石山水出于人之表初称处士谒卢黄门舘之甚厚知有丹青之能意欲求之未敢发言杨恳辞去复苦留之知其家累洛中衣食乏少心所不安乃潜令人将数百千至洛供给取其家书回以示杨公公感之未知所报卢因从容乃言欲得一踪以子孙宝之意尚难之遂月余图一障松石云物移动造化世莫覩之其迹妙上上品【出唐画断】
　　顾况
　　唐顾况字逋翁文词之暇兼工小笔尝求知新亭监人或诘之谓曰余要冩貎海中山耳仍辟画者王黙为副【出尚书故实】
　　周昉
　　唐周昉字景京兆人也节制之后好属学画穷丹青之妙游卿相间贵公子也长兄晧善骑射随哥舒往征吐蕃收石堡城以功授执金吾时徳宗修章敬寺召晧谓曰卿弟昉善画朕欲请画章敬寺神卿特言之经数日帝又请之昉乃下手初如障蔽都人观览寺抵国门贤愚必至或有言其妙者指其瑕者随日改之经月余是非语絶无不叹其妙遂下笔成之为当代第一又郭令公女壻赵纵侍郎尝令韩干冩真众皆称美后又请昉冩真二人皆有能名令公尝列二画于座未能定其优劣因赵夫人归省令公问云此何人对曰赵郎何者最似云两画总似后画者佳又问何以言之前画空得赵郎状貎后画兼移其神思情性笑言之姿令公问后画者何人乃云周昉是日定二画之优劣令送锦防数百疋今上都有观自在菩萨时人云水月大云西佛殿前行道僧广福寺佛殿前面两神皆殊妙也后任宣州别驾于禅定寺画北方天王常于梦中见其形像画子女为古今之冠有浑侍中宴防图刘宣武按舞图独孤妃按曲粉本又仲尼问礼图降真图五星图扑蝶图兼冩诸真人文宣王十弟子卷轴至多贞元末新罗国有人于江淮尽以善价收市数十卷将去其画佛像真仙人物子女皆神也唯鞍马鸟兽竹石草木不穷其状也【出画断】
　　范长夀
　　唐范长夀善风俗田家景候人物之状人间多有月令屏风是其制也凡山川水石牛马畜屈曲逺近牧放闲野皆得其妙各尽其趣梁张僧繇之次也僧彦悰续画品云博赡繁多未见其能也其画并妙品上又时号何长夀齐名次之【出画断】
　　程修已
　　唐程修已其先冀州人性好学时周昉任赵州长史遂师事焉二十年凡画之六十病一一口授以传其妙寳歴中修已应明经举以眆所授付之大和中文宗好古重道以晋明帝卫协画毛诗图草木鸟兽贤士忠臣之象不得其真遂召修已图之皆据经定名任土采拾由是冠冕之制生植之姿逺无不审幽无不显矣又尝画竹障于文思殿帝赐歌云良工运精思巧极似有神临乍覩繁隂合再盻真假殊未分当时学士皆奉诏继和自贞元后以艺进身承恩称防一人而已尤精山水竹石花鸟人物古贤功徳异兽等并入妙上品【出画断】
　　边鸾
　　唐边鸾京兆人攻丹青最长于花鸟折枝之妙古所未有观其下笔轻利善用色穷羽毛之变态奋春华之芳丽贞元中新罗国献孔雀解舞徳宗召于武门冩貎一正一背翠彩生动金钿遗妍若运清声宛应繁节后以困穷于泽潞貎五参连根精妙之极也近代折枝花居其首也折枝花卉蜂蝶并雀等妙品上【出画断】
　　张萱
　　唐张萱京兆人尝画贵公子鞍马屏帷宫苑子女等名冠于时善起草防簇位置亭台竹树花鸟仆使皆极其态画长门怨约词摅思曲尽其防即金井梧桐秋叶黄也粉本画贵公子夜游图宫中七夕乞巧图望月图皆绡上幽闲多思意逾于象其画子女周昉之难伦也贵公子鞍马等妙品上【出画断】
　　王墨
　　唐王墨不知何许人名洽善泼墨时人谓之王墨多游江湖善画山水松栢杂树性踈野好酒每欲图障兴酣之后先已泼墨或呌或吟脚蹙手抹或拂或榦随其形象为山为石为水为树应心随意倐若造化图成云霞澹之风雨扫之不见其墨污之迹也【出画断】
　　李仲和
　　唐李仲和渐之子渐尝任忻州刺史善画番人马仲和能继其艺而笔力不及其父相国令狐绹奕代为相家富图画即忻州外孙家有小画人马障是尤得意者防宪宗取置禁中后却赐还【出名画记】
　　刘商
