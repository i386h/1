<!-- { "loadSidebar": true } -->
　　元和中饶州刺史齐推女适陇西李某李举进士妻方娠留至州宅至临月迁至后东阁中其夕女梦丈夫衣冠甚伟瞠目按剑叱之曰此屋岂是汝腥秽之所乎亟移去不然且及祸眀日告推推素刚烈曰吾沗土地主是何妖孽能侵耶数日女诞育忽见所梦者即其牀帐乱殴之有顷耳目鼻皆流血而卒父母伤痛女寃横追悔不及遣遽告其夫俟至而归塟于李族遂于郡之西北十数里官道权瘗之李生在京师下第将归闻丧而往比至饶州妻卒已半年矣李亦粗知其死不得其终悼恨既深思为冥雪至近郭日晚忽于旷野见一女形状服饰似非村妇李即心动驻马谛视之乃映草而没李下马就之至则真其妻也相见悲泣妻曰且无涕泣幸可复生俟君之来亦已乆矣大人刚正不信鬼神身是妇人不能自诉今日相见事机较迟李曰为之奈何女曰从此直西五里鄱亭村有一老人姓田方教授村儿此九华洞中仙官也人莫之知君能至心往求或冀谐遂李乃径访田先生见之乃膝行而前再拜称曰下界凡贱敢谒大仙时老人方与村儿授经见李惊避曰衰朽穷骨旦暮溘然郎君安有此说李再拜扣头不已老人益难之自日宴至于夜分终不敢就坐拱立于前老人俛首良乆曰足下诚恳如是吾亦何所焉李生即顿首流涕具云妻枉状老人曰吾知之乆矣但不蚤申诉今屋宅已败理之不及吾向拒公葢未有计耳然试为足下作一处置乃起从北出可行百步余止于桑林长啸倐忽见一大府署殿宇环合仪卫森然拟于王者田先生衣紫被据案而坐左右解官等列侍俄传教嘑地界须臾十数部各拥百余骑前后奔驰而至其帅皆长丈余眉目魁岸罗列于门屏之外整衣冠意绪仓惶相问今有何事须臾谒者通地界庐山神江渎神彭蠡神等皆趣入田先生问曰比者此州刺史女因产为暴鬼所杀事甚寃滥尔等知否皆俯伏应曰然又问何故不为申理又皆对曰狱讼须有其主此不见人诉无以发摘有问知贼姓名否有一人对曰是西汉长沙王吴芮今刺史宅是芮昔时所居至今犹恃雄豪侵占土地往往肆其暴虐人无奈何田先生曰即追来俄顷防吴芮至先生诘之不伏乃命追阿齐良乆见李妻与吴芮庭辩食顷吴芮理屈乃曰当是产后虚弱见其惊怖自絶非故杀田先生曰杀人以梃与刄有以异乎遂令执送天曹囘谓速检李氏夀命防何顷之吏云本算更合夀三十二年生四男三女先生谓羣官曰李氏夀算长若不再生议无猒伏公等所见何如有一老吏前启曰东晋邺下有一人横死正与此事相当前使葛真君断以具魂作本身郤归生路饮食言语嗜欲追游一切无异但至夀终不见形质耳田先生曰何谓具魂吏曰生人三魂七魄死则散离本无所依今收合为一体以续胶涂之大王当街发遣放囘则与本身同矣田先生曰善即顾谓李妻曰作此处置可乎李妻曰幸甚俄见一吏别领七八女人来与李妻一即推而合之有一人持一器药状似稀饧即于李妻身涂之李氏妻如空中坠地初甚迷闷天明尽失夜来所见唯田先生及李氏夫妻三人共在桑林中田先生谓齐女李生曰相为极力且喜事成便可领归见其亲族但言再生慎无他说吾亦从此逝矣李遂同归至州一家惊疑不为之信乆之乃知实生人也自尔生子数人其亲表之中颇有知者云他无所异但举止轻便异于常人耳【出怪録】
　　郑氏女
　　通州有王居士者有道术会昌中刺史郑君有幼女甚念之而自幼多疾若神魂不足者郑君因请居士居士曰此女非疾乃生魂未归其身郑君讯其事居士曰某县令某者即此女前身也当死数嵗矣以平生为善以幽冥祐之得过期今年九十余矣令殁之日此女当愈郑君急发人驰访之其令果九十余矣后月其女忽若醉寤疾愈郑君又使往验令果以女疾愈之日无疾防【出宣室志】
　　裴珙
　　孝防裴珙家洛阳仲夏自郑西归及端午以觐亲焉日晚方至石桥忽有少年骑从鹰犬甚众顾珙笑曰眀旦节日今当早归何迟迟也乃以后乗借之珙甚喜谓二童曰尔可缓驱投宿于白马寺西表兄窦温之墅眀日徐归可也因上马疾驱俄顷至上东门归其马珍重而别珙居水南促步而进及家暝矣入门方见其亲与珙之姊妹张灯会食珙乃前拜曽莫瞻顾因俯阶髙语曰珙自外至即又不闻珙即大嘑弟妹之辈亦无应者珙心神忿惑又极呼皆亦不知但见其亲叹曰珙那今日不至也遂涕下而坐者皆泣珙私怪曰吾岂为异物邪因出至通衢徘乆之有贵人导从甚盛遥见珙即以鞭指之曰彼乃生者之魂也俄有佩櫜鞬者出于道左曰地界启事裴珙孝防命未合终遇昆眀池神七郎子案鹰廻借马送归以为戏耳今当领赴本身贵人防哂曰小儿无理将人命为戏眀日与尊父书令笞之既至而櫜鞬者招珙复出上东门度门隙中至窦庄方见其形僵仆二童环泣呦呦焉櫜鞬者令其闭目自后推之省然而苏其二童皆云向者行至石桥察郎君疾作语言大异惧其将甚投于此既至则已絶矣珙惊叹乆之少顷无恙【出集异记】
　　舒州军吏
　　王琪为舒州刺史有军吏方某者其家忽有鬼降自言姓杜年二十广陵富家子居通泗桥之西前生欠君钱十万今地府使我为神神偿君此债尔因为人占祸福其言多中方以家贫告琪求为一镇将因问鬼吾所求可得否鬼曰诺吾将问之良乆乃至曰必得之其镇名一字正方他不能识矣既而得双港镇将以为其言无验未及之任忽谓方曰适得军牒军中令一人来为双港镇将吾今以尔为皖口镇将竟如其言凡嵗余鬼忽言曰吾还君债足告别而去遂寂然方后至广陵访得杜氏问其弟子云吾弟二子顷忽病如痴人嵗余愈矣【出稽神録】


　　太平广记卷三百五十八
<子部,小说家类,异闻之属,太平广记>
　　钦定四库全书
　　太平广记卷三百五十九　宋　李昉等　编妖怪一
　　武都女　　　东方朔　　防头鸡
　　张遗　　　　翟宣　　　臧仲英
　　顿邱人　　　王基　　　应璩
　　公孙渊　　　诸恪　　零陵太守女荥阳廖氏　　陶璜　　　赵王伦
　　张骋　　　　懐瑶　　　裴楷
　　卫瓘　　　　贾谧　　　刘峤
　　王敦　　　　王献　　　刘宠
　　桓温府　　　郭氏
　　武都女
　　武都有一丈夫化为女子美而艳葢女精也蜀王纳为妃不习水土欲去王留之乃为东平之歌以乐之无几物故王哀之乃遣五丁之武都担土为妃作冢葢地数亩髙七丈上有石镜今成都北商武担是也【出华阳国志】
　　东方朔
　　汉武帝东游至函谷闗有物当道其身长数丈其状象牛青眼而曜精四足入土动而不徙百官惊惧东方朔乃请酒灌之灌之数十斛而消帝问其故曰此名怪哉忧患之所生也此必是秦之狱地不然罪人徒作地聚夫酒忘忧故能消之也帝曰博物之士至于此乎【出搜神记】
　　双头鸡
　　汉太初二年大月氏贡双头鸡四足一尾鸣则俱鸣武帝致于甘泉馆更有余鸡嫓之得种也而不能鸣非吉祥也帝乃送还西域至西闗鸡返顾望汉宫而哀鸣言曰三七末鸡不鸣犬不吠宫中荆棘乱相移当有九虎争为帝至王莽篡位将军九虎之号其后丧乱相継宫掖中并生蒿家无鸡犬此鸡未至月支乃飞而声似鹍鸡翺翔云里【出拾遗录】
　　张遗
　　桂阳太守江夏张遗字叔髙居陵田中有大树十围余盖六亩枝叶扶踈蟠地不生谷草遣客斫之斧数下树大血出客惊怖归白叔髙叔髙怒曰老树汗出此等何恠因自斫之血大流出叔髙更斫之又有一空处白头老翁长四五尺突出称叔髙叔髙以刀迎斫杀之四五老翁并出左右皆惊怖伏地叔髙神虑恬然如旧诸人徐视之似人非人似兽非兽此所谓木石之恠防魍魉者乎其伐树年中叔髙辟司空御史兖州刺史【出法苑珠林】
　　翟宣
　　王莽居摄东郡太守翟义知其将篡也谋举兵兄宣教授诸生满堂羣鴈数十中庭有狗从而齧之皆惊比救之皆断头狗走出门求不知处宣大恶之数日莾夷其三族【出搜神记】
　　臧仲英
　　扶风臧仲英为侍御史家人作食有尘垢在焉炊熟不知釡处兵弩自行火从箧中起衣尽烧而箧簏如故儿妇女婢使一旦尽亡其镜数日后从堂下投庭中言还汝镜女孙年四嵗亡失求之不知处二三日乃于圃中粪下嗁若此非一许季山卜之曰家当有青狗内中御者名葢喜与共为之诚欲絶之杀其狗遣葢喜归乡里从之遂絶仲英迁太尉长史鲁相【出搜神记】
　　顿丘人
　　黄初中顿丘界骑马夜行者见道中有物大如兎两眼如镜跳梁马令不得前人遂惊惧堕马魅便就地犯之人惧惊怖良久得解遂失魅不知所往乃更上马前行数里逢一人至问讯因説向者之事变如此今相得甚懽人曰我独行得君为伴快不可言君马行疾前我在后相随也遂共行乃问向者物何如乃令君如此怖对曰身如兎眼如镜形状可恶人曰试顾我眼又观视之犹复是也魅就跳上马人遂堕地怖死家人恠马独归即行推索于道邉得之宿昔乃苏説事如此状【出搜神记】
　　王基
　　安平太守王基家数有恠使管辂筮之卦成辂曰君之卦当有一贱人生一男堕地便走入灶中死又牀上当有一大蛇衔笔大小共视须臾便去又乌来入室与燕鬭燕死乌去有此三怪王基大惊曰精义之致乃至于此幸为处其吉防辂曰非有他祸直以官舍久逺魑魅魍魉共为妖耳儿生入灶宋无忌之为也大蛇者老书佐也乌与燕鬭者老铃下也夫神明之正者非妖能乱也万物之变非道所止也久逺之浮精必能之定数也今卦中不见其防故知假托之非咎妖之征昔髙宗之鼎非雉所雊太戊之阶非桑所生然而妖并至二年俱兴安知三事不为吉祥愿府君安神养道勿恐于神奸也后卒无他迁为安南将军【出搜神记】
　　应璩
　　朱建平善相相应璩曰君年六十二位为常伯先此一年当独见白狗也璩年六十一为侍中直内省忽见白狗众人悉不见乃急游观饮防自娱六十二卒【出魏志】
　　公孙渊
　　魏司马太傅懿平公孙渊斩渊父子先时渊家有犬着朱帻綘衣襄平城北市生肉有头目无手足而动揺占者曰有形不成有体无声其国灭亡【出搜神记】
　　诸恪
　　诸恪为丹阳太守出猎两山之间有物如小儿伸手欲引人恪令伸之仍引去故地去故地即死既而叅佐问其故以为神明恪曰此事在白泽图内曰两山之间其精如小儿见人则伸手欲引人名曰俟引去故地则死无谓神明而异之诸君偶未之见耳【出搜神记】
　　零陵太守女
　　零陵太守史【阙其名】有女悦书吏乃宻使侍婢取吏盥残水饮之遂有孕十月而生一子及晬太守令抱出门儿匍匐入吏懐吏推之仆地化为水穷问之省前事太守遂以女妻其吏【出搜神记】
　　荥阳廖氏
　　荥阳郡有一家姓廖累世为蛊以此致富后取新妇不以此语之曽遇家人咸出唯此妇守舍忽见屋中有大缸妇试发之见有大蛇妇乃作汤灌杀之及家人归妇具白某事举家惊惋未几其家疾疫死亡略尽又有沙门昙游戒行清苦时剡县有一家事蛊人噉其食饮无不吐血而死昙游曽诣之主人不食游便呪焉见一双蜈蚣长尺余于盘中走出因饱食而归竟无他【出灵志及搜神记】
　　陶璜
