<!-- { "loadSidebar": true } -->
　　广陵法云寺僧楚珉常与中山贾人章某者亲熟章死楚珉为设斋诵经数月忽遇章于市中楚未食章即延入食店为置胡饼既食楚问君已死那得在此章曰然吾以小罪而未得解免今配为州掠剰复问何谓掠剰曰凡吏人贾贩利息皆有常数过数得之即为余剰吾得掠而有之今人间如吾辈甚多因指路人男女曰某人某人皆是也顷之有一僧过于前又曰此僧亦是也因召至与语良久僧亦不见楚也顷之相与南行遇一妇人卖花章曰此妇人亦所卖花亦用之人间无所见也章则出数钱买之以赠楚曰凡见此花而笑者皆也即告辞而去其花红芳可爱而甚重楚亦昏然而归路人见花颇有笑者至寺北门自念吾与同游复持花亦不可即掷花沟中溅水有声既归同院人觉其色甚异以为中恶兢持汤药以救之良久乃复具言其故因相与覆视其花乃一死人手也楚亦无恙【出稽神录】
　　陈守规
　　军将陈守规者常坐法流信州寓止公馆馆素凶守规始至即物昼见奇形怪状变化倐忽守规素刚猛亲持弓矢刀杖与之鬬久之乃空中语曰吾神不欲与人杂居君既坚正愿以兄事可乎守规许之自是常与交言有吉凶辄先报或求饮食与之辄得钱物既久颇为厌倦因求方士手书章疏奏之上帝翌日乃大骂曰吾与君为兄弟奈何上章诉我大丈夫结交当如是耶守规曰安得有此事即于空中掷下章疏纸笔宛然又曰君图我居处谓我无所止也吾今往蜀川亦不下于此矣由是遂絶【出稽神录】
　　广陵贾人
　　广陵有贾人以栢木造牀凡什器百余事制作甚精其费已二十万载之建康卖以求利晚至步微有风因泊山下顷之有巨舟其中空惟篙工三人乗之亦泊于其侧贾人疑之相与议此必羣盗也将伺夜而劫我前浦既逺风乂益急逃避无所夜即相与登岸深林中以避之俄而风雨雷电防覆舟所岸上则星月了然食顷雨止云散见巨舟稍稍前去乃敢归舟中所载柏木什器都不复见余物皆在巨舟犹在东岸有人呼曰尔无恨当还尔价贾人所载既失复归广陵至家已有人送钱三十万置之而去问其日即泊步之明日也【出稽神录】
　　浦城人
　　浦城人少死于路家有金一斤其妻匿之不闻于其姑逾年忽夜扣门号哭而归其母惊骇相与哀恸曰汝真死耶曰儿实已死有不平事是以暂归因坐母膝言语如平生但手足冷如氷耳因起握刀责其妻曰我此有金尔何不供老母而自藏耶即欲杀之其母曰汝已死矣傥杀是人必谓吾所杀也于是哭辞母而去复自提刀送其妻还父家迨晓及门数十歩忽然不见【出稽神录】
　　刘道士
　　庐山道士刘某将游南岳路出宜春宿一村家其家至贫复丧其子未有以敛既夕忽有一男子行哭而来但抚膺而呼曰可惜可惜刘出视之见面白如雪作两髽结径入其家负其尸去莫知所之【出稽神录】
　　清源都将
　　清源都将杨某为本郡防遏营副将有大第在西郭某晨趋府未归有人方食忽有一鵞负纸钱自门而入径诣西廊房中家人云此鵞自神祠中来耶乃令奴逐之奴入房但见一防防白髯老翁家人莫不惊走某归闻之怒持杖撃之出没四隅往还倐忽杖莫能中某益怒曰食讫当复来撃杖之乃折腰而前曰诺杨有二女长女入厨切肉且食肉落砧辄失去女执刀向空曰斫乃露一大黒毛手曰请斫女走气殆絶因而成病次女于大罋中取盐有一猴自罋突出上女子背女走至堂前复失之亦成疾乃召巫女坛召之亦立坛作法愈甚于巫巫不能制亦惧而去顷之二女及妻皆卒后有善作魔法者名曰明教请为持经一宿乃唾骂某而去尔因遂絶某其年亦卒【出稽神录】
　　王誗妻
　　王誗者南安县大盈村人也妻林氏忽病有凭之言我陈九娘也以香花祀我当有益于主人誗许之乃呼林为阿姐为人言祸福多中半余嵗乃见形自腰已下可见人未常来者亦不见也但以言语相接乡人有召者不择逺近与林偕往人有祭祀但具酒食陈氏自召神名祝词明恵听者忘倦林拱坐而已二年间获利甚博一旦忽悲泣谓林曰我累生为人女年未及笄而天闻于地府乃前生没阿姐钱二十万故主者令我为神以偿此钱讫即生为男子而获夀今酬已足请置酒为别乃尽见其形容质端媚言辞婉转殷勤致谢鸣咽云珍重珍重遂不见【出稽神录】
　　林昌业
　　林昌业漳浦人也博览典籍精究术数性髙雅人不可干尝为泉州军事衙推年七十余退居本郡龙溪县羊额山之阳乡里宗敬之有良田数顷尝欲舂谷为米载诣州货之功力未集忽有防髻男子年可三十须髯甚长来诣林林问何人但微笑唯唯不对林知其物令家人食之致饱而去翌日忽闻仓下砻谷声视之乃昨日男子取谷砻之而林问无故辛苦耶亦笑不言复置丰馔饭蔬而已凡月余砻谷不辍复自斗量得米五十余石拜辞而去卒无一言不复来矣【出稽神录】
　　潘袭
　　潘袭为建安令遣一手力赍牒下乡有所追摄手力新受事未尝行此路至夕道左有草舍扣门求宿其家唯一妇人譍门云主人不在又将移居无暇延客也手力以道逺多虎苦苦求之妇人即召入门侧席地而寝妇人结束箱箧什器之达旦不寐手力向晓辞去行数里乃觉失所赍牒复返求之宿处乃是一坟方见其家人改塟及开棺席下得一书即所失之牒也【出稽神录】
　　胡澄
　　池阳人胡澄佣耕以自给妻卒官给棺以葬其平生服饰悉附棺中后数年澄偶至市见列肆卖首饰者熟视之乃妻送塟物也问其人云一妇人寄于此约某日来取澄如期复往果见其妻取而去澄因蹑其后至郊外及之妻曰我昔塟时官给秘器虽免暴骨然至今为所司督责其计无所出卖此以偿之尔言讫不见澄遂为僧【出稽神录】
　　王攀
　　髙邮县医工王攀乡里推其长者恒往来广陵城东毎数月辄一县自念明日当赴县今夕即欲出东水门夜泛小舟及明可至既而与亲友饮于酒家不觉大醉误出叅佐门投一村舍宿向晓稍醒东壁有灯而不甚明仰视屋室知非常宿处因独叹曰吾明日须至县今在何所也久之乃闻其内蹑履声有妇人隔壁问曰客将何之因起辞谢曰欲之髙邮醉中误至于是妇曰此非髙邮道也将使人奉送之城东无忧也乃有一村竪至随之而行毎厯艰险竪辄以手捧其足而过既随至城东尝所宿店告辞而去攀解其襦以赠之竪不受固与之乃持去既而入店易衣乃见其襦故在腰下即复诣宿处寻之但古塜耳并无人家【出稽神录】
　　郑守澄
　　广陵裨将郑守澄新买婢旬日有夜扣门者曰君家买婢其名籍在此不可留也开门视之无所见方怪之数日广陵大疫此婢亦病遂卒既而守澄亦病卒而吊客数人转相染着皆卒甲寅嵗春也【出稽神录】
　　刘隲
　　洪州髙安人刘隲少遇乱有姊曰粪扫为军将孙金所掳有妹曰乌头生十七年而卒卒后三嵗孙金为常州团练副使粪扫从其女君防宴于大将陈氏乃见乌头在焉问其所从来云顷为人所掳至岳州与刘翁媪为女嫁得北来军士任某即陈所将卒也从陈至此尔通信至其家隲时为县手力后数年因事至都遂往毘陵省之晚止逆旅翌日先谒孙金即诣任营中先遣小仆觇之方见洒扫庭内曰我兄弟将至矣仆良久扣门问为谁曰髙安刘之家使乃曰非二兄名隲多髯者乎昨日晚当至何为迟也即自出营门迎之容貌如故相见悲泣了无少异顷之孙金遣其诸甥持酒食至任之居防叙良久乌头曰今日乃得二兄来证我为人向者恒为诸甥辈呼我为也任亦言其举止轻防女工敏速恒夜作至旦若有人为同作者饮食必待冷而后食隲因宻问汝昔已死那得至是对曰兄无为如此问我将不得相见矣隲乃不敢言久之任卒再适军士罗氏江州陈承昭为髙安制置使召隲问其事令发墓视之墓在米岭无人省视数十年矣伐木开路而至见墓上有穴大如碗其深不测众惧不敢发相与退坐大树下笔疏其事以白承昭是嵗乌头病隲往省之乃曰顷为乡人十余辈持刀杖劫我几中我靣我大责骂力拒之乃退坐大树下作文书而去至今举身犹痛隲乃知恒出入墓中也因是亦惧而疏之罗后移晋王城戍显徳五年周有淮南之地罗陷没不知所在时年六十二嵗矣【出稽神录】

　　太平广记卷三百五十五
　　钦定四库全书
　　太平广记卷三百五十六　宋　李昉等　编夜义一
　　哥舒翰　　　章仇兼琼　　杨慎矜
　　江南吴生　　朱岘女　　　杜万
　　韦自东　　　马燧
　　哥舒翰
　　哥舒翰少时有志气长安交游豪侠宅新书坊有爱妾曰裵六娘者容范旷代宅于崇仁舒翰常悦之居无何舒翰有故游近畿数月方廽及至妾已病死舒翰甚悼之既而日暮因宿其舍尚未塟殡于堂奥既无他室舒翰曰平生之爱存没何间独宿繐帐中夜半后庭月皓然舒翰悲叹不寐忽见门屏间有一物倾首而窥进退逡巡入庭中乃夜义也长丈许着豹皮裩锯牙披发更有三相继进乃拽朱索舞于月下相与言曰牀上贵人柰何又曰寝矣便升阶入殡所拆发舁衬于月中破而取其尸糜割肢体环坐共食之血流于庭衣物狼藉舒翰恐怖且痛之自分曰向呌我作贵人我今击之必无苦遂潜取帐外竿忽于暗中掷出大呌击鬼鬼大骇走舒翰乗势逐之西北隅逾垣而去有一鬼最后不得上舒翰击中流血乃得去家人闻变乱来救之舒翰具道其事将收余骸及至堂殡所俨然如故而噉处亦无所见舒翰恍忽以为梦中騐其墙有血其上有迹竟不知其然后数年舒翰显达【出通幽记】
　　章仇兼琼
　　章仇兼琼镇蜀日佛寺设大会百戏在庭有十嵗童儿舞于竿杪忽有一物状如雕鹗掠之而去羣众大骇因罢乐后数日其父母见在髙塔之上梯而取之而神形如痴乆之方语云见如画壁飞天夜义者将入塔中日饲果实饮食之味亦不知其所自旬日方精神如初【出尚书故实】
　　杨慎矜
　　开元中杨慎矜为御史中丞一日将入朝家童开其外门既启鏁其门噤不可觧慎矜且惊且异洎天将晓其导从吏自外见慎矜门有夜义长丈余状极异立于宇下以左右手噤其门火吻电眸不顾左右从吏见之俱惊慓四去久而衢中舆马人物稍多其夜叉方南向而去行者见之咸辟易仆地慎矜闻其事惧甚后月余遂为李林甫所诬弟兄皆诛死【出宣室志】
　　江南吴生
　　有吴生者江南人尝游防稽娶一刘氏女为妾后数年吴生宰县于鴈门郡与刘氏偕之官刘氏初以柔婉闻凡数年其后忽旷烈自恃不可禁往往有逆意者即发怒殴其婢仆或齧其肌血且甚而怒不可解吴生始知刘氏悍戾心稍外之尝一日吴与鴈门部将数辈猎于野获狐兎甚多致庖舍下明日吴生出刘氏即潜入庖舍取狐兎生啗之且尽吴生归因诘狐所在而刘氏俛然不语吴生怒讯其婢婢曰刘氏食之尽矣生始疑刘氏为他怪旬余有县吏以一鹿献吴生命致于庭已而吴生始言将逺适既出门即匿身潜伺之见刘氏散髪袒肱目眦尽裂状貎顿异立庭中左手执鹿右手拔其脾而食之吴生大惧仆地不能乆之乃召吏卒十数辈持兵仗而入刘氏见吴生来尽去襦袖挺然立庭乃一夜义耳目若电光齿如防刄筋骨盘蹙身尽青色吏卒俱战栗不敢近而夜义四顾若有所惧仅食顷忽东向而走其势甚疾竟不知所在【出宣室志】
　　朱岘女
