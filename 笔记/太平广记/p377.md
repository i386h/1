<!-- { "loadSidebar": true } -->
　　卭州临汉县内有湫往往人见牝豕出入号曰母猪龙湫唐天复四年蜀城大旱因使守宰躬往迹求雨于时邑长具牢醴命邑宰偕往祭之三奠迨终乃张筵于湫上以神胙客坐于烈日铺席以湫为上每酒廵至湫上黒气如云氛氲直上狂电煜然云闇雨雹立至令长与寮吏鼓舞去盖湿而归翌日此一境雨足他邑依然赤地焉夫人之至诚则龙畜亦能感动享徳济旱勿谓不智【出北梦琐言】
　　烧龙
　　大江之南芦荻之间往往烧起龙唐天复中澧州叶源村民邓氏子烧畬柴草积于天井山中穴也火势既盛龙突出腾在半空萦为火所燎风力益壮狂焰弥炽摆之不落竟以仆地而毙长亘数百歩村民徙居而避之朱梁末辰州民向氏因烧起一龙四面风雷急雨不能扑防寻为煨烬而角不化莹白如玉向氏宝而藏之湖南行军髙郁酧其价而强取于时术士曰髙司马其祸乎安用不祥之物以速之俄而被诛【出北梦琐言】
　　栁翁
　　天祐中饶州有栁翁常乗小舟钓鄱阳江中不知其居处妻子亦不见其饮食凡水族之与山川之深逺者无不周知之鄱阳人渔钓者咸谘访而后行吕师造为刺史修城掘濠至城北则雨止后则晴或问柳翁翁曰此下龙穴也震动其上则龙不安而出穴龙出则雨矣掘之不已必得其穴则霖雨方将为患矣既深数丈果得方木长数十尺交搆叠之累积数十重其下雾气冲人不可入而止其木皆腥涎萦之刻削平正非人力所及自是果霖雨为患吕氏诸子将网鱼于鄱阳江召问栁翁翁指南防一处今日唯此处有鱼然有一小龙在焉诸子不信网之果大获舟中以巨盆贮之中有一鱓鱼长一二尺双目精眀有二长须绕盆而行羣鱼皆翼从之将至北岸遂失所在栁翁竟不知所终【出稽神录】

　　太平广记卷四百二十三
　　钦定四库全书
　　太平广记卷四百二十四　宋　李昉等　编龙七
　　阎浮龙　　　吴山人　　　白将军
　　温媪　　　　栁子华　　　斑石
　　张公洞　　　五防山池　　张老
　　费鸡师　　　汾水老姥　　李宣
　　蒙阳湫　　　盐井龙　　　尹皓
　　阎浮龙
　　龙在阎浮提者五十七亿龙于翟陁尼不降浊水西洲人食浊则夭单越人恶冷风云不发冷于弗姿提洲不作雷声不起电光东洲恶之也其雷声兜率天作歌颂音阎浮提作海潮音其雨兜率天上雨摩尼获世城雨美膳海中注雨不絶如连阿修中雨罗丘伏阎浮提中雨清浮水【出酉阳杂俎】
　　吴山人
　　陇州吴山县有一人乗白马夜行凡县人皆梦之语曰我欲移居暂假尔牛言讫即过其夕数百家牛及眀皆被体汗流如水于县南山曲出一湫方圆百余歩里人以此湫因牛而迁谓之特牛湫也【出独异志】
　　白将军
　　僧元可言近传有白将军者尝于曲江洗马马忽跳出惊走前足有物色白如衣萦绕数匝遽令解之血流数升白异之遂封纸帖中藏于衣箱一日送客至浐水出示诸客客曰盍以水试之白以剑划地成窍置虫于中沃盥其上少顷虫蠕而长窍中泉涌倐忽自盘若一席有黒气如香烟径出檐外众惧曰必龙也遂急归未数里风雨骤至大震数声【出酉阳杂俎】
　　温媪
　　温媪者即康州悦城县孀妇也绩布为业尝于野防拾菜见沙草中有五卵遂归置绩筐中不数日忽见五小蛇殻一斑四青遂送于江次固无意望报也媪常濯浣于江邉忽一日见鱼在水跳跃戏于媪前自尔为常渐有知者乡里咸为龙之母敬而事之或询以灾福亦言多征应自是媪亦渐丰足朝廷知之遣使征入京师至全义岭有疾却返悦城而卒乡里共葬之江东防忽一夕天地晦暝风雨随作及明移其于西而草木悉于西岸【出岭表录异】
　　栁子华
　　栁子华唐时为成都令一旦方午忽有犊车一乗前后女骑导从径入防事使一介告栁曰龙女且来矣俄而下车左右扶卫升阶与子华相见云宿命与君合为匹偶因止命酒乐极懽成礼而去自是往复为常逺近咸知之子华罢秩不知所之俗云入龙宫得水仙矣【阙】
　　斑石
　　京邑有一士子因山行拾得一石子青赤斑斓大如鸡子甚异之置中箱中五六年因与婴儿弄遂失之数日昼忽风雨暝晦庭前树下降水不絶如瀑布状人咸异其故风雨息树下忽见此石已破中如鸡卵出殻焉乃知为龙子也【出原化记】
　　张公洞
　　义兴县山水秀絶张公洞尤竒丽里人云张道陵修行之所也中有洞壑众未敢入土氓姚生习道挈杖瓶火囊以入约行数百歩渐渐明朗云树依稀近通歩武又十余里见二道士对奕曰何人焉得来此具言始末曰大志之士也姚生馁甚因求食旁有青泥数斗道士指曰可飡此试探咀嚼觉芳馨食之遂饱道士曰尔可去慎勿语世人再拜而返密懐其余以访市肆偶胡贾见惊曰此龙食也何方而得乃述其事俱往寻之但黒巨穴不复有路青泥出外已硬如石不可复食【出逸史】
　　五防山池
　　五防山北防下有龙池约二亩有余佛经云禁五百毒龙之所每至亭午昏雾暂开比邱及净行居士方可一覩比邱尼及女子近即时雷电风雨大作如近池必为毒气所吸逡廵而没【出传竒】
　　张老
　　荆湘有僧寺背山近水水中有龙时或雷风大作损壊树木寺中有撞钟张老者术士也而僧不知张老恶此龙损物欲禁杀之密为法此龙已知化为人潜告僧曰某寔龙也住此水多年或因出风雨损物为张老所禁性命危急非和尚救之不可倘救其命奉一寳珠以伸报答某即移于别处僧诺之夜唤张老求释之张老曰和尚莫受此龙献珠否此龙甚穷唯有此珠性又恡恶今若受珠他时悔无及僧不之信曰君但为我放之张老不得已乃放龙夜后送珠于僧而移出潭水张老亦辞僧去后数日忽大雷雨壊此僧舎夺其珠果如张老之言【出原化记】
　　费鸡师
　　蜀川有一费鸡师者善知将来之事而亦能为人禳救多在卭州蜀人皆神之时有一僧言往者双流县保唐寺寺有张二师者因廵行僧房见有空院将欲住持率家人扫洒之际于柱上得一小瓶子二师观之见一蛇在瓶内覆瓶出之约长一尺文彩斑驳五色备具以杖触之随手而长众悉惊异二师令一人挟之送于寺外当掇之际随触随大以至丈余如屋椽矣二人担之方举送者愈惧观者随而益多距寺约二三里所在撼动之时増长不已众益惧遂击伤至于死明日此寺院中有虹蜺亭午时下寺中僧有事至卭州见鸡师説之鸡师曰杀龙女矣张二师与汝寺之僧徒皆当死乎后卒如其言他应验不可胜纪竟不知何术韦绚长兄为杜元頴从事其弟妹皆识费师于京中已悉知有此事自到即询访鸡师之术凡有病者来告鸡师即抱一鸡而往及其门乃持呪其鸡令入内抵病者之所鸡入而死病者差鸡出则病者不起矣时人遂号为费鸡师又以石子置病者腹上作法结印其石子断者其人亦不起也又能书符先焚符为灰和汤水与人吞之俄复吐出其符宛然如不烧又云城南建昌桥下其南防先有龙窟嵗常损人至有连马而溺者如有攫拏于水当韦臯时前后运石凡防万数顷之石复失焉后命道士投简于内以土筑之方满自此之后龙窟移于建昌寺佛殿下与西廊龙井通焉而建昌桥下往往损人而不甚也询问吏卒往时人马溺于其间良乆尸浮皆白其血被咒吸已尽而尸乃出焉【出戎幕闲谈】
　　汾水老姥
　　汾水邉有一老姥获一頳鲤顔色异常不与众鱼同既归老姥怜惜且竒之凿一小池汲水养之经月余后忽见云雾兴起其頳鲤即腾跃逡廵之间乃渐升霄汉其水池即竭至夜又复来如故人见之者甚惊讶以为妖怪老姥恐为祸颇追悔焉遂亲至小池邉祷祝曰我本惜尔命容尔生反欲祸我言才絶其頳鲤跃起云从风至即入汾水唯空中遗下一珠如弹丸光晶射人其老姥得之众人不敢取后五年老姥长子患风病渐笃医莫能疗老姥甚伤忽忆取是珠以召良医其珠忽化为一丸丹老姥曰此頳鲤遗我以救我子答我之惠也遂与子服之其病寻愈【出满湘录】
　　李宣
　　李宣宰阳县县左有潭传有龙居而鳞物尤美李之子惰学爱钓术日往潭上一旦龙见满潭水发如舒锦被李子褫魄委竿而走盖钓术多以煎燕为饵果发龙之嗜欲也【出北梦琐言】
　　蒙阳湫
　　彭州蒙阳县界地名清流有一湫乡俗云此湫龙与西山慈母池龙为婚每嵗一防新繁人王睿乃博物者多所辨正尝鄙之秋雨后经过此湫乃遇西邉雷雨冥晦狂风防树王睿絷马障树而避须臾雷电之势止于湫上倐然而霁天无纎云诘彼居人正符前説也云安县西有小汤溪土俗云此溪龙与云安溪龙为亲此乃不经之谈也或一日风雷自小汤溪循蜀江中而不至云安县云物回薄入溪中疾电狂霆诚可畏有栁毅洞庭之事与此相符小汤之事自目覩也
　　盐井龙
　　王蜀时防州大昌盐井水中往往有龙或白或黄鳞鬛光眀搅之不动唯沮沫而已彼人不以为异近者秭归永济井卤槽亦有龙蟠与大昌者无异识者曰龙之为瑞也负图以升天今乃见于卤中岂能云行雨施乎云安县汉成宫絶顶有天池深七八丈其中有物如蜥蜴长咫尺五色备具跃于水靣象小龙也有髙遇者为刺史诣宫设醮忽浮出或问监官李徳符曰是何祥也符曰某自生长于此且未常见汉成池中之物髙既无善政谄佛佞神亦已至矣安可定其是非也夷陵清衾覆水或浮出大木横塞水靣号为龙巢遂州髙栋溪潭每嵗龙见一如狼山之事【出北梦琐言】
　　尹皓
　　朱梁尹皓镇华州夏将半出城廵警时蒲雍各有兵戈相持故也因下马于荒地中得一物如石又如卵其色青黒光滑可爱命左右之又行三二十里见村院佛遂寘于像前其夜雷霆大震猛雨如注天火烧佛堂而不损佛像盖龙卵也院外柳树数百株皆倒植之其卵已失【出玉堂闲话】

　　太平广记卷四百二十四
　　钦定四库全书
　　太平广记卷四百二十五　宋　李昉等　编龙八
　　张温　　　　郭彦郎　　　王宗郎
　　犀浦龙　　　井鱼　　　　安天龙
　　曹寛　　　　梦青衣
　　蛟
　　汉武白蛟　　浔阳桥　　　王述
　　王植　　　　陆社儿　　　长沙女
　　苏颋　　　　鬭蛟　　　　洪氏女
　　洪贞　　　　老蛟　　　　武休潭
　　伐蛟
　　张温
　　王蜀时梓州有张温者好捕鱼曽作客馆镇将夏中防賔观鱼偶游近龙潭之下甚志不快自入水举网获一鱼长尺许鬐鳞如金拨剌不已俯防人皆异之逡廵晦暝风雨骤作温惶骇奔走数里依然烈景或曰所获金鱼即潭龙也是知龙为鱼服自贻其患茍无风雨之变亦难逃鼎俎矣龙潭取鱼亦宜戒慎【出北梦琐言】
　　郭彦郎
　　世言乖龙苦于行雨而多窜匿为雷神捕之或在古木及楹柱之内若旷野之间无处逃匿即入牛角或牧童之身往往为此物所累而震死也蜀邸有青将郭彦郎者行舟峡江至罗云溉方食而卧心神恍忽如梦见一黄衣人曰莫错而于口中探得一物而去觉来但觉咽喉中痛于时篙工辈但见船上雷电晦暝震声甚厉斯则乖龙入口也南山宣律师乖龙入中指节又非虚説所以孔圣之言迅雷风烈必变可不敬之乎【出北梦琐言】
　　王宗郎
