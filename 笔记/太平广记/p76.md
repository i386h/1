<!-- { "loadSidebar": true } -->
　　黄万祐修道于黔南无人之境累世常在每三二十年一出成都卖药言人灾祸无不神验蜀王建迎入宫尽礼事之问其服食皆秘而不言曰吾非神仙亦非服饵之士但虚心养气仁其行尠其过而已问其齿则曰吾只记夜郎侯王蜀之嵗蚕丛氏都郫之年时被请出尔后乌兎交驰花开木落竟不记其甲子矣忽一日南望嘉州曰犍为之地何其炎炎请遣人赴之如其言使至嘉州市肆已为瓦砾矣后坚辞归山建泣留不住问其后事皆不言之既去于所居壁间见题处曰莫交牵动青猪足动即炎炎不可扑鸷兽不欲两头黄黄即其年天下哭智者不能详之至乙亥年起师东取秦凤诸州报防之际宫内延火应是珍寳帑藏并为煨烬矣乃知太嵗乙亥是为青猪为焚之期也后三年嵗在戊寅土而建殂方知寅为鸷兽干与纳音俱是土土黄色是以言鸷兽两头黄此言不差毫髪【出録异记】
　　任三郎
　　凤州賔祐王鄑员外时在相国满存幕中筹画賔佐最为相善有客任三郎者在焉府中寮属咸与之相识而独亲于王居无何忽谓王曰或有小失意即吾子之福也又旬月王忽失主公意因称疾百余日主公致于度外音问杳絶任亦时来一日谓王曰此地将受灾官街大树自枯事将逼矣叶堕之时事行也速求寻医以脱此祸王以主公之怒未息深以为不可任曰但三贡启事必有指挥如其言数日内三贡启乞于闗陇已来寻医果使人传防相勉遽以出院例钱匹段相遗倍厚于常王乃入谢留宴又遗防缬锦绣之物及其家不旬即促行北去满相于郊外宴饯临岐之际仅二百余人五六日至吴山县僦居又十日至凤州人言已军变矣满公归褒中同院皆死于难王独免其祸又其年至长安开化坊西北角酒肆中复见任公问其所舍再徃谒之失其所在矣【出録异记】
　　黄齐
　　黄齐者蜀之偏禆也常好道行隂功有嵗年矣于朝天岭遇一老人髭髪皎白顔色孾孺肌肤如玉与之语曰子既好道五年之后当有大厄吾必相救勉思隂徳无退前志其后齐下峡舟船覆溺至滩上如有人相拯得及于岸视之乃前所遇老人也寻失所在自是往往见之忽于什邡县市中相见召齐过其所居出北郭外行桤林中可三二里即到其家山川林木境趣幽胜留止一宿及明相送出门已在后城山内去县七十余里既归亦话于人【出録异记】
　　王处回
　　王侍中处回常于私第延接布素之士一旦有道士厐眉大鼻布衣缕山童从后擎拄杖药囊而已造诣王公于竹叶上大书道士王挑杖奉谒王公素重士得以相见因从容致酒观其谈论清风飒然处回曰弟子有志清闲愿于青城山下致小道院以适闲性道士曰未也因于山童处取劔细防堦前土广尺余嚢中取花子二粒种子令以盆覆于上逡廵去盆花已生矣渐渐长大破长五尺已来层层有花烂然可爱者两苖尊师曰聊以寓目适性此则仙家旌节花也命食不飡唯饮数杯而退曰珍重善为保爱言讫而去出门不知所之后王公果除二节镇方致仕自后往往有人得其花种【出野人闲话】
　　天自在
　　利州市中有一人被髪跣足衣短布襦与人语多説天上事或遇纸笔则欣然画楼台人物执持乐器或云龙鸾凤之像夜则宿神庙中人谓之天自在州之南有市人甚阗咽一夕火起烟熖亘天天自在于庙中独语曰此方人为恶日久天将杀之遂以手探堦前石盆中水望空浇洒逡廵有异气自庙门出变为大雨尽灭其火掌庙者往往与人説之天自在遂潜遁去其后居人果为大水漂荡始信前言有徴【出野人闲话】
　　掩耳道士
　　利州南门外乃商贾交易之所一旦有道士羽衣缕来于稠人中卖葫芦子种云一二年间甚有用处每一苖只生一颗盘地而成兼以白土画様于地以示人其模甚大逾时竟无买者皆云狂人不足可听道士又以两手掩耳急走言风水之声何太甚耶巷陌孩童竞相随而笑侮之时呼为掩耳道士至来年秋嘉陵江水一夕泛涨漂数百家水方渺弥众人遥见道士在水上坐一大瓢出手掩耳大呌水声风声何太甚耶泛泛而去莫知所之【出野人闲话】
　　抱龙道士
　　灌口白沙有太山府君庙每至春三月蜀人多往设斋廼至诸州医卜之人亦尝集防时有一人鹑衣百结顔貌憔悴亦往庙所众人轻之行次江际众人憩于树隂贫士亦坐石上逡廵谓人曰此水中有一龙睡众不之应旁有一叟曰何得见贫士曰我则见众曰我等要见如何贫士曰亦不难遂解衣入水抱一睡龙出腥颇甚深闭两目而爪牙鳞角悉备云雾旋合风起水涌众皆惊走遥礼谓之圣人遂却沉龙于水底自挂鹑衣而行谓众人曰诸人皆以医卜为业救人疾急知人吉凶亦近于道也切不得见贫素之士便轻侮之众人慙谢而已复同行十里瞥然不见【出野人闲话】
　　何昭翰
　　伪蜀度支员外郎何昭翰尝从知于黔南暇日因闲歩野径于水际见钓者谓翰曰子何判官乎曰然曰我则野人张渉也余比与子交知久矣子今忘我也翰懵然不醒因借草坐谓翰曰子有数任官然终于青城县令我则住青城山也待君官满与君同归山中今不及到君公署也遂辞而去翰深志之后累歴官及出为青城县令有忧色钓者亦常来往何甚重之一旦大军到城刼贼四起钓者与翰相携入山何之骨肉尽在城内贼众入县言杀县令脔而食之贼首之子自号小将军其日寻觅不见细视县宰之首即小将军之首也贼于是自相残害莫知县令所之后有人入山见何与张同行何因寄语妻子曰吾本不死却归旧山尔等善为生计无相追忆也自此人不复见莫知所之【出野人闲话】
　　卢延贵
　　卢延贵者为宣州安仁场官赴职中涂阻风泊大江次数日因登岸闲歩不觉行逺遥望大树下有屋室稍近见室中一物若人若兽见人即行起而来延贵惧而却走此物连呼无惧吾乃人也即往就之状貌竒伟裸袒而通身有毛长数寸自言商贾也顷嵗泛舟至此遇风举家没溺而身独得就岸数日食草根饮涧水因得不死嵗余身乃生毛自尔乃不饮不食自伤孤独无复世念结庐于此已十余年矣因问独居于此得无虎豹之害乎答曰吾已能腾空上下虎豹无奈何也延贵留久之又问有所须乎对曰亦有之每浴于谿中恒患身不速干得数尺布为巾乃佳也又得小刀以掘药物益善君能致之耶延贵延之至船固不肯乃送巾与刀而去罢任复寻之遂迷失路后无有遇之者【出稽神録】
　　杜鲁賔
　　建康人杜鲁賔以卖药为事尝有客自称豫章人恒来市药未尝还直鲁賔善待之一日复至市药甚多曰吾欠君药钱多矣今更从君求此吾将还西天市版木比及再求足以并酬君矣杜许之既去久之乃还赠杜山桃木十条委之而去莫知所之杜得之不以介意转移亲友所存三条命工人剖之其中得小铁杵臼一具髙可五六寸臼有八足间作兽头制作精巧不人力杜亦凡人不知所用竟为人取今失所在杜又常治舍有卖土者自言金坛县人来往甚数杜亦厚资给之治舍毕卖土者将去留方尺之土曰以此为别遂去不复来其土坚致有异于常杜置药肆中不以为贵数年杜之居为火所焚屋壊土裂视之有小赤蛇在其隙中剖之蛇萦绕一白石龟大可三二寸蛇去龟存至今寳于杜氏【出稽神録】
　　建州狂僧
　　建州有僧不知其名常如狂人其所言动多有徴验邵武县前临溪有大磐石去水犹百歩一日忽以墨画其石之半因坐石上持竿为钓鱼之状明日山水大发适至其墨画而退癸卯嵗尽斫去临路树枝之向南者人问之曰免碍旗幡又曰要归一边及吴师之入皆行其下又城外僧寺大署其壁某等若干人处书之及军至城下分据僧寺以为栅所安置人数一无所差其僧竟为军士所杀初王氏之季闽建多难民不聊生或问狂僧曰时世何时当安答曰侬去即安矣及其既死闽岭克平皆如其言【出稽神録】
　　刘甲
　　有人姓刘在南方不得共语若与之言人必遭祸难或本身死疾唯一士谓无此理偶值人有屯塞耳刘闻之忻然而往自説被谤君能见明答云世人雷同何足防须防火发资畜服玩荡尽于是举世号为鸺鹠脱遇诸涂皆闭车走马掩目奔避刘亦杜门自守嵗时一出则人惊散过于见【出异苑】
　　卢婴
　　淮南有居客卢婴者气质文学俱为郡中絶人悉以卢三郎呼之但甚竒蹇若在羣聚中主人必有横祸或小儿堕井幼女入火既久有騐人皆捐之时元伯和为郡守始至爱其材气特开中堂设宴众客咸集食毕伯和戏问左右曰小儿堕井乎曰否小女入火乎曰否伯和谓坐客曰众君不胜故也顷之合饮羣客相目惴惴然是日军吏围宅擒伯和弃市时节度使陈少逰甚异之复见其才貌谓曰此人一举非摩天不尽其才即厚以金帛宠荐之行至潼闗西望烟尘有东驰者曰朱泚作乱上幸奉天县矣【出独异志】
　　赵鷰奴
　　赵鷰奴者合州石镜人也居大云寺地中初其母孕数月产一虎弃于江中复孕数月产一巨鼈又弃之又孕数月产一夜叉长尺余弃之复孕数月而产鷰奴眉目耳鼻口一一皆具自项已下其身如断瓠亦有肩胛两手足各长数寸无肘臂腕掌于圆肉上各生六指才寸余爪甲亦具其下布两足一二寸亦皆六指既产不忍弃之及长只长二尺余善入水能乗舟性甚狡慧词喙辩给颇好杀戮以捕鱼宰豚为业每鬬船驱傩及歌竹枝词较胜必为首冠市肆交易必为牙保常髠髪缁衣民间呼为赵师晚嵗但秃头白衫而已或拜跪跳跃倒踣于地形倮露人多笑之或乘驴逺适只使人持之横卧鞍中若衣囊焉有二妻一女衣食丰足或撃室家力不可制干徳初年仅六十腰腹数围面目如常人无异其女右手无名指长七八寸亦异于人【出録异记】










　　太平广记卷八十六
　　钦定四库全书
　　太平广记卷八十七
　　异僧一
　　释摩腾　　　竺法兰　　　康僧防
　　支遁
　　释摩腾
　　释摩腾本中天竺人也美风仪解大小乘经常逰化为狂昔经往天竺附庸小国讲金光明经防敌国侵境腾惟曰经云能説此法为地神所防使所居安乐今锋镝方始曽是为益乎乃誓以罄身躬往和劝遂二国交欢由是显誉逮汉永平中明帝夜梦金人飞空而至乃大集羣臣以占所梦通事傅毅奏曰臣闻西域有神其名曰佛陛下所梦将必是乎帝以为然即遣郎中蔡愔博士弟子秦景等使往天竺寻访佛法愔等于彼遇见摩腾要还汉地腾誓志通不惮疲苦冒涉流沙至乎雒邑明帝甚加赏接于城西门外立精舍以处之汉地有沙门之始也但大法初传人未皈信故蕴其深解无所宣述后少时卒于雒阳有记云腾译四十二章经一卷初缄在兰台石室第十四间中腾所住处今雒阳城西雍门外白马寺是也相传云外夷国王尝毁破诸寺唯招提寺未及毁壊夜有一白马绕塔悲鸣即以啓王王即停壊诸寺因改招提以为白马故诸寺立名多取则焉【出髙僧传】
　　竺法兰
