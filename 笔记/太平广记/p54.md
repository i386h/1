<!-- { "loadSidebar": true } -->
　　杜兰香者有渔父于湘江洞庭之防闻儿啼声四顾无人惟三嵗女子在防侧渔父怜而举之十余嵗天姿竒灵颜姝莹迨天人也忽有青童灵人自空而下来集其家防女而去临升天谓其父曰我仙女杜兰香也有过谪于人间期有限今去矣自后时亦还家其后于洞庭包山降张硕家盖修道者也兰香降之三年授以举形飞化之道硕亦得仙初降时留玉简玉唾盂红火浣布以为登真之信焉又一夕命侍女赍黄麟羽帔绛履冠鹤氅之服丹玉佩挥剑以授于硕曰此上仙之所服非洞天之所有也不知张硕仙官定何班品渔父亦老因益少往往不食亦学道江湖不知所之【出集仙录】
　　白水素女
　　谢端晋安侯官人也少丧父母无有亲属为邻人所养至年十七八恭谨自守不履非法始出作居未有妻乡人共愍念之规为娶妇未得端夜卧早起躬耕力作不舍昼夜后于邑下得一大螺如三升壶以为异物取以归贮瓮中畜之十数日端每早至野还见其户中有饭饮汤火如有人为者端谓是邻人为之惠也数日如此端便往谢邻人邻人皆曰吾初不为是何见谢也端又以为邻人不喻其意然数尔不止后更实问邻人笑曰卿以自取妇宻着室中炊防而言吾为人炊耶端默然心疑不知其故后方以鸡初鸣出去平早潜归于篱外窃窥其家见一少女从瓮中出至灶下燃火端便入门径造瓮所视螺但见女仍到灶下问之曰新妇从何所来而相为炊女人惶惑欲还瓮中不能得答曰我大汉中白水素女也天帝哀卿少孤恭慎自守故使我权相为守舍炊烹十年之中使卿居富得妇自当还去而卿无故窃相伺掩吾形已见不宜复留当相委去虽尔后自当少差勤于田作渔采治生留此殻去以贮米糓常可不乏端请留终不肯时天忽风雨翕然而去端为立神座时节祭祀居常饶足不致大富耳于是乡人以女妻端端后仕至令长云今道中素女是也【出搜神记】
　　蔡女仙
　　蔡女仙者襄阳人也幼而巧慧善刺绣隣里称之忽有老父诣其门请绣凤眼毕功之日自当指防既而绣成五防光焕老父观之指视安眼俄而功毕双凤腾跃飞舞老父与仙女各乘一凤升天而去时降于襄阳南山林木之上时人名为凤林山后于其地置凤林闗闗南山侧有凤台于其宅置静贞观有女仙真像存焉云晋时人也【出仙传拾遗】
　　蓬球
　　贝丘西有玉女山传云晋太始中北海蓬球字伯坚入山伐木忽觉异香遂遡风寻至北山廓然宫殿盘郁楼台博敞球入门窥之见五株玉树复稍前有四妇人端妙絶世共弹棊于堂上见球俱惊起谓球曰蓬君何故得来球曰寻香而至遂复还戏一小者便上楼弹琴留戏者呼之曰元晖何为独升楼球树下立觉少饥乃以舌防叶上垂露俄然有一女乘鹤而至迎惠曰玉华汝等何故有此俗人王母即令王方平行诸仙室球惧而出门囘顾忽然不见至家乃是建平中其旧居闾舍皆为墟矣【出酉阳杂爼】
　　紫云观女道士
　　唐开元二十四年春二月驾在东京以李适之为河南尹其日大风有女冠乘风而至玉贞观集于钟楼人观者如堵以闻于尹尹率略人也怒其聚众袒而笞之至十而乘风者既不哀祈亦无伤损颜色不变于是适之大骇方礼请奏闻召入内殿访其故乃蒲州紫云观女道士也辟谷乆轻身因风遂飞至此宗大加敬畏锡金帛送还蒲州数年后又因大风遂飞去不返【出纪闻】
　　秦时妇人
　　唐开元中代州都督以五台多客僧恐妖伪事起非有住持者悉逐之客僧惧逐多权窜山谷有法朗者深入鴈门山幽涧之中有石洞容人出入朗多赍干粮欲住此山遂寻洞入数百歩渐阔至平地渉流水渡一岸日月甚明更行二里至草屋中有妇人并衣草叶容色端丽见僧惧愕问云汝乃何人僧曰我人也妇人笑云宁有人形骸如此僧曰我事佛佛须摈落形骸故尔因问佛是何者僧具言之相顾笑曰语甚有理复问宗防如何僧为讲金刚经称善数四僧因问此处是何世界妇人云我自秦人随恬筑长城恬多使妇人我等不胜其弊逃窜至此初食草根得以不死此来亦不知年嵗不复至人间遂留僧以草根哺之澁不可食僧住此四十余日暂辞出人间求食及至代州备粮更去则迷不知其所矣【出广异记】
　　何二娘
　　广州有何二娘者以织鞋子为业年二十与母居素不修仙术忽谓母曰住此闷意欲行游后一日便飞去上罗浮山寺山僧问其来由答云愿事和尚自尔恒留居止初不饮食每为寺众采山果充斋亦不知其所取罗浮山北是循州去南海四百里循州山寺有杨梅树大数十围何氏每采其实及斋而返后循州山寺僧至罗浮山説云某月日有仙女来采杨梅验之果是何氏所采之日也由此逺近知其得仙后乃不复居寺或旬月则一来耳唐开元中令黄门使往广州求何氏得之与使俱入京中途黄门使悦其色意欲挑之而未言忽云中使有如此心不可留矣言毕踊身而去不知所之其后絶迹不至人间矣【出广异记】

　　太平广记卷六十二
　　钦定四库全书
　　太平广记卷六十三
　　女仙八
　　玉女　　　　边洞　　　崔书生
　　骊山姥　　　黄观福
　　玉女
　　唐开元中华山云台观有婢玉女年四十五大疾徧身溃烂臭秽观中人惧其汚染即共送于山涧幽僻之处玉女痛楚呻吟忽有道士过前遥掷青草三四株其草如菜谓之曰勉食此不乆当愈玉女即茹之自是疾渐痊不旬日复旧初忘饮食惟恣游览但意中飘飖不喜人间及观之前后左右亦不愿过此观中人谓其消散乆矣亦无复有访之者玉女周旋山中酌泉水食木实而已后于岩下忽逢前道士谓曰汝疾既瘥不用更在人间云台观西二里有石池汝可日至辰时投以小石当有水芝一本自出汝可掇之而食乆乆当自有益玉女即依其教自后筋骸轻健翺翔自若虽屡为观中人逢见亦不知为玉女耳如此数十年发长六七尺体生绿毛面如白花往往山中之人过之则叩头遥礼而已大歴中有书生班行达者性气麄疏诽毁释道为学于观西序而玉女日日往来石池因以为常行达伺窥觇又熟见投石采芝时节有准于一日稍先至池上及其玉女投小石水芝果出行达乃搴取玉女逺在山岩或栖树杪既在采去则呼叹而还明日行达复如此积旬之外玉女稍稍与行达争先歩武相接歘然遽捉其发而玉女腾去不得因以勇力挈其肤体仍加逼迫玉女号呼求救誓死不从而气力困惫终为行达所辱扃之一室翌日行达就观乃见皤然一媪尫瘵异常起止殊艰视听甚昧行达惊异遽召观中人细话其事即共伺问玉女玉女备述始终观中人固有闻知其故者计其年盖百有余矣众哀之因共放去不经月而殁【出集异记】
　　边洞
　　唐开元末冀州枣强县女道士边洞学道服饵四十年年八十四嵗忽有老人持一器汤饼来诣洞曰吾是三山仙人以汝得道故来相取此汤饼是玉英之粉神仙所贵顷来得道者多服之尔但服无疑后七日必当羽化洞食毕老人曰吾今先行汝后来也言讫不见后日洞忽觉身轻齿发尽换谓弟子曰上清见召不乆当往顾念汝等能不恨恨善修吾道无为乐人间事为土棺散魂耳满七日弟子等晨往问讯动止已见紫云昏凝徧满庭户又闻空中有数人语乃不敢入悉止门外须臾门开洞乃乘紫云竦身空中立去地百余尺与诸弟子及法侣等辞诀时刺史源复与官吏百姓等数万人皆遥瞻礼有顷日出紫气化为五色云洞冉冉而上乆之方灭【出广异记】
　　崔书生
　　唐开元天寳中有崔书生于东州逻谷口居好植名花暮春之中英蕊芬郁逺闻百歩书生每初晨必盥漱看之忽有一女自西乘马而来青衣老少数人随后女有殊色所乘骏马极佳崔生未及细视则已过矣明日又过崔生乃于花下先致酒茗樽杓铺陈茵蓆乃迎马首拜曰某性好花木此园无非手植今正值香茂颇堪流眄女郎频日而过计仆驭当疲敢具单醪以俟憩息女不顾而过其后青衣曰但具酒何忧不至女顾叱曰何故轻与人言崔生明日又先及鞭马随之到别墅之前又下马拜请良乆一老青衣谓女曰马大疲暂歇无爽因自控马至当寝下老青衣谓崔生曰君既求婚予为媒妁可乎崔生大悦载拜跪请青衣曰事亦必定后十五六日大是吉辰君于此时但具婚礼所要并于此备酒肴今小娘子阿姊在逻谷中有小疾故日往看省向某去后便当咨啓期到皆至此矣于是俱行崔生在后即依言营备吉日所要至期女及姊皆到其姊亦仪质极丽送留女归于崔生崔生母在故居殊不知崔生纳室崔生以不告而娶但啓以婢媵母见新妇之姿甚美经月余忽有人送食于女甘香殊异后崔生觉母慈颜衰悴因伏问几下母曰有汝一子冀得求全今汝所纳新妇妖媚无双吾于土塑图画之中未曾见此必是狐魅之辈伤害于汝故致吾忧崔生入室见女泪涕交下曰本侍箕箒望以终天不知尊夫人待以狐魅辈明晨即别崔生亦挥涕不能言明日女车骑复至女乘一马崔生亦乘一马从送之入逻谷三十里山间有一川川中有异花珍果不可言纪馆宇屋室侈于王者青衣百许迎拜曰无行崔郎何必将来于是捧入留崔生于门外未几一青衣女传姊言曰崔郎遣行太夫人疑阻事宜便絶不合相见然小妹曾奉周旋亦当奉屈俄而召崔生入责诮再三词辨清婉崔生但拜伏受谴而已后遂坐于中寝对食食讫命酒召文乐洽奏铿锵万变乐阕其姊谓女曰须令崔郎却汝有何物赠送女遂袖中取白玉盒子遗崔生生亦留别于是各呜咽而出门至逻谷口囘望千岩万壑无有迳路因恸哭归家常持玉盒子郁郁不乐忽有胡僧扣门求食曰君有至寳乞相示也崔生曰某贫士何有是请僧曰君岂不有异人奉赠乎贫道望气知之崔生试出玉盒子示僧僧起请以百万市之遂往崔生问僧曰女郎谁耶曰君所纳妻西王母第三女玉巵娘子也姊亦负美名于仙都况复人间所惜君纳之不得乆逺若住得一年君举家不死矣【出怪录】
　　骊山姥
