<!-- { "loadSidebar": true } -->
　　异鱼　　　　螃　　　　鱓鱼
　　玳瑁　　　　海术　　　　海镜
　　水母　　　　蠏　　　　　百足蠏
　　螗蠏　　　　防鱼　　　　鹦鹉螺
　　红螺　　　　鸯　　　　鲵鱼
　　鲎　　　　　飞鱼　　　　虎蠏
　　蚝　　　　　赤鯶公　　　雷穴鱼
　　虬尾　　　　牛鱼　　　　蝤防
　　奔防　　　　系臂　　　　鸡嘴鱼
　　剑鱼　　　　妇鱼　　　黄雀化蛤天牛鱼
　　峰州鱼
　　峰州有一道水从吐蕃中来夏冷如氷雪有鱼长一二寸来去其时葢水上如粥人取烹之而食千万家取不可尽不知所从来【出朝野佥载】
　　海虾
　　刘恂者曽登海舶入防楼忽见牕板悬二巨虾殻头尾钳足具全各七八尺首占其一分嘴尖利如锋刃嘴上有如红筯各长二三尺双脚有钳钳麤如人大指长二尺余上有芒刺如蔷枝赤而铦硬手不可触脑殻烘透弯环尺余何止于杯盂也北户録云滕循为广州刺史有客语循曰虾有一丈者堪为拄杖循不之信客去东海取四尺以示循方伏其异【出岭表録异】
　　瓦屋子
　　瓦屋子葢蚌蛤之也南中旧呼为蚶【音憨】子顷因卢钧尚书作镇遂改为瓦屋子以其殻上有棱如瓦垅故以此名焉殻中有肉紫色而满腹广人犹重之多烧以荐酒俗呼为天脔炙食多即壅气背膊烦疼未测其性也【出岭表録异】
　　印鱼
　　印鱼长一尺三寸额上四方如印有字诸大鱼应死者先以印封之【出酉阳杂爼】
　　石斑鱼
　　僧行儒言建州有石斑鱼好与蛇交南中多隔蜂窠窠大如壶常羣螫人土人取石斑鱼就蜂侧炙之标于竿上向日令鱼影落其窠上须臾有鸟大如燕数百互击其窠窠碎落如叶蜂亦全尽【出酉阳杂爼】
　　井鱼
　　唐段成式云井鱼脑有穴每嗡水辄于脑穴蹙出如飞泉散落海中舟人竞以空器贮之海水咸苦经鱼脑穴出反淡如泉水焉成式见梵僧善提胜説【出酉阳杂爼】
　　异鱼
　　异鱼东海人常获鱼长五六尺腹胃成胡鹿刀槊之状或号秦皇鱼【出酉阳杂爼】
　　螃
　　傍海大鱼脊上有石十二时一名篱头溺一名螃其溺甚毒【出酉阳杂爼】
　　鱓鱼
　　郫县侯生者于沤麻池侧得鱓鱼大可尺围烹而食之髪白复黑齿落复生自此轻徤【出録异记】
　　玳瑁
　　玳瑁形状似唯腹背甲有烘本草云玳瑁觧毒其大者悉婆萨石兼云辟邪广南卢亭【海岛夷人也】获活玳瑁龟一枚以献连帅嗣薛王王令生取背甲小者二片带于左臂上以辟毒龟被生掲其甲甚极苦楚后养于使宅后北池伺其掲处渐生复遣卢亭送于海畔或云玳瑁生带之有验是饮馔中有蛊毒玳瑁甲即自揺动死无此验【出岭表録异】
　　海术
　　南海有水族前左脚长前右脚短口在脇旁背上常以左脚捉物寘于右脚右脚中有齿啮之方内于口大三尺余其声术术南人呼为海术【出酉阳杂爼】
　　海镜
　　海镜广人呼为膏叶盘两片合以成形殻圆中甚莹滑日照如云母光内有少肉如蚌胎腹中有红蟹子其小如黄豆而螯具足海镜饥则蟹出拾食蟹饱归腹海镜亦饱或廹之以火则蟹子走出离肠腹立毙或生剖之有蟹子活在腹中逡巡亦毙【出岭表録异】
　　水母
　　水母广州谓之水母闽谓之【痴驾反】其形乃浑然凝结一物有淡紫色者有白色者大如覆防小者如盌肠下有物如悬絮俗谓之足而无口眼当有数十虾寄腹下咂食其涎浮泛水上捕者或遇之即歘然而没乃是虾有所见耳【越絶书云海镜蟹为腹水母虾为目】南中好食之云性暖治河鱼之疾然甚腥须以草木灰生油再三洗之莹净如水精紫玉肉厚可二寸薄处亦寸余先煮椒桂或荳蔲生姜缕切而煠之或以五辣肉醋或以虾醋如鲙食之最宜虾醋亦物相摄耳水母本隂海凝结之物食而暖补其理未详【出岭表録异】
　　蠏
　　蠏八月腹内有芒芒真稻芒也长寸许向东输与海神未输芒不可食【出酉阳杂爼】
　　百足蠏
　　善苑国出百足蠏长九尺四螯煎为胶谓之螯胶胜鳯喙胶也【出酉阳杂爼】
　　螗蠏
　　平原郡贡螗蠏采于河间界每年生贡斵水火照悬老犬肉蠏觉犬肉即浮因取之一板直百钱以氊宻束于驿马上驰之至京【出酉阳杂爼】
　　防鱼
　　防鱼章安县出焉防子朝出索食暮还入母腹中容四子颊赤如金甚徤网不能制俗呼为河伯徤儿【出酉阳杂爼】
　　鹦鹉螺
　　鹦鹉螺旋尖处屈而咮如鹦鹉嘴故以此名殻上青緑斑大者可受二升殻内光莹如云母装为酒杯竒而可玩【出岭表録异】
　　红螺
　　红螺大小亦鹦鹉螺殻薄而红亦堪为酒器刳小螺为足缀以胶漆尤可佳尚也【出岭表録异】
　　鸯龟
　　初宁县里多鸯龟殻薄狭而燥头似鹅不与常龟同而能啮犬也【出南越志】
　　鲵鱼
　　鲵鱼如鮎四足长尾能上树天旱辄含水上山以草叶覆身张口鸟来饮水辄吸食之声如小儿峡中人食之先缚于树鞭之身上白汁出如构汁去此方可食不尔有毒【出酉阳杂爼】
　　鲎
　　鲎雌常负雄而行渔者必得其双南人列肆卖之雄者少肉旧説过海辄相积于背高丈余如帆乘风游行今鲎殻上有物高七八寸如石珊瑚俗呼鲎帆至今闽岭重鲎酱十二足殻可为冠次于白角南人取其尾大小如意【出酉阳杂爼】
　　飞鱼
　　飞鱼朗山朗水有之鱼长一尺能飞即凌云空息即归潭底【出酉阳杂爼】
　　虎蠏
　　虎蠏殻上有虎斑可装为酒器与红蠏皆产琼崖海邉虽非珍竒亦不易采得也【出岭表録异】
　　蚝
　　蚝即牡蛎也其初生海岛边如拳石四面渐长有髙一二丈者巉岩如山每一房内蚝肉一片随其所生前后大小不等每潮来诸蚝皆开房伺虫蚁入即合之海夷卢亭者以斧楔取殻烧以烈火蚝即啓房挑取其肉贮以小竹筐赴虚市以易米蚝肉大者为炙小者炒食肉中有滋味食之即甚壅肠胃【出岭表録异】
　　赤鯶公
　　鲤脊中鳞一道每鳞上有黑大小皆三十六鳞唐朝律取得鲤鱼即宜放仍不得吃説赤鯶公卖者决六十【出酉阳杂爼】
　　雷穴鱼
　　兴州有一处名雷穴水常半穴每雷声水塞穴流鱼随流而出百姓每候雷声绕布网获鱼无限非雷声渔子聚击鼓于穴口鱼亦辄出所获半于雷时韦行规为兴州刺史时与亲故书説其事【出酉阳杂爼】
　　虬尾
　　东海有鱼虬尾似鸱鼓浪即降雨遂设像于屋脊【出谈賔録】
　　牛鱼
　　海上取牛鱼皮悬之海潮至即毛竪【出谈賔録】
　　蝤防
　　蝤防大者长尺余两螯至彊八月能与虎鬬虎不如随大潮退殻一退一长【出酉阳杂爼】
　　奔防
　　奔防一名非鱼非蛟大如船长二三丈鮎有两乳在腹下雄雌隂阳人取其子着岸上声如婴儿啼项上有孔通头气出吓吓作声必大风行者以为候相传妇所化杀一头得膏三四斛取之烧灯照读书纺绩辄暗照懽乐之处则明【出酉阳杂爼】
　　系臂
　　系臂如龟入海捕之必先祭又陈所取之数则自出因取之不信则风浪覆船【出酉阳杂爼】
　　鸡嘴鱼
　　李徳幼时常于明州见一水族有两足嘴似鸡身如鱼【出酉阳杂爼】
　　剑鱼
　　海鱼千岁为剑鱼一名琵琶鱼形似琵琶而喜鸣因以为名虎鱼老则为蛟江中小鱼化为蝗而食五谷者百岁为防【出酉阳杂爼】
　　妇鱼
　　淮南有妇鱼俗云昔杨氏家妇为姑所怒溺水死为鱼其脂膏可燃灯烛以之照鼓琴瑟愽奕则烂然有光照纺绩则不复明【出述异记】
　　黄雀化蛤
　　淮水中黄雀至秋化为蛤至春复为黄雀雀五百年化为蜃蛤【出述异记】
　　天牛鱼
　　天牛鱼方员三丈眼大如斗口在脇下露齿无唇两肉角如臂两翼长六尺尾五尺【出南越记】

　　太平广记卷四百六十五
<子部,小说家类,异闻之属,太平广记>
　　钦定四库全书
　　太平广记卷四百六十六　　宋　李昉等　编水族三
　　鱼
　　夏鲧　　　　东海人　　　昆明池
　　徐景山　　　潘惠延　　　
　　介象　　　　龙门　　　　池中鱼
　　通川河　　　行海人　　　隂火
　　裴伷　　　　王旻之　　　韩愈
　　郧乡民　　　赤岭溪
　　夏鲧
　　尧命夏鲧治水九载无绩鲧自沉于羽渊化为鱼时植鬐振鳞横游波上见者谓为河精羽渊与河海通源也上古之人于羽山之下修立鲧庙四时以致祭祀常见此黑鱼与蛟龙瀺灂而出观者惊而畏之至舜命禹疏川奠岳行遍日月之下唯不践羽山之地济巨海则鼋龟为梁逾峻山则神龙为负皆圣徳之感也鲧之化其事互説神变犹一而色状不同鱼黄熊四音相乱传写流误并略记焉【出王子年拾遗】
　　东海人
　　昔人有游东海者既而风恶船破补治不能制随风浪莫知所之一日一夜得一孤洲其侣懽然下石植缆登洲煮食食未熟而洲没在船者砍断其缆船复漂荡向者孤洲乃大鱼也吸波吐浪去疾如风在洲上死者十余人【出西京杂记】
　　昆明池
　　昆明池刻石为鲸鱼每至雷雨鱼常鸣吼鬐尾皆动汉世祭之以祈雨往往有验【出西京杂记】
　　徐景山
　　魏明帝游洛水水中有白獭数头美净可怜见人辄去帝欲取之终不可得侍中徐景山奏云臣闻獭嗜鲻鱼乃不避死可以此诳之乃画板作两鲻鱼悬置岸上于是羣獭竞逐一时执得帝甚嘉之谓曰闻卿能画何以妙也答曰臣未尝执笔然人之所作自可庶几耳帝曰是善用所长也【出续齐谐记】
　　潘恵延
　　平原高苑城东有鱼津传云魏末平原潘府君字恵延自白马登舟之部手中筭遂坠于水囊中本有钟乳一两在郡三年济水泛溢得一鱼长三丈广五尺刳其腹中得顷时坠水之嚢金针尚在钟乳消尽其鱼得脂数十斛时人异之【出酉阳杂记】
　　
　　见遗大鱼者云暂烦此鱼到河伯处乃以丹书纸内鱼口掷水中有顷鱼还跃上岸吐还书青黑色如木叶而飞又与吴主坐楼上见作请雨土人曰雨易得耳即书符着社中一时之间大雨流淹帝曰水中有鱼乎复书符掷水中须臾有大鱼数百头使人取食之【出神仙传】
　　介象
　　介与吴主共论鲻鱼之美乃于殿庭作坎汲水满之并求钓起饵之须臾得鲻鱼帝惊喜乃使厨人切食之【出神仙传】
　　龙门
　　龙门山在河东界禹凿山断门一里余黄河自中流下两岸不通车马每暮春之际有黄鲤鱼逆流而上得者便化为龙又林登云龙门之下每岁季春有黄鲤鱼自海及诸川争来赴之一岁中登龙门者不过七十二初登龙门即有云雨随之天火自后烧其尾乃化为龙矣其龙门水浚箭涌下流七里深三里【出三秦记】
　　池中鱼
　　风俗通曰城门失火祸及池鱼旧説池仲鱼人姓字也居宋城门城门失火延及其家仲鱼烧死又云宋城门失火人汲取池中水以沃灌之池中空竭鱼悉露死喻恶之滋并伤良谨也【出风俗通】
　　通川河
　　通川界内多獭各有主养之并在河侧岸间獭入穴插雉尾于獭孔前獭即不敢出去却尾即出取得鱼必须上岸人便夺之取得多然后自吃吃饱即鸣板以驱之还插雉尾更不敢出【出朝野佥载】
　　行海人
