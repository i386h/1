<!-- { "loadSidebar": true } -->
　　陆景融为新郑令有客谓之曰公从今三十年当为此州刺史然于法曹防上坐陆公不信时陆公记法曹防有桐后果三十年为郑州刺史所坐防前有桐因而问之乃云此防夲是法曹防往年刺史嫌宅窄遂通法曹厅为刺史防方知言应【出定命録】
　　程行谌
　　程行谌年六十任陈留县尉同僚以其年髙位卑尝侮之后有一老人造谒因言其官夀俄而县官皆至仍相侮狎老人云诸君官夀皆不如程公程公从今已后有三十一政官年九十已上官至御史大夫及仆射有厄皆不之信于时行谌妹夫新授绛州一县令妹欲赴夫任令老人占其善恶老人见云夫人壻今已病去绛州八十里必有凶信其妹忧闷便发去州八十里凶问果至程公后为御史大夫九十余卒后赠仆射右相果如所言【出定命録】
　　魏元忠
　　相国魏元忠与礼部尚书郑惟忠皆宋人咸材器少相友善年将三十而名未立有善相者见之异礼相接因谓曰古人称方以聚信乎魏公当位极人臣声名烜赫执心忠謇谅不囬必作栋干为国元辅贵则贵矣然命多蹇剥时有忧惧皆是登相位已前事不足为虞但可当事便行闻言则应谓郑公曰足下金章紫绶命禄无涯既入三品亦升八座官无贬黜夀复遐长元忠复请曰禄始何歳秩终何地对曰今年若献书禄斯进矣罢相之后出廵江徼秩将终矣遂以其年于凉宫上书陈事乆无进止粮尽却归路逢故人惠以缣帛却至凉宫已有恩敕召入拜挍书后迁中丞大夫中间忤防犯权累遭谴责下狱穷问每欲引决辄忆相者之言复自寛解但益肮脏言事未尝屈其志而抑其辞终免于祸而登宰辅焉自仆射窜谪于南郡江行数日病困乃曰吾终此乎果卒【出定命録】

　　太平广记卷二百二十一
　　钦定四库全书
　　太平广记卷二百二十二
　　相二
　　裴光庭　　　安禄山　　　孙思邈
　　孙生　　　　衡相　　　　马禄师
　　李含章　　　尚衡　　　　桞芳
　　陈昭　　　　卢齐卿　　　梁十二
　　冯七　　　　马生
　　裴光庭
　　姚元崇开元初为中书令有善相者来见元崇令密于朝堂视诸官后当为宰辅者见裴光庭白之时光庭为武官姚公命至宅与语复使相者于堂中埀重审焉光庭既去相者曰定矣姚公曰宰相者所以佐天成化非其人莫可居之向者与裴君言非应务之士词学又寡宁有其禄乎相者曰公之所云者才也仆之所述者命也才与命固不同焉姚黙然不信后裴公果为宰相数年及在庙堂亦称名相【出定命録】
　　安禄山
　　宗御勤政楼下设百戏坐安禄山于东闲观看肃宗谏曰歴观今古无臣下与君上同坐阅戏者宗曰渠有异相我欲禳之故耳又尝与之夜宴禄山醉卧化为一猪而龙头左右遽告帝曰渠猪龙无能为也终不杀之禄山初为韩公张仁愿帐下走使之吏仁愿常令禄山洗脚仁愿脚下有黑子禄山因洗而窃窥之仁愿顾笑曰黑子吾贵相也汝独窃视之岂汝亦有之乎禄山曰某贱人也不幸两足皆有之比将军者色黑而加大竟不知其何祥也仁愿观而异之益亲厚之约为义儿而加宠荐焉【出定命録】
　　孙思邈
　　孙思邈年百余歳善医术谓髙仲舒曰君有贵相当数政刺史若为齐州刺史邈有一儿作尉事使君虽合得杖君当忆老人言愿放之后果如其言已剥其衣讫忽记忆遂放【出定命録】
　　孙生
　　有孙生者不载其名善相人因至睦州郡守令遍相僚吏时房琯为司户崔涣为万年尉贬桐庐县丞孙生曰此二公位至台辅然房神噐大寳合在掌握中崔后为杭州刺史某虽不覩然尚其恩惠既后房以赍册文自蜀至武授肃宗崔果为杭州下车访生则已亡殁旬日矣因署其子为牙将以防帛赠恤其家【出广德神异録】
　　衡相
　　开元中有相者不知姓名自言衡山来人谓之衡相在京舍宣平里时李林甫为太子谕德往见之入门则郑少防严杲已在中庭相者引坐谓李公曰自仆至此见人众矣未有如公贵者也且国家以刑法为重则公典司宼之职朝廷以铨管为先则公居宰之任然又秉丹青之笔当节制之选加以列茅分土穷荣极盛主防绸缪人望浃洽兼南省之官秩增数四握中枢之务载盈二九缙绅仰威庻瞻惠将古所未有也顾严郑曰预闻此者非不幸也公二人宜加礼否则悔吝生矣时严郑各才名李犹声誉未逹二公有轥轹之心及闻相者言以为甚不然唯唯而起更不复问李因辞去后李公拜中书郑时已为刑部侍郎因述往事谓郑曰曩者宣平相人咸以唐之説乃防有中者无何郑出为岐州刺史与所亲话其事未朞又贬为万州司马严自郎中亦牧逺郡【出定命録】
　　又
　　李林甫少孤为元氏姨所育住在伊川时林甫年十歳与诸儿戏于路旁有老父叹而目焉人问之老父曰富贵诚不自知指李公曰此童后当为中书令凡二十年所叹与凡小戏谁辨也【出定命録】
　　马禄师
　　武功马禄师善相长安主簿萧璿与县尉李峤李全昌同诣求决马生云三人俱贵逹大李少府位极人臣声名振耀南省官无不虚任三入中书小李少府亦有清资得五品已上要官位终卿监萧主簿中年湮沈晚逹亦大富贵从今后十年家有大难兄弟并流唯公与一弟获全又十年之后方却得官遇大李少府在朝堂日当得引用小李少府入省官时为其断割后璿离长安任作秘书郎则天既贵皇后王氏破灭萧璿是其外姻举家流窜兄弟六人配向岭南唯璿与弟瑗配辽东无何有处置流移使出岭南者俱死唯辽东者获全兄弟二人因亡命十余年至神龙初方蒙洗涤其时李峤作相于街中忽逢璿使人问是萧秘书因谓之曰公岂忘武功马生之言乎于是擢用时小李少府作刑部员外判还其家萧公竟歴中外清要位至崇班三品官十余政【出定命録】
　　李含章
　　崔圆防时欲举进士于魏县见市令李含章云君合武出身官更不停至宰相开元二十三年应将帅举科又于河南府充乡贡进士其日正于福唐观试遇敕下便于试场中唤将拜执防参谋河西军事应制时与越州剡县尉窦公衡同场并坐亲见其事后官更不停不逾二十年拜中书令赵国公食实封五百户又圆当作司勲员外释服往见会昌寺克慎师师笑云人皆自台入省公乃自省入台从此常合在鎗槊中行后当大贵无何为刑部员外兼侍御史充劒南节度留后入劒门后每行常有兵戈未逾一年便致勲业崔初入蜀常于亲知自説如此【出定命録】
　　尚衡
　　御史中丞尚衡童幼之时游戏曾脱其碧衫唯着紫衫有善相者见之曰此儿已后当亦脱碧着紫矣后衡为濮阳丞遇安禄山反守节不受贼官将军某乙使衡将绯衣鱼袋差摄一官衡不肯受曰吾当脱碧着紫此非吾衣曾未旬月即有敕命改官赐紫于是脱碧着紫衡自又云当作七十政今歴十余政已为中丞大夫矣【出定命録】
　　柳芳
　　柳芳尝应进士举累歳不及第诣朝士宴坐客八九人皆朱绂亦有畿赤官芳最居坐末又衣服麤故客咸轻焉有善相者众情属目独谓芳曰柳子合无兄弟姊妹无庄田资产孑然一身羇旅辛苦甚多后二年当及第后禄位不歇一座之客夀命官禄皆不如君诸客都不之信后二年果及第歴挍书郎畿尉丞游索于梁宋间遇太常博士有阙工部侍郎韦述知其才通明谱第又识古今仪注遂举之于宰辅恩敕除太常博士时同座客亡者已六七人矣【出定命録】
　　陈昭
　　仆射房琯相国崔涣并曾贬任睦歙州官时有婺州人陈昭见之云后二公并为宰相然崔公为一大使来江南及至德初上皇入蜀房崔二公同时拜相崔后为选补使巡按江东至苏杭间崔公自説【出定命録】
　　卢齐卿
　　卢齐卿有知人之鉴年六七歳时性慢率诸叔父每令一奴人随后至十五六好夜起于后园空庭中坐奴见火炬甚多侍卫亦众有人持繖葢葢之以告叔父叔父以为妖精怪媚有巫者敎以艾灸在手中心袁天纲见之大惊异曰此人夲合知三世事缘灸掌损遂遣灭却两世事只知当世事从此每有所论无不中者官至秘书监张嘉贞之任宰相也有人诉之自虑左贬命齐卿视焉不为决定因其入朝乃书笏上作台字令张见之张以为不离台座及敕出贬台州刺史张守珪河北人事县尉梁万顷万顷令捉马失衣襟遂挞一顿因此发愤从军为幽州一果毅齐卿常引对坐云公后当富贵秉节钺守珪踧踖不意如此下阶拜卢公未离幽州而守珪为将军节度矣梁万顷为河南县尉初考满守珪唤与相见万顷甚惧守珪都不恨之谓曰向者不因公责怒某亦不发愤自逹乃遗其财物使疗病【出定命録】
　　梁十二
　　有梁十二者名知人至宋州刺史司马诠作书荐与苏州刺史李无言云梁十二今之管辂李无言遣日暮引入宅无言乃着黄衣衫令一客着紫替作无言与相抵对梁子谓客云向闻公语声未有官禄又闻黄衣语乃是三品今章服不同岂看未审无言信之乃以实对云某昨有事恐被宣慰使恶奏君视如何梁云公即合改得上州刺史后果改为睦州刺史无言赠钱二百贯梁子云公至彼州必得重厄某为公作一法禳之公当须嗔责某乙云是妄语人鞭背十下仍不得令妻子知也无言再三不可梁子再三以请无言闵黙而从之明早李公当衙决梁子十下小苍头走报其妻无言入门妻云何以打梁子无言恨云忘却他不遣家内知俄而梁子叩铃请见无言曰公何以遣妻子知厄不免矣公既彊与某二百千文有一事以报公德公厄虽不免然令公得二千贯以充家资取之必无事无言在州果取得二千贯钱而死梁十二又谓丹徒主簿卢惟雅云从此得通事舍人如其言后于京见之云至某年财物庄宅合破散公当与某五十千文某敎公一言即免卢不之信不与是钱至某年卢果因蒱博赌赛庄宅等并尽【出定命録】
　　冯七
　　进士李汤赴选欲求索入京至汴州有日者冯七谓之曰今年得留东南三千里外授一尉李不信曰某以四选得留官不合恶挍书正字虽一两资亦望得之奈何一尉冯曰君但记之从此更作一县尉即骑马不住矣又问李君婚未李云未婚有一儿母在家冯曰君从今便不复与相见矣李到京选得留属禄山之乱不愿作京官欲与挍正不受自索湖州乌程县尉经一年亷使奏为丹阳尉遂充判官因乘官马不住离乱之后道路隔绝果与儿母不复相见【出定命録】
　　马生
　　天寳十四年赵自勤合入考有东阳县瞽者马生相谓云足下必不动纵去亦却来于此禄尚未尽后至三品着紫又云自六品即登三品自勤其年果不入考至冬有敕赐紫乾元二年九月马生又来自勤初诳云厐仓曹家唤至则揑自勤头骨云合是三品与赵使君骨法相似所言年夀并官政多少与前时所説并同也【出定命録】

　　太平广记卷二百二十二
　　钦定四库全书
　　太平广记卷二百二十三
　　相三
　　桑道茂　　　韦夏卿　　　骆山人
　　李生　　　　王锷　　　　窦易
　　李潼　　　　贾餗　　　　娄千寳
　　丁重　　　　夏侯生　　　薛少尹
　　周豹　　　程逊
　　桑道茂
　　李西平晟之爲将军也尝谒桑道茂茂云将军异日爲京兆尹愼少杀人西平曰武夫岂有京兆尹之望后兴元收复西平兼京尹时桑公在俘囚之中当断之际告西平公忘少杀人之言西平释之【出传载】
　　韦夏卿
