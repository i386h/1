<!-- { "loadSidebar": true } -->
　　有覩邻人夫妇相谐和者夫自外归见妇吹火乃赠诗曰吹火朱唇动添薪玉腕斜遥看烟里面大似雾中花其妻亦候夫归告之曰每见邻人夫妇极甚多情适来夫见妇吹火作诗咏之君岂不能学也夫曰彼诗道何语乃诵之夫曰君当吹火为别制之妻亦效吹乃为诗曰吹火青唇动添薪黑腕斜遥看烟里面恰似鸠盘茶【出笑言】
　　闗图
　　唐荆州衣冠薮泽每歳解送举人多不成名号曰天荒解刘蜕以荆州解及第号为破天荒尔来闗图常翛皆荆人也率有高文连登上科图即戎挍之子及第归郷都押衙辈为其张筵乃指盘上酱瓯戏老挍曰要挍卒为者其人以醋樽进之曰此亦挍卒为者也席人大噱闗图妻即常修妹才思妇也有祭夫文行于世【出北梦琐言】
　　杨翼
　　唐咸通中杨翼怒举子车服太盛欲令骑驴时有诗曰今年诏下尽骑驴紫轴绯氊满九衢清痩儿郎犹自可就中愁杀郑昌图【出卢氏杂记】
　　裴庆余
　　唐裴庆余咸通末佐北门李蔚淮南幕常游江舟子刺船误以篙竹溅水湿妓人衣蔚为之色变庆余遽请彩牋纪一絶曰满额蛾黄金缕衣翠翘浮动玉钗从教水溅罗裙湿知道巫山行雨归蔚览之极欢谑命防者传之【出摭言】
　　赵崇
　　虽卢氏衣冠之盛而累代未尝知举干符中卢在中书以宗人无掌文柄者乃擢羣从陜虢观察使卢渥司礼闱是年秋黄巢犯阙僖皇播迁举人星迸迨复京都裴贽连知三举渥有羡色赵崇戏之曰阁下所谓出腹不生养主司也【出北梦琐言】
　　郑光业
　　郑光业中表间有同入试者时举子率以白糊案子光业潜纪之曰新糊案子其白如银入试出试千春万春光业弟兄共有一巨皮箱凡同人投献词有可嗤者即投其中号苦海昆季或从容用资谐戏即命二仆舁苦海于前人阅一编皆极懽而罢光业常言及第之歳防试夜一同人突入试铺为吴语谓光业曰必先必先可以相容否光业为辍半铺之地又曰必先必先谘仗取一杓水亦为取之又曰便干托煎一椀茶得否欣然与之烹煎居二日光业状元及第其人首贡一啓颇叙一宵之素累曰既取水又使煎茶当时不识贵人凡夫肉眼今日俄为后进穷相骨头【出摭言】

　　太平广记卷二百五十一
　　钦定四库全书
　　太平广记卷二百五十二
　　诙谐八
　　李曜　　　　王铎　　　　薛昭纬
　　孔纬　　　　宇文翰　　　千字文语乞社
　　山东佐史　　罗隐　　　　卢延让
　　俳优人　　　王舍城　　　顾夐
　　不调子　　　司马都　　　吴尧卿
　　李任爲赋
　　李曜
　　唐尚书李曜罢歙州与吴圆交代有佐酒录事名媚川聪明敏慧李颇留意而已纳营籍妓韶光托于替人令存防之临发洪饮不胜离情有诗曰经年理郡少欢娱为习干戈闲饮徒今日临行尽交割分明取媚川珠吴答曰曵履优容日日欢须言达徳倍汍澜韶光今已输先手领得蠙珠掌内看【出抒情诗】
　　王铎
　　唐中书令王铎位望崇显率由文雅然非定乱才出镇清宫为都綂以御黄巢姬妾赴镇而妻妬忌忽报夫人离京在道铎谓从事曰黄巢渐似南来夫人又自北至旦夕情味何以安处幕僚戏曰不如降黄巢王亦大笑洎荆州失守复把潼关黄巢传语云令公儒生非是我敌请自退避无汚锋刃于是弃关随僖皇播迁干蜀再授都綂复京都大勲不成竟罹非命【出北梦琐言】
　　薛昭纬
　　唐薛昭纬未登第前就肆买鞋肆主曰秀才脚第几对曰昭纬作脚来未曾与立行第【出北梦琐言】
　　孔纬
　　唐宰相孔纬尝拜官教坊伶人继至求利市有石野猪独行先到有所赐乃谓曰宅中甚阙不得厚致见诸野猪幸勿言也复有一伶至乃召俯阶索其笛指笛窍问曰何者是浣溪沙孔子伶大笑之【出北梦琐言】
　　宇文翰
　　唐道士程子宵登华山上方偶有颠仆郎中宇文翰致书戏之曰不知上得不得且怪悬之又悬【出北梦琐言】
　　千字文语乞社
　　敬白社官三老等切闻政本于农当须务兹稼穑不云腾致雨何以税熟贡新圣上臣伏戎羌爱育黎首用能闰余成岁律吕调阳某人等并景行维贤徳建名立遂乃肆筵设席祭祀蒸尝鼓瑟吹笙歌酒防上和下睦悦豫且康礼别尊卑乐殊贵贱酒则川流不息肉则似兰斯馨非直菜重芥姜兼亦果珍李柰莫不矫首顿足俱共接杯举觞岂徒戚谢欢招信乃福缘善庆但某乙某索居闲处孤陋寡闻虽复属耳垣墙未曾摄职从政不能坚持雅操专欲逐物意移忆肉则执愿凉思酒如骸垢想浴老人则饱饫烹宰某乙则饥厌糟糠钦风则空谷声仰惠则虚堂习听脱仁慈隐恻庶有济弱扶倾希顾答审详望咸渠荷滴厯某乙即稽颡再拜终冀勒碑刻铭但知悚惧恐惶实临深履薄【出啓顔録】
　　山东佐史
　　唐山东一老佐史前后县令无不遭侮家致巨富令初至者皆以文案试之即知强弱有令初至因差丁造名簿将身防过有姓向名明府者姓宋名郎君者姓成名老防者姓张名破袋者此佐史故超越次第使其名一处以观明府强弱先唤张破袋成老防宋郎君向明府其县令但防头而已意无所问佐史出而喜曰防底可知竟还即卖之【出啓顔録】
　　罗隐
　　唐罗隐与周繇分深谓隐曰閤下有女障子诗极好乃为絶唱隐不喻何为也曰教解语应倾国任是无情也动人是隐题花诗隐抚掌大笑【出抒情诗】
　　卢延让
　　唐卢延让业诗二十五举方登第卷中有狐冲官道过狗触店门开之句租庸调张濬亲见此事每称赏之又有饿猫临防穴嚵犬防鱼砧句为中书令成汭所赏又有栗爆烧氊破猫跳触鼎翻为蜀王建所赏卢谓人曰平生投谒公卿不意得力于猫防狗子也人闻而笑之【出北梦琐言】
　　俳优人
　　唐咸通中俳优人李可及滑稽谐戏独出辈流虽不能托讽谕然巧智敏防亦不可多得尝因延庆节缁黄讲论毕次及倡优为戏可及襃衣博带摄齐以升座自称三教论衡偶坐者问曰既言博通三教释迦如来是何人对曰妇人问者惊曰何也曰金刚经云敷座而座或非妇人何烦夫坐然后儿坐也上为之啓齿又问曰太上老君何人曰亦妇人也问者益所不谕乃曰道徳经云吾有大患为吾有身及吾无身吾有何患傥非为妇人何患于有娠乎上大悦又问曰文宣王何人也曰妇人也问者曰何以知之曰论语云沽之哉沽之哉我待价者也向非妇人待嫁奚为上意极欢宠锡颇厚【出唐阙史】
　　又
　　天复元年鳯翔李茂贞请入朝奏事昭宗御安福楼茂贞涕泣陈匡救之言时崔相密奏曰此奸人也未足为信陛下宜寛懐待之翌日宴于寿春殿茂贞肩舆披褐入金銮门易服赴宴咸以为前代防扈未之有也时中官韩全诲深结茂贞崔相惧之自此亦结朱全忠竟致汴州迎驾刼迁入洛之殆以王子带召戎崔比之先是茂贞入关放火烧京阙居人殆尽是宴也教坊优人安辔新号茂贞为火龙子茂贞慙惕俛首仍窃怒曰他日防杀此竖子安闻之因请告往岐下谒茂贞茂贞见之大诟曰此贼胡顔敢来邪当求乞耳安曰只思上谒非敢有干也茂贞曰贫俭斯胡不求乞安曰京城近日但卖麸炭便足一生何在求乞茂贞大笑而厚赐之【出北梦琐言】
　　又
　　光化中朱朴自毛诗博士拜相而朴恃其口辩谓可安致太平由藩王引导闻于昭宗遂有此命对之日靣陈言数条每言臣必为陛下致之洎操大柄殊无所成自是恩泽日衰中外腾沸内宴日俳优穆刁绫作念经行者至前朗讽曰见朱相即是非相翌日出宫时人语曰故为相自古有之君子不耻其言之不出耻躬之不逮况经防乱天下阻兵虽荷竒才不能为计而朱朴一儒生恃区区之辩欲其整乱秪取辱焉宜其涓缕未申而黜放已至故大为识者之所也【出北梦琐言】
　　又
　　太祖入觐昭宣昭宗开宴坐定伶伦百戏在焉俳恒直颂圣先祝帝徳然后説元勲梁王之功业曰我元勲梁王五百年闲生之贤九优太史胡防应曰灼然如此四海之内共知固教朝廷如东向侍宴臣僚无不失色独梁太祖但笑而已昭宗不怿如无柰何防又自好博奕尝独跨一驴日致故人家棊多早去晩归年岁之间不曽暂辍每到其家主人必戒家童曰与都知于后院喂饲驴子防甚感之夜则跨归一日非时宣召防仓忙索驴及牵前至则觉喘气通体汗流乃正与主人拽硙耳防方知自来与其家拽磨明早复展歩而至主人亦曰与都知擡举驴子曰驴子今日偶来不得主人曰何也防曰只从昨回宅便患头旋恶心起止未得且乞假将息主人亦大笑葢以防之也如是而不知其所乘经年与人旋硙享利亦数为同人对衔揶揄之【出玉堂闲话】
　　王舍城
　　伪蜀王先主未开国前西域僧至蜀蜀人瞻敬如见释迦舍于大慈三学院蜀主复谒坐于防倾都士女就院不令止之妇女列次礼拜俳优王舍城飃言曰女弟子勤苦礼拜愿后身靣孔一切似和尚蜀主大笑【出北梦琐言】
　　顾夐
　　僞蜀王先主起自利阆号亲骑军皆拳勇之士四百人分【阙】　　　执紫旗凡战阵若前军将败麾紫旗以副之莫不【阙】　　靡霆骇星防未尝挫衂此团将卒多达或至节将【阙】　　　至防员亦享官禄以之定霸皆资
　　福人于时【阙】　　　　　南黑云都皆紫旗之也此
　　从各有名号时顾【阙】　　　　亦尝典郡多杂谈谑曾造武举助曰大顺【阙】　　　侍郎李咤咤下进士及第
　　三【阙】　　　　　　　　　　　　　憨子姜癞子张
　　打胸长小【阙】　　　　　　　　　　　许【阙】
　　李嗑蛆李破肋李吉了樊忽雷日游神王
　　号驰郝牛屎【阙】　贡陈波斯罗蛮子试亡命山泽赋到处不生草诗斯亦麦铁杖韩擒虎之流也【出北梦琐言】
　　不调子
　　有不调子恒以滑稽为事辈流间有慧防过人性识机警者皆诱而翫之尝与一秀士同舟泛江湖中将欲登路同船客有驴瘦劣尾仍偏不调子坚劝秀士市之秀士鄙其痩劣勉之曰此驴有异相不同常等不得已髙价市之既舍檝登途果尫弱不堪乘跨而苦尤之不调曰勿悔此不同他等其夕忽值雪不调曰得之矣请贳酒三五杯然后奉为话其故事秀士又僶俛贳而饮之及举爵言之曰君不闻杜荀诗云就船买得鲈偏美雪沽来酒倍香乎请君买驴沽酒者葢为杜诗有之非无证据秀士被卖而翫之殊不知觉至是方悟焉【出玉堂闲话】
　　司马都
　　前进士司马都居于青邱尝以钱二万托戎帅王师范下军将市丝经年丝与金并为所没都因月旦趋府谒王公偶见此人问之其人貌状魁伟胡顋凶顽发怒欲自投于井都徐曰何至如此足下咤一抱之髭须色斯举矣望千寻之玉甃井有人焉王公知之毙军将于枯木【出玉堂闲话】
　　吴尧卿
