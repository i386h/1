<!-- { "loadSidebar": true } -->
　　九华山道士赵知微乃皇甫真之师少有凌云之志入兹山结庐于凤皇岭前讽诵道书链志幽寂蕙兰以为服松栢以为粮赵数十年遂臻牝由是好竒之士多从之真既申弟子礼服勤执敬亦十五年至咸通辛卯嵗知微以山中链丹须西土药者乃使真来京师寓于玉芝观之上清院皇甫枚时居兰陵里第日与相从因询赵君事业真曰自吾师得道人不见其惰容常云分杯结雾之术化竹钓鲻之方吾久得之固耻为耳去嵗中秋自朔霖霪至于望夕真谓同门生曰堪惜良宵而值苦雨语顷赵君忽命侍童曰可备酒果遂遍召诸生谓曰能升天柱峰翫月否诸生虽唯应而窃议以为浓隂駚雨如斯若果行将有垫巾角折屐齿之事少顷赵君曳杖而出诸生景从既辟荆扉而长天廓清皓月如昼扪萝援篠及峰之巅赵君处豹之茵诸生借芳草列侍俄举巵酒咏郭景纯游仙诗数篇诸生有清啸者歩虚者鼔琴者以至寒蟾隐于逺岑方归山舍既各就榻而凄风飞雨宛然众方服其竒致真碁格无敌黄白术复得其要妙壬辰嵗春三月归九华后亦不更至京洛【出三水小牍】
　　撃竹子
　　撃竹子不言姓名亦不知何许人年可三十余在成都酒肆中以手持二竹节相学铿然鸣响有声可听以唱歌应和乞丐于人宛然词防皆合道意得钱多饮酒人莫识之如此则十余年矣一旦自诣东市卖生药黄氏子家从容谓曰余知长者好道复多气义有日矣今欲将诚素奉讫得否黄氏子曰君有事但得言之撃竹子谓曰我乞丐之人也在北门外七里亭桥下盘泊今病甚多不济若终焉之后敢望特与烧今自赍钱两贯文充买柴用慎勿触我之心肝是所托也隂隲自有相报因留其钱黄氏自不取则固留而去黄氏子翌日至桥下果见撃竹子卧于蒹葭之上见黄氏子来忻然感谢徐曰余疾不起复与黄氏子金二斤又曰昨言不用令人触我心肝则幸也珍重且辞言讫而逝黄氏子亦悯然出涕太息者久之遂令人易衣服备棺敛将出于郊野堆积柴炭祭而焚之即闻异香馥郁林鸟鸣呌至晚只余其心终不燃烬复又其大如斗黄氏子以归城速语令人以杖触之忽闻炮烈其声如雷人马皆骇逡廵有人长尺余自烟熖中出廼撃竹子也手撃其竹嘹然有声杳杳而上黄氏子悔过作礼众人皆叹竒异于戏得非不触其心复在人间乎触其心便可上宾乎复欲于黄氏子显其蜕化乎始知成都廼神仙所聚之处如撃竹子者亦已多矣大凡不可以贫贱行乞之士而轻易者焉【出野人闲话】
　　张濬
　　黄巢犯阙僖宗幸蜀张濬白身未有名第时在河中永乐庄居里有一道人或麻衣或羽帔不可亲狎一日张在邨路中行后有唤张三十四郎驾前待尔破贼廻顾乃是此道人濬曰一布衣尔何阶縁而能破贼乎道者勉其入蜀时濬母有疾未果南行道者乃遗两粒丹曰服此可十年无恙濬得药奉亲所疾痊复后歴登台辅道者亦不复见破贼之説何其验哉【出北梦言】
　　金州道人
　　金统水在金州巢冦犯阙之年有崔某为安康守大驾已幸岷峨惟金州地僻户口晏如忽有一道人诣崔言事曰方今中原版荡乗舆播迁宗社陵夷鞠为茂草使君岂无心殄冦乎崔曰泰山既隤一木搘之可乎客曰不然所言殄者不必以劔防争锋力战原野崔曰公将如何客曰使君境内有黄巢谷金统水知之乎曰不知请询其州人州人曰有之客曰巢贼禀此而生请使君差丁役赍畚锸同往掘之必有所得乃去州数百里深山中果有此名号者客遂令寻源而斸之乃使断其山冈穷其泉源泉源中有一窟窟中有一黄腰人既逼之遂举身自扑呦然而卒穴中又获寳劔一客又曰吾为天下破贼讫崔遂西向进劔及黄腰未逾劔利闻巢贼已平大驾复国矣【出王氏见闻録】
　　李生
　　中和末有明经李生应举如长安途遇道士同行宿数日言意相得入关相别因言黄白之术道士曰防化之事神仙浅术也但世人多贪将以济其侈故仙道秘之夫至道不烦仙方简易今人或贵重其药艰难其事皆非也吾观子性静而寡欲似可教者今以方授子趣以济乏絶而已如遂能不仕亦当不匮衣食如得禄则勿复为为之则贪也仙道所不许也因手防方授之而别方常药草数种而已每遇乏絶依方为之无不成者后及第歴州县官时时为之所得转少及为南昌令复为之絶不成矣从子智修为沙门李以数丸与之智修后逰钟离止卖药家烧银得二十两以易衣时刘仁轨为刺史方好其事为人所告遁而获免【出稽神録】
　　徐明府
　　金乡徐明府者隐而有道术人莫能测河南刘崇逺崇从弟也有妹为尼居楚州常有一客尼寓宿忽病劳痩甚且死其妹省之众共见病者身中有气如飞虫入其姊衣中遂不见病者死姊亦病俄而刘氏举院皆病病者辄死刘氏既函崇逺求于明府徐曰尔有别业在金陵可致金陵绢一匹吾为尔疗之如言送绢讫翌日刘氏梦一道士执简而至以简徧抚其身身中白气腾上如炊既寤遂轻爽能食异于常日顷之徐封绢而至曰置绢席下寝其上即差矣如其言遂愈已而视其绢乃画一持简道士如所梦者【出稽神録】
　　华隂店妪
　　杨彦伯庐陵新淦人也童子及第天复辛酉嵗赴选至华隂舍于逆旅时京国多难朝无亲识选事不能如期意甚忧闷防豫章邸吏姓杨乡里旧知同宿于是因教已云凡行旅至此未尝不祷金天必获梦寐之报纵无梦则此店之妪亦能知方来事茍获一言亦可矣彦伯因留一日精意以祠之尔夕竟无梦既曙店妪方迎送他客又无所言彦伯愈怏怏将行复失其所着鞋诘责童仆甚喧既即路妪乃从而呼之曰少年何其喧耶彦伯因具道其事妪曰嘻此即神告也夫将行而失其鞋是事皆不谐矣非徒如此而已也京国将有乱当不可复振君当百艰备歴然无忧也子之爵禄皆在江淮官当至门下侍郎彦伯因思之江淮安得有门下侍郎遂行至长安适防大驾西幸随至岐陇梁冦围城三年彦伯辛苦备至驾既出城彦伯逃还吉州刺史彭珍厚遇之累摄县邑伪吴平江西复见选用登朝至户部侍郎防临轩策命齐王彦伯摄门下侍郎行事既受命思店妪之言大不悦数月遂卒【出稽神録】
　　李客
　　李客者不言其名尝披蓑戴笠繋一布囊在城中卖杀防药以一木防记或有人买药即曰此不惟杀防兼能疗人众病但将拌飡之即愈人恶其防药少有服饵者有百姓张赞卖书为业父年七十余久患风疾一日因防囓其文字数卷赞甚怒买药将以饲防赞未寝灯下见大防数头出争食之赞言必中其毒倐忽俄见皆有羽翼望门飞出赞深异之因就李客语之客曰应不是防汝勿诞言赞更求药言已尽矣从此遁去其父取防残食之顿觉四体能屈伸下牀履歩如旧日【出野人闲话】
　　蜀城卖药人
　　前蜀嘉王顷为亲王镇使理置得一铁镜下有书十二字人莫能识命工磨拭光可鉴物挂于台上百里之内并见复照见市内有一人防刀鎗卖药遂唤问此人云只卖药元不弄刀鎗嘉王曰吾有铁镜照见尔卖药者遂不讳仍请镜看以手劈破肚内镜于肚中足不着地冉冉升空而去竟不知何所人其列之如左□□世□□□□□□□□□□【出王谿编事】
　　刘处士
　　张易在洛阳遇处士刘某颇有竒术易恒与之逰刘尝卖银与市中人欠其直刘从易往索之市人既不酬直且大骂刘刘归谓易曰彼愚人不识理于是吾当小惩之不尔必将为土地神灵之所重谴也既夜灭烛就寝刘牀前炽炭烧药易寐未熟暗中见一人就炉吹火火光中识其面乃向之市人也迨曙不复见易后求之问市人云一夕梦人召去逼使吹火气殆不续既寤唇肿气乏旬日乃愈刘恒为河南尹张全义所礼防与梁太祖食思鱼鲙全义曰吾有客能立致之即召刘刘使掘小坎汲水满之垂钓良久即获鱼数头梁祖大怒曰妖妄之甚者也即杖背二十械繋于狱翌日将杀之其夕亡去刘友人为登封令其日至县谓令曰吾有难从此逝矣遂去不知所之【出稽神録】
　　张武
　　张武者始为庐江道中一镇副将颇以拯济行旅为事尝有老僧过其所武谓之曰师年老前店尚逺今夕止吾庐中可乎僧忻然其镇将闻之怒曰今南北交战间谍如林知此僧为何人而敢留之也僧乃求去武曰吾业已留师行又益晚但宿无苦也武室中惟有一牀即以奉其僧已即席地而寝盥濯之备皆自具焉夜数起视之至五更僧乃起而叹息谓武曰少年乃能如是耶吾有药赠子十丸每正旦吞一丸可延十年之夀善自爱珍重而去出门忽不见武今为常州团练副使有识者计其年已百嵗常自称七十轻健如故【出稽神録】
　　茅山道士
　　茅山道士陈某壬子嵗逰海陵宿于逆旅雨雪方甚有同宿者身衣单葛欲与同寝而嫌其垢乃曰寒雪如此何以过夜答曰君但卧无以见忧既皆就寝陈窃视之见懐中出三角碎瓦数片链条贯之烧于灯上俄而火炽一室皆暖陈去衣被乃得寝未明而行竟不复也【出稽神録】
　　逆旅客
　　大梁逆旅中有客不知所从来恒卖皁荚百茎于市其荚丰大有异于常日获百钱辄饮而去有好事者知其非常人乃与同店而宿及夜穴壁窥之方见鉏治牀前数尺之地甚熟既而出皁荚实数枚种之少顷即生时窥之转复滋长向曙则已垂实矣即自采掇伐去其树剉而焚之及明携之而去自是遂出莫知所之【出稽神録】
　　教坊乐人子
　　教坊乐人有儿年十余嵗恒病黄痩尤甚忽遇一道士于路谓之曰汝病食症耳吾能疗之因袖中出药数丸使吞之既而复视袖中曰嘻误矣此辟谷药也自此当不食然病亦瘳矣尔必欲食尝取少木耳食之吾他日复以食症药遗尔也遂去儿归一二日病愈然其父母恒以不食为忧竟逼使饵木耳遂饭噉如故已而自悔曰我饵仙药而不自知道士许我复送药来防当再见乎因白父母求徧歴名山寻访道士母不许其父许之曰向使不愈今亦死矣既志坚如此或当有分也遂遣之今不知所在【出稽神録】
　　蒋舜卿
　　光州检田官蒋舜卿行山中见一人方采林檎一二枚与之食因尔不饥家人以为得食不治将病求医甚切而不能愈后闻夀春有叟善医乃往访之始行一日宿一所旅店有老父问以所患具告之父曰吾能救之无烦逺行也出药方寸匕服之此二林檎如新父之去舜卿之饮食如常既归他日复访之店与老父俱不见矣【出稽神録】















　　太平广记卷八十五
　　钦定四库全书
　　太平广记卷八十六
　　异人六
　　黄万祐　　　任三郎　　　黄齐
　　王处回　　　天自在　　　掩耳道士抱龙道者　　何昭翰　　　卢延贵
　　杜鲁宾　　　建州狂僧　　刘甲
　　卢婴　　　　赵燕奴
　　黄万祐
