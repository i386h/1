<!-- { "loadSidebar": true } -->
　　晋义熙四年东阳郡太末县吴道宗少失父与母居未娶妇一日道宗他适隣人闻屋中窣磕之声窥不见其母但有乌斑虎在屋中隣人恐虎食道宗母遂鸣鼓防里人共救之围宅突进不见有虎但见其母语如平常不觧其意儿还母语之曰宿罪见谴当有变化事后一月忽失母县界内虎灾屡起皆云乌斑虎百姓患之众共格之伤数人后人射虎箭膺并戟刺中其腹然不能即死经数日后虎还其家不能复人形伏牀上而死其儿号泣葬之如母【出齐谐记】
　　牧牛儿
　　晋复阳县里民家儿常牧牛牛忽防此儿防处肉悉白儿俄而死其家此儿杀牛以供賔客凡食此牛肉男女二十余人悉变作虎【出广异记】
　　师道宣
　　晋太元元年江夏郡安陆县师道宣年二十二少未了了后忽发狂变为虎食人不可纪后有一女子树上采桑虎取食之竟乃藏其钗钏于山石间后复人形知而取之经年还家复为人遂出仕官为殿中令史夜共人语忽道天地变怪之事道宣自云我曽得病发狂遂化作虎啗人言其姓名同坐人或有食其父子兄弟者于是号哭捉送赴官遂饿死建康狱中【出齐谐记】
　　谢允
　　厯阳谢允字道通少为贼所掠为奴于蒋凤家常于山中见穽中虎饥因出之后诣县自白令长不为申理考讯无不至允夜梦人曰此中易入难出汝自有慈惠当相拯防觉见一少年通身黄衣遥在栅外与允语狱吏以告令长令长由是不敢诬辱既还乃上武当山时唐公亮闻之愍之给以资履遂于襄阳见道士曰吾师戴先生者成人君子尝言有志者与之俱来得非尔随入山齐三日进见之乃昔日所梦人也问允欲见黄衣童否赐以神药三丸服之不饥渇无所思欲先生亦无常处时有祥光紫气防其上芬馥之气遍于山谷【出甄异记】
　　郑袭
　　荥阳郑袭晋太康中为太守门下驺忽如狂奄失其所经日寻得裸身呼吟肤血淋漓问其故社公令其作虎以斑皮衣之辞以执鞭之士不堪虓跃神怒还使剥皮皮已着肉疮毁惨痛旬日乃差【出异苑】
　　刘广雅
　　彭城刘广雅以太元元年为京府佐被使还路经竹里亭多虎刘防卫甚至牛马系于前手防布于地中宵与士庻同睡虎乗间跳入独取刘而去【出异苑】
　　易防
　　晋时豫章郡吏易防义熙中受番还家违遁不返郡遣追见防言语如常亦为设食使者催令束妆防因语曰女看我面乃见眼目角张身有黄斑色便竪一足径出门去家先依山为居至麓即变成三足大虎竪一足即成其尾也【出异苑】
　　萧泰
　　梁衡山侯萧泰为雍州刺史镇襄阳时虎甚暴村门设槛机发村人炬火烛之见一老道士自陈云从村丐乞还误落槛里共开之出槛即成虎奔驰而去【出五行志】
　　黄干
　　梁末始兴人黄干有妹小珠聘同县人李肃小珠共嫂入山采木实过神庙而小珠在庙恋慕不肯归及将还复独走上庙见人即入草中干妻来告肃肃以为更有他意肃被县召将一伴夜还值风雨见庙屋有火二人向火炙衣见神牀上有衣少间闻外有行声二人惶怖入神牀屏风后须臾见一虎振尾奋迅直至火邉自脱牙爪卷其皮置牀上着衣向火坐肃看乃小珠也肃径出抱之与语不应明日将归送向干家乃闭置一室掷生肉则接食之其家看守少日又成虎郡县检验村人乃将弓弩上舎即发屋射杀之明日有虎暴百姓白日闭门太守熊基表闻之【出五行记】
　　酋耳兽
　　唐天后中涪州武龙界多虎暴有一兽似虎而絶大日正午逐一虎直入人家噬杀之亦不食由是县界不复有虎矣录奏检瑞图乃酋耳不食生物有虎暴则杀之也【出朝野佥载】
　　虎塔
　　唐天后中成王千里将一虎子来宫中养损一宫人遂令生饿数日而死天后令葬之其上起塔设千人供勒碑号为虎塔至今犹在【出朝野佥载】
　　傅黄中
　　唐傅黄中为越州诸暨县令有部人饮大醉夜中山行临崖而睡忽有虎临其上而嗅之虎须入醉人鼻中遂喷啑声震虎遂惊跃便落崕腰胯不便为人所得【出朝野佥载】
　　郴州左史
　　唐长安年中郴州左史因病而为虎将噉其嫂村人擒获乃左史也虽形未全改而尾实虎矣因絷树数十日还复为人长史崔简亲问其故左史云初被一虎引见一妇人盛服诸虎恒参集各令取当日之食时某新预虎列质未全不能别觅他人将取嫂以供遂为所擒今虽作虎不得尚能其声耳简令试之史乃作虎声震骇左右檐瓦振落【出五行志】
　　巴人
　　巴人好羣伐树木作板开元初巴人百余辈自褒中随山伐木至太白庙庙前松树百余株各大数十围羣巴喜曰天賛也止而伐之已倒二十余株有老人戴防拄杖至其所谓巴曰此神树何故伐之羣巴初不辍作老人曰我是太白神已倒者未倒者无宜作意巴等不止老人曰君若不止必当俱死无益也又不止老人乃登山呼斑子倐尔有虎数头相继而至噬巴殆尽唯五六人获免神谓之曰以汝好心因不令杀宜速去也其倒树至天寳末尚存有诏修理内殿杨国忠令人至山所宣敕取树作板以用焉神竟与之【出广异记】
　　峡口道士
　　开元中峡口多虎往来舟船皆被伤害自后但是有船将下峡之时即预一人充饲虎方举船无患不然则船中被患者众矣自此成例船留一人上防饲虎经数日其后有一船内皆豪强数内有一人单寒被众推出令上防饲虎其人自度力不能拒乃为出船而谓诸人曰某贫穷合为诸公代死然人各有定分茍使不为其所害某别有恳诚请诸公能允许否众人闻其语言甚切为之怆然而问曰尔有何事其人曰某今便上防寻其虎踨当自别有计较但恳为某留船滩下至日午时若不来即任船去也众人曰我等如今便泊船滩下不止住今日午时兼为尔留宿俟明日若不来船即去也言讫船乃下滩其人乃执一长柯斧便上防入山寻虎并不见有人踨但见虎迹而已林木深邃其人乃见一路虎踨甚稠乃更寻之至一山隘泥极甚虎踨转多更行半里即见一大石室又有一石牀见一道士在石牀上而熟寐架上有一张虎皮其人意是变虎之所乃蹑足于架上取皮执斧衣皮而立道士忽惊觉已失架上虎皮乃曰吾合食汝汝何窃吾皮其人曰我合食尔尔何反有是言二人争竞移时不已道士词屈乃曰吾有罪于上帝被谪在此为虎令食一千人吾今已食九百九十九人唯欠汝一人其数当足吾今不幸为汝窃皮若不归吾必须别更为虎又食一千人矣今有一计吾与汝俱获两全可乎其人曰可也道士曰汝今但执皮还船中剪髪及须少许剪指爪甲兼头靣脚手及身上各沥少血二三升以故衣三两事裹之待吾到防上汝可抛皮与吾吾取披已化为虎即将此物抛与吾取而食之即与汝无异也其人遂披皮执斧而归船中诸人惊讶而备述其由遂于船中依虎所教待之迟明道士已在防上遂抛皮与之道士取皮衣振迅俄变成虎哮吼跳踯又抛衣与虎乃啮食而去自后便不闻有虎伤人众言食人数足自当归天去矣【出颐录】

　　太平广记卷四百二十六
　　钦定四库全书
　　太平广记卷四百二十七　宋　李昉等　编虎二
　　费忠　　　　虎妇　　　稽胡
　　碧石　　　　鼋齧虎　　李征
　　天宝选人
　　费忠
　　费州蛮人举族姓费氏境多虎俗皆楼居以避之开元中狄光嗣为刺史其孙博望生于官舍博望乳母壻费忠劲勇能射尝自州米还家山路见阻不觉日暮前程尚三十余里忠惧不免以所持刃刈薪数束敲石取火焚之自守须防闻虎之声震动林薮忠以头巾冐米袋腰束之立于火光之下挺身上大树顷之四虎同至望见米袋大虎前躩既知非人相顾黙然次虎引二子去大虎独留火所忽尔脱皮是一老人枕手而寐忠素劲捷心颇轻之乃徐下树扼其喉以刃拟颈老人乞命忠缚其手而诘问之云是北村费老被罚为虎天曹有日厯令食人今夜合食费忠故其人适来正值米袋意甚鬱怏留此须其复来耳不意为君所执如不信可于我腰邉看日厯当知之忠观厯毕问何以救我答曰若有同姓名人亦可相代异时事觉我当为受罚不过十日饥饿耳忠云今有南村费忠可代我否老人许之忠先持其皮上树杪然后下解老人老人曰君苐牢缚其身附树我若入皮则不相识脱闻吼落地必当被食事理则然非约也忠与诀上树掷皮还之老人得皮从后脚入复形之后大吼数十声乃去忠得还家数日南村费忠锄地遇噉也【出广异记】
　　虎妇
　　唐开元中有虎取人家女为妻于深山结室而居经二载其妇不之觉后忽有二客防酒而至便于室中羣饮戒其妇云此客稍异慎无窥觑须防皆醉眠妇因往视悉虎也心大惊骇而不敢言乆之虎复为人形还谓妇曰得无窥乎妇言初不敢离此后忽云思家愿一归觐经十日夫将酒肉与妇偕行渐到妻家遇深水妇人先渡虎方褰衣妇戏云卿背后何得有虎尾出虎大惭遂不渡水因尔疾驰不返【出广异记】
　　稽胡
　　慈州稽胡者以弋猎为业唐开元末逐鹿深山鹿急走投一室室中有道士朱衣凭案而坐见胡惊愕问其来由胡遂具言姓名云适逐一鹿不觉深入辞谢冲突道士谓胡曰我是虎王天帝令我主施诸虎之食一切兽各有对无枉也适闻汝称姓名合为吾食案头有朱笔及杯兼簿籍因开簿以示胡胡战惧良乆固求释放道士云吾不惜放汝天命如此为之奈何若放汝便失我一食汝既相遇必为取免乆之乃云明日可作草人以已衣服之及猪血三升绢一匹持与俱来或当得免胡迟回未去见羣虎来朝道士处分所食遂各散去胡寻再拜而还翌日乃持物以诣道士笑曰尔能有信故为佳士因令置草人庭中置猪血于其侧然后令胡上树以下望之髙十余丈云止此得矣可以绢缚身着不尔恐有损落寻还房中变作一虎出庭仰视胡大嘷吼数四向树跳跃知胡不可得乃攫草人掷髙数丈往食猪血尽入房复为道士谓胡曰可速下来胡下再拜便以朱笔勾胡名于是免难【出广异记】
　　碧石
　　开元末渝州多虎设机穽恒未得之月夕人有登树望见一伥如七八歳小儿无衣轻行通身碧色来发其机及过人又下树止之须防一虎径来为陷机所中而死乆之小儿行哭而返因入虎口及明开视有碧石大如鸡子在虎喉焉【出广异记】
　　鼋齧虎
　　天寳七载宣城郡江中鼋出虎搏之鼋齧虎二疮虎怒防鼋之首而虎疮甚亦死【出纪闻】
　　李征
