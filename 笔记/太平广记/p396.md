<!-- { "loadSidebar": true } -->
　　吴郡张鋋成都人开元中以卢溪尉罢秩调选不得补于有司遂归蜀行次巴西防日暮方促马前去忽有一人自道左山迳中出拜而请曰吾君闻客暮无所止将欲奉命某以请愿随某去鋋因问曰尔君为谁岂非太守见召乎曰非也乃巴西侯耳鋋即随之入山迳行约百歩望见朱门甚高人物甚多甲士环卫虽侯伯家不如也又数十歩乃至其所使者止鋋于门曰愿先以白吾君客当伺焉入久之而出乃引鋋曰客且入矣鋋既入见一人立于堂上衣褐革之裘貌极异绮罗珠翠拥侍左右鋋趋而拜旣拜其人揖鋋升阶谓鋋曰吾乃巴西侯也居此数十年矣适知君暮无所止故辄邀幸少留以尽欢鋋又拜以谢已而命开筵置酒其所玩用皆华丽珍具又令左右邀六雄将军白额侯沧浪君又邀五豹将军钜鹿侯邱挍尉且传教曰今日贵客来愿得尽欢宴故命请使者唯而去久之乃至前有六人皆黑衣赑然其状曰六雄将军巴西侯起而拜六雄将军亦拜又一人衣锦衣戴白冠貌甚狞曰白额侯也又起而拜白额侯亦拜又一人衣苍其质魁岸曰沧浪君也巴西侯又拜沧浪亦拜又一人被斑文衣似白额侯而稍小曰五豹将军也巴西又拜五豹将军亦拜又一人衣褐衣首有三角曰钜鹿侯也巴西揖之又一人衣黑状沧浪君曰邱挍尉也巴西侯亦揖之然后延坐巴西南向坐鋋北向六雄白额沧浪处于东五豹钜鹿邱处于西旣坐行酒命乐又羙人十数歌者舞者丝竹旣发穷极其妙白额侯酒酣顾谓鋋曰吾今夜尚食君能为我致一饱耶鋋曰未卜君侯所以尚者愿敎之白额侯曰君之躯可以饱我腹亦何贵他味乎鋋惧悚然而退巴西侯曰无此理奈何宴席之上有忤贵客耶白额侯笑曰吾之言乃戏耳安有如是哉固不然也久之有告洞先生在门愿谒白事言讫有一人被黑衣颈长而身甚广其人拜巴西侯揖之与坐且问曰何为而来乎对曰某善卜者也知君将有甚忧故辄白巴西侯曰所忧者何也曰席上人将有图君今不除后必为害愿君详之巴西侯怒曰吾欢宴方洽何处有怪焉命杀之其人曰用吾言皆得安不用吾言则吾死君亦死将若之何虽有后悔其可追乎巴西侯遂杀卜者置于堂下时夜将半众尽醉而皆卧于榻鋋亦假寐焉天将晓忽悸而寤见已身卧于大石龛中其中设绣帷旁列珠玑犀象有一巨猿状如人醉卧于地葢所谓巴西侯也又见巨熊卧于前者葢所谓六雄将军也又一虎顶白亦卧于前所谓白额侯也又一狼所谓沧浪君也又有文豹所谓五豹将军也又一巨鹿一狐皆卧于前葢所谓钜鹿侯邱挍尉也而皆防然若醉状又一龟形甚异死于龛前乃向所杀洞先生也鋋既见大惊即出山迳驰告里中人里人相集得百数遂执挟矢入山中至其处其后猿忽惊而起且曰不听洞先生言今日果如是矣遂围其龛尽杀之其所陈器玩莫非珍丽乃具事以告太守先是人有持眞珠缯帛而过此者俱无何而失且有年矣自后絶其患也【出广异记】
　　杨叟
　　乾元初防稽民有杨叟者家以资产丰赡闻于郡中一日叟将死卧而呻吟且经数月叟有子曰宗素以孝行称于里人迨其父病罄其产以求医术后得陈生者究其原是翁之病心也葢以财产既多其心为利所运故心已离去其身非食生人心不可以补之而天下生人之心焉可致耶如是则非吾之所知也宗素旣闻之以为生心故不可得也独修浮图氏法庶可以间其疾即召僧转经命工图铸其像已而自赍食诣郡中佛寺饭僧一日因挈食去误入一山迳中见山下有石龛龛有胡僧貌甚老而枯瘠衣褐毛缕成袈裟踞于磐石上宗素以为异人即礼而问曰师何人也独处穷谷以人迹不到之地为家又无侍者不惧山野之兽有害于师乎不然是得释氏之术者耶僧曰吾本是袁氏祖世居巴山其后子孙或在弋阳散游诸山谷中尽能绍修祖业为林泉逸士极得吟啸人好为诗者多称其善吟啸于是稍闻于天下有孙氏亦族也则多游豪贵之门亦以善谈谑故又以之游于市肆间每一戏能使人获其利焉独吾好浮图氏脱尘俗栖心岩谷中不动而在此且有年矣常慕歌利王割截身体及菩提投崖以饲饿虎故吾啖橡栗饮流泉恨未有虎狼噬吾吾亦甘受之宗素因告曰师眞至人能舍其身而不顾将以饲山兽可谓仁勇俱极矣虽然弟子父有疾已数月进而不瘳其夙夜忧廹计无所出有医者云是心之病也非食生人之心固不可得而愈矣今师能弃身于豺虎以救其馁岂若舍命于人以惠其生乎愿师详之僧曰诚如是果吾之志也檀越为父而求吾吾岂有不可之意且吾以身委于野兽曷若惠人之生乎然今日尚未食愿致一饭而后死也宗素且喜且谢即以所挈食置于前僧食之立尽而又曰吾既食矣当亦教然俟吾礼四方之圣也于是整其衣出龛而礼礼东方已毕忽跃而腾上一高树宗素以为神通变化殆不可测俄召宗素厉而问曰檀越向者所求何也宗素曰愿得生人心以疗吾父疾僧曰檀越所愿者吾已许焉今欲先说金刚经之奥义且闻乎宗素曰某素尚浮图氏今日获遇吾师安敢不听耶僧曰金刚经云过去心不可得见在心不可得未来心不可得檀越若要取吾心亦不可得矣言已忽跳跃大呼化为一猿而去宗素惊异惶骇而归【出宣室志】
　　孙恪
　　广德中有孙恪秀才者因下第游于洛中至魏王池畔忽有一大第土木皆新路人指云斯袁氏之第也恪迳徃叩扉无有应声戸侧有小房帏颇洁谓伺客之所恪遂褰而入良久忽闻啓闗者一女子光容鉴物艶丽惊人珠初涤其月华栁乍含其烟媚兰芬灵濯玉莹尘清恪疑主人之处子但潜窥而已女摘庭中之萱草凝思久立遂吟诗曰彼见是忘忧此看同腐草青山与白云方展我怀抱吟讽惨容后因来褰帘忽覩恪遂惊慙入戸使青衣诘之曰子何人而夕向于此恪乃语以税居之事曰不幸冲突颇益慙骇幸望陈达于小娘子青衣具以告女曰某之丑拙况不修容郎君久盻帷当尽所覩岂敢更廻避耶愿郎君少伫内防当暂饰装而出恪慕其容羙喜不自胜诘青衣曰谁氏之子曰故袁长官之女少孤更无姻戚唯与妾辈三五人据此第耳小娘子见求适人但未售也良久乃出见恪羙艶愈于向者所覩命侍婢进茶果曰郎君即无第舍便可迁囊槖于此防院中指青衣谓恪曰少有所须但告此辈恪愧荷而已恪未室又覩女子之姸丽如是乃进媒而请之女亦忻然相受遂纳为室袁氏赡足巨有金缯而恪久贫忽车马焕若服玩华丽颇为亲友之疑讶多来诘恪恪竟不寔对恪因骄倨不求名第日洽豪贵纵酒狂歌如此三四岁不离洛中忽遇表兄张闲云处士恪谓曰既久暌间颇思从容愿携衾绸一来宵话张生如其所约及夜半将寝张生握恪手宻谓之曰愚兄于道门曽有所授适观弟词色妖气颇浓未审别有何所遇事之巨细必愿见陈不然者当受祸耳恪曰未尝有所遇也张生又曰夫人禀阳精妖受阴气魂掩魄尽人则长生魄掩魂消人则立死故怪无形而全阴也仙人无影而全阳也阴阳之盛衰魂魄之交战在体而防有失位莫不表白于气色向观弟神采阴夺阳位邪干正腑眞精已耗识用渐隳津液倾输根蒂荡动骨将化土顔非渥丹必为怪异所铄何坚隐而不剖其出也恪方惊悟遂陈娶纳之因张生大骇曰只此是也其奈之何恪曰弟忖度之有何异焉张曰岂有袁氏海内无之亲哉又辨慧多能足为可异矣遂告张曰某一生邅迍久处冻馁因滋婚娶颇似苏息不能义何以为计张生怒曰大丈夫未能事人焉能事传云妖由人兴人无衅焉妖不自作且义与身孰亲身受其灾而顾其怪之恩义三尺童子尚以为不可何况大丈夫乎张又曰吾有寳剑亦干将之俦亚也凡有魍魉见者灭没前后神验不可备数诘朝借倘携宻室必覩其狼狈不下昔日王君携寳镜而照鹦鹉也不然者则不防恩爱耳明日恪遂受剑张生告去执手曰善伺其便恪遂携剑隐于室内而终有难色袁氏俄觉大怒而责恪曰子之穷愁我使畅泰不顾恩义遂兴非为如此用心则犬不食其余岂能立节行于人世也恪既被责惭顔惕虑叩头曰受教于表兄非宿心也愿以饮血为盟更不敢有他意汗落伏地袁氏遂搜得其剑寸折之若防轻藕耳恪愈惧似欲奔迸袁氏乃笑曰张生一小子不能以道义诲其表弟使行其凶险来当辱之然观子之心的应不如是然吾匹君已数岁矣子何虑哉恪方稍安后数日因出遇张生曰无何使我撩虎几不脱虎口耳张生问剑之所在具以实对张生大骇曰非吾所知也深惧而不敢来谒后十余年袁氏已鞠育二子治家甚严不喜参杂后恪之长安谒旧友人王相国缙遂荐于南康张万顷大夫为经略判官挈家而徃袁氏每遇青松高山凝睇久之若有不快意到瑞州袁氏曰去此半程江壖有峡山寺我家旧有门徒僧惠幽居于此寺别来数十年僧行夏腊极高能别形骸善出尘垢倘经彼设食颇益南行之福恪曰然遂具斋蔬之及抵寺袁氏欣然易服理妆携二子诣老僧院若熟其迳者恪颇异之遂将碧玉环子以献僧曰此是院中旧物僧亦不晓及斋罢有野猿数十连臂下于高松而食于生台上后悲笑扪萝而跃袁氏恻然俄命笔题僧壁曰刚被恩情役此心无端变化几湮沉不如逐伴归山去长笑一声烟雾深乃掷笔于地抚二子咽泣数声语恪曰好住好住吾当永诀矣遂裂衣化为老猿追笑者跃树而去将抵深山而复返视恪乃惊惧若魂飞神防良久抚二子一恸乃询于老僧僧方悟此猿是贫道为沙弥时所养开元中有天使高力士经过此怜其慧以束帛而易之间抵洛京献于天子时有天使来往多说其慧过人长驯扰于上阳宫内及安史之乱即不知所之于戏不期今日更覩其怪异耳碧玉环者本诃陵胡人所施当时亦随猿颈而往今方悟矣恪遂惆怅舣舟六七日擕二子而廻棹不复能之任也【出传竒】
　　崔商
　　元和中荆客崔商上峡之黔秋水既落舟行甚迟江濵有溪洞林木胜絶商因杖防徐歩穷幽深入不三四里忽有人居石桥竹扉板屋茅舍延流诘曲景象殊逈商因前诣有尼众十许延客姿貌言笑固非山壑之徒即升其居见廷内舍上多曝果栗及窥其室堆积皆满须臾则自外斋众果累累而去商谓其深山穷谷非能居焉疑为妖异怱遽而返众尼援引留连词意甚恳商既登舟访于舟子皆曰此猿猱耳前后遇者非一頼悟速返不尔几为所残商即聚僮仆挟兵杖亟往寻捕则无踪迹矣【出集异记】

　　太平广记巻四百四十五
　　钦定四库全书
　　太平广记卷四百四十六　宋　李昉等　编畜兽十三
　　猿下
　　楚江渔者　　王仁裕
　　猕猴
　　翟昭　　　　徐寂之　　　张寓言
　　薛放曾祖　　杨于度　　　猕猴
　　猩猩
　　好酒　　　　能言　　　　焦封
　　果然
　　狨
　　猿下
　　楚江渔者
