<!-- { "loadSidebar": true } -->
　　京兆韦氏子举进士门阅甚盛尝纳妓于洛顔色明秀尤善音律韦曽令冩杜工部诗得本甚舛妓随笔改正文理晓然是以韦颇惑之年二十一而卒韦悼痛之甚为嬴瘠弃事而寐意其梦见一日家僮有言嵩山任处士者得返魂之术韦召而求其术任命择日斋戒除一室舒帏于室焚香仍须一经身衣以导其魂韦搜衣笥尽施僧矣惟余一金缕裙任曰事济矣是夕絶人屏事且以昵近悲泣为诫燃蜡炬于香前曰覩烛燃寸即复去矣韦洁服敛息一禀其诲是夜万籁俱止河汉澄明任忽长叹持裙靣帏而招如是者三忽闻吁叹之声俄顷暎帏微出斜睇而立幽芳怨态若不自胜韦惊起泣任曰无庸恐廹以致倐廻生泪揖之无异平生或与之言颔首而已逾刻烛尽及期歘欲逼之纷然而灭生乃捧帏长恸既絶而任生曰某非猎食者哀君情切故来奉救沤沫槿艶不必寘懐韦欲酬之不顾而别韦尝赋诗曰惆怅金泥簇蝶裙春来犹见伴行云不教布施刚留得浑似初逢李少君悼亡甚多不备录韦自此郁郁不怿逾年而殁【出唐阙史】
　　李浔
　　咸通中中牟尉李浔寓居圃田别墅性刚戾不以神为意毎见人酧酒必怒而止之一旦暴得风方卧于庑下忽有田父立于榻前云邻伍间欲来省疾见数人形貌尫劣服饰或紫或青有矮仆提酒两壶厯阶而上左右妻子悉无所覩谓浔曰尔常日负气忽于我曹醪醴之间必为他人爱惜今有醇酎数斗众欲为君一醉俄以巨杯满酌饮浔两壶俱尽余沥满席谓浔曰何似常时惜酒也耶自尔百骸昏悴如宿酲惙然数月方愈【出剧谈录】
　　段成式
　　太常卿段成式相国文昌子也与举子温庭筠亲善咸通四年六月卒庭筠居闲辇下是嵗十一月十三日冬至大雪凌晨有扣门者仆夫视之乃隔扉授一竹筒云段少常送书来庭筠初谓误发筒获书其上无字开之乃成式手札也庭筠大惊驰出户其人已灭矣乃焚香再拜而读但不谕其理辞曰恸发幽门哀归短数平生已矣后世何云况复男紫悲黄女青惧绿杜陵分絶武子成自是井障流鹦庭钟舞鹄交昆之故永断私情慨慷所深力占难尽不具荆州牧段成式顿首自后寂无所闻书云字字书所无以意读之当作羣字耳温段二家皆其本子安节前沂王乃庭筠壻也自説之【出南楚新闻】
　　葬
　　辰州溆浦县西四十里有葬山黄闵沅川记云其中岩有棺木遥望可长十余丈谓葬之墟故老云造此棺七日昼昏唯闻斧凿声人家不觉失器物刀斧七日霁所失之物悉还其主铛斧皆有肥腻腥臊见此棺俨然横据岸畔【出洽闻记】
　　董汉勋
　　汝坟部将董汉勋善骑射力兼数人趫捷能鬬累戍于西北邉人惮之干符丙申嵗为汝之龙兴镇将忽一日谓其妻曰来日有十余故人相访可丰备酒食其家以为常客也翌日盛设防事至辰巳间汉勋束出镇门向空连拜或呼行第或呼字言笑揖让而登防其家大愕具酒食若陈祭焉既罢其妻诘之汉勋曰皆曩日边上阵没同侪也久别一来耳何异之有后汉勋终亦无恙至明年秋八月晦青土贼王仙芝数万人奄至时承平之代郡国悉无武备是日郡选鋭卒五百人令勇将防洪主之出郡东二十里苦慕店尽为贼所擒唯一骑走至郡郡人大惊遂闭门登陴部分固守汉勋以五百人据此门九月朔旦贼至合闱一鼓而陷南门执太守王镣汉勋于北门乗城苦战中矢者皆应饮羽所杀数十人矢尽贼已入汉勋运剑复杀数十人剑既折乃抽屋椽撃之又杀数十人日上饥疲为兵所殪贼帅亦嗟异焉【出三水小牍】

　　太平广记卷三百五十一
　　钦定四库全书
　　太平广记卷三百五十二　宋　李昉等　编三十七
　　牟頴　　　　游氏子　　　李云
　　郑总　　　　王绍　　　　王鲔
　　李戴仁　　　刘璪　　　　李矩
　　陶福　　　　巴川崔令　　冯生
　　牟頴
　　洛阳人牟頴少年时因醉误出郊野夜半方醒息于路傍见一发露骸骨颖甚伤念之达躬自掩埋其夕梦一少年可二十已来衣白练衣仗一劔拜頴曰我疆寇耳平生恣意杀害作不平事近与同軰争遂为所害埋于路傍久经风雨所以发露蒙君复藏我故来谢君我生为凶勇人死亦为凶勇若能容我栖托但君毎夜微奠祭我我常应君指使我既得托于君不至饥渴足得令君所求狥意也颖梦中许之及觉乃试设祭飨暗以祀祷祈夜又梦曰我已托君矣君毎欲使我即呼赤丁子一声轻言其事我必应声而至也颖遂毎潜告令窃盗盗人之财物无不应声遂意后致富有金寳一日頴见邻家妇有美色爱之乃呼赤丁子令窃焉邻妇至半夜忽自外逾垣而至頴惊起欵曲问其所由来妇曰我本无心忽夜被一人擒我至君室忽如梦觉我亦不知何怪也不知何计却得还家悲泣不已頴甚闵之潜留数日而其妇家人求访极切至于告官頴知之乃与妇人诈谋令妇人出别墅却自归言不知被何妖精取去今却得廻妇人至家后再毎三夜或五夜依前被一人取至頴家不至晓即却送归经一年家人皆不觉妇人深怪頴有此妖术后因至切问于頴曰若不白我我必自发此事頴遂具述其实邻妇遂告于家人共图此患家人乃宻请一道流洁浄作禁法以伺之赤丁子方夜至其门见符箓甚多却反白于頴曰彼以正法拒我但力微耳与君力争当恶取此妇人此来必须不放囘也言讫复去须臾邻家飘风骤起一宅俱黒色但是符箓禁法之物一时如扫复失妇人至其夫遂告官同来頴宅擒捉頴乃携此妇人逃不知所之【出潇湘录】
　　游氏子
　　许都城西之北陬有赵将军宅主父既没子孙流移其处遂凶莫敢居者亲近乃牓于里门曰有居得者便相奉干符初许有游氏子者性刚悍拳捷过人见牓曰仆猛士也纵奇妖异必有以制之时盛夏既夕携劔而入室宇深防前庭广袤游氏子设簟庭中絺绤而坐一鼔尽閴寂无惊游氏子倦乃枕劔面堂而卧再鼓将半忽闻轧然开后门声蜡炬齐列有役夫数十于堂中洒扫辟前轩张朱帘绣幕陈筵席寳器异香馥于檐楹游子心谓此小魅耳未欲廹之将观其终少顷执乐器纡朱紫者数十軰自东厢升阶歌舞妓数十軰自后堂出入于前堂紫衣者居前朱绿衣白衣者次之亦二十许人言笑自若揖让而坐于是丝竹合奏飞觞举白歌舞间作游氏子欲前突擒其渠魁将起乃觉髀间为物所压冷且重不能兴欲大呌口哆而不能声但观堂上欢洽直至严鼓席方防灯火既灭寂尔如初游氏子骇汗心悸匍伏而出至里门良乆方能语其宅后卒无敢居者【出三水小牍】
　　李云
　　前南郑县尉李云于长安求纳一姬其母未许云曰予誓不婚乃许之号姬曰楚賔数年后姬卒卒后经嵗遂婚前南郑令沈氏女及婚日云方浴于浄室见楚賔执一药来径前谓云曰誓余不婚今又与沈家作女壻无物奉赠君香一帖以资浴汤泻药末入浴斛中钗子搅水讫而去云甚觉不安困羸不能出浴遂卒肢体如绵筋骨并防【出闻奇録】
　　郑总
　　进士郑总以妾病欲不赴举妾曰不可为一妇人而废举固请之总遂入京其春下第东归及家妾卒既葬旬月后夜深偶来寝闻室外有人行声开户观之乃亡妾也召入室而坐问其所要但求好茶总自烹与之啜讫总以小儿女已睡欲呼与相见妾曰不可渠年小恐惊之言讫辞去才出户不见【出闻奇录】
　　王绍
　　明经王绍夜深读书有人隔窓借笔绍借之于窓上题诗曰何人窓下读书声南斗阑干北斗横千里思家归不得春风肠断石头城诗讫寂然无声乃知非人也【出闻奇録】
　　王鲔
　　凤翔少尹王鲔礼部侍郎凝之叔父也年十四五与童儿軰戏于果园竹林下见二枯首为粪壤所没乃令小仆择浄地瘗之祭以酒馔其后数夕阴晦忽闻窓外窸窣有声良乆问之云某等受君深恩免在芜未知所酬聊愿驱策尔后凡有吉凶肸蠁间必来报如此数年遂与灵物通彻崔珙为度支使雅知于鲔一夕留饮家酿酒酣稍欢云有妓善歌者令召之良乆不至珙自入视之云理妆才罢忽病心痛请饮汤而出珙复坐鲔具言歌者仪貌珙怪问之云适见一人着短绫绯衣控马而去语未毕家仆报中恶救不返矣珙甚悲之鲔宻言有一事或可活之须得白牛头及酒一斛因召左右试令求觅有度支所用甚干事以善价取之不逾时而至鲔令扶歌者置于浄室榻上前以大盆盛酒横取板安牛头于其上设席焚香宻封其户且诫曰専伺之晓鼔一动闻牛吼当急开户可以活矣鲔遂去禁鼓忽鸣果闻牛吼开户视之歌者防喘盆酒悉干牛怒目出于外数日方能言云其夕治妆既毕有人促召出门乘马而行约数里见室宇华丽开筵张乐四座皆朱紫少年见歌者至大喜致于妓席欢笑方洽忽闻有人大呼声振庭庑座者皆失色相视妓乐俱罢俄见牛头人长丈余执防径趋而出无不狼狈而走唯歌者在焉牛头引于阶前背负而出行十数步忽觉卧于室内珙后宻询其事鲔终不言【出剧谈録】
　　李戴仁
　　江河边多伥往往呼人姓名应之者必溺乃死魂者诱之也李戴仁尝维舟于枝江县曲浦中月色皎然忽见一妪一男子出水面四顾失声云此有生人遽驰水面若履平地登岸而去当阳令苏汭居江陵尝夜归月明中见一美人被发所着裾裾殆似水湿汭戏云非江伥耶妇人怒曰唤我作奔而逐之汭走遇更廵方止见妇却返所来之路【出北梦琐言】
　　刘璪
　　汉江北邓州界地名穴口本无鎭戍有小河南流入于汉久为沙拥水道甚隘前江陵令刘璪丙子嵗往彼州访亲知至穴口宿旧知韩氏家家人曰邻村张家新妇卒来三日适来却活主人蹔往省之至夜韩家归云张妇为侧近庙神召去见其中外亲眷亡者咸在焉为庙神造军顿无人作饼故令召来见防上门外将士列坐言开穴口江水士卒踣沙手皆血流供顿毕乃放囬乡里未之信不久沙壖相次摧垫江路乃通【出北梦琐言】
　　李矩
　　成汭镇荆州有垫江县令崔令与主簿李矩不协邻于水火一旦羣盗劫县杀崔令贼过后矩入宅检校有一防子方避贼见矩以为与贼通明日言镇将众咸知矩与崔失欢颇疑之执送中州推问不伏遂解送江陵禁右厢狱厢吏速于具狱推吏常某言于判官范某曰李矩诋谰须栲防之范固不许常竟锻链以成之矩临刑戒家人多烧笔讼于地下才一月常某亡后李矩主簿见身范见矩至曰某受判官深恩非敢造次但防府只要为证耳及妻子以诚祈之乞容旬月区分家事虽无痛苦饮食如常但困惫逾月而卒【出北梦琐言】
　　陶福
　　蜀将陶福少年无赖偷狗屠牛后立功至郡守屯戍兴元府之西县得疾急命从人朱军将诣府迎医李令蔼令蔼与朱军将连骑驰往至夜抵西县近郭诸葛亮庙前见秉炬三对前道拥一人步行荷挍絷众人相从后有陶亲叟抱衣裘而随之令蔼先未识陶福朱军将指谓令蔼曰此是我家太尉胡为如此逡巡恐悚亦疑是晓至其营已闻家人哭声向来执録乃福之魂也【出北梦琐言】
　　巴川崔令
