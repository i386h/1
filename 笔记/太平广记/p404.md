<!-- { "loadSidebar": true } -->
　　杭州有王生者建中初辞亲之上国拾旧业将投于亲知求一官耳行至圃田下道寻访外家旧庄日晚栢林中见二野狐倚树如人立手执一黄纸文书相对言笑旁若无人生乃叱之不为变动生乃取弹因引满弹之且中其执书者之目二狐遗书而走王生遽徃得其书才一两纸文字梵书而莫究识遂缄于书袋中而去其夕宿于前店因话于主人方讶其事忽有一人防装来宿眼疾之甚若不可忍而语言分明闻王之言曰大是异事如何得见其书王生方将出书主人见患眼者一尾垂下牀因谓生曰此狐也王生遽书于懐中以手摸刀逐之则化为狐而走一更后复有人扣门王生心动曰此度更来当与刀箭敌汝矣其人隔门曰尔若不还我文书后无悔也自是更无消息王生秘其书缄縢甚宻行至都下以求官伺谒之事期方賖缓即乃典贴旧业田园卜居近坊为生生之计月余有一僮自杭州而至缞裳入门手执凶讣王生迎而问之则生已丁家难矣数日闻恸生因视其书则母之手字云吾本家秦不愿葬于外地今江东田地物业不可分毫破除但都下之业可一切处置以资防事备具皆毕然后自来迎接王生乃尽货田宅不候善价得其资备涂刍之礼无所欠少既而复篮舁东下以迎灵舆及至扬州遥见一船子上有数人皆喜笑歌唱渐近视之则皆王生之家人也意尚谓其家货之今属他人矣湏臾又有小弟妹搴而出皆防服笑语惊怪之际则其家人船上惊呼又曰郎君来矣是何服饰之异也王生潜令人问之乃闻其母惊出生遽毁其缞绖行拜而前母迎而问之其母骇曰安得此理王生乃出母送遗书乃一张空耳母又曰吾所以来此者前月得汝书云近得一官令吾尽货江东之产为入京之计今无可归矣及母出王生所寄之书又一空耳王生遂发使入京尽毁其防防之具因鸠集余资自淮却扶侍且徃江东所有十无一二才得数间屋仅以庇风雨而已有弟一人别且数嵗一旦忽至见其家道败落因徴其由王生具话夲末又述妖狐事曰但应以此为祸耳其弟惊嗟因出妖狐之书以示之其弟才执其书退而置于懐中曰今日还我天书言毕化作一狐而去【出灵怪録】
　　李自良
　　唐李自良少在两河间落拓不事生业好鹰鸟常竭囊货为韝绁之用马燧之镇太原也募以能鹰大从禽者自良即诣军门自上陈自良质状骁健燧一见悦之置于左右每呼鹰逐兽未尝不惬心快意焉数年之间累职至牙门大将因从禽纵鹰逐一狐狐挺入古圹中鹰相随之自良即下马乗势跳入圹中深三丈许其间朗明如烛见塼塌上有壊棺复有一道士长尺余执两纸文书立于棺上自良因掣得文书不复有他物矣遂臂鹰而出道士随呼曰幸留文书当有厚报自良不应乃视之其字皆古篆人莫之识明旦有一道士仪状风雅诣自良自良曰仙师何所道士曰某非世人以军昨日逼夺天符也此非军所宜有见还必有重报自良固不与道士因屏左右曰军神耳某能三年内致本军政无乃极所愿乎自良曰诚如此愿亦未可信如何道士即超然奋身上腾空中俄有仙人绛节玉童白徘徊空际以迎接之湏臾复下谓自良曰可不见乎此岂是妄言者耶自良遂再拜持文书归之道士喜曰将军果有福祚后年九月内当如约矣于时贞元二年也至四年秋马燧入觐太原耆旧有功大将官秩崇高者十余人从焉自良职最卑上问太原北门重镇谁可代卿者燧昏然不省唯记自良名氏乃奏曰李自良可上曰太原将校当有耆旧功勲者自良后辈素所未闻卿更思量燧仓卒不知所对又曰以臣所见非自良莫可如是者再三上亦未之许燧出见诸愧汗洽背私誓其心后必荐其年徳最髙者明日复问竟谁可代卿燧依前昏迷唯记举自良上曰当俟议定于宰相耳他日宰相入对上问马燧之孰贤宰相愕然不能知其余亦皆以自良对之乃拜工部尚书太原节度使也【出河东记】
　　李令绪
　　李令绪即兵部侍郎李纾堂兄其叔选授江夏县丞令绪因徃觐叔及至坐久门人报云某小娘子使家人传语唤入见一婢甚有姿态云娘子参拜兄嫂且得令绪逺到丞妻亦语云娘子能来此看儿侄否又云妹有何饮食可致之婢去后其叔谓令绪曰汝知乎吾与一狐知闻逾年矣湏臾使人赍大食器至黄衫奴舁并向来传语婢同到云娘子续来俄顷间乗四镮金饰轝仆从二十余人至门丞妻出迎见一妇人年可三十余双梳云髻光彩可鉴婢等皆以罗绮异香满宅令绪避入其妇升堂坐讫谓丞妻曰令绪既是子侄何不出来令绪闻之遂出拜谓曰我侄真大人君子之风坐良久谓令绪曰观君甚长厚心懐中应有急难于众人令绪亦知其故谈话尽日辞去后数来每至皆有珍经半年令绪拟归东洛其姑遂言此度阿姑得令绪心矣阿姑縁有厄拟随令绪到东洛可否令绪惊云行李贫迫要致车乗计无所出又云但许阿姑家事假车乗只将女子两人并向来所使婢金花去阿姑事令绪应知不必言也但空一衣笼令逐驰家人每至关津店家即略开笼阿姑暂过歇了开笼自然出行岂不易乎令绪许诺及发开笼见三四黒影入笼中出入不失前约至东都将到宅令绪云何处可安置金花云娘子要于仓中甚便令绪即洒扫仓宻为都置唯逐駞奴知之余家人莫有知者每有所要金花即自来取之阿姑时时一见后数月云厄已过矣拟去令绪问云欲徃何处阿姑云胡璿除豫州刺史縁二女成长湏有匹配今与渠处置令绪明年合格临欲选家贫无计乃徃豫州及入境见牓云我单门孤立亦无亲表恐有擅托亲故妄索供拟即获时申报必当科防徃来商旅皆胡使君清白干谒者絶矣令绪以此惧进退乆之不获已乃潜入豫州见有人叅谒亦无所得令绪便投刺使君即时引入一见极喜如故人云虽未奉见知公有难乆伫光仪来何晚也即授舘供给颇厚一州云自使君到未曽有如此每日入宅欢防但论时事亦不言他经月余令绪告别璿云即与处置路粮充选时之费便集县令曰璿自到州不曽有亲故扰李令绪天下俊秀某平生永展奉昨一见知是丈夫以此重之诸公合见耳今请赴选各湏与致粮食无令轻尠官吏素畏其威自县令已下赠绢无数十匹已下者令绪获绢千匹仍备行装又留宴别令绪因出防门见别有一门金花自内出云娘子在山亭院要相见及入阿姑已出喜盈顔色曰岂不能待嫁二女又云令绪买得甘子不与令姑太悭也令绪惊云实买得不敢持送笑云此戏言耳君所买者不堪阿姑自有上者与令绪将去命取之一一皆大如拳既别又唤令绪云时方艰难所将绢帛行李恐遇贼盗为之奈何乃曰借与金花将去但有事一念金花即当无事令绪行数日果遇盗五十余人令绪恐惧坠马忽思金花便见精骑三百余人自山而来军容甚盛所持器械光可以鉴杀贼略尽金花命骑士却掣驰仍处分兵马好去欲至京路店宿其主人女病云是妖魅令绪问主人曰是何疾答云似有妖魅歴诸医术无能暂愈令绪云治却何如主人珍重辞谢乞相救但得挍损报效不轻遂念金花须臾便至具陈其事略见女之病乃云易也遂结一璮焚香为呪俄顷有一狐甚疥疠防至坛中金花决之一百流血遍地遂逐之其女便愈及到京金花辞令绪令绪云逺劳相送无可赠别乃致酒馔饮酣谓曰既无形迹亦有一言得无难乎金花曰有事但言令绪云愿闻阿姑家事来由也对曰娘子本某太守女其叔父昆弟与令绪不逺嫁为蘓氏妻遇疾终金花是从嫁后数月亦卒故得在娘子左右天帝配娘子为天狼将军夫人故有神通金花亦承阿郎余防胡使君即阿郎亲子侄昨所治店家女其狐是阿郎门侧役使此軰甚多金花能制之云鋭骑救难者是天兵金花要唤不复多少令绪谢之云此何时当再防金花云本以姻缘遇合只到今日自此姻縁断絶便当永辞令绪惆怅良久传谢阿姑千万珍重厚与金花赠遗悉不肯受而去胡璿后歴数州刺史而卒【出腾听异志録】
　　裴少尹
　　唐贞元中江陵少尹裴君者亡其名有子十余嵗聪敏有文学风貎明秀裴君深念之后病旬日益甚医药无及裴君方求道术士用呵禁之冀瘳其苦有叩门者自称髙氏子以符术为业裴即延入令视其子生曰此子非他疾乃妖狐所为耳然某有术能愈之即谢而祈焉生遂以符术考召近食顷其子忽起曰某病今愈裴君大喜谓高生为真术士具食饮已而厚赠缗帛谢遣之生曰自此当日日来耳遂去其子他疾虽愈而神魂不足徃徃狂语或笑哭不可禁高生每至裴君即以此且祈之生曰此子精魄已为妖魅所撃今尚未还耳不旬日当间幸无以忧裴信之居数日又有王生者自言有神符能以呵禁除去妖魅疾来谒裴与语谓裴曰闻君爱子病且未瘳愿得一见矣裴即使见其子生大惊曰此郎君病狐也不速治当加甚耳裴君因话高生王笑曰安知高生不为狐乃坐方设席为呵禁高生忽至既入大骂曰奈何此子病愈而乃延一狐于室内耶即为病者耳王见高来又骂曰果然妖狐今果至安用为他术考召哉二人纷然相诟辱不已裴氏家方大骇异忽有一道士至门私谓家僮曰闻裴公有子病狐吾善视汝但告请入谒家僮驰白裴君出话其事道士曰易愈耳入见二人二人又诟曰此亦妖狐安得为道士惑人道士亦骂之曰狐当还郊野墟墓中何为挠人乎既而闭户相鬬殴数食顷裴君益恐其家僮惑计无所出及暮閴然不闻声开视三狐皆仆地而喘不能动矣裴君尽鞭杀之其子后旬月乃愈矣【出宣室志】

　　太平广记卷四百五十三
　　钦定四库全书
　　太平广记卷四百五十四　宋　李昉等　编狐八
　　张简栖　　　　薛防　　　　计真
　　刘元鼎　　　　张立本　　　姚坤
　　尹瑗　　　　　韦氏子
　　张简栖
　　南阳张简栖唐贞元末于徐泗间以放鹰为事是日初晴鹰撃拏不中腾冲入云路简栖望其踪与徒从分头逐觅俄至夜可一更不觉至一古墟之中忽有火烛之光迫而前乃一塜穴中光明耳前觇之见狐凭几寻读册子其旁有群防益汤茶送果栗皆人拱手简栖怒呵之狐惊走拾册子入深黒穴中藏简栖以鹰竿挑得一册子乃归至四更宅外闻人呌索册子声出觅即无所见至明皆失所在自此夜夜来索不已简栖深以为异因携册子入郭欲以示人徃去郭可三四里忽逢一知已相揖问所徃简栖乃取册子话狐状前人亦惊笑接得册子便鞭马疾去廻顾简栖曰谢以册子相还简栖逐之转其人变为狐马变为麞不可及廻车入郭访此宅知已元在不出方知狐来夺之其册子装束一如人者纸墨亦同皆狐书不可识简栖犹録得头邉三数行以示人今列于后【缺文】
　　薛防
　　贞元末骁卫将军薛防寓居永寜龙兴观之北多妖狐夜则纵横逢人不忌防举家惊恐莫知所如或谓曰妖狐最惮猎犬西隣李太尉第中鹰犬颇多何不假其骏异者向夕以待之防深以为然即诣西邻子弟具述其事李氏喜闻覊三犬以付焉是夕月明防纵犬与家人軰宻觇之见三犬皆羁靮三狐跨之奔走庭中东南西北靡不如意及晓三犬因殆寝而不食才暝复为乗跨广庭蹴踘大稍留滞鞭防备至防无奈何竟徙焉【出集异记】
　　计真
