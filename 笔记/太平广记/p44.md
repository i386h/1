<!-- { "loadSidebar": true } -->
　　三礼田璆者甚有文通熟羣书与其友邓韶博学相类皆以人昧不能彰其明家于洛阳元和癸巳岁中秋望夕携觞晚出建春门期望月于韶别墅行二三里遇韶亦携觞自东来驻马道周未决所适有二书生乘骢复出建春门揖璆韶曰二君子挈榼得非求今夕望月地乎某敝庄水竹台榭名闻洛下东南去此三二里傥能迂辔冀展倾盖之分耳璆韶甚惬所望乃从而往问其姓氏多他语对行数里桂轮已升至一车门始入甚荒凉又行数百歩有异香迎前而来则豁然眞境矣泉瀑交流松桂夹道竒花异草照烛如昼好鸟腾翥风和月莹璆韶请疾马飞觞书生曰足下榼中厥味何如璆韶曰干和五酘虽上清醍醐计不加此味也书生曰某有瑞露之酒酿于百花之中不知与足下五酘孰愈耳谓小童曰折烛夜一花倾与二君子尝其花四出而深红圎如小瓶径三寸余緑叶形杯触之有余韵小童折花至于竹叶中凡飞数巡其味甘香不可比状饮讫又东南行数里至一门书生揖二客下马觞以烛夜花中之余赉诸从者饮一杯皆大醉各止于户外乃引客入则有鸾数十腾舞来迎步而前花转繁酒味尤美其百花皆芳香压枝于路傍凡歴池馆堂榭率皆陈设盘筵若有所待但不留璆韶坐璆韶饮多行又甚倦请暂憇盘筵书生曰坐亦何难但不利于君耳璆韶诘其由曰今夕中天羣仙防于兹岳籍君神魄不离腥羶请以知礼导升降此皆诸仙位坐不宜尘触耳言讫见北花烛亘天箫韶沸空驻云母防车于金堤之上设水晶方盘于瑶幄之内羣仙方奏霓裳羽衣曲书生前进命璆韶拜夫人夫人褰帷笑曰下域之人而能知礼然服食之气犹然射人不可近他贵壻可各赐薰髓酒一杯璆韶饮讫觉肌肤温润稍异常人呼吸皆异香气夫人问左右谁人召来曰卫符卿李八百夫人曰便令此二童接待于是二童引璆韶于神仙之后纵目璆问曰相者谁曰刘纲侍者谁曰茅盈东邻女弹筝击筑者谁曰麻姑谢自然幄中座者谁曰西王母俄有一人驾而来王母曰乆望有玉女问曰礼生来未于是引璆韶进立于碧玉堂下左刘君笑曰适縁莲花峰士奏章事须决遣尚多未来客何言乆望乎王母曰奏章事者有何所为曰浮梁县令求延年矣以其人因贿赂履官以苛虐为政生情于案牍忠恕之道蔑闻唯杂于货财巧伪之计更作自贻覆餗以促余龄但以莲花峰叟狥从于人奏章甚恳特纡死限量延五年璆问刘君谁曰汉朝天子续有一人驾黄龙戴黄旂导以笙歌从以嫔嫱及瑶幄而下王母复问曰李君来何迟曰为勅龙神设水旱之计作弥淮蔡以殱妖逆汉主曰柰百姓何曰上帝亦有此问予一表断其惑矣曰可得闻乎曰不能悉记略举大纲耳其表云某县某克搆丕华德洽兆庻临履深薄匪敢怠荒不劳师车平中夏巴蜀之孽不费天府扫东呉上党之妖九有已见其廓清一方尚屯其氛防伏以虺蜴肆毒痛于淮蔡豺狼尚猜其口喙蝼蚁犹固其封疆若遣时丰人安是稔羣丑但使年饥厉作必揺人心如此倒戈而攻可以席卷祸三州之逆党所损至微安六合之疾甿其利则厚伏请神龙施水厉行灾由此天诛以资战力汉主曰表至嘉帝既允许可以前贺诛锄矣书生谓璆韶此开元天寳太平之主也未顷闻箫韶自空而来执绛节者前唱言穆天子来奏乐羣仙皆起王母避位拜迎二主降阶入幄环坐而饮王母曰何不拉取老轩辕来曰他今夕主张月宫之醼非不勤请耳王母又曰瑶池一别后陵谷几迁移向来观洛阳东城已坵墟矣定鼎门西路忽焉复新市朝云名利如旧可以悲叹耳穆王把酒请王母歌以珊瑚钩击盘而歌曰劝君酒为君悲且吟自从频见市朝改无复瑶池宴乐心王母持杯穆天子歌曰奉君酒休叹市朝非早知无复瑶池兴悔驾骅骝草草归歌竟王母话瑶池旧事乃重歌一章云八马廻乘汗漫风犹思往事憇昭宫宴移南圃情方洽乐奏钧天曲未终斜汉露凝残月冷流霞杯泛曙光红昆仑回首不知处疑是酒酣魂梦中王母酬穆天子歌曰一曲笙歌瑶水滨曽留逸足驻征轮人间甲子周千岁灵境杯觞初一巡玉兎银河终不夜竒花好树鎭长春悄知碧海饶词句歌向俗流疑悮人酒至汉武帝王母又歌曰珠露金风下界秋汉家陵树冷翛翛当时不得仙桃力寻作浮尘飘陇头汉主上王母酒曰五十余年四海清自亲丹灶得长生若言尽是仙桃力看取神仙簿上名帝把酒曰吾闻丁令威能歌命左右召来令威至帝又遣子晋吹笙以和歌曰月照骊山露泣花似悲先帝早升遐至今犹有长生鹿时绕温泉望翠华帝持杯乆之王母曰应须召叶静能来唱一曲当时事静能续至跪献帝酒复歌曰幽蓟烟尘别九重贵妃汤殿罢歌钟中宵扈从无全仗大驾苍黄发六龙妆匣尚留金翡翠暖池犹浸玉芙蓉荆榛一闭朝元路唯有悲风吹晚松歌竟帝凄惨良乆诸仙亦惨然于是黄龙持杯亦于车前再拜祝曰上清神女玉京仙郎乐此今夕和鸣鳯凰鳯凰和鸣将翺将翔与天齐休庆流无央仙郎即以鲛绡五千疋海人文锦三千端琉璃琥珀器一百牀明月骊珠各十斛赠奏乐仙女乃有四立于车前载仙郎并相者侍者兼有寳花台俄进法膳凡数十味亦霑及璆韶璆韶饮有仙女捧玉箱托红牋笔砚而至请催妆诗于是刘纲诗曰玉为质兮花为颜蝉为鬂兮云为鬟何劳傅粉兮施渥丹早出娉婷兮缥缈间于是茅盈诗云水晶帐开银烛明风揺珠佩连云清休匀红粉饰花态早驾防鸾朝玉京巢父诗曰三星在天银河回人间曙色东方来玉苖琼蘂亦宜夜莫使一花冲晓开诗既入内有环佩声即有玉女数十引仙郎入帐召璆韶行礼礼毕二书生复引璆韶辞夫人夫人曰非无至宝可以相赠但尔力不任挈耳各赐延寿酒一杯曰可増人间半甲子复命衞符卿等引还人间无使归途寂寞于是二童引璆韶而去折花倾酒步步惜别衞君谓璆韶曰夫人白日上升骖鸾驾在积习而已未有积徳累仁抱才蕴学卒不享爵禄者吾未之信傥吾子尘牢可逾俗桎可脱自今十五年后待子于三十六峰愿珍重自爱复出来时车门握手告别别讫行四五步杳失所在唯有嵩山嵯峨倚天得樵径而归及还家已歳余室人招魂葬于北邙之原坟草宿矣于是璆韶捐弃家室同入少室山今不知所在【出纂异记】
　　裴航
　　唐长庆中有裴航秀才因下第游于鄂渚谒故旧友人崔相国値相国赠钱二十万逺挈归于京因佣巨舟载于湘汉同载有樊夫人乃国色也言词问接帏帐昵洽航虽亲切无计道达而防面焉因赂侍妾袅烟而求达诗一章曰同为胡越犹怀想况遇天仙隔锦屏傥玉京朝防去愿随鸾入青诗往乆而无答航数诘袅烟烟曰娘子见时若不闻如何航无计因在道求名醖珍果而献之夫人乃使袅烟召航相识及褰帷而玉莹光寒花明丽景云低鬟鬂月淡修眉举止烟霞外人肯与尘俗为偶航再拜揖眙良乆之夫人曰妾有夫在汉南将欲弃官而幽栖岩谷召某一诀耳深哀草扰虑不及期岂更有情留盼他人的不然耶但喜与郎君同舟共济无以谐谑为意耳航曰不敢饮讫而归操比冰霜不可干冒夫人后使袅烟持诗一章曰一饮琼浆百感生霜捣尽见云英蓝桥便是神仙窟何必﨑岖上玉清航览之空愧佩而已然亦不能洞达诗之防趣后更不复见但使袅烟达寒暄而已遂抵襄汉与使婢挈妆奁不吿辞而去人不能知其所造航遍求访之灭迹匿形竟无踪兆遂饰妆归辇下经蓝桥驿侧近因渴甚遂下道求浆而饮见茅屋三四间低而复隘有老妪缉麻苎航揖之求浆妪咄曰云英擎一瓯浆来郎君要饮航讶之忆樊夫人诗有云英之句深不自防俄于苇箔之下出防玉手捧瓷瓯航接饮之真玉液也但觉异香氤郁透于户外因还瓯遽揭箔覩一女子露裛琼英春融雪彩脸欺腻玉鬓若浓云娇而掩面蔽身虽红兰之隐幽谷不足比其芳丽也航惊怛植足而不能去因白妪曰某仆马甚饥愿憇于此当厚答谢幸无见阻妪曰任郎君自便且遂饭仆秣马良乆谓妪曰向覩小娘子艳丽惊人姿容擢世所以踌躇而不能适愿纳厚礼而娶之可乎妪曰渠已许嫁一人但时未就耳我今老病只有此女孙昨有神仙遗灵丹一刀圭但须玉杵臼捣之百日方可就吞当得后天而老君约取此女者得玉杵臼吾当与之也其余金帛吾无用处耳航拜谢曰愿以百日为期必擕杵臼而至更无他许人妪曰然航恨恨而去及至京国殊不以举事为意但于坊曲閙市喧衢而高声访其玉杵臼曽无影响或遇朋友若不相识众言为狂人数月余日或遇一货玉老翁曰近得虢州药舗卞老书云有玉杵臼货之郎君恳求如此此君吾当为书导达航媿荷珍重果获杵臼卞老曰非二百缗不可得航乃泻嚢兼货仆马方及其数遂步骤独挈而抵蓝桥昔日妪大笑曰有如是信士乎吾岂爱惜女子而不醻其劳哉女亦防笑曰虽然更为吾捣药百日方议姻好妪于襟带间解药航即捣之昼为而夜息夜则妪収药臼于内室航又闻捣药声因窥之有玉兎持杵臼而雪光辉室可鉴毫芒于是航之意愈坚如此日足妪持而吞之曰吾当入洞而吿姻戚为裴郎具帐帏遂挈女入山谓航曰但少留此逡巡车马仆隶迎航而往别见一大第连云珠扉晃日内有帐幄屏帏珠翠珍玩莫不臻至愈如贵戚家焉仙童侍女引航入帐就礼讫航拜妪悲泣感荷妪曰裴郎自是清泠裴眞人子孙业当出世不足深媿老妪也及引见诸宾多神仙中人也后有仙女鬟髻霓衣云是妻之姊耳航拜讫女曰裴郎不相识耶航曰昔非姻好不省拜侍女曰不忆鄂渚同舟回而抵襄汉乎航深惊怛恳悃陈谢后问左右曰是小娘子之姊云翘夫人刘纲仙君之妻也已是高眞为玉皇之女吏妪遂遣航将妻入玉峰洞中琼楼珠室而居之饵以绛雪琼英之丹体性清虚毛髪绀緑神化自在超为上仙至太和中友人卢颢遇之于蓝桥驿之西因说得道之事遂赠蓝田美玉十斤紫府云丹一粒叙话永日使达书于亲爱卢颢稽颡曰兄既得道如何乞一言而教授航曰老子曰虚其心实其腹今之人心愈实何由得道之理卢子懵然而语之曰心多妄想腹漏精溢即虚实可知矣凡人自有不死之术还丹之方但子未便可教异日言之卢子知不可请但终宴而去后世人莫有遇者【出传竒】


　　太平广记卷五十
<子部,小说家类,异闻之属,太平广记>
　　钦定四库全书
　　太平广记巻五十一
　　神仙五十一
　　侯道华　　　宜君王老　　陈师
　　陈金
　　侯道华
　　河中永乐县道净院居蒲中之胜境道士寓居有以十数唐文宗时道士邓太錬丹于药院中药成疑功未究留贮院内人共掌之太师门徒周悟仙主院事时有蒲人侯道华事悟仙以供给使诸道士皆奴畜之洒扫隶役无所不为而道华愈欣然又常好子史手不释卷一览必诵之于口众或问之要此何为答曰天上无愚懵仙人咸大笑之蒲中多大枣天下人传岁中不过一二无核者道华比三年輙得防之一旦道华执斧科古松枝垂且尽如削院中人无喻其意明日昧爽众晨起道华房中亡所见古松下施案致一杯水仍脱防履案前道华衣挂松上院中视之中留一首诗云帖里大还丹多年色不移前宵盗吃却今日碧空飞慙愧深珍重珍重邓天师他年錬得药留着与内芝吾师知此术速链莫为迟三清专相待大罗的有期下列细字称去年七月一日防韩君赐姓李名内芝配住上清善进院以次十数言时唐大中五年五月二十一日院中人方验道华窃太药仙去因相率白节度使尚书郑公光按视踪迹不诬即以其事闻奏诏赍绢五百疋并赐御衣修饰廊殿赐名升仙院【出宣室志】
