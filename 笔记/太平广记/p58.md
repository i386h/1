<!-- { "loadSidebar": true } -->
　　崔少者唐汾州刺史崔恭之小女也其母梦神人衣绡衣驾红龙持紫函授于碧云之际乃孕十四月而生少既生而异香袭人端丽殊絶绀发覆目耳珰及颐右手有文曰卢自列妻后十八年归于卢陲陲小字自列嵗余陲从事闽中道过建溪逺望武夷山忽见碧云自东峰来中有神人翠冠绯裳告陲曰玉华君来乎陲怪其言曰谁为玉华君曰君妻即玉华君也因是反告之妻曰扶桑夫人紫霄元君果来迎我事已明矣难复隐讳遂整衣出见神人对语乆之然夫人之音陲莫能辨逡巡揖而退陲拜而问之曰少虽胎育之人非阴隲所积昔居无欲天为玉皇左侍书諡曰玉华君主下界三十六洞学道之流每至秋分日即持簿书来访志道之士尝贬落所犯为与同宫四人退居静室嗟叹其亊恍惚如有欲想太上责之谪居人世为君之妻二十三年矣又遇紫霄元君已前至此今不复近附于君矣至闽中日独居静室陲既骇异不敢辄践其间往往有女真或二或四衣长绡衣作古鬟髻周身光明烛燿如昼来诣其室升堂连榻笑语通夕陲至而看之亦皆天人语言不可明辨试问之曰神仙秘宻难复漏泄沉累至重不可不隐陲守其言诫亦常隐讳洎陲罢府恭又解印组得家于洛阳陲以妻之誓不敢陈泄于恭后二年谓陲曰少之父夀算止于二月十七日某虽神仙中人生于人世为有抚养之恩若不救之枉其报矣乃请其父曰大人之命将极于二月十七日少受劬劳之恩不可不防遂发绛箱取扶桑大帝金书黄庭内景之书致于其父曰大人之夀常数极矣若非此书不可救免今将授父可读万徧以延一纪乃令恭沐浴南向而跪少当几授以功章写于青封以素函奏之上帝又召南斗注生真君附奏上帝须臾有三朱衣人自空而来跪少前进脯羞噏酒三爵手持功章而去恭大异之私讯于陲陲讳之经月余遂命陲语曰玉清真侣将雪予于太上今复召为玉皇左侍书玉华君主化元精炁施布仙品将欲反神还于无形复侍玉皇归彼玉清君莫泄是言遗予父母之念又以救父之事泄露神仙之术不可乆留人世之情毕于此矣陲跪其前呜呼流涕曰下界蚁虱黩汚仙上永沦浊不得升举乞赐指喻以救沉痼乆永不忘其恩少曰予留诗一首以遗子予上界天人之书皆云龙之篆下界见之或损或益亦无防者子当执管记之其词曰
　　得之一元　匪受自天　太老之真　无上之仙光含影藏　形于自然　真安匪求　神之乆留淑美其真　体性刚柔　丹霄碧虚　上圣之俦百嵗之后　空于坟丘
　　陲载拜受其辞晦其义理跪请讲贯以为指明少曰君之于道犹未熟习上仙之韵昭明有时至景申年中遇琅琊先生能达其防与君开释方见天路未间但当保之言毕而卒九日塟举棺如空发榇视之留衣而蜕处室十八居闽三归洛二在人间二十三年后陲与恭皆保其诗遇儒道适达者示之竟不能防至景申年中九疑道士王方古其先琅琊人也游华岳道次于陜郊时陲亦客于其郡因诗酒夜话论及神仙之事时防中皆贵道尚德各征其异殿中侍御史郭固左拾遗齐推右司马韦宗卿王建皆与崔恭有旧因审少之事于陲陲出涕泣恨其妻所留之诗絶无防者方古请其辞吟咏须臾即得其防叹曰太无之化金华大仙亦有传于后学哉时坐客耸听其辞句句解释流如贯珠凡数千言方尽其义因命陲执笔尽书先生之辞目曰少珠心镜好道之士家多藏之【出少本传】
　　妙女
　　唐贞元元年五月宣州旌德县崔氏婢名妙女年可十三四夕汲庭中忽见一僧以锡杖连击三下惊怖而倒便言心痛须臾迷乱针灸莫能知数日稍间而吐痢不息及瘥不复食食辄呕吐唯饵蜀葵花及盐茶既而清瘦爽彻顔色鲜华方説初昏迷之际见一人引乘白雾至一处宫殿甚严悉如释门西方部其中天仙多是妙女之族言本是提头頼咤天王小女为泄天门间事故谪堕人世已两生矣頼咤王姓韦名寛弟大号上尊夫人姓李号善伦东王公是其季父名括第八妙女自称小娘言父与姻族同游世间寻索今于此方得见前所见僧打腰上欲女吐泻藏中恶俗气然后得升天天上居处华盛各有姻戚及奴婢与人间不殊所使奴名羣角婢名金霄偏【阙】凤楼其前生有一子名遥见并依然相识昨来之日于金桥上与儿别赋诗惟记两句曰手攀桥柱立滴泪天河满时自吟咏悲不自胜如此五六日病卧叙先世事一旦忽言上尊及阿母并诸天仙及仆隶等悉来叅谢即托灵而言曰小女愚昧落在人间乆蒙存防相媿无极其家初甚惊惶良乆乃相与问答仙者悉慿之叙言又曰暂借小女子之宅与世人言语其上尊语即是丈夫声气善伦阿母语即是妇人声各变其语如此或来或往日月渐乆谈谐戏谑一如平人每来即香气满室有时酒气有时莲花香气后妙女本状如故忽一日妙女吟唱是时晴朗空中忽有片云如席徘徊其上俄而云中有笙声声调清锵举家仰听感动精神妙女呼大郎复唱其声转厉妙女讴歌神色自若音韵竒妙清畅不可言又曲名桑柳条又言阿母适在云中如此竟日方散旬时忽言家中二人欲有肿疾吾代其患之数日后妙女果背上脇下各染一肿并大如杯楚痛异常经日其主母见此痛苦令求免之妙女遂防防如卧忽语令添香于钟楼上呼天仙忏念其声清亮悉与西方相应如此移时醒悟肿消须臾平复后有一婢卒染病甚困妙女曰我为尔白大郎请兵救女即如睡状须臾却醒言兵已到急令洒扫添香浄室遂起支分兵马匹配几人于某处检校几人于病人身上束缚邪鬼其婢即瘥如故言见兵马形像如笔画神王头上着胡帽子悉金钿也其家小女子见良乆乃灭大将军姓许名光小将曰陈万每呼之驱使部位甚多来往如风雨声更旬时忽言织女欲嫁须往看之又睡醒而説婚嫁礼一如人间言女名垂陵子嫁薛氏事多不备纪其家常令妙女绣忽言今要暂去请婢凤楼代绣如此竟日便作凤楼姿容精神时异绣作巧妙疾倍常时而不与人言语时时俛首笑乆之言却即复本态无凤楼状也言大郎欲与僧伽和尚来看娘子即扫室添香煎茶待之须臾遂至传语问讯妙女忽笑曰大郎何为与上人相扑此时举家俱闻牀上蹴声甚厉良乆乃去有时言向西方饮去遂吐酒竟日醉卧一夕言将娘子一魂小娘子一魂游看去使与善伦友言笑是夕娘子等并梦向一处与众人游乐妙女至天明便问娘子梦中事一一皆同如此月余絶食忽一日悲咽而言大郎阿母唤某归甚凄怆苦言乆在世间恋慕娘子不忍舍去如此数日涕泣又言不合与世人往来汝意须住如之奈何便向空中辞别词颇郑重从此渐无言语告娘子曰某相恋不去既在人间还须饮食但与某一红衫子着及泻药如言与之遂渐饮食虽时説未来事皆无应其有繁细不能具录其家纪事状尽如此不知其婢后复如何【出通幽记】
　　吴清妻
　　唐元和十二年虢州湖城小里正吴清妻杨氏号监真居天仙乡车谷村因头疼乃不食自春及夏每静坐入定皆数日村邻等就看三度见得药共二十一丸以水下玉液浆两椀令煎茶饮四月十五日夜更焚香端坐忽不见十七日县令自焚香祝请其夜四更牛驴惊见墙上中衫子逡巡牛屋上见杨氏裸坐衣服在前肌肉极冷扶至院与村舍焚香声磬至辰时方醒称十四日午时见仙鹤语云洗头十五日沐浴五更有女冠二人并龙驾五色云来乃乘鹤去到仙方台见道士云华山有同行伴五人煎茶汤相待汴州姓吕名德真仝州姓张名仙真益州姓马名辨真宋州姓王名信真又到海东山头树木多处及吐畨界山上五人皆相随却至仙方台见仙骨有尊师云此杨家三代仙骨令礼拜却请归云有父在年老遂还有一女冠乗鹤送来云得受仙诗一首又诗四并书于后云道啓真心觉渐清天敎絶粒应精诚雪外仙歌笙管合花间风引歩虚声其二曰心清境静闻妙香忆昔期君隐处当一星莲花山头饭黄精仙人掌上经其三曰飞鸟莫到人莫攀一隐十年不下山袖中短书谁为达华山道士卖药还其四曰日落焚香坐醒坛庭花露湿渐更阑净水仙童调玉液春霄羽客化金丹其五曰摄念精思引彩霞焚香虚室对烟花道合云霄游紫府湛然真境瑞皇家【出逸史】太平广记卷六十七
　　钦定四库全书
　　太平广记卷六十八
　　女仙十三
　　郭翰　　　　杨敬真　　　封陟
　　郭翰
　　太原郭翰少简贵有清标姿度美秀善谈论工草早孤独处当盛暑乗月卧庭中时有清风稍闻香气渐浓翰甚怪之仰视空中见有人冉冉而下直至翰前乃一少女也明艶絶代光彩溢目衣绡之衣曵霜罗之帔戴翠翘鳯凰之冠蹑琼文九章之履侍女二人皆有殊色感荡心神翰整衣巾下牀拜谒曰不意尊灵降愿垂徳音女防笑曰吾天上织女也久无主对而佳期阻旷幽态盈懐上帝赐命逰人间仰慕清风愿托神契翰曰非敢望也益深所感女为敕侍婢净扫室中张霜雾丹縠之帏施水晶玉华之簟转防风之扇宛若清秋乃防手升堂觧衣共卧其衬体轻红绡衣似小香囊气盈一室有同心龙脑之枕覆双缕鸳文之衾柔肌腻体深情宻态妍艶无匹欲晓辞去面粉如故为试拭之乃本质也翰送出户凌云而去自后夜夜皆来情好转切翰戱之曰牛郎何在那敢独行对曰隂阳变化闗渠何事且河汉隔絶无可复知縦复知之不足为虑因抚翰心前曰世人不明瞻瞩耳翰又曰卿已托灵辰象辰象之门可得闻乎对曰人间观之只见是星其中自有宫室居处羣仙皆逰观焉万物之精各有象在天成形在地下人之变必形扵上也吾今观之皆了了自识因为翰指列宿分位尽详纪度时人不悟者翰遂洞知之后将至七夕忽不复来经数夕方至翰问曰相见乐乎笑而对曰天上那比人间正以感运当尔非有他故也君无相忌问曰卿来何迟答曰人中五日彼一夕也又为翰致天厨悉非世物徐视其衣并无缝翰问之谓翰曰天衣本非针线为也每去辄以衣服自随经一年忽扵一夕顔色凄恻涕流交下执翰手曰帝命有程便可永诀遂呜咽不自胜翰惊惋曰尚余防日在对曰只今夕耳遂悲泣彻晓不眠及旦抚抱为别以七寳椀一留赠言明年某日当有书相问翰答以玉环一双便履空而去廻顾招手良久方灭翰思之成疾未尝暂忘明年至期果使前者使女书函致翰遂开封以青缣为铅丹为字言词清丽情意重叠书末有诗二首诗曰河汉虽云濶三秋尚有期情人终已矣良防更何时又曰朱阁临清汉琼宫御紫房佳期情在此只是断人膓翰以香牋答书意甚慊切并有酬赠诗二首诗曰人世将天上由来不可期谁知一廻顾交作两相思又曰赠枕犹香泽啼衣尚泪防玉顔霄汉里空有往来魂自此而絶是年太史奏织女星无光翰思不已凡人间丽色不复措意复以继嗣大义湏婚强娶程氏女所不称意复以无嗣遂成反目翰后官至侍御史而卒【出灵怪集】
　　杨敬真
