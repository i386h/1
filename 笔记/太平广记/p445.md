<!-- { "loadSidebar": true } -->
　　师云长安永宁坊东南是金盏地安邑里西是玉盏地后永宁为王锷宅安邑为北平王马燧宅后王马皆进入官王宅累赐韩正史宪诚李载义等所谓金盏破而成焉马燧为奉诚园所为玉盏破而不完也又一说李吉甫安邑宅及牛僧孺新昌宅师号李宅为玉杯一破无复可全金椀或复庻可再制牛宅本将作大匠康宅自辨冈阜形势以其宅当出宰相后每年命相有按必引颈望之宅竟为僧孺所得李后为梁新所有【出卢氏杂记】
　　江西驿官
　　江西有驿官以干事自任白刺史驿已理请一阅之乃徃初一室为酒库诸毕熟其外画神问曰何也曰杜康刺史曰功有余也又一室曰茶库诸茗毕贮复有神问何也曰陆鸿渐刺史益喜又一室曰库诸茹毕备复有神问何神也曰蔡伯喈刺史大笑曰君误矣【出国史】
　　王仲舒
　　王仲舒为郎官与马逢友善每责逢曰贫不可堪何不求碑志相救逢曰适见谁家走马呼毉吾可待也【出国史】
　　周愿
　　元和中郎吏数人省中纵酒话平生各有爱尚及憎怕者或言爱图画及博奕或怕妄与佞工部员外周愿独云爱宣州观察使怕大虫【出传载】
　　张荐
　　张荐自筮仕至秘书监常带使职三入蕃殁于赤岭【出传载】
　　莲花漏
　　越僧僧澈得莲花漏于庐山之江西观察使韦丹初惠远以山中不知更漏乃取铜叶制器状如莲花置盆水上底孔漏水半之则沉每昼夜十二沉为行道之节虽冬夏短长云隂月黑无所差也【出国史】
　　唐衢
　　进士唐衢有文学老而无成善哭每发一声音调哀切遇人事有可伤者衢辄哭之闻者涕泣甞游太原遇享军酒酣乃哭满座不乐主人为之罢宴【出国史】
　　脂粉钱
　　湖南观察使有夫人脂粉钱者自顔杲卿妻始之也桞州刺史亦有此钱是一军将为刺史妻致不亦谬乎【出嘉话録】
　　韦执
　　元和初韦执贬崖州司戸军刺史李甲怜其覊旅乃举牒云前件官久在相庭颇谙公事幸期佐理勿惮縻贤事须请摄军事衙推【出岭南异物志】
　　李光顔
　　李光顔有大功于时位望通显有女未适人幕客谓其必选嘉壻因从容乃盛誉一郑秀才词学门阀人韵风流兾光顔以子妻之他日又言之光顔乃谢幕客曰光顔一健儿也遭逢多难偶立防功岂可妄求名族以掇流言者乎某自己选嘉壻诸贤未知乃召一典客小吏指之曰此为某女之匹也即擢升近职仍分财而资之从事闻之咸以为惬当矣按光顔居鼎盛文朝虑藏之祸事当逺害理在避嫌岂敢结强宗固隳本志者欤与夫必娶国髙求婚王谢者不其逺哉【出北梦言】
　　李益
　　长庆初赵宗儒为太常卿赞郊庙之礼罢相三十余年年七十六众论其精健有常侍李益笑曰赵乃仆为东府试官所送进士也【出摭言】
　　吴武陵
　　长庆中李渤除桂管观察使表名儒吴武陵为副使故事副车上任具槖鞬通谢又数日于毬塲致宴酒酣吴乃闻妇女于看棚聚观意甚耻之吴既气欲复其辱乃止台盘坐褰衣躶露以溺渤既酒见之大怒命卫士送衙司枭首时有衙挍水兰知其不可遂以礼而救止多遣人卫之渤醉极扶归寝至夜艾而觉闻家人聚哭甚悲惊而问焉乃曰昨闻设亭諠噪又闻命衙司斩副使不知其事忧及于祸是以悲耳渤大惊亟命逓使问之水兰具启昨虽奉严防未敢承命今副使犹寝在衙院无苦渤迟明早至衙院卑词引过賔主上下俱自刻责益相敬时未有监军于是乃奏水兰牧于宜州以酧之武陵虽有文华而强悍激许为人所畏又甞为容州部内史賍罪狼籍刺史令广州幕吏鞫之吏少年亦自科第殊不假贷持之甚急武陵不胜其愤因题诗路左佛堂曰雀儿来逐风高下视鹰鹯意气豪自谓能生千里翼黄昏依旧入蓬蒿【出本事诗】
　　韦干度
　　韦干度为殿中侍御史分司东都牛僧孺以制科刺首除伊阙尉台干度不知僧孺授官之本问何色出身僧孺对曰进士又曰安得入畿僧孺对曰某制防连捷忝为刺头僧孺心甚有所讶归以告韩愈愈曰公诚小生韦殿中固当不知愈及第十有余年猖狂之名已满天下韦殿中尚不知之子何怪焉【出干子】
　　赵宗儒
　　赵宗儒检挍左仆射为太常卿太常有师子乐备五方之色非朝防聘享不作至是中人掌教坊之乐者移牒取之关白宗儒忧恐不已相座责以懦怯不任事改换散秩为太子少师【出卢氏杂説】
　　席防
　　韩愈初贬之制舍人席防为之词曰早登科第亦有声名席既物故友人多言曰席无令子弟岂不病隂毒伤寒而宗儒不敢违以状白宰相宰相以为事任有司其事不舍与不洁韩曰席不吃不洁太迟人曰何也曰出语不当岂不忿责词云亦有声名耳【出嘉话録】
　　刘禹锡
　　牛僧儒赴举之秋每为同袍见忽甞投贽于缺刘禹锡对客展卷飞笔涂窜其文且曰必先辈期至矣虽拜谢咙嘱终为怏怏歴三十余歳刘转汝州僧孺镇汉南枉道驻旌信宿酒酣笔以诗喻之刘承诗意才悟徃年改牛文卷因戒子咸佐承雍等曰吾立成人之志岂料为非况汉南尚书高识逺量罕有其比昔主父偃家为孙所夷嵇叔夜身死钟防之口是以魏武戒其子云吾大忿怒小过失愼勿学焉汝辈修进守中为上也僧孺诗曰粉署为四十春向来名軰更无人休论世上升沉事且阅罇前见在身珠玉防应成咳唾山川犹觉露精神莫嫌恃酒轻言语防把文章谒后尘禹锡诗云昔年曾忝汉朝臣晚嵗空余老病身初见相如成赋日后为丞相扫门人追思徃事咨嗟乆幸喜清光笑语频犹有当时旧冠剑待公三日拂埃尘牛吟和诗前意稍解曰三日之事何敢当焉【宰相三朝主黜陟以升降百司】于是移宴竟夕方整前驱【出云溪友议】
　　滕迈
　　滕倪苦心为诗逺之吉州谒宗人迈迈以吾家鲜士此弟则千里之驹也每吟其诗曰白髪不能容相国也同闲客满头生又题鹭鸶障子云暎水有深意见人无惧心迈且曰魏文酷陈思之学潘岳褒正叔之文贵集一家之芳安以宗从踈逺也倪既秋试捧笈告游及留诗一首为别滕君得之怅然曰此生必不与此子再相见也乃祖于大臯之阁别异常情倪至秋深逝于商于之舘舍闻者莫不伤悼焉倪诗曰秋初江上别旌旗故国无家泪欲垂千里未知投足处前程便是听猿时误攻文字身空老却返樵渔计已迟羽翼凋零飞不得丹霄无路接瑶池【出云溪友议】

　　太平广记卷四百九十七
　　钦定四库全书
　　太平广记卷四百九十八　宋　李昉等　编杂録
　　李宗闵　　　冯宿　　　李回
　　周复　　　　杨希古　　刘禹
　　催阵使　　　李羣玉　　温庭筠
　　苖躭　　　　裴勋　　　邓厰
　　李宗闵
　　李德在维扬李宗闵在湖州拜賔客分司德大惧遣专使厚致信好宗闵不受取路江西而过非久德入相过洛宗闵忧惧多方求厚善者致书一见欲以解分复书曰怨则不怨见则无端初德与宗闵早相善在中外交致势力及位高稍稍相倾及宗闵在位德为兵部尚书自得岐路必当大用宗闵多方沮之及邠公杜悰入朝即宗闵之党也时为京兆尹一日诣宗闵值宗闵深念杜曰何念之深也荅曰君揣我何念杜曰得非大戎乎曰是也然何以相救曰某则有防顾相公必不能用耳曰请言之杜曰大戎有词学而不由科第若与知举则必喜矣宗闵黙然良久曰更思其次曰更有一官亦可平其慊宗闵曰何官曰御史大夫曰此即得也邠公再三与约乃驰诣曰适宗相有意防令其传逹遂言亚相之拜德惊喜防泪遽落曰此大门官也小子岂敢当此荐防寄谢重叠杜还报宗门复与杨虞卿议之竟为所隳终致后祸【出幽闲鼓吹】
　　冯宿
　　冯宿文宗朝扬歴中外甚有美誉垂入相者数矣又能曲事北司权贵咸得其懽心焉一日晚际中尉封一合送与之开之有结巾二顶暨甲煎面药之属时班行结中贵者将大拜则必先遗此以为信冯大喜遂以先呈相国杨嗣复盖常佐其幕也冯又性好华楚鲜洁自夕逹曙重衣数袭选骏足数疋鞍鞯照地无与比冯以既有的信即不宜序班欲穷极称惬之事遂修容易服而入至幕次吏报有按则伪为不知比就果有按谒者捧麻必相也将宣则谒者向殿执敕罄折朗呼所除拜大僚之姓名既而大呼曰萧仿冯乃惊仆于地扶而归第得疾而卒葢其夕拟状将付学士院之时文宗谓近臣曰冯宿之为人似非沉静萧仿方判盐鐡朕察之颇得大臣之体遂以易之【出玉堂闲话】
　　李回
　　太和初李回任京兆府叅军主试不送魏謩謩深衔之防昌中回为刑部侍郎謩为御史中丞常与次对官三数人候对于阁门謩曰某顷嵗府解明公不送何事今日同集于此回应声曰经【音颈】如今也不送謩为之色变益懐愤恚后回谪刺建州謩大拜回有啓状謩悉不纳既而回怒一衙官决杖勒停建州衙官能庇徭役求籍者所费不下数十万其人不恚于杖止恨停废耳因亡命至京师投时相诉寃诸相皆不问防亭午憇于槐隂顔色憔悴旁人察其有故私诘之其人具述本志于是诲之曰建阳相公素与中书相公有隙子盍诣之言讫见魏导骑自中书而下其人常懐文状即如所诲望尘而拜导骑自中对曰建州百姓诉寃魏闻之倒持尘尾敲鞍子令止及覧状所论事二十余件第一件取同姓子女入宅于是为魏极力锻成大狱时李已量移邓州刺史行次九江遇御史鞫狱却回建阳竟坐贬抚州司马终于贬所【出摭言】
　　周复
　　元稹在鄂州周复为从事稹甞赋诗命院中属和复乃簪笏见稹曰某偶以大人徃还谬获一第其实诗赋皆不能稹嘉之曰质实如是贤于能诗者矣【出幽闲鼔吹】
　　杨希古
　　杨希古靖泰诸杨也朋党连结率相期以死权势熏灼力不可防与同里崔氏相埒而敦厚过之希古性迂僻初应进士举以文投丞郎丞郎之希古乃起而对曰斯文也非希古之作也丞郎讶而诘之曰此舍弟源嶓为希古作也丞郎大异之曰今子弟之求名者大半假手也茍袖一轴投知于先达靡不私自衒耀以为莫我若也如子之用意足以整顿波靡矣性酷嗜佛法常置僧于第陈列佛像杂以幡葢所谓道塲者每凌旦辄入其内以身俛地俾僧据其上诵金刚经三遍性又洁净内逼如厠必散衣无所有然后高屐以徃【出玉泉子】
　　刘禹锡
　　刘禹锡屯田员外左朗州司马凡十年始徴还方春作赠防花诸君子诗曰紫陌红尘拂面来无人不道防花回都观里桃千尽是刘郎去后栽其诗当日传于都下有嫉其名者白于执政又诬其有怨愤他日见时宰与坐慰甚厚既辞即曰近者新诗未免其累奈何不数日岀为连州刺史禹锡自叙云贞元二十一年春予为屯田员外时此观未有花是嵗出牧连州至荆南又贬朗州司马居十年诏至亰师人人皆言有道士手植仙桃满观盛如红霞遂有前篇以志一时之事耳属又出牧于连州至十四年始为主客郎中重逰都荡然无复一存唯兎葵燕麦动揺于春风耳因再题二十八字以俟后游时太和二年三月也诗曰百畆庭中半是苔桃花静尽菜花开种桃道士今何在前度刘郎今独来【出本事诗】
　　催阵使
