<!-- { "loadSidebar": true } -->
　　南越民不耻寇盗其峕尉陀治番禺乃兴兵攻之有神人适下辅佐之家为造弩一张一放杀越军万人三放三万人陀知其故却垒息卒还戎武宁县下乃遣其子始为质请通好焉【出南越志】
　　尺郭
　　南有人焉周行天下其长七丈腹围如其长朱衣缟带以赤蛇绕其顶不饮不食朝吞恶三千暮吞三百此人以为食以雾为浆名曰尺郭一名食邪一名黄父【出神异经】
　　顿逊
　　顿逊国梁武朝峕贡方物其国在海岛上地方千里属扶南北三千里其俗人死后鸟葬将死亲賔歌舞送于郭外有鸟如鹅而色红飞来万万家人避之鸟啄肉尽乃去即烧骨而沉海中也【出穷神秘苑】
　　堕婆登国
　　堕婆登国在林邑东南接诃陵西接述种稲每月一熟有文字书于贝多叶死者口实以金缸贯于四支然后加以婆律膏及檀沉龙脑积薪燔之【出神异经】
　　哀牢夷
　　哀牢夷其先有妇人名沙壶居牢山捕鱼水中若有所感妊孕十月而生十子今西南夷其裔也【出独异志】
　　诃陵国
　　诃陵在真腊国之南南海洲中东婆利西堕婆北大海木为城造大屋重阁以椶皮覆之以象牙为牀以栁花为酒饮之亦醉以手撮食有毒与常人居止宿处即令身上生疮与之交防即死若旋夜沾着草木即枯俗以栁树为酒味甘饮之亦醉【出神异録】
　　真腊国
　　真腊国在驩州南五百里其俗有客设防榔龙脑香蛤屑等以为赏宴其酒比之淫秽私房与妻共饮对尊者避之又行房不欲令人见此俗与中国同国人不着衣服见衣服者共笑之俗无盐铁以竹弩射虫鸟【出朝野佥载】
　　留仇国
　　炀帝令朱寛征留仇【即后流虬】国还获男女口千余人并杂物产与中国多不同缉木皮为布甚细白幅濶三尺二三寸亦有细斑布幅濶一尺许又得金荆榴数十斤木色如真金宻致而文彩盘蹙有如美锦甚香极精可以为枕及案面虽沉檀不能及彼土无銕朱寛还至南海郡留仇中男夫壮者多加以铁钳鏁恐其道逃叛还至江都将见为解脱之皆手把钳叩头惜脱甚于中土贵金人形短小似昆仑【出朝野佥载】
　　木客
　　郭仲产湘州记云平乐县西七十里有荣山上多有木客形似小儿歌哭衣裳不异于人而伏状现不测宿至精巧峕市易作器与人无别就人换物亦不计其值今昭州平乐县【出洽闻记】
　　缴濮国
　　永昌郡西南一千五百里有缴濮国其人有尾欲坐辄先穿地作穴以安其尾若邂逅误折其尾即死也【出广州记】
　　木饮州
　　木饮州朱崖一州其地无泉民不作井皆仰树汁为用【出酉阳杂俎】
　　阿萨部
　　阿萨部多猎虫鹿剖其肉重叠之以石压沥汁税波斯拂林等国米及草子酿于肉汁之中经数日即变成酒饮之可醉【出酉阳杂俎】
　　孝忆国
　　孝忆国界周三千余里在平川中以木为栅周十余里栅内百姓二千余家周国木栅五百余所气常暖冬不凋落宜羊马无駞牛俗性质直好客侣躯貌长大褰鼻黄髪緑睛赤髭被髪面如血色战具唯矟一色宜五出金铁衣麻布举俗事妖不识佛法有妖祠三百余所马步兵一万不尚商贩自称孝忆人丈夫妇人俱佩带毎一日造食一月食之常吃宿食仍通国无井及河涧所有种植待雨而生以纩铺地承雨水用之穿井即苦海水又醎土俗伺海潮落之后平地収鱼以为食【出酉阳杂俎】
　　婆弥烂国
　　婆弥烂国去京师二万五千五百五十里此国西有山巉岧峻崄上多猿猿形絶长大常暴田种每年有二三十万国中起春已后屯集甲兵与猿战虽岁杀数万不能尽其巢穴【出酉阳杂俎】
　　拨抜力国
　　拨抜力国在西南海中畧不识五谷食肉而已常针牛畜脉取血和乳生饮无衣唯腰下用羊皮掩之其妇人洁白端正国人自掠卖与外国商人其价数倍土地唯有象牙及阿未看波斯商人欲入此国团集万千人赍緤布没老幼共刺血立誓乃市其物自古不属外国战用象牙排野牛角矟衣甲弓矢之器步兵二十万大食频讨袭之【出酉阳杂俎】
　　昆吾
　　昆吾陆盐周十余里无水自生朱盐月满则如积雪味甘月则如薄霜味苦月尽盐亦尽又其国累土为邱浮图有三僧尸干居上尸湿居下以近塟为至孝集大毡屋中悬衣服防缯哭化之【出酉阳杂俎】
　　绣面獠子
　　越人习水必镂身以避蛟龙之患今南中有绣面獠子葢雕题之遗俗也【出酉阳杂俎】
　　五溪蛮
　　五溪蛮父母死于村外阁其尸三年而葬打鼓路歌亲属饮宴舞戏一月余日尽产为棺饮临江髙山半助凿龛以塟之山上悬索下柩弥髙者以为至孝即终身不复祠祭初遭丧三年不食盐【出朝野佥载】
　　堕雨儿
　　魏峕河间王子充家雨中有小儿八九枚堕于庭长五六寸许自云家在海东南因有风雨所飘至此与之言甚有所知皆如史所述【出述异记】

　　太平广记卷四百八十二
　　钦定四库全书
　　太平广记卷四百八十三　宋　李昉等　编蛮夷四
　　狗国　　　南蛮　　　缚妇民
　　南海人　　日南　　　拘弥国
　　南诏　　　獠妇　　　南中僧
　　番禺　　　岭南女工　芋羮
　　啷　　　南州
　　狗国
　　陵州刺史周遇不茹荤血尝语刘恂云顷年自青杜之海归闽遭恶风飘五日夜不知行几千里也凡厯六国第一狗国同船有新罗云是狗国逡巡果见如人裸形抱狗而出见船惊走又经毛人国形小皆被髪面身有毛蔽如又到野义国船抵暗石而损遂船人物上岸伺潮落阁船而修之初不知在此国有数人同入深林采野蔬忽为野叉所逐一人被擒余人惊走囘顾见数辈野义同食所得之人同舟者惊怖无计顷刻有百余野叉皆赤发裸形呀口怒目而至有执木鎗者有雌而挟子者篙工贾客五十余人遂齐将弓弩鎗剑以敌之果射倒二野义即舁拽朋啸而遁既去遂伐木下寨以防再来野义畏弩亦不复至驻两日修船方毕随风而逝又经大人国其人悉长大而野见船上鼓噪即惊走不出又经流虬国其国人么麽一槩皆服麻布而有礼竞将食物求易钉铁新罗客亦半译其语遣客速过言此国遇华人飘泛至者虑有灾祸既而又行经小人国其人祼形小如五六歳儿船人食尽遂相率寻其巢穴俄顷果见捕得三四十枚以归烹而充食后行两日遇一洲岛而取水忽有羣山羊见人但耸视都不惊避既肥且伟初疑岛上有人牧羊而又絶无人踪捕之仅获百口皆食之【出岭表録异】
　　南蛮
　　南道之酋豪多选鹅之细毛夹以布帛絮而为被复纵横纳之其温柔不下于挟纩也俗云鹅毛柔暖而性冷徧宜覆婴儿辟惊癎也【出岭表録异】
　　缚妇民
　　缚妇民喜他室女者率少年持白梃往趋墟路值之俟过即共擒缚归一二月与其妻首罪俗谓之妇也【出南海异事】
　　南海人
　　南海男子女人皆缜髪每沐以灰投流水中就水以沐以彘膏其髪至五六月稻禾熟民尽髠鬻于市既髠复取彘膏涂来岁五六月又可鬻【出南海异事】
　　南海解牛多女人谓之屠婆屠娘皆缚牛于大木执刀以数罪某峕牵若耕不得前某旹乗若渡水不时行今何免死耶以防举颈挥刀斩之【出南海异事】
　　南海贫民妻方孕则诣富室指腹以卖之俗谓指脂卖或己子未胜衣隣之子稍可卖往贷取以鬻折杖以识其短长俟己子长与杖等即偿贷者鬻男女如粪壤父子两不戚戚【出南海异事】
　　日南
　　天寳实録云日南廏山连接不知几千里裸人所居白民之后也刺其胸前作花有物如粉而紫色画其两目下去前二齿以为美饰【出酉阳杂俎】
　　拘弥国
　　顺宗即位年拘弥之国贡却火雀一雌一雄履水珠常坚冰变画草其却火雀纯黒大小燕其声清亮不并寻常禽鸟置于烈火中而火自散上嘉其异遂盛于火精笼悬于寝殿夜则宫人并蜡炬烧之终不能损其毛羽履水珠色黒銕大如鸡卵其上鳞皴其中有窍云将入江海可长行洪波之上下上始不谓之实遂命善防者以五色丝贯之系之于左臂毒龙畏之遣入龙池其人则步骤于波上若在平地亦潜于水中良久复出而遍体畧无沾湿上竒之因以御馔赐使人至长庆中嫔御试弄于海池上遂化为异龙入于池内俄而云烟暴起不复追讨矣常坚冰云其国有大凝山其中有氷千年不释及赍至京师洁冷如故虽盛暑赫日终不消嚼之即与中国氷冻无异变昼草芭蕉可长数尺而一茎千叶树之则百步内昏黒如夜始蔵于百寳匣其上缄以胡画及上见而怒曰背明向暗此草何足贵也命并匣焚之于使前使初不为乐及退谓鸿胪曰本国以变昼为异今皇帝以向暗为非可谓明德矣【出杜阳编】
　　南诏
　　南诏以十二月十六日谓之星囘节日逰于避风台命清平官赋诗骠信诗曰避风善阐台极目见藤越【邻国之名也】悲哉古与今依然烟与月自我居震旦【谓天子为震旦】翊卫防契伊昔经皇运艰难仰忠烈不觉岁云暮感极星囘节元昶【谓朕曰元谓卿曰昶】同一心子孙堪贻厥清平官赵叔达曰【谓词臣为清平官】法驾避星囘波罗毘勇猜【波罗虎也毘勇野马也骠信昔年幸此曽射野马并虎】河濶氷难合地暖梅先开下令俚柔洽【俚柔百姓也】献賝弄防【国名】来愿将不才质千载侍防台【出玉谿编事】
　　獠妇
　　南方有獠妇生子便起其夫卧牀褥饮食皆如乳妇稍不卫防其孕妇疾皆生焉其妻亦无所苦炊防樵苏自若又云越俗其妻或诞子经三日便澡身于溪河返具糜以饷壻壻拥衾抱雏坐于寝榻称为产翁其颠倒有如此【出南楚新闻】
　　南中僧
　　南人率不信释氏虽有一二佛寺吏课其为僧以督责释之土田及施财间有一二僧喜拥妇食肉但居其家不能少解佛事土人以女配僧呼之为师郎或有疾以纸为圆钱置佛像旁或请僧设食翌日宰羊豕以噉之目曰除斋【出投杂録】
　　又南中小郡多无缁流每宣德音须假作僧道陪位唐昭宗即位栁韬为客广宣告使赦文到下属州崖州自来无僧家临事差摄宣时有一假僧不伏排位太守王夫怪而问之僧曰役次未当差遣编并去去岁已曽摄文宣王今年又差作和尚见者莫不絶倒【出岭表録异】
　　番禺
　　广州番禺县常有部民谍诉云前夜亡失蔬圃今认得在于某处请县宰判状往取之有北客骇其説因诘之民云海之浅水中有藻荇之属被风吹沙与藻荇相杂其根既浮其沙或厚三五尺处可以耕垦或灌或圃故也夜则被盗者盗之百余里外若桴蔑之乗流也以是植蔬者海上往往有之【出玉堂闲话】
　　有在番禺逢端午闻街中喧然卖相思药声讶笑观之乃老媪旧揭山中异草鬻于富妇人为媚男药用此日采取为神又云采鹊巢中获两小石号鹊枕此日得之者佳妇人遇之有抽金簮解耳珰而偿其值者【出投荒録】
　　岭南女工
　　岭南无问贫富之家教女不以针缕绩纺为功但躬庖厨勤刀机而已善醯醢葅鲊者得为大好女矣斯岂遐裔之天性欤故偶民争婚聘者相与语曰我女裁袍补袄即灼然不防若修治水蛇黄鳝即一条必胜一条矣【出投録】
　　芋羮
