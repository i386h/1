<!-- { "loadSidebar": true } -->
　　冉遂者齐人也父邑宰遂婚长山赵玉女遂既防父又幼性不慧略不知书无以进达因耕于长山其妻赵氏美姿质性复轻荡一日独游于林薮间见一人衣锦衣乘白马侍从百余人皆携劒防过之赵氏曰我若得此夫死亦无恨锦衣人回顾笑之左右问赵氏曰暂爲夫可乎赵氏应声曰君若暂爲我夫我亦怀君恩也锦衣遽下马入林内既别谓赵氏曰当生一子爲明神善保爱之赵氏果有孕及期生一儿发赤靣青遍身赤毛仅长五寸眼有光耀遂甚怪之曰此必妖也可杀之赵氏曰此儿托体于君又何妖或是异人何杀之必杀反爲害若何遂惧而止赵氏藏之宻室及七岁其儿忽长一丈俄又自空有一大鸟飞下儿走出跃上鸟背飞去其母朝夕哭之经数月儿自外来擐金甲佩劒弯引兵士可千余人至门直入拜母曰我是游察使者子幸托身于母受生育之恩未能一报我今日后时一来拜觐待我微答母恩即不来矣赵氏曰儿自爲何神也儿曰母慎勿言我已补东方擒恶将军东方之地不遵明祗擅爲恶者我皆得以诛之赵氏取酒炙以饲之乃谓儿我无多酒炙不可以及将士儿笑曰母但以一杯酒洒空中即兵士皆饮酒也母从之见空中酒下如雨兵士尽仰靣而饮之儿乃遽止曰少饮临别谓母曰若有急但焚香遥告我当立至言讫上马如风雨而去后一年赵氏父亡赵氏往之其父家每夜有兵可千余围其宅有神扣门言曰我要爲祠宇尔家翁见来投我尔当速去不然皆杀之赵氏忽思儿留言乃焚香以告其夕儿引兵士千余至令一使诘之神人茫然收兵爲队自防于儿前儿呵责尽杀其众谓母曰此非神也是强耳生爲史朝义将战亡之后无所归自收战亡兵引之来此欲擅立祠宇耳母曰适闻言家翁已在我左右尔试问之其儿令擒神人问之曰尔所谋事我尽知之不须言也但何以无故追赵玉今在何处其人泣告曰望将军哀念生爲一将不能自立功而死于阵前死后欲求一神又不能良图今日有犯斧钺若或将军不以此罪告上天容在麾下必効死节又问曰赵玉何在神曰寄在郑大夫塜内儿乃立命于塜内取赵玉至赵玉寻苏赵氏切劝儿恕神之罪儿乃释防命于部内爲小将乃辞其母泣而言曰我在神道不当频出迹于人间不复来矣母善自爱又如风雨而去迩后絶然不至矣【出竒事记】
　　魏耽
　　贞元中吉州刺史魏耽罢任居洛有女子年甫十六顔色甚美丽夏中俱纳凉于庭忽仰视天裂有长人于裂处下直至耽前衣紫佩金黒而髯曰我姓朱天遣与君爲女壻耽不敢阻请俟排比再三乃许约期后月乃腾空而去耽与其妻虽甚忧迫亦具酒食而俟之有圉人突入拜耽耽曰何不秣马而突入太无礼也圉人曰窃见使君有忧色故请言其事耽曰尔何要知之圉人固请耽因告之圉人曰使君不足忧小事耳言讫而出佩金者及期而至圉人复突入佩金者见之趋下再拜圉人作色而叱之曰天恕尔罚汝在人间奈何又复扰人如是对曰死罪复拜圉人輙升堂而坐召佩金者坐命酒圉人于大沙锣取饮数器器可三斗余饮讫又取一铁杵折而嚼之乃以沙锣饮佩金者佩金者甚有惧色乃饮之唯言死罪更无他词圉人曰送天狱禁百日乃腾空而去圉人曰吾乃使君北斗本命星也魏使君昼夜焚修今乃报之适无礼者即贼星也今已禁之请无他虑言讫而去【出闻竒録】
　　卢佩
　　贞元末渭南县丞卢佩性笃孝其母先病腰脚至是病甚不能下牀榻者累年晓夜不堪痛楚佩即弃官奉母归长安寓于常乐里之别第将欲竭产以求国医王彦伯治之彦伯声势重造次不可一见佩日往祈请焉半年余乃许一到佩期某日平旦是日亭午不来佩望于门心摇目断日既渐晚佩益怅然忽见一白衣妇人姿容絶丽乘一骏马从一女僮自曲之西疾驰东过有顷复自东来至佩处驻马谓佩曰观君顔色忧沮又似有所待来请问之佩志于王彦伯初不觉妇人之来既被顾问再三乃具以情告焉妇人曰彦伯国医无容至此妾有薄技不减王彦伯所能请一见太夫人必取平差佩惊喜拜于马首曰诚得如此请以身爲仆相酬佩即先入白母母方呻吟酸楚之次闻佩言忽觉小瘳遂引妇人至母前妇人才举手之其母已能自动矣于是一家欢跃竞持所有金帛以遗妇人妇人曰此犹未也当要进一服药非止尽除痼疾抑亦永享睂寿母曰老妇将死之骨爲天师再生未知何阶上答全德妇人曰但不弃细微许奉九郎巾栉常得在太夫人左右幸矣安敢论功乎母曰佩犹愿以身爲天师奴今反得爲丈夫有何不可妇人再拜称谢遂于女僮手取所持小妆奁中取药一刀圭以和进母母入口积年诸苦释然顿平即具六礼纳爲妻妇人朝夕供养妻道严谨然每十日即请一归本家佩欲以车舆送迎即终固辞拒唯乘旧马从女僮倐忽往来略无踪迹初且欲顺适其意不能究寻后既多时颇以爲异一日伺其将出佩即潜往窥之见乘马出延兴门马行空中佩惊问行者皆不见佩又随至城东墓田中巫者陈设酒殽沥酒祭地即见妇人下马就接而饮之其女僮随后收拾钱载于马上即变爲铜钱又见妇人以防画地巫者随指其处曰此可以爲穴事毕即乘马而回佩心甚恶之归具告母母曰吾固知是妖异爲之奈何自是妇人絶不复归佩家佩亦幸焉后数十日佩因出南街中忽逢妇人行李佩呼曰夫人何久不归妇人不顾促辔而去明日使女僮语佩曰妾诚非匹敌但以君有孝行相感故爲君妇太夫人疾得平和君自请相约爲夫妇今既见疑便当决矣佩问女僮娘子今安在女僮曰娘子前日已改嫁孝恭李谘议矣佩曰虽欲相弃何其速欤女僮曰娘子是地只管京兆府三百里内人家防所在长须在京城中作生人妻无自居也女僮又曰娘子终不失所但嗟九郎福祐太薄向使娘子长爲妻九郎一家皆爲地仙矣卢佩第九也【出河东记】

　　太平广记卷三百六
　　钦定四库全书
　　太平广记卷三百七　　　宋　李昉等　编神十七
　　沈聿　　　党国清　　太原小吏
　　村人陈翁　乐坤　　　永清县庙
　　崔泽　　　韩愈　　　李逢吉
　　樊宗训　　裴度　　　张仲殷
　　凌华
　　沈聿
　　贞元中庶子沈元致仕永崇里其子聿尉三原素有别业在邑之西聿因官遂修葺焉于庄之北平原十余里垣古埏以建牛坊秩满因归农焉一日昼寝堂之东轩忽惊寤见二黄衣吏谓聿曰府司召郎聿自谓官罢无事诣府拒之未行二吏坚呼聿不觉随出经歴亲爱洎家人挥霍告语曾无应者二吏呵驱甚迫遂北行可二十里至一城署人民稀少道路芜荟正衙之东街南北三巨门对啓吏导入北门止聿屏外入云追沈聿到良久防上读状付司责问聿惶惧而逃莫知所诣遂突入南门门内有防重施幙聿危急径入下则见紫衣贵人寝书案后聿欣有所投又惧二吏之至因声气撼动紫衣遂寤熟视聿曰子爲何者聿即称官及姓名紫衣曰吾与子亲且故子其知乎聿惊惑未对又曰子非张氏之弥甥乎吾而祖舅也子在人间亦知张谓侍郎乎聿曰幼稚时则闻之家有文集尚能记念紫衣喜曰试爲我言聿念樱桃解结檐子杨栁能低入户枝紫衣大悦二吏走至前庭曰秋局召沈聿因遥拜呼紫衣曰生曹礼谒甚恭紫衣谓曰沈聿吾之外孙也尔可致吾意于秋局希缓其期二吏承命而出俄返曰敬依教紫衣曰尔死矣宜速归聿谢辞而出吏伺聿于门笑谓聿曰生曹之徳其可忘哉因引聿而南聿大以酒食钱帛许之忽若觉日已夕矣亦不以告人即令梦致奠二吏于野外聿亦无恙又五日聿晚于庄门复见二吏曰寃诉不已须得郎爲证聿即询其事犯二吏曰郎建牛坊平夷十古塜大被论理郎对辩聿谓曰此主役之家人银钥擅意也二吏相顾曰置郎召奴或可矣因忽不见其夜银钥气蹷而卒数日忽复遇二吏谓聿曰银钥称郎指教屈辞甚切郎宜自往聿又勤求特希一爲告于生曹二吏许诺有顷复至曰生曹遣郎今夕潜遯慎不得泄藏伏三日事则济矣言讫不见聿乃宻择捷马乘夜独游聿曾于同州法轮寺寓居习业因往诣之及出遇所友之僧出因投其房留宿累日惧贻严君之忧则径归京不敢以实啓庄夫至云前后火发北原之牛坊已爲煨烬矣聿终免焉【出集异记】
　　党国清
　　晋阳东南二十里有台骀庙在汾水旁元和中王锷镇河东时有里民党国清者善建屋一夕梦黒衣人至门谓国清曰台骀神召汝随之而去出都门行二十里至台骀神庙庙门外有吏卒数十被甲执兵罗列左右国清恐悸不敢进使者曰子无惧已而入谒见有兵士百余人导甚严既再拜台骀神召国清升阶曰吾庙宇隳漏风日飘损每天雨即吾之衣裾几席沾湿召尔爲吾塞其罅隙无使有风雨之苦国清曰谨受命于是抟涂登庙舍尽补其漏既毕神召黒衣者送国清还出庙门西北而去未行十里忽闻呼之声使者与国清俱匿于道左俄见百余骑自北而南执兵设辟者数十有一人具冠冕紫衣金佩御白马仪状魁伟殿后者最众使者曰磨笄山神也以明日防食于李氏之门今夕故先谒吾君于庙耳国清与使者俱入城门忽觉目眦微惨以手搔之悸然而寤明日往台骀庙中见几上有屋坏泄雨之迹视其屋果有补葺之处及归行未六七里闻道西村堡中有箫鼓声因往谒焉见设筵有巫者呼舞乃醮神也国清讯之曰此李氏之居也李存古尝爲衙将往年范司徒罪其慢法以有军功故宥其死摈于鴈门郡鴈门有磨笄山神存古常祷其庙愿得生还近者以赦获归存古谓磨笄山神所佑于是醮之果与国清梦同也【出河东记】
　　太原小吏
　　王锷镇太原尝一日亭午之际有小吏见一神人长丈余介金仗劒自衙门缓步而来既而伫立久之若有所伺小吏见之惧甚白于衙将靳坦张和偕视之如小吏言俄有风起因忽不见后月余而锷薨时元和中也【出宣室志】
　　村人陈翁
　　云朔之间尝大旱时暑亦甚里人病者以千数有甿陈翁者因独行田间忽逢一人仪状甚异擐金甲左右佩弧矢执长劒御良马朱缨金佩光采华焕鞭马疾驰适遇陈翁因驻马而语曰汝非里中人乎翁曰某农人家于此已有年矣神人曰我天使上帝以汝里中人俱病岂独骄阳之所爲乎且有厉在君邑中故邑人多病上命我逐之已而不见陈翁即以其事白于里人自是云朔之间病皆愈【出宣室记】
　　乐坤
　　乐坤旧名冲累举不第元和十二年乃罢举东归至华阴夜祷岳庙以卜进退之计中夜忽梦一青绶人检簿书来报云来年有乐坤名已到冥簿不见乐冲也冲遂改爲坤来年如其説春闱后经岳祈谢又祝官位主簿梦中称官歴四资郡守而已乃终于郢州【出云溪友议】
　　永清县庙
