<!-- { "loadSidebar": true } -->
　　上党冯述晋元熈中爲相府将假归虎牢忽逢四人各持绳及杖来赴述述策马避焉不肯进四人各捉马一足倐然便到河上问述欲渡否述曰水深不测既无舟檝何由得过君正欲见杀耳四人云不相杀当持君赴官遂复捉马脚涉河而北述但闻波浪声而不觉水垂至岸四人相谓曰此人不浄那得将去时述有弟服深恐离之便当溺水死乃鞭马作势迳登岸述辞谢曰既防恩徳何敢复烦劳【出续搜神记】
　　任懐仁
　　晋升平元年任懐仁年十三爲台书佐乡里有王祖复爲令史恒宠之懐仁已十五六矣颇有异意祖衔恨至嘉兴杀懐仁以棺殡埋于徐祚家田头祚后宿息田上忽见有冢至朝中暮三时食辄分以祭之呼云田头来就我食至暝眠时亦云来伴我宿如此积时后夜忽见形云我家明当除服作祭祭甚丰厚君明随去祚云我是生人不当相见云我自隐君形祚便随去计行食顷便到其家家大有客将祚上灵座大食啖合家号泣不能自胜谓其儿还见王祖来便曰此是杀我人犹畏之便走出祚即形露家中大惊具问祚因叙本末遂随祚迎丧既去便断絶【出稽神录】
　　王明
　　东莱王明寓居在江西死经一年忽形见还家经日命招亲好叙平生云天曹许以暂归言及将离语便流涕问讯乡里备有情焉敕儿曰吾去人间便已一周思覩桑梓命儿同观乡闾行经邓艾庙令烧之儿大惊曰艾生时爲征东将军没而有灵百姓祠以祈福奈何焚之怒曰艾今在尚方摩铠十指垂掘岂其有神因云王大将军亦作牛驱驰殆毙桓温爲卒同在地狱此等并困剧理尽安能爲人损益汝欲求多福者正当恭慎尽忠孝顺无恚怒便善流无极又令可录指爪甲死后可以赎罪又使髙作户限来入人室内记人罪过越限拨脚则忘事矣【出幽明录】
　　王彪之
　　晋王彪之年少未官尝独坐斋中前有竹忽闻有叹声彪之惕然怪似其母因往看之见母衣服如昔彪之跪拜歔欷母曰汝方有竒厄自今以去当日见白狗能东行出千里三年然后得免灾忽不复见彪之悲怅达旦既明独见一白狗恒随行止便经营行装将往防稽及出千里外所见便萧然都尽过三年乃归复还先斋住忽闻前声往见母如先谓从吾故来庆汝汝自今以后年逾八十位班台司皆如母言【出幽明录】
　　王凝之
　　晋左军琅琊王凝之夫人谢氏顿亡二男痛惜过甚衔泪六年后忽见二儿俱还并着械慰其母曰可自割儿并有罪讁宜爲作福于是得止哀而勤爲求请【出幽明录】
　　姚牛
　　须县民姚牛年十余父爲乡人所杀牛尝毁衣服市刀防图欲报雠后在县门前相遇手刃之于众中吏擒得官长深矜孝节爲推迁其事防赦得免又爲州郡论救遂得无他令后出猎逐鹿入草中有古深井数处马将趋之忽见一翁举杖撃马马惊避不得及鹿令奴引弓将射之翁曰此中有井恐君堕耳令曰汝爲何人翁长跽曰民姚牛父也感君活牛故来谢因灭不见【出幽明録】
　　桓恭
　　桓恭爲桓安民参军在丹徒所住牀前一小陷穴详视是古墓棺已朽壊桓食常先以鲑飰投穴中如此经年后眠始觉见一人在牀前云吾终没以来七百余年后嗣絶灭烝尝莫继君食恒见播及感徳无已依君籍当应爲宁州刺史后果如言【出幽明录】
　　阮瑜之
　　晋太元十年阮瑜之居在始兴佛图前少孤贫不立哭泣无时忽见一书搏着前云父死归冥何爲久哭泣即后三年中君家可得立仆当寄君家不使有损失勿畏我爲凶要爲君作吉后恒在家家须用者与之二三年家小康爲作食共谈笑语议阮问姓答云姓李名留之是君姊夫耳阮问君那得来云仆受罪已毕今暂生道权寄君家后四五年当去曰复何处去答云当生世间至期果别而去【出幽明录】
　　刘澄
　　晋义熈五年彭城刘澄常见及爲左衞司马与将军巢营宇相接澄夜相就坐语见一小儿赭衣手把赤帜团团似芙蓉花数日巢大遭火【出幽明录】
　　刘道锡
　　刘道锡与从弟康祖少不信有从兄兴伯少来见但辞论不能相屈尝于京口长广桥宅东云有杀在东篱上道锡笑便问其处牵兴伯俱去捉大刀欲斫之兴伯在后唤云撃汝道锡未及处便闻如有大杖声道锡因倒地经宿乃醒一月余方差兴伯复云防事东头桑上有形尚孺长必害人康祖不信问在髙下指处分明经十余日是月晦夕道锡逃闇中以防刺所住便还人无知者明日兴伯早来忽惊曰此昨夜那得人刺之殆死都不能复动死亦当不久康祖大笑【出幽明录】
　　赵吉
　　邺县故尉赵吉常住田陌间昔日有一蹇人死埋在陌边后二十余年有一逺方人过赵吉门外逺方人行十余步忽作蹇赵怪问其故逺人笑曰前有一故效以戏耳【出幽明录】
　　司马隆
　　东魏徐忘名还作本郡卒墓在东安灵山墓先爲人所发棺柩已毁谢在彭城将佐齐郡司马隆弟进及东安王箱等共取壊棺分以作车少时三人悉见患更相注连凶祸不已箱母灵语子孙云箱昔与司马隆兄弟取徐府君墓中棺爲车隆等死亡丧破皆由此也【出幽明录】









　　太平广记卷三百二十
　　钦定四库全书
　　太平广记卷三百二十一　宋　李昉等　编六
　　郭翻　　　　王瑗之　　牵腾
　　新　　　　刘青松　　庾亮
　　司马义　　　李元明　　张闿
　　庾绍之　　　韦氏　　　胡馥之
　　贾雍　　　　宋定伯　　吕光
　　郭翻
　　晋郭翻字长翔武昌人敬言之弟子也徴聘不起亡数日其少子忽如中恶状不复识人作灵语音声如其父多知隂世所问皆答而昔时庾亮欲取爲上佐不就家问曰君生有令徳没爲神明今岂有官职也答曰我本无仕进之志以庾公欲见取不愿故得脱今复爲羁絷不得从初愿故尔戚戚也问庾今何官答云爲天所用作抚军大将军见居东海之东统领神兵取吾为司马本欲取谢仁祖爲之选官以为资望未足且蒋大侯先取爲都尉是以不能因问陶太尉何官答云陶辛苦不可言方在罪谪之候过此大得叙用也又问王丞相今何职答曰王公爲尚书郎大屈事更万机位虽不及生时而贵势无异也诸人曰亡后还思后人否长翔曰亡已久则不复念生人如吾始死私心未歇犹自有念也灵语儿求纸笔欲作书与亲旧捉笔以命儿书之皆横行似胡书已成一纸曰此是书人莫能识使人持纸口授作书书毕诸人言苏孝先多作此语已而复作诗一首曰性躯还昔志精魂久逍遥秉心不得令不免时所要薄言尘外事何遂谓言妖郭大没无识在昔有苏韶【出幽异録】
　　王瑗之
　　广汉王瑗之爲信安令在县忽有一自称姓蔡名伯喈俄复谈诗文揆知古今靡所不谙问是昔日蔡邕否答云非也与之同姓字耳问前伯喈今何在云在天上作仙人甚是受福其快乐非复畴昔也【出齐谐记】
　　牵腾
　　牵腾以咸和三年爲沛郡太守出行不节梦乌衣人告云何数出不辍唯当断马足腾后出行马足自断腾近行郭外忽然而闇有一人长丈余冠白衣遥叱将车人使避之俄而长人至以马鞭撃御者即倒既明从人视车空觅腾所在行六七十步见在榛莽中隐几而坐云了不自知腾五十日被诛【出幽明录】
　　新
　　有新死形疲瘦顿忽见生时友人死及二十年肥健相问讯曰卿那尔曰吾饥饿殆不自任卿知诸方便故当以法见教友云此甚易耳但爲人作怪人必大怖当与卿食新往入大虚东头有一家奉佛精进屋西厢有磨就捱此磨如人推法此家主语子弟曰佛怜吾家贫令推磨乃辇麦与之至夕磨数斛疲顿乃去遂骂友卿那诳我又曰但复去自当得也复从虚西头入一家家奉道门傍有碓此便上碓如人舂状此人言昨日助某甲今复来助吾可辇谷与之又给婢簸筛至夕力疲甚不与食暮归大怒曰吾自与卿爲婚婣非他比如何见欺二日助人不得一瓯饮食友曰卿自不偶耳此二家奉佛事道情自难动今去可觅百姓家作怪则无不得复去得一家门首有竹竿从门入见有一羣女子窻前共食至庭中有一白狗便抱令空中行其家见之大惊言自来未有此怪占云有客索食可杀狗并甘果酒饭于庭中祀之可得无他其家如师言果大得食自此后恒作怪友之教也【出幽明录】
　　刘青松
　　广陵刘青松晨起见一人着公服赍版云召爲鲁郡太守言讫便去去后亦不复见至来日复至曰君便应到职青松知必死入告妻子处分家事沐浴至晡见车马吏侍左右青松奄忽而絶家人咸见其升车南出百余步渐髙而没【出幽明录】
　　庾亮
　　庾亮镇荆州亮登厠忽见厠中一物如方相两眼尽赤身有光耀渐渐从土中出庾乃攘臂以拳撃之应手有声缩入地因而寝疾遂亡【出甄异録】
　　司马义
　　金吾司马义妾碧玉善歌义以太元中病笃谓碧玉曰吾死汝不得别嫁当杀汝曰谨奉命葬后其邻家欲娶之碧玉当去见义乗马入门引弓射之正中其喉喉便痛亟姿态失常奄忽便绝十余日乃苏不能语四肢如被挝损周歳始能言犹不分明碧玉色甚不美本以声见取既被患遂不得嫁【出甄异录】
　　李元明
　　后唐李元明尝在牀上卧时夜半忽闻人呼云元明元明久乃出应有二人便牵将去入屋下舍去不知所在至逾时竟鲜所见徐扪所坐牀是棺木四壁皆是冢恐怖不安欲去难如升天不复能出家人左右索不知所往因率领仆从乃共大呼其名元明于冢中闻遥应之乃凿门出之【出甄异録】
　　张闿
　　新城张闿以建武二年从野还宅见一人卧道侧问之云足病不能复去家在南楚无所告诉闿悯之有后车载物弃以载之既达家此人了无感色且语闿曰向实不病聊相试耳闿大怒曰君是何人而敢弄我也答曰我是耳承北台使来相收录见君长者不忍相取故佯爲病卧道侧向乃捐物见载诚衔此意然被命而来不自由奈何闿惊请留以豚酒祀之相爲酹享于是流涕固请求救曰有与君同名字者否闿曰有侨人黄闿曰君可诣之我当自往闿到门主人出见以赤摽摽其首因回手以小铍刺其心主人觉便出谓闿曰君有贵相某爲惜之故亏法以相济然神道幽密不可宣泄闿后去主人暴心痛夜半便死闿年六十位至光禄大夫【出甄异录】
　　庾绍之
　　晋新野庾绍之小字道覆湘东太守与南阳宗协中表昆弟情好绸缪绍之元兴未病亡义熈中忽见形诣协形貌衣服具如平生而两脚着械既至脱械置地而坐协问何由得来顾答云暂防假归与卿亲好故相过也协问神之事言辄漫畧不甚谐对唯云宜勤精进不可杀生若不能都断可勿宰牛食肉之时勿啗物心协云五脏与肉乃有异耶答曰心者藏神之宅也其罪尤重具问亲戚因谈世事末复求酒协时酿茱萸酒因爲设之酒至杯不饮云有茱萸气协曰爲恶耶答云下官皆畏之非独我也绍之爲人语声髙壮比言论时不异恒日有顷协儿之来绍之闻屐声极有惧色谓协曰生气见陵不复得住与卿三年别耳因贯械而起出户便灭协后爲正员郎果三年而卒【出祥记】
　　韦氏
