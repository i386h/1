<!-- { "loadSidebar": true } -->
　　荥阳外郎赞宰万年日有荷校者以贼呼之言尝绐妇人盗市马画赞责之命取以视则古丝烟晦幅聨三四蛮裁缥班鼊皮轴赞曰是画也太尉李公所宝惜有赞皇图书焉人有七万购献牢盆者得漕渠横梁梗倅职因出妓于閤又落民间言是防幸其不鉴以卑价市之为妓人自他方归所诉请以所价书罪赞不能决时延夀里有水墨李处士以精别画品游公卿门召至辨之瞪目三叹云韩展之上品也黄沙之情已具丹笔之断尚疑防有赍籍自禁军来认者赞以且异奸盗非愿苛留因并画径送后永絶其耗【出唐阙史】
　　晋以前目所不覩难以平议晋以来厥迹存者可得而言顾长康张僧繇陆探防异才间出是为三祖后世虽有作者难以加焉昔萧武帝博学好古鸠集图画令朝臣攻丹青者详其名氏并定品第藏于秘府以备阅翫及侯景之乱元帝迁都而王府图书悉归荆土洎周师来伐帝悉焚之歴周隋至国朝重加购募稍稍复出无何遂盈秘府长安初张易之奏召天下名工修葺图画潜以同色故帛令各推所长共成一事仍旧缥轴不得而别也因而窃换张氏诛后为少保薛稷所收稷败后悉入岐王初不奏闻窃有所虑因又焚之于是图画竒迹荡然无遗矣【出谭賔録】








　　太平广记卷二百十四
　　钦定四库全书
　　太平广记卷二百十五
　　算术一
　　郑　　　　真兎　　　曹元理
　　赵逹　　　　贞观秘记　　一行
　　邢和璞　　　满师　　　　马处谦
　　袁御
　　郑
　　汉郑在马融门下三年不相见髙足弟子传授而已常算浑天不合问诸弟子弟子莫能解或言融召令算一转便决众咸骇服及业成辞归融心忌焉亦疑有追者乃坐桥下在水上据屐融果转式逐之告左右曰在土下水上而据木此必死矣遂罢追竟以免一説郑康成师马融三载无闻融鄙而遣还过树隂假寐见一老父以刀开腹心谓曰子可以学矣于是寤而即返遂精洞典籍融叹曰诗书礼乐皆已东矣潜欲杀知而窃去融推式以算当在土木上躬骑马袭之入一桥下俯伏柱上融踟蹰桥侧云土木之间此则当矣有水非也从此而归用免焉【出异苑】又郑康成以永建二年七月戊寅生八九嵗能下算乘除年十一二随母还家腊日宴防同时十许人皆美服盛饰语言通了独漠然状如不及母私督数之乃曰此非之所志也【出列传】
　　真兎
　　汉安定皇甫嵩真兎曹元理并善算术皆成帝时人真常自算其年夀七十三于绥和元年正月二十五日晡时死书其屋壁以记之二十四日晡时死其妻曰见算时常下一算欲以告之虑脱有防故不告今果先一日也真又曰北邙青塜上孤槚之西四丈所凿之入七尺吾欲此地及真死依言往掘得古时空椁即以焉【出西京杂记】
　　曹元理
　　曹元理尝从真兎友人陈广汉广汉曰吾有二囷米忘其硕数子为吾计之元理以食箸十余转曰东囷七百四十九石二斗七合西囷六百九十七石八斗遂大署囷门后出米西囷六百九十七石七斗九升中有一防大堪一升东囷不差圭合元理后嵗复遇广汉广汉以米数告之元理以手击牀曰遂不知防之食米不如剥面皮矣广汉为之取酒鹿脯数脔元理复算曰甘蔗二十五区应收一千五百三十六枚蹲防三十七畆应收六百七十三石千牛产二百犊万鸡将五万雏羊豕鹅鸭皆道其数果蓏殽核悉知其所乃曰此资业之广何供具之褊广汉慙曰有仓卒客无仓卒主人元理曰爼上蒸肫一头厨中荔枝一盘皆可以为设广汉再拜谢罪入取尽日为欢其术后传南季南季传项滔项滔传子陆皆得其分数而失其妙焉【出西京杂记】
　　赵逹
　　吴太平二年长沙大饥杀人不可胜数孙权使赵逹占之云天地川泽相通如人四体鼻衂灸脚而愈今余干水口已暴起一洲形如鼈食彼郡风气可祠而掘之权乃遣人祭以太牢断其背故老传云饥遂止其水在饶州余干县也【出洽闻记】
　　贞观秘记
　　唐贞观中秘记云唐三世后有女主武王代有天下太宗宻召李淳风访之淳风奏言臣据象推算已定其人已生在陛下宫内从今不满四十年当有天下诛杀子孙殆尽太宗曰疑似者杀之何如淳风曰天之所命必无禳避之法王者不死枉及无辜且据占已长成在陛下宫内为眷属更四十年又当衰老老则仁慈恐伤陛下子孙不多今若杀之为雠更生少壮必加严毒为害转甚遂止【出感定録】
　　一行
　　沙门一行俗姓张名遂郯公公谨之曾孙年少出家以聪敏学行见重于代宗诏于光文殿改撰歴经后又移就丽正殿与学士参校一行乃撰开元大衍厯一卷厯议十卷厯成十二卷厯书二十四卷七政长厯三卷凡五部五十卷未及奏上而卒张説奏上之诏令行用初一行造黄道游仪以进御制游仪铭付太史监将向灵台上用以测候分遣太史官大相元太等驰驿往安南朗兖等州测候日影同以二分二至之日午时量日影皆数年方定安南极髙二十一度六分冬至日影长七尺九寸二分春秋二分长二尺九寸三分夏至日在表南三寸一分蔚州横野军北极髙四十度冬至日影长一丈五尺八分春秋二分长六尺六寸二分夏至影在表北二尺二寸九分此二所为中土南北之极朗兖太原等州并差互不同一行用勾股法算之云大约南北极相去才八万余里修厯人陈景亦善算叹曰古人云以管窥天以蠡测海以为不可得而致也今以丈尺之术而测天地之大岂可得哉若依此而言则天地岂得为大也其后参挍一行厯经并精宻迄今行用【出大唐新语】
　　邢和璞
　　邢和璞好黄老之道善心算作颍阳书疏有叩竒旋入空或言有草初未尝覩叚成式见山人郑昉説崔司马者寄居荆州与邢有旧崔病积年且死心常恃于邢崔一日觉卧室北墙有人斸声命左右视之都无所见卧空室之北家人所居也如此七日斸不已墙忽透明如一粟问左右复不见经一日穴大如盘崔窥之墙外乃野外耳有数人荷锹镢立于穴侧崔问之皆云邢真人处分开此司马厄重倍费功力有顷导驺五六悉平帻朱衣辟曰真人至见邢舆中白幍垂绶执五明扇侍卫数十去穴数步而止谓崔曰公算尽仆为公再三论得延一纪自此无苦也言毕壁合如旧旬日病愈又曾居终南好道者多卜筑依之崔曙年少亦随焉伐薪汲泉皆是名士邢尝谓其徒曰三五日有一异客君等可为予各办一味也数日备诸水陆遂张筵于一亭戒无妄窥众皆闭戸不敢謦欬邢下山延一客长五尺濶三尺首居其半绯衣寛博横执象笏其睫踈长色若削鼓髯大笑吻角侵耳与邢剧谈多非人间事故也崔曙不耐因走而过庭客熟视顾邢曰此非泰山老师耶应曰是客复曰更一转则失之千里矣可惜及暮而去邢命崔曙谓曰向客上帝戏臣也言泰山老师颇记无崔垂泣言某实泰山老师后身不复忆少常听先人言之房琯太尉祈邢算终身之事邢言若由东南止西北禄命卒矣降魄之处非馆非寺非途非署病起于鱼飱休材兹板后房自袁州除汉州罢归至阆州舍于紫极宫适顾工治木房怪其木理成形问之道士称数月前有贾客施数断兹板今治为屠苏也房始忆邢之言有顷刺史具鲙邀房房叹曰邢君神人也乃具白于刺史且以兹板为托其夕病鲙而终【出酉阳杂爼】
　　满师
　　西京太平坊法夀寺有满师善九宫大理卿王璿尝问之师云公某月当改官似是中书门下甚近玉阶璿自谓黄门侍郎未可得也给舍又已过矣后果改为金吾将军常侍玉阶满公又云王鉷一家尽成白骨有所尅皆騐【阙】
　　马处谦
　　扶风马处谦病瞽厥父俾其学易以求衣食尝于安陆鬻筮自给有一人谒筮谓马生曰子之筮未臻其妙我有秘法子能从我学之乎马生乃随往郡境有陶仙观受星算之诀凡一十七行因请其爵里乃云胡其姓而恬其名诫之曰子有官禄终至五十二嵗幸勿道我行止于王侯之门马生得诀言事甚騐赵匡明弃荆入蜀因随至成都王先主尝令杜光庭先生宻问享夀几何对曰主上受元阳之气四斤八两果七十二而崩四斤八两即七十二两也马生官至中郎金紫亦五十二而殒【出北梦言】
　　袁御
　　后唐袁御为云中从事尤精算术同府令算庭下桐树叶数即自起量树去地七尺围之取围径之数布算良乆曰苦于叶众不能覆命撼去二十二叶复使算曰已少向者二十一叶矣审视之两叶差小止当一叶耳节度使张敬逹有二玉椀御量其广深算之曰此椀明年五月十六日已时当破敬逹闻之曰吾敬藏之能破否即命贮大笼借以衣絮鏁之库中至期库屋梁折正压其笼二椀俱碎太仆少卿薛文美同府亲见【出稽神録】








　　太平广记卷二百十五
　　钦定四库全书
　　太平广记卷二百十六
　　卜筮一
　　管辂　　　　淳于智　　　　栁林祖
　　隗炤　　　　郭璞　　　　　蔡铁
　　吴中察声者　王子贞　　　　张璟藏
　　凑州筮者　　蔡防逺　　　　车三
　　李老　　　　开元中二道士　蒋直
　　管辂
　　管辂洞晓术数初有妇人亡牛从卜曰可视东丘塜中牛当悬向上既而果得妇人反疑管辂告官按騐乃知是术数所推又洛中一人失妻辂令与担豕人鬬于东阳门豚逸入一舍突壊其墙其妇出焉辂乡里范龙苦频失火辂云有角巾诸生驾黒牛故车来必留之宿后果有此生来龙因留之生急求去不听遂宿主人罢入生惧图已乃持刀门外倚薪假寐忽有一物以口吹火生惊斫之死而视之则狐也自是不复有灾又有人捕鹿获之为人所窃诣辂为卦云东巷第三家候无人时发其屋头第七椽以瓦着椽下明日食时自送还汝也其夜盗者父患头痛亦来自占辂令归之病乃愈又治内吏失物辂使候人静于寺门令指天画地举手四向暮果获于故处【出异苑】
　　又平原太守刘邠取山鸡毛置器中使辂筮之辂曰髙岳岩岩有鸟朱身羽翼黄鸣不失晨此山鸡毛也【出异苑】
　　淳于智
　　鲍瑗家多防及病淳于智为筮之卦成云宜入市门数十步有一人持荆马鞭便就买取悬东北桑树上无病三年当得财如其言后穿井得钱及铜器二十万【出独异志】
　　栁林祖
　　有日者栁林祖善卜筮其妻曾病防瘘积年不差渐困垂命休祖占之得颐之复按卦曰应得姓石者治之当获灸防而愈也既而乡里有一贱家果姓石自言能除此病遂灸病者头上三处觉佳俄有一防色黄秀迳前噞噞然伏而不动呼犬噬杀之视防头上有三灸处病者自差【出洞林】
　　隗炤
　　晋隗炤善易临终谓妻子曰后虽大荒勿卖宅后五年诏使龚吾金以吾所书板告之后如其言妻赍板诣之使者惘然沈吟乃悟取蓍筮之卦成曰妙哉隗生吾不金贤夫自藏金以待太平知吾善易书板寄意金有五百斤盛以青瓷埋在堂屋去壁一丈入地九尺妻掘之果得金也【出国史补遗】
　　郭璞
　　州别驾顾球娣生十年便病至年五十余令郭璞筮之得大过之升其辞曰大过卦者义不嘉塜墓枯杨无英华振动游魂见龙车身被重累婴天邪法由斩祀杀灵蛇非已之咎先人瑕案卦论之可奈何球乃访迹其家事先世曾伐大树得大蛇杀之女便病病后有羣鸟数千回翔屋上人皆怪之不知何故有县农行过舍边仰视见龙牵车五色晃烂甚大非常有顷遂灭【出搜神记】
　　蔡铁
