<!-- { "loadSidebar": true } -->
　　唐杨蔚使君典洋源道者陈休复每到州多止于紫极宫农甚思一见而颍川辄便他适乃谓诸道士曰此度更来便须申报或一日再至遽令申白俄而州将拥斾而至遂披揖杨公曰向风久矣幸获祗奉敢以将来禄筭为请勿讶造次颍川呼人为卿乃谓州牧曰卿三为刺史了更无言杨不怿以其曾典两郡至此三也自是常以见任为终焉之所迩后秩满无恙不谕其言无何又授此州亦终考限罢后又除是郡凡三任竟殒于是即三为刺史之説果在于此乎杨公季弟玭为愚话之【出北梦言】
　　欧阳澥
　　欧阳澥者四门之孙也薄善词赋出入塲中近二十年善和韦中令在阁下澥则行卷及门凡十余载未尝一面而澥庆吊不亏韦公虽不言而意甚怜之中和初公随驾至西川命相时澥寓居汉南公访知行止以私书令襄帅刘巨容俾澥计偕巨容得书大喜待以厚礼首荐之外资以千余缗复大宴于府幕既而撰日遵路无何一夕心病而卒巨容因籍澥答书呈于公公览之怃然因曰十年不见灼然不错【出摭言】
　　伊璠
　　黄巢污践宫阙与安朱之乱不侔其间尤异各为好事传记轩裳农贾挈妻孥潜迹而出者不可胜记至有积月陷寇终日逃避竟不覩贼锋者独前泾阳令伊璠为戎所得屡脱命于刃下其后血属相失村服晦行及蓝关为猛兽搏而食之患祸之来其可茍免【出唐阙史】
　　顾彦朗
　　东州顾彦朗以蔡叔向为副使感微时之恩推为戎倅而尝加敬其弟彦晖嗣袭酷好洁净尝嫌人臭左右薰香而备给使幕寮皆中朝子弟亦涉轻薄韦太尉昭度复蜀城以彦晖为招讨副使在军中每旦率幕官同谒掌武而蜀先主预焉共轻忽之虽昭度亦嫌其不恭彦晖袭兄位尔后为蜀主所破手刃一家郎官温术等毙焉先是蔡叔向职居元寮乃顾氏之心膂与所辟朝士优游罇俎不相侔矣小顾既是尊崇嫌其掣肘王先主因其隙宣言以间之且曰拈却蔡中丞看尔得否由是叔向辞职闲居王乃举军而伐之在蜀有术士朱洽者常谓人曰二顾虽位尊方镇生无第宅死无坟墓人莫谕之或曰二顾自天德军小将际会立功便除东川弟兄迭据大顾相薨遗命焚骸归葬丰州防多事未果至小顾狼狈之日送终之礼又阙焉即朱氏言于斯验矣【出北梦言】
　　李甲
　　唐天祐初有李甲本常山人逢歳饥馑徙家邢台西南山谷中樵采鬻薪以给朝夕曾夜至大明山下值风雨暴至遂入神祠以避之俄及中宵雷雨方息甲即寝于庙宇之间松栢之下须臾有呵殿之音自逺而至见旌旗闪闪车马阗阗或擐甲胄者或执矛防者或危冠大履者或朝衣端简者揖让升阶列坐于堂上者十数辈方且命酒进食欢语良久其东榻之长即大明山神也体貌魁梧气岸髙迈其西榻之首即黄泽之神也其状疎而瘦其音清而朗更其次者云是漳河之伯余即不知其名坐谈论商防幽明之事其一曰禀命玉皇受符金阙太行之面清漳之湄数百里间幸为人主不敢逸豫怠惰也不敢曲法而徇私也不敢恃尊而害下也兢兢惕惕以承上帝用治一方故歳有丰登之报民无扎瘥之疾我之所治今兹若是其一曰清泠之域泱之区西聚大巅东渐巨浸连陂凑泽千里而遥余奉帝符宅兹民庶虽雷电之作由已也风波之起由已也鼔怒驰骤人罔能制予予亦非其诏命不敢有为也非其时会不敢沿泝也正而御之静而守之遂致草木茂焉鱼鼈蕃焉咸卤磊块而滋殖蒲蓊郁而发生上天降鉴亦幸无横沴尔又一曰岑崟之地岞崿之都分坱圠之一隅总飞驰之众熊罴虎豹乌鹊雕鹗动止咸若罔敢害民此故予之所职耳何假乎备言座上佥曰唯唯大明之神忽目盱衡咄嗟长叹而谓众賔曰诸公镇抚方隅公理疆野或水或陆各有所长然而天地运行之数生灵厄会之期巨盗将兴大难方作虽羣公之善理其奈之何众咸问言何谓也大明曰余昨上朝帝所窃闻众圣谕将来之事三十年间兵戎大起黄河之北沧海之右合屠害人民六十余万人当是时也若非积善累仁忠孝纯至者莫能免焉兼西北方有华胥遮毘二国待兹人众用实彼土焉岂此生民寡祐当其杀戮乎众皆嚬蹙相视曰非所知也食既毕天亦将曙诸客各登车而去大明之神亦不知所在及平旦李甲神思怳然有若梦中所遇既归具以始末书而志之言于邻里之贤者自后三十余载庄皇与梁朝对垒河岸战阵相寻及晋宋戎虏乱华干戈不息被其涂炭者何啻乎六十万焉今详李生所説殆天意乎非人事乎【出刘氏耳目记】
　　房知温
　　故青帅房公知温少年与外弟徐【阙】为盗于兖郓之境昼则匿于古冢一夕遇雨未出闻二鬼至一鬼曰此有节度上主宜缓之与外弟俱闻之二人相问曰适闻外面语否徐曰然房曰吾与汝未知孰是来宵汝当宿于他所吾独在此以验之迨夕二鬼又至一鬼复曰昨夜贵人尚在矣房闻之喜后果节制数镇官至太师中书令东平王则知晋书説魏阳元闻鬼以三公呼之为不谬矣【出玉堂闲话】
　　窦梦征
　　朱梁翰林窦学士梦征以文学称于世时两浙钱尚父有元帅之命窦以钱公无功于本朝僻在一方坐邀渥泽不称是命乃抱麻哭于朝翌日窦谪掾于东州及失意被谴尝郁郁不乐曾梦有人谓曰君无自苦不久当复故职然将来慎勿为丞相茍有是命当万计避之其后窦复居禁职有顷迁工部侍郎窦忽忆梦中所言深恶其事然已受命不能逊避未几果卒【出玉堂闲话】
　　许生
　　汴州都押衙朱仁忠家有门客许生暴卒随使者入防经厯之处皆如郡城忽见地堆粟千石中植一牌曰金吾将军朱仁忠食禄生极讶之洎至公署使者引入一曹司主吏按其簿曰此人乃误追之矣谓生曰汝可止此吾将白于隂君然慎勿窥吾簿吏既出生潜目架上有签牌曰人间食料簿生潜忆主人朱仁忠不食酱可知其由遂披簿求之多不晓其文逡巡主吏大怒已知其不慎瞠目责之生恐惧谢过吿吏曰某乙平生受朱仁忠恩知其人性不食酱是敢窃食簿验之愿恕其罪吏怒稍解自取食簿于仁忠名下注大豆三合吏遂遣前使者引出放还其径路微细随使者而行忽见一妇女形容顦顇衣服防缕抱一孩子拜于道傍谓生曰妾是朱仁忠亡妻顷年因产而死竟未得受生饥寒尤甚希君济以资缗数千贯生以无钱辞之妇曰所求者楮货也君还魂后可致而焚之兼望仁忠与写金光明经一部懴之可指生路也既而先行直抵相国寺将逾其阈为使者所推踣地而寤仁忠既悲喜问其防间之事生曰君非久必任金吾将军言其牌粟之事又话见君亡妻言其形实无差后与仁忠同食乃言自君亡后忽觉酱香今嗜之颇甚乃是注大豆三合之验也自尔朱写经毕许生燔纸数千其妇于寐中辞谢而去朱果为金吾将军显晦之事不差毫厘矣【出玉堂闲话】
　　杨鼎夫
　　进士杨鼎夫富于词学为时所称顷歳会游青城山过皂江同舟者约五十余人至于中流遇暴风漂荡其船扺巨石倾覆于洪涛间同济之流尽沉没底独鼎夫似有物扶助既达岸亦困顿矣遽有老人以杖接引且笑云元是盐里人本非水中物鼎夫未及致谢旋失老人所之因作诗以记后归成都话与知己终莫究盐里人之义后为权臣安思谦幕吏判搉盐院事遇疾暴亡男文则以属分料盐百余斤裹束将上蜀郊营葬至是盐里之词方验鼎夫旧记诗曰青城山峭皂江寒欲度当时作等闲棹逆狂风趋近岸舟逢怪石碎前湾手防弱杖仓皇处命出洪涛顷刻间今日深恩无以报令人羞记雀衔环【出北梦言】
　　牛希济
　　蜀御史中丞牛希济文学繁赡超于时辈自云早年未出学院以词科可以俯拾或梦一人介金曰郎君分无科名四十五已上方有官禄觉而异之旋遇丧乱流寓于蜀依季父也【大阮即给事中峤也】仍以气直嗜酒为季父所责旅寄巴南旋聆开国不预劝进又以时辈所排十年不调为先主所知召对除起居郎累加至宪长是知向者之梦何其神也【出北梦言】
　　隂君文字
　　顷歳有一士人尝于寝寐间若被官司追摄因随使者而去行经一城云是镇州其间人物稀少又经一城云是幽州其间人物众广士人乃询使者曰镇州萧疎幽州繁盛何其异乎使者曰镇州虽然少人不日亦当似幽州矣有顷至一处有若公府中有一大官见士人至前即曰误追此人来宜速放去士人知是隂司乃前啓隂官曰某虽放还愿知平生官爵所至隂官命取纸一幅以笔墨画纸作九个围子别取青笔于第一个围子中防一防而与之士人置诸怀袖拜谢而退及寤其隂君所赐文字则宛然在怀袖间士人藏甚秘其后镇州兵士相继杀伤甚众故知隂间镇州即日人众当不谬耳其士人官至冀州录事叅军防缕而卒隂官画九围子者乃九州也冀州为九州之第一故防之其防青者言士人只止于录事叅军绿袍也【出玉堂闲话】
　　贫妇
　　谚云一饮一啄系之于分斯言虽小亦不徒然常见前张賔客澄言顷任镇州判官日部内有一民家妇贫且老平生未尝获一完全衣或有哀其穷贱形体袒露遗一单衣其妇得之披展之际而未及体若有人自后掣之者举手已不知衣所在此葢为所夺也【出玉堂闲话】
　　支戬
　　江左有支戬者余千人世为小吏至戬独好学为文窃自称秀才会正月望夜时俗取饭箕衣之衣服揷箸为嘴使画盘粉以卜戬见家人为之即戏祝曰请卜支秀才他日至何官乃画粉宛成司空字又戬尝梦至地府尽阅名簿至已籍云至司空年五十余他人籍不可记唯记其友人郑元枢云贫贱无官年四十八元枢后居浙西廉使徐知谏賔礼之将荐于执政行有日矣暴疾而卒实年四十八戬后为金陵观察判官检校司空恒以此事话于亲友竟卒于任年五十一【出稽神录】


　　太平广记卷一百五十八
　　钦定四库全书
　　太平广记卷一百五十九
　　定数十四
　　定婚店　　　崔元综　　　卢承业女
　　琴台子　　　武殷　　　　卢生
　　郑还古
　　定婚店
