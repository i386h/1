<!-- { "loadSidebar": true } -->
　　唐代国公主适荥阳郑万钧数年无子时有僧和和者如狂如愚众号为圣言事多中住大安寺修营殿阁和和常至公主家万钧请曰吾无嗣愿得一子惟师降恩可得乎师曰遗我三千疋绢主当诞两男钧如言施之和和取绢付寺云修功徳乃谓钧曰主有娠矣吾令二天人下为公主作儿又曰公主腹小能并娠二男乎吾当使同年而前后耳公主遂娠年初岁终各诞一子长曰潜耀少曰晦明皆美丈夫博通有识焉【出纪闻録】
　　空如禅师
　　空如禅师者不知何许人也少慕修道父母抑婚以刀割其势乃止后成丁徴庸课遂以麻蜡裹臂以火之成废疾入陆浑山坐兰若虎不暴山中偶见野猪与虎鬬以藜杖挥之曰檀越不须相争即分散人皆敬之无敢媟者【出朝野佥载】
　　僧些
　　唐贞元初荆州有狂僧些其名者善歌河满子常遇伍伯乘醉于途中辱之令歌僧即发声其词皆陈伍伯从前慝也伍伯惊而自悔【出酉阳杂俎】
　　阿足师
　　阿足师者莫知其所来形质痴浊神情不慧时有所言靡不先觉居虽无定多寓阌乡憧憧往来争路礼谒山岳檀施曾不顾瞻人或忧或疾获其指南者其验神速时陜州有富室张臻者财积钜万止有一男年可十七生而愚騃既挛手足复懵语言惟嗜饮食口如溪壑父母钟爱尽力事之迎医求药不逺千里十数年后家业殆尽或有谓曰阿足贤圣见世诸佛何不投告希其痊除臻与其妻来抵阌乡叩头抆泪求其拯济阿足乆之谓臻曰汝寃未散尚须十年愍汝勤防为汝除去即令选日于河上致斋广召众多同观度脱仍令赍致其男亦赴道场时众谓神通而观者如堵跂竦之际阿足则指壮力者三四人扶拽其人投之河流臻洎举防之人莫测其为阿足顾谓臻曰为汝除灾矣乆之其子忽于下流十数步外立于水面防手于其父母曰与汝寃仇宿世缘业赖逢圣者遽此解挥傥或不然未有毕日挺身髙呼都不愚痴须臾沈水不知所适【出集异记】
　　鉴师
　　唐元和初有长乐冯生者家于呉以明经调选于天官氏是嵗见黜于有司因侨居长安中有老僧鉴其名者一日来诣生谓生汝吾同姓也因与相徃来近嵗余及冯尉于东越既治装鉴师负笈来告去冯问曰师去安所诣乎鉴师曰我庐于灵岩寺之西庑下且乆其后逰长安中至今十年矣幸得与子相遇今将归故居故来告别然吾子尉于东越道出灵岩寺下当宜一访我也生诺曰谨受敎后数月冯生自长安之任至灵岩寺门立马望曰岂非鉴师所居寺乎即入而诣焉时有一僧在庭生问曰不知鉴师庐安在吾将诣之僧曰吾曹数辈独无鉴其名者生始疑异黙而计曰鉴师信士岂欺我于是独逰寺庭行至西庑下忽见有羣僧画像其一人状同鉴师生大惊曰鉴师果异人也且能神降于我因慨然泣下者乆之视其题曰冯氏子呉郡人也年十嵗学浮图法以道行闻卒年七十八冯阅其题益异之【出宣室志】
　　从谏
　　东都敬爱寺北禅院大徳从谏姓张氏南阳人徙居广陵为土著姓身长八尺眉目魁竒越壮室之年忽顿悟眞理遂舍妻子从披削焉于是研精禅观心境明白不逾十载耆年宿徳皆所推服及来洛遂止敬爱寺年徳并成缁黄所宗每赴供皆与賔头卢尊者对食其为人天钦奉若此唐武宗嗣厯改元防昌爱驭鳯鹤之仪薄防墨降龙之敎乃下郡国毁塔庙令沙门复初諌公乃乌帽麻衣潜于皇甫枚之温泉别业后冈上乔木骈郁巨石砥平谏公夏日常于中入寂或补毳事忽一日穨云駃雨霆击石傍大檀雨至诸兄走往林中谏公恬然趺坐若无所闻者诸兄致问徐曰恶畜生而已至大中初宣宗复兴内敎谏公归东都故居其子自广陵来观适与遇于院门威貌崇严不复可识乃拜而问从谏大徳所居谏公指曰近东头其子既去遂阖门不出其割裂亲爱又如此咸通丙戌岁夏五月忽遍诣所信向家皆谓曰善建福业贫道秋初当逺行故相别耳至秋七月朔清旦盥手焚香念慈氏如来遂右脇而卧呼门人章等戒曰人生难得恶道易沦唯有归命释尊励精梵行龙花防上当复相逢生也有涯与尔少别是日无疾奄化年有八十余矣章等奉遗防送尸于建春门外尸陁林中施诸鸟兽三日复视之肌貌如生无物敢近遂覆以饼饵经宿有狼狐迹唯啗饼饵而丰肤宛然乃依天竺法阇维讫收余烬起白塔于道傍春秋奉香火之荐焉【出三水小牍】
　　太平广记卷九十七
　　钦定四库全书
　　太平广记卷九十八
　　异僧十二
　　李徳　　　齐州僧　　　抱玉师
　　束草师　　　惠寛　　　　素和尚
　　懐信　　　　佛陁萨　　　兴元上座
　　赵蕃　　　　懐濬　　　　智者禅师法本
　　李徳裕
　　唐相国李徳裕为太子少保分司东都尝召一僧问己之休咎僧曰非立可知愿结坛设佛像僧居其中凡三日谓公曰公灾戾未已当万里南去耳公大怒叱之明日又召其僧问焉虑所见未子细请更观之即又结坛三日告公曰南行之期不旬月矣不可逃公益不乐且曰然则吾师何以明其不妄僧曰愿陈目前事为验庶表某之不诬也公曰果有说也即指其地曰此下有石函请发之即命穷其下数尺果得石函啓之亦无覩焉公异而稍信之因问南去诚不免矣然乃遂不还乎僧曰当还耳公讯其事对曰相国平生当食万羊今食九千五百矣所以当还者未尽五百羊耳公惨然而叹曰吾师果至人且我元和十三年为丞相张公从事于北都尝梦行于晋山见山上尽目皆羊有牧者十数迎拜我我因问牧者牧者曰此侍御平生所食羊吾尝记此梦不泄于人今者果如师之说乃知防数固不诬也后旬日振武节度使米暨遣使致书于公且馈五百羊公大惊即召告其事僧叹曰万羊将满公其不还乎公曰吾不食之亦可免曰羊至此已为相国所有公戚然旬日贬潮州司马连贬崖州司户竟没于荒裔也【出宣室志】
　　齐州僧
　　史论在齐州时出猎至一县界憇兰若中觉桃香异常访其僧僧不及隐言近有一人施二桃因从经案下取出献论大如饭碗论时饥尽食之核大如鸡卵论因诘其所自僧笑曰向实缪言之此桃去此十余里道路危险贫僧偶行脚见之觉异因掇数枚论曰愿去骑从与和尚偕往僧不得已论出荒榛中经五里许抵一水僧曰恐中丞不能渡此论志诀往乃依僧解衣载之而浮登岸又经西北涉二水上山越涧数里至一处竒泉怪石非人境也有桃数百株枝扫地髙二三尺其香破鼻论与僧各食一蔕腹饱矣论解衣将尽力包之僧曰此域灵境不可多取贫僧常听长老说昔有人亦尝至此懐五六枚迷不得出论亦疑生非常取两颗而返僧切戒论不言论至州使召僧僧已逝矣【出酉阳杂俎】
　　抱玉师
　　抱玉师以道行闻居长安中师而事者千数每夕独处一室阖户撤烛尝有僧于门隙视之见有庆云自口中出后年九十卒时方大暑而其尸无萎败唐宰相第五琦与师善及卒来治丧将以香乳灌其口已而有祥光自口出晃然四照公甚竒之或曰佛有庆祥光今抱玉师有之眞佛矣【出宣室志】
　　束草师
　　长安平康坊菩提寺先有僧不言姓名常负束藁坐卧于寺西廊下不肯住院经数年寺纲维或劝其住房曰尔厌我其夕遂以束藁焚身至明唯灰烬耳无血膋之臭众方知为异人遂塑灰为僧于佛殿上世号为束草师【出酉阳杂俎】
　　惠寛
　　绵州浄慧寺僧惠寛先时年六嵗随父设黄箓斋众礼石天尊像惠寛时在不肯礼曰礼则石像遂倒不胜致也既礼而天尊像果倒腰已折矣后出家在寺寺近池人多捕鱼为业惠寛与受戒且曰尔辈不当以此为给吾能令汝所得不失于旧因指其池畔尽生菌蕈渔人采之省力得利后人呼为和尚蕈也【出成都记】
　　素和尚
　　长安兴善寺素和尚院庭有青桐数株皆素之手植唐元和中卿相多逰此院桐至夏有汗汚人衣如輠脂不可浣昭国郑相尝与丞郎数人避暑恶其汗谓素曰弟子为和尚伐此桐各植一松也及暮素戏祝树曰我种汝二十余年汝以汗为人所恶来嵗若复有汗我必薪之自是无汗矣素公不出院转法华经三万七千部夜常有狼子听经斋时有乌鹊就案取食长庆初有僧幽题此院诗云三万华经三十春半生不蹋院门尘当时以为佳句也【出酉阳杂俎】
　　懐信
　　扬州西灵塔中国之尤峻峙者唐武宗末拆寺之前一年有淮南词客刘隐之薄防明州梦中如泛海见塔东渡海时见门僧懐信居塔三层凭防与隐之言曰暂送塔过东海旬日而还数日隐之归扬州即访懐信信曰记海上相见时否隐之了然省记数夕后天火焚塔俱尽白雨如泻旁有草堂一无所损【出独异志】
　　佛陀萨
　　有佛陀萨者其籍编于岐阳法门寺自言姓佛氏陀萨其名也常独行岐陇间衣黄持锡年虽老然其貌童騃好扬言于衢中或诟辱羣僧僧皆怒焉其资膳裘纻俱乞于里人里人怜其愚厚与衣食以故资用独饶于羣僧陀萨亦转均于里中穷饿者焉里人益怜其心开成五年夏六月陀萨召里中民告曰我今夕死矣汝为吾塔瘗其尸果端坐而卒于是里中之人建塔于岐阳之西冈上漆其尸而瘗焉后月余或视其首髪仅寸余弟子即剃去已而又生里人大异遂扃其户竟不开焉【出宣室志】
　　兴元上座
　　兴元县西墅有兰若上座僧常饮酒食肉羣辈皆效焉一旦多作大饼招羣徒众入尸陁林以饼裹腐尸肉而食数啖不已众僧掩鼻而走上座曰汝等能食此肉方可食诸肉自此缁徒因成精进也【出云溪友议】
　　赵蕃
　　唐国子祭酒赵蕃太和七年为南宫郎忽一日有僧乞食于门且谓其家僮曰吾愿见赵公可乎家僮告蕃蕃即命延入与坐僧乃曰君将有忧然亦可禳去蕃即拜而祈之僧曰遗我裁刀一千五百庶可脱君之祸不然未旬日当为东南一郡耳蕃许之约来日就送焉且访其名暨所居僧曰吾居青龙寺法安其名也言已遂去明日蕃即办送之使者至寺以物色访羣僧僧皆不且询法安师所止周徧院宇无影响踪迹后数日蕃出为州刺史【出宣室志】
　　懐濬
　　秭归郡草圣僧懐濬者不知何处人唐干宁初到彼知来藏往皆有神验爱草书或经或释或老至于歌诗鄙琐之言靡不集其笔端与之语即阿唯而已里人以神圣待之刺史于公以其惑众系而诘之乃以诗代通状曰家在闽川西复西其中嵗嵗有莺啼如今不在莺啼处莺在旧时啼处啼又诘之复有诗曰家住闽川东复东其中嵗嵗有花红而今不在花红处花在旧时红处红郡牧异而释之详其诗意似在海中得非杯渡之流乎行旅经过必维舟而礼谒告其吉凶唯书三五行终不明言事往果验荆南大校周崇賔谒之书字遗之曰付皇都勘尔后入贡因王师南讨遂絷于南府竟就戮也押衙孙道能谒之书字曰付竹林寺其年物故营葬乃古竹林寺之基也皇甫知州乃画一人荷挍一女子在旁后为娶民家女遭讼锢身入府波斯穆昭嗣幼好药术随其父谒之乃画一道士乘云把胡卢书云指挥使髙牒衙推穆生后以医药有效南平王髙从诲与巾裹摄府衙推王师伐荆州师寄南平王诗云马头渐入扬州路亲眷应须洗眼看是嵗输诚淮海获解重围其他不可殚记或一日题庭前芭蕉叶上云今日还债幸州县无更勘穷来日为人所害尸首宛然刺史髙公为之荼毗之【出北梦琐言】
　　智者禅师
