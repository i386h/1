<!-- { "loadSidebar": true } -->
　　宋开府璟虽耿介不羣亦深好声乐尤善羯皷始承恩顾与宗论皷事曰不是青州石末即是鲁山花瓮撚小碧上掌下须有朋【去声】肯声据此乃是汉震第一皷也且磉用石末花瓮固是腰皷掌不朋【去声】肯声是以手指非羯皷明矣【第二皷者左以足右以手指】璟又谓上曰头如青山峰手如白雨防按此即羯皷之能事山峰取不动雨防取其急宗与璟兼善両皷也而羯皷偏好以其比汉震稍雅细焉开府之家悉之东都留守郑叔明祖母即开府之女今尊贤里郑氏第有小楼即宋夫人习皷之所也【出羯皷録】
　　李年
　　李年善羯皷宗问卿打多少枚对曰臣打五十枚讫上曰汝殊未我打却三竖柜也后数年又闻打一竖柜因锡一拂枚羯皷卷【出传记】
　　曹王臯
　　嗣曹王臯有巧思精于噐用为荆州节度使有羇旅士人懐二卷欲求通谒先啓于賔府观者讶之曰岂足尚耶士曰但啓之尚书当解矣及见臯捧而叹曰不意今日获逢至寳指其刚匀之状賔坐唯唯或腹非之臯曰诸公未必信命取食柈自选其极平者遂重二卷于柈心以油注卷满而油不寖漏相葢契际也臯曰此必开元天寳中供御卷不然无以至此问其所自客曰先人在黔得于髙力士之家众方深伏【阙】
　　李琬
　　广德中蜀客前双流县丞李琬者亦能之调集至长安居务本里尝夜闻羯皷曲颇工妙于月下歩寻至一小宅门戸极卑隘叩门请谒谓皷工曰君所击者岂非耶婆色鸡乎【一本作耶婆娑鸡】虽至精能而无尾何也工大异之曰君固知音者此事无有知某太常工人也祖父此艺尤能此曲近者张儒入长安其家流散父没河西此曲遂绝今但按旧谱数本寻之竟无结尾之声因夜夜求之也琬曰曲下意尽乎工曰尽琬曰意尽即曲尽又何索焉工曰奈声不尽何琬曰可言矣夫曲有如此者须以他曲解之方可尽其声也夫耶婆娑鸡当用屈柘急遍解工如所敎果相谐协声意皆尽【如柘枝用浑解甘州用急了解之也】工泣而谢之即言于寺卿奏为主簿后累官至太常少卿宗正卿【出羯皷録】
　　杜鸿渐
　　代宗朝宰相杜鸿渐亦能羯皷永太中为三副元帅西川节度使至成都李琬有削杖者在蜀以杖献鸿渐鸿渐以示于众曰此尤物也当衣衾中収贮积时矣匠曰某于脊沟中养者十年及蜀至利州西界望嘉驿路入汉川矣自西南来始防嘉陵江颇有山水景致其夜月色又佳乃与从事杨炎杜悰辈登驿楼望江月行酒防语曰今日岀艰危猜廹外即不辱命于朝廷内即免中祸于防质既保此安歩又瞰此殊境安得不自贺乎遂命家僮取皷与板笛以所得杖奏数曲四山猿鸟皆惊飞噭走从事悉异之曰昔防之拊百兽舞庭此岂逺耶鸿渐曰若某于此稍曾致力犹未臻妙尚能及是况至圣遇夫贤臣考乐飞走之何有不感因言此有别墅近花岩阁每遇风景清明即时或登阁奏此初见羣羊牧于川下忽数头踯躅不已某不谓之以皷然也及止皷亦止复皷之亦复然遂以疾徐髙下而节之无不应之而变旋有二犬自其家走而吠之及羣羊侧遂渐止声仰首若有所听少选又复宛颈揺尾亦从而变态是知率舞固无难矣近士林中无习之者唯仆射韩臯善亦不甚露为鄂州节度使时闻于黄楼一两习而已【岀羯皷録】
　　铜皷
　　蛮夷之乐有铜皷焉形如腰皷而一头有面皷面圆二尺许面与身连全用铜铸其身遍有虫鱼花草之状通体均匀厚二分以来炉铸之妙实为竒巧撃之响亮不下鸣鼍贞元中骠国进乐有玊螺铜皷【玊螺皆螺之白者非琢玊所为也】即知南蛮酋首之家皆有此皷也
　　张方
　　咸通末幽州张方贬龚州刺史到任后修葺州城因掘土得一铜皷满任载以归京到襄汉以为无用之物遂舍延夀庆院用大木鱼悬于斋室今见存焉【并出岭表録异】
　　郑续
　　僖宗朝郑续镇番禺日有林蔼者为髙州太守有牧儿因放牛闻田中有蛤鸣【蛤即是虾蟇】牧童遂捕之蛤跳入一穴掘之深大即蛮酋塜也蛤乃无踪穴中得一铜皷其色翠緑土蚀数处损缺其上隐起多铸蛙黾之状疑其鸣蛤即皷精也遂状其缘由纳于广帅悬于武库今尚存焉【出岭表録异】
　　琵琶
　　罗黑黑
　　太宗时西国进一胡善弹琵琶作一曲琵琶拨倍麤上每不欲番人胜中国乃置酒髙防使罗黑黑隔帷之一遍而得谓胡人曰此曲吾宫人能之取大琵琶遂于帷下令黑黑弹之不遗一字胡人谓是宫女也惊叹辞去西国闻之降者数十国【出朝野佥载】
　　裴洛儿
　　贞观中弹琵琶裴洛儿始废拨用手今俗所谓搊琵琶是也【出国史纂异】
　　杨妃
　　开元中有中官白秀贞自蜀使廻得琵琶以献其槽逻皆桫檀为之温润如玊光耀可鉴有金缕红文影成双凤杨妃每抱是琵琶奏于梨园音韵凄清飘如云外而诸王贵主自虢国已下竞为贵妃琵琶弟子每受曲毕皆广有进献【出谭賔録】
　　段师
　　古琵琶用鹍鸡筋开元中段师能弹琵琶用皮贺懐智破拨弹之不能成声【出酉阳杂俎】
　　汉中王瑀
　　汉中王瑀见康昆崘弹琵琶云琵声多琶声少未可弹五十四大也自下而上谓之琵自上而下谓之琶【出记】
　　韦应物
　　韦应物为苏州刺史有属官因建中之乱得国工康昆崘琴瑟琵琶至是送官表进入内【出国史补】
　　宋沇
　　宋开府孙沇有音律之学贞元中进乐书三卷德宗览而嘉焉又知是璟之孙遂召赐对坐与论音乐喜数日又召至宣徽张乐使观焉曰有舛误乖滥悉可言之沇曰容臣与乐官商讲论具状条奏上使宣徽使敎坊与乐官参议数日然后奏进乐工多言沇不解声律不审节拍兼又瞆疾不可议乐上颇异之又宣召见对曰臣年老多疾耳实失聪若迨于音律不至无业上又使作乐曲罢问其得失承禀舒迟众工多笑之沇顾笑忿怒作色奏曰曲虽妙其间有不可者上惊问之即指一琵琶云此人大逆戕忍不日间即抵法不宜在至尊前又指一笙云此人神魂已逰墟墓不可更令共上大骇焉令主者潜伺察之既而琵琶者为同侪告讦称其六七年前其父自缢不得端由即令按鞫遂伏罪笙者乃忧恐不食旬日而卒上转加钦重面赐章服累召对每令察乐乐工悉惴恐脇息不敢正视沇惧罹祸辞病而退【出羯皷録】
　　皇甫
　　蜀将皇甫别音律撃陶器能知时月好弹琵琶元和中尝造一调乘凉临水池弹之本黄钟而声入防賔因更再三奏之声犹防賔也甚惑不悦自意不祥隔日又奏于池上声如故试弹于他处则黄钟也因切调防賔夜复鸣于池上觉近岸波动有物激水如鱼跳及下则没矣遂集客车水竭池穷泥索之数日泥下丈余得鐡一片乃方响防賔鐡也【出酉阳杂俎】
　　王沂
　　王沂者平生不解管忽旦睡至夜乃寤索琵琶之成数曲一名雀啅蛇一名胡王调一名胡苑人不识闻之者莫不流泪其妹请学之乃敎数声须防总忘不复成曲【岀朝野佥载】
　　关别驾
　　昭宗末京都名娼妓儿皆为强诸侯所有供弹琵琶乐工号关别驾小红者小名也梁太宗求之既至谓曰尔解弹手不采桑乎关俛而奏之及出又为亲近者俾其弹而饮酒由是失意不乆而殂复有琵琶石潨者号石司马自言早为相国令狐绹见赏俾与诸子涣沨连水邉作名乱后入蜀不隶乐籍多逰诸大官家皆以賔客待之一日防军挍数员饮酒作欢石潨以胡琴在坐非知音者諠哗语笑殊不倾潨乃扑檀槽而诟曰某曾为中朝宰相供今日与健儿弹而不我何其苦哉于时识者叹讶之【出北梦言】
　　王氏女
　　王蜀黔南节度使王保义有女适荆南髙从诲之子保节未行前蹔寄羽服性聪敏善弹琵琶因梦异人频授乐曲所授之人其形或道或俗其衣或紫或黄有一夕而数曲有一而便记者其声清越与常异于仙家紫云之亚也乃曰此曲谱请元昆制序刋石于甲寅之方其兄即荆南推官王少监贞范也为制序刋石所曲有道调宫玉宸宫夷则宫神林宫防賔宫无射宫宗宫黄钟宫散水宫仲吕宫商调独指泛清商好仙商侧商红绡商鳯抹商玉仙商角调双调角醉吟角大吕角南吕角中吕角髙大殖角防賔角羽调鳯吟羽背风香背南羽背平羽应圣羽玉宫羽玉宸羽风香调大吕调其曲名一同人世有凉州伊州胡渭州甘州绿腰莫靼项盆乐安公子水牯子阿滥泛之属凡二百以上曲所异者徴调中有湘妃怨哭顔回当时胡琴不弹徴调也王适髙氏数年而亡得非谪坠之人乎孙光宪子父即王氏之侄也记得一两曲尝闻弹之亦异事也【出北梦琐言】
　　五
　　赵辟
　　赵辟弹五人间无其术辟曰吾之于五也始则神遇之终则天随之方吾浩然眼如耳目如鼻不知五为辟辟之为五也【出国史补】
　　箜篌
　　徐月华
　　魏髙杨王雍美人徐月华能弹卧箜篌为明妃出塞之声有田僧起能吹笳为壮士歌项羽吟将军崔延伯岀师每临敌令僧起为壮士声遂单马入阵【出酉阳杂俎】















　　太平广记卷二百五
　　钦定四库全书
　　太平广记卷二百六
　　书一
　　古文　　　　大篆　　　　籀文
　　小篆　　　　八分　　　　隶书
　　章草　　　　行书　　　　飞白
　　草书　　　　汲书　　　李斯
　　萧何　　　　蔡邕　　　　崔瑗
　　张芝　　　　张昶　　　　刘德升
　　师宜官　　　梁鹄　　　　左伯
　　胡昭　　　　钟繇　　　　钟防
　　韦诞
　　古文
　　按古文者黄帝史苍颉所造也颉首有四目通于神明仰观奎星圜曲之势俯察龟文鸟迹之象博采众美合而爲字是曰古文孝经援神契云奎主文章苍颉仿象是也【出书断】
　　大篆
　　按大篆者周宣王太史史籀所作也或云柱下史始变古文或同或异谓之篆篆者传也传其物理施之无穷甄酆定六书三曰篆书八体书法一曰大篆又汉书艺文志史籀十五篇并此也以此官制之用以敎授谓之史书凡九千字【出书断】
　　籀文
　　周太史史籀所作也与古文大篆小异后人以名称书谓之籀文七畧曰史籀者周时史官敎学童书也与孔氏壁中古文体异甄酆定六书二曰竒字是也【出书断】
　　小篆
　　小篆者秦丞相李斯所作也增损大篆异同籀文谓之小篆亦曰秦篆【出书断】
　　八分
　　按八分者秦时人上谷王次仲所作也王愔云王次仲始以古书方广少波势建初中以隶草作楷法字方八分言有模楷始皇得次仲文简略赴急疾之用甚喜遣使召之三徴不至始皇大怒制槛车送之于道化为大鸟飞去【出书断】
　　隶书
　　按隶书者秦下邽人程邈所作也邈字元岑始为县吏得罪始皇幽繋云阳狱中覃思十年益小篆方圆而为隶书三千字奏之始皇善之用为御史以奏事烦多篆字难成乃用隶字以为隶佐书故曰隶书【出书断】
　　章草
　　按章草汉黄门令史史游所作也卫恒李诞并云汉初而有草法不知其谁萧子良云章草者汉齐相杜操始变藁法非也王愔云章帝时史游作急就章解散隶体麤书之汉俗简惰渐以行之是也【出书断】
　　行书
