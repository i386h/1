<!-- { "loadSidebar": true } -->
　　震泽中洞庭山南有洞穴深百余尺有长城乃仰公驰误堕洞中旁行升降五十余里至一龙宫周围四五里下有青泥至膝有宫室门阙龙以气辟水霏如轻雾昼夜光明遇守门小蛟龙张鳞奋爪拒之不得入公驰在洞百有余日食青泥味若粳米忽彷佛识得归路寻出之为吴郡守时乃具事闻梁武帝帝问杰公公曰此洞穴有四枝一通洞庭湖西岸一通蜀道青衣浦北岸一通罗浮两山间穴谿一通枯桑岛东岸葢东海龙王第七女掌龙王珠藏小龙千数衞防此珠龙畏蜡爱美玉及空青而嗜燕若遣使信可得寳珠帝闻大嘉乃诏有能使者厚赏之有防稽郡鄮县白水乡即庾毗罗请行杰公曰汝五世祖烧杀鄮县东海潭之龙百余头还为龙所害汝龙门之仇也可行乎毗罗伏实乃止于是合浦郡洛黎县瓯越罗子春兄弟二人上书自言家代于陵水罗水龙为婚逺祖矜能化恶龙晋简文帝以臣祖和化毒龙今龙化县即是臣祖住宅也象郡石龙刚猛难化臣祖化之化石龙县是也东海南天台湘川彭蠡铜鼓石头等诸水大龙皆识臣宗祖亦知臣是其子孙请通帝命杰公曰汝家制龙石尚在否答曰在在谨赍至都试取观之公曰汝石但能制微风雨召戎虏之龙不能制海王珠藏之龙又问曰汝有西海龙脑香否曰无公曰奈之何御龙帝曰事不谐矣公曰西海大船求龙脑香可得昔桐栢真人敷扬道义许谧茅容乗龙各赠制龙石十觔今亦应在请访之帝勅命求之于茅山华阳隐居陶景得石两片公曰是矣帝勅百工以于阗舒河中美玉造小函二以桐木灰发其光取宣州空青汰其甚精者用海鱼胶之成二缶大船之龙脑香寻亦继至杰公曰以蜡涂子春等身及衣佩又乃赍烧燕五百枚入洞穴至龙宫守门小蛟闻蜡气俯伏不敢动乃以烧燕百事赂之令其通问以其上上者献龙女龙女食之大嘉又上玉函青缶具陈帝防洞中有千岁龙能变化出入人间有善译时俗之言龙女知帝礼之以大珠三小珠七杂珠一石以报帝命子春乗龙载珠还国食顷之间便至龙辞去子春荐珠帝大喜得聘通灵异获天人之寳以珠示杰公杰公曰三珠其一是天帝如意珠之下者其二是骊龙珠之中者七珠二是虫珠五是海蚌珠人间之上者杂珠是蚌蛤等珠不如大珠之贵帝遍示百僚朝廷咸谓杰公虚诞莫不诘之杰公曰如意珠上上者夜光照四十余里中者十里下者一里光之所及无风雨雷电水火刀兵诸毒厉骊珠上者夜光百歩中者十歩下者一室光之所及无蛇虺豸之毒虫珠七色而多赤六足二目当其凹处有旧如鐡鼻蚌珠五色皆有夜光及数尺无瑕者为之上有瑕者为下珠蚌五于时与月盈亏虵珠所致隋侯哙参即其事也又问虵之异对曰使其自适帝命杰公记虵二珠斗余杂珠散于殿前取大黄虵各十数处布珠中间于是防其珠鸣舞徘徊虵防其珠盘曲宛转羣臣观者莫不叹服帝复出如意龙虫等珠光之逺近七八九数皆如杰公之言子春在龙宫得食如花如药如膏如饴食之香美赍食至京师得人间风日乃坚如石不可咀咽帝令秘府藏之拜子春为奉车都尉二弟为奉朝请赐布帛各千匹追访公驰往不为龙害之由为用麻油和蜡以作照鱼衣乃身有蜡气故也【出梁四公记】
　　梁武后
　　梁武郗皇后性妒忌武帝初立未及册命因忿怒忽投殿庭井中众趋井救之后已化为毒龙烟熖冲天人莫敢近帝悲叹久之因册为龙天王便于井上立祠【出两京记】
　　刘甲
　　宋刘甲居江陵元嘉中女年十四姿色端丽未常读佛经忽能暗诵法华经女所住屋寻有竒光女云已得正觉宜作二七日斋家为置髙座设寳帐女登座讲论词又説人之灾祥诸事皆验逺近敬礼解衣投寳不可胜数衡阳王在镇躬率参佐观之经十二日有道士史真曰此怪邪也振褐往焉女即已知使人守门云魔邪寻至凡着道服咸勿纳之真变服奄入女初犹喝骂真便直前以水洒之即顿絶良久乃苏问以诸事皆云不识真曰此龙魅也自是复常嫁为宣氏妻【出渚宫旧记】
　　宋云
　　后魏宋云使西域至积雪山中有池毒龙居之昔五百商人止宿池侧值龙忿怒泛杀商人果阤王闻之舍位与子向鸟场国学婆罗门咒四年之中善得其术还复王位就池咒龙龙化为人悔过向王王即从之【出洛阳伽蓝记】
　　蔡玉
　　农郡太守蔡玉以国忌日于照敬寺设斋忽有黒云甚密从东北而上正临佛殿云中隐隐雷鸣官属犹未行香并在殿前聚立仰看见两童子赤衣两童子青衣俱从云中下来赤衣二童子先至殿西南角柱下抽出一白虵身长丈余仰掷云中雷声渐渐大而下来少之间向白虵从云中直下还入所出柱下于是云气转低着地青衣童子乃下就住一人捧殿柱离地数寸一童子从下又拔出一白虵长二丈许仰掷云中于是四童子亦一时腾上入云而去云气稍髙布散遍天至夜雷雨大霪至晚方霁后看殿柱根乃蹉半寸许不当本处寺僧谓此柱腹空乃凿柱至心其内果空为龙藏隐【出大业拾遗】
　　李靖
　　唐衞国公李靖微时尝射猎灵山中寓食山中村翁竒其为人每丰馈焉岁久益厚忽遇羣鹿乃逐之防暮欲舍之不能俄而隂晦迷路茫然不知所归怅怅而行因闷益甚极目有灯火光因驰赴焉既至乃朱门大第墙宇甚峻扣门久之一人出问靖告迷道且请寓宿人曰郎君已出独太夫人在宿应不可靖曰试为咨白乃入告复出曰夫人初欲不许且以隂黒客又言迷不可不作主人邀入防中有顷一青衣出曰夫人来年可五十余青裙素襦神气清雅宛若士大夫家靖前拜之夫人答拜曰儿子皆不在不合奉留今天色隂晦归路又迷此若不容遣将何适然此乃山野之居儿子还时或夜到而喧勿以为愳既而食颇鲜美然多鱼食毕夫人入宅二青衣送牀席裀褥衾被香洁皆极铺陈闭户系之而去靖独念山野之外夜到而閙者何物也惧不敢寝端坐听之夜将半闻扣门声甚急又闻一人应之曰天符报大郎子当行雨周此山七百里五更须足无慢滞无暴厉应者受符入呈闻夫人曰儿子二人未归行雨符到固辞不可违时见责纵使报之亦已晚矣僮仆无任専之理当如之何一小青衣曰适观防中客非常人也盍请乎夫人喜因自扣其门曰郎觉否请暂出相见靖曰诺遂下堦见之夫人曰此非人宅乃龙宫也妾长男赴东海婚礼小男送妹适奉天符次当行雨计两处云程合逾万里报之不及求代又难輙欲奉烦顷刻间如何靖曰靖俗人非乗云者奈何能行雨有方可教即唯命耳夫人曰茍从吾言无有不可也遂勅黄头鞲青骢马来又命取雨器乃一小瓶子系于鞍前戒曰郎乗马无漏衔勒信其行马跑地嘶鸣即取瓶中水一滴滴马鬃上慎勿多也于是上马腾腾而行倐忽渐髙但讶其隐疾不自知其云上也风急如箭雷霆起于歩下于是随所跃輙滴之既而电掣云开下见所憇村思曰吾扰此村多矣方徳其人计无以报今久旱苗稼将悴而雨在我手寜复惜之顾一滴不足濡乃连下二十滴俄顷雨毕骑马复归夫人者泣于防曰何相误之甚本约一滴何私下二十尺之雨此一滴乃地上一尺雨也此村夜半平地水深二丈岂复有人妾已受谴杖八十矣但视其背血防满焉儿子亦连坐奈何靖慙怖不知所对夫人复曰郎君世间人不识云雨之变诚不敢恨只恐龙师来寻有所惊恐宜速去此然而劳烦未有以报山居无物有二奴奉赠总取亦可取一亦可唯意所择于是命二奴出来一奴从东廊出仪貌和悦怡怡然一奴从西廊出愤气勃然抝怒而立靖曰我猎徒以鬭猛事今但取一奴而取悦者人以我为怯也因曰两人皆取则不敢夫人既赐欲取怒者夫人微笑曰郎之所欲乃尔遂揖与别奴亦随去出门数歩回望失宅顾问其奴亦不见矣独寻路而归及明望其村水已极目大或露梢而已不复有人其后竟以兵权静冦难功葢天下而终不及于相岂非取奴之不得乎世言关东出相关西出将岂东西喻邪所以言奴者亦下之向使二奴皆取即极将相矣【出续怪録】













　　太平广记卷四百十八
　　钦定四库全书
　　太平广记卷四百十九
　　龙二
　　柳毅
　　柳毅
