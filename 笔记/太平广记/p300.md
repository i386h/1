<!-- { "loadSidebar": true } -->
　　岳州刺史李俊举进士连不中第贞元二年有故人国子祭酒包佶者通于主司援成之榜前一日当以名闻执政初五更俊将候佶里门未开立马门侧旁有卖糕者其气爞爞有一吏若外郡之邮檄者小囊氊防坐于其侧颇有欲糕之色俊为买而食之客甚喜防数片俄而里门开众竟出客独附俊马曰愿请问俊下听之曰某乃防之吏送进士名者君非其徒俊曰然曰送堂之牓在此可自寻之因出视俊无名垂泣曰苦心笔砚二十余年偕计者亦十年今复无名岂终无成乎曰君之成名在十年之外禄位甚盛今欲求之亦非难但于本禄耗半且多屯剥才获一郡如何俊曰所求者名名得足矣客曰能行少赂于防吏即于此取其同姓者易其名可乎俊问几何可曰隂钱三万贯某感恩而以诚告其钱非某敢取将遗牍吏来日午时送可也复授笔使俊自注从上有故太子少师李夷简名俊欲指之客遽曰不可此人禄重未易动也又其下有李温名客曰可矣乃揩去温字注俊字客遽卷而行曰无违约既而俊诣佶佶未冠闻俊来怒出曰吾与主司分深一言状头可致公何躁甚频见问吾其轻语者俊再拜对曰俊恳于名者若恩决此一朝今当呈榜之晨冒责奉谒佶唯唯色犹不平俊愈忧之乃变服伺佶出随之经皇城东北隅逢春官懐其榜将赴中书佶揖问曰前言遂否春官曰诚知获罪荆不足以谢然廹于大权难副高命佶自以交分之深意谓无阻闻之怒曰季布所以名重天下者能立然诺今君移妄于某葢以某官闲也平生交契今日絶矣不揖而行春官遽追之曰迫于豪权留之不得窃恃深顾外于形骸见责如此宁得罪于权右耳请同寻榜揩名填之祭酒开榜见李公夷简欲揩春官急曰此人宰相处分不可去指其下李温曰可矣遂揩去温字注俊字及牓出俊名果在已前所指处其日午时随众参谢不及赴糕客之约迫暮将归道逢糕客泣示之背曰为君所误得杖矣牍吏将举勘某更他祈共止之某背实有重杖者俊惊谢之且曰当如何客曰来日午时送五万缗亦可无追勘之厄俊曰诺及到时焚之遂不复见然后筮仕之后追勘贬降不絶于道才得岳州刺史未几而终【出续怪録】
　　李赤
　　贞元中呉郡进士李赤者与赵敏之相同游闽行及衢之信安去县三十里宿于舘防宵分忽有一妇人入庭中赤于睡中蹶起下阶与之揖让良久即上防开箧取纸笔作一书与其亲云某为郭氏所选为壻词防重叠讫乃封于箧中复下庭妇人抽其巾缢之敏之走出大呌妇人乃收巾而走及视其书赤如梦中所为明日又偕行南次建中驿白昼又失赤敏之即遽徃厠见赤坐于牀大怒敏之曰方当礼谢为尔所惊浃日至闽属寮有与赤游旧者设燕饮次又失赤敏之疾索于厠见赤僵仆于地气已絶矣【出独异志】
　　韦浦
　　韦浦者自夀州士曹赴选至阌乡逆旅方就食忽有一人前拜曰客归元昶常力鞭辔之任愿备门下厮养卒浦视之衣甚垢而神彩爽迈因谓曰尔何从而至对曰某早冯六郎职在河中歳月颇多给事亦勤甚见亲任昨六郎绛州轩辕四郎同至此求卞判官买腰某于其下丐茶酒直遂其言语相及六郎谓某有所欺斥留于此某佣贱复尠资用非有符牒不能越关禁伏知二十二郎将西去某因而获归为愿足矣或不弃顽下终赐鞭驱小人之分又何幸焉浦许之食毕乃行十数里承顺指顾无不先意浦极谓得人俄而憇于茶肆有扁乗数十适至方觧辕纵牛龁草路左归趋过牛羣以手批一牛足牛即鸣痛不能前主初不之见遽将求医归谓曰吾常为兽医为尔疗此牛即于墙下捻碎土少许傅牛脚上因疾驱数十歩牛遂如故众皆兴叹其主乃买茶二斤即进于浦曰庸奴幸见诺思以薄伎所获效献芹者浦益怜之次于潼关主人有稚儿戏于门下乃见归以手挃其背稚儿即惊闷絶食顷不寤主人曰是状为中恶疾呼二娘乆方至二娘巫者也至则以琵琶迎神欠嚏良乆曰三郎至矣传语主人此客鬼为祟吾且録之矣言其状与服色真归也又曰若以兰汤浴之此患除矣如言而稚儿立愈浦见归所为己恶之及巫者有说呼则不至矣明日又行次赤水西路旁忽见元昶破弊紫衫有若负而顾歩甚重曰某不敢以为羞耻便不见二十二郎某客鬼也昨日之事不敢复言已见责于华岳神君巫者所云三郎即金天也某为此界不果闲行受笞至重方见二十二郎到京当得本处县令无足忧也他日亦此伫还车耳浦云尔前所说冯六郎等岂皆人也归曰冯六郎名夷即河伯轩辕天子之爱子也卞判官名和即昔刖足者也善别寳地府以为荆山玉使判官轩辕家奴因小事不相容忍遽令某失冯六郎意今日迍踬实此之由浦曰冯何得第六曰冯水官也水成数六耳故黄帝四子轩辕四郎即其最小者也浦其年选授霍丘令如其言及赴官至此虽无所覩肸蠁如有物焉【出河东记】
　　郑驯
　　郑驯贞元中进士擢第调补门下典仪第三十五庄居在华隂县南五六里为一县之胜驯兄弟四人曰駉曰曰騊騊与驯有科名时誉县大夫洎邑客无不倾向之驯与渭桥之给判官高叔让中外相厚时徃求丐高为设鲙食其夜暴病霍乱而卒时方暑不及候其家人即为具棺椁衾襚敛之防器奴马无不精备题防器童背一曰鹰儿一曰鹘子马有青色者题云撒豆骢十数日柩归华隂别墅时邑客李道古游虢川半月矣未知驯之死也回至潼关西永丰仓路忽逄驯自北来车仆甚盛李曰别来旬日行李何盛耶色气忻然谓李曰多荷渭桥老高所致即呼二童鹰儿鹘子参李大郎戏谓曰明时文士乃蓄鹰鹘耶驯又指所乗马曰兼请看仆撒豆騘李曰仆颇有羡色如何驯曰但勤修令德致之何难乃相与并辔至野狐泉李欲留食驯以马防过曰去家咫尺何必食为有顷到华隂岳庙东驯揖李曰自此迳路归矣李曰且相随至县幸不廻路驯曰仆离家半月还要早归固不肯过岳庙须臾李至县问吏曰令与诸官何在曰适徃县南慰郑三十四郎矣李曰慰何事吏曰郑三十五郎今月初向渭桥亡神柩昨夜归庄耳李辴然曰我适与郑偕自潼关来一县人吏皆曰不虚李愕然犹未之信即防马疾驰徃郑庄中路逄县吏崔频县丞裴悬主簿卢士琼县尉庄儒及其弟庄古邑客韦纳郭存中并自郑庄回立马叙言李乃大惊良乆方能言且忧身之及祸后徃来者徃徃于京城中閙处即逄行李仆马不异李之所见而不复有言【出河东记】
　　魏朋
　　建州刺史魏朋任满后客居南昌素无诗思后遇病迷惑失心如有人相引接忽索笔抄诗言孤坟临清江每覩白日晩松影揺长风蟾光落岩甸故乡千里余亲戚罕相见望望空云山哀哀泪如霰恨为泉防客复此异乡县愿言敦畴昔勿以弃疵贱诗意如其亡妻以赠朋也后十余日朋卒【出怪録】
　　道政坊宅
　　道政里十字街东贞元中有小宅怪异日见人居者必大遭凶祸时进士房次卿假西院住累月无患乃众夸之云仆前程事可以自得矣咸谓此宅凶于次卿无何有李直方闻而答曰是先辈凶于宅人皆大笑后为东平节度李师古买为进奏院是时东平君每贺冬正常五六十人鹰犬随之武将军吏烹炮屠宰悉以为常进士李章武初及第亦壮气诘朝访太史丞徐泽遇早出遂憇马于其院此日东平军士悉归忽见堂上有伛背衣绯老人目且赤而有泪临阶曝阳西轩有一衣暗黄裙白褡裆老母荷担二笼皆盛亡人碎骸及驴马等骨又插六七枚人肋骨于其髻为钗似欲移徙老人呼曰四娘子何为至此老母应曰高八丈万福遽云且辞八丈移去近来此宅大蹀聒求住不得也章武知音亲说此宅本凶或云章武因此瑁粉黛耳【出干子】
　　郑琼罗
　　段文昌从弟某者贞元末自信安还洛暮逹瓜洲宿于舟中夜久弹琴忽外有嗟叹声止息即无如此数四乃缓轸还寝梦一女年二十余形悴衣败前拜曰妾姓郑名琼罗本居丹徒父母早亡依于孀嫂嫂不幸又没遂来子寻姨夜至逆旅市吏子王惟举乘醉将逼辱妾知不免因以领巾绞颈自杀市吏子乃潜埋妾于鱼行西渠中其夕再见梦于子令石义竟不为理复见寃气于江石尚谓非烟之祥图而表奏抱恨四十年无人为雪妾父母俱善琴适听君琴声竒弄翕响不觉来此寻至洛北河清县温谷访内弟樊元则少有异术居数日忽曰兄安得一女相随请言遣之乃张灯焚香作法顷之灯后窣窣有声元则曰是请纸笔也即投纸笔于灯影中少顷旅纸疾落灯前视之书盈于幅书若杂言七字辞甚凄恨元则遽令録之言书不乆辄漫灭及晓纸上若煤汚无复字也元则复令具酒脯纸钱乘昏焚于道有风旋灰直上数尺及闻悲泣声诗凢二百六十二字率叙幽寃之意语不甚晓词故不载其中二十八字曰痛填心兮不能语寸断肠兮诉何处春生万物妾不生更恨香魂不相遇【出酉阳杂爼】

　　太平广记卷三百四十一
　　钦定四库全书
　　太平广记卷三百四十二　宋　李昉等　编二十七
　　独孤穆　　　华州叅军　　赵叔牙
　　周济川
　　独孤穆
