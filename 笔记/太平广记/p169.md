<!-- { "loadSidebar": true } -->
　　隋炀帝之幸江都也命司空杨素守西京素骄贵又以时乱天下之权重望崇者莫我若也奢贵自奉礼异人臣每公卿入言賔客上谒未尝不踞牀而见令美人捧出侍婢罗列颇僣于上未年益甚一日卫公李靖以布衣来谒献竒防素亦踞见之靖前揖曰天下方乱英雄竞起公为帝室重臣须以收罗豪杰为心不宜踞见賔客素敛容而起与语大悦收其防而退当靖之骋辩也一妓有殊色执红拂立于前独目靖靖既去而拂妓临轩指吏问曰去者处士第几住何处吏具以对妓颔而去靖归逆旅其夜五更初忽闻扣门而声低者靖起问焉乃紫衣戴防人杖揭一囊靖问谁曰妾杨家之红拂妓也靖遽延入脱衣去防乃十八九佳丽人也素面华衣而拜靖惊答曰妾侍杨司空久阅天下之人多矣未有如公者丝萝非独生愿托乔木故来奔耳靖曰杨司空权重京师如何曰彼尸居余气不足畏也诸妓知其无成去者众矣彼亦不甚逐也计之详矣幸无疑焉问其姓曰张问伯仲之次曰最长观其肌肤仪状言词气性眞天人也靖不自意获之益喜惧瞬息万虑不安而窥戸者足无停屦既数日闻追访之声意亦非峻乃雄服乘马排闼而去将归太原行次灵石旅舍既设牀炉中烹肉且熟张氏以髪长委地立梳牀前靖方刷马忽有一人中形赤髯而虬乘蹇驴而来投革囊于炉前取枕欹卧看张氏梳头靖怒甚未决犹刷马张氏熟观其靣一手握髪一手映身揺示令勿怒急急梳头毕敛袂前问其姓卧客曰姓张对曰妾亦姓张合是妹遽拜之问第几曰苐三问妹第几曰最长遂喜曰今日多幸遇一妹张氏遥呼曰李郎且来拜三兄靖骤拜遂环坐曰煮者何肉曰羊肉计已熟矣客曰饥甚靖出市买胡饼客抽匕首切肉共食食竟余肉乱切炉前食之甚速客曰观李郎之行贫士也何以致斯异人曰靖虽贫亦有心者焉他人见问固不言兄之问则无隐矣具言其由曰然则何之曰将避地太原耳客曰然吾故疑非君所能致也曰有酒乎靖曰主人西则酒肆也靖取酒一防酒既廵客曰吾有少下酒物李郎能同之乎靖曰不敢于是开革囊取出一人头并心肝却收头囊中以匕首切心肝共食之曰此人乃天下心者心也衔之十年今始获吾憾释矣又曰观李郎仪形器宇眞丈夫亦知太原之异人乎曰尝见一人愚谓之眞人其余将相而已其人何姓曰同姓曰年几曰近二十今何为曰州将之爱子也曰似矣亦须见之李郎能致吾一见否曰靖之友刘文静者与之狎因文静见之可也兄欲何为曰望气者言太原有竒气使吾访之李郎明发何时到太原靖计之某日当到曰达之明日方曙我于汾阳桥待耳语讫乘驴而其行若飞廻顾已逺靖与张氏且惊惧久之曰烈士不欺人固无畏但速鞭而行及期入太原之相见大喜偕诣刘氏诈谓文静曰以善相思见郎君迎之文静素竒其人方议论匡辅一旦闻客有知人者其心可知遽致酒延焉既而太宗至不衫不履裼裘而来神气貌与常异虬髯黙居坐末见之心死饮数廵起招靖曰眞天子也靖以告刘刘益喜自既出而虬髯曰吾见之十八九定矣亦须道兄见之李郎宜与一妹复入京某日午时访我于马行东酒楼下下有此驴及一瘦骡即我与道兄俱在其所也公到即见二乘揽衣登楼即虬髯与一道士方对饮见靖惊喜召坐环饮十数廵曰楼下柜中有钱十万择一深隐处驻一妹毕某日复防我于汾阳桥如期登楼道士虬髯已先坐矣共谒文静时方奕棋揖起而语心焉文静飞书迎文皇看棋道士对奕虬髯与靖旁立为侍者俄而文皇来长揖而坐神清气朗满坐风生顾盼暐如也道士一见惨然下棋子曰此局输矣输矣于此失却局竒哉救无路矣知复奚言罢奕请去既出谓虬髯曰此世界非公世界也他方可图勉之勿以为念因共入京虬髯曰计李郎之程某日方到到之明日可与一妹同诣某坊曲小宅媿李往复相从一妹悬然如磬欲令新妇只谒略议从容无令前却言毕吁嗟而去靖亦防马遄征俄即到京与张氏同往乃一小板门扣之有声者拜曰三令一娘子李乆矣延入重门门益壮丽奴婢三十余人罗列于前奴二十人引靖入东防非人间之物巾妆梳栉毕请更衣衣又珍竒既毕云三来乃虬髯者纱防褐裘有龙虎之姿相见欢然催其妻出拜葢天人也遂延中堂陈设盘筵之盛虽王公家不侔也四人对坐牢馔毕陈女乐二十人列奏于前似从天降非人间之曲度食毕行酒而家人自西堂舁出二十牀各以锦绣帕覆之既呈尽去其帕乃文簿钥匙耳虬髯谓曰尽是珍寳货泉之数吾之所有悉以充赠何者某本欲于此世界求事或当龙战三二年建少功业今既有主住亦何为太原李氏眞英主也三五年内即当太平李郎以英特之才辅清平之主竭心尽善必极人臣一妹以天人之姿蕴不世之略从夫之贵荣极轩裳非一妹不能识李郎非李郎不能遇一妹圣贤起陆之渐际防如期虎啸风生龙腾云萃固当然也将余之赠以奉眞主賛功业勉之哉此后十余年东南数千里外有异事是吾得志之秋也妹与李郎可沥酒相贺顾谓左右曰李郎一妹是汝主也言毕与其妻戎装乘马一奴乘马从后数歩不见靖据其宅遂为豪家得以助文皇缔构之资遂匡大业贞观中靖位至仆射东南蛮奏曰有海贼以千艘积甲十万人入扶余国杀其主自立国内已定靖知虬髯成功也归告张氏具礼相贺沥酒东南祝拜之乃知眞人之兴非英雄所冀况非英雄乎人臣之谬思乱乃螳蜋之拒走轮耳或曰衞公之兵法半是虬髯所传也【出虬髯传】
　　彭闼髙瓉
　　唐贞观中恒州有彭闼髙瓉二人闘豪于时大酺塲上两朋竞胜闼活捉一豚从头齩至顶放之地上仍走瓉取猫儿从尾食之肠肚俱尽仍鸣唤不止闼于是乎帖然心伏【出朝野佥载】
　　嘉兴绳技
　　唐开元年中数敕赐州县大酺嘉兴县以百戱与监司竞胜精技监官属意尤切所由狱者语于狱中云倘若有诸戱劣于县司我辈必当厚责然我等但能一事稍可观者即获财利叹无能耳乃各相问至于防瓦缘木之技皆推求招引狱中有一囚笑谓所由曰某有拙技限在拘系不得略呈其事吏惊曰汝何所能囚曰吾解绳技吏曰必然吾当为尔言之乃具以囚所能白于监主主召问罪轻重吏云此囚人所累逋缗未纳余无别事官曰绳技人常也又何足异乎囚曰某所为者与人稍殊官又问曰如何囚曰众人绳技各繋两头然后于其上行立周旋某只须一条绳粗细如指五十尺不用繋着抛向空中腾踯飜覆则无所不为官大惊悦且令收录明日吏领至戏塲诸戏既作次唤此人令効绳技遂捧一团绳计百余尺置诸地将一头手掷于空中劲如笔初抛三二丈次四五丈仰如人牵之众大惊异后乃抛髙二十余丈仰空不见端绪此人随绳手寻身足离地抛绳虚空其势如鸟旁飞远飏望空而去脱身行狴在此日焉【出原化记】
　　车中女子
　　唐开元中吴郡人入京应明经举至京因闲歩坊曲忽逢二少年着大麻布衫揖此人而过色甚卑敬然非旧识举人谓误识也后数日又逢之二人曰公到此境未为主今日方欲奉迓邂逅相遇实慰我心揖举人便行虽甚疑怪然彊随之抵数坊于东市一小曲内有临路店数间相与入舍宇甚整肃二人防引升堂列筵甚盛二人与客据绳牀坐定于席前更有数少年各二十余礼颇谨数出门若伫贵客至午后方云来矣闻一车门来数少年随后至堂前乃一钿车卷见一女子从车中出年可十七八容色甚佳花梳满髻衣则纨素二人罗拜此女亦不答此人亦拜之女乃答遂揖客入女乃升牀当局而坐揖二人及客乃拜而坐又有十余后生皆衣服轻新各设拜列坐于客之下陈以品味馔至精洁饮酒数廵至女子执杯顾谓客曰二君奉谈今喜展见承有妙技可得观乎此人卑逊辞譲云自幼至长唯习儒经管歌声辄未曾学女曰所习非此事也君熟思之先所能者何事客又沈思良久曰某为学堂中着靴于壁上行得数歩自余戏剧则未曾为之女曰所请只然请客为之遂于壁上行得数歩女曰亦大难事乃廻顾坐中诸后生各令呈技俱起设拜有于壁上行者亦有手撮椽子行者轻防之戏各呈数般状如飞鸟此人拱手惊惧不知所措少顷女子起辞出举人惊叹恍恍然不乐经数日途中复见二人曰欲假盛驷可乎举人曰唯至明日闻宫苑中失物掩捕失贼唯收得马是将防物者验问马主遂此人入内侍省勘问驱入小门吏自后推之倒落深坑数丈仰望屋顶七八丈唯见一孔才开尺余自旦入至食时见一绳缒一器食下此人饥急取食之食毕绳又引去深夜此人忿甚悲惋何诉仰望忽见一物如鸟飞下觉至身边乃人也以手抚生谓曰计甚惊怕然某在无虑也听其声则向所遇女子也云共君出矣以绢重繋此人胸防讫绢一头繋女人身女人耸身腾上飞出宫城去门数十里乃下云君且便归江淮求仕之计望俟他日此人大喜徒歩潜窜乞食寄宿得达吴地后竟不敢求名西上矣【出原】【化记】

　　太平广记卷一百九十三
<子部,小说家类,异闻之属,太平广记>
　　钦定四库全书
　　太平广记卷一百九十四
　　豪侠二
　　昆仑奴　　　侯彛　　　僧侠
　　崔慎思　　　聂娘
　　昆仑奴
