<!-- { "loadSidebar": true } -->
　　后魏尚书令古弼族子元之少养于弼因饮酒而卒弼怜之特甚三日殓毕追思欲与再别因命斵棺开已却生矣元之云当昏醉忽然如梦有人沃冷水于体仰视乃见一衣冠绛裳蜺帔仪貌甚俊顾元之曰吾乃古説也是汝逺祖适欲至和神国中无人担囊侍从因来取汝即令负一大囊可重一钧又与一竹杖长丈二余令元之乗骑随后飞举甚速常在半天西南行不知里数山河逾逺歘然下地已至和神国其国无大山髙者不过数十丈皆积碧珉石际生青彩簵篠异花珍果软草香媚好禽嘲山顶皆平正如砥清泉迸下者三二百道原野无凡树悉生百果及相思石榴之辈每果树花卉俱发实色鲜红翠叶于香丛之下纷错满树四时不改唯一嵗一度暗换花实更生新嫩人不知觉田畴尽长大瓠瓠中实以五谷甘香珍美非中国稻粱可比人得足食不假耕种原隰滋茂莸不生一年一度树木枝榦间生五色丝纩人得随色取任意絍织锦纎罗不假蚕杼四时之气常熙熙和淑如中国二三月无蚊虻蟆蚁虱蜂蝎地虺守宫蜈蚣蛛蠓之虫又无枭鸱鵶鹞鸲鹆蝙蝠之属及无虎狼豺豹狐狸蓦駮之兽又无猫防猪犬扰害之其人长短妍蚩皆等无有嗜欲爱憎之者人生二男二女为邻则世世为婚姻笄年而嫁二十而娶人夀一百二十中无夭折疾病瘖聋跛躄之患百嵗已下皆自记忆百嵗已外不知其夀几何夀尽则歘然失其所在虽亲族子孙皆忘其人故常无忧戚每日午时一食中间唯食酒浆果实耳餐亦不知所化不置溷所人无私积囷仓余粮栖亩要者取之无灌园鬻蔬野菜皆足人食十亩有一酒泉味甘而香国人日相游览歌咏陶陶然暮夜而散未尝昏醉人人有婢仆皆自然谨慎知人所要不烦促使随意屋室靡不壮丽其国六畜唯有马驯极而骏不用刍秣自食野草不近积聚人要乗则乗乗讫而却放亦无主守其国千官皆足而仕官不知身之在事杂于下人以无职事操断也虽有君王而君不自知为君杂于千官以无职事升贬故也又无迅雷风雨其风常微轻如煦袭万物不至于摇落其雨十日一降降必以夜津润条畅不有淹流一国之人皆自相亲有如戚属各各明恵无市易商贩之事以不求利故也古説既至其国顾谓元之曰此和神国也虽非神仙风俗不恶汝回当为世人説之吾既至此回即别求人负囊不用汝矣因以酒令元之饮饮满数廵不觉沉醉既而复醒身已活矣自是元之疎逸人事都忘宦情游行山水自号知和子后竟不知其所终也【出怪记】

　　太平广记卷三百八十三
<子部,小说家类,异闻之属,太平广记>
　　钦定四库全书
　　太平广记卷三百八十四　　宋　李昉等　编再生十
　　周子恭　　　李及　　　阿六
　　崔君　　　　刘溉　　　朱同
　　郜澄　　　　王勲　　　苏履霜
　　景生　　　　许琛
　　周子恭
　　唐天后朝地官郎中周子恭忽然暴亡见大帝于殿上坐裴子仪侍立子恭拜问为谁曰周子恭追到帝曰我唤许子孺何为错将子恭来即放去子恭苏问家中曰许侍郎好在否时子孺为天官侍郎已病其夜卒则天闻之驰驿向并州问裴子仪子仪时为判官无恙【出朝野佥载】
　　李及
　　李及者性好饮酒未尝余所居在京积善里微疾暴卒通身已冷唯心微暖或时尸语状若词诉家人以此日夜候其活积七八日方苏自云初有使追他人其家房中先有女以及饮酒不浇漓乃引使追及及知错追已故屡尸语也其大怒持及不舍行三十余里至三门状若城府领及见官官问不追李及何忽将来及又极理称枉官怒挞使者二十令送及还使者送及出门不复相领及经停曹司十日许见牛车百余具因问吏此是何适答曰禄山反杀百姓不可胜数今日车般死案耳时禄山尚未反及言禄山不反何得尔为吏云寻当即反又见数百人皆理死按甚急及寻途自还久之至舍家人当门不得入因往南曲妇家将息其妇若有所感悉持及衣服玩具等中路招之及乃随还见尸卧在床力前便活耳【出广异记】
　　阿六
　　饶州龙兴寺奴名阿六寳应中死随例见王地下所由云汝命未尽放还出门逢素相善胡其胡在生以卖饼为业亦于地下卖饼见阿六忻喜因问家人并求寄书久之持一书谓阿六曰无可相赠幸而达之言毕推落坑中乃活家中于手中得胡书读云语地下常受诸罪不得托生可为造经相救词甚凄切其家见书造诸功徳奴梦胡云劳为送书得免诸苦今已托生人间故来奉谢亦可为谢妻子言讫而去【出广异记】
　　崔君
　　故崔宁镇蜀时犍为守清河崔君既以启尹真人函【事具灵仙篇也】是夕崔君为防司所召其防官即故相吕諲也与崔君友善相见悲泣已而谓崔曰尹真人有石函在贵郡何为輙开今奉上帝命召君按验将如之何崔谢曰昬俗聋瞽不识神仙事故輙开真人之函罪诚重然以三宥之典其不识不知者俱得原赦傥公寛之庶获自新耳諲曰帝命至严地府卑屑何敢违乎即招按掾出崔君籍有顷按掾至白曰崔君余位五任余夀十五年今上帝有命折夀十三年尽夺其官崔又谢曰与公平生为友今日之罪诚自己招然故人岂不能宥之諲曰折夀削官则固不可逃然可以为足下致二年假职优其廪禄用副吾子之托崔又载拜谢言粗毕忽有云气蔼然红光自空而下諲及庭掾仆吏俱惊惧而起曰天符下遂揖崔于一室中崔即于隙间潜视之见諲具巾笏率庭掾分立于庭咸俛而拱云中有一人紫衣金鱼执一幅书宣道帝命如是諲及庭掾再拜受书使驾云而上顷之遂没諲命崔君出坐启天符视之且叹且泣谓崔曰子识元三乎【元相国弟三名载也】崔曰乃布衣之旧耳諲曰血属无吁可悲夫某虽与元三为友至是亦无能拯之徒积悲叹词已又泣既而命一吏送崔君归再拜而出与使者俱行入郡城中已身卧于榻妻孥辈哭而环之使者引崔俯于榻魂与身翕然而合遂寤其家云卒三日矣本郡以白廉使崔即治装尽室往蜀具告于宁宁遂署摄副使月给俸钱二十万时元载方执国政宁与载善书遗甚多闻崔之言惧其连坐因命亲吏赍五百金贿载左右尽购得其书百余幅皆焚之后月余元载籍没又二年崔亦终矣【出宣室志】
　　刘溉
　　彭城刘溉者贞元中为韩城令卒于官家甚贫因寄韩城佛寺中嵗未半其县丞窦亦卒三日而寤初窦生昼寐梦一吏导而西去经髙原大泽数百里抵一城既入门导吏亡去生惧甚即出城门门有卫卒举劒而列窦生讯之卫卒举劒南指曰由此走生道耳窦始知身死背汗而髀栗即南去虽殆不敢息俄见十余人立道左有一人呼窦生挈其手以泣熟视之乃刘溉曰吾子何为而来窦具以告曰我自与足下别若委身于陷穽中念平生时安可得因涕泣窦即讯防途事溉泣不语久之又曰我妻子安在得无恙乎窦曰贤子侨居韩城佛寺中将半嵗矣溉曰子今去为我问讯我以穷泉困辱邈不可脱每念妻孥若刖而不忘歩幽显之恨何可尽道哉别谓窦曰我有诗赠君曰防路杳杳人不知不用苦説使人悲喜得逢君传家信后防茫茫何处期已而又泣窦遂告别未十余里闻击钟声极震响因悸而寤窦即师锡从祖兄其甥崔氏子常以事语于人【出宣室志】
　　朱同
　　朱同者年十五时其父为瘿陶令暇日出门忽见素所识里正二人云判官令追仓卒随去出瘿陶城行可五十里见十余人临河饮酒二里正并入匡坐立同于后同大忿怒骂云何物里正敢作如此事里正云郎君已死何故犹作生时气色同悲泪久之俄而坐者散去同复随行行至一城城门尚闭不得入里正又与十余辈共食虽命同坐而不得食须臾城开内判官出里正拜谒道左以状引同过判官判官问里正引同入城立衙门尚盘桓未有所适忽闻传语云主簿退食寻有一青衫人从门中出曵履徐行从者数四其人见同识之因问朱家郎君何得至此同初不识无以叙展主簿云曽与贤尊连官情好甚笃遂领同至判官与极言相救久之判官云此儿算亦未尽当相为放去乃令向前二里正送还同拜辞欲出主簿又唤书其臂作主簿名以印印之诫云若被拘留当以示之同既出城忽见其祖父奴下马再拜云翁知郎君得还故令将马送至宅同便上马可行五十里至一店奴及里正请同下马从店中过店中悉是大镬煮人人熟乃将出几上裁割卖之如是数十按交闗者甚众其人见同各欲烹煮同以臂印示之得免前出店门复见里正奴马等行五十里又至店累度二店店中皆持叉竿弓矢欲来杀同以臂印示之得全久之方至瘿陶城外里正令同下马云逺路疲极不复更能入城兼求还书与主簿云送至宅讫同依其言与书毕各拜辞去同还独行入城未得至宅从孔子庙堂前过因入歇见堂前西树下有人自缢心并不惧怯【出史】
　　郜澄
　　郜澄者京兆武功人也尝因选集至东都骑驴行槐树下见一老母云善相手求澄手相澄初甚恶之母云彼此俱闲何惜来相澄坐驴上以手授之母看毕谓澄曰君安所居道里逺近宜速还家不出十日必死澄闻甚惧求其料理母云施食粮狱或得福助不然必不免澄竟如言市食粮狱事毕往见母令速还澄自尔便还至武功一日许既无疾意甚懽然因脱衫出门忽见十数人拜迎道左澄问所以云是神山百姓闻公得县令故来迎候澄曰我不选何得此官须臾有防马来者有持緑衫来者不得已着衫乗马随之而去行之十里有碧衫吏下马趋澄拜问之答曰身任慈州博士闻公新除长史故此逺迎因与所乗马载澄自乗小驴随去行二十里所博士夺澄马澄问何故相迎今复无礼博士笑曰汝是新死官家捉汝何得有官乎其徒因负澄过水水西有甲第一所状如官府问牓云中丞理寃屈院澄乃大呌寃屈中丞遣问有何屈答云澄算未尽又不奉符枉被拘録中丞问有状否澄曰仓卒被拘实未有状中丞与澄令作状状后判检旁有一人将检入内中丞后举一手求五百千澄遥许之检云枉被追録算实未尽中丞判放又令检人领过大夫通判至防见一佛廪小胡头冠氊帽着麖靴在防上打叶钱令通云中丞亲人令放却还生胡儿持案入大夫依判遂出复至王所通判守门者就澄求钱领人大怒曰此是中丞亲眷小何敢求钱还报中丞中丞令送出外澄不知所适徘徊衢路忽见故妹夫裴氏将千余人西山打贼惊喜问澄何得至此澄具言之裴云不相值几成闲三五百年不得变转何其痛哉时府门有赁驴者裴呼小儿驴令送大郎至舍自出二十五千钱与之澄得还家心甚喜悦行五六里驴弱行不进日势又晚澄恐不达小儿在后有余歩唱歌澄大呼之小儿走至以杖击驴惊澄堕地因尔遂活【出广异记】
　　王勲
　　华州进士王勲尝与其徒赵望舒等入华岳庙入第三女座悦其倩巧而蛊之即时便死望舒惶惧呼神巫持酒馔于神前鼓舞久之方生怒望舒曰我自在彼无苦何令神巫弹琵琶呼我为众人笑而问之云女初藏已于车中适缱绻被望舒弹琵琶告王令一黄门捜诸婢车中次诸女既不得已被推落地因尔遂活矣【出广异记】
　　苏履霜
