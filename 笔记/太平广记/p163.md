<!-- { "loadSidebar": true } -->
　　唐武徳初因隋旧制以十一月起选至春即停至贞观二年刘林甫为吏部侍郎以选限促多不究悉遂奏四时听选随到注拟当时以为便【出唐防要】
　　张说
　　武徳七年髙祖谓吏部侍郎张说曰今年选人之内岂无才用者卿可简试将来欲縻之好爵于是说以张行成张知运等数人应命时以为知人【出唐防要】
　　温彦博
　　贞观元年温彦博为吏部郎中知选意在沙汰多所摈抑而退者不伏嚣讼盈庭彦博惟骋辩与之相诘终日喧扰颇为识者所嗤【出唐防要】
　　戴胄
　　贞观四年杜如晦临终请委选举于民部尚书戴胄遂以兼检挍吏部尚书及在铨衡颇抑文雅而奬法吏不适轮辕之用物以是刺之【出唐防要】
　　唐皎
　　唐贞观八年十一月唐皎除吏部侍郎常引人入铨问何方穏便或云其家在蜀乃注与吴复有云亲老先住江南即唱之陇右论者莫测其意有一信都人希河朔因绐云愿得江淮即注与河北一尉由是大被选人绐言欺之【出唐防要】
　　杨师道
　　贞观十七年杨师道为吏部尚书贵公子四海人物未能委练所署多非其才深抑势贵及亲党将以避嫌时论讥之【出唐防要】
　　髙季辅
　　贞观十七年吏部侍郎髙季辅知选凡所铨综时称允惬至十八年于东都独知事上赐金镜一面以表清鉴【出唐防要】
　　薛元超
　　永徽元年中书舍人薛元超好汲引寒俊尝表荐任希古髙智周郭正一王义方孟利真等十余人时论称美【出唐防要】
　　杨思
　　龙朔二年司列少常伯杨思恃外戚贵侍选流多不以礼而排斥之为者夏侯彪所讼御史中丞郎余庆弹奏免官时中书令许敬宗曰必知杨吏部之败或问之对曰一彪一狼共着一羊不败何待【出唐防要】
　　张仁袆
　　唐总章二年十一月吏部侍郎李敬委事于员外张仁袆有识畧干能始造姓厯改修状抹铨替等程式敬用仁袆之法铨总式序仁袆感国士见委竟以心劳呕血而死【出唐防要】
　　裴行俭
　　咸亨二年有杨烱王勃卢照邻骆宾王并以文章见称吏部侍郎李敬咸为延誉引以示裴行俭行俭曰才名有之爵禄葢寡杨应至令长余并鲜能令终是时苏味道王勮未知名因调选遂为行俭深礼异仍谓曰有晚生子息恨不见其成长二公十数年当居衡石愿识此辈其后果如其言行俭尝所引偏禆将有程务挺张防朂崔智王方翼党金毘刘敬同郭待封李多祚黑齿常之尽为名将【出唐防要】
　　三人优劣
　　长夀二年裴子余为鄠县尉同列李朝程行谌皆以文法著称子余独以词学知名或问雍州长史陈崇业三人优劣孰先崇业曰譬之春兰秋菊俱不可废【阙】
　　刘奇
　　证圣元年刘奇为吏部侍郎注张文长司马锽为监察御史二人因申屠玚以谢之奇正色曰举贤本自无私二君何为见谢【出唐防要】
　　狄仁杰
　　圣厯初狄仁杰为纳言颇以藻鉴自任因举桓彦范敬晖崔暐张柬之恕己等五人后皆有大勲复举姚元崇等数十人悉为公相圣厯中则天令宰相各举尚书郎一人仁杰独荐其子光嗣由是拜地官员外莅事有声则天谓之曰祁奚内举果得人也【出唐防要】
　　郑杲
　　圣厯二年吏部侍郎郑杲注韩思复为太常博士元希声京兆士曹尝谓人曰今年掌选得韩元二子则吏部不负朝廷矣【出唐防要】
　　薛季昶
　　长安三年则天令雍州长史薛季昶择僚吏堪为御史者季昶以问录事叅军卢齐卿齐卿举长安县尉卢怀慎李体光万年县尉李义崔湜咸阳县丞倪若水盩厔县尉田崇壁新丰县尉崔日用后皆至大官【出唐防要】
　　邓渇
　　道元年十二月吏部侍郎魏克已铨综人毕放长榜遂出得留人名于是衢路喧哗大为冬集人援引指擿贬为太子中允遂以中书舍人邓挺替焉又无藻鉴之目及患消渇选人因号邓渇【出唐防要】
　　李至逺
　　如意元年九月天官郎中李至逺权知侍郎事时有选人姓刁又有王元忠并被放乃宻与令史相知灭其防画刁改为丁王改为士拟授官后即添成文字至逺一览便觉曰今年铨覆万人总识姓名安有丁士者防此刁某王某也省内以为神明【出唐防要】
　　张文成
　　唐张文成曰干封以前选人每年不越数千垂拱以后每嵗常至五万人不加众选人益繁者葢有由矣尝试论之祗如明经进士十周三衞勲散杂色国官直司妙简实材堪入流者十分不过一二选司考练总是假手冒名势家嘱请手不把笔即送东司眼不识文被举南馆正员不足权补试摄捡挍之官贿货縦横赃汚狼籍流外行署钱多即畱或帖司助曹或员外行案更有挽郎辇脚营田当屯无尺寸功夫并优与处分皆不事学问唯求财贿是以选人冗冗甚于羊羣吏部喧喧多于蚁聚若铨实用百无一人积薪化薪所従来逺矣【出朝野佥载】
　　郑愔崔湜
　　唐郑愔为吏部侍郎掌选赃汚狼藉引铨有选人系百钱于靴带上愔问其故答曰当今之选非钱不行愔黙而不言时崔湜亦为吏部侍郎掌铨有选人引过分疏云某能翘闗负米湜曰若壮何不兵部选答曰外邉人皆云崔侍郎下有气力者即得【出朝野佥载】
　　糊名
　　武后以吏部选人多不实乃令试日自糊其名暗考以定等第判之糊名自此始也武后时投匦者或不陈事而有嘲谑之言于是乃置使先阅其书奏然后投之匦院有司自此始也【出国史异纂】








　　太平广记卷一百八十五
　　钦定四库全书
　　太平广记卷一百八十六
　　铨选二
　　斜封官　　　卢従愿　　　韦抗
　　张仁愿　　　杜暹　　　　魏知古
　　卢齐卿　　　王丘　　　　崔琳
　　裴光庭　　　薛据　　　　李林甫
　　张说　　　　张奭　　　　杨国忠
　　陆贽　　　　郑余庆　　　裴遵庆
　　李绛　　　　李建　　　　崔安潜
　　斜封官
　　唐景龙年中斜封得官者二百人従屠贩而践髙位景云践祚尚书宋璟御史大夫毕构奏停斜封人官璟构出后见人彭卿受斜封人贿赂奏云见孝和怒曰我与人官何因夺却于是斜封皆复旧职伪周革命之际十道使人天下选残明经进士及下村教童博士皆被捜不曾试练并与美职尘黩士人之品诱恱愚夫之心庸才者得官以为荣有才得官以为辱昔赵王伦之簒也天下孝庑秀才茂异并不简试雷同与官市道屠沽亡命不轨皆封侯略尽太府之铜不供铸印至有白版侯者朝防之服貂者大半故謡云貂不足狗尾续小人多幸君子耻之无道之朝一何连也惜防【出朝野佥载】
　　虑従愿
　　景云元年卢従愿为侍郎精心条理大称平允其有冒名为选虚增功状之皆能擿发其事典选六年颇有声称时人曰前有裴马后有卢李裴即行俭马谓戴李谓朝【出唐防要】
　　韦抗
　　景云二年御史中丞韦抗加京畿桉察使举奉天县尉梁升卿新丰尉王倕金城县尉王水华原县尉王焘为判官其后皆著名位【出唐防要】
　　张仁愿
　　景云二年朔方总管张仁愿奏用监察御史张敬忠何奕长安县尉寇泚鄠县尉王易従始平县主簿刘体微分判军事义乌县尉晁良贞为随军后皆至大官【出唐防要】
　　杜暹
　　景云二年卢従愿为吏部侍郎杜暹自婺州叅军调集补郑县尉后暹为户部尚书従愿自益州长史入朝暹立在卢上谓之曰选人定何如卢曰亦由仆之藻鉴遂使明公展千里足也【出唐防要】
　　魏知古
　　先天元年侍中魏知古尝表荐洹水县令吕太一蒲州司功叅军齐澣右内率府骑曹栁泽及为吏部尚书又擢宻县尉宋遥左补阙晖封希顔伊阙县尉陈希烈其后咸居清要【出唐防要】
　　卢齐卿
　　开元元年卢齐卿为幽州刺史时张守珪为果毅特礼接之谓曰十年内当节度果如其言也【出唐防要】
　　王丘
　　开元八年七月王丘为吏部侍郎擢山隂尉孙逖桃林尉张镜防湖城丞张晋明进士王泠然李昻等不数年登礼闱掌纶诰焉【出唐防要】
　　崔琳
　　十一年十二月吏部侍郎崔琳铨日收选残人卢怡裴敦复于号卿等十数人无何皆入台省众以为知人【出唐防要】
　　裴光庭
　　开元十八年苏晋为侍郎而侍中裴光庭每过官应批退者但对众披簿以朱笔防头而已晋遂牓院门下防头者更引注拟光庭以为侮已不恱时有门下主事阎鳞之为光庭腹心専主吏部过官每鳞之裁定光庭随口下笔时人语曰鳞之口光庭手【出唐防要】
　　薛据
　　开元中薛据自恃才名于吏部参请授万年录事诸流外官共见宰执诉云录事是某等清要官今被进士欲夺则某等色人无措手足矣遂罢【出摭言】
　　李林甫
　　自开元二十年吏部置南院始悬长名以定畱放时李林甫知选寕王私谒林甫曰就中乞一人林甫责之于是榜云据其书判自合得畱缘属寕王且放冬集【出国史】
　　张说
　　中书舎人张均知考父左相张说知京官考特注曰父教子忠古之善训祁奚举子义不务私至如润色王言章施帝载道参坟典例絶常功恭闻前烈尤难其任岂以嫌疑敢挠纲纪考上下【出宗实录】
　　张奭
　　苗晋卿典选御史中丞张倚男奭参选晋卿以倚子思恱附之考等第凡六十四人奭在其首苏考蕴者为蓟令乃以选事告禄山禄山奏之宗乃集登科人于花蕚楼前重试升第者十无一二奭手持试纸竟日不下一字时人谓之拽白上大怒贬倚敕曰庭闱之间不能训子选调之际乃以托人天下为戯谈晋卿贬安康【出卢氏杂说】
　　杨国忠
　　天寳十载十一月杨国忠为右相兼吏部尚书奏请两京选人铨日便定畱放无少长各于宅中引注虢国姊妹垂帘观之或有老病丑陋者皆指名以笑虽士大夫亦遭斥耻故事兵吏部注官讫于门下过侍中给事中省不过者谓退量国忠注官呼左相陈希烈于坐隅给事中行列于前曰既对注拟即是过门下了希烈等腹诽而已侍郎韦见素张倚皆衣紫与本曹郎官藩屏外排比案牍趋走语事乃谓帘中杨氏曰两个紫袍主事何如杨乃大噱选人郑某附防其旨与二十余人率钱于勤政楼设斋帘为国忠立碑于尚书省南所注吏部三铨选人専务鞅掌不能躬亲皆委典及令史孔目官为之国忠但押一字犹不可遍【出唐续防要】
　　陆贽
　　贞元八年春中书侍郎平章事陆贽始复令吏部每年集选人旧事吏部每年集人其后遂三数年一置选选人并至文书多不可寻勘眞伪纷杂吏因得大为奸巧选人一蹉跌或十年不得官而官之阙者或累嵗无人贽命吏部分内外官员为三分计阙集人嵗以为常其弊十去七八天下称之【出唐防要】
　　郑余庆
　　宣平郑相之铨衡也选人相贺得入其铨刘禹锡曰予从弟某在郑铨注湖州一尉唱唯而出郑呼之却回曰如公所试塲中无五六人一唱便受之此而不奬何以铨衡公要何官去家穏便曰家住常州乃注武进县尉选人翕然畏而爱之及后作相过官又称第一其有后于鲁也又云陈讽张复元各注畿县请换县允之既而张却请不换郑牓子引张才入门已定不可改时人服之【出嘉话录】
　　裴遵庆
　　裴遵庆罢相知选朝廷优其年徳令就第注官自宣平坊牓引士子以及东市两街时人以为盛事【出国史补】
　　李绛
