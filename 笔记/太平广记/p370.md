<!-- { "loadSidebar": true } -->
　　临湍寺僧智通常持法华经入禅宴坐必求寒林浄境殆非人迹所至处经年忽夜有人环其院呼智通至晓声方息歴三夜声侵户智通不耐因应曰呼我何事可入来言也有物长六尺余皁衣青面张目巨吻见僧初亦合手智通熟视良久谓曰尔寒乎就此向火物乃就坐智通但念经至五更物为火所醉因闭目开口据炉而鼾智通观之乃以香匙举灰火寘其口中物大呼起至门若蹶声其寺背山智通及明视蹶处得木皮一片登山寻之数里见大青桐梢已老矣其下凹根若新缺僧以木皮附之合无綖隙其半有薪者创成一蹬深六七寸余葢魅之口灰火满其中久犹荧荧智通焚之其怪遂絶【出酉阳杂俎】
　　江夏从事
　　大和中有从事江夏者其官舎尝有怪异每夕见一巨人身尽黒甚光见之即悸而病死后有许元长者善视从事命元长以符术考召后一夕元长坐于堂西轩下巨人忽至元长出一符飞之中其臂剨然有声遂堕于地巨人即去元长视其堕臂乃一枯木枝至明日有家僮谓元长曰堂之东北隅有枯焉先生符今在其上即往视之其有枝梢折者果巨人所断臂也即伐而焚之宅遂无怪【出宣室志】


　　太平广记卷四百十五
　　钦定四库全书
　　太平广记卷四百十六
　　草木十一
　　木怪下
　　窦寛　　　　吴偃　　　　董观
　　京洛士人　　江叟
　　花卉怪
　　龙虵草　　　鲜卑女　　　蕨虵
　　芥虫　　　　崔微
　　木怪下
　　窦寛
　　唐扶风窦寛者家于梁山大和八年秋自大理评事解县榷盐使判官罢职退归因治园屋命家仆伐一既伐而有血滂溜汪然注地食顷而尽寛异之且知为怪由是闭门絶人事至明年冬十一月郑注李训反寛与注连遂诛死于左禁军中【出宣室志】
　　吴偃
　　有厉泉县民吴偃家于田野间有一女十岁余一夕忽遁去莫知所往后数余日偃梦其父谓偃曰汝女今在东北隅葢木神为祟偃惊而寤至明日即于东北隅穷其迹果闻有呼唫之声偃视之见其女在一穴内口甚小然其中稍寛厰傍有古槐木盘根极大于是挈之而归然兀若沈醉者防有李道士至偃请符术呵禁其女忽瞬而语曰地东北有槐木木有神引某自腹空入地下穴内故某病于是伐其后数日女病始愈【出宣室志】
　　董观
　　有董观者尝为僧居于太原佛寺大和七年夏与其表弟王生南游荆楚后将入长安道至商于一夕舍山馆中王生既寐观独未寝忽见一物出烛下既而掩其烛状类人手而无指细视烛影外若有物观急呼王生生起其手遂去观谓王曰慎无寝魅当再来因持挺而坐伺之良久王生曰魅安在兄妄矣既就寝顷之有一物长五尺余蔽烛而立无手及面目观益恐又呼王生生怒不起观因以挺椹其首其躯若草所穿挺亦随入其中而力取不可得俄乃退去观虑又来迨晓不敢寝明日访馆吏吏曰此西数里有古杉常为魅疑即所见也即与观及王生径寻果见古杉有挺贯其柯叶间吏曰人言此为妖且久未尝见其真今则信矣急取斧尽伐去之【出宣室志】
　　京洛士人
　　京洛间有士人子弟失其姓名素善雕镂因行他邑山路见一大槐防蔽数亩其根旁瘤瘿如数斗瓮者四焉思欲取之人力且少又无斧锯之属约回日采取之恐为人先采乃于衣篑中取数张割为钱系之于瘤上意者欲为神不敢采伐也既舍去数月而还大率人夫并刀斧欲伐之至此侧乃见画图影旁挂钱实繁复有以香醮奠之处士人笑曰村人无知信此可惑也乃命斧伐之次忽见紫衣神在旁容色屹然叱仆曰无伐此木士人进曰吾昔行次见槐瘤欲取之以无斧锯恐人采之故权以纸钱占防耳本无神也君何止遏神曰始者君权以钱系之后咸曰神能致祸福相与祗祀防司遂以某职受享酹今有神也何言无之必欲伐之祸其至矣士人不听神曰君取此何用士人曰要雕刻为器耳神曰若尔可以善价赎之乎士人曰可神曰所须几何士人曰可遗百千神曰今奉百绢于前五里有坏坟绢在其中如不得者即复此相见士人遂至坏坟中果得绢一无欠焉【出原化记】
　　江叟
　　开成中有江叟者多读道书广寻方术善吹笛往来多在永乐县灵仙阁时沈饮酒适阌乡至盘豆馆东官道大槐下醉寝及夜艾稍醒闻一巨物行声举歩甚重叟暗窥之见一人崔嵬髙数丈至槐侧坐而以毛手扪叟曰我意是畔锄儿乃瓮边毕卓尔遂敲大数声曰可报荆馆中二郎来省大兄大槐乃语云劳弟相访似闻槐上有人下来与语须防饮酌之声交作荆山槐曰大兄何年抛却两京道上槐王耳大槐曰我三甲子当弃此位荆山槐曰大兄不知老之将至犹顾此位直须至火入空心膏流断节而方知退大是无厌之士何不如今因其震霆自拔于道必得为材用之木搆大厦之梁栋尚存得重重碎锦片片真花岂他日作朽蠧之薪同入防为煨烬耳大槐曰雀鼠尚贪生吾焉能办此事邪槐曰老兄不足与语吿别而去及明叟方起数日至阌乡荆山中见庭槐森耸枝榦扶疎近欲十围如附神物遂伺其夜以酒脯奠之云某昨夜闻槐神与盘豆官道大槐王论语维时某卧其侧并歴歴记其説今请神与我言语槐曰感子厚意当有何求殊不知尔夜烂醉于道夫乃子邪叟曰某一生好道但不逢其师神有灵乞为指教使学道有处当必奉酬槐神曰子但入荆山寻鲍仙师脱得见之或水陆之间必获一处度世葢感子之请慎勿泄吾言也君不忆华表告老狐祸及余矣叟感谢之明日遂入荆山縁岩寻水果访鲍仙师即匍匐而礼之师曰子何以知吾而求师也须实言之叟不敢隐具陈荆山馆之神言也仙师曰小焉敢専輙指人未能大叚诛之且飞符残其一枝叟拜乞免仙师曰今不诛后当继有来者遂谓叟曰子有何能一一陈之叟曰好道癖于吹笛仙师因令取笛而吹之仙师叹曰子之艺至矣但所吹者枯竹笛耳吾今赠子玉笛乃荆山之尤者但如常笛吹之三年当召洞中龙矣龙既出必啣明月之珠而赠子子得之当用醍醐煎之三日凡小龙已脑疼矣葢相感使其然也小龙必持化水丹而赎其珠也子得当吞之便为水仙亦不减万歳无烦吾之药也葢子有琹髙之相耳仙师遂出玉笛与之叟曰玉笛与竹笛何异师曰竹者青也与龙色相类能肖之吟龙不为怪也玉者白也与龙相尅忽听其吟龙怪也所以来观之感召之有能变耳义出于叟受教乃去后三年方得其音律后因之岳阳刺史李虞馆之时大旱叟因出笛夜于圣善寺经楼上吹果洞庭之渚龙飞出而降云绕其楼者不一遂有老龙果啣珠赠叟叟得之依其言而熬之二昼果有龙化为人持一小药合有化水丹匍匐请赎其珠叟乃持合而与之珠饵其药遂变童顔入水不濡凡天下洞穴无不歴览后居于衡阳容发如旧耳【出传竒】
　　花卉怪
　　龙虵草
　　后汉灵帝中平年夏陈留郡济阳济隂寃句离狐城臯阳武城郭路边生草悉备龙虵鸟兽之形续汉志曰其状五色毛羽头目足翅皆具或作人形操持弓弩牛马万物之状是岁黒山贼张牛角等十余辈并起抄掠后兄何进秉权汉遂微弱又董卓起兵焚烧宫阙之应【出五行记】
　　鲜卑女
　　晋有士人买得鲜卑女名怀顺自説其姑女为赤苋所魅始见一丈夫容质妍净着赤衣自云家在侧北女于是恒謌謡自得每至将夕輙结束去屋后其家伺唯见有一株赤苋女手指环挂其苋茎芟之而女号泣经宿遂死焉【出异苑】
　　蕨虵
　　太尉郗鉴镇丹阳也曾出猎时二月中蕨始生有一甲士折食一茎即觉心中潭潭欲吐因归家乃成心腹疼痛经半年许忽大吐吐一赤虵长尺余尚动揺乃挂于檐前虵渐焦经宿视之乃是一茎蕨耳犹昔之所食也病遂差【出续搜神记】
　　芥虫
　　五岭春夏率皆霪水霑日既少渉秋入冬方止凡物皆易蠧败萠胶毡罽无逾年者尝买芥菜置壁下忘食数日皆生四足有首尾能行走大如螳螂但腰身细长耳【出岭南异物志】
　　崔微
　　唐天寳中处士崔微洛东有宅耽道饵术及茯苓三十载因药尽领僮仆辈入嵩山采芝一年方回宅中无人蒿莱满院时春季夜间风清月朗不睡独处一院家人无故輙不到三更后有一青衣云君在院中也今欲与一两女伴过至上东门表姨处暂借此歇可乎微许之须防乃有十余人青衣引入有緑裳者前曰某姓杨指一人曰李氏又一人曰陶氏又指一绯小女曰姓石名阿措各有侍女辈微相见毕乃坐于月下问行出之由对曰欲到封十八姨数日云欲来相看不得今夕众往看之坐未定门外报封家姨来也坐皆惊喜出迎杨氏云主人甚贤只此从容不恶诸亦未胜于此也微又出见封氏言词冷冷有林下风气遂揖入坐色皆殊絶满座芳香馥馥袭人诸人命酒各歌以送之微志其二焉有红裳人与白衣送酒歌曰皎洁玉顔胜白雪况乃当年对芳月沈唫不敢怨春风自叹容华暗消歇又白衣人送酒歌曰绛衣披拂露盈盈淡染胭脂一朶轻自恨红顔留不住莫怨春风道薄情至十八姨持盏性颇轻佻翻酒污阿措衣阿措作色曰诸人即奉求人不奉畏耳拂衣而起十八姨曰小女弄酒皆起至门外别十八姨南去诸人西入苑中而别微亦不知异明夜又来云欲往十八姨处阿措怒曰何用更去封妪舎有事只求处士不知可乎阿措又言曰诸侣皆住苑中每歳多被恶风所挠居止不安常求十八姨相庇昨阿措不能依廻应难取力处士倘不阻见庇亦有微报耳微曰某有何力得及诸女阿措曰但处士每岁岁日与作一朱幡上图日月五星之文于苑东立之则免难矣今岁已过但请至此月二十一日平旦微有东风即立之庶夫免患也微许之乃齐声谢曰不敢忘徳拜而去微于月中随而送之逾苑墙乃入苑中各失所在依其言至此日立幡是日东风振地自洛南折飞沙而苑中繁花不动微乃悟诸女曰姓杨李陶及衣服顔色之异皆众花之精也绯衣名阿措即安石榴也封十八姨乃风神也后数夜杨氏軰复至媿谢各裹桃李花数斗劝崔生服之可延年却老愿长如此住衞防某等亦可致长生至元和初微犹在可称年三十许人又尊贤坊田正宅中门外有紫牡丹成发花千余朶花盛时每月夜有小人五六长尺余游于花上如此七八年人将掩之輙失所在【出酉阳杂俎及博异记】









　　太平广记卷四百十六
　　钦定四库全书
　　太平广记卷四百十七
　　草木十二
　　花卉怪下
　　光化寺客　　僧智　　　邓珪
　　刘皁　　　　田布　　　　梁生
　　苏昌逺
　　药怪
　　上党人　　　田登娘　　　赵生
　　菌怪
　　郭元振　　　宣平坊官人　豫章人
　　花卉怪下
　　光化寺客
