<!-- { "loadSidebar": true } -->
　　谢自然者其先兖州人父寰居果州南充举孝亷乡里器重建中初刺史李端以试秘书省校书表为从事母胥氏亦邑中右族自然性颖异不食荤血年七嵗母令随尼越惠经年以疾归又令随尼日朗十月求还常所言多道家事词气高异其家在大方山下顶有古像老君自然因拜礼不愿却下母从之乃徙居山顶自此常诵道德经黄庭内篇年十四其年九月因食新稻米饭云尽是蛆虫自此絶粒数取皂荚煎汤服之即吐痢困剧腹中诸虫悉出体轻目明其虫大小赤白状颇多自此犹食柏叶日进一枝七年之后柏亦不食九年之外仍不饮水贞元三年三月于开元观诣絶粒道士程太虚受五千文紫灵寳箓六年四月刺史韩佾至郡疑其妄延入州北堂东閤闭之累月方率长幼开钥出之肤体宛然声气朗畅佾即使女自明师事焉先是父寰旋游多年及归见自然修道不食以为妖妄曰我家世儒风五常之外非先王之法何得有此妖惑因锁闭堂中四十余日益加爽秀寰方惊骇焉七年九月韩佾轝于大方山置坛请程太虚具三洞箓十一月徙自然居于州郭贞元九年刺史李坚至自然告云居城郭非便愿依泉石坚即筑室于金泉山移自然居之山有石嵌窦水灌其口中可澡饰形神挥斥氛泽自然初驻山有一人年可四十自称头陀衣服形貌不缁流云速访真人合门皆拒之云此无真人头陀但笑耳举家拜之独不受自然拜施钱二百竟亦不受乃施手巾一条受之云后防日当以此相示须臾出门不知所在乆之当午有一大蛇围三尺长丈余有两小白角以头枕房门吐气满室斯须云雾四合及雾散蛇亦不见自然所居室唯容一牀四边才通人行白蛇去后常有十余小蛇或大如臂或大如股旦夕在牀左右或黑或白或吐气或有声各各盘结不相毒螫又有两虎出入必从人至则隐伏不见家犬吠虎凡八年自居郭中犬留方出上升之后犬不知所在自然之室父母亦不敢同坐其牀或辄诣其中必有变异自是呼为仙女之室常昼夜独居深山穷谷无所畏怖亦云误蛇背其冷如冰虎在前后异常腥臭兼言常有天使八人侍侧二童子青衣戴冠八使衣黄又二天神衞其门屏如今壁画诸神手执鎗钜每行止则诸使及神驱斥侍衞又云某山神姓陈名夀魏晋时人并説真人位高仙人位卑言已将授东极真人之任贞元十年三月三日移入金泉道塲其日云物明媚异于常景自然云此日天真羣仙皆会金泉林中长有鹿未尝避人士女虽众亦驯扰明日上仙送白鞍一具缕以寳钿上仙曰以此遗之其地可安居也五月八日金母元君命卢使降之从午至亥六月二十日闻使从午至戍七月一日崔张二使从寅至午多説神仙官府之事言上界好奕棋多音乐语笑率论至道妙之理又云此山千百蛇虫悉驱向西矣尽以龙镇其山道塲中常有二虎五麒麟两青鸾或前或后或飞或鸣麟如马形五色有角紫麟尾白者常在前举尾苕菷七月十一日上仙杜使降石坛上以符一道丸如药丸使自然服之十五日可焚香五炉于坛上五炉于室中至时真人每来十五日五更有青衣七人内一人称中华云食时上真至良乆卢使至云金母来须臾金母降于庭自然拜礼母曰别汝两刼矣自将几案陈设珍竒溢目命自然坐初卢使侍立乆亦令坐卢云暂诣紫极宫看中元道塲官吏士庶咸在逡巡卢使来云此一时全胜以前斋问其故云此度不烧乳头香乳头香天真恶之唯可烧和香耳七日崔张二使至问自然能就长林居否答云不能二使色似不悦二十二日午前金母复降云为不肯居长林被贬一阶长林仙宫也戍时金母去崔使方云上界最尊金母赐乐一器色黄白味甘自然饵不尽却将去又将衣一副珠碧绿色相间外素内有文其衣缥缈执之不着手且却将去已后即取汝来又将桃一枝大于臂上有三十桃碧色大如椀云此犹是小者是日金母乘鸾侍者悉乘龙及鹤五色云雾浮泛其下金母云便向州中过羣仙后去望之皆在云中其日州中马坊厨防门皆报云长虹入州翌日李坚问于自然方验之紫极宫亦报虹入逺近共见八月九日十日十一日羣仙日来传金母敕速令披发四十日金母当自来所降使或言姓崔名某将一板濶二尺长五尺其上有九色每羣仙欲至墙壁间悉荧煌似镜羣仙亦各自有几案随从自然每被发则黄云缭绕其身又有七人黄衣戴冠侍于左右自八月十九日已后日诵黄庭经十徧诵时有二童子侍立每一遍即抄录至十遍童子一人便将向上界去九月一日羣仙又至将桃一枝大如斗半赤半黄半红云乡里甚足此果割一脔食余则侍者却收九月五日金母又至持三道符令吞之不令着水服之觉身心殊胜金母云更一来则不来矣又指旁侧一仙云此即汝同也十五日平明一仙使至不言姓名将三道符传金母敕尽令服之又将桃六脔令食食三脔又将去其使至暮方还十月十一日入静室之际有仙人来召即乘骐驎升天将天衣来迎自然所着衣留在绳牀上却囘着旧衣置天衣于鹤背将去云去时乘驎囘时乘鹤也十九日卢仙使来自辰至未方去每天使降时鸾鹤千万众仙毕集位高者乘鸾次乘骐驎次乘龙鸾鹤每翅各大丈余近有大鸟下长安鸾之大小几欲相但毛彩异耳言下长安者名曰天雀亦曰神雀每降则国家当有大福二十五日满身毛发孔中出血沾渍衣裳皆作通帔山水横纹就溪洗濯转更分明向日看似金色手触之如金声二十六日二十七日东岳夫人并来劝令沐浴兼用香汤不得令有乳头香又云天上自有神非鬼神之神上界无削发之人若得道后悉皆戴冠功德则一凡斋食切忌尝之尤宜洁净器皿亦尔上天诸神每斋即降而视之深恶不精洁不唯无福亦当获罪李坚常与夫人于几上诵经先读外篇次读内篇内即魏夫人传中本也大都精思讲读者得福麄行者招罪立验自然絶粒凡一十三年昼夜寐两膝上忽有印形小于人间官印四壖若有古篆六字粲如白玉今年正月其印移在两膝内并膝则两印相合分毫无差又有神力日行二千里或至千里人莫知之防夜深室纤防无不洞鉴又不衣绵纩寒不近火暑不揺扇人问吉凶善恶无不知者性严重深宻事不出口虽父母亦不得知以李坚崇尙至道稍稍言及云天上亦欲遣世间奉道人知之俾其尊明道教又言凡礼尊像四拜为重三拜为轻又居金泉道塲每静坐则羣鹿必至又云凡人能清净一室焚香讽黄庭道徳经或一徧或七徧全胜布施修斋凡诵经在精心不在徧数多事之人中路而退所损尤多不如元不防者慎之慎之人命至重多杀人则损年夭夀来往之报永无休止矣又每行常闻天乐皆先唱歩虚词多止三首第一篇第五篇第八篇歩虚讫即奏乐先抚云璈云璈形圆似镜有凡传道法必须至信之人魏夫人传中切约不许传教但令秘宻亦恐乖于折中夫药力只可益夀若升天驾景全在修道服药修道事颇不同服柏便可絶粒若山谷难求侧柏只寻常柏叶但不近丘墓便可服之石上者尤好曝干者难将息旋采旋食尙有津润易清益人大都柏叶茯苓枸杞胡麻俱能常年乆视可试验修道要山林静居不宜俯近村栅若城郭不可以其荤腥灵仙不降与道背矣炼药饮水宜用泉水尤恶井水仍须逺家及血属虑有恩情忽起即非修持之行凡食米体重食麦体轻辟谷入山须依众方除三虫伏尸凡服气先调气次闭气出入不由口鼻令满身自由则生死不能侵矣是年九月霖雨甚自然自金泉往南山省程君凌晨到山衣履不湿诘之云旦离金泉耳程君甚异之十一月九日诣州与李坚别云中旬的去矣亦不更入静室二十日辰时于金泉道塲白日升天士女数千人咸共瞻仰祖母周氏母胥氏妹自柔弟子李生闻其诀别之语曰勤修至道须臾五色云遮亘一川天乐异香散漫弥乆所着衣冠簪帔一十事脱留小绳牀上结系如旧刺史李坚表闻诏褒美之李坚述金泉道塲碑立本末为传云天上有白玉堂老君居之殿壁上高列真仙之名如人间壁记时有朱书注其下云降世为帝王或为宰辅者又自然当升天时有堂内东壁上书记五十二字云寄语主人及诸眷属但当全身莫生悲苦自可勤修功德倂诸善心修立福田清斋念道百刼之后冀有善缘早防清原之乡即与相见其书迹存焉【出集仙录】
　　卢眉娘
　　唐永贞年南海贡竒女卢眉娘年十四嵗眉娘生眉如线且长故有是名本北祖帝师之裔自大定中流落岭表后汉卢景裕景祚景宣景融兄弟四人皆为皇王之师因号帝师眉娘幼而惠悟工巧无比能于一尺绢上绣法华经七卷字之大小不逾粟粒而防画分明细如毛发其品题章句无不具矣更善作飞仙盖以丝一钩分为三段染成五色结为金盖五重其中有十洲三岛天人玉女台殿麟凤之像而执幢捧节童子亦不啻千数其盖濶一丈秤无三两煎灵香膏传之则坚硬不断唐顺宗皇帝嘉其工谓之神姑因令止于宫中每日止饮酒二三合至元和中宪宗嘉其聪惠而又竒巧遂赐金凤环以束其腕眉娘不愿在禁中遂度为道士放归南海仍赐号曰逍遥及后神迁香气满堂弟子将葬举棺觉轻即彻其葢惟见旧履而已后人见往往乘紫云游于海上罗浮处士李先作卢逍遥传而先之名无闻故不为时人传焉【出杜阳编】

　　太平广记卷六十六
　　钦定四库全书
　　太平广记卷六十七
　　女仙十二
　　崔少　　　妙女　　　　吴清妻
　　崔少
