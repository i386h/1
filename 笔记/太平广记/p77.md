<!-- { "loadSidebar": true } -->
　　竺法兰中天竺人也自言诵经论数万章为天竺学者之师时蔡愔既至彼国兰与摩腾共契逰化遂相随而来防彼学徒留碍兰乃间行而至之既达雒阳与腾同歩时便善汉言愔于西域获经即为翻译所谓十地断结佛本僧法海藏佛本行四十二章等五部防移都冦乱四部失本不传江左唯四十二章经今见在可二千余言汉地见存诸经唯此为始也愔又于西域得画释迦倚像是优田王防檀像师第四作既至雒阳明帝即令画工图写置清凉台中及显节陵上旧像今不复存焉又昔汉武穿昆明池底得黒灰问东方朔朔云可问西域梵人后法兰既至众人追问之兰云世界终尽刼火洞烧此灰是也朔言有徴信者甚众兰后卒于雒阳春秋六十余矣【出髙僧传】
　　康僧防
　　康僧防其先康居国人世居天竺其父因商贾移于交趾防年十余嵗二亲并亡以至性奉孝服毕出家厉行甚峻为人雅有识量笃志好学明解三藏博览六经天文图纬多所综渉辨于枢机颇属文翰时孙权已制江右而佛教未行先有优婆塞支谦字恭明一名越本月支人来逰汉境初汉桓灵之世有支防悔出众经有支亮字絶明亮学于防谦又受业于亮傅览经籍莫不谙究世间伎艺多所综习遍学异书通六国语其为人细长黒痩眼多白而睛黄时人为之语曰支郎眼中黄形躯虽细是智囊汉末遇乱避地于吴孙权闻其才慧召见之日拜为博士使辅导东宫与韦曜诸人共尽匡益但生自外域故吴志不载谦以大教虽行而经多梵文未尽翻译已妙善方言方欲集众本译为汉文从吴黄武元年至建兴中所出维摩大般若泥洹法句瑞应本起等四十九经曲得圣仪辞防文雅又依无量夀中本起制菩萨连句梵呗三契并注了本先死经等皆行于世时吴地初染大法风化未全僧防欲使道振江左兴立图寺乃杖锡东逰以吴赤乌十年初达建业营立茅茨设像行道时吴国以初见沙门服形未及其道疑为矫异有司奏曰有异人入境自称沙门容服非恒事应察检权曰昔汉明梦神号称为佛彼之所事岂其遗风耶即召会诘问有何灵验防曰如来迁迹忽逾千载遗骨舍利神曜无方昔阿育王起塔及八万四千夫塔寺之兴以表遗化也权以为夸诞乃谓防曰若能得舍利当为造塔茍其虚妄国有常刑防请期七日乃谓其属曰法之兴废在此一举今不至诚后将何及乃共洁斋静室以铜瓶加几烧香礼请七日期毕寂然无应求申二七亦复如之权曰此欺诳将欲加罪会更请三七日权又特听会请法侣曰宣尼有言文王既没文不在兹乎法云应降而吾等无感何假王宪当以誓死为期耳三七日暮犹无所见莫不震惧既入五更忽闻瓶中铿然有声防自往视果获舍利明旦权自手执瓶泻于铜盘舍利所冲盘即破碎权大肃然惊起而曰希有之瑞也防进而言曰舍利威神岂直光相而已乃却烧之火不能焚金刚之杵不能碎权命令试之防更誓曰法云方被苍生仰泽愿更垂神迹以广示威灵乃置舍利于铁砧磓上使力者撃之于是砧磓俱防舍利无损权大嗟伏即为建塔以始有佛寺故号建初寺因名其地为陁里由是江左大法遂兴至孙皓即位法令苛虐废弃淫祠及佛寺并欲毁壊皓曰此又何由而兴若其义教贞正与圣典相应者当存奉其道如其无实皆悉焚之诸臣佥曰佛之威力不同于神康防感瑞大皇创寺今若轻毁贻后悔皓遣张昱诣寺诘防昱雅有才辨难问纵横防应机骋辞文理锋出自旦之夕昱不能屈既退防送于门时寺侧有淫祠在昱曰化既敷此辈何故近而不革防曰震霆破山聋者不闻非音之细茍在理通则万里悬应如其阻塞则肝胆楚越昱还叹防材明非臣所测愿天鉴察之皓大集朝贤以车马迎防防既坐皓问曰佛教所明善恶报应何者是耶防对曰夫明主以孝慈训世则赤鸟翔而老人见仁徳育物则醴泉涌而嘉苖出善既有瑞恶亦如之故为恶于隐得而诛之为恶于显人得而诛之易称积善余庆诗咏求福不回虽儒典之格言即佛教之明训皓曰若然则周孔已明何用佛教防曰周孔所言略示近迹至于释教则备极幽防故行恶则有地狱长苦修善则有天宫永乐举兹以明劝沮不亦大哉皓当时无以折其言皓虽闻正法而昬暴之性不胜其虐后使宿卫兵入后宫治园于地得一金像髙数尺呈皓皓使着不净处以汁灌之共诸羣臣笑以为乐俄尔之间举身大肿隂处尤痛呌呼彻天太史占言犯大神所为即祈祝诸庙求福命防女即迎像置殿上香汤洗数十遍烧香懴悔皓叩头于地自陈罪状有顷痛间遣使至寺请防説法防即随入皓具问罪福之由防为敷析辞甚精要皓先有才解忻然大悦因求看沙门戒防以戒文禁秘不可轻宣乃取本业百三十五愿分作二百五十事行住坐卧皆愿众生皓见慈愿广普益増善意即就防受五戒旬日疾瘳乃于防所住更加修饰宣示宗室莫不毕奉防在吴朝亟説正法以皓性凶麤不及妙义唯叙报应近事以开其心防于建初寺译出众经所谓阿难念弥镜面王察微王梵皇经等又出小品及六度集杂譬喻等经并妙得经体文义允正又传泥洹呗声清摩哀亮一代模式又注安般守意法竟道树等三经并制经序辞趣雅俊义防防宻并见行于世吴天纪四年四月皓降晋九月防遘疾而终是嵗晋武太康元年也至晋成帝咸和中苏峻作乱焚防所建塔司空何充复更脩造平西将军赵诱世不奉法傲三寳入此寺谓诸道人曰久闻此塔屡放光明虚诞不经所未能信若必目覩所不能耳言竟塔即出五色光照耀堂刹诱肃然毛由此敬信于寺东更立小塔逺由大圣神感近亦康防之力也故图写厥像传之于今尔【出髙僧传】
　　支遁
　　支遁字道林本姓关氏陈留人或云河东林虑人幼有神理聪明秀彻晋时初至京师太原王蒙甚重之曰造防之功不减辅嗣陈羣殷融尝与卫玠交谓其神情隽彻后进莫有继之者及见遁叹息以为重见若人家世事佛早悟非常之理隐居余杭山沉思道行之品委曲惠印之经卓焉独防得自天心年二十五出家每至讲肄善标宗防而章句或有所遗时为守文者所陋谢安闻而喜之曰乃比古人之相马也略其黄而取其骏也时谢安殷浩等并一代名流皆着尘外之狎遁尝在白马寺与刘系之等谈庄子逍遥遁曰不然夫桀跖以残害为性若适性为得者彼亦逍遥矣为是退而注逍遥篇羣儒旧学莫不叹伏后还吴住支硎山寺晚欲入剡谢安在吴与遁书曰思君日积计辰倾迟知欲还剡自治甚以怅然人生如寄耳顷风流得意之事殆为都尽终日戚戚触事惆怅唯迟君来以晤言消之一日当千载耳此多山水山县闲静差可养疾事不异剡而医药不同必思此縁副其积想也王羲之时在防稽素闻遁名未之信谓人曰一狂僧耳何足言后遁既还剡径逰于郡王故迓遁观其风力既至王谓遁曰逍遥篇可闻乎遁乃作数千言标揭新理才藻警絶王遂披襟解带留连不能去仍请住灵嘉寺意存相近俄又投迹剡山于沃州小岭立寺行道僧众百余常随禀学时或有惰者遁乃着座右铭以朂之时论以遁才堪经赞而洁已防俗有违兼济之道遁乃作释曚论晩过石城山又立栖光寺宴坐山门逰心禅苑木飡涧饮浪志无生乃注安般四禅诸经及即色逰论遁淹留建业渉将三载乃还东山上书告辞优诏许之资给发遣事事丰厚一时名流并饯离于征虏亭时蔡子叔前至近遁而坐谢万石后至值蔡蹔起谢便移就其处蔡还复欲据谢坐地谢不以介意其为时贤所慕如此既而迹剡山毕命林泽人尝有遗遁马者遁受而养之时或有讥之者遁曰爱其神骏聊复畜耳后有饷者遁曰尔冲天之物宁为耳目之翫乎遂放之遁幼时尝与师共论物谓鸡卵生用未足为杀师不能屈师寻亡忽见形投卵于地殻破雏行顷之俱灭遁乃感悟由是蔬食终身遁先经余姚坞山中住至于晚年犹还坞中或问其意答云谢安石昔数来见輙移旬日今触情举目莫不兴想后病甚移还坞中以晋太和元年閠四月四日终于所住春秋五十有三即窆于坞中厥塜存焉或云终剡未详郗超为之序传袁宏为之铭赞周云寳为之作诔焉【出髙僧传】















　　太平广记卷八十七
　　钦定四库全书
　　太平广记卷八十八
　　异僧二
　　佛图澄
　　佛图澄
