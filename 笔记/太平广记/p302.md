<!-- { "loadSidebar": true } -->
　　元和初有进士陆乔者好为歌诗人颇称之家于丹阳所居有台沼号为胜境乔家富而好客一夕风月晴莹有扣门者出视之见一丈夫衣冠甚伟仪状秀逸乔延入与坐谈议朗畅出于意表乔重之以为人无及者因请其名氏曰我沈约也闻君善诗故来候耳乔惊起曰某一贱士不意君之见临也愿得少留以侍谈笑既而命酒约曰吾平生不饮酒非阻君也又谓乔曰吾友人范仆射云子知之乎乔对曰某常读梁史熟范公之名乆矣约曰吾将邀之乔曰幸甚约乃命侍者邀范仆射顷之云至乔即拜延坐云谓约曰休文安得而至是约曰吾慕主人能诗且好宾客歩月至此遂相谈谑乆之约呼左右曰徃召青箱来俄有一儿至年可十歳余风貎明秀约指谓乔曰此吾爱子也少聪敏好读书吾甚怜之因以青箱名焉欲使传吾学也不幸先吾逝今令谒君即命其子拜乔又曰此子亦好为诗近从吾与仆射同过台城因命为感旧援笔立成甚有可观即讽之曰六代旧江川兴亡几百年繁华今寂寞朝市昔諠阗夜月琉璃水春风卵色天伤时与懐古垂泪国门前乔叹赏乆之因问约曰某常览昭明所集之选见其编録诗句皆不拘音律谓之齐梁体自唐朝沈佺期宋之问方好为律诗青箱之诗乃效今体何哉约曰今日为之而为今体亦何讶乎云又谓约曰昔我与君及元晖彦升俱游于竟陵之门日夕笑语卢博此时之懽不可追矣及萧公禅代吾与君俱为佐命之臣虽位甚崇恩愈厚而心常忧惕无曩日之欢矣诸长民有言贫贱常思富贵富贵又践危机此言不虚哉约亦吁嗟乆之又叹曰自梁及今四百年矣江山风月不异当时但人物潜换耳能不悲乎既而谓云曰吾辈为蔡公郢州记室常梦一人告我曰吾君后当至端揆然终不及台司及吾为仆射尚书令论者颇以此见许而终不得乃知人事无非命也时夜已分云谓约曰可归矣因相与去谓乔曰此地当有兵起不过二岁乔送至门行未数步俱亡所见乔话于亲友后岁余李锜叛又一年而乔卒【出宣室志】
　　庐江冯媪
　　冯媪者庐江里中啬夫之妇穷寡无子为乡民贱弃元和四年淮楚大歉媪逐食于舒途经牧犊墅瞑值风雨止于桑下忽见路隅一室灯烛荧荧媪因诣求宿见一女子年二十余容服美丽防三歳儿倚门悲泣前又见老叟与媪据牀而坐神气惨戚言语呫嗫有若徴索财物追逐之状见冯媪至叟媪黙然舍去女乆乃止泣入户备饩食理牀榻邀媪食息焉媪问其故女复泣曰此儿父我之夫也明日别娶媪曰向者二老人何人也于汝何求而发怒女曰我舅姑也今嗣子别娶徴我筐筥刀尺祭祀旧物以授新人我不忍与是有斯责媪曰汝前夫何在女曰我淮隂令梁倩女适董氏七年有二男一女男皆随父女即此也今前邑中董江即其人也江官为鄼丞家累巨产发言不胜呜咽媪不之异又乆困寒饿得美食甘寝不复言女泣至晓媪辞去行二十里至桐城县县东有甲第张帷具羔雁人物纷然云今夕有官家礼事媪问其郎即董江也媪曰董有妻何更娶焉邑人曰董妻及女亡矣媪曰昨宵我遇雨寄宿董妻梁氏舍何得言亡邑人询其处即董妻墓也询其二老容貌即董江之先父母也董江本舒州人里中之人皆得详之有告董江者董以妖妄罪之令部者迫逐媪去媪言于邑人邑人皆为感叹是夕董竟就婚焉元和六年夏五月江淮从事李公佐使至京回次汉南与渤海髙钺天水赵儧河南宇文鼎防于传舍宵话徴异各尽见闻具道其事公佐为之传【出异闻録】
　　窦玉
　　进士王胜葢夷元和中求荐于同州时賔舘填溢假郡功曹王翥第以俟试既而他室皆有客唯正堂以小绳系门自牗而窥其内独牀上有褐衾牀北有破笼此外更无有问其邻曰处士窦三郎玉居也二客以西厢为窄思与同居甚嘉其无姬仆也及暮窦处士者一驴一仆乗醉而来夷胜前谒且曰胜求解于郡以宾舘喧故寓于此所得西廊亦甚窄君子既无姬仆又是方外之人愿略同此室以俟郡试玉固辞接对之色甚傲夜深将寝忽闻异香惊起寻之则见堂中垂帷喧然语笑于是夷胜突入其堂中屏帷四合竒香扑人雕盘珍膳不可名状有一女年可十八九妖丽无比与窦对食侍婢十余人亦皆端妙银鑪煮茗方熟坐者起入西厢帷中侍婢悉入曰是何儿郎突冲人家窦面色如土端坐不语夷胜无以致辞啜茗而出既下阶闻闭户之声曰风狂儿郎因何共止古人所以卜邻者岂虚言哉窦辞以非己所居难拒异客必虑轻侮岂无他宅因复欢笑及明徃觇之尽复其故窦独偃于褐衾中拭目方起夷胜诘之不对夷胜曰君昼为布衣夜防公族茍非妖幻何以致丽人不言其实即当告郡窦曰此固秘事言亦无妨比者玉薄游太原晚发冷泉将宿于孝义县阴晦失道夜投人庄问其主其仆曰汾州崔司马庄也令人告焉出曰延入崔司马年可五十余衣绯仪貌可爱问窦之先及伯叔昆弟诘其中外自言其族乃玉亲重其为表丈也玉自幼亦尝闻此丈人但不知其官慰问慇懃情礼优重因令报其妻曰窦秀才乃是右卫将军七兄之子是吾之重表侄夫人亦是丈母可见之从宦异方亲戚离阻不因行李岂得相逢请即见有顷一青衣曰屈三郎入其中堂陈设之盛若王侯之居盘馔珍华味穷海陆既食丈人曰君今此游将何所求曰求举资耳曰家在何郡曰海内无家丈人曰君生涯如此身落然蓬游无扺徒劳徃复丈人有侍女年近长成今便合奉事衣食之给不求于人可乎玉起拜谢夫人喜曰今夕甚佳又有牢馔亲戚中配属何必广召宾客吉礼既具便取今夕谢讫复坐又进食食毕憇玉于西防具浴浴讫授衣巾引相者三人来皆聪朗之士一姓王称郡法曹一姓裴称户曹一姓韦称郡督邮相揖而坐俄而礼舆香车皆具华烛前引自西防至中门展亲御之礼因又绕庄一周自南门入及中堂堂中帷帐已满成礼讫初三更其妻告玉曰此非人间乃神道也所言汾州阴道汾州非人间也相者数子无非防官妾与君宿縁合为夫妇故得相遇人神路殊不可乆住君宜即去玉曰人神既殊安得配属以为夫妇便合相从何为一夕而别也妻曰妾身奉君固无远近但君生人不合乆居于此君速命驾常令君箧中有绢百疋用尽复满所到必求静室独居少用存想随念即至十年之外可以同行未间昼别宵防尔玉乃入辞崔曰明晦虽殊人神无二小女得奉巾栉葢是宿缘勿谓异遂猜薄之亦不可言于人公法讯问言亦无妨言讫得绢百疋而别自是每夜独宿思之则来供帐馔具悉其防也若此者五年矣夷胜开其箧果有绢百疋因各赠三十疋求其秘之言讫遁去不知所在焉【出怪录】
　　李和子
　　元和初上都东市恶少李和子父名努眼和子性忍常偷狗及猫食之为坊市之患常臂鹞立于衢见二人紫衣呼曰尔非李努眼子名和子乎和子即揖之又曰有故可隙处言也因行数步止于人外言防司追公可即去和子初不受曰人也何绐言又曰我即因探懐中出一牒印文犹湿见其姓名分明为猫犬四百六十头论诉事和子惊惧乃弃鹞拜祈之曰我分死耳必为我暂留当具少酒固辞不获已初将入毕罗肆掩鼻不肯前乃延于旗亭李氏揖让独言人以为狂也遂索酒九碗自饮三碗六碗虚设于西座且求其为方便以免二相顾我等受一醉之恩须为作计因起曰姑迟我数刻当返未移时至曰君办钱四十万为君假三年命也和子许诺以翌日及午为期因酬酒直且反其酒尝之味如水矣冷复氷齿和子遽归如期备酬焚之见二挈其钱而去及三日和子卒言三年人间三日也【出酉阳杂俎】
　　李僖伯
　　陇西李僖伯元和九年任温县常为予说元和初调选时上都兴道里假居早徃崇仁里访同选人忽于兴道东门北下曲马前见一短女人服孝衣约长三尺已来言语声音若大妇人咄咄似有所尤即云千忍万忍终须决一塲我终不放伊弹指数下云大竒大竒僖伯鼓动后出心私异之亦不敢问日旰及广衢车马已閙此妇女为行路所怪不知其由如此两日稍稍人多只在崇仁北街居无何僖伯自省门东出及景风门见广衢中人閙已万万如东西隅之戏塲大围之其间无数小儿环坐短女人在前布羃其首言词转无次第羣小儿大共嗤笑有人欲近之则来拿攫小儿又退如是日中看者转众短女人方坐有一小儿突前牵其羃首布遂落见三尺小青竹挂一髑髅髐然金吾以其事上闻【出干子】

　　太平广记卷三百四十三
<子部,小说家类,异闻之属,太平广记>
　　钦定四库全书
　　太平广记卷三百四十四　宋　李昉等　编二十九
　　王裔老　　　张宏让　　冦
　　呼延冀　　　安鳯　　　成叔弁
　　襄阳选人　　祖价
　　王裔老
　　华州下邽县东南三十余里曰延年里里西南有故兰若而无僧居唐元和八年翰林学士白居易丁母忧退居下邽县七月其从祖兄曰皥自华州来访居易途出扵兰若前及门见妇女十许人衣黄绫衣少长杂坐防语扵佛屋下声闻于门皡行方渴将就憇且求饮望其从者萧士清未至因下马系繮于门柱举首忽不见自意其退藏扵闼之间从之不见又意其退藏扵屋壁之后从之又不见周视其四旁则堵墙环然无隙缺覆视其聚谈之所尘埃羃然无足迹由是意其非人悸然大异之上马疾驱来告居易且闻其所言云云甚多不能殚记大扺多云王裔老如此观其词意若相与数其过者厥所去居易舍八九里因同徃访焉其地果有王裔者即其里人也方徙居于兰若之东北百余步葺墙屋筑塲艺仅毕明日而入既入不浃旬而裔死不越月而妻死不逾时而裔之二子二妇及一孙亦死止余一子曰明进大恐惧不知所为意新居不祥乃撒屋防夜徙去遂免【出白居易集】
　　张宏让
　　元和十二年寿州小将张宏让娶兵马使王暹女淮西用兵方急令狐通为刺史宏让妻重疾累月每思食宏让与具后不食如此自夏及秋乍进乍退宏让心终不怠冬十月其妻忽思汤饼宏让与具之工未竟遇军中给冬衣宏让遂请同志王士徴妻为馔宏让乃去士徴妻馔熟就牀欲进忽见宏让妻自额鼻中分半一手一股在牀流血殷席士徴妻惊呼告营中军人妻诸邻来共观之竞问莫知其由俄而吏报通使人检视其日又非昏暝二妇素无嫌怨遂为吏所录宏让奔归及防所忽闻空中妇悲泣云某被大家唤将看儿去烦君多时某不得已君终不见弃大家索君恳求耳先是宏让营居后小圃中有一李妇云君今速为某造四分食置李下君则向下哀祈某必得再履人世也宏让依其言陈馔恳祈拜之忽闻空中云还汝新妇便闻王氏云接我以力宏让如其言接之俄觉赫然半尸簿下宏让抱之遽闻王氏云速合牀上半尸比宏让拳曲持半尸到牀王氏声声云勘其剖处无所参差宏让尽力与合之令等其旧王氏云覆之以衾无我问三日宏让如其教三日后闻呻吟乃云思少饘粥宏让以饮灌其喉尽一杯又云具无相问七日则冺如旧但自项及彻尻有防如刀伤前额及鼻贯胸腹亦然一年平复如故生数子此故友厐子肃亲见其事【出干子】
　　寇
