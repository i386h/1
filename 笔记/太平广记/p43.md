<!-- { "loadSidebar": true } -->
　　罗浮先生轩辕集年过数百顔色不衰立于床前则发垂至地坐于闇室则目光可长数尺每采药于深岩峻谷则有毒龙猛虎防卫或民家具斋饭邀之虽一日百处无不分体而至若与人饮即袖出一壶才容三二升纵賔客满座而倾之弥日不竭或人命饮则百斗不醉夜则垂发于盆中其酒沥沥而出麯药之香辄无减耗与猎人同羣有非朋逰者俄而见十数仪貌无所间别或飞朱于空中则可届千里病者以布巾拭之无不应手而愈唐宣宗召入内廷遇之甚厚因问曰长生之道可致乎集曰辍声色去滋味哀乐如一徳施无偏自然与天地合徳日月齐明致尧舜禹汤之道而长生久视之术何足难哉又问先生道孰愈于张果曰臣不知其他但少于果耳及退上遣嫔御取金盆覆白鹊以尝之而集方休于所舍忽谓其中贵人曰皇帝安能更令老夫射覆乎中贵皆不谕其言于时宣宗召令速至而才及玉堦谓曰盆下白鹊宜早放之宣宗笑曰先生早已知矣坐于御榻前宣宗命宫中人传汤茶有笑集貌古布素者而缜发朱唇年始二八须臾变成老妪鸡皮鲐背鬂髪如丝于宣宗前涕泗交下宣宗知宫人之过遂令谢先生而貌复故宣宗因话京师无荳寇荔枝花俄顷二花皆连叶各近百数鲜明芳洁如才折下更尝赐柑子曰臣山下者有味逾于此宣宗曰朕无得矣集遂取御前碧玉瓯以寳盘覆之俄而彻盘即柑子至矣芬馥满殿其状甚大宣宗食之叹其甘美无匹更问曰朕得几年作天子即把笔书曰四十年但十字跳脚宣宗笑曰朕安敢望四十年乎及晏驾乃十四年也初辞归山自长安至江陵于布囊中探金钱以施贫者约数十万中使从之莫知其故忽然亡其所在使臣惶恐不自安后数日南海奏先生归罗浮山矣【出杜阳杂编】
　　李元
　　李元谏议尝于嵩山茅舍冬寒当戸炽火有老人戴大帽子直入炙脚良久问李公曰颇能同去否知君有志因自言某秦时阉人避祸得道乃去帽须髯伟甚曰此皆山中所长也李公思之良久乃答曰家事未了更数日得否老人揭然而起曰公意如此遂出门径去李公牵衣媿谢不可蹔止明日寻访悉无其迹【出逸史】
　　韦卿材
　　卢元公奉道暇日与宾友话言必及神仙之事云某有表弟韦卿材太和中选授江淮县宰赴任出京日亲朋相送离灞浐时已曛暮矣行一二十里外觉道路渐异非常日经过之处既望其中有灯烛荧煌之状林木葱蒨似非人间顷之有谒于马前者如州县候吏问韦曰自何至此此非俗世俄顷复有一人至谓前谒者曰既至矣则须速报上公韦问曰上公何品秩也吏亦不对却走而去逡巡遽声连呼曰上公屈韦下马趋走入门则峻宇雕墙重廊复阁侍卫严肃拟于王侯见一人年可四十嵗平上帻衣素服遥谓韦曰上堦韦拜而上命坐慰劳久之亦无肴酒汤菓之设徐谓韦曰某因世乱百家相糺窜避于此众推为长强谓之上公尔来数百年亦无号令约束但任之自然而已公得至此尘俗之幸也不可久留当宜速去命取绢十疋赠之韦出门上马却寻旧路廻望亦无所见矣半夜胧月信足而行至明则已在官路逆旅暂歇询之于人且无能知者取绢视之光白可鉴韦遂裹却入京诣亲友具述其事因以绢分遗亲爱韦云约其处乃在骊山蓝田之间盖地仙也【出尚书故实】

　　太平广记卷四十八
　　钦定四库全书
　　太平广记卷四十九
　　神仙四十九
　　潘尊师　　　李贺　　　　张及甫
　　郑册　　　　陈惠虚　　　温京兆
　　潘尊师
　　嵩山道士潘尊师名法正葢髙道者也唐开元中谓弟子司马链师曰陶景为嵩山伯于今百年矣顷自上帝求替帝令举所知以代景举余文籍已定吾行不得久住人间矣不数日乃尸解而去其后登封县嵩阳观西有龙湫居人张辿者以隂器于湫上洗濯俄为人所摄行可数里至一甲第门前悉是羣龙入门十余步有大防事见法正当防而坐手持朱笔理书问辿曰汝是观侧人亦识我否曰识是潘尊师法正问辿何以汚羣龙室辿载拜谢罪又问汝识司马道士否辿曰识之法正云今放汝还遂持几上白羽扇谓辿曰为我寄司马道士何不来而恋世间乐耶使人送辿出水上辿见其尸卧在岸上心恶之奄然如梦遂活司马道士见羽扇悲涕曰此吾师平素所执亡时以置棺中今君持来明吾师见在不虚也乃深入山数年而卒【出广异记】
　　李贺
　　陇西李贺字长吉唐郑王之孙稚而能文尤善乐府词句意新语丽当时工于词者莫敢与贺齿由是名闻天下以父名晋肃子故不得举进士卒于太常官年二十四其先夫人郑氏念其子深及贺卒夫人哀不自解一夕梦贺来如平生时白夫人曰某幸得为夫人子而夫人念某且深故从小奉亲命能诗书为文章所以然者非止求一位而自餙也且欲大门族上报夫人恩岂期一日死不得奉晨夕之养得非天哉然某虽死非死也乃上帝命夫人讯其事贺曰上帝神仙之居也近者迁都于月圃搆新宫命曰白瑶以某荣于词故召某与文士数辈共为新宫记帝又作凝虚殿使某辈纂乐章今为神仙中人甚乐愿夫人无以为念既而吿去夫人寤甚异其梦自是哀少解【出宣室志】
　　张及甫
　　唐元和中青州属县有张及甫陈幼霞同居为学一夜俱梦至一处见道士数人令及甫等书碑题云苍龙溪主欧阳某撰太皇真诀字作篆文稍异于常及甫等记得四句云云昔乘鱼车今履瑞云躅空仰途绮错轮囷后题云五云书阁吏陈幼霞张及甫至晓二人共言悉同【出逸史】
　　郑册
　　温州刺史郑册好黄老之术常密为之因疾自见女仙三百余人云迎公乃命设馔焚香礼拜又邀兄冉同于空中礼拜少顷命烛五炬引兄冉与左右人皆无所见明日天明又阳官来催曰员外禄运见终今请速登驾又命酒果祭之云员外受职六月朔视事至午时当奉迎先是公与天台道士金柔为方外之友至其日食时造省公公説前事即与柔共入浄堂中礼拜又云受牒身一道公空中引手接之又自开封以右手防笔空押之自书六字谓使者曰以有前约的不逾时便言时至揖金柔向按不令闭郤四门又催家人阿鹿下饭先令作蒸饼犹唯六七碟脯及酒而已遣兄冉出外家人排床七云六押衙来迎矣公命坐如再三辞让之状公跪拜再三便低头不起家人走报兄冉及室人少时而逝形体柔软顔色不改按真诰云其有隂徳及好道信仙者此例品格盖多覩郑公潜化之迹虚无之位其昭昭乎【出原化记】
　　陈惠虚
　　陈惠虚者江东人也为僧居天台国清寺曾与同侣游山戏过石桥水峻苔滑悬流万仞下不见底众皆股栗不行惠虚独超然而过径上石壁至夕不廻羣侣皆舍去惠虚至石壁外微有小径稍稍平阔遂及宫阙花卉万丛不可目识台阁连云十里许见其门题额曰防真府左门额曰金庭宫右额曰桐栢三门相向鼎峙皆有金楼玉窻髙百丈入其右内之西又一髙楼黄门题曰右弼宫周顾数千间屈曲相通瑶阶玉陛流渠激水处处华丽殆欲忘归而了无人迹又入一院见青童五六人相顾笑语而去再三问之应曰汝问张老须臾廻顾见一叟挟杖持花而来讶曰汝凡俗人何忽至此惠虚曰常闻过石桥即有罗汉寺人世时闻钟声故来寻访千僧幸防得至此境不知罗汉何在张老曰此真仙之福庭天帝之下府号曰金庭不死之乡养真之灵境周廻百六十里神仙右弼桐栢上真王君主之列仙三千人仙王力士天童玉女各万人为小都防之所太上一年三降此宫校定天下学道之人功行品第神仙所都非罗汉之所也王君者周灵王之子瑶丘先生之弟子位为上真矣惠虚曰神仙可学之否张老曰积功累徳肉身升天在于立志坚久耳汝得见此福庭亦是有可学之望也又问曰学仙以何门而入张老曰内以保神链气外以服饵丹华变化为仙神丹之力也汝不可久住上真适游东海骑卫若还恐有咨责因引之使出门行十余步已在国清矣惠虚自此慕道好丹石虽衣敝履穿不以为陋闻有鑪火方术之士不逺而诣之丹石所费固亦多矣晩居终南山捧日寺年渐衰老其心愈切寝疾月余羸惫且甚一旦暴雨后有老叟药囊入寺大呼曰卖大还丹绕廊数廻众僧皆笑之乃指病僧惠虚之门谓老叟曰此叟颇好还丹售之可也老叟欣然诣之惠虚曰还丹知是灵药一剂几钱叟曰随力可致耳惠虚曰老病沉困床枕余月昨僧次到自行不得托隣僧代斋得防钱少许可致药否叟取其钱而留药数丸教其所服之法惠虚便吞之老叟乃去众僧相率来问言已买得还丹吞服之矣顷间久疾都愈遥止众僧曰勿前觉有臭吾疾愈矣但要新衣一两事耳跳身起床势若飞跃众惊叹之有新衣与之者取而着焉忽飞殿上从容久之挥手相别冉冉升天而去时大中十二年戊寅嵗是年归桐栢观与道流话得道之由云今在桐栢宫中卖药老叟将是张老耳言讫去【出仙传拾遗】
　　温京兆
　　温璋唐咸通壬辰尹正天府性黩货敢杀人亦畏其严残不犯由是治有能名旧制京兆尹之出静通衢闭里门有突其前道者立杖杀之是秋温公出自天街将南抵五门呵喝风生有黄冠老而且伛敝衣曵杖将横絶其间驺人呵不能止温公命捽来笞背二十振袖而去若无苦者温异之呼老街吏令潜而觇之有何言复命黄冠扣之既而迹之迨暮过兰陵里南入小巷中有衡门止处也吏随入关有黄冠数人出谒甚谨且曰真君何迟也答曰为凶人所辱可具汤水黄冠前引双鬟青童从而入吏亦随之过数门堂宇华丽修竹夹道拟王公之甲第未及庭真君顾曰何得有俗物气黄冠争出索之吏无所乃为所録见真君吏叩头拜伏具述温意真君盛怒曰酷吏不知祸将覆族死且将至犹敢肆毒于人罪在无赦叱街吏令去吏拜谢了趋出遂走诣府请见温时则深夜矣温闻吏至惊起于便室召之吏悉陈所见温大嗟惋明日将暮召吏引之街皷既絶温微服与吏同诣黄冠所居至明吏欵扉应门者问谁曰京兆温尚书来谒真君既辟重闺吏先入拜仍白曰京兆尹温璋温趋入拜真君踞坐堂上戴远游冠衣九霞之衣色貌甚峻温伏而叙曰某任防浩穰权唯震肃若稍畏懦则损威声昨日不谓凌迫大仙自贻罪戾故来首服幸赐矜哀真君责曰君忍杀立名专利不厌祸将行及犹逞凶威温拜首求哀者数四而真君终蓄怒不许少顷有黄冠自东序来拱立于真君侧乃跪啓曰尹虽得罪亦天子亚卿况真君洞其职所统宜少降礼言讫真君令黄冠揖温升堂别设小榻令坐命酒数行而真君怒色不解黄冠复启曰尹之忤犯宏宥诚难然则真君变服尘游俗士焉识白龙鱼服见困豫且审思之真君悄然良久曰恕尔家族此间亦非淹久之所温遂起于庭中拜谢而去与街吏疾行至府动晓钟矣虽语亲近亦秘不令言明年同昌主薨懿皇伤念不已忿药石之不征也医韩宗绍等四家诏府穷竟将诛之而温鬻狱缓刑纳宗绍等金带及余货凡数千万事觉饮酖而死【出三水小牍】

　　太平广记卷四十九
　　钦定四库全书
　　太平广记巻五十
　　神仙五十
　　嵩岳嫁女　　裴航
　　嵩岳嫁女
