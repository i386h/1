<!-- { "loadSidebar": true } -->
　　樊夫人者刘纲妻也纲仕为上虞令有道术能檄召鬼神禁制变化之事亦潜修宻证人莫能知为理尚清静简易而政令宣行民受其恵无水旱疫毒鸷暴之伤嵗嵗大丰暇日常与夫人较其术用俱坐堂上纲作火烧客碓屋从东起夫人禁之即灭庭中两株桃夫妻各呪一株使相鬭击良乆纲所呪者不如数走出篱外纲唾盘中即成鲤鱼夫人唾盘中成獭食鱼纲与夫人入四明山路阻虎纲禁之虎伏不敢动适欲往虎即随之夫人径前虎即面向地不敢仰视夫人以绳系虎于床脚下纲每共试术事事不胜将升天县防侧先有大皂荚树纲升树数丈方能飞举夫人平坐冉冉如云气之升同升天而去后至唐贞元中湘潭有一媪不云姓字但称湘媪常居止人舍十有余载矣常以丹篆文字救疾于闾里莫不向应乡人敬之为结搆御名华屋数间而奉媪媪曰不然但土木其宅是所愿也媪髩翠如云肥洁如雪策杖曵履日可数百里忽遇里人女名曰逍遥年二八艳美防筐采菊偶媪瞪视足不能移媪目之曰汝乃爱我可同之所止否逍遥欣然掷筐敛袵称弟子从媪归室父母奔追及以杖击之叱而返舍逍遥操益坚窃索自缢亲党敦喻其父母请纵之度不可制遂舍之复诣媪但箒尘易水焚香读道经而已后月余媪白乡人曰某暂之罗浮扃其户慎勿开也乡人问逍遥何之曰前徃如是三稔人但于户外窥见小松迸笋而丛生堦砌及媪归召乡人同开锁见逍遥懵坐于室貎若平日唯蒲履为竹稍串于栋宇间媪遂以杖叩地曰吾至汝可觉逍遥如寐醒方起将欲拜忽遗左足如肘于地媪遽令无动拾足勘膝噀之以水乃如故乡人大骇敬之如神相率数百里皆归之媪貎甚闲暇不喜人之多相识忽告乡人曰吾欲往洞庭救百余人性命谁有心为我设船一只一两日可同观之有里人张拱家富请具舟檝自驾而送之欲至洞庭前一日有大风涛蹙一巨舟没于君山岛上而碎载数十家近百余人然不至损未有舟檝来救各星居于岛上忽有一白鼍长丈余游于沙上数十人拦之挝杀分食其肉明日有城如雪围绕岛上人家莫能辨其城渐窄狭束岛上人忙怖号呌囊槖皆为虀粉束其人为簇其广不三数丈又不可攀援势已急岳阳之人亦遥覩雪城莫能晓也时媪舟已至岸媪遂登岛攘剑歩罡噀水飞剑而刺之白城一声如霹城遂崩乃一大白鼍长十余丈蜿蜒而毙剑裂其胸遂救百余人之性命不然顷刻即拘束为血肉矣岛上之人咸号泣礼谢命拱之舟返湘潭拱不忍便去忽有道士与媪相遇曰樊姑许时何处来甚相慰悦拱诘之道士曰刘纲真君之妻樊夫人也后人方知媪即樊夫人也拱遂归湘潭后媪与逍遥一时返真【出女仙传】
　　东陵圣母
　　东陵圣母广陵海陵人也适杜氏师刘纲学道能易形变化隐见无方杜不信道常怒之圣母理疾救人或有所诣杜恚之愈甚讼之官云圣母奸妖不理家务官收圣母付狱顷之已从狱窻中飞去众望见之转高入云中留所着履一双在窻下于是逺近立庙祠之民所奉事祷之立效常有一青鸟在祭所人有失物者乞问所在青鸟即飞集盗物人之上路不拾遗嵗月稍乆亦不复至今海陵县中不得为奸盗之事大者即风波没溺虎狼杀之小者即复病也【出女仙传】
　　郝姑
　　郝姑祠在莫州莫县西北四十五里俗传云郝姑字女君本太原人后居此邑魏青龙年中与隣女十人于沤洟泄水边挑蔬忽有三青衣童子至女君前云东海公娶女君为妇言讫敷茵褥于水上行坐往来有若陆地其青衣童子便在侍侧防流而下隣女走告之家人往看莫能得也女君遥语云幸得为水仙愿勿忧怖仍言每至四月送刀鱼为信自古至今每年四月内多有刀鱼上来乡人每到四月祈祷州县长吏若谒此祠先拜然后得入于祠前忽生青白石一所纵横可三尺余高二尺余有旧题云此是姑夫上马石至今存焉【出莫州图经】
　　张玉兰
　　张玉兰者天师之孙灵真之女也幼而洁素不茹荤血年十七嵗梦赤光自天而下光中金字篆文缭绕数十尺随光入其口中觉不自安因遂有孕母氏责之终不言所梦唯侍婢知之一旦谓侍婢曰吾不能忍耻而生死而剖腹以明我心其夕无疾而终侍婢以白其事母不欲违冀雪其疑忽有一物如莲花自疈其腹而出开其中得素金书本际经十卷素长二丈许幅六七寸文明甚妙将非人功玉兰死旬月常有异香乃传写其经而塟玉兰百余日大风雷雨天地晦暝失经其玉兰所在坟圹自开棺盖飞在巨木之上视之空棺而已今墓在益州温江县女郎观是也三月九日是玉兰飞升之日至今乡里常设斋祭之灵真即天师之子名衡号曰嗣师自汉灵帝光和二年己未正月二十三日于阳平化白日升天玉兰产经得道当在灵真上升之后三国纷竞之时也【出传仙録】

　　太平广记卷六十
　　钦定四库全书
　　太平广记卷六十一
　　女仙六
　　王妙想　　　成公智琼　　厐女
　　褒女　　　　李真多　　　班孟
　　天台二女
　　王妙想
　　王妙想苍梧女道士也辟谷服气住黄庭观边之水傍朝谒精诚想念丹府由是感通每至月旦常有光景云物之异重嶂幽壑人所罕到妙想未尝言之于人如是嵗余朔旦忽有音乐遥在半空虚徐不下稍乆散去又嵗余忽有灵香郁烈祥云满庭天乐之音震动林壑光烛坛殿如十日之明空中作金碧之色烜爚乱眼不可相视须臾千乘万骑悬空而下皆乘麒麟凤凰龙鹤天马人物仪衞数千人皆长丈余持戈防兵杖旌旛幢盖良乆乃鹤盖凤车导九龙之辇下降坛前有一人羽衣寳冠佩剑曵履升殿而坐身有五色光赫然羣仙拥从亦数百人妙想即往视谒大仙谓妙想曰吾乃帝舜耳昔劳厌万国养道此山每欲诱教后进使世人知道无不可教授者且大道在于内不在于外道在身不在他人经所谓修之于身其德乃真此盖修之自已证仙成真非他人所能致也吾覩地司奏汝于此山三十余嵗始终如一守道不邪存念贞神遵禀戒汝亦至矣苦无所成证此乃道之弃人也经云常善救物而无弃物道之布惠周普念物物皆欲成之人人皆欲度之但是世人福果单防道气浮浅不能精専于道既有所修又不勤乆道气未应而已中怠是人自弃道非道之弃人也汝精诚一至将以百生千生望于所诚不怠不退深可悲愍吾昔遇太上老君示以道德真经理国理身度人行教此亦可以亘天地塞乾坤通九天贯万物为行化之要修证之本不可譬论而言也吾常铭之于心布之于物宏化防俗不敢斯须辄有怠替至今禀奉师匠终刼之寳也但世俗浮诈迷妄者多嗤谦光之人以为懦怯轻退身之道以为迃劣笑絶圣弃智之防以为荒唐鄙絶仁弃义之词以为劲捷此盖迷俗之不知也圣之意将欲还淳复朴崇道黜邪斜径既除至道自显淳朴已立浇竞自袪此则裁制之义无所施兼爱之慈无所措昭灼之圣无所用机谲之智无所行天下混然归乎大顺此圣之大防也奈何世俗浮伪人奔奢巧帝王不得以静理则万绪交驰矣道化不得以坦行则百家纷竞矣故曰人之自迷其日固乆若洗心洁己独善其身能以至道为师资长生为归趣亦难得其人也吾以汝修学勤笃暂来省视尔天骨宿禀复何疑乎汝必得之也吾昔于民间年尚冲幼忽感太上大道君降于曲室之中教以修身之道理国之要使吾瞑目安坐冉冉乘空至南方之国曰扬州上直牛斗下瞰淮泽入十龙之门泛昭回之河瓠之津得水源号方山四面各阔千里中有玉城瑶阙云九疑之山山有九峯峯有一水九江分流其下以注六合周而复始泝上于此以灌天河故九水源出此山也上下流注周于四海使我导九州开八域而归功此山山有三宫一名天帝宫二名紫微宫三名清源宫吾以歴数既往归理此山上居紫防下镇于此常以乆视无为之道分命仙官下教于人夫诸天上圣高真大仙愍刼歴不常代运流转阴阳倚伏生死推迁俄尔之间人及阳九百六之防孜孜下教以救于人愈切于世人之求道也世人求道若存若亡系念存心百万中无一人勤乆者天真悯俗常在人间隐景化形随方开悟而千万人中无一人可教者古有言曰修道如初得道有余多是初勤中惰前功并弃耳道岂于人哉汝布宣我意广令开晓也此山九峰者皆有宫室命真官主之其下有寳玉五金灵芝神草三天所镇之药太上所藏之经或在石室洞台云崖嵌谷故亦有灵司主掌巨虬猛兽螣蛇毒龙以为备衞一曰长安峰二曰万年峰三曰宗正峰四曰大理峰五曰天寳峰六曰广得峰七曰宜春峰八曰宜城峰九曰行化峰下有宫阙各为理所九水者一曰银花水二曰复淑水三曰巢水四曰许泉五曰归水六曰沙水七曰金花水八曰永安水九曰晋水此九水支流四海周灌无穷山中异兽珍禽无所不有无毒螫鸷玃之物可以度世可以养生可以修道可以登真也汝居山以来未尝游览四表拂衣尘外遐眺空碧俯睇岑峦固不可得而知也吾为汝导之得不勉之修之伫驾景策空然后倒景而研其本末也于是命侍臣以道德二经及驻景灵丸授之而去如是一年或三五降于黄庭观十年后妙想白日升天兹山以舜修道之所故曰道州营道县【出集仙录】
　　成公智琼
