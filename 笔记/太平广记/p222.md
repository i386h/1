<!-- { "loadSidebar": true } -->
　　唐吴尧卿家于广陵初为佣保于逆旅善书计因之出入府庭遂闻于搢绅间始为盐鐡小吏性敏辩于事之利病皆心记能调悦人耳目故丞相李蔚以其能自首任之与高骈因署尧卿知泗州院之兼利国监寻奏为敕史制命未行防军变复归广陵顷之知浙西院数月而罢又知扬州院兼防粜使僞朝授尧卿御史大夫尧卿托附权势不问贵贱茍有岐路纵厮养辈必敛袵且以金玉饵之微以失势虽素约为之死交则相对终日不复与言趋利背义如此权贵无不以贿赂交结之故不离淮泗僭窃朱紫尘汚官省三数年间盗用盐鐡钱六十万缗时王棨知两使句务下尧卿狱将穷其事为诸葛殷所保持获全及城陷军人识是尧卿者咸请啗之毕师铎不许夜令尧卿以他服而遁至楚州遇变为仇人所杀弃尸衢中其妻以絮苇棺敛之未及就圹好事者题其上云信物一角附至阿鼻地狱请去斜封送上阎罗王时人以为笑端【出妖乱志】
　　李任为赋
　　天成年卢文进镇邓因出城賔从偕至舍人韦吉亦被召年老无力控驭既醉马逸东西驰桑林之中被横枝挂巾冠露秃而奔突仆夫执从则已坠矣旧患肺风鼻上瘾疹而黑卧于道周幕客无不笑者从事令左司郎中李任祠部员外任瑶各占一韵而赋之赋略云当其防子潜窥衙官共看諠呼于麦垅之里偃仆于桑林之畔蓝搀鼻孔真同生铁之椎腼甸骷髅宛是熟铜之鑵余不记之闻之者无不解颐【出玉堂闲话】








　　太平广记卷二百五十二
　　钦定四库全书
　　太平广记卷二百五十三
　　嘲诮一
　　程季明　　　诸葛恪　　　　张湛
　　贺循　　　　陆士龙　　　　繁钦
　　刘道真　　　祖士言　　　　髙爽
　　徐之才　　　司马消难　　　马王
　　酒肆　　　　卢思道　　　　李愔
　　薛道衡　　　解嘲　　　　辛亶
　　牛　　　　侯白
　　程季明
　　晋程季明嘲客诗曰平生三伏时道路无行车闭门避暑卧出入不相过今代褦襶子触到人家主人闻客来嚬蹙柰此何谓当起行去安坐正咨嗟所说无一急语何多摇扇腕中疼流汗正滂沱莫谓爲小事亦是人一瑕传诫诸朋友行宜见呵【出啓顔録】
　　诸葛恪
　　吴主引蜀使费袆饮使诸葛恪监酒恪以马鞭拍袆背甚痛袆啓吴主曰蜀丞相比之周公都防君侯此之孔子今有一儿执鞭之士恪啓曰君至大国傲慢天常以鞭拍之于义何伤众皆大笑又诸葛瑾爲豫州语别驾向台云小儿知谈卿可与语比往诣恪不相见后张昭坐中相遇别驾呼恪咄郎君恪因嘲曰豫州乱矣何咄之有答曰君圣臣贤未闻有乱恪复云昔唐尧在上四凶在下答曰岂唯四凶亦有丹朱【出啓顔録】
　　张湛
　　晋张湛好于斋前种松柏袁山松出游每好令左右挽歌时人谓张屋下陈尸袁道上行殡【出世説】
　　贺循
　　晋太傅贺循作吴郡初不出门吴中彊族轻之乃题府门防稽鸡不能啼贺闻故出行至门反顾索笔答之云不可啼杀吴儿于是至诸屯及邸阁检挍诸顾陆使官兵及藏逋亡悉以事言上遭罪者众陆抗时为江陵郡都督故下自请孙皓然后得释【阙】
　　陆士龙
　　晋陆士龙荀鸣鹤二人未相识俱会张茂先坐张令接语以并有大才可勿常谈陆抗手曰云间陆士龙荀曰日下荀鸣陆曰既开青天覩白雉何不张尔弓布尔矢荀曰本谓云龙骙骙乃是山鹿野麋兽微而弩彊是以发迟张抚掌大笑而已【出世说】
　　繁钦
　　魏繁钦嘲杜巨明曰杜伯孙字子巨皇祖虐暴死射之神明不聴天地不与降生之初状似时防厥性蟊蠈不文不武粗记粗略不能悉举【出啓顔録】
　　刘道真
　　晋刘道眞遭乱于河侧与人牵船见一老妪操橹道眞嘲之曰女子何不调机弄杼因甚傍河操橹女答曰丈夫何不跨马挥鞭因甚傍河牵船又尝与人共饭素盘草舍中见一妪将两小儿过并着青衣嘲之曰青羊引双羔妇人曰两猪共一槽道真无语以对【出啓顔录】
　　祖士言
　　晋祖士言与钟雅相嘲钟云我汝颍之士利如锥卿燕代之士钝如槌祖曰以我钝槌打尔利锥钟曰自有神锥不可得打祖曰既有神锥亦有神槌钟遂屈【出啓顔録】
　　髙爽
　　髙爽辩博多才时刘蒨为晋陵令爽经途诣之了不相接爽甚衔之俄而爽代蒨为县蒨追迎赠遗甚厚悉受之答书云髙晋陵自答或问其故曰刘蒨乃晋陵令耳何关爽事稍迁国子助敎孙挹为兰陵县爽又诣之挹了无故人之懐爽出从阁下过取笔题鼓靣云身有八尺围腹无一寸肠面皮如许厚打未遽央挹体肥壮腰带十围故以此激之【出谈薮】
　　徐之才
　　北齐徐之才封西阳王时王防与之才嘲戏之才即嘲王防姓曰王之为字有言则防近犬则狂加头足而为马施尾角而成羊防无以对又尝宴賔客时卢元明在座戏弄之才姓云卿姓徐字乃未入人之才即嘲元明姓卢字安亡为虐在丘为虚生男成虏配马成驴嘲元明二字去头则是兀明出颈则是无明减半则是无目变声则是元盲元明亦无以对【出啓顔録】
　　司马消难
　　周司马消难以安陆附陈宣帝遇之甚厚以为司空见朝士皆学术积经史消难切慕之乃多卷黄加之朱轴诈为典籍以矜僚友尚书令济阳江总戏之曰黄五经赤轴三史消难齐司空子如之子【出谈薮】
　　马王
　　隋姓马王二人尝聚宴谈笑马遂嘲王曰王是你元来本姓二为你漫走来将丁钉你鼻王曰马是你元来本姓匡减你尾子来背上王郎【出啓顔録】
　　酒肆
　　隋时数人入酒肆味酸且淡乃共嘲此酒一人云酒何处漫行来腾腾失却酉诸人问云此何义答云有水在次一人云酒头似阿滥防头诸人问云何因酒得似阿滥防头答曰非鹑头又一人云酒向他篱得头四脚距地也独宿诸人云此有何义答云更无余义诸人共笑云此嘲最是无豆即答云我若有豆即归舍作酱何因此间饮醋来众欢大笑【出啓顔録】
　　卢思道
　　隋卢思道尝共寿阳庾知礼作诗已成而思道未就礼曰卢诗何太春日思道答曰自许编苫疾嫌他织锦迟思道初下武阳入京内史李徳林向思道揖思道谓人曰徳林在齐恒拜思道今日官髙向虽拜乃作跪状思道尝在賔门日中立徳林谓之曰何不就防思道曰则矣不能林下立思道为周齐兴亡论周则武皇宣帝悉有恶声齐髙祖太上咸无善誉思道尝谒东宫东宫谓之曰周齐兴亡论是卿作不思道曰是东宫曰为卿君者不亦难乎思道不能对隋文帝以徐陵辩捷无人酬对深以为耻乃访朝官谁可对使当时举思道文帝甚喜即诏对南使朝官俱往徐陵遥见思道最小笑曰此公甚小思道遥应曰以公臣不劳长者须臾坐定徐陵谓思道曰昔殷迁顽人本居兹邑今存并是其人思道应声笑曰昔永嘉南渡尽居江左今之存者唯君一人众皆大笑徐陵无以对又隋令思道聘陈陈主敕在路诸处不得共语致令失机思道既渡江过一寺诸僧与思道设亦不敢有言只供索饮食而已于是索蜜浸益智劝思道尝之思道笑曰法师久服无故何劳以此劝人僧既违敇失机且惧思道至陈手执国圭陈主既见思道因用观世音经语弄思道曰是何商人赍持重寳思道应声还以观世音经报曰忽遇恶风漂堕罗刹国陈主大慙遂无以对【出啓顔録】
　　李愔
　　魏髙祖山陵既就诏令魏祖孝徴刘逖卢思道等各作挽歌词十首尚书令杨遵彦诠之魏四首祖刘各二首用而思道独取八首故时人号八米卢郎思道尝在魏收席举酒劝刘逖收曰卢八劝刘二邪中书郎赵郡李愔亦戏之曰卢八问讯刘二逖衔之及愔后坐事鞭扑逖戏之曰髙槌两下熟鞭一百何如言问讯刘二时【出啓顔録】
　　薛道衡
　　隋薛道衡为聘南使南朝无问道俗但机辩者即方便引道衡见之一僧甚辩捷令于寺上佛堂中读法华经将道衡向寺礼拜至佛堂门僧大引声读法华经云鸠槃荼今在门外道衡即应声还以法华经答云毗舍阇乃在其中僧徒愧服更无以报【出启顔録】
　　解嘲
　　隋末刘黑闼据有数州纵其威虐合意者厚加赏赐违意者即被屠割尝闲暇访得解嘲人召入庭前立须臾水恶鸟飞过命嘲之即云水恶鸟头如鎌杓尾如凿河里搦鱼无僻错大悦又令嘲骆驼嘲曰骆驼项曲緑蹄被他物多因大笑赐绢五十疋拜毕左膊上绢走出未至防门倒卧不起黑闼令问何意倒地答云为是偏檐更命五十屯绵置右膊将去令明日更来及还村路逢一知识问云在何处得此绵绢具説其事乃乞诵此嘲语并问倒地之由大喜而归语其妇曰我明日定得绵绢及晩即诣门言极善解嘲黑闼大喜令引之适系一猕猴在庭命嘲之即曰猕猴头如鎌杓尾如凿河里搦鱼无僻错黑闼已恠犹未之责又一鸱飞度复令嘲之又云老鸱项曲緑蹄他物多于是大怒令割一耳走出至庭又即倒地令问之又云偏檐复令割一耳还家妇迎问绵绢何答云绵绢割两耳只有面【出啓顔録】
　　辛亶
　　隋辛亶为吏部侍郎选人为之牓略曰枉州抑县屈滞郷不申里衔恨先生问隋吏部侍郎辛亶曰当今天子圣明羣僚用命外拓四方内齐七政而子位处权衡职当水镜居进退之首握褒贬之柄理应识是识非知滞知微使无才者泥伏有用者云飞柰何尸禄素餐滥处上官黜陟失所选补伤残小人在位君子駮弹莫不代子战灼而子独何以安辛亶曰百姓之子万国之人不可皆识谁厚谁亲为桀赏者不可不喜尧责者宁有不嗔得官者见喜失官者见疾细而论之非亶之失先生曰是何疾欤是何疾欤不识何不访其名官少何不简其精细寻状迹足识法家细寻判验足识文华宁不知石中出玉黄金出沙量子之才度子之智祗可投之四裔以御魑魅怨嗟不少实伤和气辛亶再拜而谢曰幸先生见责实觉多违谨当刮肌贯骨改过惩非请先生纵亶自修舍亶之罚如更有违甘从斧先生曰如子之辈车载斗量朝廷多少立须相代那得久旷天官待子自作急去急去不得久住唤取师巫却行无处亶掩泣而言曰罪过自招自灭自消岂敢更将面目来汚圣朝先生曵杖而歌曰辛亶去吏部明开贤路遇太平今年定知不可得后岁依期更入京【出朝野佥载】
　　牛
　　隋牛为吏部尚书有选人马敞者形貌最陋轻之侧卧食果子嘲敞曰尝闻扶风马谓言天上下今见扶风马得驴亦不假敞应声曰尝闻陇西牛千石不用軥今见陇西牛卧地打草头惊起遂与官【出朝野佥载】
　　侯白
　　陈朝尝令人聘隋不知其使机辩深浅乃密令侯白变形貌着故弊衣为贱人供承客谓是微贱甚轻之乃傍卧放气与之言白心颇不平问白曰汝国马价贵贱报云马有数等贵贱不同若从伎俩筋脚好形容不恶堪得乘骑者直二十千已上若形容麄壮虽无伎俩堪防物直四五千已上若弥【音卜结反】尾燥蹄絶无伎俩傍卧放气一钱不直使者大惊问其姓名知是侯白方始愧谢【出啓顔録】
　　太平广记卷二百五十三
　　钦定四库全书
　　太平广记卷二百五十四
　　嘲诮二
　　赵神徳　　　贾嘉隐　　　欧阳询
　　髙士廉　　　裴略　　　　刘行敏
　　窦昉　　　　狄仁杰　　　杨茂直
　　左右台御史　杜文范　　　御史里行
　　张元一　　　吉顼　　　　朱随侯
　　李详
　　赵神徳
