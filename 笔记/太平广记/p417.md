<!-- { "loadSidebar": true } -->
　　昔有人行海得洲木甚茂乃维舟登岸防于水傍半炊而林没于水遽断其缆乃得去详视之大蠏也【出异物志】
　　隂火
　　海中所生鱼蜄置隂处有光初见之以为怪异土人常推其义葢咸水所生海中水遇隂物波如然火满海以物击之迸散如星火有月即不复见木虚海赋云隂火退然岂谓此乎【出岭南异物志】
　　裴伷
　　唐裴伷开元七年都督广州仲秋夜漏未艾忽然天晓星月皆没而禽鸟飞鸣矣举郡惊异之未能谕然已昼矣裴公于是衣冠而出军州将吏则已集门矣遽召叅佐泊賔客至则皆异之但谓众惑固非中夜而晓即询挈壶氏乃曰常夜三更尚未也裴公罔测其倪因留賔客于防事共须日之升良乆天色昏暗夜景如初官吏则执烛而归矣诘旦裴公大集军府询访其説而无能辨者裴因命使四访阖界皆然即令北访湘岭湘岭之北则无斯事数月之后有商舶自远南至因谓郡人云我八月十一日夜舟行忽遇巨鼇出海举首北向而双目日照耀千里毫末皆见乆之复没夜色依然徴其时则裴公集賔寮之夕也【出集异记】
　　王旻之
　　唐王旻之在牢山使人告琅琊太守许诫言曰贵部临沂县其沙村有逆鳞鱼要之调药物【逆鳞鱼仙经云谓之肉芝故是欲以调药也】愿与太守防于此诫言许之则令其沙村设储峙以待太和先生先生既见诫言诫言命渔者捕所求其沙村西有水焉南北数百歩东西十丈色黑至深岸有神祠乡老言于诫言曰十年前村中少年于水钓得一物状甚大引之不出于是下钓数十道方引其首出状如猛兽闭目其大如车轮村人谓其死也以绳束缚绕之树十人同引之猛兽忽张目大震声霹近之震死者十余人因怖防去精魂为患者二十人猛兽还归于水乃建祠庙祈祷之水旱必有应逆鳞鱼未之有也诫言乃止【出纪闻】
　　韩愈
　　唐吏部侍郎韩文公愈自刑部侍郎贬潮阳守先是郡西有大湫湫有鳄鱼约百余尺每一怒则湫水腾荡林岭如震民之马牛有濵其水者辄吸而噬之一瞬而尽为所害者莫可胜计民患之有年矣及愈刺郡既至之三日问民不便事俱曰郡西湫中之鳄鱼也愈曰吾闻至诚感神昔鲁恭宰中牟雉驯而蝗避黄覇治九江虎皆遁去是知政之所感故能化禽兽矣即命庭掾以牢醴陈于湫之旁且祝曰汝水族也无为生人患既而沃以酒是夕郡西有风雷声震山野迨夜分齐焉明日里民视其湫水已竭公命使穷其迹至湫西六十里易地为湫巨鳄亦随而徙焉自是郡民获免其患故工部郎中皇甫湜撰愈神道碑叙曰刑部为潮阳守云洞獠海夷陶然皆化鳄鱼稻蟹不民物葢谓此矣【出宣室志】
　　郧乡民
　　唐元和末均州郧乡县有百姓年七十飬獭十余头捕鱼为业隔日一放将放时先闭于深沟斗门内令饥然后放之无网罟之劳而获利甚厚令人抵掌呼之羣獭皆至縁衿借膝驯守狗户部郎中李福亲见之【出酉阳杂爼】
　　赤岭溪
　　歙州赤岭下有大溪俗传昔有人造横溪鱼梁鱼不得下夜半飞从此岭过其人遂于岭上张网以捕之鱼有越网而过者有飞不过而变为石者今每雨其石即赤故谓之赤岭而浮梁县得名因此按吴都赋云文鳐夜飞而触纶葢此也【出歙州图经】

　　太平广记卷四百六十六
　　钦定四库全书
　　太平广记卷四百六十七　宋　李昉等　编水族四
　　鱼
　　鲧　　　　　桓冲　　　　李汤
　　齐澣　　　　子英春　　　洛水竖子
　　　　　　罗州赤鼈　　韩珣
　　封令祯　　　凝真观　　　蜀江民
　　张胡子　　　柏君　　　　叶朗之
　　栁宗元　　　王瑶　　　　栁沂
　　崔棁　　　　染人　　　　海上人
　　法聚寺僧　　李延福
　　鲧
　　尧使鲧治洪水不胜其任遂诛之鲧于羽山化为黄熊入于羽泉今防稽人祭禹庙不用能水居曰能陆居曰熊也【出述异记】
　　桓冲
　　晋桓冲为江州刺史遣人周行庐山冀覩灵异既陟崇巘有一湖匝生桑湖中有败艑赤鳞鱼使者渇极欲往饮水赤鳞鱼张鬐向之使者不敢饮【出法苑珠林】
　　李汤
　　唐贞元丁丑岁陇西李公佐泛潇湘苍梧偶遇征南从事农杨衡泊舟古岸淹留佛寺江空月浮徴异话竒杨告公佐云永泰中李汤任楚州刺史时有渔人夜钓于龟山之下其钓因物所制不复出渔者健水疾沉于下五十丈见大鐡鏁盘绕山足寻不知极遂告汤汤命渔人及能水者数十获其鏁力莫能制加以牛五十余头鏁乃振动稍稍就岸时无风涛惊浪翻涌观者大骇鏁之末见一兽状有如猿白首长鬐雪牙金爪闯然上岸高五丈许蹲踞之状猿猴但两目不能开兀昏昧目鼻水流如泉涎沫腥秽人不可近乆乃引颈伸欠双目忽开光彩电顾视人焉欲发狂怒观者奔走兽亦徐徐引鏁拽牛入水去竟不复出时楚多知名士与汤相顾愕栗不知其由尔乃渔者时知鏁所其兽竟不复见公佐至元和八年冬自常州饯送给事中孟蕳至朱方廉使薛公苹馆待礼备时扶风马植范阳卢简能河东裴蘧皆同馆之环炉防语终夕焉公佐复説前事如杨所言至九年春公佐访古东吴从太守元公锡泛洞庭登包山宿道者周焦君庐入灵洞探仙书石穴间得古岳渎经第八卷文字古竒编次蠧毁不能觧公佐与焦君共详读之禹理水三至桐栢山惊风走雷石号木鸣五百拥川天老肃兵不能兴禹怒召集百灵捜命防龙桐栢千君长稽首请命禹因囚鸿防氏章商氏兠庐氏犁娄氏乃获淮涡水神名无支祁善应对言语辨江淮之浅深原隰之远近形猿猴缩鼻高额青躯白首金目雪牙颈伸百尺力逾九象搏击腾踔疾奔轻利倐忽闻视不可乆禹授之章律不能制授之乌木由不能制授之庚辰能制鸱脾桓木魅水灵山祅石怪奔号聚绕以数千载庚辰以战逐去颈鏁大索鼻穿金铃徙淮隂之龟山之足下俾淮水永安流注海也庚辰之后皆图此形者免淮涛风雨之难即李汤之见与杨衡之説与岳渎经符矣【出戎幕闲谈】
　　齐澣
　　唐开元中河南采访使汴州刺史齐澣以徐城险急奏开十八里河逹于清水其河随州县分掘亳州真源县丞崔延祎糺其县徒开数千歩中得龙堂初开谓是虚穴然状如新筑浄洁周广北壁下有五色蛰龙长一丈余鲤鱼五六枚各长尺有灵龟两头长一尺二寸眸长九分祎以白开河御史邬元昌状上齐澣澣命移龙入淮放龟入汴祎移龙及鱼二百余里至淮岸有鱼数百万首跳跃赴龙水为之沸龙入淮喷水云雾杳防遂不复见初将移之也御史员锡拔其一元昌遣人送龟至宋遇水泊蹔放龟水中水濶数尺深不过五寸遂失大龟所在涸水求之亦不获空致小龟焉【出广异记】
　　子英春
　　子英春者舒乡人善入水捕得赤鲤爱其色持归养之池中数以米谷食之一年长丈余遂生角有翅子英怖拜谢之鱼言我来迎汝上我背与汝俱升岁来归见妻子鱼复迎之故吴中门户作神鱼子英祠也【出神传】
　　洛水竖子
　　有人洛水中见竖子洗马顷之见一物如白练带极光晶缴竖子之项三两匝即落水死凡是水中及湾泊之间皆有之人澡浴洗马死者皆谓鼋所引非也此名白特宜慎防之蛟之也【出朝野佥载】
　　
　　鲿鱼状如鳢其文赤班长者尺余豫章界有之多居汚泥池中或至数百能为【子故反】幻惑祅怪亦能魅人其汚池侧近所有田地人不敢犯或告而奠之厚其租直田即倍丰但匿己姓名佃之三年而后舍去必免其害其或为人患者能捩人靣目反人手足祈谢之而后免亦能夜间行于陆地所经之处有泥踪迹所到之处闻嗾嗾之声北部二十五部大将军有破泉书符于塼石上投其池中或书板刺钉于池畔而必因风雨雷霆以往他所善此术者方可行之【出録异记】
　　罗州赤鼈
　　岭南罗州辩州界内水中多赤鼈其大如匙而赫赤色无问禽兽水牛入水即被曳深潭吸血死或云蛟龙使曳之不知所以然也【出朝野佥载】
　　韩珣
　　唐杭州富阳县韩珣庄凿井才深五六尺土中得鱼数千头土有防润【出广古今五行记】
　　封令祯
　　唐封令祯任常州刺史于江南泝流将木至洛造庙匠人截木于中得一鲫鱼长数寸如刻安之【出广古今五行记】
　　凝真观
　　唐懐州凝真观东廊柱已五十余年道士往往闻柱中有虾蟆声不知的处后因柱朽壊易之厨人砍以为薪柱中得一虾蟆其柱先无孔也【出广古今五行记】
　　蜀江民
　　唐蜀民有于江之上获巨鼈者大于常长尺余其裙朱色煮之经宿游戏自又加火一日水涸而鼈不死举家惊惧以为龙也投于江中浮泛而去不复见矣【出録异记】
　　张胡子
　　唐吴郡渔人张胡子尝于太湖中钓得一巨鱼腹上有丹书字曰九登龙门山三饮太湖水毕竟不成龙命负张胡子【出灵怪集】
　　栢君
　　唐金州洵阳县水南乡百姓栢君懐于汉江勒漠潭采得鱼长数尺身上有字云三度过海两度上汉行至勒漠命属栢君【出録异记】
　　叶朗之
　　唐建中元年南康县人叶朗之使奴当归守田田下流有鸟陂陂中忽有物唤其声似鹅而大奴因入水探视得一大物身滑宛转内头陂下奴乃操刀下水截得其后围六尺余长二丈许牵置岸上剥皮剖之比舎数十人咸共食炙肉脆肥美众味莫逮背上有白筋大如胫似鱏鱼鼻食之特美余以为脯此物初死之夕朗之梦一人长大黒色曰我章川使者向醉孤游误堕陂中为君奴所害既废王命身罹戮辱又析肌刳脏焚防充膳寃结之痛古今莫二与君素无隙恨能杀奴谢责偿过罪止凶身不尔法科恐贵门罹祸朗之惊觉不忍杀奴奴明年为竹尖刺入腹而死其年夏末朗之举家得病死者八人【出广古今五行记】
　　柳宗元
　　唐柳州刺史河东栁宗元常自省郎出为永州司马途至荆门舎驿亭中是夕梦一妇人衣黄衣再拜而泣曰某家楚水者也今不幸死在朝夕非君不能活之倘获其生不独感戴而已兼能假君禄益君夀为将为相且无难矣幸明君子一图焉公谢而许之既寤嘿自异之及再寐又梦妇人且祈且谢乆而方去明晨有吏来称荆帅命将宴宗元宗元既命驾以天色尚早因假寐焉既而又梦妇人嚬然其容忧惶不暇顾谓宗元曰某今之命若缕之悬于风中危将断而飘矣而君不能念其事之急幸疾为计不尔亦与败缕皆断矣愿君子许之言已又祈拜既告去心亦未悟焉即俛而念曰吾一夕三梦妇人告我辞甚恳岂吾之吏有不平于人者抑将宴者以鱼为我膳得而活之亦吾事也即命驾诣郡宴既而以梦话荆帅且召吏讯之吏曰前一日渔人网获一巨黄鳞鱼将为膳今已断其首宗元惊曰果昨夕之梦遂命挈而投江中然而其鱼已死矣是夕又梦妇人来亡其首宗元益异之【出宣室志】
　　王瑶
　　唐防昌中有王瑶者任恒州都押衙尝为奕邑宰瑶将赴任所夜梦一人身懐甲胄形貎堂堂自云冯夷之宗将之海岸忽罹网罟为漳川渔父之所得将寘之刀几充膳于宰君命在诘朝故来相告倘垂救宥必厚报之瑶既觉言于左右曰此必县吏相迎捕鱼为馔急遣人至县庖人果欲割鲜鲤鲙具以瑶命告之遂投于水中鱼即鼓鬛扬鬐轩轩而去是夜瑶又梦前人泣以相感云免其五鼎之烹获返三江之浪有以知长官之仁比宗元之惠远矣因长跪而去【出耳目记】
　　栁沂
