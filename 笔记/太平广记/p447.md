<!-- { "loadSidebar": true } -->
　　咸通中进士皮日休上书两通其一请以孟子为学科其畧云臣闻圣人之道不过乎经经之降者不过乎史史之降者不过乎子子不异道者孟子也舍是而诸子必斥乎经史圣人之贼也文多不载请废庄列之书以孟子为主有能通其义者科选请同明经其二请以韩愈配飨太学其畧曰臣闻圣人之道不过求用用于生前则一时可知也用于死后则万世可知也又云孟子荀卿翼辅孔道以至于文中子文中子之道旷矣能嗣其美者其唯韩愈乎日休字袭美襄阳竟人幼攻文隐于鹿门山号醉吟先生初至塲中礼部侍郎郑愚以其貎不扬戏之曰子之才学甚富其如一日何对曰侍郎不可以一日而废二日谓不以人废言也举子咸推伏之官至国子博士寓苏州与陆为文友着文数十卷皮子三卷人多之为钱镠判官【出北梦言】
　　郭使君
　　江陵有郭七郎者其家资产甚殷乃楚城富民之首江淮河朔间悉有贾客仗其货买易徃来者干符初年有一贾者在京都久无音信郭氏子自徃访之既相遇尽获所有仅五六万缗生躭悦烟花迷于饮博三数年后用过大半是时唐李朝政多邪生乃输数百万于鬻爵者门以白丁易得横州刺史遂决还乡时渚宫新罹王仙芝寇盗里闾人物与昔日殊生归旧居都无舍宇访其骨肉数日方知弟妹遇兵乱已亡独母与一二奴婢处于数间茅舍之下囊槖荡空旦夕以纫针为业生之行李间犹有一二千缗縁兹复得苏息乃佣舟与母赴秩过长沙入湘江次永州北江墂有佛寺名兜率是夕宿于斯结防于大槦下夜半忽大风雨波翻岸崩树卧枕舟舟不胜而沉生与一稍工拽舟登岸仅以获免其余婢仆生计悉漂于怒浪迟明投于僧室母氏以惊得疾数日而殒生慞惶驰徃零陵告州牧州牧为之殡塟且复赠遗之既丁忧遂寓居永郡孤且贫又无亲识日夕厄于冻馁生少小素渉于江湖颇熟风水间事遂与徃来舟船执稍以求衣食永州市人呼为捉稍郭使君自是状貌异昔共篙工之党无别矣【出南楚新闻】
　　李徳权
　　京华有李光者不知何许人也以谀佞事田令孜令孜嬖焉为左军使一旦奏授朔方节度使敕下翼日无疾而死光有子曰德权年二十余令孜遂署剧职防僖皇幸蜀乃从令孜扈驾止成都时令孜与陈敬瑄盗专国柄人皆畏威李徳权者处于左右遐迩仰奉奸豪辈求名利多赂德权以为关节数年之间聚贿千万官至金紫光禄大夫检挍右仆射后敬瑄败为官所捕乃脱身遁于复州衣衫百结丐食道途有李安者常为复州后槽健儿与父相熟忽覩德权念其蓝缕邀至私舍安无子遂认以为侄未半载安且死德权遂更名彦思请继李安効力葢慕彼衣食耳寻获为牧守圉人有识者皆目之曰看马李仆射【出南楚新闻】

　　太平广记卷四百九十九
　　钦定四库全书
　　太平广记卷五百　　　　宋　李昉等　编杂録
　　孔纬　　　　李克助　　　京都儒士
　　孟乙　　　　振武角抵人　赵崇
　　韩偓　　　　薛昌绪　　　姜太师
　　康义成　　　高季昌　　　沈尚书妻
　　杨蘧　　　　继谦
　　孔纬
　　鲁国公孔纬入相后言于甥侄曰吾顷任兵部侍郎与王晋公铎充文馆学士判馆事上任后巡防晋公乃言曰余昔任兵部侍郎与相国杜邠公悰充文馆直学士判馆事暮春留余看牡丹于斯防内言曰此防比令无逸【无逸乃邠公子终金州刺史】居之止要一间今壮丽如此子殊不知非久须为灰烬余闻此言心常铭之又语余曰明公慎厚端诚此座犹或庻几由公而下者罹其事矣以吾今日而追念邠公之言得其大概矣是时昭宗纂承孔纬入相朝廷大体扫地无余故纬感昔言而伤时也【出闻竒録】
　　李克助
　　李克助为大理卿昭宗在华州郑县令崔銮有民告举放民绢事刺史韩建令计以为赃奏下二司定罪御史邢台部奏罪当绞大理寺数月不奏建问李尚书崔令乃亲情耶何不奏克助云裨公之政也韩云崔令犯赃柰何言我之过也李云闻公举放数将及万矣韩曰我华州节度华民我民也李曰华民乃天子之民非公之民若尔即郑县民乃崔令民也建服其论乃舍崔令之罪谪颍阳尉【出闻竒録】
　　京都儒士
　　近者京都有数生防宴因説人有勇怯必由胆气胆气盛自无所惧可谓丈夫座中有一儒士自媒曰若言胆气余实有之众人笑曰必须试然可信之或曰某亲故有宅昔大凶而今已空鎻君能独宿于此宅一宵不惧者我等酧君一此人曰唯命明日便徃实非凶宅但暂空耳遂为置酒果灯烛送于此宅中众曰公更要何物曰仆有一剑可以自卫请无忧也众乃出宅鎻门却归此人实怯懦者时已向夜系所乗驴别屋奴客并不得随遂向閤宿了不敢睡唯灭灯抱剑而坐惊怖不已至三更有月上斜照窻隙见衣架头有物如鸟鼓翼飜飜而动此人凛然强起抱剑一挥应手落璧磕然有声役寝无音响恐惧既甚亦不敢寻究但把劔坐及更忽有一物上阶推门门不开于狗窦中出头气休休然此人大怕把劔前斫不觉自倒劔失手抛落又不敢覔劔恐此物入来牀下跧伏更不敢动忽然困睡不觉天明诸奴客已开关至閤子间但见狗窦中血淋漓狼籍众大惊呼儒士方悟开门尚自战栗具说昨宵与物战争之状众大骇异遂于此壁下寻唯见席防半破在地即夜所斫之鸟也乃故防破为风所吹如鸟动翼耳劔在狗窦侧众又绕堂寻血踪乃是所乗驴已斫口喙唇齿缺破乃是向晓因解头入狗门遂遭一劔众大笑絶倒扶持而归士人惊悸旬日方愈【出原化记】
　　孟乙
　　徐之萧县有田民孟乙者善网狐狢百无一失偶乗暇持矟行旷野防日将夕见道左数百歩冡岿然草间细迳若有人迹遂入之以矟于黑闇之处搅之若有人捉拽之不得动问尔人耶怪耶魅耶何故执吾矟而不置闇中应曰吾人也乃命出之具以诚告云我姓李昨为盗系兖州军狱五木备体捶楚之处疮痏徧身因伺隙逾狱垣亡命之此死生唯命焉孟哀而将归置于壁中后经赦乃出孟氏以善猎知名飞走之属无得脱者一旦塜之中而得叛狱囚以归闻者皆大笑之【出玉堂闲话】
　　振武角觝人
　　光啓年中左神防军四军军使王卞出镇振武置宴乐戏既毕乃命角抵有一夫甚魁岸自邻州来此较力军中十数辈躯貌膂力悉不能敌主帅亦壮之遂选三人相次而敌之魁岸者俱胜帅及座客称善久之时有一秀才坐于席上忽起告主帅曰某扑得此人主帅颇骇其言所请既坚遂许之秀才降阶先入厨少顷而出遂掩绾衣服握左拳而前魁梧者防笑曰此一指必倒矣及渐相逼急展左手示之魁防者懵然而倒合座大笑秀才徐歩而出盥手而登席焉主帅诘之何术也对曰顷年客游曽于道店逄此人才近食案踉跄而倒有同伴曰怕酱见之辄倒某闻而志之适诣设厨求得少酱握在手中此人见之果自倒聊助宴设之欢笑耳有边岫判官目覩其事【出玉堂闲话】
　　赵崇
　　赵崇凝重清介门无杂賔慕王蒙刘真长之风也标格清峻不为文章号曰无字碑每遇转官旧例各举一人自代而崇未甞举人云朝中无可代己者世以此少之【出北梦言】
　　韩偓
　　韩偓天复初入翰林其年冬车驾幸凤翔偓有扈从之功返正初帝面许用偓为相偓奏云陛下运契中兴当须用重德镇风俗臣座主右仆射赵崇可以副陛下是选乞回臣之命授崇天下幸甚帝甚嘉叹翼日制用崇暨兵部侍王赞为相时梁太祖在京素闻崇轻佻赞又有嫌衅乃驰入请见于帝前具言二公长短帝曰赵崇乃韩偓荐时偓在侧梁王叱之偓奏臣不敢与大臣争帝曰韩偓出寻谪官入闽故偓诗曰手风慵展八行书眼病休看九局棊窓里日光飞野马桉前筠管长蒲卢谋身拙为安蛇足报国危曾捋虎满世可能无黙识未知谁拟试齐竽【出摭言】
　　薛昌绪
　　岐王李茂贞覇秦陇也泾州书记薛昌绪为人迂僻禀自天性飞文染翰即不可得之矣与妻相见亦有时必有礼容先命女仆通转徃来数四可之然后秉烛造室至于高谈虚论茶果而退或欲诣帏房其礼亦然甞曰某以继嗣事重辄欲卜其嘉防必请而可之及从泾帅统众于天水与蜀人相拒于青泥岭岐众廹于辇运又闻梁人入境遂潜师宵遁颇惧蜀人之掩袭泾帅临行攀鞍忽记曰传语书记速请上马连促之薛在草庵下藏身曰传语太师但请先行今晨是某不乐日戎帅怒使人提上鞍轿捶其马而逐之尚以物其面云忌日礼不见客此葢人妖也秦陇人皆知之【出玉堂闲话】
　　姜太师
　　蜀有姜太师者失其名许田人也幼年为黄巾所掠亡失父母从先主征伐屡立功勲后继领数镇节钺官至极品有掌廐夫姜老者事刍秣数十年姜每入廐见其小过必笞之如是积年计其数将及数百后老不任鞭棰因泣告夫人乞放归乡里夫人曰汝何许人对曰许田人复有何骨肉对曰当掠之时一妻一男迄今不知去处又问其儿小字及妻姓氏行第并房眷近亲皆言之及姜归宅夫人具言姜老欲乞假归乡因问得所失男女亲属姓名姜大惊疑其父也使人细问之其男身有何记验曰我儿脚心上有一黑子余不记之姜大哭宻遣人送出劔门之外奏先主曰臣父近自关东来遂将金帛车马迎入宅父子如初姜报挞父之过斋僧数万终身不挞从者【出王氏见闻】
　　康义诚
　　后唐长兴中侍卫使康义诚常军中差人于宅充院子亦曾小有笞责忽一日怜其老而询其姓氏则曰姓康别诘其乡土亲族息方知是父遂相持而泣闻者莫不惊异【出玉堂闲话】
　　高季昌
　　后唐庄宗过河荆渚高季昌谓其门客梁震曰某事梁祖仅获自免龙德已来止求安活我今入觐亦要甞之彼若经营四方必不縻我若移入他镇可为子孙之福此行决矣既自阙回谓震曰新主百战方得河南对勲臣夸手抄春秋又指云我于指头上得天下则功在一人臣佐何有且游猎旬日不回中外情何以堪吾高枕无忧乃筑西面罗城拒敌之具不三年庄宗不守英雄之料顷刻不差宜乎贻厥子孙【出北梦言】
　　沈尚书妻
　　有沈尚书失其名常为秦帅亲吏其妻狼戾而不谨又妬忌沈常如在狴牢之中后因闲退挈其妻孥寄于鳯州自徃东川游索意是与怨偶永絶矣华洪镇东蜀与沈有布衣之旧呼为兄既至郊迎执手叙其契濶待之如亲兄遂特创一第仆马金帛器玩无有阙者送姬仆十余辈断不令归北沈亦防诉其事无心还家及经年家信至其妻已离鳯州自至东蜀沈闻之大惧遂白于主人及遣人却之其妻致书重设盟誓云自此必改从前之性愿以偕老不日而至其初至颇亦柔和渉旬之后前行复作诸姬婢仆悉鞭棰星散良人头面皆拏擘破损华洪闻之召沈谓之曰欲为兄杀之如何沈不可如是旬日后又作沈因入衙精神沮防洪知之宻遣二人提劔牵出帷房刃于阶下弃尸于潼江然后报沈沈闻之不胜惊悸遂至失神其尸住急流中不去遂使人以竹竿拨之便随流来日复在旧湍之上如是者三洪使系石缒之沈亦不逾旬日魂神失措知怨偶为仇也悲哉沈之宿有仇乎【出王氏见闻】
　　杨蘧
　　王赞中朝名士有农杨蘧者曾至岭外见杨朔荔浦山水心常爱之谈不容口蘧甞出入赞门下稍接从容不觉形于言曰侍曾见杨朔荔浦山水乎赞曰未曾打人唇绽齿落安得见因大笑此言岭外之地非贬不去【出稽神録】
　　袁继谦
