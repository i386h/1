<!-- { "loadSidebar": true } -->
　　韩彻者以乾元中任陇州吴山令素与进士宇文觌辛稷等相善并随彻至吴山读书兼许秋赋之给吴山县令号凶阙前任多死令防有大槐树觌稷等意是精魅所凭私与典正欲彻不在砍伐去之期有一日矣更白彻彻谓二子曰命在于天贵不在树子等无然其谋遂止后数日觌稷行树得一孔旁甚润泽中有青气上升为云伺彻还寝乃命县人掘之深数尺得一塜塜中有棺木而已烂壊有少齿发及胫骨胯骨犹在遥望西北陬有一物众谓是怪异乃以五千顾二人取之初缒然画烛一束二人背刀縁索徃视其食瓶瓶中有水水上有林檎缒夹等物泻出地上悉如烟销彻至命佐史骨发以新棺敛葬诸野佐史偷钱用小书函折骨埋之既至舍仓卒欲死家人白彻彻令巫视之巫于彻前灵语云己是晋将军契苾锷身以战死受葬于此县立冡近马坊恒苦粪秽欲求迁改前后累有所白多遇令死人遂令防苦无可上逹今明府恩及幽壤俸钱市榇甚恵厚胥吏酷恶乃以书函见贮骨发骨长函短断我胯胫不胜楚痛故复讐之耳彻辞谢数日自陈为主不明令吏人等有此伪欺当令市榇以衣被相送而可小赦其罪诚幸也又灵语云寻当释之然创造此谋是宇文七及辛四幽魂佩戴岂敢忘之辛侯不久自当擢禄足光其身但宇文生命薄无位虽获一第终不及禄且多厄难我当救其三死若忽为官虽我亦不能救言毕乃去佐史见释方获礼葬觌家在岐山久之锷忽空中语云七郎夫人在庄疾亟适已徃彼营救今亦小痊寻有庄人来报可无惧也若还妻可之后慎无食马肉须臾使王具如所白觌入门其妻亦愈防庄客马驹死以熟肠及肉餽觌觌忘其言而食之遇干霍乱闷而絶气者数矣忽闻锷言云令君勿食马何故违约马是前世寃家我若不在君无活理我在亦无苦也遂令左右执笔疏方药至服之乃愈后觌还吴山防岐州土贼欲僭伪号署置百官觌有名被署中书舍人贼寻被官兵所杀觌等七十余人系州狱十人锷复至觌妻所语云七郎犯事我在地中大为求请然要三千贯钱妻辞贫家实不能办锷曰地府所用是人间纸钱妻云纸钱当力办之焚毕复至狱中谓觌曰我适于夫人三千贯为君属请事亦解矣有刘使君至者即当得放饱食无忧也寻而诏用刘晏为陇州刺史辞日奏曰防汚名贤曾未相见所由但以为逆所引悉皆系狱臣至州日请一切释免上可其奏晏至州上毕悉召狱囚宣敕放之觌既以为贼所署耻而还家半歳余吕崇贲为河东节度求书记之士在朝多言觌者崇贲奏觌左衞兵曹河东书记敕赐衣一袭崇贲送绢百疋敕至觌甚喜受敕衣緑裳西向拜蹈奴忽倒地锷灵语叹息久之谓觌勿令作官何故受之此度不能相救矣觌云今却还之如何答云己受官毕何谓复还千万珍重不复来矣后四日觌遇疾卒初女巫见锷衣冠甚伟鬂发洞赤状若今之库莫奚云【出广异记】
　　李莹
　　寿昌令赵郡李莹同堂妹第十三未嫁至徳初随诸兄南渡卒葬于吴之海盐其亲兄岷庄在济源有妹寡居去庄十余里禄山之乱不获南出上元中忽见妹还问其由来云为贼所掠言对有理家人不之诘娣以乱故恐不相全仓卒将嫁近庄张氏积四五年有子一人性甚明恵靡所不了恒于岷家独鏁一房来去安堵岷家田地多为人所影占皆公讼复之永泰中国歩既清岷及诸弟自江东入京参选事毕还庄欲至数百里妹在庄忽谓婢云诸兄弟等数日当至我须暂住张家又过娣别娣问其故曰频梦云尔婢送至中路遣婢还行十余歩回顾不复见婢颇怪之后二日张氏报云已死姨及外甥等悲泣适已而诸兄弟遂至因发张氏妹防岷言渠上元中死殡在海盐何得至此恐其魅因徃张家临视举被不复见尸验其衣镜皆入棺时物子亦寻死【出广异记】
　　裴晠
　　河东裴晠幼好弹筝时有弹筝师善为新曲晠妹欲就学难其亲受于是晠就学转授其妹遂有能名久之晠客江湘卒于南楚母妹在家晠忽轻身独还家惊喜问其故云囊赍并奴等在后日暮方至欢庆之后因求筝弹复令其妹理曲有所误错悉皆正之累正十余曲因不复见须臾防舆乃至云【出广异记】
　　李氏
　　上都来庭里妇人李氏者昼坐家堂忽见其夫亡娣身衣白服戴布幞巾迳来逐已李氏绕牀避走追逐不止乃岀门絶骋﨑岖之中莫敢支吾救援之者有北门万骑卒以马鞭击之随手而消止有幞头布奄然至地其下得一髑髅骨焉【出广异记】

　　太平广记卷三百三十六
　　钦定四库全书
　　太平广记卷三百三十七　宋　李昉等　编二十二
　　韦璜　　　薛万石　　　范俶
　　李澣　　　张勍　　　　牛爽
　　李咸　　　李昼　　　　元载
　　萧审
　　韦璜
　　潞城县令周混妻者姓韦名璜容色妍丽性多惠恒与其嫂妹若云若月约先死幽防之事期以相报后适周氏生二女乾元中卒月余忽至其家空间灵语谓家人曰本期相报故以是来我已见阎罗王兼亲属家人问见镬汤劒树否答云我是何人得见是事后复附婢灵语云太山府君嫁女知我能妆梳所以见召明日事了当复来耳明日婢又灵语云我至太山府君嫁女理极荣贵令我为女作妆今得胭脂及粉来与诸女因而开手有胭脂及赤与粉并不异人间物又云府君家撒帐钱甚大四十不能举一枚我亦致之因空中落钱钱大如盏复谓府君知我善染红乃令我染我辞已虽染不亲下手平素是家婢所以但承己指挥耳府君令我取婢今不得已暂将婢去明日当遣之还女云一家唯仰此婢奈何夺之韦云但借两日耳若过两日汝宜击磬呼之夫磬声一振神毕闻婢忽气尽经二日不返女等鸣磬少选复空中语云我朝染毕已遣婢还何以不至当是迷路耳须臾婢至乃活两手忽变作深红色又制五言诗与妹嫂夫数首其寄妹诗云修短各有分浮华亦非真断肠泉壤下幽忧难具陈凄凄白杨风日暮堪愁人又二章寄夫题云泉台客人韦璜诗云不得长相守青春夭舜华旧逰今永已泉路却为家其二早知别离切人心悔作从来恩爱深黄泉防寞虽长逝白日屏帷还重寻赠嫂一章序云阿嫂相疑留诗曰赤心用尽为相知虑后防前秪定疑案牍可申生节目桃符虽圣欲何为见其亲説云尔【出广异记】
　　薛万石
　　薛万石河东人广徳初浙东观察薛兼训用万石为永嘉令数月忽谓其妻曰后十日家内食尽食尽时我亦当死米谷荒贵为之奈何妇曰君身康强何为自作不祥之语万石云死甚可恶有言者不得已耳至期果暴卒殓毕棺中忽令呼録事佐史等既至谓曰万石不幸身死言之凄怆然自此未尝扰君今妻子饥穷逺归无路所相召者欲以亲爱累君尔时永嘉米贵斗至万钱万石于録事已下求米有差吏人凶惧罔不依送迨至丞尉亦有赠后数日谓家人曰我暂徃越州谒见薛公汝辈既有粮食吾不忧矣自尔十余日无言妇悲泣疲顿昼寝忽闻其语惊起曰君何所来答曰吾从越还中丞已知吾亡见令张卿来迎又为见两女择得两壻兄弟之情可为厚矣宜速装饰张卿到来即可便发不尔当罹山贼之劫第宜速去也家人因是装束防卿至即曰道途去永嘉二百里温州为贼所破家人在道危急即焚香谘白必有所言不问即否亲见家人白之【岀广异记】
　　范俶
　　范俶者广徳初于苏州开酒肆日晩有妇人从门过色态甚异俶留宿妇人初不辞让乃秉烛以发覆面向暗而坐其夜与申宴私之好未明求去云失梳子覔不得临别之际啮俶臂而去及晓于牀前得一纸梳心甚恶之因而体痛红肿六七日死矣【岀广异记】
　　李澣
　　河中少尹李澣以广徳二年薨初七日家人设斋毕忽于中门见澣独骑从门而入奴等再拜持澣下马入座于西廊诸子拜谒泣澣云生死是命何用悲耶只搅亡者心耳判属家事久之澣先娶项妃妹生子四人项卒再娶河南窦滔女有美色特为澣所爱时窦惧不岀澣使呼之逆谓之曰生死虽殊至于恩情所未尝替何惧而不岀耶每在地下闻君哭声辄令凄断悲卿亦寿命不永于我相去不岀二年夫妻义重如今同行岂不乐乎人生防当有死不必一二年在人间为胜卿意如何窦初不言澣云卿欲不从亦不及矣后日当使车骑至此相迎幸无辞也遂呼诸婢谓四人曰汝等素事娘子亦宜从行复取其妻衣服手自别之分为数袋以付四婢曰后日可持此随娘子来又谓诸子曰吾虽先婚汝母然在地下殊不相见不宜以汝母与吾合葬可以窦氏同穴若违吾言神道是殛言毕便岀奴等送至门外见澣驶骑走而从东转西不复见后日车骑至门他人不之见唯四婢者见之便装束窦取所选衣服与家人诀遂各倒地死亡【岀广异记】
　　张勍
　　代宗时河朔未宁冦贼劫掠张勍者恒阳人也因岀游被掠其后亦自聚众因杀害行旅而誓不伤恒阳人一日引众千人至恒阳东界夜半月明方息大林下忽逢百余人列花烛奏歌乐与数妇人同行见勍遥叱之曰官军耶贼党耶勍左右曰张将军也行人曰张将军是緑林将军耶又何军容之整士卒之整也左右怒白勍请杀之因领小将百人与战行人持戈甲者不过二三十人合战多伤士卒勍怒自领兵直前又数战不利内一人自称幽地王得恒阳王女为妻今来亲迎比夜静月下渉原野欲避繁杂不谓偶逢将军候从无礼方叱止之因不犯将军之怒然素闻将军誓言不害恒阳人将军幸不违言以恒阳之故勍许舍之乃曰君辈皆舍妇人即留对曰留妇人即不可欲鬭即可勍又入战复不利勍欲退左右皆愤怒愿死格遂尽岀其兵分三队更鬭又数战不利见幽地王挥剑岀入如风勍惧乃力止左右勍独退而问曰君兵士是人也非人也何不见伤幽地王笑言曰君为短贼之长行不平之事而复欲与我隂军竞力也勍方下马再拜又谓勍曰安禄山父子死史氏僭命君为盗奚不以众归之自当富贵勍又拜曰我无战术偶然贼众推我为长我何可佐人幽地王乃岀兵书一卷以授之而去勍得此书颇逹兵术寻以兵归史思明果用之为将数年而卒【出潇湘録】
　　牛爽
　　永泰中牛爽授卢州别驾将之任有乳母乘驴为镫研破股歳余疮不差一旦苦疮痒抑搔之若虫形状忽有数蝉从疮中飞岀集庭树悲鸣竟夕家人命巫卜之有女巫颇通神巫至向树呵之咄咄人诘之答见一黑衣冠据枝间以手指蝉以导其词曰东堂下余所处享我致福欺我致祸及三女巫又言黑衣者灶神耳爽不信之网蝉杀之逐巫者后歳余无异变爽有三女在闺房夏月夜褰闱爽忽觉前牀有一长大尸白衾覆而僵卧爽大怖私语其妻妻见甚慑爽尝畜宝剑潜取击之划然而内惊呌及烛失其而闺中长女腰断矣流血满地爽惊恸失据大小乱哭莫知其由既后半年夜晦防爽列灯于奥方寝心动惊觉又见前在牀爽神迷仓卒复刎之断去闺中乱喧次女又断腰矣举家惶振议者令爽徙居明神不可与竞爽终不改明年又见卒杀三女而亲友强徙之他第爽抱疾亦卒果如蝉言后有华岳道士褚乗霞善驱除素与爽善闻之而来郡以是宅凶废之霞至独入结坛守其日暮内闻雷霆搜索及明发屋拔木道士告郡命锹锸发堂下丈余得古坟铭曰卓女坟道士説宵中初有甲兵与霞战败而溃散须臾有一女子言二十许叩头谢言是卓女郎霞让之答曰非某过也宿命有素值爽及女命尽且不修徳而强梁诬欺自当尔乘霞遂徙其坟宅后不复凶矣【岀通幽録】
　　李咸
