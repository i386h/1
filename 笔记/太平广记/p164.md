<!-- { "loadSidebar": true } -->
　　长庆初吏部尚书李绛议置郎官十人分判南曹吏人不便旬日出为东都畱守自是选曹成状常速毕【出国史补】
　　李建
　　李建为吏部郎中常曰方今秀茂皆在进士使仆得志当令登第之嵗集于吏部使尉紧县既罢复集稍尉望县既罢乃尉畿县而升于朝大凡中人三十成名四十乃至清列迟速为宜既登第遂食禄既食禄必登朝谁不欲也无淹翔以守常限无纷竞以来奔防下曹得其循举上位得其更厯就而言之其利甚博议者多之【出国史补】
　　崔安潜
　　崔安潜东洛掌选时选人中不能显其名姓窃顾云啓事投献者崔公不之知大赏叹召之与语便注一超资县令后有人白崔公方悔【出卢氏杂说】

　　太平广记卷一百八十六
　　钦定四库全书
　　太平广记卷一百八十七
　　职官
　　宰相　　　　上事　　　　苏瓌
　　两省　　　　独孤及　　　参酌院
　　阳城　　　　吕温　　　　韦绚
　　李程　　　　杂説　　　　御史
　　同州御史　　崔防　　　　严武
　　押班　　　　台门　　　　歴五院
　　韩臯　　　　杂説　　　　使职
　　尚书省　　　崔日知　　　度支
　　桞辟　　　　省桥　　　　秘书省
　　鱼袋　　　　莎防
　　宰相
　　凢拜相礼絶班行府县载沙填路自私第至于子城东街名曰沙堤有服假或问疾百僚就第有司设幕次排班元日冬至立仗大官皆偹珂伞列烛有五六百炬谓之火城宰相至则皆扑灭以避之宰相判四方之事有都堂处分有司有堂帖下次押名曰花押黄敕既下小异同曰黄帖宰相呼为堂老初百官早朝必立马建福望僊门外宰相则于光宅车坊以避风雨元和初始置待漏院【出国史补】
　　上事
　　凢中书门下并于西省上以便礼仪五品以上宰相送上乃并卿参【出国史】
　　蘓瓌
　　景龙三年蘓瓌除尚书右仆射时公卿大臣初拜官者例计献食名曰烧尾瓌因侍内宴作大匠宗晋卿谓曰拜仆射竟不烧尾岂不善邪帝黙然瓌奏曰臣闻宰相者主隂阳天理物今粒食踊贵百姓不足臣见宿卫兵至有三日不得食者臣愚不称职所以不敢烧尾【出谈賔録】
　　两省
　　谏议无事不入每遇入省有厨食四孔炙中书舍人时谓宰相判官等相亲嫌不拜知制诰为脚又云不由三字拜中书舍人者谓之挞额裹头其制诰之本出自王言皆人主所为故汉光武时第五伦为督铸钱掾见诏书而叹曰此圣明主也一见决矣近者凡有诏敕皆责成羣下褒贬之言哲王所慎凡百具僚王公卿士始褒则谓其珪璋特达善无可加旋有贬黜则比以斗筲下才罪不容责同为一字之行固出君上之言愚智生于倐忽是非变于俄顷葢天子无戱言言之茍失则取尤天下【出卢氏杂説】
　　独孤及
　　独孤及求知制诰试见元载元知其所欲迎谓曰制诰阿谁堪及心知不我与而与他也乃荐李纾时杨炎在阁下忌及之来故元阻之乃二人力也【出嘉话録】
　　参酌院
　　长庆初穆宗以刑法为重每大狱有司断罪又令给事中中书舍人参酌出入之百司呼为参酌院【出国史补】
　　阳城
　　阳城居夏县拜谏议大夫郑锢居阌乡拜拾遗李周南居曲江拜挍书郎时人以转逺转髙转近转卑【出国史补】
　　吕温
　　通事舍人宣诏旧命拾遗团句把麻者葢谒者不知书多失句读故用拾遗低摘声句以助之及吕温为拾遗被唤把麻不肯去遂成故事拾遗不把麻者自吕始也时栁宗元戱吕云幸识一文半字何不与他把也【出嘉话録】
　　韦绚
　　开成末韦绚自左补阙为起居舍人时文宗稽古尚文多行贞观开元之事妙选左右史以魏謩为右史俄兼大諌入阁秉笔声逺闻帝倚以为相者期在旦暮对进諌细大必行公望羙事朝廷拭目以观文贞公之风彩防文宗宴驾时事变移遂中辍焉时绚已除起居舍人杨嗣复于殿下先奏曰左补阙韦绚新除起居舍人未中谢奏取进止帝颔之李珪招而引之绚即置笔札于玉堦栏槛之石遽然趋而致词拜舞焉左史得中谢自开成中至武宗即位随仗而退无复簪笔之任矣遇簪笔之际因得密迩天顔故时人谓两省为侍从之班则登选者不为不达矣【出嘉话録】
　　李程
　　李程为翰林学士以堦前塼日影为入程性懒每入必逾八塼故号为八塼学士【出传载】
　　杂説
　　两省相呼为阁老尚书丞郎相呼为曹长员外郎御史拾遗相呼为院长上可兼下下不可兼上侍御史相呼为端公【出国史补】
　　御史
　　御史故事大朝防则监察押班常参则殿中分班入閤则侍御史监奏葢含元殿最逺用八品宣政其次用七品紫宸最近用六品殿中得立花塼緑衣用紫案褥之号为七贵监察院长与同院礼隔语曰事长如事端凡上堂絶言笑有不可忍杂端大笑则合座皆笑谓之哄堂哄堂不罚大夫中丞入三院罚尽放其轻重尺寸由于吏人而大者存之黄卷三院上堂有除改者不得终食唯刑部郎中得终之【出国史补】
　　同州御史
　　王某云往歳任官同州见御史出案廻止州驿经宿不发忽索杂案又取印歴锁驿门甚急一州大扰有老吏窃哂乃因庖人以通宪胥许以百缣为赠明日未明御史已啓驿门尽还案牍乘马而去【出国史补】
　　崔防
　　崔防为监察廵囚至神防军为吏所陷张葢而入又讽军中索酒食意欲结欢窦文塲怒奏立敕就防鞭于防而流之自是廵囚不至禁军【出国史补】
　　严武
　　寳应二年大夫严武奏在外新除御史食宿私舍非宜自此乃给公乘元和中元稹为监察与中使争驿防为其所辱始有敕节度观察使防官与中使先到驿者得处上防为定制【出国史补】
　　押班
　　凡大朝防监察押班不足则使下侍御史因朝奏者摄之【出国史补】
　　台门
　　御史台门北开葢取肃杀就隂之义故京台门北开矣按邺郡故事云御史台在宫城西南其门北开故城御史台亦北开龙朔中置桂坊为东朝宪府门亦北开然都御史防门南开当时创造者不经反于故事同诸司葢以权宜邪【御史台记】
　　又北开者或云是隋初移都之时兵部尚书李圆通兼御史大夫欲向省便近故开北门【出谈賔録】
　　歴五院
　　台仪自大夫已下至监察通谓之五院御史国朝歴防五院者共三人焉李尚张延赏温造也【出尚书故实】
　　韩臯
　　韩臯为御史中丞常有所陈必于紫宸殿对百寮而请未尝诣便殿上谓之曰我与卿言于此不尽可来延英当与卿从容或无遗事亲友或谓臯曰自乾元已来羣臣启事皆诣延英方得详尽公何独于外庭对众官以陈之无失于慎密乎韩曰御史天下之持平也权刚枉唯在公共所言之事贵人知之奈何求请便殿避人窃语以私国家之法且延英之置也肃宗皇帝以苖晋卿年老艰歩故设之后来臣寮得诣便殿多以私自售希求恩宠欲狥其身奈何以此为望哉【出传载】
　　杂说
　　谏院以章疏之故忧患略同防中则务糺举省中多事防趋不一故言遗补相惜御史相憎郎官相轻【出国史】
　　使职
　　开元已前于外则命使臣否则止自置八节度十采访始有坐而为使其后名号益广于是有为使则重为官则轻故天寳末有佩印至三十者大厯中请俸有至千贯者今在朝太清宫太防宫度支盐铁转运知苑闲廐左右廵分察监察馆驿监仓监库左右街外任则节度观察诸军押蕃防御团练经略镇遏招讨防盐水陆运营田给纳监牧长春宫有时而置者则大礼礼仪防盟删定三司黜陟廵抚宣慰推覆选礼防册立吊祭供军粮料和籴此其大略经置而废者不録宫官内外悉谓之使旧为权臣所绾州县所理今属中人者有之【出国史】
　　尚书省
　　官故事吏部中二防先小铨次格式员外郎二防先南曹次废置刑部分四覆戸部分两赋其制尚矣旧说吏部为省眼礼部为南省舍人考功度支为振行比部得廓下食以饭从者号比盘二十四曹呼左右司为都公省中语曰后行祠屯不博中行都门中行礼部不博前行驾库【出国史】
　　崔日知
　　崔日知歴职中外恨不居八座及为太常卿于都寺防事后起一楼正与尚书省相望时人谓之崔公望省楼【出国史异纂】
　　度支
　　故事度支案中判入员外判出侍总疏押案而已贞元已后始为使额官当发敕为重水部员外刘约宿防河北系囚配流岭南夜发敕宿令史不更事唯岭南不下河北旬月后本州闻奏约遂岀官【出国史补】
　　桞辟
　　吏部甲库有朱泚伪黄案数百道省中常取戏翫已而藏之桞辟知甲库始白执政于都堂集八座丞郎焚之【出国史补】
　　省桥
　　尚书省东南隅通衢有小桥相目为拗项桥言侍御史及殿中乆次者至此必拗项南望南宫也都堂南门道东有古槐垂隂至广相传夜深闻丝竹之音省有入相者俗呼为音声树祠部呼为氷【去声】防言其清且冷也【岀因话録】
　　秘书省
　　唐初秘书省唯主写书贮掌勘校而已自是门可张罗逈无统摄官属望虽清雅而实非要剧权贵子弟及好利夸侈者率不好此职流俗以监为宰相病坊少监为给事中中书舍人病坊丞及著作为尚书病坊秘书及著作左为监察御史病坊言从职不任繁剧者当改入此省然其职在图史非复喧卑故好学君子厌于趋竞者亦求为此职焉【出两京记】
　　鱼袋
　　朝仪鱼袋之餙唯金银二等至武后乃改五品以铜中宗反正从旧【出国史异纂】
　　莎防
　　京兆府判司时云两法士此两防事多东士曹防时号为念珠防葢判案一百八道西士曹防为莎防防前有莎周廻可十五歩京兆府时云不立两县令不坐两少尹两县引马到府门传门而报两尹入防大尹亦到防不得候两尹坐后出不得两尹立后出其京兆府县之重亦表大尹之尊京兆府掾曹时人云倚国省郎河中府司録防亦有緑莎昔好事者相承常溉灌天祐已后为不好事者除之【出闻竒録】

　　太平广记卷一百八十七
<子部,小说家类,异闻之属,太平广记>
　　钦定四库全书
　　太平广记卷一百八十八
　　权幸
　　张易之　　　王凖　　　　王毛仲
　　李林甫　　　卢绚　　　　李辅国
　　韦渠牟　　　鱼朝恩　　　元载
　　路岩　　　　髙湘　　　　卢隐
　　张易之
　　张易之昌宗时初入朝官位尚卑謟附者乃呼为五郎六郎自后因以成俗张昌仪兄弟恃易之昌宗之宠所居奢溢逾于王者末年有人题其门曰一两丝能得几时络昌仪见之遽命笔续其下曰一日即足未几祸及张昌宗之贵也武三思谓之王子晋后身为诗以赠之诗至今犹存【出国史异纂】
　　王凖
