<!-- { "loadSidebar": true } -->
　　王鉷之子凖为衞尉少卿出入宫中以闘鸡侍帝左右时李林甫方持权恃势林甫子岫为将作监亦入侍帷幄岫常为凖所侮而不敢发一言一旦凖尽率其徒过驸马王瑶宅第瑶望尘趋拜凖挟弹命中于瑶巾冠之上因折其玉簪以为取笑乐遂致酒张乐永穆公主亲御匕公主即帝之长女也仁孝端淑颇推于戚里帝特所钟爱凖既去或有谓瑶曰防辈虽恃其父势然长公主帝爱女君待之或阙帝岂不介意邪瑶曰天子怒无所畏但性命系七郎安敢不尔时人多呼为七郎其盛势横暴人之所畏也如是【出明皇杂录】
　　王毛仲
　　王毛仲本髙丽人宗在藩邸与李宜得服勤左右帝皆爱之每侍宴与姜皎同榻坐于帝前既而贵倨恃旧益为不法帝常优容之每遣中官问讯毛仲受命之后稍不如意必恣其凌辱而后遣还髙力士杨思朂忌之颇深而未常敢言于帝毛仲妻李氏既诞育三日帝命力士赐以酒食金帛甚厚仍命其子为五品官力士既还帝曰毛仲喜否复有何词力士曰出其儿以示臣熟眄褓中曰此儿岂不消三品官帝大怒曰往诛韦氏此贼尚持两端避事不入我未尝言之今敢以赤子恨我邪由是恩义益衰帝自先天在位后十五年至开府者唯四人后父王仁皎姚崇宋璟王毛仲而已【出明皇杂录】
　　李林甫
　　张九龄在相位有謇谔匪躬之诚宗既在位年深稍怠庶政每见帝无不极言得失李林甫时方同列闻帝意隂欲中之时欲加朔方节度使牛僊客实封九龄因称其不可甚不叶帝防他日林甫请见屡陈九龄颇懐诽谤于时方秋帝命髙力士持白羽扇以赐将寄意焉九龄惶恐因作赋以献又为归鷰诗以贻林甫其诗曰海鷰何防乘春亦蹔来岂知泥滓贱只见玉堂开绣戸时入华轩日几廻无心与物竞鹰隼莫相猜林甫览之知其必退恚怒稍解九龄洎裴耀卿罢免之日自中书至月华门将就班列二人鞠躬卑逊林甫处其中抑扬自得观者窃谓一雕挟两兎俄而诏张裴为左右仆射罢知政事林甫视其诏大怒曰犹为左右丞相邪二人趋就本班林甫目送之公卿已下视之不觉股栗【出明皇杂录】
　　卢绚
　　宗宴于勤政楼下巷无居人宴罢帝犹垂以观兵部侍郎卢绚谓帝已归宫掖垂鞭按辔横纵楼下绚负文雅之称而复风标清粹帝一见不觉目送之问左右曰谁近臣具以绚名氏对之帝亟称其蕴借是时林甫方持权忌能帝之左右宠幸未尝不厚以金帛为贿由是帝之动静林甫无不知之翌日林甫召绚之子弟谓曰贤尊以素望清崇今南方借才圣上有交广之寄可乎若惮遐方即当请老不然以賔詹仍分务东洛亦优贤之命也子归而具道建议可否于是绚以賔詹为请林甫恐乖众望出为华州刺史不旬月诬其有疾为郡不理授太子詹事员外安置【出明皇杂录】
　　李辅国
　　宗为太上皇在兴庆宫居久雨初晴幸勤政楼楼下市人及街中往来者喜且然曰不期今日再得见太平天子传呼万歳声动天地时肃宗不豫李辅国诬奏云此皆九僊媛高力士陈礼之异谋也下矫诏迁太上皇于西内给其扈从部曲不过老弱三二十人及中逵攅刄曜日辅国统之太上皇惊欲坠马数四頼左右扶持乃上髙力士跃马而前厉声曰五十年太平天子李辅国汝旧臣不宜无礼李辅国下马辅国不觉失辔而下宣太上皇诰曰将士各得好生于是辅国令兵士咸韬刄于鞘中齐声曰太上皇万福一时拜舞力士又曰李辅国拢马辅国遂着靴出行拢马与兵士等防侍太上皇平安到西内辅国领众既退太上皇泣持力士手曰微将军阿暪已为兵死矣既而九僊媛力士礼长流远恶处此皆辅国之矫诏也时肃宗大渐辅国专朝意西内之复有变故也【出戎幕闲谈】
　　韦渠牟
　　贞元末太府卿韦渠牟金吾李齐运度支裴延龄京兆尹嗣道王实皆承恩宠事荐人多得名位时刘师老穆寂皆应科目渠牟主持穆寂齐运主持师老会齐运朝对上嗟其羸弱许其致政而师老失授故无名子曰太府朝天升穆老尚书倒地落刘师又渠牟因对徳宗徳宗问之曰我拟用郑絪作宰相如何渠牟曰若用此人必败陛下公事他日又问对亦如此帝曰我用郑絪定也卿勿更言絪即昭国司徒公也再入相位以清俭文学号为贤相于今传之渠牟之毁滥也【出嘉话录】
　　鱼朝恩
　　鱼朝恩专权使气公卿不敢仰视宰臣或决政事不预谋者则睚眦曰天下之事岂不由我乎于是帝恶之而朝恩幼子令徽年十四五始给事于内殿帝以朝恩故遂特赐绿未浃旬月同列黄门位居令徽上者因叙立于殿前恐其后至遂争路以进无何误触令徽臂乃驰归告朝恩以班次居下为同列所欺朝恩怒翌日于帝前奏曰臣幼男令徽位居众寮之下愿陛下特赐金章以超其等不言其绯而便求紫帝犹未语而朝恩已令所司捧紫衣而至令徽即谢于殿前帝虽知不可彊谓朝恩曰卿男着章服大宜称也鱼氏在朝动无畏惮他皆仿此其同列黄门寻逐于岭表及朝恩被杀天下无不快焉【出杜阳杂编】
　　元载
　　元载在中书有丈人自宣州货所居来投求一职事中书度其人材不任职事赠河北一函书而遣之丈人惋怒不得已持书而去既至幽州念破产而来止得一书书若恳切犹可望乃拆视之更无一词唯署名而已大悔怒欲廻念已行数千里试谒院寮院寮问既是相公丈人岂无缄题曰有判官大惊立命谒者上白斯须乃有大挍持箱复请书书既入馆之上舍留连积月及辞去奉绢一千匹【出幽闲鼓吹】
　　又元载子伯和势倾中外福州观察使寄乐妓十人既至半歳不得送使者窥伺门下出入频者有琵琶康昆仑最熟厚遗求通既送妓伯和一试奏尽以遗之先有叚和尚善琵琶自制西梁州昆崘求之不与至是以乐之半赠之乃传焉今曲调梁州是也【出幽闲鼓吹】
　　路岩
　　路岩出鎭坤维也开道中衢恣为瓦石所击故京尹温璋诸子之党也岩以薛能自省郎权知京兆府事李蠙之举也至是岩谓能曰临行劳以瓦砾相饯能徐举手板对曰旧例宰相出鎭府司无例发人防守岩有慙色懿宗晩节朝政多门岩年少固位邂逅致此一旦失势当岐路者率多仇隙附丽【音离】之徒钓射时态志在谀媚雷同一词中外腾沸其实未然也始岩在淮南与崔作支使除监察不十年城门不出而致位卿相物禁太盛暴贵不祥良有以哉初以岩为必贵常曰路十终须与他那一位也自监察入翰林犹在淮南闻之曰路十如今便入翰林如何到老皆如所言【出玉泉子】
　　髙湘
　　元和初黜八司马韦执谊崖州韩泰防州桞宗元永州刘禹锡朗州韩饶州凌凖连州程异栁州及咸通韦保衡路岩作相除不附已者十司戸崔沆循州李渎绣州萧遘播州崔彦融雷州高湘髙州张顔潘州李贶勤州杜裔休端州郑彦持义州李藻费州内绣州潘州雷州三人不廻初高湜与弟湘少不相睦咸通末既出高州湜雅与路岩相善见岩阳救湘岩曰某与舍人皆是京兆府荷枷者先是刘瞻志欲除岩温璋希防别制新枷数十待之瞻以人情附已不甚缄密其计泄焉故居岩之后湜既知举问岩所欲言时岩以去年停举已潜奏恐有遗滞请加十人矣即托湜以五人湜喜其数寡形于言色不累日十人制下湜未知之也岩执诏笑谓湜曰前者五人侍郎所惠也今之十人某自致也湜竟依其数放焉湘到任嗔湜不佑已尝赋诗云唯有髙州是当家【出玉泉子】
　　卢隐
　　卢隐李峭皆滑帅王铎之门生前后黜辱者数矣隐峭物议以为咸祍席不修隐以从兄携为相特除右司员外郎右丞崔沆不听隐上省仍即见携于私第携未知之欣然而出沆曰员外前日入省时议未息今复除紏司员外省中固不敢辞他曹惟相公命携大怒驰入曰舍弟极屈即当上陈既上沆乃求假携即时替沆官沆谓人曰吾见丞郎出省郎未见省郎出丞郎隐初自太常博士除水部员外为右丞李景温揖焉迨右司之命景温之防也至是而遂其志矣是时谏官亦有陈其疏者携曰諌官似狗一个吠辄一时有声【出玉泉子】

　　太平广记卷一百八十八
　　钦定四库全书
　　太平广记卷一百八十九
　　将帅一
　　关侯　　　　简文　　　　李密
　　刘文静　　　李金才　　　李靖
　　郭齐宗　　　唐休璟　　　李尽忠
　　封常清　　　李光弼
　　关侯
　　蜀将关侯善抚士卒而轻士大夫张飞敬礼士大夫而轻卒伍二将俱不得其中亦不得其死【出独异志】
　　简文
　　晋简文道光武云汉世祖雄豪之中最有俊令之体贤达之风髙祖则倜傥疎达魏武则猜忌狭【出简文谈疏】
　　李密
　　唐髙祖报李密书曰天生蒸人必有司牧当今为牧非子而谁老夫年余知命愿不及此欣戴大弟攀鳞附翼唯冀早膺图箓以宁兆庶宗盟之长属籍见容复封于唐斯荣足矣殪商辛于牧野所不忍言执子婴于咸阳非敢闻命密得书甚悦示其部下曰唐公见推天下不足可定后密兵败王伯当保河阳密以轻骑归之谓伯当曰兵败矣久苦诸君我今自刎请以谢众伯当抱密号呌密复曰诸公幸不相弃当共归关中密身虽媿无功诸君必保富贵伯当賛其计从入关者尚二万人髙祖遣使迎劳相望于道密大喜谓其徒曰吾虽举事不成而恩结百姓山东连城数百知吾至尽当归唐比于窦融勲亦不细岂不以一台司见处乎及至京礼数益薄执政者又来求财意甚不平寻拜光禄卿封邢国公未几闻其所部将帅皆不附世充髙祖复使密领本兵往黎阳招其将士故时者以经略王充王伯当为左武卫亦令副密行至桃林髙祖复征之密惧谋叛伯当止密不从密据桃林县城驱掠畜产趋南山乘险而东遣人使告张善相令应接时史万寳留镇熊州遣盛彦师率歩骑数十追蹑至陆浑县南七十里彦师伏兵山谷密军半度横出撃之遂斩密年三十七时徐勣在阳为密坚守髙祖遣使将密首以招之勣发丧行服备君臣之礼表请收塟大具威仪三军皆缟素塟于阳山南五里故人哭之多有呕血者【出谈賔录】
　　刘文静
　　刘文静者为晋阳令坐与李密连姻隋炀帝繋于郡狱太宗以文静可与谋议入禁所视之文静大喜曰天下大乱非汤武髙光之才不能定也太宗曰卿安知无人禁所非儿女之情相忧而已故来与君图举大计文静曰乘虚入关号令天下不盈半歳帝业可成太宗笑曰君言正合人意后使于突厥文静谓曰愿与可汗兵马同入京师人众土地入唐公财帛金寳入突厥即遣骑二千随文静而至髙祖每引重臣同座共食文静奏曰宸极位尊帝座严重乃使太阳俯同万物臣下震恐无以措身【出谈賔录】
　　李金才
　　太宗尝进白髙祖曰代李氏姓膺图箓李金才位望崇贵一朝族灭大人受命讨捕其可得乎诚能平贼即又功当不赏以此求免其可得乎高祖曰我一夜思量汝言大有理今日破家灭身亦由汝化家为国亦由汝【出谭賔录】
　　李靖
