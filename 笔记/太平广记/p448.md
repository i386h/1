<!-- { "loadSidebar": true } -->
　　晋将作少监袁继谦常说顷居青社假一第而处之闻多凶怪昏暝即不敢出戸庭合门惊惧莫能安寝忽一夕闻吼声若有呼于瓮中者其声重浊举家怖惧必谓其怪之尤者遂于隙窥之见一物苍黑色来徃庭中是夕月色晦覩之既久似若狗身而首不能举遂以挝击其脑忽轰然一声家犬惊呌而去葢其日庄上人输税至此就于其地而糜釜尚有余者故犬以首入空器中而不能出也因举家大笑遂安寝【出玉堂闲话】









　　太平广记卷五百
