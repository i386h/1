<!-- { "loadSidebar": true } -->
　　唐惠妃武氏有专房之宠将谋夺嫡王皇后性妬稍不能平宗乃废后爲庶人肤受日闻及太子之废也宗访于张九龄对曰太子天下本也动之则摇人心九龄自居东宫未闻大恶臣闻父子之道天性也子有过父恕而掩之无宜废絶且其恶状未着恐外人窥之伤陛下慈父之道宗不悦隐乆之李林甫等秉政隂中计于武妃将立其子以自固武妃亦结之乃先黜九龄而废太子太子同生鄂王瑶光王琚同日并命海内痛之号爲三庶太子旣寃武氏及左右屡见爲祟宫中终夜相恐或闻声呌笑召觋巫视之皆曰三庶爲厉先是鄂王光王行刑者射而瘗之乃命改塟祝而酹之武妃死其厉乃息宗乃立肃宗爲太子林甫之计不行惕然惧矣三庶人以二十五年四月二十二日死武妃至十二月而薨识者知有神通焉【出大唐新语】
　　杨慎矜
　　唐监察御史王抡爲朔方节度判官乘驿在途暴卒而顔色不变犹有暖气惧不敢殡凡十五日复生云至防司与吏语防吏悦之立于房内吏出抡试开其案牍乃杨慎矜于帝所讼李林甫王鉷也已断王鉷族灭矣于是不敢开置于旧处而谒王王庭前东西廊下皆垂坐抡下愼矜兄弟入见王称寃王曰已族王鉷即当到矣须臾鏁鉷至兼其子弟数人皆械繋面防七窍流血王令送讯所于是与慎矜同出乃引抡既苏月余有邢縡之事王鉷死之【出纪闻】
　　师夜光
　　唐师夜光者蓟门人少聪敏好学雅尚浮屠氏遂爲僧居于本郡仅十年尽通内典之奥又有沙门惠达者家甚富有金钱巨万贪夜光之学因与爲友是时宗皇帝好神僊释氏穷索名僧方士而夜光迫于贫不得西去心常怏怏惠达知之因以钱七十万资其行且谓夜光曰师之学艺材用愚窃以爲无出于右者圣上拔天下英俊吾子必将首出羣辈沐浴恩渥自此托迹缁徒爲明天子臣可翘足而待也然当是时必有拥篲子门幸无忘半靣之旧夜光谢曰幸师厚贶我得遂西上傥爲君之五品则以报师之惠矣夜光至长安因赂九仙公主左右得以温泉命内臣选硕学僧十辈与方士议论夜光在选演畅奥发挥疑义羣僧无敢比者上竒其辩诏赐银印朱绶拜四门博士日侍左右赐甲第洎金钱缯防以千数时号幸臣惠达遂自蓟门入长安访之夜光闻惠达至以爲収债于已甚不怿惠达悟其防因告去既已北归月余夜光虑其再来卽宻书与蓟门帅张廷珪近者惠达师至辇下诬毁公缮完兵革将为逆谋人亦颇有知者以公之忠天下莫不闻之积毁销金不可不戒廷珪惊怒即召惠达鞭杀之后数日夜光忽见惠达来庭中骂夜光曰我以七十万钱资汝西上奈何遽相诬谤使我寃死何我之深也言讫遂跃而上捽拽夜光乆之乃亡所见师氏家僮咸见之其后数日夜光卒【出宣室志】
　　崔尉子
　　唐天寳中有清河崔氏家居于荥阳母卢氏干于治生家颇富有子防名京都受吉州太和县尉其母恋故产不之官爲子娶太原王氏女与财数十万奴婢数人赴任乃谋赁舟而去仆人曰今有吉州人姓孙云空舟欲返佣价极亷傥与商量亦恐稳便遂择发日崔与王氏及婢仆列拜堂下泣别而登舟不数程晚临野岸舟人素窥其囊囊伺崔尉不意遽推落于深潭佯爲拯溺之势退而言曰恨力救不及矣其家大恸孙以刃示之皆惶惧无复喘息是夜抑纳王氏王方娠遂以财物居于江夏后王氏生男舟人养爲己子极爱焉其母亦窃诲以文字母亦不告其由崔之亲老在郑州讶乆不得消息积望数年天下离乱人多飘流崔母分与子永隔矣尔后二十年孙氏因崔财致产极厚养子年十八九学艺已成遂遣入京赴举此子西上途过郑州去州约五十里遇夜迷路常有一火前引而不见人随火而行二十余里至庄门扣开以寄宿主人容之舍于防中乃崔庄也其家人窃窥报其母曰门前宿客面貌相似郎君家人又伺其言语行步辄无少异又白其母母欲自审之遂召入升堂与之语话一如其子问乃孙氏矣其母又垂泣其子不知所以母曰郎君逺来明日且住一食此子不敢违长者之意遂诺之明日母见此子告去遂发声恸哭谓此子曰郎君勿惊此哭者昔年唯有一子顷因赴官遂絶消息已二十年矣今见郎君状貌酷似吾子不觉悲恸耳郎君西去回日必须相过老身心孤见郎君如己儿也亦有奉赠努力早回此子至春应举不捷却归至郑州还过母庄母见欣然遂留停歇数日临行赠赀粮兼与衣一副曰此是吾亡子衣服去日爲念今既永隔以郎君貌似吾子便以奉赠号哭而别他时过此亦须相访此子却归亦不爲父母言之后忽着老母所遗衣衫下襟有火烧孔其母惊问何处得此衣乃述本末母因屏人泣与子言其事此衣是吾与汝父所制初熨之时误遗火所汝父临发之日阿婆留此以爲念比爲汝幼小恐申理不了岂期今日神理昭然其子闻言恸哭诣府论寃推问果伏诛孙氏而妻以不早自陈断合从坐其子哀请而免【出原化记】

　　太平广记卷一百二十一
　　钦定四库全书
　　太平广记卷一百二十二
　　报应二十一
　　陈义郎　　　达奚珣　　　华阳李尉段秀实　　　马奉忠　　　郓卒
　　乐生　　　　宋申锡　　　蜀营典
　　陈义郎
　　陈义郎父彞爽与周茂方皆东洛福昌人同于三乡习业彞爽擢第归娶郭愔女茂方名竟不就唯与彞爽交结相誓唐天寳中彞爽调集受蓬州仪陇令其母恋旧居不从子之官行李有日郭氏以自织染缣一匹裁衣欲上其姑误爲交刀伤指血沾衣上啓姑曰新妇七八年温凊晨昏今将随夫之官逺违左右不胜咽恋然手自成此衫子上有剪刀误伤血痕不能澣去大家见之即不忘息妇其姑亦哭彞爽固请茂方同行其子义郎才二嵗茂方见之甚于骨肉及去仪陇五百余里磴石临险巴江浩渺攀萝游览茂方忽生异志命仆夫等先行爲吾邮亭具馔二人徐步自牵马行忽于山路斗拔之所抽金锤撃彞爽碎颡挤之于浚湍之中佯号哭云某内逼比回见马惊践长官殂矣今将何之一夜防丧爽妻及仆御致酒感恸茂方曰事既如此如之何况天下四方人一无知者吾便权与夫人乘名之官且利一政俸禄逮可归北即与发哀仆御等皆悬厚利妻不知本末乃从其计到任安帖其仆一年已后谓郭曰吾志已成誓无相背郭氏藏恨未有所施茂方防虞甚切秩满移官家于遂州长江又一选授遂州曹掾居无何已十七年子长十九嵗矣茂方谓必无人知教子经业既而欲成遂州秩满挈其子应举是年东都举选茂方取北路令子取南路茂方意令觇故园之存没涂次三乡有鬻饭媪留食再三瞻瞩食讫将酬其媪曰不然吾怜子似吾孙姿状因啓衣箧出郭氏所留血汚衫子以遗泣而送之其子袐于囊亦不知其由与父之本末明年下第归长江其母忽见血迹衫子惊问其故子具以三鄊媪所遗对及问年状即其姑也因大泣引子于静室具言之此非汝父汝父爲此人所害吾久欲言虑汝之幼吾妇人谋有不臧则汝亡父之寃无复雪矣非惜死也今此吾手留血襦还乃天意乎其子宻砺霜刃候茂方寝乃断吭仍挈其首诣官连帅义之免罪即侍母东归其姑尚存且叙契濶取衫子验之歔欷对泣郭氏养姑三年而终【出干子】
　　达奚珣
　　唐肃宗収复两都崔器爲三司使性刻乐祸阴忍寡恩希防深文奏陷贼官据合处死李岘执之曰夫事有首从情有轻重一防处死恐非含之义昔者明王用刑殱厥渠魁胁从罔理况河北残冦今尚未平茍容漏网适开自新之路尽行诛是坚叛逆之心守文之吏不识大体累日方从岘奏陈希烈已下定六等科罪吕諲骤荐器爲吏部侍郎御史大夫器病脚踵月余渐亟瞑目即见达奚珣但口称叩头大尹不自由左右问之良乆答曰达奚尹诉寃我求之如此经三月不止而死【出谭宾録】
　　华阳李尉
　　唐天宝后有张某爲劒南节度使中元日令郭下诸寺盛其陈列以纵士女游观有华阳李尉者妻貌甚美闻于蜀人张亦知之及诸寺严设倾城皆至其从事及州县官家人看者所由必白于张唯李尉之妻不至异之令人潜问其邻果以貌美不出张乃令于开元寺选一大院遣蜀之众工绝巧者极其妙思作一铺木人音声关捩在内丝竹皆备令百姓士庶恣观三日云三日满即将进内殿百里车舆阗噎两日李君之妻亦不来三日欲夜人散李妻乘兜子从婢一人而至将出宅人已奔走啓于张矣张乃易其衣服先往于院内一脱空佛中坐觇觑之须臾至先令探屋内都无人乃下张见之乃神仙之人非代所有及归潜求李尉之家来往者浮图尼及女巫更致意焉李尉妻皆惊而拒之防李尉以推事受赃爲其仆所发张乃令能吏深文按之奏杖六十流于岭徼死于道张乃厚赂李尉之母彊取之适李尉愚而陋其妻每有庸奴之恨遂肯置于州张宠敬无与伦比然自此后亦常髣髴见李尉在于其侧令术士禳谢竟不能止嵗余李之妻亦卒数年张疾病见李尉之状亦甚分明忽一日覩李尉之妻宛如平生张惊前问之李妻曰某感公恩深思有所报李某已上诉于帝期在此嵗然公亦有人救拔但过得兹年必无虞矣彼已来迎公不出必不敢升公之堂慎不可下言毕而去其时华山道士符箓极高与张结坛场于宅内言亦略同张数月不敢降阶李妻亦同来皆教以严慎之道又一日黄昏时堂下东厢有丛竹张见一红衫子袖于竹侧招已者以其李妻之来也都忘前所戒便下阶奔往赴之左右随后呌呼止之不得至则见李尉衣妇人衣拽张于林下殴撃良乆云此贼不着红衫子招肯下阶耶乃执之出门去左右如醉及醒见张仆于林下矣眼鼻皆血唯心上暖扶至堂而卒矣【出逸史】
　　段秀实
　　唐朱泚败奔泾州京师副元帅李晟収复宫阙朱泚既败走残兵士才余一二百人忽昏迷不辨南北因问路于田父田父曰岂非朱太尉耶僞宰相源休止之曰汉皇帝田父曰天地不长凶恶虵防不爲龙虎天网恢恢去将何适泚怒欲杀之俄而亡其所在及去泾州百余里泚于马上忽叩头连称乞命手足纷纭有拒捍因之坠马良乆却苏左右问其故曰见段司农寻被韩旻枭斩【出广徳神异录】
　　马奉忠
　　唐元和四年宪宗伐王承宗中尉吐突承璀获恒阳生口马奉忠等三十人驰诣阙宪宗令斩之于东市西坡资圣寺侧斩毕胜业坊王忠宪者属羽林军弟忠弁行营爲恒阳所杀忠宪弟之雠闻恒阳生口至乃佩刃往视之敕斩毕忠宪乃剖其心兼两防肉归而食之至亱有紫衣人扣门忠宪出见自云马奉忠忠宪与坐问所须答何以苦剖我心割我肉忠宪曰汝非耶对曰是忠宪云我弟爲汝逆贼所杀我乃不反兵之以报怨汝何怪也奉忠曰我恒阳冦是国贼我以死谢国矣汝弟爲恒阳所杀则罪在恒阳帅我不杀汝弟汝何妄报吾子不闻父子之罪尚不相及而汝妄报众雠则汝雠极多矣须还吾心还吾防则怨可释矣忠宪如失理云与汝万钱可乎答曰还我无寃然亦贳公嵗月可矣言毕遂灭忠宪乃设酒馔纸钱万贯于资圣寺前送之经年忠宪两防渐瘦又言语倒错惑乱如失心人更三嵗而卒则知志于报者亦须详而后报之【出博异志】
　　郓卒
　　唐元和末王师讨平郓汴卒有食郓士之肉者数嵗暴疾梦其所食卒曰我无宿憾既已杀之又食其肉何不仁也我已诉于上帝矣当还我肉我亦食之徴债足矣汴卒惊觉流汗及晓疼楚宛转视其身唯皮与骨如人腊一夕毙矣【出逸史】
　　乐生
