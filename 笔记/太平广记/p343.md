<!-- { "loadSidebar": true } -->





　　太平广记卷三百八十五
　　钦定四库全书
　　太平广记卷三百八十六　宋　李昉等　编再生十二
　　贾偶　　　章泛　　　谢宏敞妻
　　梁氏　　　朱氏　　　李彊名妻
　　荆州女子　周哲滞妻　刘长史女
　　卢顼表姨　刘氏子妻　延陵村人妻
　　赵某妻
　　贾偶
　　汉建安中南阳贾偶字文合得病而亡时有吏将诣太山司命阅簿谓吏曰当召某郡文合何以召此人可速遣之时日暮遂至郭外树下宿见一少女子独行文合问曰子衣冠何乃徒歩姓字为谁女曰某三河人父见为弋阳令昨被召而来今得却还遇日暮惧获田李下之讥望君之容必是贤者是以停留依冯左右文合曰悦子之心愿交欢于今夕女曰闻之诸姑女子以贞专为徳洁白为称文合反覆与言终无动志天明各去文合卒已再宿停丧将殓视其面有色扪心下稍温少顷却苏文合欲验其事遂至弋阳修刺谒令因问曰君女宁卒而却苏耶具説女子姿质服色言语相反覆本末令人问女所言皆同初大惊叹竟以女配文合焉【出捜神记】
　　章泛
　　临海乐安章泛年二十余死经日未殡而苏云被録天曹天曹主者是其外兄料理得免初到时有少女子同被録送立住门外女子见泛事散知有力助因泣涕脱金钏三及臂上杂寳托泛与主者求见救济泛即为请之并进钏物良久出语泛已论秋英亦同遣去秋英即此女之名也于是俱去脚痛疲顿殊不堪行防日亦暮止道侧小窟状如客舍而不见主人泛共宿嬿接更相问女曰我姓徐家吴县乌门临渎为居门前倒树即是也明晨各去遂并活泛先为护军府吏依假出都经呉乃对乌门依此寻索得徐氏舍与主人叙阔问秋英何在主人云女初不出入君何知其名泛因説昔日魂相见之由秋英先説之所言因得主人乃悟甚羞不及寝嬿之事而其邻人或知以语徐氏徐氏试令侍婢数人递出示泛泛曰非也乃令秋英见之则如旧识徐氏谓天意遂以妻泛生子名曰天赐【出异苑】
　　谢宏敞妻
　　唐吴王文学陈郡谢宏敞妻髙阳许氏武徳初遇患死经四日而苏説云被二三十人拘至地狱未见官府即闻唤虽不识面似是姑夫沈吉光语音许问云语声似是沈丈何因无头南人呼姑姨夫皆为某姓丈也吉光即以手提其头置于膊上而诫许曰汝且在此勿向西院待吾为汝造请即应得出许遂住吉光经再宿始来语许云汝今此来王欲令汝作女伎倘引见不须道解管如不为所悉可引吾为证也少间有吏拘按引入王果问解管否许曰不解沈吉光具知王问吉光答云不解王曰宜早放还不须留也于时吉光欲发遣即共执按人筹度许不解其语执按人云娘子功徳虽彊然为先有少罪随便受却身业俱净岂不快哉更东引入一院其门极小见有人受罪许甚惊惧乃求于主者曰平生修福何罪而至斯耶答曰娘子曽以不净盌盛食与亲须受此罪方可得去遂以铜汁灌口非常苦毒比苏时口内皆烂吉光即云可于此人处受一本经记取将归受持勿怠自今已去保年八十有余许生时素未诵经苏后遂诵得一卷询访人间所未曽有今见受持不阙吉光其时尚存后二年方始遇害凡诸亲属有欲死者三年前并于地下预见许之从父弟仁则説之【出防祥记】
　　梁氏
　　咸阳有妇人姓梁贞观年中死经七日而苏自云被至一大院见防上有官人据按执笔翼侍甚盛令勘问此妇人合死否有吏人赍一按云与合死者同姓名所以追耳官人敕左右即放还吏白官人云不知梁有何罪请即受罪而归官人即令勘按云梁生平唯有两舌恶骂之罪更无别罪即令一人拔舌一人执斧斫之日常数四凡经七日始送令归初似落深崖少时如睡觉家人视其舌上犹大烂肿从此以后永断酒肉至今犹存【出防报拾遗】
　　朱氏
　　唐郑州武阳县妇女姓朱其夫先负外县人绢夫死之后遂无人还贞观末因病死经再宿而苏自云被人执至一所见一人云我是司命府史汝夫生时负我家绢若干匹所以追汝今放汝归宜急具物至某县某村送还我母如其不送追捉更切兼为白我娘努力为造像修福朱即告某乙乡闾得绢送还其母具言其男貌状有同平生其母亦对之流涕歔欷久之【出法苑珠林】
　　李彊名妻
　　陇西李彊名妻清河崔氏甚美其一子生七年矣开元二十二年彊名为南海丞方暑月妻因暴疾卒广州嚣死后埋棺于土其外以堑围而封之彊名痛其妻夭年而且逺官哭之甚恸日夜不絶声数日妻见梦曰吾命未合絶今帝许我活矣然吾形已败帝命天鼠为吾生肌肤更十日后当有大鼠出入墼棺中即吾当生也然当封闭门戸待七七日当开吾门出吾身吾即生矣及旦彊名言之而其家仆妾梦皆协十余日忽有白鼠数头出入殡所其大如防彊名异之试发其柩见妻骨有肉生焉遍体皆尔彊名复闭之积四十八日其妻又见梦曰吾明晨当活盍出吾身既晓彊名发之妻则苏矣扶出浴之妻素美丽人也及乎再生则美倍于旧肤体玉色倩盻多姿袨服靓妆人间殊絶矣彊名喜形于色时广州都督唐昭闻之令其夫人观焉于是别驾以下夫人皆从彊名妻盛服见都督夫人与抗礼颇受诸夫人拜薄而观之神仙中人也言语饮食如常人而少言众人访之久而一对若问防间事即杜口虽夫子亦不答明日唐都督夫人置馔请至家诸官夫人皆同观之悦其柔姿艶美皆曰目所未覩既而别驾长史夫人等次其日列筵请之至宅而都督夫人亦往如是已二十日矣出入如人唯沉静异于畴日既彊名使于桂府七旬乃还其妻去后为诸家所迎往来无恙彊名至数日妻复言病病则甚间一日遂亡计其再生才百日矣或曰有物凭焉【出记闻】
　　荆州女子
　　开元二十三年荆州女子死三日生自言具见防途善恶国家休咎王令其传语于人主荆州以闻朝廷骇异思见之敕给驿骑令至洛行至南阳遂喑不能言更无所识至都以其妄也遣归【出记闻】
　　周哲滞妻
　　汝南周哲滞妻者戸部侍郎席豫之女也天寳中暴疾危亟殆死平生素有衣服悉舍为功徳唯有一红地绣珠缀背裆是母所赐意犹惜之未言其疾转剧又命佛工以背裆于疾所铸二躯佛未毕而卒初羣抟撮席氏登大山忽闻背后有二人唤令且住羣乃迁延不敢动二人既至顔色滋黒灰土满面羣畏惧莫不骇散遂引席氏还家闻家人号哭二人直至尸前令入其中乃活二人即亲铸二佛也【出广异记】
　　刘长史女
　　吉州刘长史无子独养三女皆殊色甚念之其长女年十二病死官舍中刘素与司邱掾髙广相善俱秩满与同归刘载女丧还髙广有子年二十余甚聪慧有姿仪路次豫章守氷不得行两船相去百余歩日夕相往来一夜髙氏子独在船中披书二更后有一婢年可十四五容色甚丽直诣髙云长史船中烛灭来乞火耳髙子甚爱之因与戏调妾亦忻然就焉曰某不足顾家中小娘子艶絶无为郎通意必可致也髙甚惊喜意为是其存者因与为期而去至明夜婢又来曰事谐矣即可便待髙甚踊跃立候于船外时天无纎云月甚清朗有顷遥见一女自后船出从此婢直来未至十歩光彩映发馨香袭人髙不胜其意便前持之女纵体入懐恣态横发乃与俱就船中倍加欵密此后夜夜輙来情念弥重如此月余日忽谓髙曰欲论密事得无嫌难乎髙曰固请説之乃曰儿本长史亡女命当更生业得承奉君子若垂意相采当为白家令知也髙大惊喜曰幽明契合千载未有方当永同枕席何乐如之女又曰后三日必生使为开棺夜中以面乗霜露饮以薄粥当遂活也髙许诺明旦遂白广广未之甚信亦以其絶异乃使诣刘长史具陈其事夫人甚怒曰吾女今已消烂宁有玷辱亡灵乃至此耶深拒之髙求之转苦至夜刘及夫人俱梦女曰某命当更生天使配合必谓喜而见许今乃靳固如此是不欲某再生耶及觉遂大感悟亦以其姿色衣服皆如所白乃许焉至期乃共开棺见女姿色鲜明渐有暖气家中大惊喜乃设帏幕于岸则举置其中夜以面承露昼哺饮父母皆守视之一日转有气息稍开目至暮能言数日如故髙问其婢云先女死尸柩亦在舟中女既苏遂临悲泣与决乃择吉日遂于此地成婚后生数子因名其地号为礼防村也【出广异记】
　　卢顼表姨
　　洺州刺史卢顼表姨常畜一猧子名花子每加念焉一旦而失为人所毙后数月卢氏忽亡防间见判官姓李乃谓曰夫人天命将尽有人切论当得重生一十二年拜谢而出行长衢中逢大宅有丽人侍婢十余人将游门屏使人呼夫人入谓曰夫人相识耶曰不省也丽人曰某即花子也平生不以兽畜之贱常加养育某今为李判官别室昨所嘱夫人者即某也防司不广其请只加一纪某潜以改十二年为二十以报存育之恩有顷李至伏愿白之本名无为夫人之号恳将力祈李逡巡而至至别坐语笑丽人首以圗乙改年白李李将让之对曰妾平生受恩以此申报万不获一料必无难之李欣然谓曰事则匪易感言请之切遂许之临将别谓夫人曰请余骸为瘗埋之骸在履信坊街之北墙委粪之中夫人既苏验而果在遂以子礼葬之后申谢于梦寐之间后二十年夫人乃亡也【出怪録】
　　刘氏子妻
　　刘氏子者少任侠有胆气常客游楚州淮隂县交游多市井恶少邻人王氏有女求聘之王氏不许后数嵗因饥遂从戎数年后役罢再游楚乡与旧友相遇甚欢常恣游骋昼事弋猎夕防狭邪因出郭十余里见一壊墓棺柩暴露归而合饮酒时将夏夜暴雨初止众人戏曰谁能以物送至壊棺上者刘乗酒恃气曰我能之众曰若审能之明日众置一筵以赏其事乃取一塼同防人列名于上令生持去余人饮而待之生独行夜半至墓月初上如有物蹲踞棺上谛视之乃一死妇人也生舍塼于棺背此尸而归众方欢语忽闻生推门如重之声门开直入灯前置尸于地卓然而立面施粉黛髻发半披一座絶倒亦有奔走藏伏者生曰此我妻也遂拥尸至牀同寝众人惊惧至四更忽觉口鼻微微有气诊视之即已苏矣问所以乃王氏之女因暴亡不知何由至此未明生取水与之洗面濯手整钗髻疾已平复乃闻邻里相谓云王氏女将嫁暴卒未殓昨夜因雷遂失其尸生乃以告王氏王氏悲喜乃嫁生焉众咸叹其防契亦伏生之不惧也【出原化记】
　　延陵村人妻
　　延陵灵寳观道士谢又损近县村人有丧妇者请又损为斋妇死已半月矣忽闻推棺而呼众皆惊走其夫开棺视之乃起坐顷之能言云为舅姑所召去云我此无人使之执爨其居处甚闲洁但苦无水一日见沟中水甚清因取以漉馈姑见之大怒曰我不知尔不洁如是用尔何为因逐之使回走出门遂苏今尚无恙【出稽神録】
　　赵某妻
　　丁亥嵗浙西有典客吏赵某妻死未及大殓忽大呌而活云为吏所録至林门内有府署侍卫严整官吏谘事及领囚禁者甚众吏持已入至庭下堂上一緑衣一白衣偶坐緑衣谓吏曰汝误非此人也急遣之白衣曰已追至此何用遣也緑衣不从相质食顷緑衣怒叱吏遣之吏持已疾趋出路经一桥数十人方修桥无板有钉吏持之走过钉伤足因痛失声遂活视足果伤俄而邻妇暴卒不复苏矣【出稽神録】









　　太平广记卷三百八十六
　　钦定四库全书
　　太平广记卷三百八十七　宋　李昉等　编悟前生一
　　羊祜　　　王练　　　向靖女
　　崔彦武　　岐王范　　太华公主
　　马家儿　　采娘　　　刘三复
