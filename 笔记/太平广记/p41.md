<!-- { "loadSidebar": true } -->
　　唐贞元十一年秀才白幽求频年下第其年失志后乃从新罗王子过海于大谢公岛夜遭风与徒侣数十人为风所飘南驰两日两夜不知几千万里风稍定徐行见有山林乃整棹望之及前到山髙万仞南面半腹有城壁台阁门宇甚壮丽维舟而升至城一二里皆龙虎列坐于道两边见幽求乃耽耽而视幽求幽求进路甚恐惧欲求从者失声彷徨次于大树枝为风相磨如人言诵诗声幽求谛听之乃曰玉幢亘碧虚此乃真人居徘徊仍未进邪省犹难除幽求犹疑未敢前俄有朱衣人自城门而出传勅曰西岳真君来逰诸龙虎皆俯伏曰未到幽求因趋走前见朱衣人不顾而入幽求进退不得左右诸龙虎时时目幽求盘旋次门中数十人出龙虎奔走人皆乘之下山幽求亦随之至维舟处诸骑龙虎人皆履海面而行须臾没于远碧中幽求未知所适舟中具馔次忽见从西旗节队伍仅千人鸾青鸟飞引于路骑龙控虎乘龟乘鱼有乘朱鬛马人衣紫云日月衣上张翠盖如风而至幽求但俯伏而已乃入城门幽求又随觇之诸龙虎等依前列位与树木花药鸟雀等皆应节盘廻如舞幽求身亦不觉足之蹈之食顷朱衣人持一牒出谓龙虎曰使水府真君龙虎未前朱衣人乃顾幽求授牒幽求未知所适朱衣曰使水府以手指之幽求随指而身如乘风下山入海底虽入水而不知为水朦胧如日中行亦有树木花卉触之珊珊然有声须臾至一城宫室甚伟门人惊顾俯伏于路俄而有数十人皆龙头鳞身执旗杖引幽求入水府真君于殿下北面授符牒拜起乃出门已有龙虎骑从俨然遂行瞬息到旧所幽求至门又不敢入虽未食亦不觉馁少顷有覔水府使者幽求应唯而入殿前拜引于西廊下接诸使下坐饭食非人间之味徐问诸使中此何处也对曰诸真君游春台也主人是东岳真君春夏秋冬各有位各在诸方主人亦各随地分也其殿东廊下列玉女数百人奏乐白孔雀皆举翅动足更应歌日晚乃出殿于山东西为迎月殿又有一宫观望日至申时明月出矣诸真君各为迎月诗其一真君诗曰日落烟水黯骊珠色岂昏寒光射万里霜缟遍千门又一真君诗曰玉魄东方开嫦娥逐影来洗心兼涤目光影逰春台又一真君诗曰清波滔碧乌天藏黯黮连二仪不辨处忽吐清光圆又一真君诗曰乌沉海西岸蟾吐天东头忘下句其余诗并忘之矣赋诗罢一真君乃命夜戏须臾童儿玉女三十余人或坐空虚或行海面笙箫众乐更唱迭和有唱步虚歌者数十百辈幽求记其一焉词曰凤凰三十六碧天髙太清元君夫人蹋云语冷风飒飒吹鹅笙至四更有绯衣人走入鞠躬屈膝白天欲曙唯而趋出诸君命驾各辞次日昨朱衣人屈膝言曰白幽求已充水府使有劳绩诸真君议曰便与游春台洒扫幽求恓惶拜乞却归故乡一真君曰卿在何处对曰在秦中又曰汝归乡何恋恋也幽求未答又曰使随吾来朱衣人指随西岳真君诸真君亦各下山并自有龙虎鸾凤朱鬛马龟鱼旛节羽旄等每真君有千余人履海面而行幽求亦操舟随西岳真君后自有便风迅速如电平明至一岛见真君上飞而去幽求舟为所限乃离舟上岛目送真君犹见旗节而渐没幽求方悔恨恸哭而迢迤上岛行乃望有人烟渐前就问云是明州又却喜归旧国幽求自是休粮常服茯苓好逰山水多在五岳永絶宦情矣【出博异志】
　　王太虚
　　东极真人王太虚居王屋山中咸通壬辰嵗王屋令王防夙志崇道常念黄庭经每欲自为注解而未了深之理但日诵五六千遍闻王屋小有洞天神仙之府求为王屋令欲结庐于其中冀时得游礼耳罢官乃絶粒咽气数月稍觉神旺身轻入洞屋誓不复返初行三二十里或寛广明朗或幽暗泥黑扪壁俯行经三五日忽坦然平阔峭崖倚空直拔万仞下有嵌室可坐数百人石牀案几俨若有人居之案上古经一轴未敢遂取稽首载拜言曰下土贱臣形浊气辄慕长生之道幸入洞天仰窥灵府是万刼良防今观上天遗迹玉案经不敢輙取愿真仙鉴祐许尘目一披篇卷则受罔极之恩良久叩头乞报应之兆忽有一人坐于案侧曰子其志乎缑氏仙裔聿能好道可以名列青简矣吾东极真人子之同姓也此黄庭寳经吾之所注使授于子复赠以桃核数斗曰此食之者白日飞行此核磨而服之不唯愈疾亦可延算子虽有志未可居此二十年期于兹山矣勉而勤之得道也言讫不复见防亦不敢久住防桃核与经而归磨服桃核身康无疾顔状益少人间因有传写东极真人所注黄庭经本矣【出仙传拾遗】
　　王子芝
　　王子芝字仙苗自云河南缑氏人常游京洛间耆老云五十年来见之状貌恒如四十许人莫知其甲子也好养气而嗜酒故蒲帅琅琊公重盈作镇之初年仙苗居于紫极宫王令待之甚厚又闻其嗜酒日以三榼饷之间日仙苗出遇一樵者荷担于宫门貌非常意甚异焉因市其薪厚偿厥直樵者得金亦不让而去子芝潜令人蹑其后以伺之樵者径趋酒肆尽饮以归他日复来子芝谓曰知子好酒吾有中令所饷醇醪偿子薪价可乎曰可廼饮之数盂因谓子芝是酒佳矣然殊不及解县石氏之醖也余适自彼来恨向者无侣不果尽于斯酌子芝因降阶执手与之拥鑪祈于樵者曰石氏芳醪可致否樵者颔之因命丹笔书一符置于火上烟未絶有一小竖立于前樵者之尔领尊师之仆挈此二榼但往石家取酒吾待与尊师一醉时既昏夜门已扃禁小竖谓芝仆曰可闭其目因撘其头人与酒壶偕出自门隙已及解县擕酒而还因与子芝共倾焉其甘醇郁烈非世所俦中宵樵者谓子芝曰已醉矣余召一客伴子饮可乎子芝曰诺复书一朱符置火上瞬息闻异香满室有一人来堂堂美须眉拖紫秉简揖樵者而坐引满两巡二壶且竭樵者烧一铁筯以授紫衣者云可去时东方明矣遂各执别樵者因谓子芝曰识向来人否少顷可造河渎庙视之子芝送樵者讫因过庙所覩夜来共饮者廼神耳铁筯之验宛然赵君郎中时在幕府目验此事文馆校书郎苏悦亦寓于中条甚熟踪迹其后子芝再遇樵仙别传修链之诀且为地仙矣【出神仙感遇传】
　　刘商
　　刘商彭城人也家于长安少好学强记精思攻文有胡笳十八拍盛行于世儿童妇女咸悉诵之进士擢第歴台省为郎性躭道术逢道士即师资之链丹服气靡不勤切每叹光隂甚促筋骸渐衰朝驰暮止但自劳苦浮荣世宦何益于已古贤皆隳官以求道多得度世幸毕婚嫁不为俗累岂劣于许远游哉由是以病免官道服东逰入广陵于城街逢一道士方卖药聚众极多所卖药人言颇有灵效众中间商目之相异乃罢药防手登楼以酒为劝道士所谈自秦汉厯代事皆如目覩商惊异师敬之复言神仙道术不可得也及暮商归侨止道士下楼闪然不见商益讶之商翌日又于城街访之道士仍卖药见商愈喜复挈上酒楼剧谈劝醉出一小药囊赠商并戏吟曰无事到扬州相防上酒楼药囊为赠别千载更何求商记其吟暮乃别去后商累寻之不复见也乃开囊视重纸裹一葫芦子得九粒药如麻粟依道士口诀吞之顿觉神爽不饥身轻飘然过江逰茅山久之复往宜兴张公洞当游之时爱罨画溪之景遂于胡父渚葺居于山中近樵者犹见之我刘郎中也而莫知所止已为地仙矣【出续仙传】















　　太平广记卷四十六
　　钦定四库全书
　　太平广记卷四十七
　　神仙四十七
　　唐宪宗皇帝　李球　　　　宋白
　　许栖岩　　　韦善俊
　　唐宪宗皇帝
　　唐宪宗好神仙不死之术元和五年内给事张惟则自新罗国廻云于海中泊山岛间忽闻鸡犬鸣吠似有烟火遂乘月闲步约及一二里则见花木楼台殿阁金户银关其中有数公子戴章甫冠衣紫霞衣吟啸自若惟则知其异遂请谒公子曰汝何所从来惟则具言其故公子曰唐皇帝乃吾友也当汝旋去愿为传语俄而命一青衣捧出金龟印以授惟则乃置之于寳匣复谓惟则曰致意皇帝惟则遂持之还舟中廻顾旧路悉无踪迹金龟印长五寸上黄金玉印面方一寸八分其曰凤芝龙木受命无疆惟则至京师即具以事上进宪宗曰朕前生岂非仙人乎及览金龟印叹异良久但不能谕其文耳因缄以紫泥玉鏁置于帐内其后往往见五色光可长丈余是月寝殿前连理树上生灵芝二株宛如龙鳯宪宗因叹曰鳯芝龙木宁非此兆乎时又有处士伊祁解缜髪童顔气息香洁常乘一黄牝马才三尺髙不防刍粟但饮醇酎不施缰辔惟以青氊借其背常游厯青兖间若与人欵曲话千百年事皆如目击帝知其异人遂令密诏入宫内馆于九华之室设紫茭之席饮龙膏之酒紫茭席类茭叶光软香静夏凉冬温龙膏酒黑如纯漆饮之令人神爽此本乌弋山离国所献也乌弋山离国已见班固西京传也帝每日亲自访问颇加敬仰而解鲁朴未尝娴人臣礼帝因问之曰先生春秋髙而顔色不老何也解曰臣家于海上种灵草食之故得然也即于衣间出三等药实为帝种于殿前一曰双麟芝二曰六合葵三曰万根藤双麟芝色褐一茎两穗穗形如麟头尾悉具其中有子如瑟瑟焉六合葵色红而叶类于茙葵始生六茎其上合为一株共生十二叶内出二十四花花如桃花而一朶千叶一叶六影其成实如相思子万根藤子一子而生万根枝叶皆碧钩连盘屈防一亩其状类芍药而蘂色殷红细如丝髪可长五六寸一朶之内不啻干茎亦谓之绛心藤灵草既成人乃莫见而解请帝自采饵之颇觉神验由是益加礼重焉遇西域有进美玉者一圆一方径各五寸光彩凝冷可鉴毛发时解方坐于帝前熟视之曰此一龙玉也一虎玉也惊而问曰何谓龙玉虎玉也解曰圆者龙也生于水中为龙所寳若投之于水必有霓虹出焉方者虎也生于岩谷为虎所寳若以虎毛拂之紫光迸逸而百兽摄服帝异其言遂令尝之各如所説询得玉之由使人曰一自渔者得一自猎者获帝因命取龙虎二玉以锦囊盛之于内府解将还东海亟请于帝未许之遇宫中刻木作海上三山丝绘华丽间以珠玉帝元日与解观之帝指蓬莱曰若非上仙朕无由得及是境解笑曰三岛咫尺谁曰难及臣虽无能试为陛下一逰以探物妍丑即踊体于空中渐觉微小俄而入于金银阙内左侧连声呼之竟不复有所见帝追思叹恨近成羸疹因号其山为藏真岛每诘旦于岛前焚鳯脑香以崇礼敬后旬日青州奏云解乘黄牝马过海矣
　　李球
