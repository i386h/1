<!-- { "loadSidebar": true } -->
　　麒麟客　　　王法进　　　维扬十友金可记　　　杨真伯
　　麒麟客
　　麒麟客者南阳张茂实客佣仆也茂实家于华山下唐大中初偶游洛中假仆于南市得一人焉其名曰王夐年可四十余佣作之月五百勤干无私出于深诚茍有可为不待指使茂实器之易其名曰大歴将倍其固辞其家益怜之居五年计酬尽一旦辞茂实曰夐本居山家业不薄适与厄防须佣作以禳之固非无资而卖力者今厄尽矣请从此辞茂实不测其言不敢留听之去日暮入白茂实曰感君恩宥深欲奉报夐家去此甚近其中景趣亦甚可观能相逐一游乎茂实喜曰何幸然不欲令家人知潜一游可乎夐曰甚易于是截竹杖长数尺其上书符授茂实曰君杖此入室称腹痛左右人悉令取药去后潜置竹于衾中抽身出来可也茂实从之夐喜曰君眞可游吾居者也相与南行一里余有黄头执青麒麟一赤文虎二候于道左茂实惊欲回避夐曰无苦但前行既到前夐乘麒麟茂实与黄头各乘一虎茂实惧不敢近曰夐相随请不须畏且此物人间之极俊者但试乘之遂慿而上稳不可言于是从之上仙掌峰越壑凌山举意而过殊不觉峻险如到三更计数百里矣下一山物众鲜松石可爱楼台宫观非世间所有将及门引者揖曰阿郎何来紫衣吏数百人罗拜道侧既入青衣数十人容色皆殊衣服鲜华不可名状各执乐器引拜遂于中堂宴食毕且命茂实坐夐入更衣返坐衣裳冠冕仪貌堂堂然实真仙之风度也其户阶闼屏帏茵褥之盛固非人世所有歌鸾舞鳯及诸声乐皆所未闻情意高逸不复思人寰之事欢极主人曰此乃仙居非世人所到以君宿縁合一到此故有逃厄之遇仙俗路殊尘静难杂君宜归修其心三五刼后当复相见夐比者尘缘将尽上界有名得遇太清眞人召入小有洞中示以九天之乐复令下指生死海波且曰乐虽难求苦亦易遣如为山者掬土增高不掬则止穿则陷夫升高者不上难而下易乎自是修习经六七刼乃证此身回视委骸积如山岳曰大海水半是吾宿世父母妻子别泣之泪然念念修之倐已一世形骸虽逺此不忘修致其功即亦非逺亦时有心逺气清一言而悟者勉之遗金百镒为营身之助复乘麒麟令黄头执之夐步送到家家人方环泣茂实投金于井中夐抽去竹杖令茂实潜卧衾中夐曰我当至蓬莱谒大仙伯明旦莲花峰上有防云车去我之乘也遂揖而去茂实忽呻吟众惊而问之茂实绐之曰初腹痛时忽若有人见召遂奄然耳不知其多少时也家人曰取药既回呼之不应已七日矣唯心头尚暖故未敛也明日望之莲花峰上果有防云遂弃官游名山后归出井中金与眷属再出游山后不知所在也【出续怪録】
　　王法进
　　王法进者劔州临津人也幼而好道家近古观虽无道士居之其嬉戏未尝轻侮于像设也十余岁有女冠自劔州歴外邑过其家父母以其慕道托女冠以保防之与授正一延生小箓名曰法进而专勤香火斋戒防持亦茹柏絶粒时有感降时三川饥俭斛防翔贵死者十五六多采野葛山芋以充饥忽三青童降于其庭谓法进曰上帝以汝夙禀仙骨归心精诚不忘于道勅我迎汝受事于上京也不觉腾空迳达大帝之所命以玉杯霞浆赐之徐谓曰人处三才之大体天地之和得人形生中土甚不易也天运四时之气地禀五形之秀生五谷百果以养于人而人不知天地养育之恩轻弃五谷厌舍丝麻使耕农之夫纺绩之妇身勤而不得饱力竭而不御寒徒施其劳曾无爱惜者斯固神明所责天地不佑矣近者地司岳渎所奏以世人厌掷五谷不贵衣食之本我已勅太华之府収五谷之神所种不成下民饥饿因示罚责以惩其心然旋奉太上慈旨以大道好生务先救物虽天地神明责之愚民不知其过所自固无懴请首原之路汝当为上宫侍童入侍天府今且令汝下归于世告喻下民使其悔罪寳爱农桑此亦汝之阴功也命侍女以灵寳清斋告谢天地仪一轴付之使传行于世曰令世人相率于幽山高静之所致斋悔谢一年再为之则宿罪可除谷父母之神为致丰衍矣龙虎之年复当召汝即今清斋天公告谢之法是也法进以天寳十二年壬辰遂复升天【出仙传拾遗】
　　维扬十友
　　维扬十友者皆家产麤丰守分知足不干禄位不贪货财慕知道者也相约为友若兄弟焉时海内大安民人胥悦遽以酒食为娯自乐其志始于一家周于十室率以为常忽有一老叟衣服滓弊气貌羸弱似贫窭不足之士也亦着麻衣领十人来以造其防众既适情亦皆悯之不加斥逐醉饱自去莫知所之一旦言于众曰余力困之士也幸众人许陪坐末不以为责今十人置宴皆得预之席既周毕亦愿力为一防以答厚恩约以他日愿得同往至期十友如其言相率以待凌晨贫叟果至相引徐步诣东塘郊外不觉为逺草莽中屋两三间倾侧欲摧引入其下有丐者数辈在焉皆是蓬髪鹑衣形状秽陋叟至丐者相顾而起墙立以俟其命叟令扫除舎下陈列籧篨布以菅席相邀环坐日既旰矣咸有饥色久之各以醯盐竹筯置于客前逡巡数辈共举一巨板如案长四五尺设于席中以油帊幕之十友相顾谓必济饥甚以为喜既撒油帊气燑燑然尚未可辨久而视之乃是蒸一童儿可十数歳已糜烂矣耳目手足半已堕落叟揖譲劝勉使众就食众深嫌之多托以饫饱亦有忿恚逃去都无肯食者叟纵意飡啖似有盈味食之不尽即命诸丐擎去令尽食之因谓诸人曰此所食者千歳人参也颇甚难求不可一遇吾得此物感诸公延遇之恩聊欲相报且食之者白日升天身为上仙众既不食其命也夫众惊异悔谢未及叟促问诸丐令食讫即来俄而丐者化为青童玉女幡葢导从与叟一时升天十友刳心追求更莫能见【出神仙感遇传】
　　金可记
　　金可记新罗人也宾贡进士性沉静好道不尚华侈或服气錬形自以为乐博学强记属文清丽美姿容举动言谈迥有中华之风俄擢第隐于终南山子午谷葺居怀隐逸之趣手植奇花异果极多常焚香静坐若有思念又诵道德及诸仙经不辍后三年思归本国航海而去复来衣道服却入终南务行阴德人有所求初无阻拒精勤为事人不可偕也唐大中十一年十二月忽上表言臣奉玉皇诏为英文台侍郎明年二月二十五日当上升时宣宗极以为异遣中使征入内固辞不就又求玉皇诏辞以为别仙所掌不留人间遂赐宫女四人香药金防又遣中使二人专伏侍者可记独居静室宫女中使多不接近每夜闻室内常有客谈笑声中使窃窥之但见仙官仙女各坐龙鳯之上俨然相对复有侍衞非少而宫女中使不敢辄惊二月二十五日春景妍媚花卉烂漫果有五云唳翔鸾白鹄笙箫金石羽盖琼轮幡幢满空仙仗极众升天而去朝列士庶观者塡隘山谷莫不瞻礼叹异【出续仙传】
　　杨眞伯
　　农杨眞伯幼有文性耽翫书史以至忘寝食父母不能禁止时或夺其脂烛匿其诗书真伯颇以为患遂逃过洪饶间于精舎空院肄习半年余中秋夜习读次可二更已来忽有人扣学窓牖间真伯淫于典籍不知也俄然有人启扉而入乃一防鬟青衣言曰女郎久栖幽隐服气茹芝多往来洞庭云水间知君子近至此又骨气清净志操坚白愿尽欵曲真伯殊不应青衣自返三更后闻户外珩璜环佩之声异香芳馥俄而青衣报女郎且至年可二八冠碧云鳯翼冠衣紫云霞日月衣精光射人逡巡就坐眞伯殊不顾问一言久之于真伯案取砚青衣荐牋女郎书札数行防然而去眞伯因起乃视其所留诗曰君子竟执逆无由达诚素明月海上山秋风独归去其后亦不知女郎是何人也岂非洞庭诸仙乎观其诗思岂人间之言欤【出博异志】










　　太平广记巻五十三
　　钦定四库全书
　　太平广记卷五十四
　　神仙五十四
　　韩愈外甥　　刘防　　　　卢钧
　　薛逢　　　　费冠卿　　　沈彬
　　韩愈外甥
　　唐吏部侍郎韩愈外甥忘其名姓幼而落拓不读书好饮酒弱冠往洛下省骨肉乃慕云水不归仅二十年杳絶音信元和中忽归长安知识阘茸衣服滓敝行止乖角吏部以久不相见容而恕之一见之后令于学院中与诸表话论不近诗书殊若土偶唯与小臧赌愽或廐中醉卧三日五日或出宿于外吏部惧其犯禁陷法时或朂之暇日偶见问其所长云善卓钱锅子试令为之植一鐡条尺余百步内卓三百六十钱一一穿之无差失者书亦旋有词句以资笑乐又于五十步内防钩草天下太平字防画极工又能于炉中累三十斤炭支三日火火势常炽日满乃消吏部甚奇之问其修道则机清话该博真理神仙中事无不详究因说小伎云能染花红者可使碧或一朶具五色皆可致之是年秋与吏部后堂前染白牡丹一丛云来春必作含棱碧色内合有金含棱红间晕者四面各合有一朶五色者自劚其根下置药而后栽培之俟春为验无何潜去不知所之是岁上迎佛骨于鳯翔御楼观之一城之人忘业废食吏部上表直谏忤旨出为潮州刺史至商山泥滑雪深颇怀鬰郁忽见是甥迎马首而立拜起劳问扶镫接辔意甚慇懃至翌日雪霁送至邓州乃白吏部曰某师在此不得逺去将入扈倚帝峰矣吏部惊异其言问其师即洪崖先生也东园公方使柔金水玉作九华丹火候精微难于暂舍吏部加敬曰神仙可致乎至道可求乎曰得之在心失之亦心校功铨善黜陟之严仿王禁也某他日复当起居请从此逝吏部为五十六字诗以别之曰一封朝奏九重天夕贬潮阳路八千本为圣朝除弊事岂将衰朽惜残年云横秦岭家何在雪拥蓝关马不前知汝逺来应有意好収吾骨瘴江边与诗讫挥涕而别行入林谷其速如飞明年春牡丹花开数朶花色一如其说但每一叶花中有楷书十四字曰云横秦岭家何处雪拥蓝关马不前书势精能人工所不及非神仙得道立见先知何以及于此也或云其后吏部复见之亦得其月华度世之道而迹未显尔【出仙传拾遗】
　　刘防
　　刘防【音潜】小字宜哥唐宰相瞻之兄也防家贫好道尝有道士经其家见防异之乃问知道否曰知之某性饶俗气业应未净遽可强学邪道士曰能相师乎防曰何敢于是师事之道士命防曰山栖求道无必裹巾防遂丫髻布衣随道士入罗浮山初防与瞻俱读书为文而防性唯高上瞻情慕荣达防尝谓瞻曰鄙必不第则逸于山野尔得第则劳于尘俗竟不及于鄙也然慎于富贵四十年后当验矣瞻曰神仙遐逺难求秦皇汉武非不区区也廊庙咫尺易致马周张嘉贞可以继踵矣自后防愈精思于道乃隐于罗浮瞻进士登科屡歴清显及升辅相颇着调爕之称俄谪日南行次广州朝台泊舟江滨忽有丫角布衣少年冲暴雨而来衣履不湿云欲见瞻左右皆讶乃诘之但言宜哥来也以白瞻问形状具以对瞻惊叹乃迎入见之防顔貌可二十来瞻以皤然衰朽方为逐臣悲喜不胜防复勉之曰与予为兄弟手足所痛曩日之言今四十年矣瞻亦感叹谓防曰可复修之否防曰身邀荣宠职和阴阳用心动静能无损乎自非茅家阿兄已升天仙讵能救尔今唯来相别非来相救也于是同舟行别话平生隔濶之事一夕失防所在今罗浮山中时有见者瞻遂南适殁于贬所矣【出续仙传】
　　卢钧
