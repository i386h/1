<!-- { "loadSidebar": true } -->
　　梁张僧繇呉人也天监中爲武陵王国将军呉兴太守武帝修饰佛寺多命僧繇画之时诸王在外武帝思之遣僧繇写仪形对之如面也江陵天皇寺明帝置内有栢堂僧繇画卢舍那像及仲尼十哲帝怪问释门内如何画孔圣僧繇曰后当頼此耳及后周灭佛法焚天下寺防独此殿有宣尼像乃不毁拆又金陵安乐寺画四龙不防眼睛毎云防之即飞去人以为妄诞因请防之须防雷电破壁二龙乘云腾上天未防睛者见在初呉曹不兴图青溪龙僧繇见而鄙之乃广其像于龙泉亭其画留在秘阁时未之重至太清中雷震龙泉亭遂失其壁方知神妙云又画天竺二胡僧因侯景乱散拆为二一僧为唐右常侍陆坚所寳坚疾笃梦胡僧告云我有同侣离拆多年今在洛阳李家若求合之当以法力助君陆以钱帛求于其处果购得之疾亦寻愈刘长卿为记述之其张画所有感不可具载【出名画记】
　　又润州兴国寺苦鸠鸽栖梁上秽污尊容僧繇乃东壁上画一鹰西壁上画一鹞皆侧首向檐外看自是鸠鸽等不复敢来【出朝野佥载】
　　髙孝珩
　　北齐髙孝珩世宗第二子封广宁郡王尚书大司徒同州牧博渉多才艺尝于廰壁画苍鹰观者疑其真鸠雀不敢近又画朝士图当时妙绝为周师所虏授开府封县侯孝珩亦善音律周武宴齐君君臣自弹琵琶命孝珩吹笛【出名画记】
　　杨子华
　　北齐杨子华世祖时任直阁将军员外散骑侍郎常画马于壁夜闻啼齧长鸣如索水草声图龙于素舒之辄云气萦集世祖重之使居禁中天下号为画圣非有诏不得与外人画时有王子冲善棊通神号为二绝【出名画记】
　　刘杀
　　北齐刘杀与杨子华同时世祖俱重之画鬬雀于壁间帝见之以为生拂之方觉常在禁中锡赉巨万任梁州刺史名见北齐书【出名画记】
　　郑法士
　　隋田杨与郑法士同于京师光明寺画小塔郑图东壁北壁田图西壁南壁杨画外邉四面是称三绝杨以簟蔽画处郑窃观之谓杨曰卿画终不可学何劳障蔽郑托以婚姻有对门之好又求杨画夲杨引郑至朝堂指以宫阙衣冠人马车乘曰此是吾之画夲也由是郑深伏光明寺改为大云寺在长安懐逺里也【出名画记】
　　阎立德
　　唐贞观三年东蛮谢元深入朝冠乌熊皮冠以金络额毛帔以裳为行縢着履中书侍郎顔师古奏言昔周武王治致太平逺国归欵周史乃集其事为王曾篇今圣德所及万国来朝卉服鸟章俱集京邸实可图写贻于后以彰懐逺之德从之乃命立德等图画之又赵郡李嗣真论画其上品之第三序右相博陵子阎立夲洎其兄工部尚书大安公立德之画曰大安博陵难兄难弟自江右陆谢云亡北朝子华长逝象人之妙实为中兴至如万国来庭奉涂山之玉帛百蛮朝贡接应门之序位折旋矩规端簪奉笏之仪魁诡谲怪鼻饮头飞之俗莫不尽该豪末备得精神【出谈賔録】
　　阎立夲
　　唐太宗朝官位至重与兄立德齐名尝奉诏写太宗真容后有佳手写于都观东殿前间以镇九五冈之气犹可以仰神武之英威也立德创职贡图异方人物诡怪之状立夲画国王粉夲在人间昔南北两朝名手不足过也时南山有猛兽害人太宗使骁勇者捕之不得虢王元鳯忠义奋发自往取之一箭而毙太宗壮之使立夲图状鞍马仆从皆写其真无不惊服其能有秦府十八学士淩烟阁功臣等图亦辉映前古唯职贡卤簿等图与立德同制之俗慈恩画功臣杂手成色不见其踪其人物鞍马冠冕车服皆神也李嗣真云师郑法士实亦过之后有王知慎师范甚有笔力阎画神品【出唐画断】
　　太宗尝与侍臣泛春苑池中有异鸟随波容与太宗撃赏数四诏座者为咏召阎立夲写之阁外呼云画师阎立夲时为主爵郎中奔走流汗俯临池侧手挥丹青不堪愧赧既而戒其子曰吾少好读书幸免墙面缘情染翰颇及侪流唯以丹青见知躬厮养之务辱莫大焉汝宜深戒勿习此也至高宗朝阎立夲为右丞相姜恪以邉将立功为左相又以年饥放国子学生归又限令史通一经时人为之语曰左相宣威沙漠右相驰誉丹青三馆学生放散五台令史经明【出大唐新语】
　　立夲家代善画至荆州视张僧繇旧迹曰定虚得名耳明日又往曰犹是近代佳手明日又往曰名下定无虚士坐卧观之留宿其下十日不能去【出大唐新语】
　　又梁张僧繇作醉僧图道士每以此嘲僧羣僧耻之于是聚钱数十万货阎立夲作醉道士图今并于代【岀国史纂异】
　　薛稷
　　天后朝位至少保文章学术名冠当时学书师褚河南时阎立本擅画名稷每画踪阎令秘书省有画时号一绝曾旅游新安郡遇李白因留连书永安寺额兼画西方像一壁笔力潇洒风姿逸发曹张之亚也二妙之迹李翰林题赞见在又闻蜀郡多有画诸佛菩萨青牛之像并居神品【出唐画断】
　　尉迟乙僧
　　唐尉迟乙僧土火罗国胡人也贞观初其国王以丹青巧妙荐之阙下云其国尚有兄甲僧未有见其画踪乙僧今慈恩寺塔前面中间功德义凹垤花西面中间千手千眼菩萨精妙之极光宅寺七寳台后面画防魔像千怪万状实竒踪也然其画功德人物花草皆是外国之象无中华礼乐威仪之德【出唐画断】
　　王维
　　唐王右丞维家于蓝田玉山游止辋川兄弟以科名文学冠绝当代故时称朝廷左相笔天下右丞诗者也其画山水松石踪似呉生而风标特出今京都千福寺西塔院有掩障一画枫戍一图辋川山谷郁盘云水飞动意出尘外怪生笔端常自题诗云夙世谬词客前身应画师其自也如此慈恩寺东院与毕庻子郑广文各画一小壁时号三绝故庾右丞宅有壁图山水兼题记亦当时之妙也山水松石妙臻上品【出唐画断】
　　又维尝至招国坊庾敬休宅见屋壁有画奏乐图维熟视而笑或问其故维曰此霓裳羽衣曲第三叠第一拍好事者集乐工验之无一差者【出国史补】
　　李思训
　　唐开元中诸卫将军李思训子昭道为中舍俱得山水之妙时人云大李将军小李将军是也思训格品高竒山川妙绝鸟兽草木皆其能中舍之图山水鸟兽甚多防巧智思笔力不及也天寳中宗召思训画大同殿壁兼掩障异日因奏对诏云卿所画掩障夜闻水声通神之佳手国朝山水第一思训神品昭道妙上品【出唐画断】
　　韩干
　　唐韩干京兆人也唐宗天寳中召入供奉上令师陈闳画马怪其不同诏因诘之奏云臣自有师陛下内厩马皆臣之师也上甚异之其后果能状飞龙之质尽喷玉之竒九方之识既精伯乐之相乃备且古之画马有周穆王八骏图国朝阎立夲画马似模展郑多见筋骨皆擅一时之名未有希代之妙开元后四海清平外域名马重译累至然而砂碛且遥蹄甲多薄宗遂择其良者与中国之骏同颁马政自此内厩有飞黄照夜浮云五方之乘竒毛异状筋骨既同蹄甲皆厚驾御歴险若轝辇之安驰骤应心中韶頀之节是以陈闳貌之于前韩干继之于后写渥洼之状不在水中移騕褭之形出于天上韩故居神品陈兼写真居妙品上寳应寺三门神西院北方天王佛殿前面菩萨西院佛像寳圣寺北院二十四圣等皆其踪也画马髙防菩萨西院神等神品【出唐画断】
　　又干闲居之际忽有一人朱衣冠而至干问曰何得及此对曰我使也闻君善图良马愿赐一匹干立画焚之数日因出有人揖而谢曰君惠骏足免为山川防渉之劳亦有以酬効明日有人送素缣百疋不知其来干収而用之【出独异志】
　　建中初曾有人牵马访医称马患脚以二千求治其马毛色骨相马医未尝见笑曰君马酷似韩干所画者真马中固无也因请马主绕市门一匝马医随之忽值韩干干亦惊曰真是吾设色者乃知随意所匠必冥防所肖也遂摩挲马若蹶因损前足干心异之至舍视其所画马夲脚有一防黑缺方知画通矣马医所获钱用歴数年乃成泥钱【出酉阳杂俎】


　　太平广记卷二百十一
　　钦定四库全书
　　太平广记卷二百十二
　　画三
　　吴道　　　冯绍正　　　张藻
　　陈闳　　　　韦无忝　　　卢棱伽
　　毕宏　　　　浄域寺　　　资圣寺
　　老君庙　　　金桥图　　　崔圎壁
　　吴道
　　唐吴道字道子阳翟人也少孤贫天授之性年未弱冠穷丹青之妙浪迹东洛宗知其名召入供奉大畧宗师张僧繇千变万状纵横过之两都寺观图画墙壁四十余间变像即同人相诡状无一同者其见在为人所覩之妙者上都兴唐侍御注金刚经院兼自题经文慈恩寺防前面文殊普贤西面降魔盘龙等又小殿前门菩萨景公寺地狱帝释龙神永夀寺中三门两神皆妙絶当时朱景云有旧家人尹老年八十余尝云见吴生画中门内神圎光最在后一笔成当时坊市老幼日数百人竞候观之防阑施钱帛与之齐及下笔之时望者如堵风落电转规成月圎諠呼之声惊动坊邑或谓之神也又景公寺老僧纵云吴生画此地狱变成之后都人咸观皆惧罪修善两市屠沽鱼肉不售又开元中驾幸东洛吴生与裴旻张旭相遇各陈所能裴劒舞一曲张书一壁吴画一壁都邑人士一日之中获覩三絶又画元庙五圣千官宫殿冠冕势倾云龙心若造化故杜贠外甫诗云妙絶动宫墙也又宗天宝中忽思蜀中嘉陵江山水遂假吴生驿递令往冩貎及回日帝问其状奏云臣无粉本并记在心遣于大同殿图之嘉陵江三百里山水一日而毕时有李将军山水擅名亦画大同殿壁数月方毕宗云李思训数月之功吴道一日之迹皆极其妙也又画殿内五龙鳞甲飞动每欲大雨即生烟雾吴生常持金刚经自此识本身当天宝中有杨庭光与之齐名潜画吴生真于讲席众人之中引吴观之一见便惊语庭光云老夫衰丑何用图之因斯叹伏其画人物佛像鬼神禽兽山水台殿草木皆神妙也国朝第一张懐瓘云吴生画张僧繇后身斯言当矣【出唐画断】
　　又开元中将军裴旻居母防诣道子请于东都天宫寺画神鬼数壁以资防助道子答曰废画已乆若将军有意为吾纒结舞劒一曲庶因猛励获通幽防旻于是脱去缞服若常时装饰走马如飞左旋右抽掷劒入云髙数十丈若电光下射旻引手执鞘承之劒透室而入观者数千百人无不惊栗道子于是援毫图壁防然风起为天下之壮观道子平生所画得意无出于此【出独异志】又道子访僧请茶僧不加礼遂请笔砚于壁上画驴一头而去一夜僧房家具并踏破被恼乱不可堪僧知是道子恳邀到院祈求乃涂却画处【出卢氏杂説】
　　又西明慈恩多名画慈恩防前壁有湿耳狮子趺心花为时所重圣善敬爱亦有古画圣善木防院多郑广文画并书敬爱山亭院有雉尾真砂于上有进士房鲁题名处后有人题诗曰姚家新壻是房郎未解芳顔意欲狂见説正调穿羽箭莫教射破寺家墙寺西北角有病龙院并吴画【出卢氏杂説】
　　冯绍正
　　唐开元闗辅大旱京师阙雨尤甚亟命大臣遍祷于山泽间而无感应上于龙池新剏一殿因召少府监冯绍正令于四壁各图一龙绍正乃先于西壁画素龙竒状蜿蜒如欲振跃绘事未半风云随笔而生上及从官于壁下观之鳞甲皆湿设色未终有白气檐庑间出入于池中波涛汹涌雷电随起侍御数百人皆见白龙自波际乘云气而上俄顷隂云四布风雨作不终日而甘泽遍于畿内【出明皇杂録】
　　张藻
