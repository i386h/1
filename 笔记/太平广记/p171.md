<!-- { "loadSidebar": true } -->
　　唐潞州节度使薛嵩家青衣红线者善弹阮咸又通经史嵩乃俾掌其牋表号曰内记室时军中大宴红线谓嵩曰羯皷之声颇甚悲切其击者必有事也嵩素晓音律曰如汝所言乃召而问之云某妻昨夜身亡不敢求假嵩遽放归是时至德之后两河未寕以淦阳爲镇命嵩固守控压山东杀伤之余军府草创朝廷命嵩遣女嫁魏博节度使田承嗣男又遣嵩男娶滑亳节度使令狐章女三镇交爲姻娅使使日浃徃来而田承嗣常患肺气遇増剧每曰我若移镇山东纳其凉冷可以延数年之命乃募军中武勇十倍者得三千人号外宅男而厚其防飬常令三百人夜直州宅卜选良日将并潞州嵩闻之日夜忧闷咄咄自语计无所出时夜漏将传辕门已闭杖防庭际唯红线从焉红线曰主自一月不遑寝食意有所属岂非隣境乎嵩曰事系安危非尔能料红线曰某诚贱品亦能觧主忧者嵩闻此语异乃曰我知汝是异人我暗昧也遂具告其事曰我承祖父遗业受国家重恩一旦失其疆土即数百年勲伐尽矣红线曰此易与耳不足劳主忧焉暂放某一到魏城观其形势觇其有无今一更首途二更可以复命请先定一走马使具寒暄书其他即待某却廻也嵩曰然事或不济反速其祸又如之何红线曰某之此行无不济也乃入闱房其行具乃梳乌蛮髻贯金雀钗衣紫绣短袍系青丝轻履胷前佩龙文匕首额上书太乙神名再拜而行倐忽不见嵩乃返身闭户背烛危坐常时饮酒不过数合是夕举觞十余不醉忽闻晓角吟风一叶坠露而红线廻矣嵩喜而慰劳曰事谐否红线曰不敢辱命又问曰无伤杀否曰不至是但取牀头金合爲信耳红线曰某子夜前二刻即逹魏城凡歴数门遂及寝所闻外宅儿止于房廊睡声雷动见中军士卒徒歩于庭呌风生乃发其左扉抵其寝帐田亲家翁止于帐内皷跌酣眠头枕文犀髻包黄縠枕前露七星劔剑前仰开一金合合内书生身甲子与北斗神名复以名香羙珠覆其上然则威玉帐讵知心豁于前生熟寝兰堂不觉命悬于手下寜劳擒纵只益伤嗟时则蜡炬烟防炉香烬委侍人四布兵噐交罗或头触屏风鼾而亸者或手持巾拂寝而伸者某乃防其簮珥縻其襦裳如病如醒皆不能寤遂持金合以归出魏城西门见铜台髙掲漳水东流晨鸡动野斜月在林忿徃喜还顿忘于行役感知酧德聊副于依归所以当夜漏三时徃返七百里入危一道经过五六城冀减主忧敢言其苦嵩乃发使入魏遗田承嗣书曰昨夜有客从魏中来云自元帅牀头获一金合不敢留驻谨却封纳专使星驰夜半方到见捜捕金合一军忧疑使者以马棰挝门非时请见承嗣遽出使者乃以金合授之捧承之时惊怛絶倒遂留使者止于宅中狎以宴私多其赐赉明日专遣使赍帛三万匹名马二百匹杂珍异等以献于嵩曰某之首领系在恩私便冝知过自新不复更贻伊戚专膺指使敢议亲姻彼当捧毂后车来在麾鞭前马所置纪纲外宅儿者本防他盗亦非异图今并脱其甲裳放归田畆矣由是一两个月内河北河南信使交至忽一日红线辞去嵩曰汝生我家今欲安徃又方頼于汝岂可议行红线曰某前本男子游学江湖间读神农药书而救世人灾患时里有孕妇忽患蛊症某以芫花酒下之妇人与腹中二子俱毙是某一举杀其三人隂律见诛降为女子使身居贱气禀凡俚幸生于公家今十九年矣身厌罗绮口穷甘鲜宠侍有加荣亦甚矣况国家建极庆且无疆此即违天理当尽弭昨徃魏以是报恩今两地保其城池万人全其性命使乱臣知惧列士谋安在某一妇人功亦不小固可赎其前罪还其本形便当遁迹尘中栖心物外澄清一气生死长存嵩曰不然以千金为居山之所红线曰事关来世安可预谋嵩知不可留乃广为饯别悉集賔友夜宴中堂嵩以歌送红线酒请座客冷朝阳为词词曰采菱歌怨木兰舟送客魂消百尺楼还似洛妃乗雾去碧天无际水空流歌竟嵩不胜其悲红线拜且泣因伪醉离席遂亡所在【出甘泽謡】
　　胡证
　　唐尚书胡证质状魁伟膂力絶人与晋公裴度同年常狎游为两军力人十许辈凌轹势甚危窘度潜遣一介求救于证证衣皂貂金带突门而入诸力士睨之失色证饮后到酒一举三钟不啻数升杯盘无余沥逡巡主人上灯证起取鐡灯防摘去枝叶而合其跗横置膝上谓众人曰鄙夫请非次改令凡二钟引满一遍三防酒须尽仍不得有滴沥犯令者一鐡跻【自谓灯防】证复一举三钟次及一角觝者三防三遍酒未能尽淋漓殆至并座证举跻将击之众恶皆起设拜叩头乞命呼为神人证曰防辈敢尔乞命赦汝破命叱之令去【出摭言】
　　冯燕
　　唐冯燕者魏豪人父祖无闻名燕少时意气任侠专爲击毬鬪鸡戱魏市有争财殴者燕闻之搏杀不平遂沈匿田间官捕急遂亡滑益与滑军中少年鸡毬相得时相国贾耽镇滑知燕材留属军中他日出行里中见户旁妇人翳防而望者色甚冶使人熟其意遂室之其夫滑将张婴从其饮燕因得间复偃寝中拒寝户婴还妻开户纳婴以裾蔽燕燕卑歩就蔽转匿户扇后而巾堕枕下与佩刀近婴醉目瞑燕指巾令其妻取妻即以刀授燕燕熟视断其颈遂持巾去明旦婴起见妻杀死愕然欲出自白婴隣以为真婴杀留之趣告妻党皆来曰常嫉殴吾女廼诬以过失今复贼杀之矣安得他事即他杀而得独存耶共持婴百余笞遂不能言官収系杀人罪莫有辩者彊伏其辜司法官与小吏持朴者数十人将婴就市看者团围千余人有一人排看者来呼曰且无令不辜死者吾窃其妻而又杀之当系我吏执自言人乃燕也与燕俱见耽尽以状对耽乃状闻请归其印以赎燕死上之下诏凡滑城死罪者皆免【出沈亚之冯燕传】
　　京西店老人
　　唐韦行规自言少时游京西暮至店中更欲前进店有老人方工作谓曰客勿夜行此中多盗韦曰某留心弧矢无所患也因行数十里天黒有人起草中尾之韦叱不应连发矢中之复不退矢尽韦惧奔焉有项风雷总至韦下马负一大树见空中有电光相逐如鞫杖势渐逼树杪觉物纷纷堕其前韦视之乃木札也须臾积札埋至膝韦惊惧投弓矢仰空中乞命拜数十电光渐髙而灭风雷亦息韦顾大树枝尽矣鞍防已失遂返前店见老人方篐桶韦意其异人也拜而且谢老人笑曰客勿恃弓矢湏知劔术引韦入后院指鞍防言却领取聊相试耳又出桶板一片昨夜之箭悉中其上韦请役力承事不许防露击劔事韦亦得一二焉【出酉阳杂爼】
　　兰陵老人
　　唐黎干为京兆尹时曲江涂龙祈雨观者数千黎至独有老人植杖不避干怒杖之如击鞔革掉臂而去疑其非常人命坊老卒寻之至兰陵里之南入小门大言曰我困辱甚可具汤也坊卒遽返白大惧因衣壊服与坊卒至其处时已昏黒坊卒直入通之官阀唯而趋入拜伏曰向迷丈人物色罪当十死老人惊曰谁引尹来此即牵上阶知可以理夺徐曰某为京尹尹威稍损则失官政丈人埋形杂迹非证慧眼不能知也若以此罪人是钓人以名则非义士之心也老人笑曰老夫过乃具酒设席于地招坊卒令坐夜深语及飬生言约理辩转敬惧因曰老夫有一技请为尹设遂入良乆紫衣朱鬕拥剑长短七口舞于中庭迭跃挥霍光电激或横若掣帛旋若规火有短剑二尺余时时及之袵叩头股栗食顷掷剑植地如北斗状顾曰向试尹胆气拜曰今日已后性命丈人所赐乞役左右老人曰尹骨相无道气非可遽授别日更相顾也揖而入归气色如病临镜方觉须刜落寸余翌日复徃室已空矣【出酉阳杂爼】
　　卢生
　　唐元和中江淮有唐山人者渉猎史传好道常居名山自言善缩锡颇有师之者后于楚州逆旅遇一卢生意气相合卢亦语及炉火称唐族乃外氏遂呼唐为舅唐不能相舍因邀同之南岳卢亦言亲故在阳羡将访之今且贪舅山林之程也中途止一兰若夜半语笑方酣卢曰知舅善缩锡可以梗槩语之唐笑曰某数十年重趼从师秖得此术岂可轻道耶卢复祈之不已唐辞以师授有时日可逹岳中相传卢因作色舅今夕须传勿等闲也唐责之某与公风马牛耳不意盱眙相遇实慕君子何至驺卒不若也卢攘臂瞑目盻之良乆曰某刺客也如不得舅将死于此因懐中探乌韦嚢出匕首刃势如偃月执火前熨斗削之如扎唐惧具述卢乃笑语唐曰几悮杀舅此术十得五六方谢曰某师仙也令某等十人索天下妄传黄白术者杀之至添金缩锡传者亦死某乆得乘蹻之道者因拱揖唐忽失所在唐自后遇道流輙陈此事戒之【出酉阳杂爼】
　　义侠
　　顷有仕人为畿尉常任贼曹有一贼系械狱未具此官独坐防上忽告曰某非贼颇非常軰公若脱我之罪奉报有日此公视状貌不羣词采挺防意已许之佯为不诺夜后密呼狱吏放之仍令狱吏逃窜既明狱中失囚狱吏又走府司谴罸而已后官满数年客游亦甚覊旅至一县忽闻县令与所放囚姓名同徃谒之令通姓字此宰惊惧遂出迎拜即所放者也因留防中与对榻而寝欢洽旬余其宰不入宅忽一日归宅此客遂如厠厠与令宅惟隔一墙客于厠室闻宰妻问曰公有何客经于十日不入宰曰某得此人大恩性命昔在他手乃至今日未知何报妻曰公岂不闻大恩不报何不看时机爲令不语乆之乃曰君言是矣此客闻已归告奴仆乘马便走衣服悉弃于防中至夜已行五六十里出县界止宿村店仆从但怪奔走不知何故比人歇定乃言此贼负心之状言讫吁嗟奴仆悉涕泣之次忽牀下一人持匕首出立此客大惧乃曰我义士也宰使我来取君头闻説方知此宰负心不然枉杀贤士吾义不舍此人也公且勿睡少顷与君取此宰头以雪公此人怕惧愧谢此客持劔出门如飞二更已至呼曰贼首至命火之乃令头也剑客辞诀不知所之【出原化记】



　　太平广记卷一百九十五
　　钦定四库全书
　　太平广记卷一百九十六
　　豪侠四
　　田膨郎　　　宣慈寺门子　李夀
　　潘将军　　　贾人妻　　　荆十三娘
　　许寂　　　　丁秀才
　　田膨郎
