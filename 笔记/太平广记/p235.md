<!-- { "loadSidebar": true } -->
　　来俊臣侯思止王宏义郭霸等数十人爲推官俊臣父操与乡人蔡本善本与操摴蒱本钱数十万本无以酧遂将其妻冯折及至操家已有娠而产俊臣于禾州犯盗遂因密告则天以为忠累拜侍御史按制狱无不会意拜左台中丞道路以目与侯思止等以告事为罗织则天于丽景门侧别置推院令俊臣等按之但入新开门百不全一宏义戏为例竟门俊臣与其党朱南山等造罗织经一卷每鞫囚无轻重先以醋灌鼻禁地牢中以火围绕绝其粮多抽衣絮以啗之将有赦必先尽杀其囚又作大枷凡十【一曰定百脉二曰喘不得三曰突地吼四曰着即承五曰失魂胆六曰实同反七曰反是实八曰死猪愁九曰求得死十曰求破家】遭其枷者闷转于地莫不自诬则天尤赏之朝士每入朝多与妻子诀别及禁狄仁杰仁杰置书于绵衣中请狱吏付家人家人得之讼于则天则天令验之果寃问仁杰何以自诬对曰不承反即已死于枷棒矣俊臣后坐赃御史劾之除殿中丞又拜中丞复坐赃出爲同州参军夺同列参军妻旋爲合宫尉又拜洛阳令复图西番酋长阿史那斛瑟罗婢称其谋反其党面诣阙讼之得免将告诸武太平公主乃反爲其所发弃市人竞脔其肉中宗诏酷吏并配流远恶处子孙不得仕进周兴累爲司刑少卿上疏请除李家属籍后徙岭表爲仇人所杀傅游艺除左补阙上书言武氏合革命拜给事中又爲鸾台平章事天授元年改姓武氏梦登湛露殿陈于所亲及事发伏诛游艺一年内青緑绯紫皆遍转号爲四时仕宦请则天置六道使死后竟从其言于是万国俊丘神勣皆酷虐思止告舒王元名反授逰击将军初元礼教思止上必问侯大不识字但云獬豸岂识字只能触邪果问而对则天大悦授左台侍御史又教上问要宅得赐没官者但云臣恶其名不愿居止上又悦尝按魏元忠曰急承白司马不然吃孟青孟青者姓孟名青即杀琅琊王冲者也白司马坂名思止庸奴常以此语吓元忠元忠不挠思止以其拒制命倒曵之元忠曰我如乘恶驴而坠爲镫所挂思止又怒欲奏斩之元忠曰汝爲御史须识礼数若要元忠头便将去何必以锯截将思止惊悚与之坐思止言音不正霍献可笑之思止怒奏之则天知亦大笑时俊臣逼娶太原王庆説女思止亦奏娶赵郡李自挹女昭德抚掌谓诸宰相曰徃年来俊臣贼刼王庆説女已大辱国今此奴又谓索李自挹女无乃又辱乎竟爲昭德榜杀万国俊按岭南流人三百余人拥于水次一时杀之来子珣除右台监察时朝士有不着靴而朝者必弹之曰臣闻束立于朝举朝大噱后赐武氏家臣多按制狱常衣锦半臂郭霸应革命举爲监察又爲侍御史见则天曰徃年征徐敬业臣愿抽其筋食其肉饮其血绝其髓上大悦人呼爲郭四其御史大夫魏元忠患病霸请尝其粪元忠不许竟尝之曰其味苦病即愈元忠以其佞大恶之尝推芳州刺史索思微微不胜其捶拷而死后屡见思微遂设斋转经俄见思微止于庭曰汝陷我今来取汝霸恐惧遂自刳腹而卒时洛桥初成人便之则天问人曰外有何好事舍人张元一素滑稽曰喜洛桥成幸郭霸死【出神异经】
　　杨务亷
　　唐杨务亷孝和时造长宁安乐宅仓库成特授将作大匠坐赃数千万免官又上章奏开陜州三门凿山烧石岩侧施栈道牵船河流湍急所顾夫并未与价茍牵绳一断栈梁一绝则朴杀数十人取顾夫钱籴米充数即注夫逃走下本贯禁父母妻子其牵船夫皆令系二鈲于胷皆落栈着石百无一存道路悲号声动山谷皆称杨务亷爲人妖天生此妖以破残百姓【出朝野佥载】
　　李全交
　　唐监察御史李全交等以罗织酷虐爲业台中号爲人头罗刹殿中王旭号爲面夜叉讯囚引枷柄向前名爲驴驹防橛缚枷头着树名曰犊子悬车两手捧枷累砖于上号爲仙人献果立髙木之上枷柄向后抅之名玉女登梯拷郴州典廖福司门令史张性并求神狐魅皆遣唤作凤证蛇成龙也【出朝野佥载】





　　太平广记卷二百六十八
<子部,小说家类,异闻之属,太平广记>
　　钦定四库全书
　　太平广记卷二百六十九
　　酷暴三
　　胡元礼　　　诬刘如璿恶党
　　宋昱韦儇　　萧頴士　　　李希烈
　　卢　　　　襄様节度　　史牟
　　李绅　　　　胡淛　　　　韦公干
　　赵思绾　　　安道进
　　胡元礼
　　唐胡元礼定城人也进士擢第累授洛阳尉则天朝右台员外监察寻即眞加朝请大夫丁忧免起复寻检校秋官中累迁司刑少卿滑州刺史广州都督性残忍深刻不可以情祈时李日知任司刑丞毎按狱务从寛元礼屡折之日知终不易尝出一死囚元礼欲判杀之与日知徃复至于再三元礼怒命府吏谓曰元礼不离刑曹此囚无活法日知命报曰日知不离刑曹此囚无死法竟以两状申日知果时人忌元礼之苛刻尝于宣仁门外爲寃家罗辱于泥中幸金吾救助敕榜仇者百台中罚元礼五千以其辱台也【出御史台记】
　　诬刘如璿恶党
　　刘如璿事亲以孝闻解褐唐昌尉累迁干封尉爲侍御史转吏部员外则天朝自夏官郎中左授都城令转南郑令迁司仆司农少卿秋官侍郎时来俊臣党人与司刑府史姓樊者不协诬以反诛之其子讼寃于朝堂无敢理者乃援刀自刳其腹朝士莫不目而悚惕璿不觉唧唧而泪下俊臣奏云党恶下诏狱璿诉曰年老因遇风而泪下俊臣劾之曰目下涓涓之泪乍可因风口称唧唧之声如何取雪处以绞刑则天特流于瀼州子景宪讼寃得征还复秋官侍郎辞疾授兖州都督好著述文集四十卷行于代俊臣但苛虐无文其劾乃郑愔之词也【出御史台记】
　　宋昱韦儇
　　李林甫是姜皎外甥杨国忠是张易之外甥杨国忠爲劒南召募使远赴泸南粮少路险韦先回者其劒南行人毎岁令宋昱韦儇爲御史迫促郡县征之人知必死郡县无以应命乃设诡计诈令僧设斋或于要路转变其众中有单贫者即缚之置密室中授以絮衣连枷作队急逓赴役【出谭賔録】
　　萧頴士
　　萧頴士性异常严酷昔有一仆事之十余载頴士毎一棰楚百余不堪其苦人或激之择木其仆曰我非不能他从迟留者乃爱其才耳【出摭言】
　　李希烈
　　建中中李希烈攻汴州城未陷驱百姓妇女及辎重以实壕堑谓之湿梢【出传载】
　　卢杞
　　殿中侍御史郑詹与张镒厚善毎伺卢杞昼寝輙诣镒知之他日假寐佯熟伺詹果来知与镒偶语遽至镒阁中詹趋避杞遂言密事镒曰殿中郑侍御在此杞佯愕曰向者所言非他人所宜闻也后深劾詹之罪以排严郢三司使方按二人狱犹未具而已奏杀詹黜郢中外侧目【出谈賔録】
　　襄样节度
　　襄阳人善爲漆器天下取法谓之襄样及于司空爲帅多郑元鎭河中亦逺近呼爲襄样节度【出国史补】
　　史牟
　　史牟盐于解县初变法以中朝廷有外甥十余岁从牟检畦拾盐一颗以归牟知立杖杀之其姊哭而出救已不及矣【出国史补】
　　李绅
　　李绅以旧宰相鎭一方恣威权凡戮有罪犹待秋分永宁吴尉弟湘无辜盛夏被杀崔元藻衔德裕斥巳即翻其辞因言御史覆狱还皆对天子别白是非权轧天子使不得对诏狱不付有司但用绅奏而寘湘死是时德裕已失权李宗闵故党令狐绹崔白敏中皆当路因是逞憾以利诱动元藻等使三司结绅杖钺作藩虐杀良平凖神龙诏书酷吏殁者官爵皆夺子孙不得进宦绅虽亡请从春秋戮死者之诏削绅三官子孙不得仕贬德等擢汝纳左拾遗元藻武功令始绅以文艺节操见用然所至务爲威烈或陷刻故卒坐湘寃云【阙】
　　胡淛
　　潘之南七十里至办州爲陵水郡办之守曰胡淛故淮西吴少诚之卒防张荒陬多法河朔叛将所爲且好蹴鞠南方马痹小不善驰骋淛每召将吏鞠且患马之不习便更命夷民十余辈肩舆淛辇挥杖肩者且走且击旋环如风稍怠淛即以防叩其背亟【纪力反】鞭亟走用爲笑乐嘻淛一叛卒耳彼虽夷獠天子之民也天意岂使可封者受毒痛于可诛者乎淛之不道弹人刳孕斯近之矣岂命吏者以远人爲蒭狗耶何其用斯人也毒虐一方之民哉后一岁淛以罪闻诏流于九眞自办五十里至罗州爲招义郡郡旁海海有煮海塲三然郡民盗煮亦不能禁郡多洁白如雪【出投荒杂録】
　　韦公干
　　崖州东南四十里至琼山郡太守统兵五百人兼儋崖振万安五郡招讨使凡五郡租赋一供于招讨使四郡之隶于琼琼隶广海中五州岁赋亷使不得有一缗悉以给琼军用军食仍仰给于北海诸郡每广州易帅仍赐钱五十万以犒饫琼守虽海渚岁得金钱南邉经略使不能及郡守韦公干者贪而且酷掠良家子为臧获如驱犬豕有女奴四百人执业者大半有织花缣文纱者有伸角爲器者有镕鍜金银者有攻珍木爲什具者其家如市日考月课唯恐不程公干前爲爱州刺史境有马援铜柱公干摧镕货与贾胡土人不知伏波所铸且谓神物哭曰使君果坏是吾属爲海神所杀矣公干不听百姓奔诉于都防韩约约遗书责辱之乃止既牧琼多乌文呿皆竒木也公干驱木工防海采伐至有不中程以斤自刃者前一岁公干以韩约壻受代命二大舟一实乌文器杂以银一实呿陁器杂以金浮海东去且令徤卒防行将抵广木既坚宻金且重未数百里二舟俱覆不知几万万也书曰货悖而入亦悖而出公干不道残人以得货竭夷獠之膏血以自厚徒秽其名曾不得少有其利隂祸隂匿茍脱人诛将得诛也【出投荒杂録】
　　赵思绾
　　贼臣赵思绾自倡乱至败凡食人肝六十六无非面剖而脍之至食欲尽犹宛转呌呼而戮者人亦一二万嗟乎倘非名帅仗皇威而勦之则孰能剪灭黔之猰防【出玉堂闲话】
　　安道进
　　有安道进者即故云州帅重霸季弟河东人也性凶险庄宗潜龙时爲小挍常佩剑列于翊卫忽一日拔而玩之谓人曰此剑也可以刜钟切玉孰敢当吾锋铓旁有一人曰此又是何利器妄此夸谭假使吾引颈承之安能快断乎道进曰眞能引颈乎此人以爲戏言乃引颈而前遂一挥而断旁人皆惊散道进防剑日夜南驰投于梁主梁主壮之俾隶淮之鎭戍有掌庾吏进谓曰古人谓洞其七札爲能吾之铦镞可彻其十札矣尔辈安知之吏轻之曰使我开襟俟之能彻吾腹乎安曰试敢开襟否吏即开其襟道进一发而殪之利镞迳过植于墙上安蓄一犬一婢遂挈而南奔昼则从于芦荻中夜则望星斗而窜又时看眼中神光光多处爲利方光少处爲不利既能服气遂絶粒经时抵江湖间左挈婢右防犬而辄浮渡殊无所损淮帅得之擢爲裨将赐与甚丰时兄重霸事蜀亦爲列校闻弟在吴乃告王蜀主王嘉其意发一介以请之迨至蜀亦爲主将后领兵戍于天水营长道县重霸爲招讨马步使驻于秦亭县民有爱子托之于安命之曰防子道进适徃戸外防子偶经行于寝之前安疑之大怒遂腰斩而投于井其家号诉于霸传送招讨使王公至于南梁王公不忍加害表救活之反憾其元昆又欲害其家族兄家闲小戸防之蜀破道进东归明宗补爲诸州马歩军都指挥使后有过鞭背卒【出玉堂闲话】











　　太平广记卷二百六十九
　　钦定四库全书
　　太平广记卷二百七十
　　妇人一
　　洗氏　　　衞敬瑜妻　　周迪妻
　　邹待征妻　奉天窦氏二女　郑神佐女卢夫人　　符凤妻　　　吕荣
　　封景文　　髙彦昭女　　李诞女
