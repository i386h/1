<!-- { "loadSidebar": true } -->
　　崔沆及第年为主罚录事同年卢彖俯近关防坚请假徃洛下拜庆既而淹缓久之及同年防于曲江亭子彖以雕幰载妓防服亸鞚縦观于侧遽为团司所发沆判之略曰深席帽宻映氊车紫陌寻春便隔同年之面青云得路可知异日之心【出摭言】
　　翁彦枢
　　翁彦枢苏州人应进士举有僧与彦枢同乡里出入故相国裴公坦门下以其年耄优惜之虽中门内亦不禁其出入手持贯珠闭目以诵佛经非寝食未尝辍也坦主文柄入贡院子勋质日议牓于私室僧多处其间二子不之虞也其拟议名氏迨与夺进退僧悉熟之矣归寺而彦枢访焉僧问彦枢将来得失之耗彦枢具对以无有成遂状僧曰公成名须第防人彦枢谓僧戯已答曰第八人足矣即复徃裴氏之家二子所议如初僧忽张目谓之曰侍郎知举邪郎君知举邪夫科第国家重事朝廷委之侍郎意者欲侍郎刬革前弊孤平得路今之与夺率由郎君侍郎寕偶人邪且郎君所与者不过权豪子弟未尝以一平人艺士议之郎君可乎即屈其指自首至末不差一人其豪族私雠曲折毕中二子所讳勋等大惧即问僧所欲且以金帛啗之僧曰贫僧老矣何用金帛为有乡人翁彦枢者徒要及第耳勋等曰即列在丙科僧曰非第八人不可也勋不得已许之僧曰与贫僧一文书来彦枢其年及第竟如其言【出玉泉子】
　　刘虚白
　　刘虚白与裴坦早同砚席坦主文虚白犹是举子试杂文日帘前献一絶句云二十年前此夜中一般灯烛一般风不知嵗月能多少犹着麻衣待至公孟棨年长于魏公放牓日棨出行曲谢沆泣曰先辈吾师也沆泣棨亦泣棨出入塲籍三十年长孙籍与张公旧交公兄呼籍公尝讽其改图籍曰朝闻道夕死可矣【出摭言】
　　封定卿
　　大中后进士尤盛封定卿丁茂珪举子与其交者必先登第而二公各二十举方成名何进退之相悬也先是李都崔雍孙瑝郑嵎四君子其眄睐者因是进升故曰欲得命通问瑝嵎都雍【出北夣琐言】
　　冯藻
　　唐冯藻常侍宿之子涓之叔父世有科名藻文彩不髙酷爱名第已十五举有相识道士谓曰某曾入静观之此生无名第但有官职也亦未之信更应十举已二十五举矣姻亲劝令罢举且谋官藻曰譬如一生无成更誓五举无成遂三十举方就仕宦厯卿监峡牧终于骑省【出北梦言】
　　赵琮
　　赵琮妻父为钟陵大将琮以久随计不第穷悴甚妻族益相薄虽妻父母不能不然也一日军中髙防州郡谓之春设者大将家相率列棚以观之其妻虽贫不能无徃然所服故敝众以帷隔絶之设方酣廉使忽驰吏呼将将惊且惧既至廉使临轩手持一书笑曰赵琮得非君子壻乎曰然乃告之适报至已及第矣即授所持书乃牓也将遽以榜归呼曰赵及第矣妻之族即撤去帷障相与同席竞以簪服而庆遗焉【出玉泉子】














　　太平广记卷一百八十二
　　钦定四库全书
　　太平广记卷一百八十三
　　贡举六
　　刘邺　　　　叶京　　　　李蔼
　　房珝　　　　汪遵　　　　刘允章
　　王凝　　　　卢尚卿　　　李尧
　　髙湜　　　　公乘亿　　　孙龙光
　　王璘　　　　蒋凝　　　　吴融
　　卢光啓　　　王彦昌　　　杜升
　　郑昌图　　　程贺　　　　陈峤
　　秦韬玉　　　陆扆　　　　张曙
　　崔昭矩　　　贾泳
　　刘邺
　　刘邺字汉藩咸通中自长春宫判官召入内庭特赐及第韦保义以兄在相位应举不得特赐及第擢入内庭【出摭言】
　　叶京
　　叶京建州人也极有赋名向逰大梁常预公宴因与监军使面熟及至京师时已遂登科与同年连镳而行逄其人于通衢马上相揖因之谤议喧然后颇至沈弃终于太学博士【出摭言】
　　李蔼
　　李蔼应举功勤敏妙絶伦人谓之束翅鹞子咸通二年及第【出卢氏杂说】
　　房珝
　　房珝河南人太尉之孙咸通四年垂成而败先是名第定矣无何写试之际仰泥土落击翻砚瓦汚试纸珝以中表重地祗荐珝一人主事不获已须应之珝既临曙更请印副试主司不诺遂罢【出摭言】
　　汪遵
　　许棠宣州泾县人早修举业乡人汪遵者幼为小吏洎棠应二十余举遵犹在胥徒然善为絶句诗而深晦宻一旦辞役就贡防棠送客至防浐忽遇遵于途中棠讯之曰汪都【都者吏之呼也】何事至京遵对曰此来就贡棠怒曰小吏无礼而果与棠同砚席棠甚侮之后遵成名五年棠始及第【出摭言】
　　刘允章
　　刘允章题目天下为家赋给事中杜裔体进疏论事虽不行时以为当崔澹至仁伐不仁赋亦颇招时议薛耽盛徳日新赋韵脚云循乃无已刘子震通状请改为修字当时改正【出卢氏杂说】
　　王凝
　　王凝清修重徳冠絶当时毎就寝息必义手而卧或虑梦中见其先祖曾牧绛州于时司空图方应进士举自别墅到郡谒见后更不访亲知阍吏遽申司空秀才出郭矣或入郭访亲知即不造郡斋王知之谓其専敬愈重之及知举日司空一捷列第四人登科同年讶其名姓甚暗成事太速有浮薄者号之为司空空王知有此说因召一牓门生开筵宣言于众曰某窃忝文柄今年榜帖全为司空先辈一人而已由是图声彩益振【出北夣言】
　　卢尚卿
　　咸通十一年以厐勋盗据徐州久屯戎卒连年飞挽物力方虚因诏权停贡举一年是嵗进士卢尚卿自逺至闗闻诏而回乃赋东归诗曰九重丹诏下尘埃深鏁文闱罢才桂树放教遮月长杏园终待隔年开自従玉帐论兵后不许金门谏猎来今日覇陵桥上过闗人应笑腊前回【岀年号记】
　　李尧
　　李尧及第在偏侍下俯逼起居宴霖雨不止因遣赁油幕以张【去声】之尧先人旧庐升平里凡用钱七百缗自所居连亘通衢迨至一里余参御辈不啻千余人鞯马车舆阗咽门巷徃来无有霑湿者而金璧照耀别有嘉致尧时为丞相韦保衡所委干预政事号为李八郎其妻又南海韦宙女恒资之金帛不可胜纪【出摭言】
　　髙湜
　　咸通十二年礼部侍郎髙湜知举牓内孤平者公乘亿有赋三百首人多书于壁许棠有洞庭诗尤工时人谓之许洞庭最者有聂夷中少贫苦精于古体有公子家诗云种花满西园花发青楼道花下一禾生去之为恶草又咏田家诗云父耕原上田子斸山下荒六月禾未秀官家已修仓又云鉏田当日午汗滴禾下土谁念盘中餐粒粒皆辛苦又云二月卖新丝五月粜新谷医得眼前疮剜却心头肉我愿君王心化为光明烛不照绮罗筵只照逃亡屋所谓言近意逺合三百篇之旨也【出摭言】
　　公乘亿
　　公乘亿魏人也以词赋著名咸通十三年垂三十举矣尝大病乡人误已死其妻自河北来迎丧防亿送客至坡下遇其妻始夫妻濶别积十余嵗亿时在马上见一妇粗纕跨驴依稀与妻因睨之不已妻亦如是乃令人诘之果亿内子与之相持而泣路人叹异之后旬日亿登第矣【出摭言】
　　孙龙光
　　孙龙光崔殷梦下状元及第前一年尝梦积木数百龙光践履徃复既而请一李处士圆之处士曰贺郎君喜来年必是状元何者已居众材之上【出摭言】
　　王璘
　　长沙日试万言王璘词学富赡非积学所致崔事庑问特表荐之于朝先是试之于使院璘请书吏十人皆给几砚璘袗絺扪腹徃来口授十吏笔不停辍首题黄河赋三千字数刻而成又鸟散余花落诗三十首援毫而时忽风雨暴至数幅为回颷所卷泥滓霑渍不胜舒卷璘曰勿取但将纸来复縦笔一挥斯须复十余篇矣时未停午巳积七千余言崔公语试官曰万言不在试限但请召来饮酒黄河赋复有僻字百余请璘对众朗宣旁若无人至京时路岩方当轴遣一介召之璘意在沽激曰请俟见帝岩闻之大怒亟命奏废万言科璘杖防而归放旷于杯酒间虽屠沽无间然矣【出摭言】
　　蒋凝
　　干符中蒋凝应宏词为赋止及四韵遂白而去试官不之信逼请所谓凝以实告既而比之诸公凝有徳色试官叹息久之顷刻之间播于人口或称之曰白头花钿满面不若徐妃半妆【出摭言】
　　吴融
　　吴融字子华广明中和间久负屈声虽未擢第同人率多执贽谒之如先达有王图者工词赋投卷凡旬月融既见之殊不言图之臧否但问图曰君曾得卢休信否何坚卧不起惜哉融所得不如他休图之中表长于八韵向与融同砚席晩年抛废归镜中别墅【出摭言】
　　卢光啓
　　卢光啓先人伏法光啓兄弟修饰赴举谓亲知曰此乃开荒也然其立性周谨着初举子一卷即进取诸事皆此也防名后厯台省受知于租庸张濬濬出征并汾卢毎致书疏凡一事别为一幅朝士至今斆之葢重叠别纸自光啓始也唐末举人不问事行文艺但勤于请谒号曰精切亦皆法于光啓尔其族弟汝弼尝为张濬出征判官檄四方其略云致赤子之流离自朱耶之版荡自谓人曰天生朱耶赤子供我之笔也【出北夣言】
　　王彦昌
　　王彦昌太原人家世簮冕推于鼎甲广明嵗驾幸西蜀敕赐及第后为嗣薛王知柔判官昭宗幸石门时宰臣学士不及随驾知柔以京兆尹权中书事属近辅表章继至勤于批答知柔以彦昌名闻遂命权知学士居半嵗出拜京兆尹加左常侍大理卿为寺胥所累南迁【出摭言】
　　杜升
　　杜升父宣猷终宛陵升有词藻广明嵗苏导给事刺剑州升为郡倅驾幸西蜀例得召见特敕赐绯导寻入内庭韦中令自翰长拜主文升时已拜小谏抗表乞就试従之登第数日有敕复前官拜服色议者荣之【出摭言】升自拾遗赐绯却应举及第又拾遗时号着绯进士【出卢氏杂说】
　　郑昌图【被嘲附】
　　广明年中鳯翔副使郑侍郎昌图未及第前尝自任以广度襟不拘小节出入逰处悉恣情焉洎至舆论喧然且欲罢举其时同里有亲表家仆自宋亳庄上至告其主人云昨过洛京于谷水店邉逢见二黄衣使人西来某遂与同行至华岳庙前二黄衣使与某告别相揖于店后面谓某曰君家郎君应进士举无仆曰我郎主官已髙诸郎君见修学次又问曰莫亲戚家儿郎应无曰有使人曰吾二人乃是今年送榜之使也自泰山来到金天处押署其榜子幸相遇仆遂请窃窥其榜使者曰不可汝但记之遂画其地曰此年状头姓偏傍有阝名两字下一字在口中牓尾之人姓偏傍亦有此阝名两字下一字亦在口中记之记之遂去郑公亲表颇异其事遂访郑具话之且勉以就试昌图其年状头及第榜尾邹希回也姓名画防皆同【出玉堂闲话】
　　又咸通中以进士车服僣差不许乘马时塲中不减千人虽势可热手亦皆骑驴或嘲之曰今年敕下尽骑驴短袖长秋满九衢清痩儿郎犹自可就中愁杀郑昌图【相国魁伟甚故有此句出摭言】
　　程贺
　　唐崔亚郎中典眉州程贺以乡役充防仆其弟在州曹为小书吏崔公见贺风味有似儒生因诘之曰尔读书乎贺降阶对曰薄涉艺文崔公指一物俾其赋咏雅有意思因令归日装写所业执贽甚称奨之俾称进士依崔之门更不他岐凡二十五举及第每入京馆于博陵之第常感提拔之恩亚卒之日贺为崔公衰服三年人皆美之【出北梦言】
　　陈峤
　　陈峤谒安陆郑諴三年方一相面从容諴谓峤曰识闵廷言否峤曰偶未知闻諴曰不妨与之徃还其人文似西汉【出摭言】
　　秦韬玉
