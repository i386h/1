<!-- { "loadSidebar": true } -->
　　吴兴沈霸太元中梦女子来就寝同伴宻察惟见牝狗每待霸眠輙来依床疑为魅因杀而食之霸复梦青衣人责之曰我本以女与君共事若不合怀自可见语何忽乃加耻欤可以骨见还明日骨葬冈上从是乃平复【出异苑】
　　田琰
　　北平田琰母丧恒处庐向一暮夜忽入妇室宻怪之曰君在毁灭之地幸可不甘琰不听而合后琰暂入不与妇语妇怪无言并以前事责之琰知魅临暮竟未眠衰服挂庐须臾见一白狗攫庐衔衰服因变为人着而入琰随后逐之见犬将升妇床便打杀之妇羞愧病死【出搜神记】
　　王仲文
　　宋王仲文为河南郡主簿居缑氏县北得休因晚行泽中见车后有白狗仲文甚爱之欲取之忽变形如人状似方相目赤如火差牙吐舌甚可憎恶仲文与仲文奴并击之不胜而走未到家伏地俱死【出捜神记】
　　崔惠童
　　唐开元中髙都主壻崔惠童其家奴万敌者性至暴忍于杀害主家牝犬名黄女失之数日适主召万敌将有所使黄女忽于主前进退咋万敌他人呵叱不能禁良久方退呼之则隐主家怪焉万敌首云前数日实烹此狗不知何以至是初不信万敌云见埋其首所在取以为信由是知其寃魂【出广异记】
　　李义
　　唐李义者淮隂人也少亡其父养母甚孝虽泣笋卧氷未之过也及母卒义号泣至于殡絶者数四经月余乃葬之及回至家见其母如生存家内起把义手泣而言曰我如今复生尔葬我之后潜自来尔不见我义喜跃不胜遂侍养如故仍谓义曰慎勿发所葬之柩若发之我即复死义从之后三年义夜梦其母号泣踵门而言曰我与尔为母宁无劬劳襁褓之恩况尔少失父我寡居育尔岂可我死之后三年殊不祭飨我累来及门即以一老犬守门不令我入我是尔母尔是我子上天岂不知尔若便不祭享必上诉于天言讫号泣而去义亦起逐之不及至曙忧疑怆然无以决其意所养老母乃言我子今日何顔色不乐于我必以我久不去世致尔色养有倦也义乃泣言实以我夜梦一不祥事于母难言幸勿见罪遂再犹豫数日复梦其母及门号呌抚膺而言曰李义尔是我子否何得如此不孝之极自葬我后畧不及我塜墓但侍养一犬然我终上诉于天尔当坐是获谴我以母子情重故再告尔言讫又去义亦逐之不及至曙潜诣所塟之塜祝奠曰义是母之生是母之育方成人在世岂无母之恩也岂无子之情也至于母存日冬温夏凊昏定晨省色难之养未尝敢怠也不幸违慈顔已有终天之痛茍存残喘本欲祭祀也及塟母之日母又还家再生今侍养不缺且两端不测之事剸裁无计迟回终日何路明之近累梦母悲言相责即梦中之母是耶在家之母是耶从梦中母言又伤在家之母从在家之母言又虑梦中之事实哀哉此为子之难非不孝也上天察之言讫大哭再奠而回其在家母已知之矣迎义而谓之曰我与尔为母死而复生再与尔且同生路奈何忽然迷忘却于空塜前破其妖梦是知我复死也乃仆地而絶义终不测之哀号数日复谋塟之既开其塜是其亡母在是棺中惊走而归其新亡之母乃化一极老黑犬跃出不知所之【出大唐奇事】
　　胡志忠
　　处州小将胡志忠使之越夜梦一物犬首人质告忠曰某不食岁余闻公有防稽之役必当止吾馆矣能减所食见沾乎忠梦中不诺明早遂行夜止山馆馆吏曰此防常有妖物或能为祟不得寝食请止东序忠曰吾正直可以御怪勇力可以排奸邪何妖物之有促令进膳方下筯次有异物其状甚伟当盘而立侍者慑退不敢傍顾志忠彻炙乃起而击之异物连有伤痛之声声如犬语甚分明曰请止请止若不止未知谁死忠运臂愈疾异物又疾呼曰斑儿何在续有一物自屏外来闪然而进忠又击之然冠隳解力若不胜仆夫无计能救乃以篲扑罗曵入于东阁颠仆之声如坏墙然未久志忠冠俨然而出复就盘命膳卒无一言唯顾其阁时时咨嗟而已明旦将行封署其门嘱馆吏曰俟吾回驾而后启之尔若潜开祸必及尔言讫遂行旬余乃还止于馆索笔砚泣题其户曰恃勇祸必婴恃强势必倾胡为万金子而与恶物争休将逝魄趋府庭止于此馆归冥冥题讫以笔掷地而失所在执笔者甚怖觉防风触面而散吏具状申刺史乃遣吏啓其户而志忠与斑黑二犬俱仆于西北隅矣【出集异记】
　　韩生
　　唐贞元中有大理评事韩生者侨居西河郡南有一马甚豪骏尝一日清晨忽委首于枥汗而且喘若渉逺而殆者圉人怪之具白于韩生韩生怒曰若盗马夜出使吾马力殆谁之罪乃令朴焉圉人无以辞遂受朴至明日其马又汗而喘圉人窃异之莫可测是夕圉人卧于廐舍阖扉乃于隙中窥之忽见韩生所畜黑犬至厩中且嘷且跃俄化为一丈夫衣冠尽黑既挟鞍致马上驾而去行至门门垣甚髙其黑衣人以鞭击马跃而过黑衣者乘马而去过来既下马觧鞍其黑衣人又嘷跃还化为犬圉人惊异不敢泄于人后一夕黑犬又驾马而去逮晓方归圉人因寻马踪以天雨新霁歴歴可辨直至南十余里一古墓前马迹方絶圉人乃结茒斋于墓侧来夕先止于斋中以伺之夜将分黑衣人果驾马而来下马系于野其人入墓与数辈笑言极欢圉人在茅斋中俯而听之不敢动近食顷黑衣人告去数辈送出墓穴于野有一褐衣者顾谓黑衣人曰韩氏名籍今安在黑衣人曰吾已在捣练石下吾子无以为忧褐衣者曰愼母泄泄则吾属不全矣黑衣人曰谨受教衣者曰韩氏稚儿有字乎曰未也吾伺有字即编于名籍不敢忘褐衣者曰明夕再来当得以笑语而黑衣人去及晓圉者归遂以其事宻告于韩生生即命肉诱其犬犬既至因以绳系乃次所闻遂穷捣练石下果得一轴书具载韩氏兄弟妻子家僮名氏纪莫不具盖所谓韩氏名籍也有子生一月矣独此子不书所谓稚儿未字也韩生大异命致犬于庭鞭而杀之熟其肉以食家僮已而率邻居士子千余辈执矢兵仗至郡南古墓前发其墓墓中有数犬毛状皆异尽杀之以归【出宣室志】
　　杜修己
　　杜修己者越人也着医术其妻即赵州富人薛赟之女也性淫逸修己家养一白犬甚爱之每与珍馔食后修己出其犬突入室内欲啮修己妻薛氏仍似有奸私之心薛因怪而问之曰尔欲私我耶若然则勿啮我犬即揺尾登其床薛氏惧而私焉其犬略不异于人尔后每修己出必奸无度忽一日方在室内同寝修己自外入见之曰欲杀犬犬走出修己怒出其妻薛氏归薛赟后半年其犬忽突入薛赟家口衔薛氏髻而背负走出家人趂奔之不及不知所之犬负薛氏直入恒山内潜之每至夜即下山窃所食之物昼即守薛氏经一年薛氏有孕生一男虽形貎如人而遍身有白毛薛氏只于山中抚飬之又一年其犬忽死薛乃抱此子迤逦出入冀州乞食有知此事遂诣薛赟以告薛赟乃令家人取至家后其所生子年七岁形貎丑陋性复凶恶每私走出去作盗贼或旬余或数月即复还薛赟患之欲杀焉薛氏乃泣戒其子曰尔是一白犬之子也幼时我不忍杀尔今日在薛家岂合更不谨若更私走出外为贼薛家人必杀尔尔以累我当改之其子大号哭而言曰我禀犬之气而生也无人心好杀为贼自然耳何以我为过薛赟能容我即容之不能容我当与我一言何杀我也果不容我我其遁矣不复来薛氏坚留之不得乃谓曰去即可又何不时来一省我也我是尔之母争忍永不相见其子又号哭而言曰后三年我复一来矣遂自防劎拜母而去及三年其子果领羣盗千余人自称白将军既入拜母后令羣盗尽杀薛赟之家唯留其母仍焚其宅防母而去【出潇湘録】
　　袁继谦
　　少将袁继谦郎中常说顷居青社假一第而处之素多凶怪昏曀即不敢出户庭合门警惧莫遂安寝忽一夕闻吼声若有呼于瓮中者声至浊举家怖惧谓其必怪之尤者遂如窗隙中窥之见一物苍黑色来往庭中是夕月晦观之既久似黄狗身而首不能举遂以鐡击其胸忽轰然一声家犬惊呌而去盖其日庄上输油至犬以首入油器中不能出故也举家大笑而安寝【出玉堂闲话】

　　太平广记巻四百三十八
　　钦定四库全书
　　太平广记巻四百三十九　宋　李昉等　编畜兽六
　　羊
　　月氏稍割　　西域大羊　罽賔青羊
　　齐讼者　　　梁文　　　顾霈
　　潘果　　　　李审言　　杨氏
　　陈正观　　　安甲
　　豕
　　燕相　　　　杜愿　　　　都末
　　刘胡　　　　耿伏生　　　李挍尉
　　汤应　　　　安阳书生　　吴郡士人
　　晋州屠儿　　元佶　　　　崔日用
　　李汾　　　　徐州军人
　　羊
　　月氏稍割
　　月氏有羊大尾稍割以供賔亦稍自补复有大秦国北有羊子生于土中秦人候其欲萌为垣以绕之其脐连地不可以刀截击鼔惊之而絶因跳鸣食草以一二百口为羣【出异物志】
　　西域大羊
　　僧奘至西域大雪山髙岭上有一村养羊大如驴【出酉阳杂俎】
　　罽賔青羊
　　罽賔国出野青羊尾如翠色土人食之【出酉阳杂俎】
　　齐讼者
　　齐庄公时有里征者讼三年而狱不决公乃使二人具一羊诅于社二子将羊而刺之洒其血羊起触二子殪于盟所【出独异志】
　　梁文
　　汉齐人梁文好道其家有神祠建室三四间座上施皂帐常在其中积十数年后因祀事帐中忽有人语自呼髙山君大能饮食治病有騐文事甚肃积数年得进其帐中神醉文乃乞得奉见顔色谓文曰授手来文纳手得持其颐髯须甚长文渐绕手卒然引之而闻作杀羊声座中惊起助文引之乃公路家羊也失之七八年不知所在杀之乃絶【出捜神记】
　　顾霈
　　顾霈者吴之豪士也曾送客于升平亭时有沙门流俗者在座中言人欲杀一羊羊絶绳因走来投此道人穿头向袈娑下主人命将去杀之既行炙先割以啖道人道人食下觉炙走行皮中痛毒不可忍呼医来鍼之以数鍼贯焉炙犹动揺乃破肉视之故是一脔肉耳道人于此得疾作羊鸣吐沫还寺少时而卒【出搜神记】
　　潘果
　　唐京师人姓潘名果年未弱冠以武德时任都水小吏归家与少年数人出田游戏过于塜间见一羊为牧人所遗独立食草果因与少年捉之将以归家其羊中路鸣唤果惧主闻乃防却羊舌于夜杀食之后经一年果舌渐缩尽陈牒解吏富平县令郑余庆疑其虚诈令开口验之乃见全无舌根本才如豆许不尽官人问之因由果取纸书以答之元状官之时弹指教令为羊追福冩法华经果发心信教斋戒不絶为羊修福后经一年舌渐得生平复如故又请官陈牒县官用为里正余庆至贞观十八年为监察御史自向説尔【出法苑珠林】
　　李审言
　　万夀年中长安百姓李审言忽得病如狂须与羊同食家人无以止求医不效后忽西走近将百里路旁遇羣羊遽走入其内逐之者方至审言已化为一大羊于众中不能辨认及家人齐至泣而择之其一大羊乃自语曰将我归慎勿杀我我为羊快乐人何以比遂将归饲养以终天年【出潇湘録】
　　杨氏
