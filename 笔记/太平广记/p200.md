<!-- { "loadSidebar": true } -->
　　大中中日本国王子来朝献寳器音乐上设百戏珍馔以礼焉王子善围棊上敕待诏顔师言对手王子出楸玉棊局冷暖玉棊子云本国之东三万里有集眞岛岛上有凝霞台台上有手谭池池中出玉子不由制度自然黑白分明冬温夏冷故谓之冷暖玉更产如楸玉状楸木琢之爲棊局光洁可鉴及师言与之敌手至三十三下胜未决师言惧辱君命而汗手凝思方敢落指即谓之鎭神头乃是解两征势也王子瞪目缩臂已伏不胜话鸿胪曰待诏第几手鸿胪诡对曰第三手也师言实称国手王子曰愿见第一曰王子胜第三方得见第二胜第二方得见第一今欲躁见第一其可得乎王子掩局而吁曰小国之第一不如大国之第三信矣今好事者尚有顔师言三十三下鎭神头图【出杜阳编】
　　弹棊
　　汉成帝
　　汉成帝好蹙鞠羣臣以蹙鞠劳体非尊者所宜帝曰朕好之可择似而不劳者奏之刘向奏弹棊以献上悦赐之青羔裘紫丝履服以朝觐【出小说】
　　魏文帝
　　弹棊魏宫内用装棊戏也文帝爲之特妙用手巾角拂之无不中者有客自云能帝使爲之客着葛巾角低头拂棊妙殆逾于帝【出世说】
　　又文帝尝云予于他戏弄之事少所喜唯弹棊略尽其妙少时尝爲之赋昔京师妙工有二焉合卿侯东方世安张公子常恨不得与之对也今弹棊用棊二十四色色别贵贱又魏戏法先立一棊于局中余者间白黑圆绕之十八筹成都【出世说】
　　藏钩
　　旧言藏钩起于钩弋葢依辛氏三秦记云汉武钩弋夫人手拳时人效之目爲藏钩也殷敬顺敬训曰彄与抠同众人分曹手藏物探取之又令藏钩剩一人则来往于两朋谓之誐鸱风土记曰藏钩之戏分二曹以较胜若人偶则敌对竒则使一人爲游附或属上曹或属下曹爲飞鸟又今爲此戏必于正月据风土记在腊祭后也庾阐藏钩赋云予以腊后命中外以行钩爲戏矣【出酉阳杂俎】
　　桓
　　殷仲堪与桓共藏钩一朋百筹桓朋欲不胜唯余虎探在顾恺之爲殷仲堪叅军属病疾在桓遣信请顾起病令射取虎探即来坐定语顾云君可取钩顾答云赏百匹布顾即取得钩桓朋遂胜【出渚宫故事】
　　高映
　　旧说藏彄令人生离或言占语有徴也举人高映善意彄段成式常于荆州藏钩每曹五十余人十中其九同曹钩亦知其处当时疑有他术访之映言但意举止辞色察囚视盗也【出酉阳杂俎】
　　石旻
　　山人石旻尤妙打彄与张又新兄弟善暇夜防客因试其意彄注之必中张遂寘钩于巾襞中旻良乆笑曰尽张空拳有顷眼钩在张君幞头左翅中其妙如此旻后居州段成式因识之曾祈其术石谓成式可先画人首数十遣胡越异貌辩其相当授疑其见绐竟不及画【出酉阳杂俎】
　　杂戏
　　武帝时郭舍人善投壶以竹爲矢不用也古之投壶取中而不求还故实小豆于中恶其矢跃而出也郭舍人则激矢令还一矢百余反谓之爲骁言如博之羿棊于辈中爲骁杰也每爲武帝投壶辄赐金帛【出西京杂记】小戏中于耍局一枰各布五子角迟速名蹙融段成式读座右方爲之蹙戎【出酉阳杂俎】
　　贞元中董叔儒进博局并经一卷颇有新意不行于时洛阳令崔师本又好爲古文樗蒱其法三分其子三百六十限以二关人执六马其骰五枚分上爲黒下爲白黑者刻二爲犊白者刻二爲雉掷之全黑乃爲卢其彩十六二雉三黑爲雉其彩十四二犊三白爲犊其彩十全白爲白其彩八四者贵彩也开爲十二塞爲十一塔爲五秃爲四枭爲二撅爲三【二六者杂彩也】贵彩得连掷得打马得过关余彩则否新加进六两彩【出国史补】
　　贞元中有杜劝好长行皆有佳名各记有轻妙夏中用者爲冷子取其似蕉葛之轻健而名之【出嘉话録】
　　今之博戏有长行最盛其具有局有子子黑黄各十五掷采之骰有二其法生于握槊变于双六天后尝梦双六不胜狄梁公言宫中无子是也后人新意长行出焉又有小双六围透大防小防游谈凤翼之名然无如长行也监险易者喻时事焉适变通者方易象焉王公大人颇或耽翫至于废庆吊忘寝食及博徒用之于是彊各争胜谓之撩零假借分画谓之囊家囊家什一而取谓之乞头有通宵而战者有破产而输者其工者近有谭镐崔师本首出围棊次于长行其工者近有韦延祐杨芃首出如弹棊之戏甚古法虽设鲜有爲之其工者近有吉达高越首出焉【出国史补】

　　太平广记卷二百二十八
　　钦定四库全书
　　太平广记卷二百二十九
　　器玩一
　　周穆王　　　周灵王　　　王子乔
　　方丈山　　　昆吾山　　　汉太上皇汉武帝　　　轻玉磬　　　李夫人
　　吉光裘　　　西毒国　　　桂宫
　　西胡渠王　　汉宣帝　　　刘表
　　周穆王
　　周穆王时西戎献玉杯光照一室置杯于中庭明日水满杯香而甘羙斯仙人之器也【岀十洲记】
　　周灵王
　　周灵王二十三年起昆阳台渠胥国来献玉骆驼高五尺琥珀鳯凰高六尺火齐镜高三尺暗中视物如昼向镜则闻影应声周人见之如神灵王末不知所之【岀王子年拾遗】
　　王子乔
　　王子乔墓在京陵战国时有人盗发之都无见惟有一剑悬在圹中欲取而剑作龙虎之声遂不敢近俄而径飞上天神仙经云眞人去世多以剑代五百年后剑亦能灵化此其验也【岀世説】
　　方丈山
　　方丈山一名峦稚东有龙塲千里玉瑶爲林龙常鬬此处膏血如流水膏色黑者着地坚凝如漆而有紫光可爲宝器【岀王子年拾遗记】
　　昆吾山
　　昆吾山其下多赤金色如火昔黄帝伐尤陈兵于此地掘深百丈犹未及泉惟见火光如星地中多丹链石爲铜铜色青而利泉色赤山草木皆劲利土亦刚而精至越王句践使工人以白牛马祠昆吾之神采金铸之以成八剑一名掩日以之指日则光昼暗金阴物也阴盛则阳灭二名断水以之画水开而卽不合三名转魄以之指月则蟾为之侧转四名悬翦飞鸟游虫遇触其刃如斩截焉五名惊鲵以之泛海则鲸鲵为之深入六名灭魂挟之夜行不逢魑魅七名却邪有妖魅者见之则止八名眞刚以之切玉断金如刻削土木矣以应八方之气铸之者【王子年拾遗记】
　　汉太上皇
　　汉太上皇防时常佩一刀长三尺上有铭其字虽难识疑是殷高宗伐鬼方时作此物也太上皇游丰沛山泽中穷谷里有人欧冶铸上皇息其傍问曰此铸何器工人笑而答曰为天子铸剑勿泄言上皇谓为戏言了无疑色工曰今所铸铁钢砺难成得翁腰间佩刀杂而冶之卽成神器可以尅定天下星精为辅佐以殱三猾水衰火盛此为异兆也上皇曰余有此物名为首其利难俦水断虬龙陆斩虎兕魑魅魍魉莫能逢之削玉镌金其刃不卷工人曰不得此首以和铸虽欧冶专精越工砥锷终为鄙器上皇卽解腰间首以投于罏中俄而防冲天日为之昼闇及乎剑成杀三牲衅祭之铸工问上皇何时得此首曰秦昭襄王之时余行逢一野人于路授余云殷时灵物世世相传上有古书记其年月及剑成工人视之其铭尚存叶前疑也工人卽持剑授上皇上皇以赐高祖高祖长佩于身以殱三猾及天下已定授吕后藏于宝库之中守藏者见白气如云出于戸外如龙蛇改其库名曰灵金藏及诸吕擅权白气亦灭及惠帝卽位以此库贮禁兵器改曰灵金内府【出王子年拾遗记】
　　又汉帝相传以秦王子婴所奉白玉玺高祖斩白蛇剑剑上皆用七防珠九华玉以为饰杂厠五色琉璃为剑匣剑在室中其光景犹照于外与挺剑不殊十二年一加磨砻刃上常霜雪开匣板鞘辄有风气光彩射人【出酉阳杂爼】
　　汉武帝
　　孙氏应瑞图六神鼎者文质精也知吉凶知存亡能轻能重能息能行不灼自沸不汲自满中生五味王者兴则出衰则去説苑云孝武时汾阴人得宝鼎献之甘泉宫羣臣毕贺上夀曰陛下得周鼎侍中吾丘夀王曰非周鼎上召问之有説则生无説则死夀王对曰周德者始于天授成于文武显于周公德泽上畅于天下漏三泉上天报应鼎为周出今汉继周德泽显行六合和同至陛下之身而逾盛天瑞并至昔秦始皇亲求鼎于彭城而不得天昭有德神寳自至此天所以遗汉乃汉鼎非周鼎也上曰善魏文帝典论亦云墨子曰昔夏后啓使飞亷折金以精神于昆吾使翁乙灼自之龟鼎成四定而方不灼自烹不举自灭不迁自行拾遗録云周末大乱九鼎飞入天池末世书论云入泗水声转谬焉【岀小説】
　　轻玉磬
　　汉武帝起招仙阁于甘泉宫西其上悬浮金轻玉之磬浮金者自浮水上轻玉者其质贞明而轻也【出洞防记】
　　李夫人
　　汉武帝过李夫人就取玉簮搔头自此宫人搔头皆用玉簮玉倍贵焉又以牙为箆赐李夫人【出小説】
　　吉光裘
　　汉王莾时西戎献吉光裘入水数日不濡入火不焦元鳯不道之时服此裘以视朝焉【出十洲记】
　　西毒国
　　汉武帝时西毒国献连环羁皆以白玉作之玛瑙石为勒白光琉璃为鞍安在暗室中尝照十余丈其光如昼【西京杂记】
　　桂宫
　　汉武帝为七寳杂寳案杂寳屏风杂寳帐设于桂宫时人谓之四寳宫【出西京杂记】
　　西胡渠王
　　汉武帝塜里先有玉箱瑶杖各一是西胡渠王所献帝平素常玩之后有人扶风郿市买得二物帝左右识而认之説卖者形状乃帝也【出异苑】
　　汉宣帝
　　汉防女常以七月七日夜穿七孔针于开襟楼俱以习之宣帝被系郡邸狱臂上犹带史良娣合采婉转丝绳系身毒国寳镜一枚大如八铢钱旧传此镜照见妖魅得佩之者为天神所福故宣帝从危获济及卽大位每持此镜感咽移辰常以琥珀笥盛之缄以戚里织成一曰斜纹织成宣帝崩不知所在【出西京杂记】
　　刘表
　　刘表跨有南土子弟骄贵并好酒为三爵大曰伯雅受七升次曰仲雅受六升次曰季雅受五升【出魏文典论】

　　太平广记卷二百二十九
　　钦定四库全书
　　太平广记卷二百三十
　　器玩二
　　苏威　　　　王度
　　苏威
　　隋仆射苏威有镜殊精好日月蚀旣镜亦昏黑无所见威以左右所汚不以为意他日月蚀半缺其镜亦半昏如之于是始寳藏之后柜中有声如雷寻之乃镜声无何而子防死后又有声而威败其后不知所在【出传防】
　　王度
