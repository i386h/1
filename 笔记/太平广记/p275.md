<!-- { "loadSidebar": true } -->
　　陷河神者巂州巂县有张翁夫妇老而无子翁日往溪谷采薪以自给无何一日于岩窦间刃伤其指其血滂注滴在一石穴中以木叶窒之而归他日复至其所因抽木叶视之乃化为一小虵翁取于掌中戱玩移时此物纷纷然似有所恋因截竹贮而怀之至家则啖以杂肉如是甚驯扰经时渐长一年后夜盗鸡犬而食二年后盗羊豕邻家颇怪失其所畜翁妪不言其后县令失一蜀马寻其迹入翁之居迫而访之已吞在虵腹矣令惊异因责翁蓄此毒物翁伏罪欲杀之忽一夕雷电大震一县并陷为巨湫渺弥无际唯张翁夫妇独存其后人虵俱失因改为陷河县曰虵为张恶子尔后姚苌游蜀至梓潼岭上憩于路傍有布衣来谓苌曰君宜早还秦秦人将无主其康济者在君乎请其氏曰吾张恶子也他日勿相忘苌还后果称帝于长安因命使至蜀求之弗获遂立庙于所见之处今张相公庙是也僖宗幸蜀日其神自庙出十余里列仗迎驾白雾之中髣髴见其形因解佩劒赐之祝令効顺指期贼平驾回广赠珍玩人莫敢窥王铎有诗刋石曰夜雨龙抛三尺匣春风凤入九重城【出王氏见闻】
　　謇宗儒
　　黔南军挍姓謇者不记其初名性鲠直贫而乐所居邻宣父庙家每食必先荐之如是累年咸通二年蛮寇侵境亷使阅兵择将未获謇忽梦一人冠服若王者谓曰吾则仲尼也媿君毎倾心于吾吾当助若仍更名宗儒自此富贵矣既觉喜而请行兼请易名是时人尽难之忽闻宗儒请行遂遣之一战而大破蛮寇余孽皆遁黔帅表上其功授朗州刺史秩满诣京师累迁司农卿赐赉复多数年卒官【出南楚新闻】
　　滑能
　　唐咸通中翰林待诏滑能棊品最高有张生者年可四十来请对局初饶一路滑生请思久之方下一子张随手应之或起行庭际滑生更下又随应之及黄寇犯阙僖宗幸蜀滑将赴行在欲取金州路入张曰不必前适某非棊客天帝命我取公棊耳滑惊愕妻子啜泣奄然而逝【出北梦琐言】
　　柳晦
　　柳晦河东人少有文学始以廕补咸通末官至拾遗因上疏不纳乃去官庐于终南山一日入城访故友于宣阳里忽遇一人求食晦与之此人但三齅而已晦怪而问之答曰吾隂府掌事者君设食深愧于心君自此三年当为相言讫不见晦未之信也及黄巢犯阙求能檄者或荐晦巢乃驰骑迎之逼使为檄檄达行在僖宗知晦所作乃曰晦自求退非朕弃遗何讪谤之甚贼平议不赦巢命晦为中书舎人寻授伪相【出补録记传】
　　刘山甫
　　唐彭城刘山甫中朝士族也其父官于岭外侍从北归舟于青草湖登岸见有北方天王祠因诣之见庙宇摧頽香火不续山甫少有才思因题诗曰坏墙风雨几经春草色盈庭一座尘自是神明无感应盛衰何得却由人是夜梦为天王所责自云我非天王南岳神也主张此地何为见侮俄而惊觉风浪暴起殆欲沉溺遽起悔过令撒诗板然后方定【出山甫自序】
　　朱氏
　　咸通中有姓朱者家于巫峡每嵗贾于荆益瞿塘之壖有白马神祠朱尝祷焉一日自蜀回复祀之忽闻神语曰愧子频年相知吾将舍兹境故明言与君别耳客惊问神安适曰吾当为湖南城隍神上帝以吾有薄徳于三峡民遂此升擢耳然天下将乱今天子亦不久驭世也朱复惊曰嗣君谁也曰唐徳尚盛客请其讳神曰固不可泄客恳求之乃云昨见天符但有双日也语竟不复言是嵗懿皇升遐僖宗以晋王即位【出南楚新闻】
　　李仲吕
　　姑臧李仲吕咸通末调授汝之鲁山令为政明练吏不敢欺遇旱请祷羣望皆不应仲吕乃洁斋自祷于县二十里与山尧祠以所乗乌马及驺人张翰为献祭毕将下山云雾暴起及平泽而大雨仆马皆暴殒于是仲吕复设祭图仆马于东壁【出三水小牍】
　　新昌坊民
　　青龙寺西廊近北有绘释氏部族田毗沙门天王者精彩如动祈请辐辏有居新昌里者因时疫百骸绵弱不能胜衣巫医莫能疗一日自言欲从释氏因肩置绘壁之下厚施主僧眠食于寺庑逾旬梦有人如天王之状持筋绠以食病者复促迫之咀嚼坚韧力食袤丈遽觉绵骨木强又明日能步又明日能驰逾月以力闻先是禁军悬六钧弓于门曰能引其半者倍粮以赐至满者又倍之民应募随引而满于是服厚禄以终身【出唐阙史】
　　裴氏女
　　唐黄巢之乱有朝士裴某挈妻子南趋汉中才发京都其室女暴亡兵难挥霍不暇葬瘗行及洛谷夜闻其女有言不见其形父母诘之女云我为浐水神之子强暴诱我归其家其父责怒以妄杀生人遽笞之兼逊谢抚慰令人送来而旦夕未有所托且欲随大人南行俾拔茅为抱致于箱笥之中庶以魂识依止饮食语言不异于常尔后又言已有生处悲咽告辞而去【出北梦琐言】
　　夏侯祯
　　汝州鲁山县西六十里小山间有祠曰女灵观其像独一女子焉低鬟嚬蛾艳冶而有怨慕之色祠堂后平地左右围数亩上擢三峯皆十余丈森如太华父老云大中初斯地忽暴风疾雨一夕而止遂有此山其神见形于樵苏者曰吾商于之女也帝命有此百里之境可告乡里立祠于前山山名女灵吾特来者也咸通末县主簿皇甫枚因时祭与友人夏侯祯偕行祭毕与祯纵观祯独眷眷不能去乃索巵酒酧曰夏侯祯少年未有匹偶今者仰觌灵姿愿为庙中扫除之隶既舎爵乃归其夕夏侯生惝怳不寐若为隂物所中其仆来告枚走视之则目瞪口噤不能言矣谓曰得非女灵乎祯颔之枚命吏祷之曰夏侯祯不胜残斚之余至有慢言黩于神听今疾作矣岂降之罚耶抑果其请若降之罚是以一言而毙一国士乎违好生之德当专戮之辜帝岂不降鉴而使神滋虐于下乎若果其请是以一言舎贞静之道播淫佚之风念张硕而动云軿顾交甫而解明佩若九阍一呌必贻帏箔不修之责言况天下多美丈夫何必是也神其听之奠讫夏侯生康豫如故【出三水小牍】
　　徐焕
　　弋阳郡东南有黑水河河漘有黑水将军祠太和中薛用弱自仪曹郎出守此郡为政严而不残一夕梦赞者云黑水将军至延之乃魁岸丈夫须目雄杰介金附鞬既坐曰某顷溺于兹水自以秉仁义之心未展上诉于帝帝曰尔隂位方崇遂授此任郎中可为立祠河上当保佑斯民言讫而寤遂命建祠设祭水旱灾沴祷之皆应用弱有葛谿宝劒复梦求之遂以为赠仍刳神前柱并匣寘之外设小扉加扃鐍焉干符戊戌嵗大理少卿徐焕以决狱平允授弋阳郡秋七月出京时方霖霪东道泥泞歴崤函度东周由许蔡略无霁日既渡长淮宿于嘉鹿馆则弋阳之西境也时方苦雨凄风徒御多寒色焕具酒祈之其夕乃霁焕由是加敬每春秋常祀必躬亲之明年冬十月贼党数千人来攻郡城焕坚守城不可拔乃引兵西入义阳时有无頼者以庙劒言于贼裨将将乃率徒破柱取去既而晓出纵掠氛雾四合莫知所如忽遇一樵童遂执之令前导既越山雾开乃义营张周寨也卒与贼遇尽杀之张周亲擒其首解其劒复归诸庙至今时享不废【出三水小牍】
　　罗宏信
　　中和年魏博帅罗宏信初为本军步射小挍掌牧圉之事曽宿于魏州观音院门外其地有神祠俗号白须翁巫有宗千者忽诣宏信谓曰夜来神忽有语君不久为此地主宏信怒曰欲危我他日复以此言来告宏信因令密之不朞嵗果有军变推宏信为帅宏信状貌丰伟多力善射虽声名未振众已服之累加至太尉临淮王【出北梦琐言】
　　李峣
　　唐干宁中刘昌美为防州刺史属夏潦峡涨湍险里俗云滟滪大如马瞿塘不可下于是行旅辍掉以之学士李峣挈家自蜀沿流将之江陵昌美以水势正恶止之峣匆遽而行俄而舟覆一家溺死焉唯乳妪一人隔夜为骇浪推送江岸而苏先是永安盐灶户陈小奴掉空船下瞿塘见崖下有一人裹四缝防着窄白衫青袴执铁蒺防问峣行程自云迎候乃乳妪既苏亦言于刺史云李学士至一官署上事朱门白壁寮吏叅贺又闻云此行无乳妪名遂送出水【出北梦琐言】














　　太平广记卷三百一十二
　　钦定四库全书
　　太平广记卷三百一十三　宋　李昉等　编神二十三
　　杨镳　　　张璟　　　崔从事
　　王审知　　张怀武　　李玫
　　赵瑜　　　闗承湍妻　李冰祠
　　郑君雄　　钟离王祠　盘古祠
　　狄仁杰祠　葛氏妇　　马希声
　　厐式
　　杨镳
　　唐杨镳相国收之子少年为江西从事秋祭大孤神镳悦神像之容偶以言戱之祭毕回舟而见空中云雾有一女子容质甚丽诣镳呼为杨郎云家姊多幸杨郎采顾便希回桡以成礼也故来奉迎镳惊怪乃曰前言戱之耳神女曰家姊本无意辄慕君子而杨郎先自发言茍或中辍立恐不利于君镳不得已遂诺之希从容一月处理家事归家理命讫仓卒而卒似有神迎也阙薛泽与镳有姻尝言此事甚详近者故邓州节度判官史在德郎中子光泽甚聪俊方修举业自别墅归乗醉入泰山庙谓神曰与神作第三儿可乎自是归家精神恍惚似有召之者逾月而卒【出北梦琐言】
　　张璟
　　庐山书生张璟干宁中以所业之桂州至衡州犬嘷滩损船上岸寝于江庙为神所责璟以素业对之神为改容延坐从容云有巫立仁者罪合族庙神为理之于岳神无人作奏璟为草之既奏岳神许之庙神喜以白金十鉼为赠刘山甫与挍书郎廖隲亲见璟説其事甚详【出北梦琐言】
　　崔从事
　　福建崔从事忘其名正直检身幕府所重奉使湖湘复命在道遇贼同行皆死唯崔仓皇中忽有人引路获免中途复患痁疾求药无所途次延平津庙梦为庙神赐药三丸服之惊觉顿愈彭城刘山甫自云外祖李敬彞为郎中宅在东都毓财坊土地最灵家人张行周事之有应未大水前预梦告张求饮食至其日率其遏水头并不冲圮李宅【出北梦琐言】
　　王审知
　　福州海口黄碕岸横石巉峭常为舟楫之患王审知为福建观察使思欲制置惮于役力干宁中因梦金甲神自称吴安王许助开凿及觉言于賔寮因命判官刘山甫往设祭祭未终海内狞怪俱见山甫憩于僧院凭高观之风雷暴兴见一物非鱼非龙鳞黄鬛赤凡三日风雷乃霁已别开一港甚便行旅驿表以闻赐号甘棠港闽从事刘山甫乃中朝旧族也着金溪闲谈十二卷具载其事【出北梦琐言】
　　张怀武
　　南平王钟傅镇江西遣道士沈太虚祷庐山九天使者庙太虚醮罢夜坐廊庑间怳然若梦见壁画一人前揖太虚曰身张怀武也常为军将上帝以微有隂功及物今配此庙为灵官既悟起视壁画署曰五百灵官太虚归以语进士沈彬彬后二十年游醴陵县令陆生客之方食有军吏许生后至语及张怀武彬因问之许曰怀武者蔡之禆将某之长史也顷甲辰年大饥闻豫章独稔即与一他将各帅其属奔豫章既即路两军稍不相能比至五昌一隙大搆尅日将决战禁之不可怀武乃携劒上戌楼去其梯谓其徒曰吾与汝今日之行非有他图直救性命耳奈何不忍小忿而相攻战夫战必彊者伤而弱者亡如是则何为去父母之国而死于道路耶凡两军所以致争者以有怀武故也今为汝等死两军为一无搆难矣遂自刎于是两军之士皆伏楼下恸哭遂相与和亲比及豫章无一人逃亡者许但怀其旧恩亦不知灵官之事彬因述记以申明之岂天意将感发死义之士故以肸蠁告人乎【出稽神録】
　　李玫
