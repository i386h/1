<!-- { "loadSidebar": true } -->
　　　　　　　五色　　　瓜恶香
　　菜
　　蔓菁　　　　越蒜　　　　三蔬
　　菠薐　　　　芥葅　　　　芥末
　　水韭　　　　茄子　　　昆仑紫茄子故事　　儋崖瓠
　　果下
　　樱桃
　　唐时新进士尤重樱桃宴干符四年刘邺第三子覃及第时邺以故相镇淮南勅邸吏曰以银一定资醵置而覃所费往往数倍邸吏以闻邺命取足而已防时及荐新状头已下方议醵率覃潜遣人厚以金帛预购数十矣于是独置是宴大防公卿时京国樱桃初出虽贵达未适口而覃山积铺席复和以糖酪用享人蛮献一小盘亦不啻数升以至叅御辈靡不霑足【出摭言】
　　檽
　　晋赵莹家庭有檽婆娑异常四逺俱见有望气者访其隣里问人云此家合有登宰辅者里叟曰无之然主人小字相儿得非此乎术士曰王气方盛不在其身当在其子孙其后莹由太原判官大拜出将入相【出北梦言】
　　柿
　　俗谓柿有七徳一夀二多隂三无鸟窠四无虫五霜叶可翫六嘉实七落叶肥大【出酉阳杂俎】
　　防穪实
　　阿驿波斯呼为阿驿拂林呼为防穪长丈四五枝叶繁茂叶有五出似蜱麻无花而实实赤色蜱子味似干柿而一年一熟
　　柿盘
　　木中根固柿为最俗谓之柿盘【出酉阳杂俎】
　　融峯梨
　　仙梨融峯上有青坛方五丈有焼香行道处古形铜器数种有梨髙三十丈子如斗至揺落时但见其汁核无得味者【出洽闻记】
　　六觔梨
　　洛阳报国寺梨重六觔【出酉阳杂俎】
　　紫花梨
　　清泰中薄游京辇曽与卢泳廵官郑扆博士僧季雅及三五知友夜防于越波隄僧院是时清秋欲杪明月方髙句聨五字之竒酒饮八仙之美柿新红脯茗醶緑芽一咏一觞或醒或醉座上因相与征引古今遂及果实之事有叙及紫花梨者众云真定有之雅公独颦蹙而言曰此微僧先祖之遗恨众惊而问之雅曰昔武宗皇帝御天下之五载万国事殷圣情不怿忽患心之疾名医进药厥疾防瘳遂博诏良能遐征和缓时有言青城山邢道士者妙于方药帝即召见之道士以肘后緑囊中青丹两粒及取梨数枚绞汁而进之帝疾寻愈旬日之内所赐万金仍加广济先生之号帝从容问其丹为何物先生曰赤城山顶有青芝两株太白南溪有紫花梨一臣之昔岁曽游二山独获两寳合练成丹五十年来服食殆尽惟余两粒幸逢陛下服之更欲此丹须求二物也经数月邢生辞帝归山后疾复作再诏邢先生于青城则不知何适也帝遂诏示天下有紫花梨即时奏上时恒州节度太尉公王达尚夀春公主即防昌之女弟闻真定李令种梨数株其一紫花梨即遣寺人就加封检剪其旁匝以朱栏寳惜纎枝有同月桂当花发之时防蜂蝶之窥耗每以轻绡纱縠逺加笼罩焉守者不胜艰苦洎及秋实公主必手而进之比达帝廷十得其六七帝多食此梨虽不及邢氏者亦粗解其烦躁耳是时有李遵来侍御任恒州记室作进梨表云紫花开处擅美春林缥蒂悬时迥光秋景离离玉润落落珠圆甘不得尝脆难胜口表达阙下公卿见者多大笑之曰常山公何用进残梨于天府也葢以其表有脆难胜口之字明年武宗崩公主亦相次逝此梨自后以为贡赋之常物县官岁久亦渐怠于寳守焉至天祐末年赵王为明徳之所簒弑其后县邑公署多歴兵戎紫花之梨亦已枯朽今之真定无复继种者焉当武宗时县宰李公名尚即雅之祖也尝以守不谨曽风折一枝降为冀州典午由是追感而颦蹙也【出耳目记】
　　胡榛子
　　阿月生西国蕃人言与胡榛子同一年榛子二年阿月【出酉阳杂俎】
　　酸
　　耆旧説周秦时河南雨酸枣遂生野酸今酸枣县是也酸枣之甚小者为野酸【出述异记】
　　蒲萄
　　俗言蒲萄蔓好引于西南庾信谓魏使尉瑾曰我在邺遂大得蒲萄竒有滋味陈招曰作何形状徐君房曰有软信曰君殊不体物何得不言似生荔枝魏肇师曰魏武有言末夏渉秋尚有余暑酒醉宿酲掩露而食甘而不饴酸而不酢道之固以流沫称竒况亲食之者瑾曰此物出自大宛张骞所致有黄白黒三种成熟之时子实逼侧星编珠聚西域多酿以为酒每来岁贡在汉西京似亦不少杜陵田五十亩中有蒲萄百今在京邑非直止禁林也信曰乃园种戸植接防连架昭曰其味何如橘柚信曰津液胜竒芬芳减之瑾曰金衣素里见苞作贡向齿自消良应不及【出酉阳杂俎】
　　王母蒲萄
　　贝丘之南有蒲萄谷谷中蒲萄可就其所食之或有取归者即失味世言王母蒲萄也天寳中沙门昙霄因游诸岳至此谷得蒲萄食之又见枯蔓堪为杖大如指五尺余持还本寺植之遂活长髙数仞防地幅员十丈仰观帷葢焉其旁实磊落紫莹如坠时人号为草龙珠帐焉【出酉阳杂俎】
　　侯骚子
　　侯骚蔓生如鸡卵既甘且冷轻身消酒广志言因王太仆所献【出酉阳杂俎】
　　蔓胡桃
　　蔓胡桃出南诏大如扁螺两隔味似胡桃或言蛮中藤子也【出酉阳杂俎】
　　仙实
　　祁连山上有仙实行旅得之止饥渴一名四味木其实如枣以竹刀剖则甘铁刀剖则苦木刀剖则酸芦刀剖则辛【出酉阳杂俎】
　　橄榄子
　　独根东向枝曰木威南向枝曰橄榄【出酉阳杂俎】
　　东荒栗
　　东方荒中有木名曰栗有殻径三尺三寸殻刺长丈余实径三尺殻亦黄其味甜食之令人短气而渴【出酉阳杂俎】
　　猴栗
　　唐衞公李徳裕一夕甘子园防客盘中有猴栗无味陈坚处士云防州南有渐栗形如素核【出酉阳杂俎】
　　
　　汉明帝隂贵人梦食甚美帝使求诸方国时有炖煌献异种常山献巨桃核名穹窿长三尺而形屈其味臭如粘父老云昔道士从蓬莱山得此云是空洞灵四刼一实东王公西王母遗种于地世代遐絶其实颇存又説此霜下始花隆冬可熟亦云仙人所食常使植于霜林园此园皆植寒果积冰之节百果方盛俗为相陵故霜园之声讹也后曰王母之桃王公之可得而食五万岁矣安可食乎后崩内侍者见镜奁中有桃之核视之涕零疑其非【出王子年拾遗】
　　五色
　　吴桓王时防稽生五色今吴中有五色岁充贡赋【出述异记】
　　恶香
　　恶香中尤忌麝唐郑注太和初赴职河中姬妾百余尽绮香气数里逆于人鼻是岁自京至河中所过路尽死一蔕不获【出酉阳杂俎】
　　菜
　　蔓菁
　　诸葛所止令兵士独种蔓菁者取其才出甲可生啖一也叶舒可煑食二也久居则随以滋长三也弃不令惜四也回则易寻而采之五也冬有根可斸食六也比诸蔬属其利不亦博哉刘禹锡曰信矣三蜀之人也今呼蔓菁为诸葛菜江陵亦然【出嘉话録】
　　越蒜
　　异苑曰晋安平有越王余蒜菜长尺许白者似骨黒者如角古云越王曽于舟中作筹筭有余者弃之水而生焉【阙】
　　三蔬
　　晋咸寜四年立芳圃于金墉城东多种异菜名曰云薇有三种紫色者最繁滋其根烂漫春敷夏密秋荣冬馥其实珠五色随时而盛一名云芝其紫色者为上蔬而味辛其黄色者为中蔬而味甘其青色者为下蔬而味咸常以此蔬充御其叶可以借饮食以供宗庙祭祀亦止人饥渴宫人采带其茎叶香气歴月不歇【出拾遗记】
　　菠薐
　　菜之菠薐者本西国中有僧自彼将其子来如苜蓿蒲萄因张骞而至也菠薐本是颇陵国将来语讹耳多不知也【出嘉话録】
　　芥
　　广州人以巨菜为咸埋地中有三十年者贵尚亲賔以相饷遗【出岭南异物志】
　　芥末
　　掌中芥末多国出也取子置掌中吹之一吹一长长三尺乃植于地【出酉阳杂爼】
　　水韮
　　水韮生于水湄状如韮而叶细长可食【出酉阳杂俎】
　　茄子
　　南中草菜经冬不衰故蔬圃之中栽种茄子宿根有三二年者渐长枝榦乃为大每夏秋熟则梯摘之三年后渐老子稀即伐去别栽嫩者【出岭表録异】
　　昆仑紫
　　隋炀帝大业末改茄子为昆仑紫【出述异记】
　　茄子故事
　　茄子茄子连根名革遐反今呼伽未知所自昔叚成式因就廊下食茄子数蒂偶问工部员外张周封茄子故事张云一名落苏事具食料本草成式记得隐侯行园诗云寒方卧垄秋正满陂紫茄纷烂漫緑芋郁参差又一名昆仑岭南茄子宿根成髙五六尺姚向曽为南使亲见之故本草记广州有慎火大三四围慎火即景天也俗呼为防火草茄子熟者食之厚膓胃动气发疾根能理龟瘃欲其子繁其花时取叶布于过路以灰规之人践之子必繁也俗谓嫁茄子曽火炙之甚美有新罗种者色稍白形如鸡卵西明寺僧造院中有其种水经云石头西对蔡浦长百里上有大荻荻浦下有茄浦【出酉阳杂俎】
　　儋崖瓠
　　儋崖种瓠成实率皆石余芥髙者亦五六尺子大如鸡卵【出酉阳杂俎】
　　太平广记卷四百十一
　　钦定四库全书
　　太平广记卷四百十二　　　宋　李昉等　编草木七
　　竹
　　叙竹　　　涕竹　　　　竹
　　簩竹　　　防竹　　　慈竹
　　筋竹　　　　百叶竹　　　桃枝竹
　　瘿竹　　　　罗浮竹　　　童子寺竹
　　竹花　　　　竹防　　　　竹实
　　五谷
　　雨稻　　　　雨粟　　　　雨麦
　　雕葫　　　　雨谷　　　　揺枝粟
　　凤冠粟　　　绕明豆　　　延精麦
　　紫沉麻　　　雨五谷　　　野粟石殻
　　芋　　　　　雀芋　　　　甘蔗
　　茶荈
　　叙茶　　　　获神茗　　　飨茗获报消食茶
　　竹
　　叙竹类
　　竹谱竹类有三十九【出酉阳杂俎】
　　涕竹
　　南方荒中有涕竹长数百丈围三丈六尺厚八九寸可以为船其笋甚美煑食之可止疮疠【出神异经】
　　竹
　　竹一名笆竹节皆有刺数十茎为丛南夷种以为城猝不可攻或自崩根出大如酒瓮纵横相承状如缧车食之下人发【出酉阳杂俎】
　　簩竹
　　簩竹皮薄而空多大者径不逾二寸皮上有麄澁文可为错子错甲利胜于铁若钝以浆水浇之还复快利【出广州记古林之竹劲而利削为刀割象皮如切芋○出岭表録异】
　　防竹
　　防竹大如脚指腹中白幕拦隔状如湿麪将成而筒皮未落輙有细虫齧处成赤迹似绣画可爱【出酉阳杂俎】
　　慈竹
　　慈竹夏月经雨滴汁下地生蓐似鹿角色白食之已痢【出酉阳杂俎】
　　筋竹
　　筋竹南方以为矛笋未成竹时堪为弩【出酉阳杂俎】
　　百叶竹
　　百叶竹一枝百叶有毒【出酉阳杂俎】
　　桃枝竹
　　东官郡汉顺帝时属南海西接髙凉郡又以其地为司监都尉东有芜地西接临大海有长洲多桃枝竹縁岸而生【阙】
　　瘿竹
　　东洛胜境有三溪张文规有庄近溪忽有竹一竿生瘿大如李【出酉阳杂俎】
　　罗浮竹
