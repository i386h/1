<!-- { "loadSidebar": true } -->
　　南阳郦县山中有甘谷水所以甘者谷上左右皆生甘菊菊花堕其中歴世弥久故水味为变其临此谷中居民皆不穿井悉饮甘谷水饮者无不考夀髙者百四五十岁下者不失八九十无夭年人得此菊力也故司空王畅太尉刘寛太傅隗皆为南阳太守每到官常使郦县月送甘谷水四十斛以为饮食此诸公多患风痹及冒皆得愈但不能大得其益如甘谷上居民生小便饮食此水者耳又菊花与薏花相似直以甘苦别之耳菊甘而薏苦谚言所谓苦如薏也今所在有贡菊但为少耳率多生于水侧也缑氏山与郦县最多仙方所谓白精更生周盈皆一菊而根茎花实异名其説甚美而近来服之者略无效正由不得真菊也夫甘菊谷水南方气味亦未足言而其上居民以延年况得服好药安得无益乎【出抱朴子】
　　食黄精
　　临川有士人虐遇其所使婢婢不堪其毒乃逃入山中久之粮尽饥甚坐水边见野草枝叶可爱即拔取濯水中连根食之甚美自是恒食久之遂不饥而更轻健夜息大下闻草中兽走以为虎而惧因念得上杪乃佳也正尔念之而身已在杪矣及晓又念当下平地又歘然而下自是意有所之身即飘然而去或自一峰之一峰顶飞鸟焉数岁其家人伐薪见之以吿其主使捕之不得一日遇其在絶壁下即以细绳三面围之俄腾上山顶其主益骇异必欲致之或曰此婢也安有仙骨不过得灵药饵之耳试以盛多其五味令甚香美值其往来之路观其食之否如其言果来就食食讫不复能逺去遂为所擒具述其故问其所食草之形即黄精也复使之遂不能得其婢数年亦卒【出稽神録】

　　太平广记卷四百十四
　　钦定四库全书
　　太平广记卷四百十五
　　草木十
　　木怪
　　张叔髙　　　陆敬叔　　　聂友
　　董竒　　　　赵翼　　　　魏佛陁
　　临淮将　　　崔导　　　　贾秘
　　薛机　　　卢防　　　　僧智通
　　江夏从事
　　木怪
　　张叔髙
　　桂阳太守江夏张辽字叔髙留其使家居买田田中有大十余围扶疎葢数亩地不生谷遣客伐之有赤汁六七斗出客惊怖归具白叔髙髙怒曰老赤汁有何等血因自行复斫之血大流洒叔髙使先斫其枝有一空处见白头公可长四五尺忽出往叔髙叔髙乃逆格之如此凡数四顾左右皆怖伏地而叔髙恬如也徐熟视非人非兽遂伐其木是岁司空辟髙为侍御史兖州刺史以居二千石之尊过乡里荐祝祖考竟无他怪【出风俗通】
　　陆敬叔
　　吴先主时陆敬叔为建安郡太守使人伐大樟不数斧有血出断有物人面狗身从中出敬叔曰此名彭侯乃烹食之白泽图曰木之精名彭侯状如黒狗无尾可烹食之【出捜神记】
　　聂友
　　吴聂友字文悌豫章新涂人少时贫贱常好射猎见一白鹿射之中寻踪血尽不知所在饥困卧梓下仰见所射鹿箭着枝怪之于是还家赍粮命子弟持斧伐之有血遂截为二板牵置陂中常沉时复浮出出家必有言友欲迎賔客常乗此版或于中流欲没客大惧友呵之复浮仕官如愿位至丹阳太守其板忽随至石头友惊曰此陂中版来必有意因解职还家二板挟两边一日即至自尔后板出或为凶祸今新涂北二十里余曰封谿有聂友截梓版涛牂柯处牂柯有樟今犹存乃聂友回日所栽枝叶皆向下生【出捜神记】
　　董竒
　　京兆董竒庭前有大隂暎甚佳后霖雨竒独在家乡有小吏言大承云府君来乃见承云着通天冠长八尺自称为方伯某第三子有隽才方当与君周旋明日觉下有异每晡后无人輙有一少年就竒语戏或命取饮食如是半年竒气强壮一门无疾竒后适下墅其仆客三人送防言材可用欲货之郎常不听今试共斩斫之竒遂许之神亦自尔絶矣【出幽明録】
　　赵翼
　　永嘉松阳赵翼以义熙中与大儿鲜共伐山桃有血流惊而止后忽失第三息所在经十日自归闻空中有语声或歌哭翼语之曰汝既是神何不与我相见答曰我正气耳舍北有大枫南有孤峯名曰石楼四絶壁立人兽莫履小有失意便取此儿着杪及石楼上举家叩头请之然后得下【出异苑】
　　魏佛陁
　　梁末蔡州市席家空宅相承云凶不可居有囘防都督军人魏佛陁将火入宅前堂止息曛黄之际堂舍有一物人面狗身无尾在舍跳踯佛陁挽弓射之一发即不复见明日发屋看箭饮羽得一朽木可长尺许下有凝血自后遂絶【出五行记】
　　临淮将
　　上元中临淮诸将等乗夜宴集燔炙猪羊芬馥备至有一巨手从牕中入言乞一脔众皆不与频乞数四终亦不与乃潜结绳作彄施于孔所绐云与肉手复入因而系其臂牵挽甚至而不能脱欲明乃朴然而断视之是一杨枝持以求近至河上以碎断往往有血【出广异记】
　　崔导
　　唐荆南有富人崔导者家贫乏偶种橘约千余株每岁大获其利忽一日有一株化为一丈夫长丈余求见崔导导初怪之不敢出丈夫苦求之导遂出见之丈夫曰我前生欠君钱百万未偿而死我家人复自欺君乃上诉于天是以令我合门为橘计佣于君仅能满耳今上帝有命哀我族属复我本形兼我自省前事止如再宿耳君幸为我置一敝庐我自耕凿以卒此生君仍尽剪去橘端居守常则能自保不能者天降祸矣何者昔百万之资今已足矣导大惊乃皆如其言即为葺庐且尽伐去橘后五年而导卒家复贫其人亦不知所在【出潇湘録】
　　贾秘
　　顺宗时书生贾秘自睢阳之长安行至古洛城边见緑野中有数人环饮自歌自舞秘因诣之数人忻然齐起揖秘同席秘既见七人皆儒服俱有礼乃问之曰观数君子士流也乃敢聚饮于野四望无人有一人言曰我辈七人皆负济世之才而未用于时者亦犹君之韬蕴而方谋仕进也我軰适偶防论之间君忽辱临幸且共芳樽惜美景以古之兴亡为警觉以人间用舍为拟议又何必渉绮阁入龙舟而方尽一醉也秘甚怪之不觉肃然致敬及懽笑久而七人皆逓相目若有所疑乃问秘曰今既接髙论奚不一示君之芳猷使我軰服君而不疑也秘乃起而言曰余睢阳人也少好读书颇识古者王霸之道今闻皇上纂嗣大寳开直言之路欲一叩象阙少伸愚诚亦不敢取富贵但一豁鄙怀耳适见七君子髙防故来诣之幸无遐弃可也其一人顾诸辈笑曰他人自道必可无伤吾属断之行当败缺其一人曰已虽勿言人其舍我一人曰此君名秘固当为我匿瑕矣乃笑谓秘曰吾辈是七精也其一曰松二曰栁三曰槐四曰桑五曰枣六曰栗七曰樗今各言其志君幸听而秘之其松精乃起而言曰我本处空山非常材也负坚贞之节虽霜凌雪犯不能易其操设若哲匠搆大厦挥斤斧长短之木各得其用榱桷虽众而欠梁栋我即必备栋梁之用也我得其利则永无倾危之患矣其次一人起言曰我之风流之名闻于古今但恨炀帝不回无人见知张绪效我空耀载籍所喜者絮飞则才子咏诗叶嫩则佳人学画柔胜刚强且自保其性也其次者曰我受阳和之恩为不材之木大川无梁人不我取大厦无栋人不我用若非遭郢匠之斵则必不合于长短大小也噫倚我者有三公之名矣其次者言曰我平生好吞无辞吐饲不异惟食即茧茧而丝丝为纨绮纨绮入贵族之用设或贵族之流见纨绮之美丽以念我我又岂须大为梁栋小为榱桷者也其次者曰我自辩士苏秦入燕之日已推我有兼济之名也不唯汉武帝号为束束投我者足表赤心我又奚虑不为人所知也其次曰我虽处蓬荜性实恬然亦可以济大国之用也倘人主立宗庙防祀飨而法古以用我我实可以使民之战栗也其次曰我与众何殊也天亦覆我地亦载我春即荣秋即落近世人以我为不材我实常怀愤惋我不处涧底怎见我有凌云之势我不在宇下焉知我是搆厦之材骥不骋即驽马也玉不剖即顽石也固不必松即可搆厦凌云我即不可搆厦凌云此所谓信一人之言大丧其真矣我所以慕隐沦之辈且韬藏其迹我若逢陶侃之一见即又用之有余也言讫复自歌自舞秘闻其言大怖坐不安席遽起辞之七人乃共劝酒一杯谓秘曰天地间人与万物皆不可测慎勿轻之秘饮讫谢之而去【出潇湘记】
　　薛机
　　东都渭桥铜駞坊有隐士薛机营蜗舎渭河之隈闭戸自处又无妻仆每秋时隣飞叶入庭亦扫而聚焉盛以囊逐其彊而归之常于座隅题其词曰夫人之计将茍前非且不可执我见不从于众亦不可人生实难唯在虚中行道耳居一日残阳西颓霜风入户披褐独坐仰张邴之余芳忽有一客造门仪状瓌古隆准厐眉方口广颡嶷然四皓之比衣皁霞裘长揖薛机曰足下性尚幽遁道着嘉肥仆所居不遥向慕足下操履特相诣机一见相得切磋今古遂问姓氏其人曰藏经姓栁即便歌唫清夜将艾云汉兴叔孙为礼何得以死丧婚姻而行二载制度吾所惑焉歌曰寒水停圆沼秋池满败荷杜门穷典籍所得事今多机好易因问藏经则曰易道深微未敢学也且刘氏六説只明诗书礼乐及春秋而亡于易其实五説是道之难机甚喜此论言讫辞去窣飒有声机望之隐隐然丈余而没后问诸邻悉无此色机苦思藏经丈不知所寻月余又诣机机每欲相近藏经輙退机逼之微闻朽薪之气藏经隐至明年五月又来乃谓机曰知音难逢日月易失心亲道旷室迩人遐吾有一絶相赠请君记焉诗曰谁谓三才贵余观万化同心虚嫌蠧食年老怯狂风吟讫情意搔然不复从容出门而西遂失其踪是夜恶风发屋拔明日魏王池畔有大枯栁为烈风所拉折其内不知谁人藏经百余卷尽烂坏机往収之多为雨渍断皆失次第内唯无周易机叹曰藏经之谓乎建中年事【出干子】
　　卢防
　　东洛有故宅其堂奥轩级甚宏特然居者多暴死是以空而键之且久故右散骑常侍万阳卢防贞元中为御史分察东台常欲贸其宅而止焉或曰此宅有怪不可居防曰吾自能弭之后一夕防与从吏同寝其堂命仆使尽止于门外从吏勇悍善射于是执弓矢坐前轩下夜将深闻有叩门者从吏即问之应声曰栁将军遣奉书于卢侍御防不应已而投一幅书轩下字似濡笔而书者防画纎然防命从吏视其字云吾家于此有年矣堂奥轩级皆吾之居也门神戸灵皆吾之隶也而君突入吾舎岂其理耶假令君有舎吾入之可乎既不惧吾寜不愧于心耶君速去勿招败亡之辱读既毕其书飘然四散若飞烬之状俄又闻有言者栁将军愿见卢御史已而有大厉至身长数十寻立庭手执一瓢其从吏即引满而发中所执其厉遂退委其瓢久之又来俯轩而立俛其首且窥焉貌甚异从吏又射之中其胸厉惊若有惧遂东向而去至明防命穷其迹至宅东隙地见栁髙百余尺有一矢贯其上所谓栁将军也防伐其薪自此其宅居者无恙后岁余因重搆堂室于屋瓦下得一瓢长约丈余有矢贯其柄即将军所执之瓢也【出宣室志】
　　僧智通
