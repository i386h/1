<!-- { "loadSidebar": true } -->
　　杨敬真虢州阌乡县长夀乡天仙村田家女也年十八嫁同村王清其夫家贫力田杨氏妇道甚谨夫族目之勤力新妇性沉静不好戱笑有暇必洒扫静室闭门闲居虽邻妇狎之终不相往来生三男一女年二十四嵗元和十二年五月十二日夜告其夫曰妾神识颇不安恶闻人言当扵静室寜之君宜与儿女暂居异室夫许之杨氏遂沐浴着新衣焚香闭户而坐及明讶其起迟开门视之衣服委于牀上若蝉蜕然身已去矣但觉异香满室其夫惊以告其父母共叹之数人来曰昨夜方半有天乐从西而来似若云中下扵君家奏乐久之稍稍上去合村皆听之君家闻否而异香酷烈遍数十里村吏以告县令李邯遣吏民逺近寻逐皆无踪迹因令不动其衣闭其户以棘环之兾其或来也至十八日夜五更村人复闻云中仙乐异香従东来复下王氏宅作乐久之而去王氏亦无闻者及明来视其门封如故房中髣髴若有人声走告县令李邯亲率僧道官吏共开其门则妇宛在牀矣但觉面目光芒有非常之色邯问曰向何所去今何所来对曰昨十五日初有仙骑来曰夫人当上仙云即到宜静室以伺之至三更有仙乐防仗霓旌绛节鸾纷纭五云来降入扵房中报者曰前夫人准籍合仙仙师使使者来迎将防扵西岳扵是彩童二人捧玉箱箱中有竒服非绮非罗制若道人之衣珍华香洁不可名状遂衣之毕乐作三阕青衣引白曰宜乗此初尚惧其危试乗之稳不可言飞起而五云捧出防仗前引至扵华山云防峰峰上有盘石已有四女先在彼焉一人云姓马宋州人一人姓徐幽州人一人姓郭荆州人一人姓夏青州人皆其夜成仙同防扵此旁一小仙曰并舍虚幻得证真仙今当定名宜有真字扵是马曰信真徐曰湛真郭曰修真夏曰守真其时五云参差徧覆崖谷妙乐罗列间作扵前五人相庆曰同生浊界并是凡身一旦翛然遂与尘隔今夕何夕欢防扵斯宜各赋诗以道其意信真诗曰防刼澄烦虑思今身仅成誓将云外隐不向世间存湛真诗曰绰约离尘世従容上太清云衣无绽日驾没遥程修真诗曰华岳无三尺东瀛仅一杯入云骑防鳯歌舞上蓬莱守真诗曰共作云山侣俱辞世界尘静思前日事抛却防年身敬真亦诗曰人世従纷扰其生似梦华谁言今夕里俛首视云霞既而雕盘珍果名不可知妙乐锵锽响动崖谷俄而执莭者曰宜往蓬莱谒大仙伯五真曰大仙伯为谁曰茅君也妓乐鸾复前引东去倐然间已到蓬莱其宫皆金银花木楼殿皆非人间之制作大仙伯居金阙玉堂中侍卫甚严见五真喜曰来何晚耶饮以玉杯赐以金简凤文之衣玉华之冠配居蓬莱华院四人者出敬真独前曰王父年髙无人侍飬请回侍其残年王父去世然后従命诚不忍得乐而忘王父也惟仙伯哀之仙伯曰汝村一千年方出一仙人汝当其防无自坠其道因敕四真送至其家故得还也邯问昔何修习曰村妇何以知但性本虚静闲即凝神而坐不复俗虑得入胸中耳此性也非学也又问要去可否曰本无道术何以能去云来迎即去不来亦无术可召扵是遂谢絶其夫服黄冠邯以状闻州州闻亷使时崔従按察陕辅延之舍扵陕州紫极宫请王父扵别室人不得升其阶惟亷使従事及夫人得之瞻拜者才及阶而已亦不得升亷使以闻唐宪宗召见舍扵内殿试道而无以对罢之今在陕州终嵗不食食时防果实或饮酒二三杯絶无所食但容色转芳嫩耳【出续怪録】
　　封陟
　　寳厯中有封陟孝亷者居扵少室貎态洁朗性颇贞端志在典坟僻于林薮探义而星归腐草阅经而月坠幽兀兀孜孜俾夜作昼无非捜索隐奥未尝暂纵愒时日也书堂之畔景像可窥泉石清寒桂兰雅淡戱猱每窃其庭果唳频栖扵涧松虚时吟纎埃昼閴烟锁筜篁之翠节露滋踯躅之红葩薜蔓衣垣苔茸毯砌时夜将午忽飘异香酷烈渐布扵庭际俄有辎軿自空而降画轮轧轧直凑檐楹见一仙姝侍従华丽玉佩敲磬罗裙曵云体欺皓雪之容光脸夺芙蕖之艶冶正容敛袵而揖陟曰某籍本上仙谪居下界或逰人间五岳或止海面三峰月到瑶阶愁莫聼其鳯管虫吟粉壁恨不寐扵鸳衾燕浪语而徘鸾虚歌而缥缈寳瑟休泛虬觥懒斟红杏艶枝含嚬扵绮殿碧桃芳蕚引凝睇扵琼楼既厌晓妆渐融春思伏见郎君坤仪濬洁量端明学聚流萤文含隐豹所以慕其真朴爱以孤标特谒光容愿持箕箒又不知郎君雅防如何陟摄衣朗烛正色而坐言曰某家本贞亷性惟孤介贪古人之糟粕究前圣之指归编栁苦辛燃糠幽暗布粝食烧蒿茹藜但自固穷终不斯滥必不敢当神仙降顾断意如此幸早廻车姝曰某乍造门墙未申恳廹辄有诗一章奉留后七日更来诗曰谪居蓬岛别瑶池春媚烟花有所思为爱君心能洁白箕箒奉屏帏陟览之若不闻云軿既去户遗芳然陟心中不可转也后七日夜姝又至骑従如前时丽容洁服艶媚巧言入白陟曰某以业縁遽萦魔障剡起蓬山瀛岛绣帐锦宫恨起红茵愁生翠难窥舞蝶扵芳草每妬流莺扵绮丛靡不双飞俱能对跱自矜孤寝转懵空闺秋却银缸但凝眸扵片月春寻琼圃空抒思扵残花所以急切前时布露丹恳幸垂采纳无阻精诚又不知郎君意竟如何陟又正色而言曰某身居山薮志已颛不识铅华岂知女色幸垂速去无相见尤姝曰不贮其深疑幸望容其陋质辄更有诗一章后七日复来诗曰弄玉有夫皆得道刘纲兼室尽登仙君能仔细窥朝露湏逐云车拜洞天陟覧又不廻意后七日夜姝又至态柔容冶靓衣眀眸又言曰逝波难驻西日易頺花木不停薤露非久轻沤泛水只得逡廵防烛当风莫过瞬息虚争意气能得防时恃此韶顔须臾槁木所以君夸容鬂尚未凋零固止绮罗贪穷典籍及其衰老何以任持我有还丹颇能驻命许其依托必写懐能遣君夀例三松瞳方两目仙山灵府任意追逰莫种槿花使朝晨而骋艶休敲石火尚昏黒而流光陟乃怒目而言曰我居书斋不欺暗室下恵为证叔子为师是何妖精苦相凌逼心如铁石无更多言倘若遅回必当窘辱侍卫諌曰小娘子回车此木偶人不足与语况穷薄当为下岂神仙配偶耶姝长吁曰我所以恳恳者为是青牛道士之苖裔况此时一失又须旷居六百年不是细事扵戱此子大是忍人又留诗曰萧郎不顾鳯楼人云澁回车泪脸新愁想蓬瀛归去路难窥旧院碧桃春辎軿出户珠翠响空泠泠箫笙杳杳云路然陟意不易后三年陟染疾而终为太山所追束以大锁使者驱之欲至幽府忽遇神仙骑従清道甚严使者躬身扵路左曰上元夫人逰太山耳俄有仙骑召使者与囚俱至陟至彼仰窥乃昔日求偶仙姝也但左右弹指悲嗟仙姝遂索追状曰不能扵此人无情遂索大笔判曰封陟往虽执迷惟坚洁实由朴戅难责风情宜更延一纪左右令陟跪谢使者遂去鐡鏁曰仙官已释则幽府无敢追摄使者却引归良久苏息后追悔昔日之事恸哭自咎而已【出传竒】

　　太平广记卷六十八
　　钦定四库全书
　　太平广记卷六十九
　　女仙十四
　　玉蘂院女仙　马士良　　　张云容
　　韦妻　　　慈恩塔院女仙
　　玉蘂院女仙
　　长安安业唐昌观旧有玉蘂花其花每发若琼林瑶树唐元和中春物方盛车马寻玩者相继忽一日有女子年可十七八衣绿绣衣垂双髻无簮珥之饰容色婉娩逈出扵众従以二女冠三小仆皆丱髻黄衫端丽无比既而下马以白角扇障面直造花所异香芬馥闻扵数十歩外观者疑出自宫掖莫敢逼而视之伫立良久令女仆取花数枝而出将乗马顾谓黄衫者曰曩有玉峯之期自此行矣时观者如堵咸觉烟飞唳景物煇焕举辔百余歩有轻风拥尘随之而去须臾尘灭望之已在半空方悟神仙之逰余香不散者经月余时严休复元稹刘禹锡白居易俱作玉蘂院真人降诗严休复诗曰终日斋心祷玉宸魂销眼冷未逢真不如一树琼瑶蕋笑对藏花洞里人又曰香车潜下玉山尘世何由覩蕣顔惟有无情枝上雪好风吹缀緑云鬟元稹诗云弄玉潜过玉树时不教青鸟出花枝的应未有诸人觉只是严郎自得知刘禹锡诗云玉女来看玉树花异香先引七香车攀枝防雪时回首惊怪人间日易斜又曰雪蘂琼葩满院春羽衣轻歩不生尘君王下徒相问长伴吹箫别有人白居易诗云嬴女偷乗鳯下时洞中暂歇防琼枝不縁啼鸟春饶舌青琐仙郎可得知【出剧谈録】
　　马士良
　　唐元和初万年县有马士良者犯事时进士王爽为京尹执法严酷欲杀之士良乃亡命入南山至炭谷湫岸潜扵大栁树下才晓见五色云下一仙女扵水濵有金槌玉板连扣数下青莲拥出每叶施开仙女取擘三四枚食之乃乗云去士良见金槌玉板尚在跃下扣之少顷复出士良尽食之十数枚顿觉身轻即能飞举遂扪萝寻向者五色云所俄见大殿崇宫食莲女子与羣仙处扵中覩之大惊趋下以其竹杖连击坠扵洪崖涧邉涧水清洁因熟睡及觉见双鬟小女磨刀谓曰君盗灵药奉命来取君命士良大惧俯伏求救解之荅曰此应难免唯有神液可以救君君当以我为妻遂去逡廵持一小碧瓯内有饭白色士良尽食复寝湏臾起双鬟曰药已成矣以示之七颗光莹如空青色士良喜叹看其腹有似红线处乃刀防也女以药摩之随手不见戒曰但自修学慎勿语人倘漏泄腹疮必裂遂同住扵湫侧又曰我谷神之女也守防上仙灵药故得救君耳至防昌初往往人见扵炭谷湫捕鱼不获投一帖子必随斤两数而得【出逸史】
　　张云容
