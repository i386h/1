<!-- { "loadSidebar": true } -->
　　范阳粉水口有一墓石虎石柱号文将军冢晋安帝隆安中闾邱南阳将妇于墓侧是夕从者数十人皆梦云何故危人以自安觉説之人皆梦同虽心恶之耻为梦回及但鸣皷角为声势闻墓上亦有皷角及铠甲声转近及至墓死于墓门者三人即殪之后闾邱为杨佺期所诛族人皆以为文将军之祟【出荆州记】
　　古层冢
　　古层冢在武陵县北一十五里二百步周回五十步髙三丈亡其姓名古老相云昔有开者见铜人数十枚张目视俄闻冢中击皷大呌竟不敢进后防冢土还合如初【出朗州圗经】
　　隋王
　　齐隋王尝率佐使上樊姬墓酣宴其夕梦樊姬怒曰独不念封崇之义奈何溷我当令尔知诘旦王病使巫觋引过设祀积日方愈【出渚宫旧事】
　　楚王冢
　　南齐襄阳盗发楚王冢获玉屐玉屏风青丝编简盗以火自照王僧防见十余简曰是科斗书考工记周官阙文
　　舒绰
　　舒绰东阳人稽古博文尤以隂阳留意善相冢吏部侍郎杨恭仁欲改葬观王求善图墓者五六人并称海内名手停于宅共论蓺互相是非恭仁莫知孰是乃遣防解者驰往京师于欲之原取所拟之地四处各作歴记其方面髙下形势各取一斗土并歴封之恭仁歴出土令诸生相之取殊不同言其形势与歴又相乖背绰乃定一土堪操笔作歴言其四方形势与恭仁歴无尺寸之差诸生雅相推服各赐绢十疋遣之绰曰此所拟处深五尺之外有五谷若得一谷即是福地公侯世世不絶恭仁即将绰向京令人掘深七尺得一穴如五石瓮大有粟七八防此地经为粟田蚁运粟下入此穴当时朝野之士以绰为圣竟赐细马一匹物二百段绰之妙能今古无比【出朝野佥载】
　　李徳林
　　隋内史令李徳林深州饶阳人也使其子卜于饶阳城东迁厝其父母遂问之其地奚若曰卜兆云后当出八公其地东村西郭南道北隄林曰村名何答曰五公林曰唯有三公在此其命也知复云何遂之子伯药孙安期并袭安平公至曾孙与徐敬业反公遂絶【出朝野佥载】
　　郝处俊
　　唐郝处俊为侍中死讫有一书生过其墓叹曰压龙角其棺必斵后其孙象贤坐不道斵俊棺焚其尸俊发根入脑骨皮托毛着髑髅亦是竒毛异骨贵人相也【出朝野佥载】
　　徐勣
　　唐英公徐勣初卜繇曰朱雀和鸣子孙盛荣张景藏闻之私谓人曰所占者过也此所谓朱雀悲哀棺中见灰后孙敬业州反弟敬贞答欵曰敬业初生时于下掘得一云大贵之象英公令秘而不言果有大变之象则天怒斵英公棺焚其尸灰之应也【出朝野佥载】
　　韦安石
　　神龙中相地者僧师与韦安石善尝语安石曰贫道近于凤栖原见一地可二十余亩有龙起伏形势于此地者必累世为台座安石曰老夫有别业在城南待闲时陪师徃诣地所问其价几何同逰林泉又是髙兴安石妻闻谓曰公为天子大臣师通隂阳术数奈何一旦潜逰郊外又买墓地恐祸生不测矣安石惧乃止叹曰国夫人识达先见非贫道之所及公若要买地不必躬亲夫人曰欲得了义兼地不要买安石曰舍弟縚有中殇男未便与买此地曰如贤弟得此地即不得将相位止列卿已而縚竟买其地中殇男縚后为太常卿礼仪使卒官【出戎幕闲谈】
　　源乾曜
　　师自东洛回言于张説门道左有地甚善公试请假三两日有百僚至者贫道于间视其相甚贵者付此地説如其言请假两日朝士毕集云或己贵大福不再或不称此地反以为祸及监察御史源乾曜至谓説曰此人贵与公等试召之方便授以此説召乾曜与语源云乾曜大茔在门先人尚未啓祔今请告归洛赴先逺之期故来拜辞説具述言必同行尤佳源辞以家贫不办此言不敢烦师同行后复经门见其地已为源氏墓矣谓説曰天賛源氏者合洼处本髙今则洼矣合高处本洼今则髙矣其安坟及山门角之所皆作者问其价乃賖买耳问其卜者村夫耳问其术乃慿下俚斗书耳其制度一一自然如此源氏子大贵矣乾曜自京尹拜相为侍近二十年【出戎幕闲谈】
　　杨知春
　　开元中忽相有僵人在地一千年因墓崩僵人复生不食五谷饮水吸风而已时人呼为地仙者或有呼为妄者或多知地下金玉积聚焉好行吴楚齐鲁间有二贼乗僵人言乃结凶徒十辈于濠夀开发墓至盛唐县界发一冢时呼为白茅冢发一丈其冢有四房阁东房皆兵器弓矢鎗人之悉脩南房皆缯防中奁隔皆锦绮上有牌云周夷王所赐锦三百端下一隔皆金玉器物西房皆漆器其新如昨北房有玉棺中有玉女俨然如生緑髪稠直皓齿编贝秾纎修短合度若素画焉衣紫帔绣韈珠履新香可爱以手循之体如暖焉玉棺之前有一银罇酒凶徒竞饮之甘芳如人间上罇之味各取其锦防寳物玉女左手无名指有玉镮贼争脱之一贼杨知春者曰何必取此诸寳已不少久不可脱竞以刀断其指指中出血如赤豆汁知春曰大不仁有物不能赎卒断其指痛哉众贼出冢以知春为诈共欲杀之一时举刀皆不相识九人自相斫俱死知春获存遂却送所掠物于冢中粗以土瘗之而去知春诣官自陈其状官以军人二十余辈修复复寻讨铭志终不能得【出博异志】
　　唐尧臣
　　张师览善卜冢弟子王景超其业开元中唐尧臣卒于郑州师览使景超为定地后唐氏六畜等皆能言骂云何物虫狗我着如此地家人惶惧遽移其墓怪遂絶【出广异记】
　　陈思膺
　　陈思膺本名聿修福州龙平人也少居乡里以博学为志开元中有客求宿聿修竒其客厚待之明日将去乃曰吾识地理思有以报遥见此州上里地形贵不可言之必福昆嗣聿修欣然同诣其处视之客曰若此可世世为郡守又指一处曰若用此可一世为都督聿修谢之居数载丧亲遂以所指都督地之他日拜墓忽见其地生金笋甚众遂采而归再至金笋又生及服阕所获多矣因防入京以计行赂以所业继之颇致闻达后有宗人名思膺者以前任诰牒与因易名干执政久之遂除桂州都督今壁记具列其名亦有子孙仕本郡者【出桂林风土记】
　　太平广记卷三百八十九
<子部,小说家类,异闻之属,太平广记>
　　钦定四库全书
　　太平广记卷三百九十　　宋　李昉等　编冢墓二
　　奴官冡　　　卢涣　　　　赵冬曦
　　丁永兴　　　严安之　　　女娲墓
　　李邈　　　　贾耽　　　　张式
　　樊泽　　　　齐景公墓　　郭
　　夀安土棺　　李思恭　　　武瑜
　　曹王墓　　　韩建　　　　海陵夏氏庐陵彭氏　　武夷山　　　林賛尧
　　张匡绍军卒　马黄谷冡　　秦进崇
　　和文
　　奴官冡
　　鄼县有后汉奴官冡初村人田于其侧毎至秋获近冡地多失穟不稔积数嵗己苦之后恒夜徃伺之见四大鵞从冢中出食禾逐即入去村人素闻奴官冡有寳乃相结开之初入埏前见有鵞鼓翅击人贼以棒反击之皆不复动乃铜鵞也稍稍入外防得寳剑二枚其他器物不可识者甚众次至大藏水深有紫衣人当门立与贼相击贼等羣争往击次其人冲贼走出县大呌云贼刼吾墓门主者曰君墓安在答曰正奴官冢是也县令使里长逐贼至皆擒之开元末明州刺史进三十余事【出广异记】
　　卢涣
　　黄门侍郎卢涣为明州刺史属邑翁山县溪谷迥无人尝有盗发墓云初行见车辙中有花塼因掲之知是古冢乃结十人县投状请路旁居止县许之遂种麻令外人无所见即悉力发掘入其隧路渐至圹中有三石门皆以铁封之其盗先能诵呪因斋戒近之至日两门开毎门中各有铜人铜马数百执持干戈其制精巧盗又斋三日中门半开有黄衣人出曰汉征南将军刘【忘名】使来相闻某生有征伐大勲及死勅令防又铸铜人马等以象存日仪衞奉计来此必要财货所居之室实无他物且官不瘗寳货何必苦以神呪相侵若更不已当不免两损言讫复入门合如初又诵呪数日不已门开一青衣又出语盗不聴两扇欻辟大水漂荡盗皆溺死一盗能泅而出自防诣官具説本末涣令复视其墓中门内有一石牀骷体枕之水漂已半垂于牀下因却为封两门窒隧路矣【出元怪録】
　　赵冬曦
　　华隂太守赵冬曦先人垄在皷城县天寳初将合附焉啓其父墓而树根滋蔓围绕父棺悬之于空遂不敢发以母柩置于其旁封墓而返宣城太守刁缅改二亲缅亦纳母棺于其侧封焉后门绪昌盛也冬曦兄弟七人皆秀才有名当世四人至二千石缅三为将军门施长防开元二十年万年有人父殁后家渐富遂父榇亦为萦绕不可解其人遂刀断之根皆流血遂以既而家道稍衰死亡俱尽【出记闻】
　　丁永兴
　　髙唐县南有鲜卑城旧鲜卑聘燕享于此城旁有盗跖冢冢极髙大贼盗尝私祈焉齐天保初县令丁永兴有羣盗刼其部内兴乃宻令人冢傍伺之果有祀者乃执诣县按杀之自后祀者颇絶皇览言盗跖冢在河东按盗跖死于东陵此地古名东平陵疑此近之【出酉阳杂爼】
　　严安之
　　天寳初严安之为万年县捕贼官亭午有中使黄衣乗马自门驰入宣勅曰城南十里某公主墓见贼刼宣使往捕之不得漏失安之即领所由并器杖往掩捕见六七人方穴地道才及埏路一时擒获安之令求中使不得因思之曰贼方开冢天子何以知之至县乃尽召贼讯其事贼曰才开墓即觉有异自知必败至第一门有明器勅使数人黄衣骑马内一人揖鞭状如走势幞头脚亦如风吹直竖眉目已来悉皆飞动某即知必败也安之即思前勅使状貌两明器勅使耳【出逸史】
　　女娲墓
　　潼闗口河潭上有树数株虽水暴涨亦不漂没时人号为女娲墓唐天寳十三年五月内因大风吹失所在乾元二年六月虢州刺史王晋光上言今月一日河上侧近忽闻风雷晓见坟踊出上有双栁树下巨石栁各高丈余【出唐歴】
　　李邈
　　刘晏判官李邈荘在髙陵荘客欠租课积五六年邈因罢归荘方将责之见仓库盈羡输尚未毕邈怪问悉曰某久为盗近开一古冢冢西去荘十里极髙大入松林二百步方至墓墓侧有碑断倒草中字磨灭不可读初旁掘数十丈遇一石门锢以铁汁累日洋粪沃之方开开时箭出如雨射杀数人众惧欲出某审无他必设机耳乃令投石其中毎投箭辄出投十余石箭不复发因列炬而入至开重门有木人数十张目运剑又伤数人众以棒击之兵仗悉落四壁各画兵衞之像南壁有大漆棺悬以鐡索其下金玉珠玑堆积众惧未即掠之棺两角忽防防风起有沙扑人而须臾风甚沙出如注遂殁至髁众惊恐退走比出门已塞矣一人复为沙埋死乃同酹地谢之誓不发冢水经言越王句践都琅琊欲移允常冢冢中生风飞沙射人人不得近遂止按汉旧仪将作营陵地内方丈外设伏弩伏火矢与沙盖古制有此机也【出酉阳杂爼】
　　贾耽
　　贾耽在滑州境内天旱耽召大将二人谓曰今嵗荒烦君二人救民也皆言茍利军州死不足辞耽笑曰君可辱为健步明日当有两骑衣惨绯所乗马蕃步鬛长经市出城可随之识其所灭处则吾事谐矣二将乃裹粮衣皁衣寻之果有二绯衣经市至野行二百余里暎大冢而灭遂累石表之信宿而返耽大喜发数百人具畚锸与二将偕徃发冢得陈粟数十万斛人竟莫之测【出酉阳雑爼】
　　张式
