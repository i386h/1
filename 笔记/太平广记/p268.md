<!-- { "loadSidebar": true } -->
　　韦皋初薄游劒外西川节度使兵部尚书平章事张延赏以女妻之既而恶焉厌薄之情日露公郁鬱不得志时入幕府与賔朋从游且摅其忿延赏愈恶之谓皋曰幕僚无非时竒延赏尚敬惮之韦郎无事不必数到其轻之如此他日其妻尤悯之曰男儿固有四方志今厌贱如此不知欢然度日竒哉妾辞家事君子荒隅一间茆屋亦君之居炊菽羮藜箪食瓢饮亦君之食何必忍愧彊安爲有血气者所笑于是入告张行意延赏遗帛五十疋夫人薄之不敢言时有女巫在焉见皋入西院问夫人曰向之绿衣入西院者爲谁曰韦郎曰此人极贵位过宰相逺矣其禄将发不久亦镇此宜殊待之问其所以曰贵人之所行必有阴吏相国之侍一二十人耳如韦郎者乃百余人夫人闻之大喜遽言于延赏延赏怒曰赠薄请益可矣奈何假托巫妖以相调乎韦行月余日到岐岐帅以西川之贵聓延置幕中奏大理评事寻以鞫狱平允加监察以陇州刺史卒出知州事俄而朱泚乱驾幸奉天陇州有泚旧卒五百人兵马使牛云光主之云光谋作乱不克率其众奔朱泚道遇泚使以僞诏除皋御史中丞因与之俱还皋受其命谓云光曰受命必无疑矣可悉纳器械以明不相诈云光从之翌日大飨伏甲尽杀之立坛盟诸将泚复许皋鳯翔节度皋斩其使行在闻之人心皆奋乃除陇州刺史奉义军节度使及驾还宫乃授兵部尚书西川节度使延赏闻之将自抉其目以惩不知人【出续怪录】
　　窦参
　　窦参常爲蒲圻县令县有神祠前后令宰皆祀之窦至即欲除毁有日矣梦神谓已曰欲毁吾所居吾害公未得者葢以公当爲相然幸且相存自知与君往来可以预知休咎既惊觉乃自入祠祭酹以兄事之后凡有迁命皆先报之颇与神交焉其神欲相见必具盛于空室之内围以幕窦入之后左右闻二人笑语声窦爲栁州别驾官舍有空院窦因闭之俄闻有呼声三四寻之则无人窦心动乃具服仰问之曰得非防兄乎曰是也君宜促理宋事三两日内有北使到君不免矣窦依言处置讫坐待使不数日王人遽至果有后命【出戎幕闲谈】
　　李伯禽
　　贞元五年李白子伯禽充嘉兴监徐浦下扬籴盐官场界有蔡侍郎庙伯禽因谒庙顾见庙中神女数人中有羙丽者因戏言曰娶妇得如此足矣遂沥酒祝语之后数日正昼视事忽闻门外有车骑声伯禽惊起良久具服迎于门乃折旋而入人吏惊愕莫知其由乃命酒殽久之祗叙而去后乃语蔡侍郎来明日又来傍人并不之见伯禽迎于门庭言叙云幸防见录得事高门再拜而坐竟夕饮食而去伯禽乃告其家曰吾已许蔡侍郎论亲治家事别亲党数日而卒【出通幽记】
　　萧复弟
　　萧复亲弟少慕道不仕服食芝桂能琴尤善南风因游衡湘维舟江岸见一老人负书携琴萧生揖坐曰父善琴得南风曰素善此因请抚之尤妙絶遂尽传其法饮酒数杯问其所居笑而不答及北归至沅江口上岸理南风有女子双鬟挈一小竹笼曰娘子在近好琴欲走报也萧复问来此曰采果耳去顷却回曰娘子召君萧久在船颇思闲行遂许之俄有苍头棹画舸至萧登之行一里余有门馆甚华召生升堂见二美人于上前拜美人曰无怪相迎知君善南风某亦素爱久不习理忘其半愿得受生遂爲奏美人亦命取琴萧弹毕二美人及左右皆掩泣问生授于何人乃言老父具言其状美人流涕曰舜也此亦上帝遣君子受之与某某即舜二妃舜九天爲司徒已千年别受此曲年多忘之遂留生啜茶数碗生辞去曰珍重厚惠然亦不欲言之于人遂出门复乘画舸至弹琴之所明日寻之都不见矣【出逸史】
　　李纳
　　贞元初平卢帅李纳病笃遣押衙王祐祷于岱岳斋戒而往及岳之西南遥见山上有四五人衣碧汗衫半臂其余三四人杂色服饰乃从者也碧衣持弹弹古树上山鸟一发而中鸟堕树从者争掩捉王祐见前到山下人尽下车却葢向山齐拜比祐欲到路人皆止祐下车此三郎子七郎子也遂拜碧衣人从者挥路人令上车路人踌躇碧衣人自手挥又令人上持弹于殿西南以弹斵地俯视如有所伺见王祐乃召之前曰何爲来祐具以对碧衣曰吾本使已来矣何必更爲此行要见使者乎遂命一人曰引王祐见本使遂开西院门引入见李纳荷挍灭耳踞席坐于庭王祐惊泣前伏抱纳左脚噬其肤引者曰王祐可退却引出碧衣尤在殿堦谓祐曰要见新使邪又命一人从东来形状短阔神彩可爱碧衣曰此君新使也祐拜讫无言祐似欠啑而迟者久之忽无所见惟苍苔松栢悄然严静乃荐奠而回见纳纳呼入卧内问王祐祐但以荐奠毕掷樗蒱投具得吉兆告纳纳曰祐何不实言何故噬吾足于是举足乃祐所噬足迹也祐顿首具以实告纳曰适见新使爲谁祐曰见则识不知其名也纳乃召三人出至师古曰此是也纳遂授以后事言毕而卒王祐初见纳荷挍问曰仆射何故如此纳曰平生爲臣之辜也葢不得已如何今日复奚言也【出集异记】
　　崔汾
　　澧泉尉崔汾仲兄居长安崇贤里夏夜乘凉于庭际月色方午风过觉有异香俄闻南垣土动防防崔生意其虵鼠也忽见一道士大言曰大好月色崔惊惧避之道士缓歩庭中年可四十风仪清古良久妓女十余排大门而入轻绡翠翘艶色絶世有从者具香茵列坐月下崔生疑其妖魅以枕击门惊之道士小顾怒曰我以此差静复贪月色初无延伫之意敢此粗率乃厉声曰此处有地界歘有二人长才三尺巨首儋耳唯伏其前道士颐指崔生所止曰此人合有亲属入阴籍可领来二人趋出俄见其父母及兄悉至卫者数人捽拽批抶之道士叱曰我在此敢纵子无礼乎父母叩头曰幽明隔絶诲责不及道人叱遣之复顾二曰捉此痴人来二跳及门以赤物如弹丸遥投崔生口中乃细赤绠也遂钓出于庭又叱辱崔惊失音不得自理崔仆妾悉号泣其妓罗拜曰彼凡人固讶仙官无状而至似非大过怒解乃拂衣由大门而去崔生病如中恶五六日方差因迎祭酒醮谢亦无他崔生初隔隙见亡凡以帛抹唇如损状仆使共讶之一婢泣曰防郎就木之时靣衣忘开口其时匆匆就剪误伤下吻然旁人无见者不知幽防中二十余年尤此苦【出酉阳杂爼】
　　辛秘
　　辛秘五经擢第后常州赴婚行至陜因息于树隂旁有乞儿箕坐痂靣虮衣访辛行止辛不对即去乞儿亦随之辛马劣不能相逺乞儿彊言不已前及一衣绿者辛揖而与之俱行里余绿衣者忽前马骤去辛怪之独言此人何忽如是乞儿曰彼时至岂自由乎辛觉语异始问之曰君言时至何也乞儿曰少顷当自知之将及店见数十人拥店门问之乃绿衣者卒矣辛惊异遽卑下之因解衣衣之脱乘乘之乞儿初无谢意语言往往有精义至汴谓辛曰某止是矣公所适何事也辛以娶约语之乞儿笑曰公士人业不可止此行然非君妻公婚期甚逺隔一日乃扛一器酒与辛别指相国寺刹曰及午而焚可迟此而别如期刹无故火发坏其相轮临去以绫帊复赠辛带有一结语辛异时有疑当发视也积二十余年辛爲渭南尉始婚裴氏洎裴生日防亲賔客忽忆乞儿之言解帊复结得幅大如手板署曰辛秘妻河东裴氏某月日生乃其日也辛计别乞儿之日妻尚未生【出酉阳杂爼】







　　太平广记卷三百五
　　钦定四库全书
　　太平广记卷三百六　　　宋　李昉等　编神十六
　　袁生　　　　冉遂　　　　魏耽
　　卢佩
　　袁生
　　贞元初陈郡袁生者尝任参军于唐安罢秩游巴川舍于逆旅氏忽有一夫白衣来谒既坐谓生曰某高氏子也家于此郡新明县往者常职军伍间今则免矣故旅游至此生与语其聪辩敏博迥出于人袁生竒之又曰某善算者能祈君平生事生即讯之遂既往事一一如笔写生大惊是夕夜既深宻谓袁生曰我非人也幸一陈于君子可乎袁生闻之惧即起曰君非人果乎是将祸我高生曰吾非亦非祸君所以来者将有托于君耳我赤水神有祠在新明之南去岁淫雨数月居舍尽圮郡人无有治者使我爲风日所侵铄且日爲樵牧者欺侮里中人视我如一坏土耳今我诉于子子以爲可则行不则去无恨乎袁生曰神既有愿又何不可乎神曰子来岁当调补新明令傥爲我重建祠宇以时奠祀则真幸之甚者愿无忘袁生诺之既而又曰君初至邑时当一见诣然而人神理隔虑君仆吏有黩于我君当屏去其吏独入庙中冀尽一言耳袁生曰谨奉教是岁冬袁生果补新明令及至令讯之果有赤水神庙在县南数里旬余遂诣之未至百余步下马屏车吏独入庙中见其檐宇摧毁蓬荒如积伫望久之有一白衣丈夫自庙后来高生也色甚喜既拜谓袁生曰君不忘前约今日乃诣我幸何甚哉于是偕行庙中见阶垣下有一老僧具桎梏数人立其旁袁生问曰此何爲者神曰此僧乃县东兰若道成师也有殃故吾系之一岁矣每旦夕则鞭捶之从此旬余当解之袁生又曰此僧既存安得系于此乎神曰以生魄系之则其人自沈疾亦安能知吾之爲哉神告袁生曰君幸诺我建庙可疾图之袁生曰不敢忘既归将计其工然贫甚无以爲资因自念曰神人所言系道成师之魄当沈疾又云从此去旬余当解之吾今假以他语俾建其庙宇又安有疑乎于是径往县东兰若问之果有成师者卧疾一岁矣道成曰某病且死旦夕则一身尽痛袁生曰师疾如是且近于死矣然我能愈之师能以缗货建赤水神庙乎道成曰疾果愈又安能以缗货爲事哉袁生即绐曰吾善视近谒赤水神庙见师魂具桎梏絷于垣下因召赤水神问其事曰此僧有宿殃故絷于此吾怜师之苦因告其神何为絷生人魂可疾解之吾当命此僧以修建庙宇慎无违也神喜而诺我曰从比去旬余当舍其罪吾故告师疾将愈宜修赤水神庙也无以疾愈遂怠其心如此则祸且及矣道成僞语曰敬受教后旬余果愈因召门弟子告曰吾少年弃家学浮屠氏法迨今年五十不幸沈疾向者袁君谓我曰师之病赤水神所爲也疾愈可修补其庙夫置神庙者所以祐兆人祈福应今既有害于我安得不除之乎即与其徒持锸诣庙尽去神像及祠宇无一遗者又明日道成谒袁生袁生喜曰师病果愈乎吾之语岂妄道成曰然幸君救我何敢忘君之恩乎袁生曰可疾计修赤水神庙也不然且惧爲祸道成曰夫人所以頼于神者以其福可延戾可弭旱亢则雩之以泽潦淫则禜之以霁故天子诏天下郡国虽一邑一里必建其祠葢用爲民之福也若赤水神者无以福人而爲害于人焉可不去之已尽毁其庙矣袁生且惊且惧遂谢之道成气益丰而袁生惧甚后月余吏有罪袁生扑之无何吏死其家诉于郡坐徙端溪行至三峡忽遇一白衣立于路左视之乃赤水神也曰向托君修我祠宇奈何致道成毁我之舍弃我之像使一旦无所归君之罪也今君弃逐穷荒亦我报仇耳袁生即谢曰毁君者道成也何爲罪我神曰道成师福盛甚吾不能动今君禄与命衰故我得以报言已不见生恶之后数日竟以疾卒【出宣室志】
　　冉遂
