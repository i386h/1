<!-- { "loadSidebar": true } -->
　　卢王将陶璜掘地于土穴中得一物白色形似蚕长数丈大十围余蝡蝡而动莫能名剖腹内如猪肪遂以为甚香美璜啗一杯于是三军尽食之临海异物志云土内正黒如小儿臂长大五寸中有肠无目有三十足如钗股大者一头长尺余中肉味又有阳遂虫其背青黒肠下白有五色长短大小皆等不知首尾所在生时体软死则干脆【出感应经】
　　赵王伦
　　永康初赵王伦篡位京师得一鸟莫能名伦使人持出周旋城邑以问人积日有一小儿见之自言曰鸺鹠即还白伦伦使更求又见之乃将入宫宻笼鸟并闭小儿明日视之封闭如故悉不见时伦有目瘤之疾故言鸺鹠伦寻被诛【出广古今五行记】
　　张骋
　　晋大安中江夏功曹张骋乗车周旋牛言曰天下方乱吾甚极为乗我何之骋及从者数人皆惊惧因绐之曰令汝还勿复言乃中道还至家未释驾牛又言曰归何也骋益忧惧袐而不言安乐县有善卜者骋从之卜之曰大防非一家之祸天下将有起兵一郡之内皆破亡乎骋还家牛又人立而行百姓聚观其秋张昌贼起先略江夏诳曜百姓以汉祚复兴有鳯凰之瑞圣人当世从军者皆綘抹额以彰火徳之祥百姓波荡从乱如归骋兄弟并为将军都尉未期而败于是一郡残破死伤者半而骋家族矣京房易妖曰牛能言如其言占吉防【出搜神记】
　　懐瑶
　　晋元康中吴郡娄县懐瑶家闻地中有犬子声隐隐其声上有小穿大如螾林以杖刺之入数尺觉如有物及掘视之得犬雌雄各一穴犹未开形大如常犬也哺之而食左右咸往观焉长老或云此名犀犬得之者家富昌宜当养活以为目未开还置穿中覆以磨砻宿昔发视左右无孔而失所在瑶家积年无他福祸也【出搜神记】
　　裴楷
　　晋裴楷家中炊黍在甑或变为拳或化为血或作芜菁子未几而卒【出五行记】
　　衞瓘
　　衞瓘家人炊饭堕地悉化为螺出足而行寻为贾后所诛【出五行记】
　　贾谧
　　贾谧字长渊元康九年六月夜暴雷电谧斋柱陷压毁牀帐飘风吹其服上天数百丈久乃下【出异苑】
　　刘峤
　　永嘉末有刘峤居晋陵其兄蚤亡嫂寡居夜嫂与婢在堂中眠二更中嫂忽大哭走往其房云嫂屋中及壁上奇怪不可看刘峤便持刀然火将妇至见四壁上如人面张目吐舌或虎或龙千变万形视其面长丈余嫂即亡【出广古今五行记】
　　王敦
　　元帝时王敦在于武昌铃下仪仗生花如莲花五六日而萎落干寳曰荣华之盛如狂花之不可久也敦以逆命自死加戮其尸焉【出广古今五行记】
　　王献
　　王献失镜镜在罂中罂才数寸而镜尺余以问郭璞曰此乃邪魅所为使烧车辖以拟镜镜即出焉【出搜神记】
　　刘宠
　　东阳刘宠字道居姑孰毎夜门庭自有血数斗不知所从来如此三四日后宠为折冲将将军见遣北征将行而炊饭尽变为虫其家人蒸炒亦为虫火愈猛而虫愈壮宠遂北征军败于檀邱为徐龛之所杀【出搜神记】
　　桓温府叅军
　　穆帝末年桓温府叅军夜坐忽见屋梁上有伏兎张目切齿向之兎来转近以刀砟之见正中兎而实反伤膝流血复以刀重砟又还自伤防刀不利不至于死【出幽明録】
　　郭氏
　　毕修之外祖母郭氏尝夜独寝唤婢应而不至郭屡唤犹尔后闻塌牀声甚重郭厉声呵婢又应诺诺不至俄见屏风上有一面如方相两目如升光明一屋手中如簸箕指长数寸又挺动其耳目郭氏道精进一心至念凡物乃去久之婢辈悉来云向欲应如有物镇压之者体轻便来【出幽明记】















　　太平广记卷三百五十九
　　钦定四库全书
　　太平广记卷三百六十　　宋　李昉等　编妖怪二
　　庾翼　　　庾谨　　　　商仲堪
　　夀颁　　　李势　　　　郗恢
　　庾实　　　乞佛炽盘　　姚绍
　　桓振　　　贾弼之　　　江陵赵姥
　　诸葛长民　盐官张氏　　王愉
　　朱宗之　　虞定国　　　丁哗
　　富阳王氏　乐遐　　　　刘斌
　　王征　　　张仲舒　　　萧思话
　　傅氏女　　郭仲产　　　刘顺
　　王谭　　　周登之　　　黄寻
　　荆州人　　田骚　　　　邓差
　　司马申　　晖
　　庾翼
　　庾翼为南蛮校尉南郡太守夜登厠忽见厠中一物头如方相两眼大而有光从土中坐庾乃攘袂以拳击之应拳有声忽失所在【出渚宫故事】
　　庾谨
　　新埜庾谨母病兄弟三人悉在侍疾忽闻牀前狗鬭声非常举家共视了不见狗只见一死人头在地犹有血两眼尚动其家怖惧夜持出于后园中埋之明旦视之出在土上两眼犹尔即又埋之后旦已复出乃以塼着头令埋之不复出后数日其母遂亡【出幽防录】
　　商仲堪
　　晋商仲堪曽从桓行至鹤穴逢一老公驱一青牛形色瓌异堪即以所乗牛易而取之行至零陵溪牛忽骏駃非常因息驾顾之牛乃径走入江伺之终日不出堪心以为怪未几败堪亦被诛戮焉【出幽防录】
　　夀颁
　　晋孝武大元十二年吴郡夀颁道志边水为居渚次忽生一双物状若青藤而无枝叶数日盈拱试共伐之即有血出声在空中如雄鵞呌两音相应腹中得一卵形如鸭子其根头似虵面眼【出异苑】
　　李势
　　蜀王李势宫人张氏有妖容势宠之一旦化为大斑理虵长丈余送于苑中夜复求寝牀下势惧遂杀之复有郑美人势亦宠之化为雌虎一夕食势宠姬未几势为桓温所杀【出独异志】
　　郗恢
　　安帝隆安初雍州刺史髙平郗恢家内忽有一物如蜥蜴每来輙先扣户则便有数枚便灭灯火儿女大小莫不惊惧以白郗不信须臾即来至龙安二年郗恢与殷仲堪谋议不同下奔京师道路遇害并及诸子【出幽防录】
　　庾实
　　义熙中新野庾实妻荥阳毛氏五月暴晒荐席忽有三嵗女在蓆下卧惊怛乃灭女真形在别牀如故不旬日而女夭【出五行记】
　　乞佛炽盘
　　西秦乞佛炽盘都长安端门外又有井人常宿汲水亭之下而夜闻磕磕有声惊起照视瓮中如血中有丹鱼长可三寸而有寸光时东羌西虏互相攻伐国寻灭亡【出异苑】
　　姚绍
　　后秦姚义熙十三年遣叔父大将军绍帅众攻函谷闗厨人为绍炊饭气蒸汗溜輙成血腥甚如此积日绍心恶之令勿复炊乞饭于诸军后八十日绍病死为晋将刘裕所擒斩于建康市【出五行记】
　　桓振
　　桓振在淮南夜闻人登牀声振听之然有声求火看之见大聚血俄为义师所灭桓振从父之弟【出异苑】
　　贾弼之
　　河东贾弼之晋义熈中为琅琊府参军夜梦一人面查丑甚多须大鼻诣之曰爱君之貌欲易头可乎弼曰人各有头面岂容此理明昼又梦意甚恶之乃于梦中许之明朝起不觉而人见悉惊走弼取镜自看方知怪异还家家人悉惊入内妇女走藏曰那得异男子弼自陈说良久并遣至府检阅方信后能半面笑两手各执一笔俱书辞意皆美俄而安帝崩恭帝立【出西明杂録】
　　江陵赵姥
　　江陵赵姥以酤酒为业义熙中屋内土忽自隆起察为异朝夕以酒酹土尝见一物出头似驴而地初无孔穴及姥死邻人闻土下朝夕有声如哭后人掘宅见一异物蠢而动不测大小须臾失之谓土龙【出异苑】
　　诸葛长民
　　安帝时诸葛长民为豫州刺史有捣衣杵相与语如人声不可令移各一处俱遥相唤又长民在豫州时见屋中柱及椽梠间悉见有一蛇头令人以刀砟之应刃藏或一月或数十日輙于夜眠中惊起跳踉如与人相打毛修之尝与之同宿骇愕不达此意长民曰此物竒健非我无以制之毛曰是何物长民曰我正见一物甚黒而有手足不分明莫知其形状而来輙共鬭甚自惧焉长民俄而伏诛【出五行志】
　　盐官张氏
　　晋末有张氏在盐官闲居端坐忽闻煎食香斯须风吹一盘食至酒肉肴馔毕备有黄袍人乗舆来上牀与张共食问其姓含笑不答久之登舆而去后张为孙恩所害而已【出广古今五行记】
　　王愉
　　王愉自茂和义熙初愉在庭中行帽忽自脱仍椉空如人所着及愉母丧月朝上祭酒器在几上酒器须臾下地覆还登牀寻而第三儿懐缓贰伏诛【出异苑】
　　朱宗之
　　防稽国司理令朱宗之常见亡人殡去头三尺许有一青物状如覆瓮人或当其处则灭人去随复见凡尸头无不有此青物者又云人殡时无不暂还临之【出幽防录】
　　虞定国
　　余姚虞定国有好仪容同县氏女亦有美色定国尝见恱之后见定国来主人留宿中夜告公曰贤女令色意甚钦之此夕寜能令暂出否主人以其乡里贵人便令女出从之往来渐数语公无以相报有官事其为君任之主人喜自尔后有役召事往造定国定国大惊曰都未尝面命何由便尔此必有异具说之定国曰仆寜当请人之父而婬人之女君复见来便斫之后果得怪【出搜神记】
　　丁哗
　　东阳丁哗出于方山亭宿亭渚有刘散骑遭母艰于京还夜中忽有一妇自通云刘郎患疮闻参军能治故来耳哗使前姿形端媚从妇数人命仆具肴馔酒酣叹曰今夕之防令人无复贞白之操丁云女郎盛徳岂顾老夫便令婢取琵琶弹之歌曰久闻忻重名今遇方山亭肌体虽朽老故是悦人情放琵琶上膝抱头又歌曰女形虽薄贱愿得忻作婿缱绻观良觌千载结同契声气婉媚令人絶倒便令灭火共展好情比晓忽不见吏云此亭旧有妖魅【出幽防记】
　　富阳王氏
　　宋元嘉初富阳人姓王于穷渎中作蟹断旦徃视之见一材长二尺许在断中而断裂开蟹都出尽乃修治断出材岸上明往视之材复在断中断败于前王又治断出材晨视所见如初王疑此材妖异乃取内蟹笼中束头担归云至家当斧斫然之未至家三里闻笼中窣窣动转头见向材头变成一物人面猴身一手一足语王曰我性嗜蟹比日实入水破君蟹断入断食蟹相已尔望君见恕开笼出我我是山神当相祐助并令断大得蟹王曰汝犯人前后非一罪自应死此物种专请乞放王廻顾不应物曰君何名我欲知之频问不已王遂不答去家转近物曰既不放我又不告我何姓名当复何计但应就死耳王至家炽火焚之后寂然无复异土俗谓之山云知人姓名则能中伤人所以勤勤问王欲害人自免【出搜神记】
　　乐遐
　　元嘉九年南阳乐遐尝在内坐忽闻空中有人呼其夫妇名甚急半夜乃止殊自惊惧后数日妇屋后还忽举体衣服悉是血未一月夫妇相继病卒【出幽防记】
　　刘斌
　　刘斌在吴郡时娄县有一女忽夜椉风雨恍恍至郡城内自觉去家正一炊顷衣不霑濡晓在门上求通言我天使也府君宜起延我当大富贵不尔必有凶祸刘问所来不自知后二十许日刘被诛【出幽防录】
　　王征
　　元嘉中交州刺史太原王征始拜椉车出行闻其前铮锋有声见一輀车当路而余人不见至州遂亡【出幽防记】
　　张仲舒
　　张仲舒元嘉十七年七月中晨夕间輙见门侧有赤气赫然后庭中忽雨綘罗于其庭广七八寸长五六寸皆以笺系之纸广长亦与罗等纷纷甚駃仲舒恶而焚之信宿暴疾而死【出异苑】
　　萧思话
　　萧思话在青州常所用铜升覆在药厨下忽于其下得二死雀思话叹曰升覆雀殡其不祥乎既而被系【出宋书】
　　傅氏女
