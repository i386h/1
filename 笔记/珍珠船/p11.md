<!-- { "loadSidebar": true } -->
    齐诸暨令袁虾诗，平平耳，多自谓能，尝云：“我诗有生气，须人捉着，不尔便飞去。”
    筝殿侧有魏泉堂碑，其石莹彻，宫中号玻璃碑。
    上于芙蓉园获白鹿，山人王旻曰：“汉时鹿也。”乃于角际毛中，得一铜牌。曰“宜春苑中白鹿”。上目之曰仙客。
    上觉背痒，罗公远折竹枝为玉如意以进。金刚三藏，于袖中取七宝如意。公远所进，即化为竹。
    韩干凡作马，必考时日，面方位，然后定形骨毛色。大抵以马为火畜，而南为离方，其色青骊驒骆，皆以支干相加，故得入妙。
    韩公言曲眉丰颊，便知唐人所尚。
