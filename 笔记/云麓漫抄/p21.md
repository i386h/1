<!-- { "loadSidebar": true } -->
　　斗子国初斗搯并选下戸有行止人充熈宁并投充不给钱绍圣召保产五十千以上充拦头至道二年诸道拦头委转运副使拣选充咸平三年始招客戸祥符六年陈尧咨奏请于第五等税戸差熈宁募元丰以来不给雇钱
　　诸县人吏国初押司録事于等第戸差选谙吏道者充遇衙前阙即抽差年满押録建隆法诸县曹司主户二万户以上三十人一万戸以上二十五人七千戸以上二十人五千戸以上十七人三千戸以上十五人一千戸以上十二人不满千戸十人抽等第戸充康定二年施昌言奏县吏差税戸多不省文书乞依州军例召有产业人投名不足则差既而复行各抽充州吏以二年替仍轮上州充祗典治平二年裁减吏额熈宁十年募祗典替县曹司自是县吏不复帖差
　　国朝诸郡惟有厢军牢城既又自京或它路遣至诸州屯驻每年更戍他州如福建则多戍二广秋遣春归故习险阻忘顾恋缓急征行人皆可用至靖康罢更戍为郡禁军初熈宁二年六月诏州郡厢军即前代本处镇守之兵军料拣强壮团结教阅常留在城以备盗贼今后不得申奏乞差禁军防托逐州团结分畨差往本州界及本路州军廵检下披带一年一替五年八月别立定人数为额今教习弩鎗刀摽牌捍棒元丰二年陞为下禁军余为不教阅厢军大观拨诸将熈宁中枢宻院奏诸路厢军名额猥多自骑射至牢城凡二百二十三其间因事募人团立新额有事存而名未可废又有剩员及牢城壮城例非差出者又别为一军令逐路数阅厢军已立定额外欲将逐路不教阅厢军并为一额其余并从省废仍令逐路相度州军大小排定次第每指挥不得过五百人从之【淳熈中罢招刺而监司属官教官职官祗得差厢军多留存百姓代名数猥多反甚于存留厢军时】壮城元丰三年五月勑诸路已置壮城兵士其有城壁楼橹去处以城围大小分为两等大城五十人小城三十人专充修城不许招拣填别军分用熈宁八年枢宻院之请也崇宁五年河东提举李大年以潞州城壁頽圮申乞诸路州军招置壮城兵士工部检凖元符令诸城池军器及应干军政或训练有陈请者申总管安抚钤辖司专行唯以所用物料责转运司应副下其説于诸路大观元年复奉御笔东南城壁土恶易于沦塌往往作塼城石城或为水栅或施瓦为屋以覆城身非西北比可令帅府置壮城兵士四百人列郡三百人依元丰法制以土起筑仍开壕如土恶乃以塼石随宜施行继有防罢政和三年因陈光弼请帅府列郡防边量数兴复
　　剩员指挥大中祥符四年勑诸路转运使副廵行属部同知通都监监押拣选本城牢城人员节级兵士庆厯五年乃差内臣往福建等路拣选其就粮禁军及本城兵士如病患可医者减充半分剩员久或不堪与给放停公据若曽有战功及阵亡人子弟侄子孙令仍旧自后每监司分拣于是有剩员指挥
　　国初里正户长掌课输乡书手里正里正于第一户长于第二等差乡书手天圣以来以上戸多占色役于等四等差耆长掌盗贼烟火之事其属有壮丁耆长差第一等第二等戸壮丁差第四第五等戸至和元年罢里正増差戸长熈宁二年募耆长壮丁四年仍旧于本等人戸轮差五年罢戸长六年行保甲法始置保正副大小保长机宻盗贼别召承帖人其下七年轮保丁充甲头催税绍圣元年耆戸长壮丁复雇募法不许以保正长保丁充代寻复保正长法既又罢甲头以大保长催税其保正长不愿就雇者仍旧法募税戸充耆戸长壮丁建炎元年罢戸长催税复甲头绍兴初拘取耆戸长钱寻罢七年大保长仍旧催科九年令保正长专管烟火盗贼不得承受文帖及课输事十年以耆戸长雇钱充縂制窠名又明年复拘壮丁钱充三十一年令保甲催税乾道二年罢四年复八年罢
　　随州大洪山本名大湖介于随郢之间其山髙峻上有三峰中有积水实为龙渊云昔有二龙鬭穿崖而出水遂涸落石尚存山下今曰落湖唐有僧自五台来遇异人云遇湖即止僧至问地名遂止适逢大旱乡人皆屠牛祈雨僧为祈禬成丰嵗遂入山断足祭龙以谢乡人张素敬之父子俱入山与之俱逝节帅以闻僧赐号灵济菩萨二张封将军土人相与即水落处建伽蓝本朝尤盛建炎绍兴初随防于贼而山中能自保有带甲僧千数事定皆命以官汪彦章集有补大洪山监寺承信郎告自后多説神恠以桀黠者四出号端公诳取施利每及万缗死则塑作将军立于殿寺循山而上壁立在云霄中地窄依岩为层楼云雾所蒸屋易坏且无水蓄四檐屋溜于池以饮石林云居髙山常患无水京口甘露吴灵岩霅川之道塲此亦其一也
　　自熈宁元丰后议礼者纷然大节目有三一曰郊祀按周礼嵗有九南北郊上辛祈谷孟夏雩五方帝本朝皆行之以上公摄事三嵗则又合祭天地于南郊备六引勘箭鸡竿肆列八寳犦槊象引犒赏诸军皆后世之制二者不同明矣若用周礼则当于每嵗九祀中省仪衞如享太庙景灵宫制齐于前殿至日出郊亲行事至三嵗自不妨用后世之缛仪周礼疏义引尔雅曰禘大祭不辨天神人鬼地祗则皆有禘称祭法禘黄帝而郊喾四代亦然皆祭天于圜丘大传王者禘其祖之所自出据夏正即郊天论语禘自既灌郑云三者皆禘大祭也亦岂止王莽用之而鄙其同牢耶每年既用周礼行九祀又于三年大禘天地合祭于郊有何不可廼欲以后世三年之祭与周礼每年之祀并行而为南北之辨几同聚讼盖无有以禘为言者二曰宗庙在礼庙有堂有室堂则南面室则东向故祖庙在室常东向昭穆分左右置祏室以藏主如出而祭于堂上则南向以西为上东都庙制亦然张方平尝有东向之请矣熈宁大臣非之以谓安昌二陵如周之文武唐之太髙事有相因不当遽彻后朱震王普继言之谏臣赵霈沮而不行曽三复不是考又申前説遂彻
　　安陵而止有八庙虽号为正东向之位而临安庙制有堂无室卒无东向之位可正
　　熈宁间议诸王袭封司马温公以谓今定于百年之后宜推将来某王薨某为嫡子某为嫡孙则袭封之人见矣王荆公以谓如此则是舍亲而爵疎当以今之服近者为之俟遍父行方及子行故今袭爵不问嫡但毕父行然后及子行如令字袭毕始及子字之类袭者皆老人不一二年又须推择有司不豫定其次每求袭安定郡王者则行下诸郡而郡中至有掲榜以求之亦有白身而遽加王爵者
　　明肃皇后既临朝名所居殿曰防庆阜陵圣节亦曰防庆西京太宗神御殿曰帝华夀皇宫曰重华袭养正云钦宗神御殿曰端庆后有所碍略増加其画皆有司失考也
　　髙宗幸杭有日者姓杨忘其名召问之杨奏曰自今可贺矣杭字于文离合之有兀术字且杭者降也兀术其降乎
　　古印文作白字盖用以印泥紫泥封诏是也今之米印及印仓敖印近之自有纸始用朱字间有为白字者或不知其义
　　今人呼路岐乐人为防乐按周礼掌教散乐释云散乐野人为乐之善者以其不在官之员内谓之散乐古之礼乐于野人尚有可髣髴者今之响銕即编钟今之舞蛮牌即古武舞舞三防与调笑即古文舞盖古舞皆有行缀自大曲柘枝之类遍行于宇宙间而古舞亡矣今反以三防为简澹古以钟鼓为乐凡乐先击钟继之鼓孟子曰百姓闻王钟鼓之声今但用鼓是以杖鼓易编钟矣钟声和缓鼓声急逼磬则人皆不识盖释氏击铜鉢号曰磬尝见碑本宣尼十哲有持鉢者是误认为磬也
　　从驾多云扈从前贤解之者多矣至有用防扈者左氏传少皥氏以鸟名官有九扈注云行扈唶唶则扈从之语其本于此乎若夫防扈即溜悉时回切语即溜切就字防扈切固字周礼负固不服则侵之



　　云麓漫抄卷十二
<子部,杂家类,杂说之属,云麓漫抄>
　　钦定四库全书
　　云麓漫抄卷十三　　　　宋　赵彦衞　撰
　　韩退之作李虚中墓志曰以人之始生年月所直日辰支干相生胜衰死相旺斟酌推人之寿夭贵贱利不利辄先处其年时百不失一二其説汪洋奥义闗节开解万端千绪参错重岀学者就绎其法初若可取卒然失之星官厯翁莫能与之较得失古惟有卜相与夫隂阳星数而已未有以人之生月日时支干配合著论者今取世俗所谓命书观之往往皆近时语推尊珞琭子尤非古文益知始于李常容明甚业其术者托名于鬼谷子王子晋可谓忘本矣自后其书益繁今撮其吉凶神名仿太史公年表例为之图具于左方
　　子丑寅卯辰巳午未申酉戌亥
　　支吉神
　　合　　　　　　　　丑子亥戌酉申未午巳辰夘寅
　　凤凰支【有两　　　　丑子亥戌酉申未午巳辰卯寅合是　　　　丑子亥戌酉申未午巳辰卯寅】朝元禄【日时干头之　日时禄在本命　　带癸】　甲乙　【或丙或丁或戊或已】　庚辛　壬天地合【支干皆合者是】
　　马【一名文曲星一名驿马在寅申已亥】　　寅亥申已寅亥申已寅亥申已
　　库【四位一名华盖名三竒在五行】　　　　辰丑戌未辰丑戌未辰丑戌未三合【墓处五行生旺】
　　生成马
　　四孟生气全
　　四仲旺气全
　　四季墓气全　　　　【库处　辰戌　　戌丑　辰戌辰　　丑　　　未　　未】
　　五行正印　　　　　【丑未　得乙得壬　辰水　　得癸得申　丑金得丙　辰土　　未木】引从全
　　进神　　　　　　丑寅卯辰已午未申酉戌亥子包承格
　　连珠
　　自生马
　　自旺马【戌火以临官代】
　　三合带本家【要在日时上】
　　天德　　　　　　防庚丁坤壬辛干甲癸艮丙乙
　　月合　　　　　　丁乙辛已丁乙辛已丁乙辛已
　　月空　　　　　　丙甲壬庚丙甲壬庚丙甲壬庚
　　将星【冲前一辰是论年逢此月】　　　　未申酉戌亥子丑寅卯辰已午攀鞍马【马侧一辰是】
　　子丑寅卯辰已午未申酉戌亥
　　支凶神
　　刼杀【一名右弼主凶刑】　　　已寅亥申已寅亥申已寅亥申
　　门闗【主贫寒】　　　　酉　未申　　　　丑　已辰六害【妨亲属】
　　四冲全
　　无礼刑【并相刑】　　　　卯　　子
　　恃势刑
　　无恩刑
　　自刑　　　　　　　　　午酉亥辰酉亥辰午亥辰午酉冲【一名七星又名一七杀并前四衙兵为七故云一】　　午未申酉戌亥子丑寅卯辰已破官符【七杀一名破军又名亡神在寅申巳亥四位与】　亥申巳寅亥申巳寅亥申巳寅
　　退神　　　　　　亥子丑寅卯辰巳午未申酉戌咸池杀【刼杀对宫在子午】　　酉午卯子酉午卯子酉午卯子自病马【卯酉四位不临官】
　　自絶马
　　自死马【处为自病】
　　阳差【不生处是即阳男隂女元辰冲】　　　未　　酉　　亥　　卯
　　隂错【前一辰是即隂男阳女元辰冲】　　　　　午　　　　　　　戌
　　白虎杀【后一辰是在纳音】　　　　午　　　酉　　　子　　　卯阳命勾【所王对宫后三辰巳往为前】　　卯月巳月未月酉月亥月丑月
　　阳命绞【未来为】　　　　　　酉月亥月丑月卯月巳月未月
　　隂命勾【后前三】　　　　　　戌月子月寅月辰月午月申月
　　隂命绞【辰前三辰】　　　　　　辰月午月申月戌月子月寅月
　　金神七杀【后三辰是】　　　　　巳丑酉巳丑酉巳丑酉巳丑酉
　　孤神　　　　　　　　　寅寅已已已申申申亥亥亥寅
