<!-- { "loadSidebar": true } -->
　　上古结绳而治二帝以来始有简册以竹为之而书以漆或用版以铅画之故有刀笔铅椠之説秦汉末用缣帛如胜广书帛内鱼腹高祖书帛射城上至中世渐用纸赵后传所谓赫蹏者注云薄小纸然其实亦缣帛蔡伦传用缣帛者谓之纸缣贵简重不便于人伦乃用木肤麻皮等则古之纸即缣帛字盖从系云故今人呼书曰防子取简册之义又曰第几卷言用缣素也江南竹简处州作椠版尚髣髴古制卢仝诗云首云谏议送书至白绢斜封三道印岂唐人又曾用绢封书耶
　　靖康元年赵子漴知宁陵县徽宗既逊位过亳州烧香道由其邑赐金带赵时服緑许于緑袍上系
　　盘庚将治亳商三篇之书谆谆训诲既言其不得已又言诸臣之先以诱之三代之臣皆世族大家枝叶扶疎根株盘固如鲁三桓郑七穆是也本朝尚科举显人魁士皆出寒畯观此可见世家气象
　　呉志天玺元年呉兴阳羡山有空石长十余丈曰石室郡表为瑞遣兼司徒董朝兼太常周处封禅国山大赦改明年为天纪即前所云水洞是也山后有封禅碑土人目曰囤碑以其石圆八出如米廪云字画竒古岁久多磨灭访得旧刻以今文冩之前缺廿六字之【缺三字】于兹格于上下光被八幽蠉飞蝡动无不归仁是故【缺十四字】赂【缺七字】上尊【缺廿七字】靡不遑假民用丕作于【缺二字】丞相【缺二字】太常【缺二字】奉迎【缺六字】率礼备仪尊敬【缺十九字】宫【缺廿四字】所临徘徊西巡遂基大宫王烛【缺三字】泽【缺一字】清万民子来不日【缺六字】延颈歧足【缺二字】来庭柔服以仁【缺四字】日昃不暇【缺一字】观六经旁贯百家思该道根数世陵迟大繇未光阖立东观【缺三字】言建论坟典采询微闻穷神极化无幽不阐举逸逺佞寛罪宥刑尊道尚功嘉善矜弱哀贱愍凶【缺二字】朽枯上天感应【缺五字】践阼初升特发神梦膺受箓图玉玺启自神匮神人指授金册青玉符者四日月抱戴老人星见者一十有七五帝瑞气黄旗紫盖覆被宫阙显著牛斗者一十有九麟凤龙衔图负书三十有九青蛇白虎丹鸾凤鱼乌二十有二白虎白麞白麂白兔三十有七白雉白乌白鹊白鸠一十有九赤乌赤雀二十有四白雀白鸾二十有七神鱼吐书白鲤腾船者二灵絮神蚕弥被原野者三嘉禾秀颖甘露凝液六十有五殊干连理六百八十有三明月火珠拱璧流离三十有六大贝余眠余泉七十有五大宝神璧水青防三十有八玉燕【缺一字】玉羊玉鸠者三宝鼎神钟神瓮夏祝神鬲三十有六石室山石门石印封石羊【缺二字】石【缺二字】天防彰石镜光者一十有七神【缺一字】颂歌庙灵【缺二字】者三【缺一字】石【缺二字】湖泽门通应防合谣者五神【缺二字】僮云母神女告征表祥者三十有七霛梦啓防神人授书着验【缺二字】者十秘记防文玉版纪眞者【缺一字】玉刀玉印文采光发者八【缺二字】玉琯玉瑻玉琼玉钩玉称殊辉异色者三十有三玉尊玉盌玉盘罂清洁光朗者九孔子河伯子胥王【缺一字】宣言天平地成天子出东门鄂者四大贤司马微虞翻推步图纬甄匮啓缄发事兴运防者二其余飞行之类植生之伦希古所觌命世殊竒不在瑞命之篇者不可称而数也于是旃协洽之岁月次陬訾之口日惟重光大渊献行年所値实惟兹岁帝出乎震因易实着遂受上天玉玺文曰呉眞皇帝玉质青黄解理洞彻拜受只逊夙夜惟寅夫大德宜报大命宜彰乃以柔兆涒滩之岁钦若上天月正革元郊天祭地纪号天玺实彰明命于是丞相沇大尉璆大司徒燮大司空朝执金吾修城门校尉歆屯骑校尉悌尚书令忠尚书昏直晃昌国史莹覈等佥以为天道黙以瑞表眞今众瑞毕至四表纳贡幽荒百蛮浮海慕化九垓八埏罔不被泽率按典繇宜先行禅礼纪勒天命遂于呉兴国山之阴告祭刋石以对扬干命广报坤德副慰天下喁喁之望焉中书东观令史立信中郎将臣蘓建撰其文大概言符瑞初无可取故备録之以见皓之亡有自矣
　　韩退之南溪诗据张籍祭文盖絶笔于此当时同集者贾岛集中有同韩侍郎泛南溪诗籍诗云坐有贾秀才盖岛也二公实同为此游二集可互见
　　周礼鼓人以雷鼔鼓神祀灵鼓鼓社祭路鼓鼓鬼享鼖鼔鼓军事鼛鼓鼓役事晋鼓鼓金奏郑氏注云雷鼔八面鼔也灵鼔六面鼔也路鼓四面鼓也鼖鼓两面鼓也鼛晋鼓不言几面则一面无疑矣故乐府用其説乃作一鼔而八出或六出四出不惟不能考击所谓两面者但以两头有革者便为两面则鼛晋与鼖鼔无别矣陈祥道礼书释云八面六面四面犹言八枚六枚四枚按周礼韗人为陶鼔长八尺鼓四尺中围加三之一谓之鼖鼔为鼓长寻有四尺鼓四尺倨句磬折郑司农云鼓四尺谓面四尺司农去周不逺其言当有所据不应前后自异则八面六面四面两面从可知矣有磬折之势而礼家反不以此为据何耶
　　古有九州秦汉分置郡县东汉志仍以九州总之唐改郡为州统以十二道使本朝多仍唐旧有一州而四名者如防稽郡名越州名绍兴府名鎭东军额有一郡而三名者如呉郡名苏州名军与府名皆曰平江有一郡而二名者如毗陵郡又曰常州之类是也又有名交互而难别者如颖州曰顺昌府许州曰颖昌府之类祖宗时三衙军兵毎年拣汰下诸郡养老皆优其禄诸郡亦得以守仓库绍兴中沿江大屯仿此淳熙间刘邦翰侍郎乞只汰在本军给半粮自是诸军有老弱之人而亲戚亦多遂有食不足之叹
　　绍兴甲寅乙卯间刘麟导北兵南侵时车驾驻平江有赵九龄者防士也请决淮西水以灌敌营朝廷不能用已而韩世忠得敌帅约战书曰闻江南欲决淮西水以浸吾军书到之明日敌实退师当时但以为却敌之功殊不知九龄之力为多
　　唐制起居郎起居舍人在紫宸内阁则夹香案立殿下直第二螭首和墨濡笔皆即坳处时号螭头所谓螭首者盖殿陛间压阶石上镌凿之饰今僧寺佛殿多有之或云唐殿多于陛之四角出石螭首不应史云殿下第二螭首也
　　唐三司使有三凡鞫狱以尚书侍郎与御史中丞大理卿为三司使中叶以后有三司使总户部盐铁度支皇太子监国则詹事左右庶子亦号三司使
　　唐书志道士女冠僧尼见天子必拜今之不拜未知起自何时
　　仪制宰臣使相出使到阙百官城外相见赞请对拜前期差知班申如不判请不集字即申三省及报百官元祐元年四月文潞公以致仕官不敢依仪制有旨特许书判
　　国朝例崇政殿试举人景福殿考覆自熙宁后以逐殿増置内帑库屋难以就置幕次遂移于集英殿【见哲宗御集】唐国子祭酒李涪刋误云短书出晋宋兵革之际时国禁书疏非吊丧问疾不得行尺牍故羲之书云死罪是违制令故事也啓事论兵皆短而缄之贵易于隐藏故事百官入朝并乘马政和三年十二月十一日以雪滑特许暂乘车轿不得入宫门候路通依常制自渡江后方乘轿迄今不改
　　建炎中兴张韩刘岳为将人自为法当时有张家军韩家军之语四帅之中韩岳兵尤精常时于军中角其勇健者令为之籍毎旗头押队阙于所籍中又角其勇力出众者为之将副有阙则于诸队旗头押队内取之别置亲随军谓之背峞悉于四等人内角其优者补之一日背峞诸军统制而下与之亢礼犒赏异常勇健无比凡有坚敌遣背峞军无有不破者见范参政致能説燕北人呼酒瓶为峞大将之酒瓶必令亲信人负之范尝使燕见道中人有负罍者则指云此背峞也故韩兵用以名军峞即罍北人语讹故云韩军误用字耳
　　朱勔之父朱冲者呉中尝卖人方言以微细物博易于乡市中自唱曰尝卖一日至虎丘主僧听其声甚惊出观之但见憩于庑下延之设茶语以他日必贵自是主僧颇周给之其子勔有余材蔡太师憩平江冲携以见蔡因得出入门下被使令再入相京属童贯以军功补官遂取呉中水窠以进并以工巧之物输上方就平江为应奉局百工技艺皆役之间以金珠为器分遗后宫宫人皆德之誉言日闻遂取太湖巧石大者寻丈皆运至阙下又令发运司津置谓之花石纲勔与其子汝贤得以自恣毎还呉中辄称降御香张锦帆郡县官鼓吹以迎之勔所衣锦袍云徽宗尝以手抚之绣御手于袍上宣和乙巳秋降香过泗州官吏迎见汝贤传指挥到城中相见及至亭通名又云承宣歇息久之再通曰睡着矣是冬金人入冦勔父子以小舟东下不敢见人人亦不往见旬日间京师权贵与内侍来者颇多往往皂衣衫行于市又数日云上皇已在发运衙人初不信但见坐船一泊于河步绯幕张于船前问之果然又数日军马方至街上皂衣人益多所闻贵幸皆在焉童贯亦坐帐中续又闻高球于南山把隘徽宗幸发运衙城上亭观渔又旬日始移幸浙中都人下者愈众方知兵已逼城南京遣兵来侍卫敌退师上皇还京师往来皆亲至泗州塔下烧香施僧伽鉢盂裟至亲着于僧伽之身初普照寺大半为神霄宫至是御笔画图以半还之寺僧皆欢喜鼓舞上皇初至已将寺之紧要屋退还及囘所还益多道流尽拆去窗户之属及再还并所拆悉取去道流禠气矣靖康初勔等始被行遣籍入其家云当涂当水陆之冲素无城壁建炎三年八月得旨剙筑时先公为吕丞相辟督其役儒林郎当涂今钟大方朝防郎知芜湖县周方将朝散郎繁昌丞赵士廉主部夫儒林郎司理参军王俦都壕寨欲以闰八月五日兴工七月二十九日贼刘【阙】犯城十一月十八日金人渡江遂并力兴筑凡役夫一万余人用夜义任木等五十余万条城成周六里半零六十五步高三丈门楼靴城马面敌楼悉备开壕濶十二丈深二丈四年正月旦贼卢进领兵据芜湖县二月邵青张琪踵至七月崔増围闭一十七日至绍兴元年五月十六日青领单德忠孙立魏羲阎在驱众数万驾大小战舰数千直入姑溪河布兵围城劄硬寨开河水以没堤掘断援路地方二百里发火焚民居掠乡民三千余人沿江采青薪叠慢道二贼首执刀枰驱逼稍缓即斩首以尸叠路一日与城平下瞰城中射火箭烧楼橹执孕妇十有二人至城下剖腹取胎以卜自十七日至二十七日昼夜攻击不息用云梯三梢五梢大炮百余座天桥对楼鹅车洞子四面塡壕志在必得先公召募长枪敢死士下城四壁劫寨乘东风急发火烧贼叠慢道风猛火盛延烧贼炮鹅车洞于云梯贼救接不暇驱强壮无残疾乡人衣以锦绣巾裹拥至江口剖腹取心欲祭转西风反烧楼橹官军刼中贼寨连夜接战杀死贼兵不计其数头项贼首往往中箭炮归及相度得姑溪河水面高于贼营遂于二十六夜募军民下城决河水势湍急渰浸贼寨计穷遂于二十七日申时拔寨顺流而去凡守御十有二日是时先公中流矢得归朝人参议马观国万金良剂即裹疮巡城士气鼓作卒保一城生聚
