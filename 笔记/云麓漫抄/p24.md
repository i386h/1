<!-- { "loadSidebar": true } -->
　　政和六年以通真善演修文辅教説经谈论书符咒水修真养命诗书琴乐煅炼金石七科铨择道士许直以所学自陈道録院考试一科合格即保明解礼部审试得实给牒补充本科出身以备差遣其按仪斋醮法事声讃两科不在置科铨择之限八年置道官视品六字四字二字先生六字法师太虚清虚紫虚碧虚冲虚大夫视卿监四字二字法师太素元素正素大夫视正郎太虚清虚紫虚郎视员郎碧虚冲虚太素郎视陞朝元素正素翠防碧落郎视京官左华右极琼台南昌南华丹林金坛郎视选人冲和葆光燕頥蘂珠凝神殿侍晨视待制葆光燕頥蘂珠凝神殿校籍视殿撰燕頥蘂珠凝神殿授经视修撰又有校仪名品宣和元年佛寺改为宫僧寺为观诸陵佛寺改为陵名明真宫臣庶坟等改两字合掌和尚不审改作擎拳稽首佛赐天尊服改塑菩萨罗汉作道服冠簮佛号大觉金仙文殊封安慧文静大士普贤封安乐妙静大士泗州大圣封巨济大士传大士封应化大士达麽封元一大士二祖同慧大士三祖善明大士四祖灵应大士五祖静心大士六祖德明大士永嘉宿觉封金德大士菩萨称仙人罗汉称无漏金刚称力士僧伽称修善

　　云麓漫抄卷十四
　　钦定四库全书
　　云麓漫抄卷十五　　　　宋　赵彦卫　撰
　　博陵崔逢传国玺谱内所载玺
　　元符所得玺
　　魏玺
　　碑本

<子部,杂家类,杂说之属,云麓漫抄,卷十五>
<子部,杂家类,杂说之属,云麓漫抄,卷十五>
<子部,杂家类,杂说之属,云麓漫抄,卷十五>
<子部,杂家类,杂说之属,云麓漫抄,卷十五>
<子部,杂家类,杂说之属,云麓漫抄,卷十五>
　　左传襄公在楚武子使季冶问玺书而与之此诸侯大夫称玺也秦长信侯毐作乱而觉矫王御玺及太后玺此天子称玺也注玺者印信也天子玺白玉螭虎纽惟其所好云秦得卞和所献玉命丞相李斯篆书诏工人孙寿用蓝田玉作其文云受命于天既寿永昌秦王子婴献之髙祖传至平帝王莽簒位从元帝王皇后求玺莽逼取之后怒投之地螭一角与足折至今一角小缺至东汉献帝出奔玺则失之后三国鼎立时有假版天子之语故皆云得玺孙坚以谓得之洛阳甄官井袁术拘坚夫人吴氏取之不获荆州刺史以谓得之袁氏送之许昌魏太祖于其侧又刻小篆曰魏所受汉传国玺晋受魏禅不闻得玺刘聪石勒往往窃造魏太武始元七年夏四月毁邺城五层浮图云于泥像中得玉玺二文曰受命于天既寿永昌其一刻其傍曰魏所受汉传国玺则知此玺乃元魏时为之此人不知考曹操虽为汉丞相至子丕方受汉禅不应操于为丞相时先取其寳刻云魏所受汉传国玺其理甚明元魏但欲以为魏有国之符而又玺上立一雀形状不古则知董卓之乱焚烧宫室帝出奔此玺已亡至唐髙祖得隋禅亦不言得玺太宗贞观十六年始刻受命玺白玉螭首文曰皇天景命有德者昌详其文即是依仿秦玺文为之长寿二年改玉玺为寳神龙元年复为玺天寳十载制八寳五代之乱清泰之亡累朝寳玉秉畀炎火故邪律德先入汴求玺少帝云先帝受命旋令玉工制造则知后来所造伪玺亦皆亡矣崔谱又云秦玺两靣皆有文不知何据文如前周广顺中始造二寳曰皇帝承天受命寳皇帝神寳太祖受命传其二寳太宗又别制承天受命之寳用玉篆文广四寸九分厚一寸二分填以金盘龙细系以晕锦大绶赤小绶连玉检髙七寸广二寸四分厚四分玉斗方三寸四分厚一寸二分皆饰以金环以红锦加红罗泥金夹帕纳于小盝以金装内设金床晕锦褥饰以杂色玻璃碧钿石珊瑚金精石玛瑙又盝二重皆装以金覆以红罗绣帕载以腰舆及行马并饰以金朝防陈于御坐前大礼则列于仗真宗又改皇帝受命为皇帝恭承天命之寳元符元年春正月甲寅永兴军咸阳县民段义劚地得古玉印诏尚书礼部御史防学士院秘书省太常寺官定验以闻三月丙辰翰林学士承防蔡京等奏奉勅讲议定验咸阳民叚义所献玉玺义称绍圣三年十二月内河南乡刘银村掘土得之臣等按所献玺色緑如蓝温润而泽其文曰受命于天既寿永昌其背皆螭纽五盘纽间亦有贯组小窍其靣检文与玺相合大小不差毫髪篆文工作皆非近世所为臣等以厯代正史考之玺之文曰皇帝寿昌者晋玺也曰受命于天者后魏玺也惟德允昌者石晋玺也则既寿永昌者秦玺可知今得玺于咸阳其玉乃蓝田之色其篆与李斯小篆体合饰以龙凤鸟鱼其虫书鸟迹之法于今传古书莫可比拟非汉以后所能作明矣今陛下嗣守大寳而神玺自出其文曰受命于天既寿永昌则天之所畀乌可忽哉汉晋以来得寳鼎瑞物犹告庙改元肆上寿况传国之器乎其縁寳法物礼仪乞下所属施行诏礼部太常寺考按故事详定以闻有司讨论故实来上择日祗受改元曰元符大赦天下百寮称贺国史补国初创业艰难诸寳多阶石为之元丰中诏依古作天子皇帝六玺而玉时未成大观初始得玉工之善者琢之但叠篆而已亦不大良又元符初得汉传国玺实秦玺乃蓝田玉李斯之鱼篆也其文曰受命于天既寿永昌然独得玺而无检螭又不缺疑其一角缺者乃检也自有玺传考验其详传于世上独取其文而黜其玺不用因自刋受命寳其方四寸有竒时又得古小玉印文曰承天福延万亿永无极者上又以其文仿李斯鱼虫篆作寳大将五寸为螭钮盖鲁公命季兄修以意斆之受寳记言有以古篆进者谓是也名为镇国寳与受命寳为二寳合天子皇帝六玺是为八寳乃于大观二年元日受之上自为之记焉鱼虫篆者始于李斯以古帝之瑞若所谓黄帝之大螾有虞氏之凤凰周之赤乌白鱼杂肖其形而为之篆尔其后从于阗国求大玉一日忽有国使奉表至故事下学士院召译者出表语而后为答诏其表有云日出东方赫赫火光照见西方五百国五百国条贯主师子黒汗王表上日出东方赫赫大光照见四天下四天下条贯主阿舅大官家你前时要者玉自家甚是用心只为难得似你尺寸底自家已令人两河寻访才得似你尺寸底便奉上也当时传以为笑久果得之厚大逾二尺色如截肪昔未始有也上又制一寳亦螭纽曰范围天地幽賛神明保合大和万寿无疆凡十六字实命鲁公赋其文篆亦鱼虫然韵颇不古乃梁师成所主命睿思殿文字外库人为之不知为何人书也至于制作之工则几于秦玺矣其寳大九寸有检亦九寸古人所无号曰定命寳合前八寳为九下诏以乾元用九焉又于政和八年元日受之凡两受寳皆赦天下上曰八寳者国之神器也至于定命寳乃我受命所自制者也居常赦文前后皆翰林学士主之其间事目与行文乃中书门下诸房排定进呈独大观八寳赦乃鲁公多自草故异于常赦靖康之变悉不存隆祐太后遣孟忠厚以大宋之寳奉迎髙宗本朝故事虽存前代之制常所用曰书诏之寳书诏则用之御书之寳宸翰则用之御前之寳宣命缄封则用之奏抄则用天下合同之寳祭祀则用皇帝恭承天命之寳六谨按汉官仪天子不佩玺侍中组负以从秦以前为方寸玺卫宏亦云秦以前为方寸玺秦以来天子独称玺玺又以玉羣下莫得用徐璆传献帝迁许璆以廷尉征当诣京师道为袁术所刼死军破璆得其盗国玺还许上之司徒赵温谓曰君遭大难犹存此耶璆曰昔苏武困于匈奴不坠七尺之节况此方寸印乎吴书亦云方围四寸则知秦玺方寸耳后之玺大若此其为伪无疑后世转相仿效不胜其繁善乎昌黎子之言曰若传国玺狂嬴贼斯童心侈意而为之又曰卞玉之玺何代而不传何伪而不得防哉噫圣人之大寳曰位茍能畏天修己不以富贵无敌为乐而以勤俭保邦为务皇天眷佑神器永归奚用泥于得秦玺哉享国之久莫过三代初未闻凭藉于无情之金石也偶得元符玺又并石刻诸玺文模于前以证谱家之谬祛后来之惑贻博识者云

　　云麓漫抄卷十五
