<!-- { "loadSidebar": true } -->
　　绍兴中有渔者得一石于淮状如瓜于瓜瓣凸处有字屡鬻而不售淳熙十一年王仲行尚书守庐得之出以示予予曰乃新莽律权石字甚细篆体类诅楚文因为释之曰律权石重四钧黄帝初祖德【阙】　于虞虞帝始祖德帀于新岁在大梁龙集戊辰戊辰直定天命有民工德受正号即眞改正建【阙】长寿隆崇同律度量衡【阙】当前【阙】　龙在己巳岁次实沈初班天下方国永遵
　　子子孙孙享传亿年按汉书律厯志王莽征天下通知钟律者百余人使羲和刘歆等典领条奏其权衡篇曰衡平也权重也衡所以任权均物平轻重也本起于黄钟之重一籥容千二百黍重十二铢两之为两二十四铢也十六两为斤三十斤为钧四钧为石王莽传梓潼人哀章作铜匮述符命莽下书曰予以不德托于皇初祖考黄帝之后皇始祖考虞帝之苗裔敢不钦承以戊辰直定师古注于建除之次其日直定又资治通鉴莽始初元年岁在戊辰明年改元始建国岁在己巳故其文有皇初祖黄帝始祖虞帝戊辰直定之语赵石勒十八年七月造建德殿得圆石状如水碓铭曰律衡石重四钧同律度量衡有辛氏造续咸议是王莽时物与此同其间有一两字疑者阙之以俟博识之君子
　　辛应仲云妇翁陆少卿在襄阳修城得一碑字颇佳而父子同名曰靖出其墨本示予碑额书云大唐罗君墓志文前复题云隋处士罗君夫人志铭君讳靖字礼襄阳广昌人春秋三十有一隋仁寿四年五月终则罗君隋人也继云夫人张氏年八十四龙朔二年六月终则夫人唐人也今题罗君曰唐夫人曰隋固已大谬碑乃靖之子绍嗣善佐所立而呼其父为君所书三代目靖为父又类已所立碑故辛有父子同名之疑因知文章工拙初无古今
　　淳熙四年车驾幸太学建石经阁遂新两学议者以旧像无福厚气象合改塑既毕工始悟旧像无着处欲迁于富阳县学武成王迁于殿前司庑下富阳县中诸生不愿易殿师亦以不便为词时汤村新建东岳行祠两廊未有像设将迁焉已定送辞之仪行下临安府具鼔吹学中士人襴鞹送至关外予时为临安幕属以为骇俗且旧像经两朝祭奠宜奉安首善阁诸公以为然议遂定自是绘像一变与古不同矣
　　汉大要以军吏立国萧曹起郡吏而为相自绛灌至申屠嘉皆向时椎埋狗窃之人至赵广汉尹翁归张敞王尊之徒非郡狱吏则卒史胥佐也治效皆显著史册及公孙洪以儒【阙】

　　胥史耶
　　汉高祖诏守尉长吏善遇高爵惠帝令民得卖爵高后文帝赐天下民爵七年赐民爵户一级当为父后者爵一级景帝三年赐民爵一级四年五年又赐爵一级赐天下民为父后者爵可矣赐民爵户一级景帝三年间三迁其爵茍有犯法不知当时守尉长吏何所施其治景帝于七国反后连年赐爵与高后之户一级同皆欲収人心殊非先王固结人心之实
　　金国毎年贺正旦生辰遣使所过州县日有顿盱眙鎭江平江赤岸有宴平江排办司数
　　撁船当直防防鎗旗槔手火台火把岸槔灯笼共用五千三百一十四人
　　防防禁军一百三十二人邻州替
　　撁船人二千六人
　　使副当直一百六十人
　　准备阻风添撁船一百五十人
　　旗鎗队一百二十人
　　运使撁船二百九十六人
　　盱眙鎭江平江三押宴防防当直撁船一百五人人使船槔手六十人
　　押进马至邻州十三人
　　沿流五巡尉火台火把岸槔三千一百七十六人火台一千八百六十二座
　　灯笼四百七十一架
　　火把船九十八只
　　接伴使副当直五十人
　　撁船二百四十人
　　递马船十只
　　毎程用带毛角羊二千斤四程计八千斤
　　北果钱五百贯
　　御筵果桌十行行十二楪
　　食十三琖并双下
　　顿食使副毎分
　　羊五斤　　　猪五斤　　　面四斤
　　粳米五斤　　鸡一只　　　鸭一只
　　鲤四斤　　　油半斤　　　柴三十斤
　　炭二秤　　　四两烛一对　酒一斗
　　果三十楪　　密煎十楪
　　油盐酱菜料物各有数
　　心
　　栗一升　　　羊一斤半
　　猪腰子一对　面一斤半
　　上中下节各有降杀若折钱使副折银三两三钱都管九钱一分　　上中节七钱六分
　　下节四钱五分半
　　御筵不坐折金七钱
　　姑苏馆批支一千五十六贯八百十五文
　　公使库一千六百三十九贯四百五十八文
　　军资库八千七百六十七贯一百五十九文
　　凡贺正生辰来囘程御筵顿食等毎次用二万贯共四万贯他州亦不减此
　　唐科目至繁唐书志多不载或畧见于列传今裒集于此
　　制科及第【永徽三年】　志烈秋霜【显庆三年】　洞晓章程【四年】材称栋梁志标忠梗
　　政均卓鲁字俗之化通高
　　安心畎畆力田之业夙彰
　　道德资身乡闾共挹
　　养志丘园嘉遁之风载逺
　　材堪应募　　　　学综古今
　　茂材异行【麟德元年】　　消声幽薮
　　幽素【干封元年】　　　　词赡文华
　　直言极谏　　　　抱儒素【光宅元年】
　　韬钤　　　　　　词标文庄
　　孝弟梗直【天授二年】　　临难不顾循节宁邦【长寿三年】长材广度沈迹下寮【证圣元年】
　　文艺优长【万岁通文二年】　絶伦
　　经邦【圣厯三年】　　　　疾恶【大足二年】
　　龚黄　　　　　　拔萃
　　贤才【神龙元年】　　　　才膺管乐
　　才高位下　　　　贤良方正
　　材堪经邦　　　　孝悌亷谨
　　草泽遗才　　　　宰臣
　　抱器怀能【景龙二年】　　文学优长
　　茂才异行　　　　藏器晦迹
　　文可以经邦【景云元年】　文以经国
　　藏名负俗　　　　怀才抱器
　　明三经通大义　　抱一史知其本末
　　通三教宗旨究其精微
　　经国治人【先天元年】　　藻思清华
　　道侔伊吕　　　　才堪刺史
　　寄以宣风则能兴化变俗
　　文章俊拔超越流辈
　　贤良方正能直言极谏【开元二年】
　　哲人竒士隐沦屠钓
　　良才异等　　　　文儒异等
　　文史兼优　　　　博学通议【五年】
　　文辞雅丽　　　　武足安边【十五年】
　　高才草泽沈沦自举
　　才高未达沈迹下寮【十七年】
　　多才【二十一年】　　　　宏词超絶流辈【二十二年】
　　宏词絶超羣类【二十二年】
　　王霸【三十二年】　　　　知谋将帅
　　平判入等【三十四年】　　国子明经
　　上书中书试同进士及第
　　文辞秀逸【天宝元年】　　风雅古调【四年】
　　词藻宏丽【三年】　　乐道安贫【大厯】
　　文辞清丽【建中元年】　　经学优深
　　高蹈丘园　　　　军谋
　　孝悌力田闻于乡闾
　　超絶【贞元元年】　　　　识洞韬畧堪任将帅
　　清亷守节政术可称堪任县令【四年】
　　书判拔萃【元和元年】　　五经
　　开元礼　　　　　学究
　　律令　　　　　　明习律令
　　才识兼茂明于体用
　　达于吏理可使从政
　　三礼【二年】　　　　博通坟典达于教化
　　军谋宏逺材任将帅
　　详明政术可以理人
　　神童【六年】　　　　宝黄【十二年】
　　处士【十五年】　　　　山人【长庆二年】
　　日试百篇　　　　道举【三年】
　　日试万言　　　　长念九经【宝厯二年】
　　学究周易处士【太和二年】草泽应制
　　三传【七年】　　　　三史
　　童子明经【大中元年】　　明算
　　童子学究
　　説者皆以嘉礼不野合古不墓祭春秋辛有适伊川见被髪而祭于野者曰不及百年此其戎乎自汉世祖令诸将出征拜墓以荣其乡至唐开元诏许寒食上墓同拜扫礼沿袭至今遂有墓祭然是时有使子弟皂上墓而延亲知者唐贤有甚不敬之叹殊不知嘉礼不野合谓两君相遇于境成事而退不讲宴好非指祭礼也周家冢人有祭墓为尸之语则墓祭亦三代礼先贤尝言之
