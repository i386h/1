<!-- { "loadSidebar": true } -->
　　汉律厯志云数者一十百千万也故曰纪于一协于十长于百大于千衍于万又况天地之数五十有五虚其五故用五十京房谓五十者十日十二辰二十八宿凡五十也马季长云易有太极太极生两仪两仪生日月日月生四时四时生五行五行生十二月十二月生二十四气北辰居位不动其余四十九运转而用也且一十百千万百居一十千万之中令而取五十用之中之又中所以用五十也天数二十有五地数三十五六天地之中数五五而二十五是天数二十五也五六三十是地数三十也又所谓一三五七九而备天数二十五也二四六八十而备地数三十也凡天地之数五十有五今而大衍之数五十虚其五是为五十也五十之数其用四十有九者虚其一也虚其一者以况太极正犹人君端拱无为百官效职焉
　　分而为二以象两
　　合同未分则用五十既虚其一则以四十九茎蓍分之于左右手也分之于左右以象两仪两仪者动仪静仪天地是也一隂一阳之谓也
　　挂一以象三
　　先于天之左手分挂其一以象天地人之三才
　　揲之以四以象四时
　　以四数之以象四时也四数数之以包十十数庄子曰数者一二三四是也故天下之数不过十而甲子之有甲乙丙丁戊己庚辛壬癸之十日象焉
　　归竒于扐以象闰
　　归天手之竒于扐以象三年之一闰也尧典曰朞三百六旬有六日是每歳余六日也月之小尽又余六日共成十二日故三年而一闰也
　　五歳再闰故再扐而后挂
　　又于他手逐四数之归其余数于扐以象五年之再闰也一年而剩六日又月之小尽六日共十二也三年一闰外剩六日所以五年再闰而后挂者分挂之于一处也自大衍之数五十至再扐而后挂
　　今参之古今得简易法
　　周蓍四十九茎
　　第一揲不五则九　第二揲不四则八
　　第三揲与第二揲同
　　三者俱少为老阳爻重
　　谓初五得　次四　又四　余三十六
　　两少一多为少隂爻拆
　　谓初得五　次八　又四　余三十二
　　三者俱多为老隂爻交
　　谓初得九　次八　又八　余二十四
　　两多一少为少阳爻单
　　谓初得九　次八　又四　余二十八
　　纳甲例説并图
　　甲乙丙丁戊己庚辛壬癸【一二三四五六七八九十】
　　甲者五行之首六甲也乙丙丁戊己庚辛壬癸谓之十干寅卯辰巳午未申酉戌亥子丑谓之十二支干以十言之支以十二言之每支配干得五纳者干支相配而纳归之为五行也
　　八卦乾坤震坎艮防离兑
　　乾坤纳两头干纳甲与壬坤纳乙与癸上下包之也配合而归五行也其源出于八卦乾坤为父母包括始终故干甲坤乙干壬坤癸包十干而无为震庚干而支子午盖有长子代干之义防辛干而攴丑未盖长女代坤之义坎戊干而支寅申离巳干而支卯酉寅申卯酉者日月出入之门戸艮丙干而支辰戌艮为土之阳兑丁干而支己亥故兑为金之柔
　　纳甲之法可以究天地生育之理干纳甲壬坤纳乙癸上下包之也震防坎离艮兑纳庚辛戊己丙丁者六子生于乾坤之包中如物之处胎甲者左三刚爻交干之气也右三柔爻交坤之气也干之初爻交于坤生震故震之初爻纳子午【以干之初爻纳子午也】中爻交于坤生坎故坎初爻纳寅申【震纳子午顺转寅申也】上爻交于坤生艮故艮初爻纳辰戌【亦顺传也】坤之初爻交于干生防故防初爻纳丑未【以坤初爻纳丑未也】中爻交于干生离故离初爻纳卯酉【以防丑未逆传卯酉也】上爻交于干生兑故兑初爻纳己亥【亦逆传也】乾坤始于甲乙其次纳丙丁终宜纳庚辛今乃反此者卦必自下生所以先初爻次中爻终乃至上爻此易之叙亦胎育之理也物之处胎甲莫不倒生自下而生者自然之理也又曰甲乙者十日之始也壬癸者十日之终也乾坤者易之门亦终始之理具焉故始于甲乙终于壬癸甲娶己而生庚乙娶戊而生辛庚辛长男长女也故以配震防焉壬娶丁而生戊癸娶丙而生己戊己中男中女也故以配坎离庚取乙而生丙辛娶甲而生丁丙丁少男少女戊癸娶丙而生己戊己中男中女也故以配坎离庚娶乙而生丙辛娶甲而生丁丙丁少男少女也故以配艮兑焉由乾坤而有震巽由甲乙而壬癸而有庚辛此其叙也












　　术家纳甲歌
　　干金甲子首　　坎水戊寅头
　　艮土丙辰位　　震木庚子求
　　防木辛丑起　　离火己卯逰
　　坤土乙未转　　兑金丁巳流
　　凡得卦本之以纳甲参之以世应又有飞伏若夫六神五行相克则术家自有诀








　　云麓漫抄卷十一
　　钦定四库全书
　　云麓漫抄卷十二　　　　宋　赵彦卫　撰十二律图【吕不韦春秋】





















　　黄钟太簇姑洗蕤賔夷则无射此六者为阳月之管谓之律律者法也言阳气施生各有法也又律者述也所以帅道阳气使之通达所谓大吕应钟南吕林钟仲吕夹钟此六者为隂律之管谓之吕吕者助也言隂气沈伏各有助也泠州鸠曰夫六中之色故名之一曰黄钟所以宣养六气九徳也由是第之二曰太簇所以金奏賛阳出滞也三曰姑洗所以清洁百百物考神纳賔也四曰蕤賔所以安静神人献酬交酢也五曰夷则所以咏歌九德平民无贰也六曰无射所以宣布哲人之令德示民轨仪也为之六间以扬沉伏而黜散越也元间大吕助宣物也二间夹钟出四隙之细也三间仲吕宣中气也四间林钟和展百事俾肃纯恪中也五间南吕賛阳秀也六间应钟均利器用俾应复也
　　黄钟中色君之服也钟者种也天之中数五五为声声尚宫五声莫大焉故阳气施钟于黄宫滋萌万物为六气元也以黄色名元气律者着宫声也宫以九唱六变动不居周流六虚位于子十一月大吕吕族也言隂大族助黄钟宣气而生物也位于丑十二月太蔟蔟奏也言阳气大奏地而逹物也位于寅正月夹钟言隂夹助太蔟宣四方之气而出种物也位于卯二月姑洗洗洁也言阳气洗物姑洁之也位于辰三月仲吕言防隂始起未成著于其中旅助姑洗宣气齐物也位于已四月蕤賔继也賔送也言阳始导隂气使继养物也位于午五月林钟林君也言隂气受任物助蕤賔主种物使长大茂盛也位于未六月夷则则法则也言阳气正法度而使隂气夷当伤之物也位于申七月南吕南任也言隂气族助夷则任成万物也位于酉八月无射射厌也言阳气究物而使隂气毕剥落之终而复始无厌巳也位于戌九月应钟言隂气应无射该藏万物而杂阳阂钟也位于亥十月十二月还相为宫
　　伏羲氏作易纪阳气之初以为律法建日冬至之声以黄钟为宫太蔟为商姑洗为角林钟为征南吕为羽应钟为变宫蕤賔为变征此五声之正也各统一日其余以次运行当日者为宫而商征以类从事
　　十二月管相生之次至中吕而匝黄钟为第一宫下生林钟为征上生太簇为啇下生南吕为羽上生姑洗为角林钟为第二宫太簇为第三宫其余为宫与推五声同第一宫法


<子部,杂家类,杂说之属,云麓漫抄,卷十二>
　　古十二律京房衍为六十律以律所生者为夫妇以吕所生者为母子律所生者常同位吕所生者常异位故曰律娶妻吕生子律左旋吕右转黄钟为天统者黄钟十一月阳始生故黄钟为宫以祀天林钟为地统者林钟六月坤始生故林钟为宫以祀地夹钟为人统者夹钟二月即日之所自出夹钟为宫以祀先祖皆以类求之先作律凖凖之状如瑟而长丈十三弦隐间九尺以应黄钟之律九寸中央一弦下有画分寸以为六十律蔡邕已曰今无能为者魏列和制十二笛以求律故有笛律歌声浊者用长笛长律歌声清者用短笛短律声浊者用三尺二笛声清者用二尺九笛因名曰此三尺二调此二尺九调典部郎刘秀邓昊等以三尺二寸者应无射之律若宜用长笛执乐者曰请奏无射它十一律笛皆类此于制为雅是因笛以求律也宣和间作乐求征声不得尝创为燕乐曰黄河清曲其声杂故当时有落韵诗之诮周礼疏浊者是角音清者征音今人却以军中所吹角为角声则角声不可考矣按八音惟笛可以推寻晋唐志黄钟南吕为羽第三孔也林钟为征第四孔也又曰宫有三一曰政声二曰下征三曰清角宫有七声错综用之凡二十有一变伏孔四一曰正角出于角上二曰倍角近笛下三曰变宫近于宫孔倍令下四曰变征逺于征孔倍令髙或倍或半或四分一皆不作孔而取其度以近进退上下之法即今笛家于其孔按以指之或半或上或下取声者是也谓之拆搭晋书又谓凖之用弦缓急清浊非管无以正也则知笛诚可以求律今人忽而不知求虽范蜀公司马文正公亦皆泥于上党之黍宜乎律法日熄尝欲求善笛而问之未暇当有因余言而探者律庶乎复矣观律凖则又知今之瑟乃汉时律凖非古瑟也古瑟盖五十弦云国朝州郡役人之制
　　衙前入役曰乡戸曰押録曰长名职次曰客司曰通引官优者曰衙职建隆以来并召募惟乡户押録主持管押官物必以有物力者其产业估可二百缗许收系更重难日久有劳至都知兵马使试验其才遣赴阙与补官如衙前阙即抽差年满押録里正押録三年里正二年替限内各管重难一次诸州各有额熈宁四年行募法令民出免役钱元祐初罢募法改招税尸役充乡户衙前别立法优之如公使库等上京纲运之类并别差使臣将校其髙强户许出役钱免得重难分类绍圣初复熈宁法建炎元年减三分之一仍召募下诸色公人皆用此雇与差保正不同今人不知云既差作保正又令出雇钱
　　吏人建隆四年使院人吏员阙并募有田产谙公事人充不足则据数均于属县曹司正员内差补开寳六年诸州主戸三万以上者使院书表司院共五十人州司三十人熈宁中吏额増许投名元祐行差法复损如旧绍圣复差法建炎减三之一
　　贴司建隆初诸州惟有私名书手在京及监司即置贴司景德二年量私名书手数立额许正行人吏保明籍贯姓名祗应人吏有阙选无过犯者充元丰中始有攅司【试书算】又人吏不足听差贴司权行绍兴五年州县贴司每案不得过五人二十七年言者请以吏额之半置贴司
　　造帐司建隆以来以使院人吏有阙抽诸县曹司充治平二年以县所差人率不谙攅筭放归县熈宁四年令募能造帐人充专主造帐非造帐月分从其便优与请给以免役钱支仍立定酬赏元丰给雇钱元祐罢给听于吏人内抽差三年无过转一资与优轻酬奬一次祗典初请县各遣人吏赴州承领文帖付解子逹干县熈宁四年始令募人绍圣四年以使院守阙人充散从官初诸州有承符直散从直歩奏官追催公事又有人力当直并差税户或坊郭有行止人二年替咸平编勑三万戸以上节院散从歩奏官并杂职一百人嘉祐八年百人外置杂职熈宁三年改人力承符并为散从官
　　院虞侯建隆以来并依承符散从官例以乡户差其节级自转充三年替归农熈宁二年更募法以无过人投充遂于四等尸差一年替元丰至绍圣并募投名不给雇钱政和狱子给重禄两狱六人半年替直司四人一季替宣和罢重禄杂职差如院虞侯建隆以来三周年替若年限满未愿归农者听咸平中并散从官歩奏官为额熈宁在散从官外别置绍兴二十年再补二人充指教
