<!-- { "loadSidebar": true } -->
　　李氏自号易安居士赵明诚德夫之室李文叔女有才思文章落纸人争传之小词多脍炙人口已版行于世他文少有见者上韩公枢宻诗序云绍兴癸丑五月枢宻韩公工部尚书胡公使金通两宫也有易安室者父祖皆出韩公门下今家世沦替子侄寒防不敢望公之车尘又贫病但神明未衰落见此大号令不能忘言作古律诗各一章以寄区区之意以待采诗者云三年夏六月天子视朝久凝旒望南云垂衣思北狩如闻帝若曰岳牧与羣后贤宁无半千运已过阳九勿勒燕然铭勿种金城柳岂无纯孝臣识此霜露悲何必羡舍肉便可车载脂土地非所惜玉帛如尘泥谁当可将命币厚辞益卑四岳佥曰俞臣下帝所知中朝第一人春官有昌黎身为百夫特行足万人师嘉祐与建中为政有臯防匈奴畏王商吐蕃尊子仪宵小已破胆将命公所宜公拜手稽首受命白玉墀曰臣敢辞难此亦何等时家人安足谋妻子不必辞愿奉天地灵愿奉宗庙威径持紫泥诏直入黄龙城单于定稽颡侍子当来迎仁君方恃信狂生休请缨或取犬马血与结天日盟胡公清德人所难谋同德协心志安脱衣已被汉恩暖离歌不道易水寒皇天久隂后土湿雨势未回风势急车声辚辚马萧萧壮士懦夫俱感泣闾阎嫠妇亦何知沥血投书干记室纵彼从来性虎狼不虞预备庸何伤甲昔时闻楚幕乘城前日记平凉葵丘践土非荒城勿轻谈士弃儒生露布词成马犹倚崤函闗出鸡未鸣巧匠何曽弃樗栎刍荛之言或有益不乞隋珠与和璧只乞乡闗新信息灵光虽在应萧萧草中翁仲今何若遗氓岂尚种桑麻残喘如闻保城郭嫠家父祖生齐鲁位下名髙人比数当时稷下纵谈时犹记人挥汗成雨子孙南渡今几年漂流遂与流人伍欲将血泪寄山河去洒东山一抔土又想见皇华过二京壶浆夹道万人迎连昌宫里桃应在华蕚楼头鹊定惊但説帝心怜赤子须知天意念苍生圣君大信明如日长乱何须在屡盟又有投内翰綦公【崈礼】启清照启素习义方粗明诗礼近因疾病欲至膏肓牛蚁不分灰钉已具尝药虽存弱第譍门惟有老兵既尔苍皇因成造次信彼如簧之説惑兹似锦之言弟既可欺持官文书来辄信身几欲死非玉镜架亦安知僶俛难信优柔莫决呻吟未定强以同归视听才分实难共处忍以桑榆之晚节配兹驵侩之下才身既懐臭之可嫌惟求脱去彼素抱璧之将往决欲杀之遂肆侵凌日加殴击可念刘伶之肋难胜石勒之拳局地叩天敢效谈娘之善诉升堂入室素非李赤之甘心外援难求自陈何害岂期末事廼得上闻取自宸付之廷尉被桎梏而置对同凶丑以陈词岂惟贾生羞綘灌为侪何啻老子与韩非同传但期脱死莫望偿金友凶横者十旬盖非天降居囹圄者九日岂是人为抵雀捐金利当安往将头碎璧失固可知实自谬愚分知狱市此盖伏遇内翰承防搢绅望族冠盖清流日下无双人间第一奉天克复本縁陆贽之词淮蔡祗平实以防昌之诏哀怜无告虽未解骖感戴鸿恩如真出已故兹白首得免丹书清照敢不省过知慙扪心识媿责全责智已难逃万世之讥败德败名何以见中朝之士虽南山之竹岂能穷多口之谈惟智者之言可以止无根之谤髙鹏尺鷃本异升沉火防氷蚕难同嗜好逹人共惜童子皆知愿赐品题与加湔洗誓当布衣蔬食温故知新再见江山依旧一瓶一鉢重归畎亩更须三沐三薰忝在葭莩敢兹尘渎
　　十只画何处宿洞庭山脚太湖心此白乐天守姑苏逰太湖诗读之想见当时气象
　　绍兴初金人犯江浙苏守移治洞庭前后守臣孙仲益觌胡茂老松年皆罢守寓彼胡有诗曰白苹风静碧波沉画舸来逰着意深愿覔灵文窥秘钥更追遗范冩良金姓名便合聨真隐出处何妨拟醉吟畴昔光隂费行乐中原鼙鼓正伤心时节不同如此
　　古人文字但取其声音之恊初无切韵之説郑康成云其始书之也仓卒无其字或以音协比方假借为之趣于近之而已受之者非一邦之人人因其乡同声异字同字异言转生议论杨收论音律李善注啸赋皆有曰均者韵也汉晋言均同孙炎始为反切语魏晋以降南北分列人尚词章清浊重轻锱分铢别用而愈切不胜异意刘臻与陆法言论四声音韵而取诸家之书定为唐韵五卷详究古人切韵之始至简易而切当使其字的有所归而不可以疑似转盖一字有四声或只有三声者以侧声纽平声以平声纽侧声故有双声叠韵之别如章字有章掌障灼四声以侧声灼字纽平声则灼良为章又以平声纽侧声则章两为掌章亮为障章略为灼盖良略是双声章良是叠韵以此推之他皆仿此岂不简易而切当哉自唐人清浊之分乃有三十六字母以归之益繁碎而难晓如一东二冬各分清浊行更生与兵明平归作一韵若此甚多且四方之音不同国墨北惑字北人呼作谷木卜斛南人则小转为唇音北人近于俗南人近于雅若以四声切之则北人之字可切而南人于四声中俱无是字矣
　　唐朝定六经释具载诸音不敢去取向有人欲删定归一音者乾道间议论以为六经犹日月人人皆欲绘画岂可拘于一家其间意义极多有借用字有避俗音字有五方音不同字门类亦不一不可不知也
　　董仲舒刘向于五行灾异凡一虫一木之异皆推其事以着验二子汉之大儒惓惓爱君之心以为人主无所畏惟畏天畏祖宗故委曲推类而言之庶有警悟学者未可遽少之也
　　易曰天数二十有五地数三十凡天地之数五十有五天一地二天三地四以至天九地十故曰天数五地数五乌覩所谓二十有五与三十哉盖天地之初皆有自然之数及降而在物莫不皆有其用天一生水地二生火天三生木地四生金天以其五而生土五行备矣隂阳不能以独成生于阳者必成于隂故复以地之六成水配天一以为七天之七成火配地二以为九地之八成木配天三以为十一天之九成金配地四以为十三地之十成土配天五以成十五然后天之一三五七九者散而为二十有五二四六八十者散而为三十人但知其次而不知其术
　　三代以礼乐为政王畿不过千里而四方之诸侯比年入觐又一年王乃时廵方其入觐也自郊劳至于出郊献享之礼莫不有制是以膳庖饔烹下至百工技艺皆列属以司之盖有一日不可阙者与唐人置殿监分六尚不同矣
　　萧条淡泊此难画之意画者得之览者未必识也故飞走迟速意浅之物易见而闲和严静趣逺之心难形若乃髙下向背逺近重复此画工之艺尔非精鉴者之事也不知此论为是不余非知画者强为之説但恐未必然也然世谓好画者恐未必能知此也此字不乃伤俗耶
　　介甫尝言夏月昼眠方枕为佳问其何理云睡久气蒸枕热则转一方冷处然则真知睡者耶
　　余谓夜弹琴惟石徽为佳盖金瑟瑟之类皆有光色灯烛照之则耀非老翁夜视所宜白石照之无光惟目昏者为便介甫之睡真嬾者余知琴徽直以老而目暗尔是皆可叹者也　余家石徽琴得之二十年昨因患两手中指拘挛医者言惟数运动以导其气之滞者谓惟弹琴为可亦寻理得十余年已忘诸曲物理损益相因不能穷至于此此老庄之徒多寓物以尽人情信有以也哉
　　亷耻士君子之大节罕能自守者利欲胜之尔物有为其所胜虽善守者或牵而去故孟子谓勇过贲育者诚有防哉君子之道闇然而日彰而今人求速誉遂得速毁以自损者理之常然往时有风法华者偶然至人家见笔便书初无伦理久而祸福或应岂非好恠之士为之迁就其事耶余每见笔輙书故江隣几比余为风法华
　　清浊二声为乐之本而今自以为知乐者犹未能达此安得言其细防之防妙论精防言不以多为贵而非人聪明不能达其义余尝听人读佛书其数万言谓可数谈而尽而溺其説者以谓欲晓愚下人故如此尔然则六经简要愚下独不得晓耶　右六事六一先生试笔书自元祐以来诸公防者甚众其文不载集中故録之蔡君谟防丁道防兴国寺碑云此书兼后魏遗法与杨本防异隋唐之交善书者众皆出一法道防所得最多杨本开皇六年去此十七年书当益老亦稍纵也甲辰治平初元七日莆阳蔡襄记六一先生防云蔡君谟博学君子也于书尤称精鉴予所藏书未有不更其品目者其谓道防所书如此隋之晚年书学尤盛吾家率更与虞世南皆当时人也后显于唐遂为絶笔余所集録开皇仁寿大业时碑颇多其笔画率皆精劲而往往不著名氏每执卷惘然为之叹息惟道防能自着之然碑刻在者尤少余家集録千卷止有此尔有太学官杨褒者喜收书画独得其所书兴国寺碑是梁正明中人所藏君谟所谓杨家本者是也欲求其本为不知碑所在然不难得则不足为佳物古人亦云百不为多一不为少者谓此也治平元年立春后一日太庙斋宫书以上六事见欧防不载集中
　　韩退之文二首不见于集得于汪达道家潮州谢孔夫子戣状伏奉七月二十七日牒以某贬刺史特加优礼以州小俸薄虑有阙乏每月别给钱五千以送使钱充者开缄捧读惊荣交至顾已量分惭惧益深欲致辞为让则乖伏属之礼承受享贶又乖循省之道进退反侧无以自宁某妻子男女并孤遗孙侄尚未到官穷州使賔罕至身衣口食绢米足充过此以往实无所用积之于室外亷者所不为受之于官名且不正又嵩山题名元和四年三月二十六日余与著作郎樊宗师处士卢仝自洛中至少室谒拾遗李征君渤樊次玉川寺疾作归明日与李卢道士韦蒙僧荣并少室而东抵众寺上太室中峰观封禅坛下石室遂自龙川寺钓龙潭水遇雷明日启母石入此观与士赵遇闰四月三日国子监博士韩愈题此石刻也并得三诗陪韩院长韦河南同寻刘师不遇得同字洛阳令窦牟僊客诚难访吾人岂易同独游应驻景相顾且吟风药畹琼林秀斋轩粉壁空不题三五字何以达壶公得寻字都官员外郎韩愈秦客何年驻僊源此地深还随蹑鳬骑来访驭风襟院闭青霞入松髙野鹤寻犹疑隐形坐敢起窃桃心得师字河南令韦执中早尚逍遥境尝怀汗漫期星郎同访道羽客杳何之物外求僊侣人间失我师不知烂柯者何处看围棋
　　杜预云国史皆承告据实而书时事仲尼修春秋以义去之者且如即位事观成王顾命与康王即位之仪则古之人君即位当皆有仪制以见羣臣以朝祖庙惟近时王氏説最简要云不书即位礼之不举也新君逾年即位由阼阶三揖而后升谓之践阼礼之不举故不得而书也盖隐以不由王命不举此礼庄闵僖不得其始亦不敢举此礼威宣定无所受命辄举此礼皆据实书之褒贬自见何用多説乎
