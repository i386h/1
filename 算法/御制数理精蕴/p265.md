<!-- { "loadSidebar": true } -->
　　法同平方视列实用立方大筹视单位十位百位依法取近少除之至前首防位止在第几格为初商若干为方根
　　次商
　　以初商方根自之【即自乗】又三倍自乗之实得若干列某号筹于立方筹之左为平廉法
　　再以初商方根竟三倍之列某号筹于立方筹之右为长廉法




　　视平廉筹及大筹某格近少列为平廉约数
　　将平廉约数在某格之隅数【即大筹两行平写之数】乗立方大筹右之长廉【如九格之八一为隅数即将长廉筹八格一格所列之数依大小次并之】得若干数为长廉约法
　　并平廉长廉两约数若干以减初商所余之实至次防位止为次商若干
　　如并两廉数浮于实须退位改商如位多于实应置○不得除至次防位后
　　右立方有平廉三长廉三与平方异
　　三商
　　去前商左右列筹
　　以初商两商自之又三倍之为平廉列筹于立方筹左
　　再以初次两商竟三倍之为长廉列筹于立方筹右如前商法除至三防位止
　　四商【以下皆同】
　　去前商筹依法列平廉长廉筹除至末防位止为四商若干如尚有余实依命分法
　　右前法俱前商之后即将前各商数自之又三倍之为平廉列筹视某格与余实近少列为平廉约数再以前各商竟三倍之为长廉列筹【俱依前法分列大筹左右】视平廉约数在某格之隅数取以乗长廉得若干数为长廉约数其万千百十各依位数附于平廉之本位并之而除余实其隅数即在大筹之除格其廉积即在散筹之每格仍是于全数中除两廉应除之余实而隅数亦不烦再乗再除也梅定九先生筹算仍依古法先以前商三倍之为廉法以前商数自之又三倍之为方法以方法除余积得次商既得次商用其数以乗方法为三平廉积又次商自乗以乗廉法为三长廉积再以次商为隅法以隅法自乗再乗得小立方形为隅积三共并之除余积不知既列筹除则筹之每格即乗有廉之全积何必多此一乗且大筹在初商为方根在每商即为隅积今用筹倂除何必又自乘再乗耶
　　立方筹右行隅数定位
　　二开　次商三格以上是单位　　四格以下是
　　十位
　　三开　三商三格以上是单位　　四格以下是
　　十位
　　次商三格以上是百位　　四格以下是千位
　　四开　四商三格以上是单位　　四格以下是
　　十位
　　三商三格以上是百位　　四格以下是千位
　　次商三格以上是万位　　四格以下是十万位
　　右隅数以末商三格以上是单四格以下是十起层累逓加
　　法式
　　二开商式
　　假如积实六千八百五十九
　　两防两开
　　两防根必十
　　防前无余从单位
　　防俱隔二位【连本位共三位】


　　初商　列立方大筹视第四格之六四虽系近少然防前无余必从单位除寜可在第一格除一盖第二格虽亦单位然八浮于六不可除实故除一格之一为近少除去一千为初商一【两防根必十此初商一为方根一十】
　　次商　以方根一十自之又三倍自乗之实得三百列三号筹于立方筹左为平廉筹又以方根竟三倍之得三十列三号筹于立方筹右为长廉筹前商余实五八五九视平廉筹之九格三四二九相近列为平廉约数其九格之隅数八一乗长廉之三十得二千四百三十为长廉约数
　　并两廉约数共五千八百五十九除实尽在第九格为次商九
　　次商在九格除尽即次商隅数九亦在除内葢隅在长平两廉相凑之角故次商之隅即同次商之商数其在大筹之第几格者为隅之边数而在第几格之自乗者为隅之实数今与大筹并列同除故隅亦在其中也
　　三平廉贴于前商方形之正面侧面及或上或下而后成四方平等之方故次商先以方根自乗者乗平廉一面之全数也三倍之则所贴方根三面之平廉全数也但全数与方根等方而全数之积多于现在之余积故于此三平廉全数中视某格与余实近少而为平廉约数然此三平廉者与方根阔狭厚薄相等今三面贴凑止能悉照方根之方而不能凑合成方根外加廉之方故又有长廉三一纵二横补于平廉不能合缝之际始得凑合成方法以方根又三倍之者成三个长廉之全数也再以平廉之隅数乗长廉则为现在平廉贴身应得之数为长廉约数并之除余实而隅亦在所除之中而此四面之方凑合无缺矣葢平廉以方根为准长廉以平廉为准而隅数与平廉长廉又互相为准数藏大筹巧在与大筹并列同除法精密矣
　　初商次商退位除式
　　假如积实一万九千六百八十三




　　初商二十　积实两防两开方根必十防前余一位应从立方筹之十位除实但筹之三格四格俱大于积实应退在第二格之八除八千【筹格退位】余一一六八三
　　此退位不用三四格除实而退至二格者筹数浮于实数用退位除恰除至防位止故取二格之八为近少也此初商止退筹格不退商位
　　次商七　先以方根二十自之得四百又三倍之得一千二百取一号二号筹列立方筹左为平廉以方根二十竟三倍之得六十取六号筹列立方筹右为长廉　虽九格一万一千五百二十九相近然再加长廉便浮于实故不取九格【凡平廉筹格与除至防位之实位数相当者则万千十百之数亦必相符今防位前实系一万一千六百八十三平廉九格恰五位便是一万一千五百二十九矣盖二开次商得九以九乗平廉法得廉约数一万○八百加隅约数七百二十九共数如前以此推算即得实数然不如即视位数更为简防故比防位少一位则其数必小多一位便须置○也】八格之一○五一二虽更相近然若以八格之隅数六十四乗长廉之六十得三千八百四十并平廉八格之一○五一二为一万四千三百五十二亦浮于现在之余实故又应退格取七格之八千七百四十三单为平廉约数取七格之四九隅数乗长廉之六十得二千九百四十为长廉约数俱系千数可并进而除首位次位之一　一矣于是并两廉约数共一万一千六百八十三单除尽为次商七
　　【此退格约廉因筹数虽浮筹位不多于余实故止退格而不改商也】自乗再乗还原



　　次商置○式　三商加○筹式
　　假如积实一亿二千九百五十五万四千二百一十六
　　三防三开
　　防前余二位



　　初商防前余二位视立方大筹百位除实第五格之一二五近少除之得初商五百
　　次商以方根五百自之得二十五万又三倍之得七十五万为平廉列七号五号筹于立方筹左以方根竟三倍之得一千五百为长廉列一号五号筹于立方筹右若取平廉筹相近莫如第六格之四五二一六相近然次商应除至次防位止今筹位多实位少若依筹位即平廉巳除至防位后何况更有长廉是必变商之大位为小位则有后商防前之实应除而不患除至防位之后故应商数置○为次商○【前二商式是退格并亷此处次商是退位再商故有置○不置○之别】
　　三商　因前平廉筹巳备三廉实数尚未商除而前商之○又无实数可三倍故不去前筹不将前商自之又三倍之止于立方筹左前平廉筹右加○○两筹盖立方毎防隔二位今加○○筹则前商变为后商变次商之十为三商之单矣故平廉筹仍照前七十五万而七五列筹之第六格之四百五十万相近又立方大筹六格之二百一十六单共四五○○二十六列为平廉约数
　　再以隅数之三六在三开次商为三千六百者今为三开三商之三十六【见前隅数定位】以之乗三倍方根之一千五百为五万四千列为长廉约数并之共四百五十五万四千二百一十六除余实尽为三商六
　　右共开方得五百○六
　　自乘再乘还原




　　五开
　　三商列筹不隔○　商数置○式
　　四商隔○筹式　　又商数置○式
　　五商又隔○筹式
　　假如积实一万七千三百一十八亿【即万万】九千○百九十一万六千七百二十九
　　【按他书十万曰亿算学书万万曰亿后同】五开列实如左

　　五防五开
　　五防根必万
　　防前无余从单位



　　初商　防前无余从立方筹单位一格除实一万亿为初商方根一万
　　次商　以初商一万自之得一亿又三倍之得三亿列三号筹于立方筹左为平廉
　　以方根一万竟三倍之得三万列三号筹于立方筹右为长廉
　　视第二格之六○八近少为平廉约数
　　以此三号筹二格之隅数四乗长廉之四得一二为长廉约数【按隅数五开次商三格以上是百万位】并之除七千二百八十亿为次商二千
　　三商　以前初商除一万亿次商除七千二百八十亿余实三八九○九一六七二九
　　去前所列筹以初次两商【共一万二千】自之得一四四又三倍之得四三二列筹于立方筹左为平廉
　　【凡乗大数各存○余位则从单位逆推乗数定位不紊】
　　上图如两商一十二
　　万自之得一亿四千
　　四百○○万
　　再以初次两商一万二千竟三倍之得三万六千列立方筹右为长廉法
　　如法列两廉约数取近少莫如九格【三八九五二九】但三商应除至三防位止今筹格六位而第三防前连防位亦止四位法实不符应商除退位不但变大数商为小数商又有后商防前之实可合筹格之多位应本商置○为三商○百
　　四商　立方凡前商置○则后商应隔○○两筹以当每防之隔二位列于平方筹左前商平廉四三二号筹之右为平廉再如法列长廉筹取两廉约数并除余实又莫如九格【三八八○七二九】但五开四商应除至第四防止今第四防之前止七位而筹格有八故又应置○为四商○十
　　五商　依立方法后商应去前商之廉筹另依商法置平长两廉筹约数除实今前三四两商俱未除实俱退商数置有○○今五商仍存前商廉筹及○○筹再加○○筹以当每防之隔二位列于立方筹左廉筹及○○筹之右为五商之平廉仍用九格之三八八八○○○七二九为平廉约数【此约数首位三系十亿位】
　　再以九格之隅数八十一【五开五商次格以下是十位】乗长廉之三万六千得二百九十一万六千为长廉约数并之除余实至五开尾防位止为五商九
　　右五商共一万二千○○九
　　【末商平廉　三八八八○○○七二九长廉　　　　二九一六
　　并之　三八九○九一六七二九】
　　右五开式末商九是单数凡立方积不过至十位百位止今何以能除至三十八亿九千○百万各位之多葢三商○四商○虽两商无除而○无定位列实未除之三八九○万即皆前商平廉之所应有之数改商而未尝改廉但因筹数位多实数位少故知三四商之皆应置○而前商未除之平廉其约数仍在至五商则但以五商之隅数乗前商原有之长廉以为长廉约数葢隅因亷为升降而亷依方限不因商为升降特借五商之九同格幷除非单九能除至十亿位也
　　立方带纵
　　方为阔加纵为长法与开方无异先视某格与方根近少为商数乗纵数再乗得纵积并入方积以减原实为初商
　　次商以下更加纵积纵廉积除余实为次商【余商同】并两商数得阔因阔以知长
　　【用防定开位悉依立方　纵积除至防后】
