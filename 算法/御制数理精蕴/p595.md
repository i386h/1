<!-- { "loadSidebar": true } -->
　　卦气图者运行之时与生物之时数也以二百四十与二百五十六卦为主而三百六十与三百八十四寓其中者坎离见而乾坤隠也二百四十与二百五十六者坎离四位之用也三百八十四与三百六十用四位而二百五十六与二百四十用六爻者天以地为体地以天为用也
　　经世图者生物之时与生物之数即卦气图中十六位之数也十六大位一位各分十六小位则用二百五十六不用三百八十四矣在律吕圗一小位之中有二百四十数每一大位得三千八百四十则三百八十四析一为十天道下降扵人物矣元与运为天防与世为地若一位包十六位则十五位为天应卦气二百四十卦加一位为地应卦气二百五十六卦隂阳二数各用其半则一大位之中当分三十二小位故卦气图有二百五十六卦以四象而分律吕圗有五百一十二位以八卦而分也
　　律吕圗者生物之位与动植之数也阴阳二数各四卦分十六大位一大位分十六小位者地之大数应卦气图二百五十六卦之体而一析为二也一小位之中各包隂阳刚柔之数二百四十者物之小数应卦气图二百四十卦之用而一析为五百一十二也总十二万二千八百八十者动植全数也唱和皆全三万四千四十八者动植用数也而尚有合不合顺不顺在其间合者为人不合者为物顺者为阳不顺者为隂
　　天运行之时每防三十运计一万八百总十二防而十二万九千六百地每防加闰数二运计七百二十每防一万一千五百二十总十二防十三万八千二百四十若以分扵十六位则去闰者每位八千一百通运者每位八千六百四十也十二防中三分用二得九万二千一百六十者少隂三八之用为开物之用二百四十运而每运三百八十四也余闭物一分四万六千八十以为物数易之轨数用之者四防万物之数四象各用其一也在十六位不可分矣四防又去其一以并八防数为九得十万三千六百八十者老阳三九之用为体数之用二百七十运亦每运三百八十四也余三分三万四千五百六十得三防万物之数自十二而八言之为三分用一而一分之中四分用三自十二而九言之为四分用一动植用数三万四千四十八则于四分用一之中又存五百一十二也
　　以元经防之数皆正【运经世同】以防经运之数皆不正【以三十世为防以世为运以年为世以月为年皆隂阳相反】是故自天一而二言之干为天为阳坤为地为隂者分而辨也自地二而四言之离为日亦为女坎为月亦为男者合而交也坎阳内隂外隂阳之位皆不正离阳外隂内隂阳之位皆正三画卦隂阳爻位干震艮二正一不正坤巽兊一正二不正坎三不正离三正重卦则正不正各三乃平均矣
　　易元九六数
　　十数之中六可五用一用自一至六计二十一再用二至七计二十七三用三至八计三十三四用四至九计三十九五用五至十计四十五故易用六而一节之卦止于四十五也总五数而百六十五则三十三之五亦五十五之三矣九止可两用一用自一至九计四十五再用二至十计五十四故元用九而泰积之要终于五十四也总二数而九十九则三十之三尔六凡五用者三天两地也其得数五十五之三亦三天两地而三天也故易従天用六者天三兼地两也九凡两用者两地也其得数三十三之三则皆従天也故元従地用九者地承天而不可兼天也先天用七者为天统四体地分三用兼天地九六而并用之故实用之数二百六十四则八十八之三也自一至十一凡十用十止一用皆得本数五十五故雍谓一与十无变也二可九用得数九十九则加四十四矣三可八用得数百三十二又加三十三矣四可七用得数百五十四又加二十二矣五可六用得数百六十五又加十一矣六可五用亦得百六十五与五数同七可四用得数与四同八可三用得数与三同九可两用得数与二同十一者五六之合而五十五者十一之五也自一至五自六至十总之各得五十五之十一则又五六之合也五六居中各得五十五之三合之而三百三十则三十三而十之是为天地中数天地之用也余八百八十则八十八而十之是为四象之数人物之用也故元蓍用三十三经世隂阳刚柔数用八十八也
　　指二为二是二而已天一地一也累数之则一二为三暗藏一数天一地二人附于地并真一则四之体是矣指三为三是三而已天一地一人一也累数之一二三为六暗藏三数三才备则六用全隂阳刚柔仁义也并前数之三而九在其中数至扵三而六九之用具并真一则十之体全也指四为四是四而已累数为十暗藏六数故坎离四位之互体有乾坤六爻之用也并初之一次之三次之六而二十天十地十也去真一而十九天九地十闰数也是故地有四体四时行焉百物生焉物之所依天之所托也指五为五是五而已四方而中虚也中实则五行见矣累数而十五天五之中暗藏地十故河图无十也通前四数而三十五则五七者天之盈数天用行于五而盈于七也去本数五而三十则日之变月之节也数六者得二十一其暗藏三五之用并初数而五十故大衍之数五十而用在六爻通本数而五十六则用卦之数也数七者暗藏二十一通本即四七之体用者三不用者一也并初数而七十七则七之极用通本数而八十四故七声周十二律有八十四调也数八者藏二十八则四九而用四七天之道也通本而三十六得四九之全体六六之极用故卦止于八也并初数而百二十则甲子之数一阳一隂各一周矣数九者藏三十六故四九六六为老隂老阳之体用通本而四十五则河图数也并初数而百六十五则五六二中之合三五之防地之十五位之用数也数十者藏四十五通本而五十五并初数而二百二十则五六之合而二十之天地各得其十矣大抵真一未用自二以往有藏有变藏者属地变者属天二藏一数亦一变【以一对一成二本数也以一对二成三得一变也】数衍至三矣三藏三亦三变【除本数外一对二为三一对三为四二对三为五通三变】数衍至五矣四藏六亦六变【一对二为三一对三为四一对四为五二对三为五二对四为六三对四为七共六变】数衍至七矣五藏十亦十变【一对二为三一对三为四一对四为五一对五为六二对三为五二对四为六二对五为七三对四为七三对五为八四对五为九共一十变余可类推】数衍至九矣六藏十五亦十五变数衍至十一矣七藏二十一亦二十一变数衍至十三矣八藏二十八亦二十八变数衍至十五矣九藏三十六亦三十六变数衍至十七则八九之合故运数止十七卦也十藏四十五亦四十五变数衍至十九天九地十天地之数穷矣大抵天地变化皆本乎十数之中学者衍而申之触类而长之天下之能事毕矣
　　易干之用防三十六者十之为三百六十则一朞之日也十而用七则用数之用二百五十二也故一年自草木动至地冻凡二百五十二日一身自脐至顶凡二百五十一分音声三十六字母一母生六子总二百五十二字也七分用六得二百一十六为干六爻之防者天存一以为本也声音有声有字得二百一十五者物又存一以为本也一当一运故三十年实用甲子凡得二百十五运也
　　干归竒数每爻十二则月数也加挂一为十三则闰也十二而六之则七十二侯十三而六之则律四十二吕三十六即闰年七十八侯之数也
　　三女用防三十二者一月之日加中盈朔虚二气之数也六之为一百九十二则半年之数也归竒数十六则地之位也加挂一而十七又六之而一百二偶之而二百四者地之半年加其中朔二余亦得一百九十二又加天之半年十二气则二百四也一卦六爻天之半也故独用其前半年之十二气二卦归竒为天地合而成物之数以当月之日则后半年地之日数也故复存天之十二地无天隂无阳不能成物故下经三十四卦得二百四爻而三陈九卦位数得四百有八也
　　三男用防二十八者四七也归竒通挂一得二十一者三七也律调天之七声自子至午每律七变共四十九子寅辰午天之四七未酉癸地之三七也四七而六之则一百六十八偶之则天统乎体八变之数也三七而六之则一百二十六偶之则地分乎用六变之数也天数十而用七故三男之用防与归竒正合乎天之体用数也
　　坤用防二十四则地主二十四气斗有二十四建归竒亦二十四则柔刚各半故一卦变八卦共四十八爻是也十二而二十四者一而二也二十四而四十八者二而四也归竒通挂一则地中有天之气成二十五者五五二十五为天之数五行相乘各五变也坤六爻百四十四在月则五月而六日在律则一月正音之变实得百四十四甲子六爻合卦百五十偶之而三百则一月之日而十之也
　　蓍数
　　爻属天卦属地爻用六卦用八皆以七变则従天也是故先天六变前三变除干一卦用七卦则六七四十二也后三变除干一位用七位则八七五十六卦也元包八卦每卦变七卦则五十六卦也先天八卦一卦变七卦则四十二爻也
　　大衍五十虚一而蓍四十九为七七之用又挂一而四十八为八六之用又除实挂三余四十五蓍母用二十四则存二十一男用二十八则存一十七女用三十二则存十三父用三十六则存九若均七八九六每爻用三十则存十五为三分用二以三为一分则十五者五也得一二三四五之生数所谓天五藏诸用也三十者十也得六七八九之成数所谓地十显诸仁也天地共用四十五故一节四十五日也四十五之中又虚一而四十四者先天隂阳刚柔数之半也又虚二而四十二者先天日月一变数也又虚三而三十九者太元律吕数之半也又虚一而三十八者大易二爻之归竒先天音吕四卦之物数也又除二则三十六防矣
　　老阳三十六进之而三百六十者地之用数也故六十律而一律变六律则三百六十律也地体有四其一不用故一而不变算用二百七十一者三九为体数之用其一则不用而不变者也以三百六十论之为虚八十九而不用八十九之中存四十为地之四则余四十九者天之蓍全数也存五十为天之五则余三十九者地之律吕之半数也八十九除一而八十八者先天四象数【四象在天用半在地用全】又除四而八十四者先天日月两变数也【日月变数在天用一在地用二】又除六而七十八者太元律吕数又除二而七十六者大易四象之归竒先天音吕八卦之物数也又除四则七十二侯数矣其二百七十一之数先除一而二百七十者体数之用而经世十六位除初一位之外五变之数也又虚四而二百六十六者先天卦气图两卦物之通数与十四章之闰数也又虚二而二百六十四者实用之数也又虚八而二百五十六者坎离生物四位数也又虚二而二百五十四者月行一日之细分与一章周天之数也又虚二而二百五十二者用数之用也又虚十二则二百四十为开物八月矣

　　钦定四库全书
　　易通变卷四十　　　　　宋　张行成　撰
　　蓍为一虽千万变皆蓍之一名而已其见于用则天一而地四虚一者太极之一为天之天也挂一者天之一为天之地也归竒之策四三四四四五四六为地之天用策四六四七四八四九为地之地皆地之四也总八数而实有七地之中自分天地则天四地四地以一而并天则天四地三也通挂一则九而八通虚一则十而九矣【太元七为一八为二九为三者去六之一数地之三也】
