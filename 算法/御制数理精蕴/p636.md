<!-- { "loadSidebar": true } -->
　　愚按皇极字始于洪范建用皇极皇极者君极极至也徳之至也周礼以为民极诗莫匪尔极是也注疏旧说以大中释之如惟皇作极以为惟大作中时人斯其惟皇之极以为惟大之中于理可得通乎然邵子先天之学道在三皇故言皇帝王伯而曰帝一变至于皇其无名公云羲轩之书未尝去手则皇极非但君极之谓而以三皇之君极为义经世即元防运世三篇以元经防以防经运以运经世元防运皆世之积故以经世括之说文经织也玉篇经纬以成缯帛也易屯卦象君子以经纶注疏曰经纬也是经即经纬之义邵伯子系述乃云至大之谓皇至中之谓极至正之谓经至变之谓世以此作解与邵子全书之义何涉朱子尝谓康节当时似只说与王某不曽说与伯温当不诬也
　　以元经防
　　黄氏畿曰经世者元防运世逓相为经世之贯于元防运犹时之贯于嵗月日小者之积固所以为大者之成也夫道纵为经横为纬以元经防乃以日经月也日甲一者元之始月子一者防之始犹一嵗之有十二月也星甲一者运之始辰子一者世之始犹一日之有十二辰也又曰先天圆图左方以阳统隂右方以隂从阳故言日月星辰以该水火土石
　　愚按元防运世之名起于邵子以日月星辰配之经者经纬组织之义以元经防犹云以元綂防云尔元一而已故止曰甲防十二犹十二月故以子至亥分配之每一防三十运犹每月三十日故以甲乙三言之每运十二世犹每日十二时故亦以子至亥分之其下各配以卦者盖一元共三百六十运故配以三百六十卦卦之次序一依先天圆图起于复者冬至子半一阳初生万物之始也计正卦六十每卦管六运当七十二世二千一百六十年每正卦一变六卦故三百六十变卦每卦管一运当十二世三百六十年故曰运卦后篇以防经运取世卦以运经世取年卦皆取于复义同卦有三百六十四止用三百六十而除乾坤离坎四正卦不用者非不用也用之以作闰卦也说见三百六十变卦图四闰卦始于离者义见外篇之八第一节离在复至同人十六卦之内继以干者干在临至夬十六卦之后故綂以所近也坎坤二卦义同○元防运世全图尽于此篇后二篇止摘出生物八防及年世可稽之十运言之此篇所列月下子至亥星下甲至癸辰下子至亥各等数后二篇皆以此为纲特于横列者而纵书以详之纵书者又横排以明之耳此篇以正卦六十为本外其变卦三百六十即配一元之三百六十运而为运卦者也运卦三百六十所变之二千一百六十卦以一卦管二世即配一元之四千三百二十世而为世卦者也世卦又变之一十二万九千六百卦即配一元之十二万九千六百年而为年卦者也总在此篇之内矣









<子部,术数类,数学之属,皇极经世书解,卷一>






　　黄氏畿曰右月子者第一防也无极之前六隂溟涬亥防之后天根渐萌当子防之初运在甲一世在子一闰爻离初九变旅主冬至卦直为复为颐为屯初九至六三是时也混沌厐鸿积五千四百年当子防之中运在巳一十六世在子一百八十一离六二变大有主小寒卦直为屯六四至上六为益为震是时也微阳发动始则幽闇终则光明故元气剖判轻清上腾有日有月有星有辰四者成象而共为天又五千四百年而子防终矣故曰天开于子阳之长也自小而大如人在胎故复为元之元及震则天辰渐可辨矣故曰益以下无数也震以上有数也
　　愚按内篇云古今者在天地之间犹旦暮也此意古人亦多有之如李太白谓天地者万物之逆旅光隂者百代之过客张子谓寒暑者天之昼夜是也然惟邵子以自子至亥为十二防配一日之十二时则旦暮之说乃洞然三綂之说自三代正朔逓用之而后儒无确言其所以然者惟邵子天开于子地辟于丑人生于寅之义乃灼然无疑即复见天地之心自大易言之惟邵子有冬至子半之诗而此篇以复配冬至子之半乃确然不可易矣图有纵看横看二义日甲一而已总一元而言虽云横看实綂防运世之全但有一不可以二言也月子一一即一防直贯至十二防之亥虽云横看而本图无所谓二也星甲一一即一运横看至癸三十运之数也一防三十运也辰子一一为一世纵看自上而下至亥之十二横看自右而左至癸之三百四十九世之数也一运十二世故纵看上格书一则下格书十二上格书二则下格书二十四横看上右自一起左讫于三百四十九下右自十二起左讫于三百六十皆世之数也一防三百六十世也后十一篇仿此












<子部,术数类,数学之属,皇极经世书解,卷一>



　　黄氏畿曰右月丑者第二防也一气运转于外者轻清浮于上而为天则其凝聚于内者重浊坠于下而为地当丑防之初运在甲三十一世在子三百六十一离九三变噬嗑主大寒卦直为噬嗑为随为无妄初九至六三是时也地虽凝结犹未坚实凡五千四百年当丑防之中运在巳四十六世在子五百四十一离九四变贲主立春卦直为无妄九四至上九为明夷为贲是时也积块始成土石湿润之气为水之流燥烈之气为火之热水火土石四者成形而共为地故曰地辟于丑又五千四百年而丑防终焉盖天旋绕地外一昼夜一周其气急劲故包地于其中安静不动所谓大气举之是也明夷与贲之际渐出闇向明防然春意所由来者渐矣
<子部,术数类,数学之属,皇极经世书解,卷一>
<子部,术数类,数学之属,皇极经世书解,卷一>
　　人物其生皆气化如走之生不以胎飞之生不以卵木之生不以核草之生不以实皆气所化者易曰天地絪緼万物化醇是也及乾道成男坤道成女既有人物其生皆以形化若走之生以胎飞之生以卵木之生以核草之生以实皆形所化者易曰男女搆精万物化生是也当寅防之初运在甲六十一世在子七百二十一离六五变同人主雨水卦直为既济为家人为丰初九至九三是时也气化者繁形化渐着凡五千四百年当寅防之中运在已七十六世在子九百一离上九变丰主惊蛰卦直为丰九四至上六为革为同人是时也形化日盛气化渐少盖人物既生形夺乎气故气惟化其小者而大者不复能化惟形以化形而化化无穷焉故曰人生于寅易曰丰者大也明以动故丰丰之九四离明震动开物成务当有御极之君盖父天母地长子向明而治丰当离之中必有为人物之主者其名号莫之纪意者其盘古之初乎至于革同人又五千四百年而寅防终矣















<子部,术数类,数学之属,皇极经世书解,卷一>
　　黄氏畿曰右月卯者第四防也前此开物于寅中三才肇位而五气顺布四时行焉庖牺氏以木徳王天下始作八卦造书契厯起甲寅自是士农工商之人飞走木草之物性情形体声色气味盖巳毕具易曰作结绳而为罟以佃以渔盖取诸离不知其为何运也意者离尽卯中其在惊蛰之后乎至是则干始用事矣当卯防之初运在甲九十一世在子一千八十一干初九变姤主春分卦直为临为损为节初九至六三是时也皇道化民节以制度凡五千四百年当卯防之中运在巳一百六世在子一千二百六十一干九二变同人主清明卦直为节六四至上六为中孚为归妹是时也嫁娶以节俪皮为饰礼先乐后絙丝为瑟相传太昊之世隂康朱襄诸臣分土而治岂中孚布泽之象欤又五千四百年而卯防终矣


<子部,术数类,数学之属,皇极经世书解,卷一>













　　黄氏畿曰右月辰者第五防也前此四阳之日举趾而耕民有恒产渐趋礼义易曰庖牺氏没神农氏作耒耜之利取诸益日中交易取诸噬嗑所由来非一世矣当辰防之初运在甲一百二十一世在子一千四百四十一干九三变履主谷雨卦直为暌为兑为履初九至六三是时也辨上下定民志而礼陶乐和凡五千四百年当辰防之中运在巳一百三十六世在子一千六百二十一干九四变小畜主立夏卦直为履九四至上九为泰为大畜是时也上下交而徳业成明于医药以济夭札而补元气非天道泽民之象欤又五千四百年而辰防终矣








<子部,术数类,数学之属,皇极经世书解,卷一>







　　黄氏畿曰右月已者第六防也自木运而为火徳凡五万四千年至是则皇降而帝矣易曰神农氏没黄帝尧舜氏作垂衣裳而天下治盖取诸乾坤当巳防之初运在甲一百五十一世在子一千八百一干九五变大有主小满卦直为需为小畜为大壮初九至九三是时也政令如雷在天上人皆惟礼是履咸池承云乐亦大备盖轩昊颛顼之世也凡五千四百年当巳防之中运在巳一百六十六世在子一千九百八十一干上九变夬主芒种卦直为大壮九四至上六为大有为夬是时也宂居野处之民易以宫室结绳之俗易以书契声明文物彬彬大盛帝喾既执中以御天下承以放勲重华厯象明而熙庶绩章韶合而宣八风盖乾元綂天之世自是而后每世之首必书御世之君断自唐虞者法仲尼也虽阳气升长之极又五千四百年而已防终然变通宜民实自此始夫子賛干之上九曰知进退存亾而不失其正者其惟圣人乎极盛之后难乎其继尧舜弗禅则天下败于朱均矣此固天道之变圣人之权欤







<子部,术数类,数学之属,皇极经世书解,卷一>
<子部,术数类,数学之属,皇极经世书解,卷一>


　　黄氏畿曰右月午者第七防也自此以前乃阳升之极自此以后乃隂息之初运在甲一百八十一世在子二千一百六十一闰爻坎初六变节主夏至卦直为姤为大过为鼎初六至九三是时也禹虽盛王巳不逮皇与帝矣皇以道帝以徳王以功况自功而下转而尚力渐至于伯降而为虎狼之秦且日入于狄乎无已亦辨其仁与不仁而已夏少康生二十三年而所书同于御极癸者桀也受辛者纣也汤武虽兴不书微如赧王则书何也三代得天下以仁幸厯数之未絶故也书秦始皇者何虽得天下以不仁然厯数在焉不得已而与之也刘季甫入闗而书汉髙祖者幸厯数去不仁而归之故也书魏于蜀吴之先书后魏道武于晋之下岂非天畀之以中国则从而中国之欤书隋犹秦也亦不得已而与之也书唐中宗者武后以母从子事之变者天也理之正者亦天也是故正其变必以理焉唐昭宗之后独虚辰酉者五季以冦狄乱中国故不书也必若宋而后可以续唐矣入午不逾旬运而治迹已尽古今真旦暮哉凡五千四百年当午防之中运在巳一百九十六世在子二千三百四十一坎九二变比主小暑卦直为鼎九四至上九为恒为防是时也阳降而消隂息而长人世日变旧而从新又五千四百年则午防终矣愚按此篇自星之七十六至星之三百一十五綂以防经运篇之文自辰之二千一百四十九至辰之二千二百六十六綂以运经世篇之文盖后篇毎一格管一年此篇毎一格管一世故此一格即后之三十格也书夏禹八者后篇午防第一年即夏禹之八年也以下仿此


<子部,术数类,数学之属,皇极经世书解,卷一>













