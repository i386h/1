<!-- { "loadSidebar": true } -->
　　夬　大有　小畜　履　同人　姤【共三百六策老阳重】
　　五十四策
　　干【三女者六】
　　六十四卦总二千八百八十策则坤之策百四十四偶之而又十析之者也易一卦除挂一数皆得二百八十八蓍则先天四位之卦数也惟坤用策与归竒各半元包两卦共存二百八十八析而十之乃得六十四卦之用策故不用者为用之宗也在天地而一在人物而十者一甲析于十干也包以坤为首地易也地者天之用去十三蓍而用三十六者从用数也坤体本四六加二用为六六则以老阳四九之体为老隂六六之用也是故干一爻之策三十六乾坤二爻去挂一之竒亦三十六干之竒十二者三四也坤之竒二十四者三八也以四合八为十二故三十六在干爻为四之九在竒策为十二之三十二均之乃为二六竒数者物数也以干三少合坤三多干四坤八阳一隂二隂得乎阳物乃生焉生物本乎阳故二爻之竒乃得干一爻之防坤以六六用干四九存其四六之体用干二六之用是故一父三男一母三女阳画皆十二隂画皆二十四而元包三十六蓍毎用先存二十四也总六用成一卦得乾坤二卦归竒之蓍而合干一卦之用策故地为天之用也

　　元包数总义卷一
　　钦定四库全书
　　元包数总义卷二
　　蜀　张行成　述
　　元包数义
　　元包以坤先干归藏之易也易者变也天主其变包者藏也地主其藏天统乎体八变而终于十六易用四十九蓍者存挂一之数为太极则六八四十八者体中之用也地分乎用六变而终于十二包用三十六蓍者以共一之数为太一则六六三十六者用中之用也太本三十六蓍亦地数也地虚三以扮天故用三十三挂一而三十二则四八之数地之体也之为书以一元行乎地之四体之间四体即方州部家是也故之挂一有天用地之义而虚三有地承天之义若元包三十六不挂不虚而毎揲存二十四则八卦用于地上者也是故干三竒震坎艮各得其一巽离兊各得其二则十二画也坤三偶巽离兊各得其一震坎艮各得其二则二十四画也隂阳之画共三十六以隂之二载阳之一则三十六尽为用矣故易老阳之策极于四九而包以六六用之易以两卦相重而后天地合包亦以两揲相通而后九六均是故卦数自一至八凡三十六重之而七十二一揲之蓍合乎单卦之数两揲之蓍合乎重卦之数五行之数五十有五自三十六言之五行盈于八卦十九当闰数之物自七十二言之八卦盈于五行十七当运数之气以八归五气类相从则干兊为金坤艮为土震巽为木坎为水离为火吉凶顺逆占法由生故曰三十有六取数于乾坤五行八卦同符合契也其法分而为二以三揲之左右各存三四十二蓍所谓营之以四以象四时也常存此数不用者坤之二十四气为万化之基易存四卦之义也余十二蓍则爻数与归竒数也爻数不九即六归竒数不六即三爻数得九者阳画也归竒数则三矣爻数得六者隂画也归竒数则六矣阳画九而归竒三用者三不用者一也隂画六而归竒六用不用各半也三画皆阳者干也皆隂者坤也二阳一隂者三女也二隂一阳者三男也三画皆阳其数二十七重之而五十四者六九也三画皆隂其数十八重之而三十六者六六也二阳一隂其数二十四重之而四十八者六八也二隂一阳其数二十一重之而四十二者六七也此八重卦之本数亦六七八九之数而以六为主者也大衍六七八九之数以求爻也爻者用也六七八九皆祖乎四者用生乎体自四揲而来也元包六七八九之数以求卦也卦者体也六七八九皆祖乎六者体生乎用自六爻而来也以用为主故易为天以体为主故包为地也干之一卦得五十四归竒一十八坤之一卦得三十六归竒亦三十六三男四十二归竒三十三女四十八归竒二十四以五十四合三十六则九十也以四十八合四十二亦九十也以十八合三十六则五十四也以三十合二十四亦五十四也故元包八卦爻数合之为三百六十归竒数合之为二百一十六总之而五百七十有六得先天八位之卦数与大衍除挂一而用四十八蓍十二用之数正同所不同者大衍以四为一故两卦相偶用不用之数即得五百七十有六元包以一为一比大衍数四分仅得其一盖大衍兼用七八九六分于男女者太极用八卦天地之数也元包専用九六宗于父母者八卦自用人物之数也是故大衍五十之虚一天之虚之极也四十九之合一地之有之极也四十九之挂一人之用之极也在四十八用之外元包以共一为太一是四十九合一之义尔揲之以三为三才在三十六用之内故易揲之以四以象四时备四体而致用者天用地也包营之以四以象四时存四体而不用者地用物也此所以大小不同也元包存本之数毎揲二十四一卦六揲而百四十四凡六十四卦九千二百一十有六则大衍五百一十二卦之蓍存乾坤坎离四卦不用之策数也包所存之数亦地之本数故与大衍同大衍从天故又有挂一之数三千七十二包四分得其三乃地之用数也包八卦之数干五十四而八之则四百三十二坤三十六而八之则二百八十八三男四十二而八之各三百三十六三女四十八而八之各三百八十四干归竒数十八而八之则一百四十四坤归竒数三十六而八之则二百八十八三男归竒数三十而八之各二百四十三女归竒数二十四而八之各一百九十二总卦数计二千八百八十则三百六十之八也总归竒数计一千七百二十八则二百一十六之八也一千七百二十八则七十二之二十四二千八百八十则七十二之四十共六十有四以地之体十六析之卦数得其十归竒得其六皆二百八十八也以先天凖之卦数之十为离之显仁则开物八万六千四百之数归竒之六五为坎之藏用则闭物四万三千二百之数一为存本则八千六百四十之闰数然先天视元包皆三十倍矣此元包与大衍先天之合也所谓八卦自用者隂阳分为八位各以一卦变七卦自一世至五世逰魂归魂而卦体复各守本体其一不变故曰八卦自用其数也今世卜筮所用火珠林即是此法而其文不雅先生著书欲传此一法于后世尔非为文也分而为二自左揲至右终而爻见竒则复归于左故曰数之闰也在于左阳之动也数之萌也在于右隂能生也大衍四十九蓍各以一卦变六十四卦其数之变至于一十五万五百二十八则毎蓍得三千七百二元包三十六蓍各以一卦变八卦其数之变至于一万三千八百二十四则毎蓍得三百八十四三千七十二者三百八十四之八也
　　大衍四十九蓍【此言第三变五百十二卦之数者先天数也若第二变六十四卦之数则毎蓍止得三百八十四总挂一归竒用防得一万八千八百十六也】
　　先除挂一一蓍计三千七十二存天之太极也
　　再除三揲三挂三蓍计九千二百一十六为乾坤坎离四卦之数存地之太极也
　　实用四十五蓍以应一卦当一节之数计一十三万八千二百四十则六十卦三百六十爻毎爻用三百八十四地生物之数也
　　元包三十六蓍
　　先除二十四蓍计九千二百一十六则乾坤坎离存本之数也【大衍存四卦之数在十三万八千二百四十之外者太极之地数也元包存四卦之数在一万三千八百二十四之内者物之地数也】
　　余一十二蓍之用卦数通归竒计四千六百八则震巽艮兊反复迭用之数也易之蓍四十八而策穷于三十六者干与坤坎与离反复不互见为四卦故各当十二震巽艮兊反复互见为二卦故共当十二而十二常不见是故元包之蓍三十六存二十四不用之外所用者十二而已一万三千八百二十四析而十之即一十三万八千二百四十地之生物全数也九千二百一十六析而十之则九万二千一百六十地开物之数也四千六百八析而十之即四万六千八十地闭物之数也开物者易用策之数闭物者易归竒之数归竒之数易之物数也盖全数十二防三分之天地各用其一余一分以为人物也两揲七十二蓍各存二十四者存坤之体也归竒共九策者存干之用也通之用五之三不用十九之三者用其冲气存其物体也
　　存本数毎卦百四十四归竒数均之毎卦二十七用策均之毎卦四十五以归竒合存本毎卦一百七十一则太九章之数者闰数也以用策合存本毎卦百八十九合之而三百七十八则太五日三辰之策者余分数也以用策并归竒毎卦七十二则太一日之策数者昼夜之数也
　　周易太元包潜虚蓍数义
　　易三防成著三着成象二象十有八变而成卦者谓揲蓍法也三防成著者谓三揲归竒三多三少与两少一多两多一少三防之气已成一象则爻之防象也蓍谓爻也天三变成一象于上而六七八九之数成一爻于下故谓六七八九为四象也三着成象者三爻既具得三画一卦为地之一象则卦之着象也着象相交乃成一重卦矣四十九蓍除挂一之外以四揲之得一十二竒数得四三四四四五四六用数得四六四七四八四九老阳用者九不用者三少阳用者七不用者五少隂用者八不用者四老隂用者六不用者六竒数通挂一则老隂用者以四为一而得六不用者以五为一而得五少阳用者以七为一而得四不用者亦以七为一而得三老阳少隂之竒通挂一则不可分矣六七为本属乎天八九为标属乎地地之竒数不可分者宗于一天也先生曰阳不穷九隂不极八明大衍不可过者蓍为天数故也并而均之则用策一爻皆三十者天五地六之二中竒策一爻皆十九者天九地十之二终也并两卦用策得三百六十当一期之日并两卦云挂一之竒防得二百一十六当重干之策三十六者老阳之数也三百六十者十之也二百一十六者六之也数有十天以三为体地以四为体天兼二用故天六而地四两卦竒策得老阳之六者天之三防变于上而后地之四象化于下地之四象未见故用六也两卦用策得老阳之十者地以四体承天六用载元气而左行以成一嵗之日故用十也六者二三也得其参天十者二五也兼参天两地矣其挂一之蓍一十二以代虚一之蓍一十二既揲成挂则虚一之蓍即为二卦十二爻之本体皆不用而用以之宗者也是故六十四卦用策万一千五百二十得三百八十四之三十竒策七千二百九十六得三百八十四之十九通爻体三百八十四为七千六百八十乃得三百八十四之二十用者三十为天数托于地以显诸仁竒者二十为地数归于天以藏诸用通之为大衍五十易倚天地正数而立之之数所谓三天两地而倚数者也
