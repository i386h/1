<!-- { "loadSidebar": true } -->
　　乙巳改元永始封王莽新都侯册赵飞燕为皇后丙午大司马王音卒王商为大司马翟方进为相孔光
　　为御史大夫
　　丁未
　　戊申大司马王商免王根为大司马
　　己酉改元元延
　　庚戌
　　辛亥
　　壬子
　　癸丑改元绥和
　　甲寅成帝崩皇太子欣践位是谓孝哀皇帝太后王氏临朝称制大司马王根专政葬成帝于延陵王根罪免丁明为大司马孔光为丞相
　　乙卯改元建平册傅氏为皇后傅喜为大司马朱博为
　　大司空
　　丙辰傅喜免丁明复为大司马孔光免朱博自杀丁巳相王商薨王嘉为相
　　戊午息夫躬下狱死
　　己未改元元寿相王嘉下狱死大司马丁明免
　　庚申三公分职董贤为大司马孔光为大司徒彭宣为大司空帝崩太皇太后王氏称制罢董贤大司马以王莽为大司马録尚书事废太后赵氏迎元帝庶孙中山王衍立之是谓平帝葬哀帝于义陵王莽专政
　　辛酉改元元始封大司马王莽安汉公
　　壬戌
　　癸亥
　　经世之寅二千二百三十五
　　甲子汉孝平皇帝四年王莽以女上皇后
　　乙丑王莽弑帝于未央宫立元帝孙孺子婴莽加九锡丙寅王莽改元居摄
　　丁卯王莽称假皇帝翟义立严乡侯信于东都莽将王
　　邑灭之
　　戊辰王莽改元初始
　　己巳王莽窃国命改国为新室元曰始建国降孺子婴
　　为定安公
　　庚午王莽大杀宗室校书郎雄投天禄阁不克死辛未
　　壬申
　　癸酉
　　甲戌王莽改元天鳯四夷交侵中国
　　乙亥
　　丙子
　　丁丑羣盗起
　　戊寅
　　己卯校书郎雄卒
　　庚辰王莽改元地皇兵起緑林
　　辛巳
　　壬午刘称兵宛邺刘秀及兄伯升称兵舂陵
　　癸未刘称帝元曰更始以刘伯升为司徒刘秀为太常偏将军是年大破莽将王寻王邑军于昆阳三辅遂灭莽于渐台刘拜刘秀破虏大将军行大司马事使持节廵抚河北王郎以王子林称帝邯郸
　　甲申刘西入长安杀汉孺子婴大将军刘秀北狥蓟还防邯郸诛王郎受封萧王又败铜马贼于鄡又败赤眉贼于射犬赤眉西攻长安刘永擅命睢阳公孙述称王巴蜀李宪称王淮南秦丰称王黎邱张歩称兵琅琊董宪称兵东海延岑称兵汉中田戎称兵夷陵
　　乙酉萧王肇帝位于河朔之鄗国曰汉元曰建武南防洛阳都之赤眉陷长安称帝杀刘公孙述称帝成都元曰龙兴刘永称帝睢阳隗嚣称兵陇右卢芳称兵安定彭宠称兵蓟门
　　丙戌赤眉焚长安宫室陵寝铜马赤犊尤来立孙登为
　　帝于上郡其将乐方杀之
　　丁亥赤眉降汉于宜阳长安平盖延平刘永于睢阳隗
　　嚣以西州格命李宪称帝淮南
　　戊子
　　己丑彭宠为家奴所杀来降封不义侯蓟门平朱祐平秦丰于黎邱灭张歩于临淄卢芳称帝五原帝徴严光不起
　　庚寅马成平李宪于淮南呉汉平董宪于东海隗嚣以
　　入西州入于蜀
　　辛卯
　　壬辰西征冯异窦融破隗嚣于陇右
　　癸巳隗嚣死子纯立来歙冯异伐蜀入大水
　　经世之卯二千二百三十六
　　甲午汉光武皇帝十年西征灭隗纯于陇右
　　乙未西征蜀至于南阳呉汉岑彭大破蜀军于荆门丙申呉汉防成都诛公孙述及将田戎岑延
　　丁酉卢芳自五原亡入匈奴
　　戊戌天下平
　　己亥大司徒欧阳歙下狱死
　　庚子交阯女征侧叛青徐幽冀盗起
　　辛丑南廵废皇后郭氏为中山太后册贵人隂氏为皇
　　后
　　壬寅西廵史歆以成都叛呉汉复平之马援伐交阯幸
　　长安
　　癸卯南廵马援平交阯封新息侯废皇太子疆为东海
　　王以东海王阳为皇太子改名庄
　　甲辰大司徒戴渉下狱死
　　乙巳
　　丙午
　　丁未
　　戊申
　　己酉马援破武陵蛮
　　庚戌作寿陵
　　辛亥
　　壬子
　　癸丑
　　甲寅东廵狩
　　乙卯
　　丙辰东封太山禅梁甫改元中元西幸长安冯鲂为司
　　空
　　丁巳帝崩皇太子庄践位是谓孝明皇帝葬世祖于原
　　陵
　　戊午改元永平
　　己未
　　庚申
　　辛酉
　　壬戌北廵至于邺
　　癸亥东廵至于岱
　　经世之辰二千二百三十七
　　甲子汉孝明皇帝七年
　　乙丑
　　丙寅
　　丁卯南廵狩
　　戊辰
　　己巳牟融为司空
　　庚午河大决
　　辛未
　　壬申东廵狩
　　癸酉司徒邢穆驸马都尉韩光下狱死
　　甲戌
　　乙亥帝崩皇太子炟践位是谓孝章皇帝葬显宗于节
　　陵
　　丙子改元建初
　　丁丑
　　戊寅
　　己卯鲍昱为太尉桓虞为司徒诏于白虎观议五经异
　　同
　　庚辰
　　辛巳
　　壬午废皇太子庆为清河王册皇子肇为皇太子北幸
　　邺西幸长安
　　癸未东廵狩
　　甲申改元元和南廵狩郑为太尉
　　乙酉东廵狩
　　丙戌北廵狩
　　丁亥改元章和南廵狩
　　戊子帝崩皇太子肇践位是谓孝和皇帝太后窦氏临朝称制窦宪为车骑将军专政葬肃宗于敬陵邓彪为太尉録尚书事
　　己丑改元永元窦宪败匈奴于稽落勒功燕然还为大
　　将军
　　庚寅
　　辛卯帝加元服班超平西域
　　壬辰窦宪作逆事觉伏诛帝始亲万机
　　癸巳
　　经世之已二千二百三十八
　　甲午汉孝和皇帝六年
　　乙未
　　丙申
　　丁酉司徒刘方有罪自杀
　　戊戌
　　己亥
　　庚子张酺罢太尉张禹为太尉
　　辛丑鲁恭为司徒
　　壬寅废皇后隂氏册贵人邓氏为皇后徐防为司空癸卯南廵
　　甲辰司徒鲁恭罢免徐防为司徒陈宠为司空
　　乙巳改元元兴帝崩皇子隆立是谓殇帝太后邓氏临
　　朝称制车骑将军邓隲专政
　　丙午改元延平葬穆宗于慎陵帝又崩邓隲迎章帝孙祐立之是谓孝安皇帝葬殇帝于康陵尹勤为司空
　　丁未改元永初鲁恭为司徒张禹为太尉张敏为司空
　　周章谋废立不克自杀
　　戊申邓隲为大将军
　　己酉帝加元服
　　庚戌海寇乱
　　辛亥西羌入寇张禹免太尉
　　壬子太后邓氏有事于太庙刘恺为司空
　　癸丑
　　甲寅改元元初司马苞为太尉
　　乙卯册阎氏为皇后刘恺为司徒袁敞为司空
　　丙辰李咸为司空
　　丁巳
　　戊午
　　己未
　　庚申改元永宁杨震为司徒
　　辛酉改元建光太后邓氏崩帝始亲政事特进邓隲度
　　辽将军邓遵下狱死
　　壬戌改元延光
　　癸亥司徒杨震为太尉
　　经世之午二千二百三十九
　　甲子汉孝安皇帝十八年东廵废皇太子保为济隂王
　　杨震罢太尉冯石为太尉
　　乙丑帝南廵崩于叶太后阎氏临朝称制阎显为车骑将军专政立章帝孙北乡侯懿诛大将军耿寳葬恭宗于恭陵懿又卒车骑将军阎显及大长秋江京闭宫门择立它子中黄门孙程十九人杀江京迎济隂王立之是谓孝顺皇帝显兵入北宫不胜孙程取阎显及江京之党杀之乱乃定以王礼葬北乡侯冯石为太傅刘喜为太尉李郃为司徒
　　丙寅改元永建皇太后阎氏崩桓焉为太傅朱宠为太
　　尉朱伥为司徒
　　丁卯
　　戊辰
　　己巳帝加元服厐叅为太尉王龚为司空刘俊为司徒庚午班勇弃市
　　辛未
　　壬申改元阳嘉册梁氏为皇后
　　癸酉施延为太尉
　　甲戌黄尚为司徒王卓为司空
　　乙亥
　　丙子改元永和王龚为太尉
　　丁丑郭防为司空
　　戊寅刘寿为司徒
　　己卯诛中常侍张逵
　　庚辰
　　辛巳赵诚为司空梁冀为大将军
　　壬午改元汉安遣张纲等八使持节廵行天下广陵寇
　　乱赵峻为太尉胡广为司徒
　　癸未彭门防乱
　　甲申改元建康帝崩皇太子炳践位是谓冲帝太后梁氏临朝称制大将军梁冀专政葬敬宗于宪陵盗发宪陵免尚书栾巴为庶人
　　乙酉改元永嘉帝崩太后梁氏大将军梁冀迎肃宗孙纉立之是谓质帝葬冲帝于怀陵江淮寇乱九江贼称黄帝厯阳贼称黒帝
　　丙戌改元本初梁冀弑帝迎肃宗曽孙志立之是谓桓
　　帝李固罢免梁冀专政
　　丁亥改元建和梁冀以女上皇后杜乔为太尉胡广罢
　　免李固杜乔下狱死
　　戊子帝加元服赵戒为太尉袁汤为司徒
　　己丑
　　庚寅改元和平太后梁氏崩
　　辛卯改元元嘉黄为司空寻罢免
　　壬辰
　　癸巳改元永兴袁成逢隗为三公
　　经世之未二千二百四十
　　甲午汉孝桓帝八年黄为太尉尹颂为司徒
　　乙未改元永寿韩縯为司空
　　丙申
　　丁酉
　　戊戌改元延熹
　　己亥皇后梁氏崩大将军梁冀谋逆事觉夷三族黄门
　　单超擅命胡广韩縯减死
　　庚子白马令李云直諌死于狱太山及长沙寇乱辛丑武库火
　　壬寅
　　癸卯
　　甲辰南廵杨秉为太尉
　　乙巳废皇后邓氏册贵人窦氏为皇后陈蕃为太尉窦
　　武为大将军
　　丙午党锢事起司李膺等三百人下狱
　　丁未改元永康帝崩太后窦氏临朝称制
　　戊申窦氏迎肃宗孙解渎亭侯宏立之是谓灵帝窦武录尚书事专政改元建宁葬威宗于宣陵中常侍曹节王甫杀太傅陈蕃大将军窦武及尚书尹勲侍中刘瑜屯骑校尉冯述夷其族徙太后窦氏于南宫谋诛宦氏不克故也胡广为太尉刘宠为司徒
　　己酉朋党事复起杀李膺等百人
　　庚戌
　　辛亥帝加元服册宋氏为皇后
　　壬子改元熹平太后窦氏崩诬搆事大起
　　癸丑段颎为太尉杨赐为司空
　　甲寅李咸为太尉
　　乙卯五经文皆刻石于太学袁隗为司徒
　　丙辰刘寛为太尉杨赐为司徒
　　丁巳大伐鲜卑孟为太尉陈耽为司空
　　戊午改元光和合浦交阯内寇废皇后宋氏大鬻爵至
　　三公袁滂为司徒
　　己未诸贵臣下狱死者相继宦氏诬故也刘郃为司徒
　　段颎为太尉张济为司空
　　庚申陈耽为司徒册何氏为皇后
　　辛酉作宫市帝游以驴为驾
　　壬戌
　　癸亥
　　经世之申二千二百四十一
　　甲子改元中平汉孝灵皇帝十七年黄巾寇起邓盛为太尉张温为司空侍中向栩张钧下狱死阉人大起诬搆黄巾平
　　乙丑黑山贼起崔烈为司徒张延为太尉许相为司空
　　三辅冦乱陈耽刘陶坐直言死
　　丙寅张温为太尉江夏兵起前太尉张延下狱死丁卯卖官至关内侯曹嵩为太尉三辅盗起渔阳贼称
　　帝
　　戊辰天下羣盗起黄巾贼复寇羣国称帝置八校尉以捕天下羣盗马日防为太尉曹操为典军校尉袁绍为中军校尉董重为骠骑将军
