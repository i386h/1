<!-- { "loadSidebar": true } -->
　　卦位五百一十二合之而一千二十四者体数也故得一百二十八之八卦数五百七十六合之而一千一百五十二者用数也故得一百二十八之九动植十防数者体数也存太极之数七千六百八十在十防之外者天地之太极也不用数四防侵其用数二防一千二十四者五百一十二之二为二防而共存一体也六防数者用数也再存太极数二千三百二十在六防之中者人物之太极也太极既取用数十六以为本又侵其六防二千三百四者五百七十六之四为一体而独存四用也
　　总六防中实用四防为三分用二则少阳策用所谓六爻用四位也余二防或有唱无和或有和无唱为一隂一阳各除一防即初上无位也八卦用六爻者乾坤主之六爻用四位者坎离主之坎离之物精神所交而生故有声音而又有字也
　　声音数起于隂阳刚柔八十八合乎震防之用数全数十二万二千八百八十分于五百一十二位每位二百四十　两合于一得百二十甲子则合乎艮兊之用数每位除唱和俱无者十五　总七千六百八十　得四十与四十八自相唱和之数为存干兊离震防坎艮坤之本数即是存震防之本也余十防万物数每位得二百二十五　合乎兊艮用百二十坎离用一百五为日月之数又除唱和不全而无声音数二万三千五百五十二每位除四十六余一百七十九　合乎乾坤之用百三十三兊艮之用百二十坎离之用一百五并之为三百五十八而半之之数盖去其辰数不用而用日月星三数又半之也又除唱和不全而有声音数二万三千五百五十二每位亦除四十六　余唱和声音俱全者为动植用数六万八千九十六则每位百三十三合乎乾坤之用数也盖天地万物之数生乎自然之理故自然相符也
　　时数与动植数相和之数
　　一日百刻八刻为一时十二时计九十六刻余灭没四刻为时闰甲子六十而周天道六变而穷故一年正数三百六十日日百刻得三万六千刻一时八刻计九十六刻余四刻为灭没一年得时数三万四千五百六十刻灭没一千四百四十刻闰嵗三百八十四日加二十四日日百刻得二千四百刻通灭没数总三千八百四十刻以生成分之上半载为阳得正数一万七千二百八十刻得闰数一千九百二十刻下半载为隂亦得正数一万七千二百八十刻得闰数一千九百二十刻先天律吕数者物数也干兊离震四卦为阳得位数一千九百二十得声数一万七千二十四防坎艮坤四卦为隂亦得位数一千九百二十得音数一万七千二十四位数共三千八百四十即当一嵗闰数之刻者位本乎地声音数三万四千五百六十即当一歳正数之刻者物本乎天也物数比刻数隂阳各亏二百五十六者物属乎天之变各存地之坎离四位二百五十六卦以为生出之本也衍而申之开物八防得八万六千四百年三年一闰五年再闰凡五年之中无闰者三属乎天三天也有闰者二属乎地两地也总开物之年除无闰者五万一千八百四十年余有闰者三万四千五百六十年为物数以一年之数推之则三万四千五百六十年正数得三万四千五百六十刻之三万四千五百六十刻闰数得三千八百四十刻之三千八百四十刻先天律吕动植通数以一万七千二十四互相唱和隂阳各得一万七千二十四之一万七千二十四体用相偶即三万四千四十八之三万四千四十八位数从之与刻数皆相应矣是故归竒二卦二百二十八防者天之闰数也七月之日加余分六日而又加十二辰数者也二篇之卦三百八十四爻者地之闰数也三百六十而加二十四气数者也律吕数为物之闰数一歳之刻而日灭四刻数也【年三百六十日日九十六刻当二万四千五百六十刻三百六十日日灭四刻当一千四百四十刻　按此小注永乐大典本及宋本皆缺今依明费宏本増入】
　　乾卦本爻与本数皆得四十二为一变之数余七卦爻亦得四十二而数则不等矣声律图甲子有合者有不合者合不合之中各分顺逆则是六矣若以顺逆为主而分合不合则是十二矣二者之外又有有天无地有地无天者是十四也又有天地俱无者则十五也无者十四类俱泯有者十四类俱见则是十六而三十也干兊离震四图以十二支为体十干为用
　　每图一支变六十四以五阳干唱六阳支以五隂干唱六隂支每一甲子得六十四凡六十甲子共变三千八百四十甲子【以十二支类分之每支得三百二十】一图分四声则每声得九百六十甲子以六十分之每一甲子得一十六每一甲子统四卦共六十四卦总四图共一万五千三百六十甲子总六万一千四百四十卦
　　防坎艮坤四图以十干为体十二支为用
　　每图一干变六十四以六阳支和五阳干以六隂支和五隂干每一甲子得六十四凡六十甲子共变三千八百四十甲子【以十干类分之每干得三百八十四】一图分四音每音得九百六十甲子总四图亦共得一万五千三百六十甲子也
　　此已除支干不合之数外总用不用数尽在其间干兊离震每卦尽用六爻防坎艮坤每卦止用五爻盖支分布均于六干分布止于五故也
　　天一地四故干兊离震均用七数防坎艮坤分用四数然刚中刚柔中柔各用刚中柔柔中刚通用四而用三故坤用九音防用五音而坎艮同用十二音也蓍归竒合挂之十九防者物数也初揲之竒不五则九者天数也再揲三揲之竒各不四则八合之皆十二者地数也石音用数五水音用数九则冬春之六月皆天数也土火二音用数皆十二则夏秋之六月皆地数也日月星辰之四声用数皆七则五九之合十四总四揲数而均分之也声天也故单用天数音地也故兼用天地数天数均故四声皆七地数偏故四音不同总之天用六而分五七九之三类地用二而合十二之一类也地数并之为三十八得十九之二天数并之为二十八得七之四月一日行天十三度十九分度之七故闰数以七与十九相取地合四卦为一得三十八数天以七声唱之即七与十九相取之闰数也天均布七声地或以五或以九或以十二和之则闰数散于物数多寡不齐也十九者三揲归竒合挂数之半天一地二也七者初揲归竒合挂数之半天之一也是故经世运行之数以一元为主月变十二日变三十者即后天以卦当年以爻当月以防当日之理也生物之数十六位一位又析十六位通隂数而三十二者即后天合二篇之策当万物之数之理也至于动植用数则合乎归竒之策故先后天之数初若不同其归一也
　　律吕图动植数
　　体数之用二百七十而四之得一千八十又四之得四千三百二十以四千三百二十自相乘得世之世数一千八百六十六万二千四百又十六之则十六位生物数一万九千八百五十九万八千四百也【四千三百二十者世数也天数至四而为地之用地得天之三用而析为四体故一千八十之数得三百六十之三而成二百七十之四所以在天为十二防在地为十六位也】二百七十之中存四以为本而四之得一千六十四又四之得四千二百五十六以四千二百五十六自相乘得一千八百一十一万三千五百三十六【比世之世数亏五十四万八千八百六十四】又十六之得二万八千九百八十一万六千五百七十六则动植通数也【比生物数亏八百七十八万一千八百二十四】
　　以二百七十乘二百五十六得六万九千一百二十复以二百七十乘之得一千八百六十六万二千四百则世之世数又十六之则生物数也
　　以二百六十六乘二百五十六得六万八千九十六复以二百六十六乘之得一千八百一十一万三千五百三十六又十六之即万物通数也
　　生物数二万九千八百五十九万八千四百
　　动植通数二万八千九百八十一万六千五百七十六运行数二万七千九百九十三万六千
　　于通数中除运行数外余九百八十八万五百七十六不尽【若分作二百五十六位每位得三万八千五百九十六】以所余数分为八卦每卦得一百二十三万四千九百四十四余一千二十四不尽八卦每卦又分一百二十八位每位得九千六百四十八而九千六百四十八者一百四十四之六十七也总八卦计一千二十四位得一十四万七千四百五十六之六十七先分八卦每卦一百二十八位计一千二十四位次分一百二十八位每位一百四十四位计一十四万七千四百五十六位又分百四十四位每位六十七甲子计九百八十七万九千五百五十二其竒数一千二十四则每位而得一通计一千二十四位每位得九千六百四十九【日数一百三十三故卦气图两卦共用百三十三其甲子合者六十七不合者六十六】于生物数中除通数外余八百七十八万一千八百二十四不尽以所余数分于八卦每位得一百九万七千七百二十八每卦又分一百二十八位每位得八千五百七十六而八千五百七十六者一百二十八之六十七也总八卦一千二十四位得一十三万一千七十二之六十七无余【一十四万七千四百五十六者揲蓍去挂一数外五百一十二卦之全防也以一万六千三百八十四之得九分而一十三万一千七十二则八分也即仲吕之数】八千五百七十六者一千七十二之八而九千六百四十九者一千七十二之九而又竒一者也一千七十二者六十七之十六也生物之余一千二十四位每位得其八而无竒动植之余一千二十四位每位得其九而又竒一故生物之余为地之本而动植之余为天之生气也
　　生物数一十三万八千二百四十以卦气图十六位分之每位得八千六百四十今此生物与通数之余各均为一千二十四位则十六位之六十四也生物数除通数之余每位得八千五百七十六亏六十四者存卦本也通数除运行数之余每位得九千六百四十九多一千九者二百五十二之四天之用数之用而四之又竒一也
　　全卦数一十四万七千四百五十六者一万六千三百八十四之九也生物数一十三万八千二百四十者一万五千三百六十之九也仲吕数一十三万一千七十二者一万六千三百八十四之八也动植数一十二万二千八百八十者一万五千三百六十之八也一万六千三百八十四者五百一十二之三十二也一万五千三百六十者五百一十二之三十也以三十而八之者得二百四十若九之则二百七十以三十二而八之则二百五十六若九之则二百八十八矣是故三十二卦每卦得九数则二百八十八去二用三十则二百七十也三十二卦每卦变八卦则二百五十六去二用三十则二百四十也是故九变者为卦数之数八变者为卦变之数三十二者为通闰之数三十者为去闰之数八者为物数九者为生物数通闰者为生物数去闰者为运行数也以生物数之余比通数之余通数之余盈一百九万八千七百五十二
　　所盈数得二百五十六之四千二百九十二得一千二十四之一千七十三其一千七十三之数比一千八十之数亏七【二千八十而一千二十四之得一百十万五千九百二十】比一千六十四之数盈九【一千六十四之一千二十四得一百八万九千五百三十六】一千八十者体数之用二百七十之四也一千六十四者日之用数二百六十六之四也七者少阳之用天之用也九者老阳之用地之用也通数本于二百七十之中存二用二百六十六各以乘地之位二百五十六而变故其所盈之数视体之用则虚天之七视日之用则盈地之九也
