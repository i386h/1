<!-- { "loadSidebar": true } -->
　　统论曰夫道生一一生二二生三三生万物大衍之数五十其用四十有九盖有虚而不用者焉道生一也分而为二以象两一生二也挂一以象三二生三也揲之以四以象四时归竒于扐以象闰五嵗再闰故再扐而后挂则四时行而百物生祸福倚伏之变吉凶悔吝之事其皆萃于是乎夫揲蓍必象四时而其所得老阳老隂少阳少隂而已少阳之气春老阳之气夏少隂之气秋老隂之气冬惟其所象者四时故其所得者终亦应焉竒数有四一二三四是也策数有四六七八九是也竒数不入于五策数不入于十岂非五十者大衍所以緫防而不可以数计故邪竒数必归于扐所象者闰也策数必分四九四六四七四八之数所象者四时先取竒数以观多寡后取策数以定老少亦犹闰月所以定四时而成嵗嵗所以统四时时所以成一嵗别而言之则四也合而言之则一也并其数而言之则五也亦犹老阳为干而少阳为震坎艮四者同归于一阳老隂为坤而少隂为巽离兑四者同归于一隂则以一变四理实有之但守四而无所归不能一以贯之无复四者之分譬犹去一嵗之名而止举四时则人人皆知其不可也故贯以一别以四并以五是乃天五之气周流于天地之间而不穷者欤夫五犹人之有贯气在内经四时皆以贯气为本以至易以元亨利贞为四徳而不及诚孟子以仁义礼智为四端而不及信四时之气春木王夏火王秋金王冬水王而土旺于四季之末郑师文皷琴商角徴羽各有所偏特命宫而緫四则景风翔甘露降醴泉涌是知五也者四数之大成而难名者也故虽四而可以谓之五虽五而可以谓之四焉夫五之妙探其初则半是也究其成则五十是也五十非数也四十有九之浑成者尔故可以为五可以为十亦可以为五十亦可以为一也竒数在五之前生数也策数在五之后成数也生数故积以象闰成数故老阳老隂少阳少隂自此而分焉老阳之数九四九而得三十六老隂之数六四六而得二十四少阳之数七四七而得二十八少隂之数八四八而得三十二其理何也曰大衍之数五十五者十之阳也十者五之隂也合而言之则隂阳防归于一而不测者也故四十有九之外强名为一而緫之曰五十焉天地之间本一气也其所以分隂分阳者进退有不同尔阳主进进极则退隂主退退极则进九之进也必入于十阳进而不已逼于纯隂之十安得不老此九所以为老阳六之退也必入于五隂退而不已逼于纯阳之五安得不老此六所以为老隂阳至九而进极以其不入纯隂之十故性虽进而必退退九而为八则阳变而为隂矣惟其方退而未极于六此八所以为少隂隂至六而退极以其不入纯阳之五故性虽退而必进进六而为七则隂变而为阳矣惟其方进而未极于九此七所以为少阳四九而得三十六则老阳之数全矣四六而得二十四则老隂之数全矣两者合而为六十焉四七而得二十八则少阳之数全矣四八而得三十二则少隂之数全矣两者亦合而为六十焉分而三十之则隂阳所以不偏而此消则彼长彼消则此长者也譬犹自甲子至于癸巳其数三十而阳主之自甲午至于癸亥其数三十而隂主之亦岂有此多彼寡之异哉阳主进故于三十之外进六而为三十六则阳极矣隂主退故三十之内退六而为二十四则隂极矣此三十六二十四所以为老阳老隂也以其可见者验之阳生于子而极于已其数非六乎隂生于午而极于亥其数非六乎此老阳所以可变而为隂而老隂所以可变而为阳也若夫二十八则进犹未至于三十况三十六乎三十二则退犹未至于三十况二十四乎此二十八三十二所以为少阳少隂也老阳老隂之进退不过乎六六者用数也少阳少隂之进退不过乎八八者体数也用数圆圆则有变体数方方则无变此少阳不可变而为隂少隂不可变而为阳也至于方揲蓍之时既以四十九数虚称其为五十固有自然之理分而为二之后又取其一挂于左手之小指则所揲者四十八尔八卦之数六八而得四十八八之而得三百八十四一主于上四运于下则莫知其所得何卦也夫一主于上四运于下亦有以一变四之意并其数则五也故九六之数十五四之而得六十七八之数十五四之而得六十十五者一二三四五之倚数也六十者以十二约之则复归于五矣十二者隂阳进退之所由也四十八策而十二者四而又有一以主之则五之妙用何所往而不可哉
　　论八卦变不变
　　乾坤坎离自相重则不变者四
　　干【干下干上】　　坤【坤下坤上】
　　坎【坎下坎上】　　　离【离下离上】
　　互相重可变二以为四
　　【上干下坤】否防【干下　上离坤上　下坎】济未既济【离下坎上】
　　震艮巽兊互相重则不变者四
　　頥【震下艮上】　　　小过【艮下震上】
　　大过【巽下兊上】　　中孚【兊下巽上】
　　自相重可变二以为四
　　【上艮下艮】艮震【震下　上兊震上　下兊】兊巽【巽下巽上】
　　乾坤也坎离也自相重则不变互相重则有变震艮也巽兊也自相重则有变互相重则不变其不同者何也曰隂阳之理交则变不交则不变故干相重则纯乎阳坤相重则纯乎隂坎相重男之得中者也离相重女之得中者也此皆隂阳不交故自相重则不变也乾坤相重仰防而俯否坎离相重仰既济而俯未济此皆隂阳相交故互相重则有变也至于震艮巽兑例虽不同理归一致震艮虽均属乎阳然其一阳或在二隂之下【震也】或在二隂之上【艮也】则阳交乎隂者不同也巽兊虽均属乎隂然其一隂或在二阳之下【巽也】或在二阳之上【兊也】则隂交乎阳者不同也此则在体固已相交故自相重则有变也震艮相重或为頥或为小过俯仰视之不异也巽兊相重或为中孚或为大过俯仰视之不异也震艮以长男少男相重则纯乎阳巽兊以长女少女相重则纯乎隂故互相重则不变也然则八卦之象不变者四可变者二以六卦而变八卦虽稍不同究其极何所往而不同哉
　　易専考图【从后倒看】
　　八日　【分　　分　　分　八千　八百　八十】　八分　【秒　　　秒　二十五　三十】　七分　【之间　五六分】六十　六日　六千　六百　六十　【八分　八分六十　六十】　六十　六十　四十
　　半谓五千分全之满万世
　　五千　五百　【日　五十】　五日　半　半　半　二千　　【外有用六坤六爻交】三万　三千　三百　三十　三日　三日　三日　【日　　　外有用九四五　　干六爻交】八十　八万　八千　八百　八十　八十　八十　八十　六十　六十三百　三十　三万　三千　三百　三百　三百　三百　三百　三百【百年　　百年　　十年　　半　　以五数一万五　一千五　一百五　十年　一年附】差软　差硬　易交【分数　策　一年　乾坤】
　　数皆不离于五图
　　一【一　一　一　一　一　一　一　一　一　一亿　兆　京　垓　防　壤　沟　涧　正　载】十【十　十　十　十　十　十　十　十　十　十亿　兆　京　垓　防　壤　沟　涧　正　载】百【百　百　百　百　百　百　百　百　百　百亿　兆　京　垓　防　壤　沟　涧　正　载】千【千　千　千　千　千　千　千　千　千　千亿　兆　京　垓　防　壤　沟　涧　正　载】
　　【前至此五后至此一】万【万　万　万　万　万　万　万　万　万　万亿　兆　京　垓　防　壤　沟　涧　正　载十　十万　十万　十万　十万十万　十十万万　十万　十万　十万万　亿　　兆　　京　　垓　　防　　壤　　沟　　涧　　正　　载百　百万　百万百万　百万百万　百百万万　百万　百万　百万万　亿　　兆　　京　　垓　　防　　壤　　沟　　涧　　正　　载千　千万　千万千万　千万千万　千万　千万　千万　千万　千万万　亿　　兆　　京　　垓　防　　壤　　沟　　涧　　正　　载】

　　易曰天数五地数五五位相得而各有合乃知五之妙用周流于天地之间无所往而不在尝考古今厯法虽大率不同然其气积分亦不至于甚相逺试举其所知以证每年于三百六十五日二千四百四十分之外有终于五分者有终于六分者有终于五六分之间者终于五分五代王朴钦天厯是也以七千二百为日法终于六分者近年万分厯是也以一万分为日法终于五六分之间者景祐厯法载于太一遁甲中者是也以一万五百分为日法就是三者而参考之惟景祐厯法每年必虚五数以维之去其五数年内之本数也兼其五数闰余大小尽之通数钦天厯则差软不及分万分厯则差硬不及分焉至于自一万五百年降杀以求之至一年而附以五分数得三百八十三日半有竒则一而已当知易三百八十四爻与厯法度数若合符节虽万百年不差但人莫能推尔或曰书称三百有六旬有六日而易于乾坤策乃曰凡三百有六十当朞之日其不同者何也曰书所谓六日者非全六日也葢五日而有竒焉乾坤策止于三百六十然乾坤六爻之外又有用九用六九六者一二三四五之竒数也则前所谓五日而有竒者岂不亦在于其间乎然则雄作太以方州部家演数极于七百二十九賛康节先生以元防运世演数极于十二万九千六百年亦可凖此推乎曰七百二十九賛折除得三百六十四日半加竒赢两賛则为五日半焉然数极于半以此凖嵗剩二千五百五十五六分一十二万九千六百年其原出于三百六十日以此凖嵗少五万二千四百四十五六分若其所以然之故则愚不得而知也
　　论康节先生衍数
　　或问康节先生衍四象数有诸乎曰为此说者不知先生者也易有太极是生两仪两仪生四象四象生八卦圣人既以天一地二天三地四天五地六天七地八天九地十备两仪数而衍之降此而衍四象以自异于圣人岂康节之意乎然则康节所衍者何数也曰天以一而变四所衍者此数尔观物外篇之言曰日月星辰共为天水火土石共为地此所谓五也合二五以为十岂不与两仪大数黙契而无差乎惟其以二四为数故在卦则为干兊离震巽坎艮坤在时则为元防运世嵗月日辰在物则为日月星辰水火土石也世人但见日月星辰为四象而经中以日甲一月子一星甲一辰子一为首故因名之曰所衍者四象数也殊不知日月星辰所谓在天成象水火土石所谓在地成形若以在天者为四象则在地者当为四形若形象一名则合天与地当为八象亦不可为四象也康节之意岂如是乎愚故曰为此说者不知先生者也
　　皇极经世节要序
　　康节先生衍易作经曰皇极经世其书浩大凡十二册积千三百余板以元经防二策以防经运二策以运经世二策声音律吕两相唱和四册凖系辞而作者二册其法以三十年为一世三百六十年为一运三十运为一防十二防为一元骤读者往往谩不知要今取其法绘图以为要览庶使后来学者渐可得其门云
　　皇极经世一元图
　　据别记元防运世嵗月日辰八元都数共计六亿八百二十一万七千四百九十三元
　　一元计一十二万九千六百年　十二防每防一万八百年　三百六十运每运三百六十年　四千三百二十世每世三十年

　　唐尧甲子二十年　　　壬子鲧治水不成
　　癸丑举舜　　　　　乙夘荐舜
