<!-- { "loadSidebar": true } -->
　　得一千四百四十二以五行甲一乗一行乙仍得一五行即立负一下仍得七百二十一与前所乗之一千四百四十二相减余七百二十一次以二行乙三乗五行戊十二得三十六下之减余七百二十一乗得二千一百六十三以五行乙负一乗二行丙仍得一五行即立负一下仍得七百二十一并前所乗之二千一百六十三得二千八百八十四再以三行丙四乗五行戊三十六得一百四十四下之所并二千八百八十四乗得一万一千五百三十六以五行丙负一乗三行丁仍得一五行即立负一下仍得七百二十一与前所乗之一万一千五百三十六相减余一万○八百一十五末以四行丁五乗五行戊一百四十四得七百二十下之减余一万○八百一十五乗得五万四千○七十五以五行丁负一乗四行戊仍得一并五行所乗之七百二十得七百二十一为法下仍得七百二十一并前所乘之五万四千○七十五得五万四千七百九十六为实以法除实得戊绳七尺六寸以减四行之七百二十一余六百四十五以丁五除得丁绳一丈二尺九寸【丈为百尺为十】以减三行之七百二十一余五百九十二以丙四除得丙绳一丈四尺八寸以减二行之七百二十一余五百七十三以乙三除得乙绳一丈九尺一寸以减一行之七百二十一余五百三十以甲二除得甲绳二丈六尺五寸
　　通曰自四色以上凡下段互乗相对皆系一减一并而积之不分正负同异矣其四色之丙丁两行互乘榴段皆正同名则用减五色之四五两行互乗戊段正借异名则用并也
　　止推下二段法
　　通曰如右式推出井深列定之后先以五行甲一乗各行乗乙一立负一乗丙一立负一乗丁一立负一乃止求下法实二段如求实段以一行甲二乗五行下得一十四百四十二以五行甲一乗一行下仍得七百二十一相减余七百二十一又以二行乙三乗之得二千一百六十三以五行乙负一乗二行下仍得七百二十一并得二千八百八十四又以三行丙四乗之得一万一千五百三十六以五行丙负一乗三行下仍得七百二十一相减余一万○八百一十五又以四行丁五乗之得五万四千○七十五以五行丁负一乗四行下仍得七百二十一并得五万四千七百九十六为实也如求法段以一行甲二乗五行戊六得十二又以二行乙三乗之得三十六又以三行丙四乗之得一百四十四又以四行丁五乗之得七百二十乃以五行丁负一乗四行戊一仍得一并得七百二十一为法也

　　数度衍巻二十一
　　钦定四库全书
　　数度衍卷二十二
　　桐城　方中通　撰
　　度【粟布之一】
　　度长短法
　　式九寸五分小尺量得三丈五尺十寸正尺该若干曰三丈三尺二寸五分术以三丈五尺为实以九寸五分为法乗之即得
　　式二十寸正尺量得三丈三尺二寸五分九寸五分小尺该若干曰三丈五尺术以三丈三尺二寸五分为实以九寸五分为法除之即得
　　式三九寸尺量得四丈八寸尺该若干曰四丈五尺术以四丈为实以九寸乗之得三丈六尺再用八寸除之即得
　　通曰乗非加也折而小之也除非减也折而大之也
　　求价法
　　式银二十六两五钱买纱二百二十二丈六尺毎疋长四丈二尺问纱疋及疋价若干曰五十三疋毎疋价五钱术以二百二十二丈六尺为实以四丈二尺为法除之得五十三疋又以二十六两五钱为实以五十三疋为法除之得五钱
　　量【粟布之二】
　　量多寡法
　　式一斗五升大斗量得七石十升正斗该若干曰十石○五斗术以一斗五升乗七石即得
　　式二十升正斗量得十石○五斗一斗五升大斗该若干曰七石术以一斗五升除十石○五斗即得
　　式三二斗五升斛量得四十二斛若以一斗五升大斗量之该若干曰七石术以二斗五升乗四十二斛得十石○五斗为实以一斗五升为法除之即得
　　官粮带耗法
　　式正一石耗七升今共粮二千七百六十五石九斗五升内正耗各若干曰正二千五百八十五石耗一百八十石○九斗五升术以共粮为实以正耗共一石○七升为法除之得正数以减共粮余为耗数或以耗七升乗正数亦可
　　衡【粟布之三】
　　权轻重法
　　较秤式用秤称物不及其锤重一斤十两外加一锤重一斤四两八钱称得六十七斤依本秤算该斤几何曰一百二十斤○九两六钱术以原锤通作二十六两【法见后】加锤通作二十两○八钱并得四十六两八钱为三率以六十七斤为次率以原锤二十六两为首率次三相乗首除得一二○六一二者一百二十斤也六乃斤下虚数用加六法得九两六钱
　　较锤式原秤称物重八斤二两失去原锤欲另配锤不知轻重借锤重二斤五两称原物只得六斤原锤该重若干曰一斤十一两三钱零术以六斤通作九十六两为三率以借锤通作三十七两为次率以原重通作一百三十两为首率次三相乗首除得二十七两三钱零乃一斤十一两三钱零也
　　两求斤法
　　通曰斤法十六不以十进故须通斤为两归两为斤也式物重三百二十两该斤几何曰二十斤术以物重为实以十六为法除之即得又术先用八除实后用五乗亦得又术以实两次折半又加实数再折半亦得又术以实四次折半亦得此即偶数可折至一止也又术先用二除实后用八除亦得以实两次四除亦得
　　通曰二八为十六四四亦为十六故皆可用也五乗即二除也
　　斤求两法
　　式物重二十斤该两几何曰三百二十两术以物重为实以十六为法乗之即得又术以八乗实以五除之亦得又术倍实又乗八亦得又术以四乗实又乗四亦得
　　珠算两求斤法
　　诀曰一退六二五　二一二五　三一八七五　四二五　五三一二五　六三七五　七四三七五　八五九五六二五　十六二五　十一六八七五　十二
　　七五　十三八一二五　十四八七五　十五九三七五　十六进一
　　退者挨身下位也无退则自本位起也进则左位矣式物重三百二十一两该斤几何曰二十斤○一两术置三百二十一两在位从右起曰一退六二五抹去寅一卯上六辰上二巳上五曰二一二五丑二变一寅上二卯六变一而寅二又变三曰三一八七五子三变一丑一变九寅抹三又抹丑九而子一又变二卯一变六算毕子位二即二十斤也卯六
　　辰二巳五再用定身加六法得一两
　　又诀曰进一除一六　进二除三二　进三除四八进四除六四　进五除八十　进六除九六　七除一一二　八除一二八　九除一四四
　　式物重二千九百四十四两该斤几何曰一百八十四斤术置二千九百四十四两在位从左起曰进一除一六子上一丑二变一寅九变三曰八除一二八丑一变八寅抹三夘四变六曰进四除六四寅上四卯抹六辰抹四除毕即得
　　通曰二式得数后须推斤止何处始得余两
　　减六法
　　定身减六式物重四万○七百三十六两该斤几何曰二千五百四十六斤术置实从左起曰减二六一十二子之四存二减一二丑上八曰减五六方三十丑之八存五减三曰减四六二十四寅之七存四减二四卯三变九曰减六六三十六卯之九存六减三辰减六实尽即得
　　通曰凡存数皆勿动即斤数也
　　珠算斤求两法
　　通曰作几段起算后并为一不论左首但取右尾挨次退一位加之诀曰一作一六二作三二三作四八四作六四五作八六作九六七作一一二八作一二八九作一四四
　　式物重三百七十四斤该两几何曰五千九百八十四
　　两术通曰分三段三百为一
　　段曰三作四八七十为一段
　　曰七作一一二四斤为一段
　　曰四作六四乃以每段右退
　　一位加得两数
　　加六法
　　定身加六式物重四十六斤该两几何曰七百三十六两术置实从实尾起曰六六加三十六曰四六加二十四于四十六上共加二十七六也合成七三六即两数通曰减六者于数内照存数减几回六也加六者于数外照本数加几回六也
　　式二物重三百二十一两用两求斤前诀巳推二十斤尚余六二五为斤法几两曰一两术用定身加六即得曰五六方三十曰二六一十二曰六六三十六如六百二十五上加三百七十五成一千也
　　化法
　　百两为六斤四两千两为六十二斤八两万两为六百二十五斤故知六二五为一之所化也葢百两曰六二五六即六斤二五为化数存身加六归得四两也千两曰六二五六二即六十二斤五为化数存身加六归得八两也若以一两为六百二十五一斤为一万数矣式原买物一斤价七钱六分五厘今欲买六两该银若干曰二钱八分六厘八毫七丝五忽术以六两化之六其六二五得三十七五降作三七五为实以七钱六分五厘降作七分六厘五毫为法乗之即得
　　式二原买物一斤价五两今买三百四十五两该银若干曰一百○七两八钱一分二厘五毫术通曰以三百四十五两乗六百二十五化作二十一万五千六百二十五又以五两乗之得一百○七万八千一百二十五为实以一斤化作一万为法除之即得
　　互求【粟布之四】
　　通曰周尺小沿今渐大今之周通尺犹小古石即石如其石重量亦衡也斤法三百八十四铢汉志十六两故每两二十四铢至其不齐度量有大至加五衡有十七八两以至二十余两为斤者闽中更有牙桶管不以升斗十进粤又以五斗为石五升为斗与豫章之硕同书曰同律度量衡同律而后可互求也
　　度求量法
　　斛法二尺五寸乃长濶皆一尺髙二尺五寸容积一石也
　　方仓求积式方仓长四丈七尺濶三丈一尺髙九尺问积米若干曰五千二百四十五石二斗术以长与濶相乗得一百四十五丈七尺再以髙乗之得一千三百一十一丈三尺为实以斛法二尺五寸除之即得
　　式二方仓方一丈五尺髙一丈五尺问积米若干曰一千三百五十石术以方一丈五尺自乗得二百二十五尺再以髙乗之得三千三百七十五尺为实以斛法除之即得
　　圆仓求积式圆仓周二丈四尺髙一丈二尺三寸问积若干曰二百三十六石一斗六升术以周自乗得五百七十六尺以髙乗之得七万○八百四十八以圆率十二除之得五千九百○四为实以斛法除之即得又术以七万○八百四十八为实以斛法乗圆率得三十为法除实亦得又术以七万○八百四十八为实以三除之亦得
　　方窖求积式方窖上方六尺下方八尺深一丈二尺问积若干曰二百三十六石八斗术以上方自乗得三十六下自乗得六十四上下方相乗得四十八并三乗数共一百四十八以深乗之得一千七百七十六用方窖率三除之得五百九十二为实以斛法除之即得又术以五百九十二为实以四乗之亦得
　　通曰四乗即二十五除故可代斛法也
　　圆窖求积式圆窖上周二丈八尺下周一丈五尺深七尺五寸问积若干曰一百一十九石○八升有零术以上周自乗得七十八丈四尺下周自乗得二十二丈五尺上下周相乗得四十二丈并三乗数共一百四十二丈九尺以深乗之得一○七一七五用圆窖率三十六除之得二九七七零为实以斛法除之即得又术以一○七一七五用六除二次亦得二九七七零以四乗之亦得
　　通曰六六为三十六故可代圆窖率也
