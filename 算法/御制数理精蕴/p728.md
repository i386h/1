<!-- { "loadSidebar": true } -->
　　十二辟卦之爻应七十二中节前为初朔气前三日也后为次朔气后三日也以分内外故也六十卦应三百六十日一年十二月有十二中气则置十二公卦以主之如十一月坎初六冬至公中孚是中气辟复屯内为朔气前三日也小寒坎九二十二月节屯外大夫谦卿睽是次卦也为朔气后三日也四立者立冬水立春木立夏火立秋金皆四孟之节五行用事之初也四季者居乾坤艮巽四维之位为辰戌丑未四季之月正土用事之时也四正卦坎离震兑也每卦一爻统两卦半两爻统五卦成一月六爻统十五卦分六气成三月为一时统而论之四时四六二十四也分而言之有节有气有各有条而不乱姑以意释之未审得欧公之意否或曰甲巳一月六变十二月则七十二变谓之亦通
　　司天考曰七十二者五行化成之数是为经法阳之防三十六而两之隂之防二十四而三之隂阳之数无往不合七十二亦自此推
　　七十二王司监用之于歴极其精妙愚尝求其説而不得终夜以思乆而方悟曰此即乾坤二卦之防干一爻三十六两爻七十二六爻二百一十六坤一爻二十四三爻七十二六爻一百四十四用之一年则三百六十日之数尽矣又以五行之气分之水木火金分旺四时共得四七二百八十八日又欠七十二日以足一周之数于是以土四季当之每季十八日为辰戌丑未之月又每月六日属土应一月辟卦六爻以见五行离土不得一年四季一月六日皆有土以寄王其中所以天地间万民万物万事万化并资之以为生长收藏之地故曰焉读者当谅其苦思不止甲巳之变而已也
　　观物张氏曰四时八节各以三变以十为一曰旬三旬而一月九旬而一时三十六旬而四时毕以五为一曰三而一气九而一节七十二而八节周天有四时一时四月一月四十日四四一十六而各去其一是以一时三月一月三十日体数虽四而一者常不用用数有三有九故三旬为一月三月九十日为一时五日一者一月六五六三十日也三一气者十五日也九一节者八九之而气节周也愚尝恨今之司歴者徒登其之名而未必研其义请逐一条之免堕于与百姓日用而不知之域
　　七十二名义
　　以十一月中蚯蚓结起者用冬至甲子上元歴始也以东风解冻起者本人正为重用五代马重续新歴正月雨水为气首也
　　正月东风解冻者春风发散寒冻之气也蛰虫始振者初始振动而未出至二月乃大惊而出鱼上冰者当盛寒时伏冰下逐其温暖至正月阳气上始游水上而近于冰獭祭鱼者此时鱼肥美先祭而后食也鸿鴈来者大鸿小鴈自外来于中国将北反其居通卦验云立春雉雊鸡乳雨水降条风至条风东风也猛风风之甚也动摇草木有声故曰草木萌动是为可耕之
　　二月桃始华应惊蛰又五日而仓庚鸣鹂黄又曰黄栗留又曰鵹黄商庚楚雀齐人谓抟黍今曰布谷与抟黍声相近鸤鸠鴶鵴皆其号也鹰化为鸠至秋时则鸠化鹰鸟燕也又曰鳦鸟以施生时来巢人堂宇而孚乳嫁娶之象所以商简狄吞而生契阳在隂内不得出奋击之而雷发其阳声电者阳之光阳在外隂有所丽故闪烁而为电又曰电是阳光阳微则光不见皆阳气渐盛以击于隂其光乃见故云始电
　　宁按礼记月令注方氏云嵗有二十四气七十二此所言者也非其正故或先或后言之歴所言者气也气则正矣故于气至则言之鹰好杀而击以秋鼠好贪而出以夜皆隂类也鸠鴽皆阳类也卯辰者阳之中故仲春则鹰化为鸠季春则田鼠化为鴽盖隂为阳所化物理如此爵乳子而集以春雉求雌而雊以朝皆阳类也蛤蜃皆隂类也戌亥者隂之极也故秋则爵入大水为蛤孟冬则雉入大水为蜃盖阳为隂所化物理如此草腐则幽之类也萤则明之类也季夏则腐草为萤盖离之明极于此故也是皆化而已于鹰鼠言化于腐草爵雉则直言为何哉盖因形移易曰化鹰之为鸠鼠之为鴽皆因形移易而已故言化腐草则植物也萤则动物也爵雉飞物也蛤蜃濳物也植物为动飞物为濳则不特因形移易矣而化固不足以言之故皆直言为而已
　　三月桐始华田鼠化为鴽鴽防也一云鴾母鼠隂类阳气盛故化为鴽隂气盛则鴽复化为鼠虹防蝀也雄虹谓眀盛者雌蜺谓闇微者虹是隂阳交防之气纯隂纯阳则虹不见若云薄漏日日照雨滴则虹生蓱浮萍也又曰苹曰薸水草也鸣鸠拂其羽蚕将生之飞而翼相击趍农急也鶌鸠又曰鹘鸼似山鹊而小青黑色尾短多声故曰鸣鸠戴胜降于桑者织絍之鸟一名鸤鸠降桑以示妇当务本也内宰云仲春率命妇躬桑浴种蚕龙精月直大火则浴其种宁按月令注马氏云田鼠化为鴽则隂类之慝者迁乎阳而其性和也萍始生则以隂物之浮以承阳者也严陵方氏曰虹者天地讧溃之气也隂干阳所乃见而出故又谓之蝀焉阳方得中则隂莫能干至于辰则已过中矣故为隂所干而虹见也
　　四月蝼蝈鸣蛙也周礼蝈氏注云虾蟆当夏气之盛而鸣声怒蚯蚓隂物感正阳之气而出王瓜生色赤感火之气而生苦菜秀感火之气而苦味成靡草葶苈之属以其枝叶细故云靡草六阳之月至隂之草不胜阳而死
　　宁按月令注陈氏云王瓜本草作菝葜其根似瓜亦可酿酒马氏曰蝼蝈鸣则隂而伏者乗阳而鸣也蚯蚓出则隂而屈者乗阳而伸也王瓜生则阳物之胜隂邪者也故其色赤苦菜秀则火炎上故其味苦○又按月令及今官歴于靡草死下有麦秋至三字合补之凑足六陈氏云秋者百谷成熟之期此于时虽夏于麦则秋故云麦秋也
　　五月螳蜋生又曰蟷蠰一名不其子名螵蛸燕赵曰食厖齐杞东曰马谷鵙始鸣七月将寒之也豳地晚寒五月则鸣反舌百舌也今曰虾蟆其舌本着口侧末内向靡信云曽取屠视之其舌反向后郑不然之乃知反舌春始鸣至五月稍止其声数转故名反舌或虾蟆舌性自然不必以为反舌也鹿阳类感隂气而角解今医家用鹿茸补隂是也蝉亦隂类感而鸣半夏生药名也阳极隂生
　　宁按月令注陈氏云螳蜋一名天马言其飞捷如马也鵙博劳也方氏曰螳蜋鵙皆隂类故或感微隂而生或感微隂而鸣反舌百舌也谓能反覆其舌而为百鸟语然其鸣也感阳中而发故感微隂而无声鹿好羣而相比则阳类也故夏至感隂生而角解麋多欲而善迷则隂类也故冬至感阳生而角解此所以不同也半夏药名当夏半而生也
　　六月温风始至温厚之气至季夏而极也蟋蟀蛬也亦名促织生土中季夏羽翼稍成未能逺飞故居壁七月则逺飞在野鹰感二隂之气乃有杀心学习击搏之事焦问云仲秋鸠化为鹰仲春鹰化为鸠此六月何有鹰学习乎张逸答曰鹰虽为鸠自有真鹰可习腐草得暑湿之气故为萤不言化者萤不复为腐草矣土润溽暑大雨时行
　　宁按月令注应氏【金华人】曰物得气之先杀气未肃而鸷猛之鸟已习于击迎杀气之微也凉风未至而鸣隂之物已居乎壁迎凉气之微也朱氏曰腐草为萤离明之极故幽类化为明类也陈氏曰溽湿也土之气润故蒸郁而为湿暑大雨亦以之而时行
　　七月凉风至寒也白露降金色也寒蝉鸣得隂气之正寒蜩又曰寒螀似蝉而小青赤鹰杀鸟不敢先尝示民报本也又示不有武功天地始肃禾乃登宁按月令注马氏云凉风至则天地之仁气散矣白露降则隂乗阳而其交矣寒蝉鸣则物之生于暑者其声变矣鹰乃祭鸟用始行戮则时主杀气而物之司杀者应是而动也于是乎可以设罻罗矣鹰至不仁也犹祭然后食之而况于人乎方氏曰秋者隂之始故于孟秋言天地始肃禾乃登谓稷为五谷之长熟于此时也
　　八月鸿鴈来孟春言自外来于内此又言自北而来南鸟归为仲秋之春至秋归归藏蛰本处羣鸟养羞羞食之美养之以备冬蔵蛰虫啓户于雷发声之时故坯户于雷收声之时坯户者户穴也増益穴四畔使通明处稍小以时尚温犹须出十月寒甚方闭之雷二月阳中发声八月隂中收声隂缩故水始涸也国语曰辰角见而雨毕天根见而水涸雨毕而除道水涸而成梁八月宿直昴毕主雨天根氐房之间辰角见九月本天根见九月末本末相去二十一日余
　　宁按月令注陈氏云孟春言鸿鴈来自南而来北也此言来自北而来南也水本气之所为春夏气至故长秋冬气反故涸
　　九月鸿鴈来賔云仲秋来者为主季秋来者为賔又云仲秋来则过去季秋来则客止未去爵入大水化为蛤飞化为潜也鞠有黄华独记其色以其华应隂之盛愚谓五隂不能剥一阳故吐其美为华豺祭于天然后戮禽而食孟秋鹰祭鸟飞者形小其成为速季秋豺祭兽戮禽走者形大其成为迟草木黄落反本也蛰虫咸俯皆垂头向下以随阳气之在内也宁按月令注陈氏云禽者鸟兽之总名鸟不可曰兽兽亦可曰禽故鹦鹉不曰兽而猩猩通曰禽也方氏曰桃华于仲春桐华于季春皆不言有独于鞠言之者以万物皆华于阳独鞠华于隂而已故特言有桃华之红桐华之白皆不言其色独鞠言其色而曰黄者以华于隂中其色正应隂之盛故也
　　十月水始冰季秋霜降至此始冰履霜坚冰至也地始冻水冰则地冻可知雉入大水为蜃大蛤曰蜃飞化为潜也虹蔵不见季春阳胜隂故虹始见孟冬隂胜阳故虹蔵不见天气上腾五月一隂生天气上腾至十月六隂俱升六阳巳谢天体在上阳归虚无故云上腾地气六隂在下用事故云下降也闭塞而成冬者阳气下蔵地中隂气闭固而成冬也
　　宁按月令注陈氏云隂阳气交而为虹此时隂阳极乎辨故虹伏方氏曰天气上腾地气下降则天地辨而各正其位矣以各正其位故天地不通以其不通故闭塞也
　　十一月鹖鴠不鸣者盖鸟之夜鸣求旦乃隂类而求阳故感一阳而不鸣虎始交者亦隂类感一阳而交也茘挺出荔香草感阳而香马防也蚯蚓结者蚯蚓出穴屈首下向阳气气动欲宛而上首故其结而屈麋角解者鹿阳兽夏至得一隂而解角麋隂兽冬至得一阳而解角水泉动者坎天一之阳所生也宁按月令注陈氏云鹖旦夜鸣求旦之鸟也方氏曰夫夜鸣则隂类也然鸣而求旦则求阳而已故感微阳之生而不鸣则以得所求故也虎隂物而交亦感微阳之生故也又曰凡物之气感隂者腥感阳者香阳方长矣故芸始生茘挺出蚯蚓结者以感正阳之气而后出故微阳虽生而犹结焉结言形之未解也陈氏又曰水者天一之阳所生阳生而动言枯涸者渐滋发也
　　十二月鴈北郷者自南而趋北早者则此月北郷晚者二月乃北郷鹊始巢者鹊知嵗所在以来嵗之气兆故巢也早者十一月诗纬云复之日鹊始巢是也雉雊者火畜也感阳有声故雊鸡乳者鸡木畜也丽于阳而有形故乳在立春节以立春在此月也【见正月下通卦验所云】征鸟厉疾者时杀气盛极故鹰隼之属取鸟疾捷严猛也水泽腹坚者冰坚逹内谓腹厚实在枵女虚危之次出土牛者出作也月建丑为土能克水作土牛以送寒气使隂气不为来嵗之害也此七十二各有其义触景兴思可以寓感时动物之叹故特书之
