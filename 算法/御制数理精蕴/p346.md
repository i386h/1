<!-- { "loadSidebar": true } -->
　　次四夷其牙或饮之徒【夷其牙言伤于口体也四为兑为金然伤于口体之人乃饮食之人也饮食之人则人贱之矣何足美哉】测曰夷其牙食不足嘉也
　　次五中夷无不利【五以阳刚居中故中平无不利】测曰中夷之利其道多也
　　次六夷于庐其宅丘虚【六隂而不中其德亡矣是平荡其所居而成丘虚也此其亡国之占乎夷庐如易剥庐】测曰夷于庐厥德亡也
　　次七榦柔榦弱离木艾金夷【艾音乂　艾斩艾也七居上之下犹柔弱之榦人甚易之适遭木虽斩而刃亦伤是以柔而反刚胜也】测曰榦柔艾金弱胜彊也
　　次八夷其角厉【八居上将极刚于上进是伤其角也其为进也已过甚矣能无危乎】测曰夷其角以威伤也
　　上九夷于耇利敬病年贞【九居尽弊之地是伤于老也伤于老则利致谨于病与年庶得其正也言当致事佚老不可如钟鸣漏尽而夜行不休也】测曰夷耇之贞悬车乡也【悬车谓致仕而悬其君赐之车而不乗也乡时也】
　　□【一方三州二部三家】乐【天隂家六水中上象豫卦】阳始出奥舒叠得以和淖物咸喜乐【阳气出幽奥而伸之展积叠而畅之物皆和淖而喜乐也乐之初一日入胃宿五度春分气终此首之次四清明节起此首之次五】
　　初一独乐欵欵及不逺【欵欵晏安貌一逢夜隂家性为乐是独专一己之乐茍徇目前其所及岂能逺哉】测曰独乐欵欵淫其内也
　　次二乐不知辰于天【乐不知言不知其所以为乐是乐之至也二为夏是时当长养之天盖乐其至乐于可乐之时时然后然也】测曰乐不可知以时岁也
　　次三不宴不雅呱哑咋号咷倚户【音呌　哀号声哑咋悲叹声三隂而失中无以为乐既不宴乐不雅歌则惟哀号悲叹号咷倚戸而已其为忧戚之状可知矣】测曰不宴不雅礼乐废也
　　次四拂其系絶其纗佚厥心【拂去也系纗拘绊也四在福初能乐其乐一切削去其拘绊舒放自适以乐其心也】测曰拂其系絶纗心诚快也
　　次五钟鼓喈喈管弦哜哜或承之衰【哜在细切　喈喈哜哜皆和声五为君而居乐之中是以极其所乐之盛也然乐极悲来能不承之以衰乎】测曰钟鼓喈喈乐后悲也
　　次六大乐无间民神禽鸟之般【般平声　无间无阻隔也六居福之隆乐之盛故能推其乐以与众同之畅于六合之表无有间隔下则及于民上则通于神逺则被于昆虫鸟兽无不有以与其乐也此圣王至治之极功所以跻斯世于泰和仁夀之域也】测曰大乐无间无不懐也
　　次七人嘻鬼嘻天要之期【嘻笑乐声要约也七为失志过中故其为乐不节縦已渎神无所不至其乐岂能久哉然天已要约其期限也】测曰人嘻鬼嘻称乐毕也【称举也】
　　次八嘻嘻自惧亡彼愆虞【八在乐世逢衰而知戒故方嘻嘻而乐复憣然自惧恐其佚乐之过其竞惕戒慎若此宜其亡彼之愆虞也诗曰好乐无荒良士瞿瞿此之谓也】测曰嘻嘻自惧终自保也
　　上九极乐之几不终日而悲则哭泣之资【资嗟咨同叹声也乐为悲之本悲为乐之原反覆相倚其几微间不容髪九居乐极不能自反故不移日而有哭泣嗟咨之悲也】测曰极乐之几信可悔也
　　□【一方三州三部一家】争【天阳家七火上下象讼卦】阳气泛施不偏不颇物与争讼各遵其仪【泛广也仪则也争之初一日入胃宿九度】
　　初一争不争冥【一在讼初阳能自讼可以争而不争是以忍不复见其迹也则无讼矣】测曰争不争道之素也
　　次二赫河臞【赫河水鸟近人则悲鸣不去人谓之防泽故取以为好争之象臞瘦也夫讼中吉终防二之好争如此能无臞乎】测曰赫河之臞何可也【古怙字】
　　次三争射龈龈【龈龈信厚敬让貌礼云鲁道之衰洙泗之间龈龈如也是也三为阳德君子盖君子无所争惟于射而后有争然其争也信厚敬让复龈龈然则其争也君子取意论语】测曰争射訚訚君子让邻也
　　次四争小利不酋贞【四为下禄家性为争是争小利宜其不利贞也】测曰小利不絶正道乃昏也
　　次五争于逵利以无方【逵五达之大道也五以阳德之君独能竞进于大道而其所利岂不广博而无方矣哉】测曰争于逵争处中也
　　次六臂防胫如股脚防如维身之疾【胫足也防腹胀也臂膊之大如足股脚之大如腹此即尾大不掉之喻也六以福禄隆盛之君不能谨其政柄使夫彊榦弱枝以得居重驭轻之势遂致君弱臣强政权倒置人君孤立而无助大奸根据而莫除至是虽欲救之其将能乎】测曰臂胫如股臣大隆也
　　次七争干及矛防用享于王前行【干盾也防胄同争干及矛冑是武臣急于赴敌如郑颖考叔争车取□弧之类是宜用于王之前行也】测曰干矛之争卫君躬也
　　次八狼盈口矢在其后【八以隂祸之资犹狼之贪而食盈其口但务充其眼前之欲曽不悟其身后之灾宜其矢之及也此岂不足为知得而不知防者之戒哉】测曰狼盈口不顾害也
　　上九两虎相牙知掣者全【掣宜从测作制谓知其相牙取胜之法也九居争极是犹两虎之相噬势不俱全能知其所制则全矣】测曰两虎相牙知所制也
　　□【一方三州三部二家】务【天阳家八木上中象蛊卦】阳气勉务物咸若其心而揔其事【务事也若顺也务之初一日入胃十四度】
　　初一始务无方小人亦用罔【居务之始当随事无方而为之而小人乃用罔昧之道而忽之也宁无败事之及乎】测曰始务无方非小人所理也
　　次二新鲜自求珍絜精其芳君子攸行【二居思中知反覆而成乎务者也新鲜则知所以去其旧而自求于珍美絜精则知所以极其新而自致于芬芳二者皆自新之事其能进德如此岂非君子之所行乎】测曰新鲜自求光于己也
　　次三不拘不掣其心腐且败【不拘不掣不自检束也三以险柔自佚既不知检束其外则无以涵养其中宁无腐败之失乎】测曰不拘不掣其体不全也
　　次四见矢自升利羽之朋盖戴车载【四以阳明之资处当近君之位能成其务者也是犹矢升则羽随以盖则戴以车则载言其物各付物随事制宜莫不各适其用也】测曰矢及盖厥道然也
　　次五蜘蛛之务不如蚕之緰【緰七侯切　緰吐丝也五在君位资性隂暗而不知所以为君之道如蜘蛛之为事虽勤无补不如蚕之一緰虽微有益由是观之人君虽勤犹当务得其道茍非其道如秦皇之衡石程书隋文之卫士传飱无补于治终不免于乱亡也可不监哉】测曰蜘蛛之务无益人也
　　次六华实芳若用则臧若【六以阳明居福隆之地才德之兼美者也华实芳喻文质俱备以是而用其有不善者乎】测曰华芳用臧利当年也【利当年言其泽被当世也】
　　次七丧其芳无攸【疑缺一利字　和顺积中然后英华发外今外丧其芳则可以知其中之失矣故无所利】测曰丧其芳德以衰也
　　次八黄中免于祸贞【八居上中故能得中道而无过不及之偏所以免于祸而不失于正也】测曰黄中免祸和以正也
　　上九务成自败成自队【坠音坠　九居事之极是事既成而复自败犹既成而复自坠之象】测曰务成自败非厥命也【孽由自作非莫之致而至者也】
　　□【一方三州三部三家】事【天阳家九金上上亦象蛊卦】阳气大冐昭职物则信信各致其力【冐覆帱也信信谨貌事之初一日入昴宿四度】
　　初一事无事至无不事【一当事之初能以无事为事则至于无所不事矣言其因事之自然而理之则事无不可为矣此用老子为无为无所不为之语】测曰事无事以道行也
　　次二事在枢不咨不丧其哲符【音诹义同　枢户枢事之机要也哲符至明之契验也然事在机要二以隂暗恃其一已而自用曽不广问兼听咨诹于人使夫理之至明验者则亦失之岂非失其至明之契验乎书曰好问则裕自用则小此之谓也】测曰不咨不其知亡也
　　次三时徃时来间不容牦【言事机之时徃时来间不容于牦发惟知者不先时以强为不后时以失机随时应变故动必有成也】测曰时徃时来不失趣也
　　次四　　　　　　【男】女事不代之字【字生育也四在隂位无复刚明故男而为女之事不几乎代之为生育之为乎言君行臣职也】测曰男女事非厥务也
　　次五事其事王假之食【假音格　假如王假有庙之假至也五君位而当阳是能自事其事王宜格至于福禄之报也言君而尽其君之道受禄于天不亦宜乎】测曰事其事职所任也
　　次六任大自事方来不救【自由也六居髙位而处福隆之极是当任之大者顾乃听其自由于事曽不可否之盖人臣尸位素餐懐邪迷国者之所为也则其贻祸于将来可胜言哉至于衅积祸成虽有善者亦无如之何矣】测曰任大自事奚可堪也【言不胜任】
　　次七丈人扶孤竖子提壶【丈人长者竖子防子也七以阳而知职故能大小各任其事也在长者则扶孤儿在防子则提壶也犹君则尽君之道臣则尽臣之职也】测曰丈人扶孤小子知方也
　　次八男女事十年不诲【八位将极在衰耄之期且不知事之宜则终于此而已矣故曰十年不教言终于不闻道也曽子曰年五十而不以善闻则不闻矣意与此同】测曰男女事终家不亨也【通也】
　　上九到耳顺止事贞【到逆也九居事之至极然事之至极莫大于纳谏故逆耳之言而能顺听之则事冇不得其正者乎盖忠言逆耳利于行也】测曰到耳顺止逆闻顺行也














　　太本防巻二
　　钦定四库全书
　　太本防卷三　　　　　明　叶子竒　撰
　　□【二方一州一部一家】更【地隂家一水下下象革卦】阳气既飞变势易形物改其灵【飞状阳气上腾也至是形势变易皆得其美也更之初一日入昻宿九度清明节终此首之次八谷雨气起此首之次九】
　　初一冥化否贞若性【若顺也冥无所见欲更其化于人初不能得其正顺之性何能有成乎言拂人之性不能为化也】测曰冥化否贞少更方也
　　次二时七时九轸转其道【时七时九言其应用无定数时当七则七当九则九也二在思中家性为更能随时应变初不执一而圆转其道以取中也】测曰时七时九不失当也【言得中也】
　　次三化白于泥淄【淄黑也三在更世逢隂故其变之不善犹化白以为黒是化君子而为小人之归也】测曰化白于泥变不明也
　　次四更之小得用无不利【四当变更易代之世居大臣之位五既不君四则阳明宜为天下之所归徃论其势可以得天下而不取是小得也存此道以徃何所不利哉此賛之义文王以之】测曰更之小得民所望也
　　次五童牛角马不今不古【童头童之童言无角也牛本有角而今忽童是犹有位者而今忽丧马本无角而今忽有是犹无位者而今忽得之此事皆反常盖天子失国匹夫为王之象也然此等事乃一时之行权非古今之经见故曰不今不古五居君位当更革之世逢隂而不君故发此义在古则桀纣之事当之】测曰童牛角马变天常也
　　次六入水载车出水载杌宜于王之更【杭船也六居福隆而在尊位当更革之时是古之圣贤能行权以济天下入水载车出水载杭反其所用喻行权也盖其时之使然不得不然宜其利王者之更革也此賛之义汤武以之】测曰车杭出入其道更也
