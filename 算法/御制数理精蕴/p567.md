<!-- { "loadSidebar": true } -->
　　先天图六十四卦三百八十四爻除乾坤坎离四正卦二十四爻不用外用六十卦三百六十爻每爻直三百六十则十二万九千六百也所以然者天运行之数一元分十二防一防分三十运则三百六十运一运分十二世则四千三百二十世一世分三十年则一十二万九千六百年三百六十爻每爻直一运一运三百六十年则三百六十之三百六十是为十二万九千六百年乃一元之年数也【起于三百六十而三十乘之故万八百为一防十二防三百六十乗则一十二万九千六百也天以独运故以用数三百六十自相乗也】卦气图数【生物之数地数也祖于三百八十四】
　　总数一十三万八千二百四十
　　卦气图二百五十六卦一千五百三十六爻每爻直九十计一十三万八千二百四十以一年言之二十四气分四季各用六十四卦其三百六十日日用四爻计一千四百四十爻则二百四十卦之爻也【每季用六十卦】外余十六卦九十六爻四分之每季四卦二十四爻计六日四六二十四日则二十四气交处叠用一日故以计闰所以图于每气之首常多用四爻也其一年卦气若以一元言之则年当元月当防日当运辰当世每爻直三辰每辰当一世则一爻直九十年二百五十六卦则一十三万八千二百四十之数也起于三百八十四而以三十乗之故一万一千五百二十当一防十二防三百六十乗则一十三万八千二百四十也地数承天故用三百六十乗三百八十四若分为十六位则每位得八千六百四十动植用数加二百五十六即得此两位之数也
　　系辞曰乾坤之防三百六十当朞之日者谓天数也二篇之防万有一千五百二十当万物之数者谓地数也言三百六十则知衍数一防当一万八百矣言万有一千五百二十则知本数当三百八十四矣三百六十与三百八十四皆以一爻之防一月三十日之数因之则三百六十者得一万八百又十二之而十二万九千六百矣三百八十四者得万有一千五百二十又十二之而十三万八千二百四十矣故天地之防数不同也天数者运行之时地数者生物之数也地数所以三百六十之外加四卦二十四爻者因二十四气交处虚得二十四日而余分之六日实藏于其间所以运数在天者主三百六十正数而言年数在地者兼二十四闰数而言三百八十四者闰嵗之日也
　　声音图数【动植之数物数也祖于三百五十二】
　　总数一十二万二千八百八十
　　律吕数八卦分八图干兑离震为阳坤艮坎巽为隂每卦统六十四位其六十四位中每位通唱和数得二百四十每一正卦计一万五千三百六十合四卦六万一千四百四十合八卦则一十二万二千八百八十合与不合用与不用之数尽在其间矣【起于阳刚之数一百六十唱一百九十二得三万七百二十隂柔之数一百九十二和一百六十亦得三万七百二十各偶之则十二万二千八百八十乃三百二十之三百八十四也分配于地数二百五十六位之间每位得四百八十位各分隂阳阳得一百二十甲子则二百四十隂得一百二十甲子亦二百四十故卦气图有二百五十六卦而声音图有五百一十二位也】用防七八九六均之每爻三十合一卦而百八十总六十四卦而万一千五百二十当一防生物之数去四卦用六十卦则一万八百为一防运行之数在卦气图二百五十六卦以四爻直一运即得十二防之数故七八九六之防为天地之用也
　　归竒之防每爻十九加前两揲之虚积二十为三十九又加虚一一蓍以当一爻之体而四十通一卦共二百四十总律吕图五百十二卦即十二万二千八百八十为八卦变化动植之全数若止取实数则初揲之七与三揲之十九为声音之实用故一扐再扐之蓍为民物之用也
　　每爻用防三十归竒四十暗防七十八共一百四十八则日数七十辰数七十八日数属天辰数属地也若一爻归竒加虚一之三防则七十二为气候数七十八为律吕数而每爻百五十通一卦计九百防矣三极用数
　　天之用数九万七百二十【祖于二百五十二】
　　天数盈于七于十二万九千六百之中十取其七是为用数之用则九万七百二十也天数以一万八百为一防自开物于寅中至闭物于戌中八防之数二百四十运计八万六千四百年余四千三百二十年计一十二运则闰数也故天之用数三百六十而用数之用二百五十有二也
　　地之用数九万二千一百六十【祖于二百五十六】
　　天数以一万八百为一防者六十卦之防数也地数以万一千五百二十当一防者六十四卦之防数也天数别闰而言地数通闰而言地每防多七百二十者闰数也天用数八防计二百四十运余十二以为闰数地用数八防每防比天多二运之数则二百四十运之外得一十六运为闰数矣故天生物之时于三百六十之中十用其七而得二百五十二地生物之数于三百八十四之中六用其四【坎离用四位】而得二百五十六也然实用之数二百六十有四闰数十六运之外又于不用四防之中复取八运二千八百八十年之数共为二十四通正数则二百六十四运九万五千四十也夫正数所用不过八防而闰数则十二防之余数尽用之者物数也故邵雍曰大数不足小数常盈也
　　物之用数三万四千四十八【祖于二百六十四计得二百五十六之一百三十三二百五十六地数也一百三十三日数也】
　　一十二万二千八百八十之中先去交数之半【唱和重数】所余则六万一千四百四十也【动植全数各三万七百二十】于其中又去声音之不用者外实余用数以百十二与百五十二相唱和各一万七千二十四为动植之用数天之用声唱地之用音为动数十六位每位均得一千六十四计一万七千二十四地之用音和天之用声为植数水和日四位每位得一千八共四千三十二火和月土和星八位每位得一千三百四十四计一万七百五十二石和辰四位每位得五百六十计二千二百四十共一万七千二十四也若各通交数则六万八千九十六矣
　　先天卦数图数【祖于百四十四而五百七十六】
　　总数一十四万七千四百五十六
　　卦数方圆分为二图各六十四卦每图八正卦分为八位共一千一百五十二数起于一百四十四者二位偶而后为用所谓地上之数起于二也一变二百八十八则二偶为四位之数二变五百七十六则四偶为八位之数圆数备矣三变一千一百五十二则八偶为十六位之数方圆之数皆备矣地既成体自此乃偶天而四变一变二千三百四得三十二位偶之则四千六百八得六十四位二变九千二百一十六得一百二十八位偶之则一万八千四百三十二得二百五十六位三变三万六千八百六十四得五百一十二位偶之则七万三千七百二十八得一千二十四位四变一十四万七千四百五十六得二千四十八位每位八卦总一万六千三百八十四卦每卦九数比五百一六【按六当作十】二卦蓍数犹亏三千七十二则挂一之数也地卦四位三十二卦之数仅当一卦之蓍数则此数在天当五百一十二卦而蓍数亦二卦偶始为一卦之用则二百五十六卦而已故坎离用四位实二百五十有六也四变偶之得四千九十六位其数则二十九万四千九百一十二合乎揲蓍之变数矣盖位以九数当一卦而蓍以十八变成一卦故也
　　大衍先天通数
　　大衍五百一十二卦之蓍数一十五万五百二十八蓍除挂一数三千七十二余通用不用计一十四万七千四百五十六者八本卦每卦包六十四卦得数一万八千四百三十二则一十四万七千四百五十六为八卦之数也
　　三千七十二者太极挂一之数析一为十则三万七百二十者动植之体数也又三之则九万二千一百六十者地生物之用数也若四之即一十二万二千八百八十为声音律吕动植全数比地生物数亏一万五千三百六十则卦气图所用太极之半一千五百三十六爻而析一为十也【地数得九分物数得八分】
　　大衍四十九蓍挂一以象三者人之用也虽名挂一然三揲实挂者三曰挂一象三者四十九之中已去一而用四十八矣天之存一也实三揲挂三者地之存三即乾坤坎离四卦九千二百一十六之数也余四十五蓍以当一节之日八卦八节而岁周矣是故声音律吕数三万七百二十者太极挂一之蓍析一而十之也总其全数一十二万二千八百八十者通地四卦之蓍析一而十之也声音律吕为人物数者即是太极天地常存之数也
　　卦气图一千五百三十六爻者太极挂一之半数所谓隂分乎阳析一为二故八卦幽显互用则三千七十二也用数九万二千一百六十者四正卦之数九千二百一十六析一而十之也地亦以太极为爻四卦为数爻一而用半数一而为十也
　　大衍五百十二卦之防总一十五万五百二十八以分于四十九蓍每蓍三千七十二先去挂一之蓍三千七十二者蓍之去一也存天之本也析一为十则三万七百二十者动植之体数也余一十四万七千四百五十六是为全卦之数再去三揲三挂之蓍乾坤坎离四正卦数九千二百一十六者卦之去四也存地之本也析一为十则九万二千一百六十者地生物八防之用数也余一十三万八千二百四十是为卦气图生物之数又去六十卦暗带四正卦数八千六百四十者四十五蓍之中每蓍去其一百九十二防存物之本也析一为十则八万六千四百者运行八防生物之时数也余一十二万九千六百是为先天运行之数【三挂之数九千二百一十六比挂一虚数三倍共为除天之本一地之本三是故卦虽去四数即是三而已先生曰蓍去一则卦去四者地之体四故也数止于三者地之三数即是四用故四十八蓍在十六为三在十二为四也若乃六十卦除暗带数一百九十二则每蓍实得二千八百八十防为十六分去一分也】
