<!-- { "loadSidebar": true } -->
　　体数四爻直一运【以元之一世三十年为一运每爻七年半】通闰而数用二百五十六卦【卦中之闰】当三百八十四运总一万一千五百二十年每爻直七年半半数不可分虚加半年【爻中之闰】则一运直三十二年【闰中又蔵闰】三百八十四运通加七百六十八年总计一万二千二百八十八年【计一十四万七千四百五十六月分为十六位每位得九千二百一十六月又一位分一十六位每位得五百七十六月】十二倍之当一十四万七千四百五十六年则三百八十四之三百八十四也去闰而数用二百四十卦总三百六十运计一万八百年通虚加七百二十年计一万一千五百二十年【分为十六位每位七百二十年又一位分十六位每位四十五年五百四十月】十二倍之则一十三万八千二百四十年乃三百六十之三百八十四也
　　用数两卦直一运【一爻直一世以二年半为一世】去闰而数用二百四十卦当一百二十运总三千六百年进退互用则七千二百年【按进退互用二句永乐大典本及宋本误作小注仐改正】每爻直二年半半数不可分虚加半年则一运直三十六年【一世直三年则三十六月也】一百二十运通加七百二十年总四千三百二十年进退互用则八千六百四十年【分为十六位每位五百四十年又分十六位每位四百五月　按进退二句亦误作小注今改正】十二倍之计十万三千六百八十年则二百七十之三百八十四也通闰而数用二百五十六卦【卦中之闰】当一百二十八运总三千八百四十年进退互用则七千六百八十年【案进退二句亦误作小注仐改正】每爻虚加半年【爻中之闰】则一运直三十六年一百二十八运通加六百七【案六百七当作七百六】十八年总四千六百八年进退互用则九千二百一十六年【分为十六位每位五百七十六年一位又分十六位每位三十六年】十二倍之计一十一万五百九十二年则二百八十八之三百八十四也
　　以运经世之数【比元数用三百六十分之一比防数用三十分之一正数三百六十年计一十二万九千六百日】
　　体数亦以四爻直一运【以一年为一运盖三百六十日也】用数亦以两卦直一运【以一爻直一世而一月为一世盖三十日也】其分数比以元经防之数正闰法并同但析而愈多愈小得三百六十分之一尔以元经防者年月卦也以防经运者气卦也以运经世者日时卦也以运当年而起
　　以世经年之数【比元数用四千三百二十分之一比防数用三百六十分之一比运数用十二分之一正数三十年计一十二万九千六百辰】
　　体数亦以四爻直一运【以一月为一运盖三百六十辰也一爻直七日半】用数亦以两卦直一运【以一爻直一世而以二日半为一世盖三十辰也】其分数比以防经运之数正闰法并同但析而愈多愈小得三百六十分之一尔
　　一运之体数通闰得三百八十四年去闰得三百六十年用数通闰得二百五十六年去闰得二百四十年【一年各三百六十日】
　　一世之体数通闰并虚加数得十四万七千四百五十六辰则三百八十四月【月用三十二日】去闰而通虚加数得一十三万八千二百四十辰则三百六十月【每月各用三百八十四辰】用数通闰并虚加数得一十一万五百九十二辰则二百八十八月去闰而通虚加数得十万三千六百八十辰则二百七十月【月各得三百八十四辰】亦二百八十八月【月得三百六十辰】
　　干当太极以一元为一年坤当元气以一防为一年天以一运为一年地以一世为一年人物或以一年或以一月或以一日或以一时为一年
　　卦气图以十二防而分则一防当二十一卦二爻计一百二十八爻【去闰则百二十爻】每爻直三世【三月同】计三百八十四世【去闰则三百六十世】以十六位而分则一位当十六位计九十六爻【去闰则九十爻】每爻直三世【三月同】计二百八十八世【去闰则二百七十也】故先天有三百八十四爻而三百六十为用数卦数图有二百八十八数而二百七十为体数之用然三百八十四者防尽于十二二百八十八者位尽于十六或四而三从体起用或三而四摄用归体天地变化不同其归一也地生物之数二百五十六位二百四十从天【十六之十五当开物八月之日】十六位为本【十六之一地之本体】虽分二类其用则通为一数而已盖一析为四四析十六十六析二百五十六皆地之本数故也天生物之时二百五十二运阳百二十运以干兑离震四卦二百五十六位为主而与隂互用阳数中兼进退数与物数也隂百二十运以坤艮坎巽四卦二百五十六位为主而与阳互用隂数中亦兼进退数与物数也闰数十二运亦以坤艮坎巽四卦二百五十六位为主而用闰数中自有进退数与物数也先生曰岂不知阳一而隂二邪故坤艮坎巽再用也然闰数比正数十分之一尔【盖闭物四月之中所得于天之用者隂阳之余气十二分比开物进数十之一尔故天数布而在物一甲以为十千物数于天十之一也】以防经运之数四爻直一运则一爻直九十月为三世计七年半【以日当年则七日半者月一之数也】每爻虚加半年计八年九十六月为三世虽号八年实无九十六月故自享年者言之年有虚月无虚月有虚日无虚日有虚时无虚大者统统则包虚名小者分分则计实用若自天时言之元防运世年有定月日时分杪无常大者包余分交数而统论小者析余分交数而细计故也月一变十二日一变三十共四十二为天一变故大小运之数阳数常六者日之变数也隂数常二者月之变数也日月分行则月以十二为一自此一变十二得百四十四再变三十得四千三百二十则二而四四而二常存二也日以三十为一自此一变十二得三百六十变三十得一万八百又变十二得十二万九千六百则六而八八而六常存六也地分乎用六变而终于十二去四卦而数自小畜至临为六变又自同人至震为十二天统乎体八变而终于十六去干而数自夬至同人为八变又自革至姤为十六若七变之数在乎六八之间其数得二百九十四者蓍六揲成一卦之全也先生曰地起于十二而终于二百四垓则初之七变去夬而数自大有至临而七所谓天变其体不变其用阳常存一也自干为一当元九变至履百六十亿当分十变至兊二千亿当杪以同人之数分为十二细析之则一析得一十三亿比泰五亿之数当二倍有半泰者一元之辰数也是大运一杪得天二元半之辰数矣故防与世之用或以二年半或以二日半当一世也
　　以防经运之数运数每十五年加一年三百六十年计加二十四年则以十六日为一气故也世数每五年加一年三百六十年加七十二年则分一气为三以六日为一故也通二数三百六十年加九十六年共成四百五十六年中分之则二百二十八年二百二十八者闰法也十五年为十九年十九者七闰所起也五与三五者天数六与四四者地数十九者物数也卦气图以十二防而分每防得二十一卦二爻四爻直一运计三十二运以为用数则两卦当一运二十一卦二爻不可分当先去闰数一卦二爻余二十卦则十运之数也若以为十六位而分每位十六卦四爻直一运计二十四运以为用数亦两卦直一运若去闰数一卦则十五卦不可互用矣故知十二防之数不藏闰而十六位之数不显闰者天地之用不同也故先生曰运数在天年数在地运数无闰年年数有闰月也
　　体数天之一也用数地之二也体数以阳为进以隂为退用数则隂阳各有进退起运法体数以四爻直一运前二爻同为干兊离震之进数后二爻同为坤艮坎巽之退数者天之一也用数以二卦直一运干兊离震得竒卦者为阳中阳其数为顺之顺卦之竒偶顺用又自寅而起从第一爻而行也得偶卦者为阳中隂其数为顺之逆数虽自寅而起从上卦而行然卦之竒偶逆用矣坤艮坎巽得偶卦者隂中隂其数为逆之逆卦之竒偶逆用又自申而起从第四爻而行也得竒卦者为隂中阳其数为逆之顺数虽自申而起从下卦而行然卦之竒偶顺用矣此析一为四也所谓各有进退者阳为进则隂为退矣隂为进则阳为退矣阳用干兊离震一二三四为进坤艮坎巽八七六五为退隂用坤艮坎巽一二三四为进干兊离震八七六五为退也此偶卦之用数地之二也自地二而言隂阳相为消长各有进退所谓坎离用半者也若自体数言之干兑离震为阳之进坎巽艮坤为隂之退宗于一天天之一也所谓干全用坤全不用也
　　运法体数以四爻直一运前二爻自子至巳当干兑离震为阳之进数后二爻自午至亥当坤艮坎巽为隂之退数者阳生于子隂生于午故也用数以二卦直一运上六爻自寅至未为干兑离震之进数下六爻自申至丑当坤艮坎巽之进数者离终于申坎终于寅故也此伏羲先天之卦应天之时天中之易也故以观帝王人物之运命若文王后天之卦应地之方地上之易也故世之卜宅相地者用之也
　　阳自子生用数自寅起则不用子丑矣隂自午生用数自申起则不用午未矣子丑属阳而为隂用午未属隂而为阳用故十二而成十六去之则八也
　　体数自子至巳为阳自午至亥为隂用六而十二也是为乾坤用六爻之数用数自寅至巳为阳午未则与隂交矣自申至亥为隂子丑则与阳交矣用四而八也是为坎离用四位之数
　　经世分数分大为小皆自上而下者用数也以阳数当之者从天卦也长数长小为大皆自下而上者体数也以隂数当之者从地卦也分数自五爻分为大有至初爻分为姤虽有五数然大小运数止用至同人者用四位也用必有体也长数自一生二为夬自三十二生六十四为坤有六数者用六爻也体必有用也是故卦气图体数自下起一千五百三十六爻以四爻当一运成三百八十四得六爻之全者终于六也用数自上行一千五百三十六爻以六爻当一运成二百五十六得六爻之四者终于四也体四者用成于六用六者体成于四如甲子干有五而终于六支有六而终于五天地隂阳相依之理也
