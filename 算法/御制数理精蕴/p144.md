<!-- { "loadSidebar": true } -->
　　法列原积二万一千零二十四尺按三乘方法作记于四尺上定单位二万尺上定十位其二万尺爲初商积与十尺乘三次之数相准即定初商爲十尺书于原积二万尺之上而以初商十尺乘三次之一万尺爲一三乘方积又以初商十尺自乘之一百尺二因之得二百尺爲多二平方之共积与三乘方积相加得一万零二百尺书于原积之下相减余一万零八百二十四尺爲次商积而以初商之十尺再乘四因之得四千尺爲三乘方廉又以初商之十尺倍之得二十尺二因之得四十尺爲多二平方之廉与三乘方廉相加得四千零四十尺爲次商廉法以除次商积足二倍即定次商爲二尺书于原积四尺之上合初商共十二尺乘三次得二万零七百三十六尺爲一三乘方积又以十二尺自乘之一百四十四尺二因之得二百八十八尺爲多二平方之共积与三乘方积相加得二万一千零二十四尺书于原积之下相减恰尽是开得一十二尺爲每一根之数也
　　又法用带纵平方及平方两次开之将原积二万一千零二十四尺爲长方积以多二平方作二尺爲纵多折半得一尺爲半较自乘仍得一尺与积相加得二万一千零二十五尺开平方得一百四十五尺爲半和内减半较一尺【凡多平方者即减半较如少平方者则加半较】余一百四十四尺爲正方积复开平方得十二尺即每一根之数也葢三乘方多平方与方根自乘爲阔加多平方数爲长所作之长方积等故用带纵较数开平方法开之得数复开平方即得每一根之数也
　　设如有一千平方少一三乘方与一十二万三千二百六十四尺相等问每一根之数几何
　　法以一千平方少一三乘方与一十二万三千二百六十四尺俱以一千除之得一平方少一千分三乘方之一与一百二十三尺二十六寸四十分相等乃列一百二十三尺二十六寸四十分爲归除所得之积按平方法作记于三尺上定单位一百尺上定十位其一百尺爲初商积与十尺自乘之数相合即定初商爲十尺书于所得积一百尺之上而以初商十尺自乘之一百尺爲一平方积又以初商之十尺乘三次得一万尺爲一三乘方积以一千除之得一十尺爲千分三乘方之一之积与一平方积相减余九十尺书于所得积之下相减余三十三尺二十六寸四十分爲次商积而以初商之十尺倍之得二十尺爲一平方廉又以初商之十尺自乘再乘四因之得四千尺爲一三乘方廉以一千除之得四尺爲千分三乘方之一之廉与平方廉相减余一十六尺爲次商廉法以除次商积足二倍即定次商爲二尺书于所得积三尺之上合初商共十二尺自乘得一百四十四尺爲一平方积又以十二尺乘三次得二万零七百三十六尺爲一三乘方积以一千除之得二十尺零七十三寸六十分与一平方积相减余一百二十三尺二十六寸四十分书于所得积之下相减恰尽乃以一平方积与一千相乘得一十四万四千尺爲一千平方积内减去一三乘方积余一十二万三千二百六十四尺与原积相合是开得一十二尺爲每一根之数也
　　又法用带纵平方及平方两次开之将原积一十二万三千二百六十四尺爲长方积以一千平方作一千尺爲和折半得五百尺爲半和自乘得二十五万尺与积相减余十二万六千七百三十六尺开平方得三百五十六尺爲半较与半和相减余一百四十四尺爲正方积复开平方得一十二尺即每一根之数也葢平方少三乘方与方根自乘爲阔与平方数相减爲长所作之长方积等故用带纵和数开平方法开之得数复开平方即得每一根之数也
　　设如有一四乘方多二立方与七百九十九万零二百七十二尺相等问每一根之数几何
　　法列原积七百九十九万零二百七十二尺按四乘方法作记于二尺上定单位九十万尺上定十位其七百九十万尺爲初商积与二十乘四次之数相准即定初商爲二十尺书于原积九十万尺之上而以初商二十尺乘四次之三百二十万尺爲一四乘方积又以初商二十尺自乘再乘之八千尺二因之得一万六千尺爲多二立方之共积与四乘方积相加得三百二十一万六千尺书于原积之下相减余四百七十七万四千二百七十二尺爲次商积而以初商之二十尺乘三次五因之得八十万尺爲一四乘方廉又以初商之二十尺自乘三因之得一千二百尺又二因之得二千四百尺爲多二立方之廉与四乘方廉相加得八十万零二千四百尺爲次商廉法以除次商积足五倍因取略小之数爲四尺书于原积二尺之上合初商共二十四尺乘四次得七百九十六万二千六百二十四尺爲一四乘方积又以二十四尺自乘再乘之一万三千八百二十四尺二因之得二万七千六百四十八尺爲多二立方之共积与四乘方积相加得七百九十九万零二百七十二尺书于原积之下相减恰尽是开得二十四尺爲每一根之数也葢四乘方多立方之数不与平方立方之数相合故不能以平方立方之法开也
　　设如有二千立方少一四乘方与一千九百六十八万五千三百七十六尺相等问每一根之数几何法以二千立方少一四乘方与一千九百六十八万五千三百七十六尺俱以二千除之得一立方少二千分四乘方之一与九千八百四十二尺六百八十八寸相等乃列九千八百四十二尺六百八十八寸爲归除所得之积按立方法作记于二尺上定单位九千尺上定十位其九千尺爲初商积与二十自乘再乘之数相准即定初商爲二十尺书于所得积九千尺之上而以初商二十尺自乘再乘之八千尺爲一立方积又以初商之二十尺乘四次得三百二十万尺爲一四乘方积以二千除之得一千六百尺爲二千分四乘方之一之积与一立方积相减余六千四百尺书于所得积之下相减余三千四百四十二尺六百八十八寸爲次商积而以初商之二十尺自乘三因之得一千二百尺爲一立方廉又以初商之二十尺乘三次五因之得八十万尺爲一四乘方廉以二千除之得四百尺爲二千分四乘方之一之廉与立方廉相减余八百尺爲次商廉法以除次商积足四倍即定次商爲四尺书于所得积二尺之上合初商共二十四尺自乘再乘得一万三千八百二十四尺爲一立方积又以二十四尺乘四次得七百九十六万二千六百二十四尺爲一四乘方积以二千除之得三千九百八十一尺三百一十二寸与一立方积相减余九千八百四十二尺六百八十八寸书于所得积之下相减恰尽乃以一立方积与二千相乘得二千七百六十四万八千尺爲二千立方积内减去一四乘方积余一千九百六十八万五千三百七十六尺与原积相合是开得二十四尺爲每一根之数也葢立方少四乘方之数亦不与平方立方之数相合故不能以平方立方之法开也
　　设如有一五乘方多四立方与一亿一千三百四十二万二千四百九十六尺相等问每一根之数几何
　　法列原积一亿一千三百四十二万二千四百九十六尺按五乘方法作记于六尺上定单位三百万尺上定十位其一亿一千三百万尺爲初商积与二十乘五次之数相准即定初商爲二十尺书于原积三百万尺之上而以初商二十尺乘五次之六千四百万尺爲一五乘方积又以初商二十尺自乘再乘之八千尺四因之得三万二千尺爲多四立方之共积与五乘方积相加得六千四百零三万二千尺书于原积之下相减余四千九百三十九万零四百九十六尺爲次商积而以初商之二十尺乘四次六因之得一千九百二十万尺爲一五乘方廉又以初商之二十尺自乘二因之得一千二百尺又四因之得四千八百尺爲四立方之廉与五乘方廉相加得一千九百二十万零四千八百尺爲次商廉法以除次商积足二倍即定次商爲二尺书于原积六尺之上合初商共二十二尺乘五次得一亿一千三百三十七万九千九百零四尺爲一五乘方积又以二十二尺自乘再乘之一万零六百四十八尺四因之得四万二千五百九十二尺爲多四立方之共积与五乘方积相加得一亿一千三百四十二万二千四百九十六尺书于原积之下相减恰尽是开得二十二尺爲每一根之数也
　　又法用带纵平方及立方开之将原积一亿一千三百四十二万二千四百九十六尺爲长方积以多四立方作四尺爲纵多折半得二尺自乘得四尺与积相加得一亿一千三百四十二万二千五百尺开平方得一万零六百五十尺爲半和内减半较二尺【因立方爲多号故减半较若立方爲少号即加半较】得一万零六百四十八尺爲立方积开立方得二十二尺即每一根之数也葢五乘方多立方与方根自乘再乘爲阔加多立方数爲长所作之长方积等故用带纵较数开平方法开之得数复开立方即得每一根之数也
　　设如有一万立方少一五乘方与一千一百五十三万八千四百三十九尺相等问每一根之数几何法以一万立方少一五乘方与一千一百五十三万八千四百三十九尺俱以一万除之得一立方少一万分五乘方之一与一千一百五十三尺八百四十三寸九百分相等乃列一千一百五十三尺八百四十三寸九百分爲归除所得之积按立方法作记于三尺上定单位一千尺上定十位其一千尺爲初商积与十尺自乘再乘之数相合即定初商爲十尺书于所得积一千尺之上而以初商十尺自乘再乘之一千尺爲一立方积又以初商十尺乘五次得一百万尺爲一五乘方积以一万除之得一百尺爲一万分五乘方之一之积与立方积相减余九百尺书于所得积之下相减余二百五十三尺八百四十三寸九百分爲次商积而以初商之十尺自乘三因之得三百尺爲一立方廉又以初商之十尺乘四次六因之得六十万尺爲一五乘方廉以一万除之得六十尺爲一万分五乘方之一之廉与立方廉相减余二百四十尺爲次商廉法以除次商积足一倍即定次商爲一尺书于所得积三尺之上合初商共十一尺自乘再乘得一千三百三十一尺爲一立方积又以十一尺乘五次得一百七十七万一千五百六十一尺爲一五乘方积以一万除之得一百七十七尺一百五十六寸一百分爲一万分五乘方之一之积与立方积相减余一千一百五十三尺八百四十三寸九百分书于所得积之下相减恰尽乃以一立方积与一万相乘得一千三百三十一万尺爲一万立方积内减去一五乘方积余一千一百五十三万八千四百三十九尺与原积相合是开得一十一尺爲每一根之数也
　　又法用带纵平方及立方开之将原积一千一百五十三万八千四百三十九尺爲长方积以一万立方作一万尺爲和折半得五千尺爲半和自乘得二千五百万尺与积相减余一千三百四十六万一千五百六十一尺开平方得三千六百六十九尺爲半较与半和相减余一千三百三十一尺爲立方积开立方得一十一尺即每一根之数也葢立方少五乘方与方根自乘再乘爲阔与立方数相减爲长所作之长方积等故用带纵和数开平方法开之得数复开立方即得每一根之数也













　　御制数理精蕴下编卷三十三
<子部,天文算法类,算书之属,御制数理精蕴>
　　钦定四库全书
　　御制数理精蕴下编卷三十四
　　末部四
　　借根方比例【线类】












　　线类
　　设如有一竹竿长一丈欲分为大小两分大分比小分多四尺问大小分各几何
