<!-- { "loadSidebar": true } -->
　　天一地二数之始也天九地十数之终也天五地六数之中也三四在始中之际七八在中终之际五六者天地之用也五之合为十故天数十而有十日也六之合十二故地数十二而有十二辰也易之一竒一偶用一二也三画四象用三四也三天两地用五也六爻八卦用六八也蓍之用七数之用九位之用十重爻偶卦用十二是故孔子系辞叙七爻十一爻九卦十三卦者明天地之用也七爻者七之用也十一爻实出于十卦则十而十一日有十而无十一其有十一者余分也九卦者九之用也十三卦实分于十二事则十二而十三月有十二而无十三其有十三者闰数也七与十一天之用故以爻而见九与十三地之用故以卦而见十一爻之中四五二爻同出一卦十三卦之中四五二卦同为二事是故四者有体一者无体而天五退藏也无体之一在天则余分在地则闰数也太元积法之终五十四一首之防三百二十四者九卦之用也律吕数七十八者十三卦之用也经世律吕图天之用声七者七爻之用也五六相唱和者十一爻之用也系辞归竒象闰明用十九也乾坤防当期之日明用三十也故一爻之防均之用防皆三十归竒皆十九而一月三十日一章十九年也
　　一二三四在五之前阳少隂多用之体也六七八九在五之后阳多隂少体之用也先天用一二三四之位者从体也后天用六七八九之防者从用也
　　先天五百十二卦蓍防数
　　太极全数十五万五百二十八【十分之至一千二十四卦而止者一百五十六之四也每卦得一百四十七者蓍三揲成一爻象之数】
　　八卦全数十四万七千四百五十六【十四分之至一万六千三百八十四卦而止者二百五十六之六十四也每卦得九】
　　生物全数十三万八千二百四十【十分之至一千二十四卦而止者二百五十六之四每卦一百三十五比太极数每卦十二】
　　运行全数十二万九千六百【六分之至六十四卦而止毎卦得二千二十五】动植全数十二万二千八百八十【十三分之得八千一百九十二卦而止者二百五十六之三十二也每卦得十五比运行数六千七百二十者六十四卦每卦一百五也比八卦全数于一万六千五百八十四卦之中毎两卦三总大数得六分之五比生物全数于一千二十四卦之中每两卦三十总大数得九分之八也】　凡卦数震巽艮兊九折干坎十折离十一折坤十二折总一万二百四十卦细数具述衍中
　　大衍之数五十者三天两地一析而十太极之数也因数以用蓍太极而天也因蓍以求卦天而地也因卦以藏爻地而物也五十虚一而四十九者七七之体体之全也又挂一而四十八者六八之用用之全也以是求卦起于四揲而极于四变者地以四为体也隂阳合徳一变八卦再变八之而六十四三变又八之而五百一十二四变又八之而四千九十六矣初变八卦天而地也伏羲以之是为先天五百一十二卦者先天之用经世用之也再变六十四卦地而物也文王以之是为后天四千九十六卦者后天之用易林用之也蓍六用十八变而成一卦五百十二卦明数十五万五百二十八以均于四十九蓍每蓍得三千七十有二而太极天地人物变化生出之理之数之象尽在其中矣挂一一蓍三千七十二者太极造物之数也皇极卦气图以其半为二百五十六卦之爻五百十二卦则三千七十二爻也余四十八蓍十四万七千四百五十六者八正卦全数也以体数十六而分体从用生每分三蓍得九千二百一十六总十六分之中去一分以存本余三五以致用是故律吕图五百十二之位数九千二百十六当三挂之蓍不用数而卦气图生物之十二防数十三万八千二百四十当四十五蓍之用数也若以用数十二而分用从体行每分四蓍一万二千二百八十八【三百八十四之三十二也】动植数十二万二千八百八十当四十蓍之数得十二分之十亦六分之五者【动植数本起于隂阳刚柔相唱和自然与太极数合】天一而地五故元包揲而得六者用一六而存五六也余二万四千五百七十六则四千九十六卦之爻天地之本也五百十二卦之爻得四十九蓍之挂一数者太极之数也四千九十六卦之爻得十二之二数者地二之数也三变与四变天地之分不同也四十五蓍数者生物之全也以九而分每分五蓍得一万五千三百六十者挂一之半一析而十太极之数降而在物也动植本数得其八者体有八而用有九故六十四卦之数五百七十六而三变之卦五百十二者亦九之八也夫动植之数在八卦全数六得其五者存一为本在十二防全数九得其八者虚一待用也三百八十四者六十四卦之爻数为体数也三百六十者六十卦之爻数为用数也四十八蓍得三百八十四之三百八十四为八卦全数者体也四十五蓍得三百六十之三百八十四为十二防生物数者用中有体也运行之数十二万九千六百者三百六十之三百六十故为用数在蓍数不可分四十五蓍之防每蓍为十六分去一分而用十五得二千八百八十防总四十五蓍所得即是其数也四十五蓍以五分之每分九蓍去一用四得老阳四九之蓍蓍二千八百八十总十万三千六百八十者二百八十八运之数也若以三分之每分十五三用其二则八万六千四百者开物八防之数也动植之数在地得其全若以四象用之止得其半者天施其气地育其体共成一物也是故阳刚隂柔相唱和之数各三万七百二十甲子合之而六万一千四百四十日辰各数乃得十二万二千八百八十也四象本数三百五十二去一用三为实用之数二百六十四以一百十二与一百五十二相唱和各得万有七千二十四是为动植之用数用数又相唱和得二万八千九百八十一万六千五百七十六是为动植之通数是故经世之用数有三天【按三天二字永乐大典本宋本皆缺今依明费宏本补入】之运行其用在日月之变地之生物其用在元防运世之析物之动植其用在隂阳刚柔之交也三才同本离末自太极而散于万殊终归于一而已矣

<子部,术数类,数学之属,易通变>
　　钦定四库全书
　　易通变卷三十九　　　　宋　张行成　撰体用变数
　　天统乎体従地之八故男子二八天癸至八八而竭用者六八四十八也地分乎用従天之七故女子二七天癸至七七而竭用者五七三十五也四十八者大衍五十而去二也其二即当二八矣三十五者天自用数三十七而去二也其二即当二七矣地分乎用本应用六而用七者天变其体不变其用存初之一也是故体数八变得三百三十六用数六变本应得二百五十二存本一变为七变得二百九十四者蓍一卦六用之数也
　　易元数
　　卦两位数得二九甲子两位数得三九则人在其中也甲子六十通得八百一十卦六十四得五百七十六通地数而千一百五十二太元律数八百一十去土数八十一而偶之余六百四十八者三百二十四之偶也故一首之防与五音之数皆用三百二十四也先天卦数五百七十六去干之四十四余五百三十二者一百三十三之四而七十六之七皆闰数之用也
　　分两图
　　河圗无十九位别居者五行未合之数也洛书有十五位类聚者五行已合之数也陈希夷作龙图已合未合之图未合者分两图是也已合者既济图是也未合者元防运世之大数乾坤主之已合者年月日辰之小数坎离主之自年以下支干始合故经世元防运世离支干为二也
　　卦气图
　　六十甲子本于甲巳之土甲巳逆生冠十二辰然后顺布析一为五者阴数皆用对冲如自甲子己丑甲寅己夘以五为一而逆生析而顺布之则子寅正丑为未夘为酉矣若自己丑甲寅己夘甲辰亦以五为一而生析而顺布之则丑夘正寅为申辰为戌矣圣人作易宗于一天扶阳抑阴有相之道是故后天月卦坤应干共直十二月坤则用对冲数也
　　律吕图
　　寄干之位有合不合顺不顺律吕圗之数尽具于其间十干十二支八卦共三十除四正与戊巳不用则二十四戊巳用于天门地户则二十六是故坤数二十四而月数二十六也
　　律吕圗天来唱地每位百二十支干皆顺地来和天每位百二十支干皆逆二者合不合各六十也十干不犯四正故四正不寄干然以辛居酉以乙居夘皆逆行而合以丙居午以壬居子皆顺行而合若以庚居酉以甲居夘皆顺行而不合以丁居午以癸居子皆逆行而不合亦律吕图之义也

<子部,术数类,数学之属,易通变,卷三十九>
　　为顺阳卦自上而下隂卦自下而上为逆【如干初爻当子上当戌坤初爻当未上当酉他卦可类推矣】若冠以甲已隔十间行则阳卦自上而下阴卦自下而上为顺阳卦自下而上阴卦自上而下为逆【如二卦直爻之辰冠以甲巳则自甲子右行由寅至戌为逆行自己未左行由己至酉为顺行他卦亦可类推矣】以一为一者后天数也以十为一者先天数也故文王之卦皆自下而上伏羲之卦自上而下者反对也
　　先后天卦对合数
　　伏羲卦对分四类四四错对则干一对坤八兊二对艮七离三对坎六震四对巽五其数皆九总之而三十六一父三男一母三女左四天右四地上下错对也两两错对则干日对艮火兊月对坤水其数十八离星对巽石震辰对坎土数亦十八左二天右二地亦上下错对也一一匹对则干日对巽火其数六兊月对坎水其数八离星对艮石其数十震辰对坤土其数十二一进一退象天日之行左右匹对也乾坤纯阴纯阳功成无为退而不用巽与兊体相易震与艮体相易坎离居中不动四卦论升降则匹对论飞伏则错对坎离无升降而阴阳以匹对父母老而用六子坎离交而用四象故坎离居中为主也巽兊数七坎离数九震艮数十一九者地之用数七与十一则天三地四天五地六进退盈缩之理也三类用八卦者乾坤主之言象数也一类用六卦者坎离主之兼爻卦也【分左右又分上下者天地也分左右不分上下者阴阳也乾坤之中坎离已见矣】文王卦卦为一类乾坤处无为之地坎离正南北之经其数皆九者老阳之气大本之地也震兊纬东西之方艮巽当偏位之用震兊数六巽艮数十二者气始扵六合而十二皆承天之用也八卦十干十二支共三十十干为天八卦十二支为地天一地二也坎离震兊隠于子午夘酉实见者二十六隂用二十六则五嵗再闰之月也是故八卦之数一二三四生数十者天之用也五六七八成数二十六者地之用也　四与四一类也其数等合为八八而八之为六十四者合而变也反观之象虽有不同皆为卦用者一析为二天分于地也五与六二类也其数不等五而六之为三十甲子六而五之亦三十甲子者交而变也其数虽均反观则逆者二宗于一地承于天也卦虽可反观然六十四反对为三十六天地通于一用所谓一者终一故人无有不善物无有无用也甲子虽不可反观然通顺逆有百二十矣天地各六十甲子天为眀数地为暗数所谓二者终二故人有邪正物有美恶也甲子不可反用者乾坤定位之理也卦可反观者山泽通气雷风相薄之理也六十甲子者运行之用数故宗于一天六十四卦者生物之体数故天地并用也
　　诸图数
