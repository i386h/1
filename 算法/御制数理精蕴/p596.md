<!-- { "loadSidebar": true } -->
　　数自天言之则一二三四五六七八九十得十数自地言之则一十百千万亿兆京垓秭壤沟涧正载极得十六数总之而二十六除一与十并于天则天十地十四总二十四也若自二至九则八卦数也
　　蓍卦数
　　卦有八重之而六十四爻自画而言有七八九六之四名论其实则竒偶之二故为九六二数自初至上隂阳各有六位爻因之而有十二其三百八十四者随六十四卦而生尔变生于四十九之蓍三多三少两多一少两少一多有四类自归竒而言之也为四三四四四五四六之策变生于上用见于下则四六四七四八四九为四象之策一爻得三变一卦得十八变则二九也是故六十四卦共一千一百五十二变十析之当万物之数者祖于九也卦以八变六十四卦十六之得一千二十四者祖于八也加天之一而后能生物
　　三画之卦有八卦重为六爻得八之八为用六成六十四卦者先天也又重三画一卦而变得八之六十四为用九成五百一十二卦者中天也又重三画一卦而变得八之五百一十二为用十二则四千九十六卦者后天也故文王之卦两卦相重为重易六爻其变至于四千九十六卦也卦又重三画一卦而变得八之四千九十六为用十五得三万二千七百六十八卦者终天也四之而一十三万一千七十二得仲吕之数者天一而地四也故天数止用至十五者生数也
　　通数二万八千九百八十一万六千五百七十六加全数三万七百二十得二万八千九百八十四万七千二百九十六不问十百千万皆以为一而计加全数者得五十五不加全数者得五十二前四位皆得二十四后四位皆得二十七惟中位加者得四不加者得一也
　　太元甲子数
　　太元支干数甲巳九乙庚八丙辛七丁壬六戊癸五天数共七十子午九丑未八寅申七夘酉六辰戌五己亥四地数共七十八总二数一百四十八则三十七之四也三十七者天之用数也以二为本五七为用故女子二七天癸至又五七而竭也有地而后有二析一为四矣故支干数得三十七之四也以干对支自甲巳当子午以至戊癸当辰戌支干各除七十外余己亥各四为五除不尽之数居天门地户为水火之包天地之本则三十五之四各得其二也
　　用数之用二百五十二正数二百四十闰数十六卦地之闰数比天四分多一故三十二年月之实闰得十二月时之虚闰则物之分数得十六月也二百五十六卦每会二十一卦二爻当灭没其二爻天地盈虚之数在其间矣
　　分数分大为小自上而下自大有之五爻至姤之一爻而止干之一气浑沦未分有地然后有二地生二为夬是得十二分数自此而行大有次夬为三百六十者地之二本因天之气而造物天之一复因地之形而衍数故一者不见自二而始也
　　长数长小为大自下而上本随分数而行而自夬之一生二至坤之六十四者分长之数明数也主形而言有地而后有形气因形而见故十二反为先三百六十反居后也
　　人物受分自多而少或多或少品类不同自同人二万兆之数至八十一万者用坎离之四位而分二百五十六也
　　凡长数皆十二分数皆三十天之分数止五变然一变之中又自有分长之数者效法也十二者十二支主十二月也三十者三甲主三十日也年之用在月月之用在日分月为日故曰分大为小也分年为月而不谓之分者十二乃月之本数三十则十日而分为三尔一元不分地为会会一分为运地效法而长至世世再分为年地效法而长至时时再分为分当地之元地效法而长至地之时地之时再分为分当人之元地又效法而长至人之地之时人之地之时又分为分当物之元地又效法而长至物之地之时则坤无极之数矣甲子有六十蓍四十九则十一卦六十四则盈四用卦五十六则四
　　八卦四十八爻则十二【故有十二空亡】
　　一年三百六十六日　月行三百五十四日六甲三百六十日
　　六十四卦三百八十四爻　六十用卦三百六十爻五十六卦三百三十六爻　四十八卦二百八十八爻四十五卦二百七十爻　四十二卦二百五十二爻四十四卦二百六十四爻　二十四卦百四十四爻三十六卦二百十六爻　三十二卦一百九十二爻二十八卦一百六十八爻
　　以一朞为三百六十六而算者算甲子旬周也【主日而算甲子】以一朞为三百六十五日三辰而算者算气积之余分也【主气而算余分】
　　以一年为十二月月二十九日半而算者算朔积之虚分也【主月而算朔闰】
　　以六对六而进退者主年而言也运与日同以十五对十五而进退者主月而言也世与辰同主年者其体数则一爻三月细数则四九三百六十日也主月者其体数则四九三百六十辰大数每爻七日半一月四之数也
　　易元蓍策配先天数
　　易蓍一爻均之用策三十以本法除之一策当一日一爻得一月一卦得百八十日六十四卦得三十二年年三百六十日则万有一千五百二十当万物之数日析十二时则一十三万八千二百四十当先天十二防生物之数也一爻归竒十九策去挂一则十八以元法除之每卦去挂一之竒策一百八六策为一时当十八时合二卦当三日总六十四卦当九十六日日析十二则干一百五十二时得易数百二十分之一分而得先天百二十八卦之卦数也每卦挂一六策得一时总二百五十六卦得二百五十六时比竒策则十八分之一分比用策则二千一百六十分之一分也
　　十二律而文之以五声每律五声则六十律也又播之以八音每音六十律则四百八十律也总之而五百五十二律【数者物数也】
　　天地合而生一物故半之则二百七十六为用数先生曰天自贲以上地自艮以上用数也总四十六卦卦各六爻则二百七十六也
　　体数三百八十四者六十四卦三百八十四爻也以四象而分每分九十六以六爻而分每分六十四以八卦而分每分四十八以十六位而分每分二十四以十二月而分每分三十二以六十甲子而分则竒二十四不可分矣【不为日用】
　　用数三百六十者六十卦三百六十爻也以四象而分每分九十以八卦而分每分四十五以六爻而分每分六十以六十甲子而分每分六以十二月而分每分三十以十六位而分则竒八不可分矣【不为地用】
　　生物数二百五十六者坎离用四位之数也以四象分每分六十四以八卦分每分三十二以十六位分每分十六以三十二位分每分八以六十四卦分每分四以一百二十八卦分每分二以六爻分则竒四以三十日分则竒十六皆不可分矣【不为天日之用】
　　四象数三百五十二者隂阳刚柔之体数也以四分每分八十八以八分每分四十四以十六分每分二十二以三十二分每分十一以六爻分则竒四以三十日分则竒三十二皆不可分矣【亦不为天日之用】
　　实用数二百六十四者隂阳刚柔之用数也以四分每分六十六以八分每分三十三以六分每分四十四以十二分每分二十二以二十四分每分十一十六位不可分【不为地用】
　　用数之体二百八十八者三十二卦数也以四分每分七十二以八分每分三十六以十六位分每分十八以三十二分每分九以六分每分四十八以十二分每分二十四以三十不可分【不为日用】
　　体数之用二百七十者三十卦之数也以二分每分百三十五以三分每分九十以九分每分三十以六分每分四十五以八与四不可分【不为地用】
　　用数之用二百五十二者天用七之数也以三分每分八十四以四分每分六十三以六分每分四十二以十二分每分二十一以八不可分【不为天地相合之用】三十不可分【不为日用二百五十二者四十二之六也四十二者日月共一变之数也不可以三十分则不单为日之用也得六十三之四则余分之用也不可以八分则不为天地之通用也】
　　律吕配闰数
　　律吕图天数合音数四卦为一卦共三十八音者十九之两以十九为本也以七声唱之得二百六十六者一百三十三之两也得二七之十九地数声数每卦皆七合四卦则二十八者以七为本也水音和数九音一卦用数六十三通四卦则二百五十二各得九之七土火音和数各十二音一卦用数八十四通四卦则三百三十六各得十二之七石音和数五音一卦用数三十五通四卦则百四十各得五之七天一而地三体一而用三也閠数以七与十九而取故閠数为物数也
　　大小运閠数【卦气图数】
　　以同人二万兆之数分二百五十六位自元之元之元之元至世之世之世之世得明夷卦八十一万而止祖于八十一以万为一也其分数一卦正数一百八十日【六爻各三十】閠数九十辰【六爻各十五】运行体数一爻当九十合四爻直三百六十用二百四十卦四爻之用祖于四九成三百六十也运行用数一爻当三十合两卦直三百六十用二百四十卦二卦互用祖于六六亦成三百六十也
　　运数十二防计一十二万九千六百加闰二防计二万一千六百通计一十五万一千二百比五百一十二卦揲蓍全数多六百七十二总十四防全数得二百五十二之六百而得四百二十之三百六十用数之用九万七百二十则四百二十之二百一十六而二百五十二之三百六十余六万四百八十则四百二十之百四十四而二百五十二之二百四十用数之用在十二防中十分用七通闰而计则十分用六也十二防通闰而三分用二得十万八百用数中又十分用九则九万七百二十也十二防正数三分用二则八万六千四百闰数二防五分用一则四千三百二十以合正数则为十分用七也若闰数四千三百二十又加合数四千三百二十则于二防之中五分用二去一万二千九百六十不用为存三天而用两地也
　　大衍通数九百四十【合乎一部之月一章之】
　　先天杪数九百四十五【合乎六十三辰余分】
　　圆者径一围三故一变而三
　　一二三【一动生三是为六用用有盈无虚故三得六而蓍用七体有虚无盈故四得十而卦有八】一一二二三三【偶之则十二天六地六也用成乎六而蓍用七者六而加余分为七故一卦六爻得六日七分也】
　　三真数也以一用之得一一一二一三为九以二用之得二一二二二三为十二以三用之得三一三二三三为十五总三十六故易六十四卦反复视之而三十六也方者径一围四故一变而四
　　一二三四【体足乎十卦止于八者四者有体一者无体也　案一二三四宋本及永乐大典本皆误一一二而注中体字又皆误入正文今从明费宏本改正】
　　一一二二三三四四【偶之则二十天十地十也】
　　以一为主而衍得一一一二一三一四成十四以二为主而衍得二一二二二三二四成十八以三为主而衍得三一三二三三三四成二十二以四为主而衍得四一四二四三四四成二十六总八十故经世十六位衍数总八十者衍四象也
　　大衍五十者五与十之用也减一则为七七之用矣卦六十四者八八之用也减一则为七九之用矣十六位者四四之用也减一则为三五之用矣余可类推易轨月卦三十二年用六十四卦三百八十四爻当三百八十四月月三十日计一万一千五百二十日则万物之数也卦六周计一百九十二年二千二百四月乾卦初九复直子月故析蓂以百九十二年为一小周也年卦九百六十年乾卦复御子年为一大周也
