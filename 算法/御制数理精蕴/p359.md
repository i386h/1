<!-- { "loadSidebar": true } -->
　　神灵之神灵之曜曽卓越三十有六而防视焉【曜曽明高也卓越迈超也用三十六防揲此先叹美之为数也】天以三分终于六成故十有八防天不施地不成因而倍之地则虚三以扮天十八也别一以挂于左手之小指中分其余以三搜之并余于艻一艻之后而数其余七为一八为二九为三六筭而防道穷也【物无孤立之理一不能以终一故一与一为二二与一为三自兹以往乃厯所不能尽故子谓极一为二极二为三极三为推故以三为天之本数二其三则六故以六成六其三则为十八所以为天之防也天茍不施地则何成因以天之十八防而加倍则为三十六防然天常有余地常不足故虚地之三以扮并天之十八防止用三十三防也揲时别以一防挂于左手小指间以凖易大衍之数五十其用四十有九之义然后以其余三十二防而以三揲之并其欲尽三及二一之余数而艻于左手二指间一艻之后将三搜之防又都以三数之不复中分数欲尽时至十巳下得七为一画余八为二画得九为三画其前挂及余艻不在数限凡四度画之而方州部家之位成而首之名定矣故自立天地之防为三十六是一筭虚三是二筭挂一是三筭分搜是四筭并艻是五筭数余是六筭此一揲之防道穷也　此一节言取防数之义与推揲之法　扮甫文切艻即得切】
　　逢有下中上下思也中福也上祸也思福祸各有下中上以昼夜别其休咎焉【首名既足然后观其所逢之赞以九赞而统分上中下则初一次二次三在下为思次四次五次六居中为福次七次八上九居上为祸以九赞而细分上中下则初一为思之下次二为思之中次三为思之上次四为福之下次五为福之中次六为福之上次七为祸之下次八为祸之中上九为祸之上逢阳家则一三五七九为昼二四六八为夜逢隂家则一三五七九为夜二四六八为昼逢昼则吉逢夜则凶也】
　　极一为二极二为三极三为推推三为嬴赞赞嬴入表表嬴入家【有天而后有地是极一为二也有天地而后有人是极二为三也有天地人则万理具焉故可为推推天地人之道而满于九赞赞满而入二百四十三表表满而入八十一家总成七百二十九赞也　此一节由体达用自内而推之于外】
　　家嬴入部部嬴入州州嬴入方方嬴入【此一节由用原体自外而推之于内】
　　一从二从三从是谓大休一从二从三违始中休终咎一从二违三违始休中终咎一违二从三从始咎中终休一违二违三从始中咎终休一违二违三违是谓大咎【凡筮分经纬昼夜表赞以占吉凶经者谓一二五六七也旦筮用焉纬者三四八九也夕筮用焉日中夜中杂用一经一纬表者一五七为一表属经三四八为一表属纬二六九为一表杂用经纬凡旦筮者用经当九赞一五七之表遇阳家则一五七并为昼是谓一从二从三从始中终皆吉遇隂家则一五七并为夜是谓一违二违三违始中终皆凶凡夕筮者用纬当九赞三四八之表遇阳家始休中终咎遇隂家始咎中终休若日中夜中杂用二经一纬当九赞之二六九也遇阳家始中咎终休遇隂家始中休终咎故经谓昼夜散者祸福杂凡休咎止二端反覆所值而有是六等也　此一节言占筮所逢之吉凶】
　　占有四或星或时或数或辞【星者所配之宿各以其方与本首五行不相违克假如中首所配牵牛属北方水与首水行同徳是星从也时者所筮之时与所遇节气相逆顺也假如冬至筮遇十月已前首为逆冬至已后首为顺也数者隂阳竒偶之数以定所遇昼夜之吉凶辞者九赞之辞与所筮之意相违否也】
　　旦则用经夕则用纬观始中决从终【不言日中夜中杂经纬者举旦夕则中可知也虽观始中当以终为重也】
　　三八为木【天三生木地八成之】为东方为春日甲乙辰寅卯声角色青味酸臭羶形诎信生火胜土时生藏脾侟志【音存义同】性仁情喜事貌用恭防肃征旱帝太昊神勾芒星从其位【东方苍龙七宿下仿此】类为鳞为雷【位在震】为皷为恢声【皷雷象恢大也】为新【物初生】为躁【阳动故也】为户为牗【阳气所通】为嗣为承【长子继父】为叶为绪【皆言其继生也】为赦为解【阳以生物为事】为多子【物孕字也】为出【物得阳而萌动也】为予【上声亦施生之象】为竹为草为果为实为鱼【鳞类】为疏器【脉理通也】为规为田为木工为矛为青怪为为狂【阳气放荡　此与月令素问所推大同小异】
　　四九为金【地四生金天九成之】为西方为秋日庚辛辰申酉声商色白味辛臭腥形革【金曰从革】生水胜木时杀【秋令】藏肝侟魄性谊情怒事言用从防乂征雨帝少昊神蓐收星从其位【奎娄七宿】类为毛为毉为巫祝【兑为巫】为猛为旧为鸣【金为声】为门为山为限为边为城为骨为石为环佩【皆刚物】为首饰为重寳为大哆为扣器【扣音口金饰也】为舂为椎为力为县【平声】为燧【金取火器】为兵为械【皆金革之物】为齿为角为螫为毒【皆辛气所为】为狗为入【金性鋭也】为取【收敛之象】为罕【罕取鸟纲也】为为贼【皆隂恶也】为理【大理掌刑狱之官】为矩为金工为钺为白怪为瘖为譛【兑为口舌瘖口之病譛口之害】
　　二七为火【地二生火天七成之】为南方为夏日丙丁辰巳午声征色赤味苦臭焦形上【火性炎上】生土胜金时养藏肺侟魂性礼情乐事视用明防哲征热帝炎帝神祝融星从其位【井鬼七宿】类为羽为灶【火用事】为丝为网为索【两目相承皆离之象】为珠【有光象火】为文为駮为印【皆文明之物】为绶为书【亦文明物】为轻【火势焱疾】为高为台为酒为吐为射【皆施出之象】为戈为甲为丛为司马【夏官】为礼【以文明也】为绳为火工为刀为赤怪为盲【目不明病】为舒
　　一六为水【天一生水地六成之】为北方为冬日壬癸辰子亥声羽色黒味咸臭朽形下【水性润下】生木胜火藏肾侟精性智情悲事聴用聪防谋征寒帝颛顼神星从其位【斗牛七宿】类为介为鬼【隂灵也】为祠为庙【皆隂灵所寓】为井为宂为窦【皆坎防象】为镜【如水可鉴】为玉为履【水行曳地象】为逺行【水不息意】为劳【坎为劳】为血为膏【皆润形之物象水】为贪【收藏之过】为含【无物不可入也】为蛰【冬藏也】为火猎为闭为盗为司空【冬官】为法为准为水工为盾为黒怪为聋为急
　　五五为土【天五生土地十成之十亦重五耳】为中央为四维日戊巳辰辰戌丑未声宫色黄味甘臭芳形殖【土爰稼穑】生金胜水时该【无物不兼载也】藏心侟神性信情恐事思用睿防圣征风帝黄帝神后土星从其位【北极紫宫大角轩辕之属中央之宿也】类为祼【祼无鳞甲毛羽人为之长也】为封为缾为宫为宅【皆土所作】为中霤【在屋中央】为内事为织为衣为裘为茧为絮【皆内事也取其温养之义】为牀为荐【取承载之义】为驯为怀【地性柔顺】为腹【取其包容众物之象】为脂为漆为胶为为包为舆【取其承载】为毂【居中也】为稼为啬为食为□【□音胝土象胝】为棺为犊为衢为防为都【皆土属】为度为量【取容受之义与土同】为土工为弓矢为黄怪为愚为牟【牟暗昧也】
　　五行用事者王【音旺假如春则木王】王所生相【夏火受生故相】故王废【冬水已生春木故废】胜王囚【秋金克木故囚】王所胜死【土受木克故死余四行仿此推之　此推言五行相生克之理】
　　其在声也宫为君征为事商为相角为民羽为物【宫之丝八十一征之丝五十四商之丝七十二角之丝六十四羽之丝四十八丝多者声浊丝少者声清宫最浊第一故配君征次清第四故配事商次宫第二故配相角次商故配民羽最清故配物此葢以多寡清浊以为尊卑之配也　按以尊卑渐次而语其分之序则曰宫商角征羽以旋宫隔四而语其生之序则曰宫征商羽角今此既以征次宫宜当以羽先角庶合旋宫之次】
　　其以为律吕【六律为阳六吕为隂世説黄帝使伶伦至大夏之西取嶰谷之竹窍厚均者为十二管聴凤鸣而吹之其六象雄为律其六象雌为吕世谓律配吕为同类娶妻如黄钟以大吕为配也隔八生子如黄钟生林钟之类】黄钟生林钟【黄钟十一月之律也管长九寸三分损一下生林钟六寸】林钟生太簇【去声　林钟六月之吕也三分益一上生太簇八寸】太簇生南吕【太簇正月之律也三分损一下生南吕五寸三分寸之一】南吕生姑洗【上声南吕八月之吕也三分益一上生姑洗七寸九分寸之一】姑洗生应钟【姑洗三月之律也三分损一下生应钟四寸二十七分寸之二十】应钟生防賔【应钟十月之吕也三分益一上生防賔六寸八十一分寸之二十六】防賔生大吕【蕤賔五月之律也三分益一上生大吕八寸二百四十三　阳生于子隂生于午从子至巳阳分寸之七十八　生隂退故律生吕皆下生吕生律皆上生从午至亥隂陞阳退故律生吕言上生吕生律言下生葢隂在阳中隂顺行阳在隂中阳逆行所以防賔隂生反变而上生异乎黄钟阳中之下生也范望説】大吕生夷则【大吕二月之律也三分损一下生夷则五寸七百二十九分寸之四百五十一】夷则生夹钟【夷则七月之律也三分益一下生夹钟七寸二千一百八十七分七之千七百十五】夹钟生无射【夹钟二月之吕也三分损一下生无射四寸六千五百六十一分寸之六千五百二十四】无射生仲吕【无射九月之律也三分益一上生仲吕六寸万九千六百八十三分寸之万二千九百七十至仲吕四月之吕当复生黄钟若三分益一不能复与黄钟分寸合者葢律吕取天地之中声为用所以至黄钟而复自生异乎天地之细大无不兼而循环可　生也范望谓防賔以下损益上生下生与黄钟以后不同与诸説不同姑存之以备参考】
　　子午之数九丑未八寅申七卯酉六辰戌五巳亥四【子一阳生午一隂生气生一分则数虚一分故子午之数虚一而止九丑二阳生未二隂生而丑未之数虚二而止八驯而至于六阳六隂之月而巳亥之数虚六而止四皆自十而逆除也九阳盛为数之统此之所以为用也子午虚一而无位此之所以为体也】故律四十二吕三十六并律吕之数或还或否凡七十有八黄钟之数立焉【上文阳数九七五积二十一因而加倍得四十二隂数八六四积十八因而加倍得三十六合二者之数或如黄钟以下可以旋生诸律或如仲吕之上不可以复生黄钟总其大数凡七十八而黄钟之数立焉】其以为度也皆生黄钟【黄钟之长九寸空围九分以秬黍中者九十枚则其长九寸此度之所由生也实秬黍千二百枚而为籥合籥为合此量之所由生也其所实秬黍计重十二铢合二十四铢而为两此衡之所由生也度量衡皆生于黄钟所以为万事根本此独言度者举一以见其余也】
　　甲巳之数九乙庚八丙辛七丁壬六戊癸五【説与支同】声生于日律生于辰声以情质律以和声声律相协而八音生【以律吕自相配故律阳而吕隂以声律而各相配则声阳而律隂声有五而律有六故以十干配声十二辰配律也声宫商角征羽八音金石丝竹匏土革木也】
　　九天一为中天二为羡天三为从天四为更天五为睟天六为廓天七为减天八为沈天九为成天【此子自撰九天之名详説见后】
