<!-- { "loadSidebar": true } -->
　　双分母子式　术直九十七步四十九分步之四十七广二步二十分步之九置广二步以分母二十乗之【乗即通也】得四十加分子九共四十九又置直九十七步以分母四十九乗之得四千七百五十三加分子四十七共四千八百乃以两共数相乗得二十三万五千二百为实另以分母二十与四十九相乗得九百八十为法除实得积步
　　又式　术圆田径六步十三分步之十二周二十步四十一分步之三十二以径求积者置径六步以母十三通为七十八加子十二共九十自乗得八千一百又以母十三减子十二余一以乗子十二得十二并自乗数共八千一百一十二先三乗后四除得六千○八十四为实另以母十三自乗得一百六十九为法除实得积步以周求积者置周二十步以母四十一通为八百二十加子三十二共八百五十二自乗得七十二万五千九百○四又以母四十一减子三十二余九以乗子三十二得二百八十八并自乗数共七十二万六千一百九十二以十二除之得六万○五百一十六为实另以母四十一自乗得一千六百八十一为法除实得积步
　　还原法
　　反亩为步式　术田七亩五分求积以二十四乗七亩五分得一千八百是为积步
　　反步为直广式　术积步一千八百求直广其法定以二十四弓为广以亩数为直今系七亩五分即以七十五弓为直也须知一亩作一十弓十亩作一百弓倍直半广式　术如七分五厘积一百八十步以二十四弓为广以七弓五分为直太少乃半广为一十二弓倍直为一十五弓或广直相易以二十四弓为直以七弓五分为广
　　半直倍广式　术如七十五亩积一万八千步以二十四弓为广以七百五十弓为直太多乃倍广为四十八弓半直为三百七十五弓如云尚多又倍广半直亦可直田积反求直广式　术积步一千八百云直增广一倍求直广以积步折半得九百为实平方开之得三十步为广倍得六十步为直
　　飞归还原
　　诀曰退一加二四　退二加四八　退三加七二退四加九六　　　五留一二　　六留一四四七留一六八　　　八留一九二　九留二一六通曰飞归自左向右还原自右向左退在本位加在下位留亦在本位起也
　　九则折亩率
　　上上则三亩折一亩三分乃二亩三分三厘零折一亩也毛亩上定身三因三归上中则三亩折一亩二分五厘乃二亩四分折一亩也毛亩上用飞归上下则三亩折一亩二分乃二亩五分折一亩也毛亩上用四因或积步上用六归中上则三亩折一亩一分乃二亩七分二厘零折一亩也毛亩上定身一因三归中中则三亩折一亩毛亩上用三归中下则二亩折九分乃三亩三分三厘零折一亩也毛亩上用三因下上则三亩折八分乃三亩七分五厘折一亩也毛亩上八因三归或积步上用九归下中则三亩折七分五厘乃四亩折一亩也毛亩上用四归下下则三亩折七分乃四亩二分八厘零折一亩也毛亩上七因三归　塘或六亩一分四厘折一亩
　　通曰积步除得之亩乃毛亩也不折之处甚多或用九则折实率亦不一大防如此附録诀曰毛田上上定三因因后三归实即真只有上中飞又用若逢上下四因成定身中上先加一得数三归即便清独是中中来折实三归一徧即分明毛当中下三因得下上三归又八因若遇下中归用四三归下下七先因或从积步来求实九则中间两则行上下六归下上九不须毛亩快如神
　　田形【方田之二】
　　诸形量法
　　方形术以十二步自乗得一百四十四为积步如法见亩
　　长形术以直广相乗得一百一十二为积步

　　圆形术以周折半为三十径折半为一十相乗得三百为积步　少广诸法皆可用通曰周自乗四八九各除一徧见亩径自乗
　　四八各除一徧见亩不必积步矣凡田非四方浑圆不可量周
　　环形术以外周折半为三十六内周折半为一十八相并得五十四与径六步相乗得三百二十四为积步　凡田中有池有堆者用此弧矢形术以并矢得四十八折半为二十四与矢十二相乗得二百八十八为积步通曰已上五形皆用少广法
　　四不等形术东西并为五十六此二广也二折得二十八步南北并为七十八亦二直也二折得三十九步相乗得一千○九十二为
　　积步【按此术内直广不取直角非法以下求枫叶等形亦多未合】
　　五不等形术并南北二西得二十四步以四折之得六步与东大角十步相乗得六十为积步【按误同上】
　　大角一边为长也
　　勾股形术以广折半为四步　　　圭形同勾
　　与长相乗得八十为积步　　　　股形术枫叶形术以口径四折得十步上周折半得四十九相并得五十九与中直折半十五相
　　乗得八百八十五为积步
　　梳形术以齿广三折得二十上周折半得四十五相并得六十五与中十相乗得六百五十
　　邱形术周径相乗得二十四万三千二百以四折之得六万○八百为积步
　　尖锭形术以长四十八用四折得十二步即于四十八内减十二余三十六三广并得四十二三折得十四与三十六相乗得五百○
　　四为积步
　　半环形术并内外湾得六十八折半得三十四与径八相乗得二百七十二为积步　新月形同此
　　碗形术以口径折半得十步外周折半得三十二相乗得三十二为积步
　　菱形术并内外湾得五十折半得二十五以径折半得五相乗得一百二十五为积步
　　长圆形术以外周折半得二十八径折半得一十相乗得二百八十为积步
　　扇形术并内外湾得三十四折半得十七并两横得二十折半得一十相乘得一百七十为积步矩形同扇形术内外曲即内外湾也睂形术以下二十三并两径共三十三折半为一百六十五【此即五因】再以下并虚径四为二十七折半为一十三五又乗虚径四得五十四乃于一百六十五内减之余一百一十一为积步
　　梯形术并二广为三十八折半得十九与长相乗得一千○二十六为积步
　　不正形术以中长折半为二十东北与西南并为三十相乗得六百为积步
　　梭形术以长折半为十八与濶相乗得三百○六为积步半梭形同此
　　牛角形术以广与长乗得六千八百三十二半之得三千四百一十六为积步

　　通曰先增虚形以求后减虚形以得此亦变法也若形内可分为数形者则有并法在

　　通曰田形无穷大约絶长补短以取其形可量耳惟是下弓之处务中其节始得无差不然则可任意大之小之也至或有计种数者或有计税米之数者随其则例求之可耳他如北方之地南方之洲可用捆丈者则又计绳而整量之凡纵横皆七十七丈五尺为一顷也

　　数度衍卷十五
　　钦定四库全书
　　数度衍卷十六
　　桐城　方中通　撰
　　开筑【商功之一】
　　垺实率
　　穿地四尺　为壤五尺　为坚三尺
　　通曰壤者垺土也坚者实土也
　　互求法
　　穿地求壤及坚式穿地一万尺问壤土坚土各若干曰壤土一万二千五百尺坚土七千五百尺术以五因穿地得五万尺为实以四为法除得壤土以三因穿地得三万尺为实以四为法除得坚土
　　壤地求穿及坚式壤地一万二千五百尺问穿土坚土各若干曰穿土一万尺坚土七千五百尺术以四因壤地得五万尺为实以五为法除得穿土以三因壤地得三万七千五百尺为实以五为法除得坚土
　　坚地求穿及壤式坚地七千五百尺问穿土壤土各若干曰穿土一万尺壤土一万二千五百尺术以四因坚地得三万尺为实以三为法除得穿土以五因坚地得三万七千五百尺为实以三为法除得壤土
　　开法
　　求日式开壕上广七尺下广九尺深四尺长一千八百尺每夫每日穿一百四十四尺今用夫二百名问几日可完曰二日术并上下广得十六尺折半得八尺以乘深得三十二尺又乘长得五万七千六百尺为实以二百名乗每日穿数得二万八千八百尺为法除实得日数
　　求夫式开渠上广二丈四尺下广二丈一尺深九尺长三百八十四尺每夫十二名开积六百尺问该夫几何曰一万五千五百五十二名术并两广得四十五尺折半得二十二尺五寸以乘深得二百○二尺五寸又乘长得七十七万七千六百尺又乘夫十二名得九百三十三万一千二百尺为实以六百尺为法除实得夫数求工式开河长七千五百五十尺上广五十四尺下广四十尺深十二尺每日一工开三百尺问用工几何曰一万四千一百九十四工术并两广得九十四尺折半得四十七尺以乗深得五百六十四尺又乗长得四百二十五万八千二百尺为实以三百尺为法除实得工数
　　迟速式甲乙二人开河甲每日开积四百尺乙每日开积三百五十尺甲开七十日问乙开多几日与甲同曰十日术以甲开七十日乗每日四百尺得二万八千尺为实以乙每日三百五十尺为法除实得八十日减甲七十日余十日为乙多数
　　筑法
　　筑墙式原墙上广一尺下广三尺髙一丈二尺今欲筑高九尺问上广几何曰一尺五寸术以原下广减原上广余二尺以今高九尺乗之得十八尺为实以原高为法除实得一尺五寸乃于原下广内减之余一尺五寸为今上广
　　式二原墙上广一尺下广三尺高一丈二尺今欲筑高一丈五尺问上广几何曰五寸术以原上广减原下广余二尺以原高减今高余三尺两余相乗得六尺为实以原高为法除实得五寸乃于原上广内减之余五寸为今上广
　　通曰前式今高少于原高后式今高多于原高故法不同后式可用前法而前式不可用后法也
　　式三原墙上广一尺下广四尺高一丈二尺今上广如故下广仅二尺一寸问高几何曰七尺六寸术以原下广减今下广余一尺九寸以乘原高得二十二尺八寸为实以原下广减原上广余三尺为法除实得今高式四原墙上广二尺下广六尺高二丈今已筑至上广三尺六寸问已得高几何曰一丈二尺术以今上广减原下广余二尺四寸以乗原高得四丈八尺为实以原上广减原下广余四尺为法除实得今高
　　式五原墙上广十尺下广三十尺高四十尺今欲筑至上广九尺问该增高几何曰二尺术以原上广减原下广余二十尺又减原高余二十尺为实以今上广减原上广余一尺为法除实得今高又术以今上广减原上广余一尺乗原高得四十尺为实以原上广减原下广余二十尺为法除实亦合
　　筑台求积式筑直台上广八尺长二丈下广一丈八尺长三丈高一丈八尺问积若干曰六千尺术倍上长为四丈加下长共七丈乘上广得五百六十尺倍下长为六丈加上长共八丈乗下广得一千四百四十尺并两乘数得二千尺乘高得三万六千尺为实以六为法除实得积
　　筑堤求积式筑堤东头上广八尺下广十四尺高九尺西头上广二十尺下广二十二尺高二十一尺东西长九十六尺问积若干曰二万八千八百尺术倍东高为十八尺加西高共三十九尺以东上下广并得二十二尺乘之得八百五十八尺折半得四百二十九尺倍西高为四十二尺加东高共五十一尺以西上下广并得四十二尺乗之得二千一百四十二尺折半得一千○七十一尺并两折数得一千五百尺乘长得十四万四千尺为实以五为法除实得积
