<!-- { "loadSidebar": true } -->
　　万物通数本得二万八千九百八十一万六千五百七十六于动植用数一万七千二十四每数加二百五十六即各得一万七千二百八十以一万七千二百八十唱和一万七千二百八十即得二亿九千八百五十九万八千四百与地生物世之世十六卦之数合矣而世之世去一卦为本用十五卦之数而偶之即得五亿五千九百八十七万二千与天运行数元之辰之数合矣地用太极衍数以生物必存隂阳刚柔之本数【三百五十二】物由地而生必存地之本数【二百五十六】皆存本之义也天用三十卦运行之数也地用三十二卦生物之数也运行者用数去乾坤坎离而用六十卦则三百六十也生物者体数通乾坤坎离而用六十四卦则三百八十四也然三百六十全用三百八十四则隂阳迭用各半而已
　　元会运世十六位之数计四千六百九十三变通隂数则倍之每变得七万五千八十八视大衍八卦变五百一十二卦通挂一之数得其半而亏一【案半而亏一四字永乐大典本及宋本皆误作小注今据文改正】百七十六通亏一百六十五万一千九百三十六【案通亏一句永乐大典本及宋本亦皆误作小注今改正】声音律吕动植通数一万七千二十四变计二万八千九百八十一万六千五百七十六每变得一万七千二十四四之计六万八千九十六视卦气图得六会之数而亏一千二十四其一百七十六偶而两之则三百五十二者隂阳刚柔四象之数太极生物之本也一千二十四析而四之则二百五十六者坎离四位之数地生物之本也故各存之而不用也在大衍用全在十六位用半者体统其半用分其半也在卦气为六在律吕爲四者用者有六体者有四也天统乎体体也地分乎用用也物者体也生物者用也大衍蓍数天包地也十六位则地也卦气图十二防数地生物也声音律吕则物也是以不同也
　　算法用算二百七十一枚者算九数相因之数有十正面之数实九其表六九五十四算中积凡二百七十一枚故十六位之变得数二百七十一者算数也蓍用四十九者爻数也【体数之用二百七十而算用二百七十一爻数四十八而蓍用四十九故十六位之数去真一而用十五变则二百七十也】
　　十六位之变数共十六而不同者九元【案永乐大典本元误作九今依宋本改正】得四变一与十二与三百六十与四千三百二十是也会得二变百四十四与五万一千八百四十是也【余二变同上】运得二变十二万九千六百与一百五十五万五千二百是也【余二变同上】世得一变一千八百六十六万二千四百是也【余三变同上】十六位之衍数共十六而不同者十元得四数一一一二一三一四是也会得三数二二二三二四是也【初得二一即是一二之数】运得二数三三三四是也【三一即是一三而三二即是二三】世得一数四四是也【四一即一四四二即二四四三即三四也】变数不同者九天也衍数不同者十地也变数自一至千万实八数则归于地衍数自一一为二至四四为八实七数则宗于天也
　　一之一一之十一之百一之千元之四数也十之一十之十十之百十之千防之四数也百之一百之十百之百百之千运之四数也千之一千之十千之百千之千世之四数也十六数共为四数一十百千也其用则极于七自七之千当一数至千之一当千数累而上之百十一之三数各増一数则一一当兆数十一当亿数百一当万数而后千一当千数也
　　十六位数自干左右旋至震皆七位则自一至兆之数若六十四位自干左右旋至坤皆十五位则自一至载之数故坤为载也先生曰坤当无极之数者九十六变之数坤当载而未至于极也
　　十六位之数一【元独用】与三百六十【元运同用】及十二万九千六百【运独用】者阳之阳也百四十四【防独用】与五万一千八百四十【会世同用】及一千八百六十六万二千四百【世独用】者隂之隂也十二【元防同用】与四千三百二十【元会运世同用】及一百五十五万五千二百【运世同用】者阳之隂隂之阳隂阳所通用也阳自一再变而得三百六十者三天也故朞之策三百六十而乾坤之策当之者天包地也隂自十二一变而得百四十四者两地也故两卦之数共得百四十四而坤之策当之者地自有其二不得兼天也
　　十六位变数共二百七十一去其一则二百七十自一析为四四析为十六十六析为六十四六十四析二百五十六凡四变以二百七十乘之则六万九千一百二十者六倍万物之数卦气图半数也而元之世十六卦数实当之复以二百七十乗之得一千八百六十六万二千四百则世之世一卦之数也得二千七十之六倍万物数矣世之世一位十六卦则四千三百二十之六倍万物数矣其十六卦中十五为天运行数一爲地本也
　　二百七十而十五之则四千五十者九九八十一之数百之而半之也二百七十而十六之则四千三百二十即世数也二百七十者体数之用天一而地四故天气在地以一千八十年而一变又四之而四千三百二十地之十六变则天之四变也天统乎体元会运世四变之数足矣朱敬一曰天地隂阳交会至精之气上腾一千七百年生水银水银一千八十年生金金一千八十年生丹砂丹砂一千八十年成自然灵丹合四千三百二十年也是故一月三百六十时则四千三百二十时为一年一世三百六十月则四千三百二十月为一运一会三百六十世则四千三百二十世爲一元也由是观之天地万物之变化从可知矣
　　元会运世十六位去一位为元之元余十五位又去三位为防运世之元十六用十二即先生所谓地去其四而止于十二隂常晦一也天用二百五十二者三十六而六之又侵地之三十六以为余分得二百五十二即先生所谓天并其一而为七阳常存一也二百七十一去二百五十二所余者十九则闰数物数也
　　元防运世日月星辰十六位二因三因之数二百七十一去一而数自二而起则体数之用二百七十也各去元数一位总五十有五则天地本数也余十二位二百一十六则干之策也二百一十六而用二百五十六者存地之四十阳也二百七十一之中实去者太极本数十五而已是以六十四卦亦去十五以为蓍数也大衍本五十则初去者十四尔真一常在非有非无也先天变数多十五于二百五十六位之外后天蓍数少十五于六十四卦之中
　　一变十二再变三十共为一变凡四十二者六七为天之变也一变十二再变三十又变十二共为一变凡五十四者六九为地承天之变也盖七者天用之以生气四象之外余三六爻之外余一者也九者地用之以生物六位之外余三八卦之外余一者也【天二变者体之两地也地三变者用之三天也】
　　年月日时至时而极时者万物之数也凡天地造化之功用专为生物而已亦如帝王建国设官为生民而为之也小数为时大数为世所以一元至以运经世然后为皇极致用处而以经世名书也
　　日起于一者一元也月起于二者十二防也星起于三者三百六十运也辰起于四者四千三百二十世也元防运世十六位变数二百七十一体数之用二百七十虽有一而不用一也衍数八十变数极于八十一虽无一而实用一也所谓体中藏用用中存体正如蓍存一而实无一卦去四而实有四也数止八十者谓一二三四之数衍之得八十也变数极于八十一者谓自干之一至坤之二载得八十一数也
　　以元经会以会经运以运经世其元起于冬至者天数也元会运世分为日月星辰十六位其元起于春分者地数也故天有三辰地有四行天三而地四也【一而二二而三三而四体四则用三也倍之则六矣故又曰天行六地行四也】日月星辰天也水火土石地也十六位止取日月星辰者运数在天天四变含地四变也
　　昊天有四府则元会运世是也天不异万物故声律音吕万物之数即是太极之数
　　天有春夏秋冬人有皇帝王伯戾乎此者气之淫道之邪不正者也故图有隂阳数有正闰君天下者命有四四者之不正皆不以道得之者也非天之正数也亿千万世可知之者皇极以运经世自尧至宋兴总三千余年乃是百世可知之理每事不过乎四者天地自然之理无出乎四象也孔子浑四者以为一即太极也故亿万世不可易【四者各以用见一见则三隠虽皇帝王之极治各得一端以随时应用故也惟无体之一包四者之用】
　　天降之灾禳之奚益等一节乃大易吉凶正胜之义使人不全听命而务修人事也延十五六年后天下事未可知此岂知数者之言乎曰此正使人安命而不妄求非福也
　　观物篇第六篇之论则自古兴亡皆由人事防似不系乎数矣乃知天人之理实相因成此去地之二返天之一之论也
　　道之道尽于天观运行图而可知矣天之道尽于地观生物图而可知矣地之道尽于物观动植图而可知矣天地之道尽之于人观皇极内篇而可知矣
　　五徳以生为序者顺也以克为序者逆也因革之理也故先生以正命受命改命摄命归于因革
　　歴居阳而治隂起日以成月也律居隂而治阳起月以成日也声色臭味者物之用而声为最故律法最为世之用权衡度量皆自律而起歴法止用至十二十二支也律法用至十六十六两也故律为地生物之数歴爲天运行之数所以声音律吕数皆以十六也【十二律外有四清声】先生谓正声止于七故五音之外有变宫变征也天中有地地中有天性情形体为天之变数而性情爲动形体为植则天亦有地矣飞走草木为地之化数而飞走为动草木为植则地亦有天矣




　　钦定四库全书
　　易通变卷十四　　　　宋　张行成　撰
　　十六位衍数计实数而二数各数自元得十四至世得二十六以四而进共八十【十之八也】计因数而二数通数自元得十至世得四十以十而进共一百【十之十也】若六十四位则实数共五百七十六【三十六之十六也　案五百七十六永乐大典本及宋本俱无六字今防文增入】因数共一千二百九十六【三十六之三十六也】位数有十六相因为用不同者十实不同者七【二二与一三三三与二四二三与一四三数大同小异　案二二与一三永乐大典本及宋本皆无一字今改正】变数有十六相因为用不同者九实用者七【天四地四以四千三百二十一数奉天则天四地三也】百四十四为阳中阴十二万九千六百为阴中阳皆伏居中位不在循环之例四周为十二辰通交数则天七地七也
　　皇极十六位数天门四位数均之各三地戸四位数均之各七人路鬼方各四位数均之皆五洛书五行用数鬼方数三人路数七天门地户皆五天地人物之用不同也皇极以四位为一者天之地之用也以天地为体以相交为用所【按皇极以四位至此永乐大典本误作小注今改正】谓天地交而万物通两者交通成和而物生也洛书以一位为一者地之物之用也以人物为体以天地为用所谓受天地之中以生冲气以为和也
