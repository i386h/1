<!-- { "loadSidebar": true } -->
　　井　八星天之亭主水衡事法令所取平也正义曰参旁之东有玉井故曰东井王用法平则井星明而端列东井京师分又曰荧惑犯东井旱
　　鬼　五星天目也主视明察奸谋明则五谷成又云主死防
　　柳　八星天之厨宰也主尚食知滋味又主雷雨朱鸟之口故曰鸟喙尔雅咮谓之柳咮即喙亦作噣左传咮为鹑火天官书为鸟喙主草木又季夏日在栁季秋旦栁中
　　星　七星一名天都主衣裳文綉又七星为颈张　六星为嗉【素】鸟受食处主珍寳宗庙所用天厨饮食赏赉之事明则王道昌汉志主觞客晋志朱张为鸟星故为羽虫
　　翼　　二十二星天之乐府俳优主夷狄逺客负海之宾明则大礼乐兴动则四夷使来离徙天子举兵翼为羽翮主逺
　　轸　四星为车主车骑亦主载任有军出入皆占于轸又主冡宰辅臣亦曰鸟帑鸟尾又主风与巽同位又轸为首　愚以易参之离南方为飞鸟象朱雀也史言流火为乌又为日中之乌午为鹑火之次未为鹑首已为鹑尾其咮在栁其翼在翼栁午也离也翼巳也巽也卜楚丘论明夷之谦曰当鸟即朱鸟也归藏初巽曰有鸟将来而垂其翼翼为鹑尾故称飞鸟鹑雉之属飞必附草岭南孔雀之类也七星为马于辰为午故马为火畜午为火蚕为马首龙星之精故马蚕同气蟹鼈卵皆有黄离也七宿中有鬼舆天目七星主文绣皆以应于南方离明之象
　　北宫武南斗为庙牵牛为牺牲婺女为天孙女虚为哭泣之事危为盖屋营室为清庙东壁为文章【史记前汉并缺晋志始言文章】灵宪曰灵圏首于后
　　后为元武属水居北又分小象者七星家名斗木为獬牛金为牛女土为蝠虚日为防危月为燕室火为猪壁水为防日月居中五星纬外元枵防子星纪防丑娵訾防亥
　　斗　南斗六星天庙亦为夀之期又丞相太宰位主褒赏进贤禀授爵禄又主兵南二星天梁中二星天相北二星天府庭斗星盛明王道和平传曰辰在斗柄日月防南斗
　　牛　六星天之闗梁主牺牲事后志云七曜之起始于牵牛北三星河皷河皷亦名牵牛律书牵牛言阳气行万物出也愽物志张骞乗槎穷河源严君平占客星犯牛斗又云太白犯牵牛将军凶
　　女　婺女四星又曰须女主布帛裁制嫁娶须贱妾之称妇职之卑者其北织女天女孙也
　　虚　主北方邑居庙堂祭祀祝祷事又主哭泣之事又冢宰之官书宵中星虚
　　危　三星主天府天市架屋危为元枵耗神也虚亦耗神
　　室　营室二星天子之宫又有军粮之府及土功事星明国昌一曰宫二曰清庙室二星谓之定定正也主土功事诗云定之方中
　　壁　二星主文章天下图书之秘府也诗防云壁者室之外院箕在南则壁在室东故称东壁星明王者昌道术明国多君子岁星守之五谷以水伤月令仲冬昏东壁中　愚以易参之斗本北方为坎北宫形乃其本象又分为蛇两物于寳以坎为狐虞翻以艮为狐天文以心为狐互发也运斗枢曰玉衡散而为防玉衡斗星亦坎也牵牛在丑北星河皷亦名牵牛言阳气行而万物出也女须四星贱织女三星贵妾与天女异分也天牢六星在斗魁下贵人之牢也贯索九星在招摇前庶人之牢也北七宿中多言宗庙祷祠者以北方幽隂鬼神之窟宅也言宫室女工以应冬隂极阳生是以列宿皆起于牵牛之初
　　中宫天极五星勾陈六星皆在紫宫中尊者也灵宪曰黄神轩辕于中
　　天五居十干中为戊巳属土应天极五星地六居十二支中为辰戌丑未属土应勾陈六星在天为辰在地为土故张氏以黄神目之其曰五宫五七三十五名者以北斗七星为帝车以斡旋造化也
　　天极五星　星家言四帝侠黄帝中座者东帝灵威仰南帝赤熛怒西帝白招拒北帝叶光纪即月令木火金水并中央土为五是也或谓天一而帝五何也曰此不过借主宰之名以言五行之气各有攸统尔钩陈六星　六星土象坤数六也口中一星曰天皇大帝主御群灵抱极枢四星曰四辅隋志曰在紫防宫中班固曰周以勾陈之位盖土居五行中而四时之气无不备勾陈居龙虎鹑中而四方毛羽甲鳞之虫无不统所以为中宫之卫欤
　　灵宪曰在朝象官在人象事
　　三台星　六星两两而起一曰天柱三公之位在人曰三公在天曰三台文昌二星曰上台为司命主夀次二星曰中台为司中主宗室东二星曰下台为司禄主兵又曰三台为天阶太一蹑以上下一曰泰阶上阶上星为天子下星女主中阶上星为诸侯下星卿大夫下阶上星为士下星庶人又曰上台司命为太尉中台司中为司徒下台司禄为司空三能【音台】色亝君臣和不齐为乖戾三阶平隂阳和风雨时社稷神只咸获宜天下泰平六符者六星之符验也
　　文昌星　六星在北斗魁前天之六符主集计天道史天官曰斗魁戴筐六星一上将二次将三贵相司命司中司禄与三台同
　　尚书五星　为天喉舌斟酌元气运平四时赋政四海共治天下
　　少微星　四星在太微士大夫之位一曰处士或曰愽士官南第一星处士第二星议士第三星大夫明大而黄贤才举
　　郎官十五星　在帝座东北一曰哀乌郎府周官元士汉光禄中散諌议郎是其职也
　　传说一星○在箕尾后主章祝巫官也　愚谓天上一星应在朝一官前星为太子三台为三公文昌六星为尚书六部北斗为天喉舌尚书亦为王喉舌天有传说星人有传说相天有王良防马人有王良善驭如此之类难以徧举
　　文星
　　东壁　二星主天下文章圗书之府星明王道行国多君子
　　五星聚奎　见前五星连珠注
　　柱下史○极东一星主记过左右史之象
　　六甲　六星在华盖旁分隂阳配节布政教华盖　　晋志上九星华盖下九星扛盖之柄所以覆帝座诗为章于天
　　织女　三星天孙也主果蓏丝帛珍寳嫁娶诗终日七防东坡云天孙为织云锦裳
　　武星
　　天将军　　十二星在娄北主武中央大星天之大将也外小星吏士也大将军摇兵起大将出小星不具兵发
　　郎将○一星在郎位北为武备
　　骑官　　二十七星在氐南为天子虎贲主宿衞虎贲○一星在太微北旄头之骑士也
　　羽林星　　　四十五星在营室南一曰天军垒壁星　十二星在羽林北羽林之垣壁也三军位爲营室
　　参旗　九星在参西一曰天旗一曰天弓主司弩弓之张变
　　九游　西南九星天子旗也
　　左旗右旗　　九星在牵牛北天鼓也一曰三武大将军居左右二将之中也旗九星在皷旁相为旌表又河皷星亦名牵牛非也隋志曰河皷三星唐天文志曰河皷将军象也
　　天枪　三星在北斗杓东一曰天钺天之武偹弧星　九星在狼东南天弓也主偹盗贼
　　天棓　五星天子先驱也忿争御难皆所以偹非常一星不具国兵起
　　招摇○一星与斗相应胡来受命中国明而不正则胡不受命
　　天廐　东壁十星曰天廐主马之官主驿亭主刻漏与晷刻并驰
　　王梁○天驷一星曰王梁防马车骑满野晋志曰王良亦曰天马亦梁为天桥故或占车骑或津梁道愚曰文武并用长乆之道然在朝为郎官其星十五野为郎将星止于一天之示人至矣
　　民星
　　房星为农祥　在东七星中立春日晨星中于午为农祥占曰百谷熟
　　农丈人○在南斗西南老农主穑也
　　天鸡　主时以催耕
　　牵牛星　张骞乗槎事见河东牛郎耕河西织女织虽未必然于世教有补况七曜起于牵牛道阳气以出乎尔雅河皷牵牛一星李巡孙炎二之李曰二十八宿名孙曰河皷在牵牛北
　　犂曲九星　六星大而明余三星小而暗耕时柄向上
　　天田星【阙】九星在牛星南又曰苍龙左角为天田水府星　在东井西南主水官
　　罗堰星　九星在牵牛东壅水潦为灌溉之渠四渎星　江河淮济之星
　　斗星　五星在宫南主平量仰则天下斗斛不平覆则岁穰
　　内杵臼　七星主给军粮客星入兵起东府南三星曰内杵四星曰内臼
　　天江　在尾北四星不具津梁闗道不通动摇大水出
　　天船　九星一曰舟车以济不通中一星曰积水水灾亦主水旱均明则天下安
　　天钱　十星如贯钱之状在北落门西北
　　天籥　在斗杓西主闗闭
　　天市垣　　隋志垣有二十二星在房星东北主权衡主聚众市中星众润则岁实稀则岁虚荧惑守之戮不忠之臣彗星守之为徙市易郡帝座一星在市中天庭也光而润天子吉威令行一星在帝座东北主伺隂阳宦者四星在西南不欲大明则辅臣强易曰日中为市交易而退天下之民従之神农取诸噬嗑以此
　　人星　南五星曰人星主静众庶柔逺近一曰卧星主防淫泆
　　老人星○一曰南极常以秋分之日见于丙春分之日没于丁见则治平主夀昌不见则兵起
　　天乳○亢北一星曰天乳主甘露
　　格泽【阙】炎火之状黄白起地下大上锐其见也不耕而获不有土功必有大咎
　　景星【阙】徳星也又曰天暒常出有道之国生于晦朔助月为明暒明也赤方气与青方气相连赤方中有两黄星青方中有一黄星三方星合为景星
　　天社　舆鬼之南六星曰天社其位坤其气未其神共工氏之子勾龙平水土故祀以配其精为星天稷星　五星在七星南稷农正也取乎五谷之长以为号
　　天庙　张南十五星曰天庙天子之祖庙也虚危为宗庙子之气　愚谓生民之功起于后稷力农以配天则景星见而甘露降天象昭昭岂不信乎
　　邵子曰星为昼要义曰日夜分谓昼夜刻漏
　　马氏曰昼五十刻夜五十刻据日出日入为限蔡邕云星见于夜日入后三刻日出前三刻皆属昼昼有五十六刻夜有四十四刻郑云日中星以为日见之漏五十五刻不见之漏四十五刻与蔡校一刻　愚按邵子以离为星星为昼辰为夜日出则星没日没则星出皆人所共覩故古今以此定昼夜也
　　【星变】五纬行度与七政互相表里分布四方用告祸福故曰彛伦失叙则星辰乱行【张欧】
　　岁星一日行十二分度之一十二岁而周天荧惑日行三十三分度之一三十三岁而周天镇星日行二十八分度之一二十八岁而周天太白日行八分度之一八岁而周天辰星日行一度一岁而周天是五纬所行之度数与二十八宿共为天体一有差舛则在天为水旱在人为殃咎在国为兴亡人能修徳以禳之则庶乎获免不然积毫芒而成寻丈可不畏哉今畧具星变于后云
　　彗星之变　公羊传曰有星孛于大辰者彗也何休曰邪乱之气扫故置新之象纬书曰其形长丈彗有五色色苍侯王破赤强国恣白兵大作　愚尝详攷其变矣鲁文公时彗在北斗后楚以夷狄深入诸夏春秋齐侯禳彗晏子曰不可是天教民民将流亡始皇十五年间彗四见长或竟天遂兼六国攘四夷死人如麻汉元光五年七月彗东入太防至幸臣五十余日致中常侍赵忠奸乱之应汉哀建平二年三月彗出牵牛七十余日卒贻王莽簒国之祸宋景定甲子彗出栁宿律中防賔为鹑火之次妖贯于半天七十余日惟秘书郎文防曰彗犯栁宿着见尤异政涂宥府此端门次辅之星今以孔光崔烈而变为彗甘泉法従此文昌华盖之星今以元稹贡禹而变为彗给舍防諌司过之星今以鸣鳯化寒蝉仗马喂刍豆而变为彗又有大彗者在焉为商君相业而尚功利为介甫擅权而谓天变不足畏切中时病矣惜言未及行不及十稔国随以灭悲夫
