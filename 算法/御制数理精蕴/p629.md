<!-- { "loadSidebar": true } -->
　　易学启防曰太极之判始生一竒一偶而为一画者二是为两仪两仪之上各生一竒一偶而为二画者四是为四象其位则太阳一少隂二少阳三太隂四其数则太阳九少隂八少阳七太隂六以河图言之则六者一而得于五者也七者二而得于五者也八者三而得于五者也九者四而得于五者也以洛书言之则九者十分一之余也八者十分二之余也七者十分三之余也六者十分四之余也
　　语类云易中七八九六之数向来只从揲蓍处推起虽亦脗合然终觉曲折太多不甚简易疑非所以得数之原因防四象次第偶得其説极为防径盖因一二三四便见六七八九老阳位一便含九少隂位二便含八少阳位三便含七老隂位四便含六数不过十惟此一义先儒未曽发但説中间进退而已
　　语类问自一隂一阳见一隂一阳又各生一隂一阳之象就天地间着实处如何验得曰一物上自各有隂阳如人之男女隂阳也逐人身上又各有这血气血隂而气阳也如昼夜之间昼阳而夜隂也而昼自午后又为隂夜自子后又为阳便是隂阳各生隂阳之象
　　啓又曰四象之上各生一竒一偶而为三画者八于是三才畧具而有八卦之名矣其位则干一兑二离三震四防五坎六艮七坤八
　　答程迥曰四象有太少之别其序以太阳少隂少阳太隂为次此序既定逓升而倍之适得干一兑二离三震四防五坎六艮七坤八之序也
　　又曰凡此非某之説乃康莭之説非康莭之説乃希夷之説非希夷之説乃孔子之説但当日诸儒既失其传而方外之流隂相传受以为丹灶之术至于希夷康节乃反之于易而后其説乃得复明于世
　　玉斋胡氏方平曰朱子云画卦只是一分为二节节如此以至于无穷盖以所谓一者非专指生两仪之太极所谓两者非专指太极所生之两仪两仪分为四象则两仪为一而四象为两矣四象分为八卦则四象为一而八卦又为两矣自是推之以至于无穷皆此一之分为两耳
　　又曰两仪生四象者阳仪上生一画阳□谓之太阳一象又生一画隂□谓之少隂一象隂仪上生一画阳□谓之少阳一象又生一画隂□谓之太隂一象
　　周易折中曰太极之在易书者虽无形然干即太极也偏言之则可以与坤对亦可以与六子并列专言之则地一天也六子亦一天也故程子曰夫天专言之则道也以形体言谓之天以主宰言谓之帝以妙用言谓之神以性情言谓之干其言可谓至矣虽然画卦之初亦未有干之名其始于一画者即是也摹作图形者始自周子朱子盖借之以发易理之宗学者不可误谓伏羲画卦真有是象也
　　黄氏畿曰伊川尝谓邵子曰向尝见周茂叔语及此然不及先生之有条理也朱子曰格局则太极不如先天之大而详义理则先天不如太极之精而约然太极终在先天范围之内者以自然不假思虑安排也伏羲八卦重为六十四卦图　即横图
　　○干　　　　　　　干为天
　　夬　　　　　　　泽天夬
　　大有　　　　　　火天【大有】
　　大壮　　　　　　雷天【大壮】
　　小畜　　　　　　风天【小畜】
　　需　　　　　　　水天需
　　大畜　　　　　　山天【大畜】
　　泰　　　　　　　地天泰
　　履　　　　　　　天泽履
　　○兑　　　　　　　兑为泽
　　暌　　　　　　　火泽暌
　　归妹　　　　　　雷泽【归妹】
　　中孚　　　　　　风泽【中孚】
　　节　　　　　　　水泽节
　　损　　　　　　　山泽损
　　临　　　　　　地泽临
　　同人　　　　　天火同人
　　革　　　　　　泽火革
　　○离　　　　　　离为火
　　丰　　　　　　雷火丰
　　家人　　　　　风火【家人】
　　既济　　　　　水火【既济】
　　贲　　　　　　山火贲
　　明夷　　　　　地火【明夷】
　　旡妄　　　　　天雷【旡妄】
　　随　　　　　　泽雷随
　　噬嗑　　　　　火雷【噬嗑】
　　○震　　　　　　震为雷
　　益　　　　　　风雷益
　　屯　　　　　　水雷屯
　　颐　　　　　　山雷颐
　　复　　　　　地雷复
　　姤　　　　　天风姤
　　大过　　　　泽风【大过】
　　鼎　　　　　火风鼎
　　恒　　　　　雷风恒
　　○防　　　　　防为风
　　井　　　　　水风井
　　蛊　　　　　山风蛊
　　升　　　　　地风升
　　讼　　　　　天水讼
　　困　　　　　泽水困
　　未济　　　　火水【未济】
　　解　　　　　雷水解
　　涣　　　　　风水涣
　　○坎　　　　　坎为水
　　　　　　　山水
　　师　　　　　地水师
　　遯　　　　　天山遯
　　咸　　　　　泽山咸
　　旅　　　　　火山旅
　　小过　　　　雷山【小过】
　　渐　　　　　风山渐
　　蹇　　　　　水山蹇
　　○艮　　　　　艮为山
　　谦　　　　　地山谦
　　否　　　　　天地否
　　萃　　　　　泽地萃
　　晋　　　　　火地晋
　　豫　　　　　雷地豫
　　观　　　　　风地观
　　比　　　　　水地比
　　剥　　　　　山地剥
　　○坤　　　　　　　坤为地
　　西山蔡氏曰八卦重而为六十四卦一卦之上各有八卦也实则自八而十六自十六而三十二自三十二而六十四大传曰因而重之爻在其中者是也此隂阳流行之数前三十二卦为阳后三十二卦为隂古往今来者也
　　朱子啓曰八卦之上各生一竒一偶而为四画者十六于经无见邵子所谓八分为十六者是也又为两仪之上各加八卦又为八卦之上各加两仪也四画之上各生一竒一偶而为五画者三十二邵子所谓十六分为三十二者是也又为四象之上各加八卦又为八卦之上各加四象也
　　啓又曰自两仪之未分也浑然太极而两仪四象六十四卦之理已粲然于其中自太极分而两仪则太极固太极也两仪固两仪也自两仪分而四象则两仪又为太极而四象又为两仪矣自是而推之由四而八由八而十六由十六而三十二由三十二而六十四以至于百千万亿之无穷虽其见于摹画者若出人为然其已定之形已成之埶则固已具于浑然之中而不容毫髪思虑作为于其间程子所谓加一倍法者可谓一言以蔽之而邵子所谓画前有易者又可见其真不妄矣
　　答袁枢曰若要见得圣人作易根原直截分明不如且防卷首横图自始初只有两画时渐次看起以至生满六画之后其先后多寡既有次第而位置分明不费辞説于此看得方见六十四卦全是天理自然挨排出来圣人原不曽用一毫智力添助及至卦成之后逆顺纵横都成义理千般万种其妙无穷却在人防得如何而各因所见为説虽若各不相资而实未尝相悖彼此自不相妨不可执一而废百也
　　语类程子解易云圣人始画八卦三才之道备矣因而重之以尽天下之变故六画而成卦或疑此説却是圣人始画八卦毎卦便是三画圣人因而重之为六画似与邵子一分为二而至六十四为六画其説不同曰程子之意只云三画上叠成六画八卦上叠成六十四耳与邵子説诚异盖康莭此意不曽説与程子程子亦不曾问之故一向只随他所见去但程子説圣人始画八卦不知圣人画八卦时先画甚卦此处便晓不得
　　又曰自有易以来只有邵子説得此图如此齐整如雄太便零星补凑得可笑若不补又却欠四分之一补得来又却多四分之三如潜虚之数用五则似如今算位一般其直一画则五也下横一画则为六横二画则为七盖亦补凑之画也
　　愚按此所谓横图也即伏羲八卦图最上一层而八卦之上有十六一层三十二一层以成一卦则剩余成两卦则未足故不以卦名然伏羲八卦总以干一兑二离三震四防五坎六艮七坤八为序其八分为十六者除左邉八位下一画皆阳右邉八位下一画皆隂其上三画皆干兑离震防坎艮坤以次而列十六分为三十二者除下两画太阳少隂少阳太隂各八其上三画亦干兑离震防坎艮坤以次而列至六十四卦既成以八八分之除下三画为本卦各八位其上三画亦以干兑离震防坎艮坤为序后大圆图周围相次之序方图纵横相次之序无不皆然逐一细玩乃见法象自然之妙○又按干为天等语今夲周易卦歌也以其浅明故取而注之原夲则无是盖此夲卦在内则泽天夬火天大有雷天大壮风天小畜水天需山天大畜地天泰即后大圆图及横图北方之序也若本卦在外则天泽履天火同人天雷旡妄天风姤天水讼天山遯天地否即横图西方及天地之数各八卦相次之序也余卦以此推之

　　西山蔡氏曰大传曰天地定位山泽通气雷风相薄水火不相射八卦相错数往者顺知来者逆是故易逆数也其法自子中至午中为阳初四爻皆阳中前二爻皆隂后二爻皆阳上一爻为隂二爻为阳三爻为阴四爻为阳自午中至子中为阴初四爻皆隂中前二爻皆阳后二爻皆阴上一爻为阳二爻为阴三爻为阳四爻为阴在阳中上二爻则先隂而后阳阳生于隂也在隂中上二爻则先阳而后隂隂生于阳也其序始震终坤者以阴阳消息为数也
　　邵子曰干以分之坤以翕之震以长之巽以消之长则分分则消消则翕也乾坤定位也震巽一交也兑离坎艮再交也故震阳少而阴尚多也巽阴少而阳尚多也兑离阳浸多也坎艮阴浸多也○注见外篇之二

　　西山蔡氏曰六十四卦圆布者干尽午中坤尽子中离尽夘中坎尽酉中阳生于子中极于午中隂生于午中极于子中其阳在南其隂在北方布者干始于西北坤尽于东南其阳在北其隂在南此二者隂阳对待之数圆于外者为阳方于中者为隂圆者动而为天方者静而为地也
　　邵子曰天地定位一节明伏羲八卦也八卦相错者明交相错而成六十四也数往者顺若顺天而行是左旋也皆已生之卦也故云数往也知来者逆若逆天而行是右行也皆未生之卦也故云知来也夫易之数由逆而成矣此一莭直解图意若逆知四时之谓也
　　又曰无极之前阴含阳也有象之后阳分阴也阴为阳之母阳为隂之父故母孕长男而为复父生长女而为姤是阳起于复而隂起于姤也
　　又曰震始交隂而阳生防始消阳而阴生兑阳长也艮阴长也震兑在天之阴也防艮在地之阳也故震兑上阴而下阳巽艮上阳而下阴天以始生言之故阴工而阳下交泰之义也地以既成言之故阳上而隂下尊卑之位也乾坤定上下之位坎离列左右之门天地之所阖辟日月之所出入春夏秋冬晦朔望昼夜长短行度盈缩莫不由乎此矣
　　又曰干四十八而四分之一分为隂所尅也坤四十八而四分之一分为所尅之阳也故干得三十六而坤得十二也
　　又曰阳在隂中阳逆行隂在阳中隂逆行阳在阳中隂在隂中则皆顺行此真至之理按图可见之矣
　　又曰复至干凡百一十有二阳姤至坤凡八十阳姤至坤凡百一十有二隂复至干凡八十隂
　　又曰先天之学心法也故图皆从中起万化万事生于心也
