<!-- { "loadSidebar": true } -->
　　阳唱而隂从则流而为雨隂格而阳薄则散而为风刚唱而柔从则烝而成云柔蓄而刚动则激而成雷客主后先隂阳逆顺不同也风雨自天而降故言隂阳云雷自地而升故言柔刚天阳也阳必资隂故无隂则不能为雨阳得隂然后聚而成体也地隂也隂必资阳故无阳则不能为雷隂得阳然后发而成声也此言隂阳之相资也雨之形柔也属隂者本乎天之气也隂不能独立待阳而后兴者天之隂资乎天之阳也雷之声刚也属体者出乎地之形也体不能自用必待阳而后发者地之隂资乎地之阳也此言隂之资乎阳也大抵隂阳匹敌虽曰相资然隂无能为必待阳而后有为君臣父子夫妇之义也阳来则生阳去则死天地间所主者一阳而已矣故阳一而隂二阳尊而隂卑也别而言之则天为阳地为隂合而言之则天有隂阳地亦有隂阳隂阳气也刚柔形也既以隂阳言天则必以刚柔言地然地有柔刚天亦有柔刚所以先生之言错综而用之也风气也丽乎阳雨形也丽乎隂云象也近乎形雷声也近乎气气皆可以言天形皆可以言地自其始而言则风雨为隂阳云雷为柔刚要其终而言则云雷亦得言隂阳风雨亦得言柔刚或由天而地或由地而天盖以天地相交上下同用也
　　至哉文王之作易也其得天地之用乎故乾坤交而为泰坎离交而为既济也干生于子坤生于午坎终于寅离终于申以应天之时也置干于西北退坤于西南长子用事而长女代母坎离得位兑震为耦以应地之方也王者之法其尽于是矣
　　乾坤坎离者天地日月也分则立体交则致用故乾坤交为泰不交则为否坎离交为既济不交则为未济也干位乎已而为天生于子者复也坤位乎亥而为地生于午者姤也坎位乎酉而终于寅月没则日出既济也故先天若无极而有极也离位乎夘而终于申日没则月出未济也故后天若有极而无极也既未济上下之观不同反对卦也是故既济或以为未未济或以为既亦各从其所见也乾坤定上下之位天地冬夏之时也坎离列左右之门日月昼夜之时也故曰以应天之时此伏羲之八卦也若夫文王八卦变易之体为易之用为人用者地上之易也置干于西北以知大始退坤于西南以作成物老隂老阳居无事之地长子代父震居东方主生物之功长女代母巽居地戸包水土之气坎离得位火南水北也兑震为偶女少男长也此不通上下独以地上八方言之故曰应地之方也尧之前先天也尧以来后天也后天者效法而已故地上之易为王者之法也夫震巽并居者隂阳相从同为一用也震兑为偶末乃不乱矣此人易之用防微谨始之深意也先天继坤之后以震阳自此生以至于干即长子代父之义也继干之后以巽隂自此生以至于坤即长女代母之义也代父者复之刚也代母者姤之柔也复姤所以为小父母也乾坤为大父母者生八卦也复姤为小父母者生六十四卦也先天之变左之三十二阳归妹也右之三十二隂渐也后天用震兑者归妹也巽艮居用中之偏位者渐也大抵体必有用用必有体天地一理圣人一心是故先天者后天之所自出也
　　乾坤天地之本坎离天地之用是以易始于乾坤中于坎离终于既未济而否泰为上经之中咸恒当下经之首皆言乎其用也
　　乾坤者隂阳之纯分而立体坎离者隂阳之中交而致用隂阳本以坎离而造天地天地复以坎离而生万物文王作后天之易据人所见自有天地而言故曰天尊地卑乾坤定矣上经天道言造物也下经人道言生物也上经终于坎离物生自此而始以后天生物观焉先天造物从可知矣故中于坎离者天道之既济物之所以生也终于未济者人道之循环生之所以不穷也既济未济者坎离之交不交也否泰者乾坤之交不交也男女少则为感长则为常皆以别者为立体交者为致用不易者体也变易者用也用而亡体则体弊而用竭用而存体则体安而用利二者皆用也故易主用而言也
　　坤统三女于西南干统三男于东北上经起于三下经终于四皆交泰之义也故易者用也干用九坤用六大衍用四十九而潜龙勿用也大哉用乎吾于此见圣人之心矣
　　阳气生于东北隂气成于西南干统东北坤统西南阳先而下隂也三者天之用数四者地之体数上经起于三下经终于四天先而下地也故曰皆交泰之义也交者用也易以用为贵若无用焉天地徒设矣干九坤六大衍四十九皆用也潜龙勿用复之一也己见乎用圣人于此养其用焉故曰勿用也易曰寂然不动感而遂通天下之故寂然不动其纯坤之时乎一阳动乎下己见于感矣此易之始也妙哉一乎包四十九而未动者一也动乎六之下者亦一也包四十九者寂然不动之一一之一也动乎六之下者潜龙勿用之一二之一也冬夏至之后各养隂阳四十五日而震巽不用者潜龙勿用之义也是故一之一者乾坤之太极也二之一者方州部家之也先生所谓无体之一与不用之一是也
　　乾坤交而为泰变而为杂卦也
　　交者顺也变者逆也交为泰则变为否变为杂则交为序也序卦者六十四卦循行无碍流通也杂卦者两两相从旁行不流止塞也初虽止塞犹各以类相从未至于杂乱也及大过之下而杂乱矣大过本末俱弱世既颠矣柔之遇刚女之待男强者为胜宁复其类方是时也惟养正焉则能定矣女终男穷丧乱之极天地不终否也有刚决者出焉君子道长小人道忧吾知天地之心终不为小人计也杂卦始干终夬故説者以为伏羲之易
　　乾坤坎离为上篇之用兑艮震巽为下篇之用也颐中孚大小过为二篇之正也
　　乾坤坎离不变者也天之质也震巽艮兑变者也人之质也上经天道故不变者为之用下经人道故变者为之用颐中乎大小过变中之变者故为二篇之正也颐大过肖乾坤故为上篇之正中孚小过肖坎离故为下篇之正此后天易也
　　易者一隂一阳之谓也震兑始交者也故当朝夕之位离坎交之极者也故当子午之位巽艮虽不交而隂阳犹杂也故当用中之偏位乾坤纯隂阳也故当不用之位
　　少男少女为感感或伤于正长男长女为常常或短于情是故三十而娶二十而嫁为男女之时而文王八卦以兑震居东西之中为生成之要也震居夘朝之位兑居酉夕之位离居午日中之位坎居子夜中之位夘酉隂阳初出震兑少长相遇子午隂阳正中坎离中心相与长女少男非正偶也然隂阳犹杂或能致用居东南之偏位者犹有用也乾坤纯阳纯隂功成无为故居西北之偏不用之位也震阳动而兑隂见故为始交巽隂伏而艮阳正故为不交此一节论文王后天变先天八卦之位也
　　乾坤纵而六子横易之本也震兑横而六卦纵易之用也
　　乾坤纵而六子横伏羲先天之卦也故曰易之本震兑横而六卦纵文王后天之卦也故曰易之用经纵而纬横经以立体纬以致用经常而纬变也六子横者用六子也震兑横者用震兑也天地定位体也山泽通气雷风相薄水火不相射皆用也后天独用震兑者地上之易也盖南北定位东西通气有地之后天东西运转昼夜以生寒暑以成万物由此出入死生震兑居之是为致用之要故曰归妹天地之大义也是故雷风山泽水火之在天地犹十三卦制作之器用之在人也先天之时体皆为用后天以来用已成体故在天地者止用震兑而在帝王者止言变通也
　　天之阳在南而隂在北地之隂在南而阳在北人之阳在上而隂在下既交则阳下而隂上
　　天南高北下阳在南而隂在北故先天圆图位干于南位坤于北也地北高南下阳在北而隂在南故先天方图位干于北位坤于南也人之首与心肺居上故阳在上足与肝肾居下故隂在下立体然也心在上而包血隂实存焉肾在下而藏精阳实居焉故既交则隂上阳下者致用然也伏羲八卦干上坤下者易之体身首之象也文王八卦离南坎北者易之用心肾之象也体显于明用藏于幽易以乾坤交为泰不交为否坎离交为既济不交为未济者体用之中又皆取其用也故易者用也
　　辰数十二日月交防谓之辰辰天之体也天之体无物之气也
　　辰有十二从地数也无物之气不可见因日月之防而见以不可见故为隂中之隂天之隂者天之体天之所以立也从地数者天之地也
　　天之阳在南故日处之地之刚在北故山处之所以地高西北天高东南也
　　日在南则中在北则潜西北多山东南多水
　　天之神栖乎日人之神发乎目人之神寤则栖心寐则栖肾所以象天此昼夜之道也
　　寤则神栖于心故目用事寐则神栖于肾故耳用事寐无所见闻声则觉乃知耳用事也昼能兼用耳目夜不能于目耳能兼用寤寐目不能于寐昼夜寤寐境也用所行也耳目视听神也用所生也目神外显外境也耳神内藏内境也外境有蔽故夜则无见寐则不用内境无蔽故兼乎昼夜通乎寤寐也夫鼻耳纵而目口横纵者通用于昼夜天能兼地也
　　云行雨施电发雷震亦各从其类也
　　隂阳和则气烝为云泽流为雨激则光发为电声震为雷和者阳先而隂从之激者阳盛而隂制之也
　　吹喷吁呵呼风雨云雾雷言相类也
　　吹为风喷为雨吁为云呵为雾呼为雷此人与天地相类者也而人有言而天地无言人有心而天地无心此又更相为优劣者也取其裁成辅相则天不若人及其机巧诈辩则人不若天矣
　　万物各有太极两仪四象八卦之次亦有古今之象太极两仪四象八卦体之四变也大而天地小而万物皆以四变成体通古今为二用则六变也古则已过今则见存由虚入实自实返虚皆古今也四者地之体数也六者天之用数也四变而十五之数足矣六变六十三则不尽六十四之一故物之太极为二之一在先天图则剥当阳一夬当隂一而祖于乾坤也
　　云有水火土石之异他类亦然
　　水火土石者地之体也凡物皆具地之体先生曰水雨霖火雨露土雨蒙石雨雹水风凉火风热土风和石风冽水云黒火云赤土云黄石云白水雷火雷土雷连石雷霹故一物必通四象也髓为火血为水肉为土骨为石此动物有四象也液为水华为火枝为土根为石此植物有四象也先天论四象而后天论五行者中虚亦见也金有五方之金谷有五方之谷皆备五行也果实无辛不受尅也始淡中酸苦终甘既不受辛自无咸矣人之身液淡血咸水也胆苦火也肉甘土也骨坚石也无辛酸者乃知金木为用非正体也
　　二至相去东西之度凡一百八十南北之度凡六十日春分在西方奎十四度少强秋分在东方角五度少弱当黄赤二道之交中相去一百八十二度半夏至日在井二十五度去极六十七度少强冬至日在斗二十一度去极一百十五度少强去北极一百十五度则去南极亦六十七度少强矣二至之日东西度相去亦等则大行本无差惟是冬至日去南极六十七度夏至日去北极六十七度行天之高下行地之浅深不同故日夜有短长也曰百八十六十云者举大凡也
　　冬至之月所行如夏至之日夏至之月所行如冬至之日
　　冬至之夜如夏至之日夏至之夜如冬至之日故日月之行相似然冬至之夜仅如春秋分之昼者昼常侵夜五刻故也日出入之时本有常所以然者未出二刻半而明已入二刻半而后昏尔
