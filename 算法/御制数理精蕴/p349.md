<!-- { "loadSidebar": true } -->
　　次七乗火寒泉至【七居出福入祸过盛将衰之地是方乘其火之至阳赫赫然而充寘曽不知其寒泉之至隂已肃肃然而至矣盈虚消息与时偕行天道常然之运也】测曰乗火泉至祸不逺也
　　次八挹于满荧几后之倾【荧显赫也几近也八在祸中当盛之将极幸值阳明乃能挹损其盛满显赫之权势是得持满之道也然居衰危之地终不能已其倾但可持久近后而亡耳盖持满者道也终衰者时也时有消长固常然之数当其倾时虽圣贤亦不能已之也】测曰挹于满几危也
　　上九极盛不救祸降自天【九居盛极极必衰天道且然况于人乎宜其不救而祸降自天也】测曰盛极不救天道反也
　　□【二方二州一部三家】居【地阳家三木下上象家人卦】阳气躆肤赫赫为物城郭物咸得度【躆其据切　躆踞也肤皮肤言在外也阳气方充盈于外赫赫然明盛为物卫防而得度也居之初一日入井宿二十一度】
　　初一匪誉匪咎克守厥家【一居居世在初而无为故匪咎匪誉能守其家者也】测曰匪誉匪咎其道常也
　　次二家无壶妇承之姑或洗之涂【壶匏也盖用之以承水为洗器也二遇隂极是家居无器以用故妇或承姑之事乃洗之于涂泥之中也盖承家之器备则为用周贻谋之虑深则为化逺至于无壶而洗涂于以见其传家之道缺也】测曰家无壶无以相承也
　　次三长防序序子克父【三以阳明之才是得治家之道者也长防各得其序子复能父之事可以知其善矣】测曰子克父乃能有兴也
　　次四见豕在堂狗系之迒【迒户郎切　迒迹也四隂而不正是不能正家之人也非其人而主家犹豕畜在堂也然豕在堂则狗继其迹邪当国则下附其奸方以类聚物以羣分自然之应也】测曰见豕在堂其体不庆也
　　次五舳舻调安利富贞【舳舻舟也五居中得道是犹舟行于水平流顺之中既调且安无复倾危之虑体胖心广宜其利于富贞也】测曰舳舻安和顺其疆也
　　次六外其井灶三岁见背【井所以汲灶所以爨皆家用之所不可缺者今乃外之而不有是失其所以为家之道矣岂不终于见弃而不享乎】测曰外其井灶三岁不享也
　　次七老夫擐车少女提壶利考家【擐音患　擐牵也考成也七以阳德故能治家以礼大小各当其任老夫则牵于车少女则提其壶长任长事防行防职所以利于成家也】测曰老夫擐车其体乃庄也【其礼乃正】
　　次八反其几双其牝几家不防【几所隐之几老人所用也牝雌也防美也反其几老失尊安也双其牝家多内宠也老失则道乖宠多则家乱求家之美恶可得乎】测曰反几双牝家用不臧也
　　上九株生蘖其种不絶【九居终地大抵多以生生循环之理言之】测曰株生蘖其类乃长也
　　□【二方二州二部一家】法【地隂家四金中下象井卦】阳气髙悬厥法物仰其墨莫不被则【墨绳墨也则法也法之初一日入井宿二十五度】
　　初一造法不法【一当法初是始造法也然以隂邪不正之资造法而非其法若之何而用乎用则为民之害也必矣】测曰造法不法不足用也
　　次二摹法以中克【二居中得阳是以制法得中而无过不及之差故能胜其任也】测曰摹法以中众之所共也
　　次三准绳不甫亡其规矩【准所以为平绳所以为直规所以为圆矩所以为方皆法度之器也三以隂邪无复以法度自守也】测曰准绳不甫　用爽也【甫始也爽差也】
　　次四准绳规矩莫违我施【四以阳德先自治而能治人者也】测曰准绳规矩由身行也
　　次五繘陆陆缾窴腹井潢洋终不得食【繘绠也陆陆短貌窴满也潢洋水多貌五以隂弱之才何能及事犹繘陆陆绠短而不可汲深缾窴腹腹塞而不可受水井虽潢洋无术可以致所以终不得食也此言非其器不可以成其事无其道不可以冀其功是故有是君有是臣则有是政矣】测曰缾窴腹非学方也
　　次六于纪于纲示以贞光【六以阳刚得法之善者也故能以纪纲自治而示人以正大光明之道也】测曰于纪于纲大统明也
　　次七宻网离于渊不利于鳞【七居祸初为法已过是其网宻文峻无能脱者喭云国将亡必多制使人摇手触禁又何以措其手足乎】测曰宻网离渊苛法张也
　　次八正彼有辜格我无邪【八以阳明善能处法言正彼有罪而正之以我无邪之道盖正已以正人之不正也格正也】测曰正彼有辜欧而至也【处法之平人皆归之如欧而至也】
　　上九井无干水直衍匪谿匪谷终于愆【干井栏也衍溢也九居隂极无法可以持制如井之无栏水则直衍而已井既失井之道谓之谿而非谿谓之谷而非谷盖犹用法而非其法也用法而非其法则亦终于过而已矣法賛多取井为说盖取井一成而不可迁之意】测曰井无干法妄恣也
　　□【二方二州二部二家】应【地阳家五土中中象离卦】阳气极于上隂信萌乎下上下相应【以此首当姤卦自此以下至养四十首皆属隂故篇首皆以隂气言斗指午律中防宾应之初一日入井宿二十九度芒种节终此首之次五夏至节起此首之次六】
　　初一六干罗如五枝离如【罗离文章交织之貌应属离明之地一在应初故其自干及枝其文莫不斑斑而盛也】测曰干罗如附离君也【枝之附干犹臣之附君】
　　次二上歴施之下律和之非则否【歴隂而律阳上以隂施下以阳和上下相交则得其道茍或不然则失之矣盖隂阳和则岁功成君臣和则国事治此自然之应也】测曰上施下和匪其肯也【岂非其肯也】
　　次三一从一横天网防防【从音踪防音觥　防防犹恢恢广大貌三在文明之世且复当阳故其一从之一横之经纬交陈如天网之防防然粲乎其有文也】测曰一从一横经纬陈也
　　次四援我罘罟絓罗于野至【罘罟网也言取我罘罟张絓于原野四面周至其不几乎无复一禽能脱之者非复田用三驱如成汤左左右右之仁矣】测曰援我罘罟不能以仁也
　　次五龙翰于天贞栗其鳞【龙至阳之精四十一首之阳终于此賛故曰龙之翰飞已上极于天无复再有可徃之理惟有自上复坠而已能无贞栗其鳞之可惧乎】测曰龙翰之栗极惧坠也
　　次六炽承于天氷萌于地【以此賛当夏至午之半故言阳极隂生之义谓赫赫之阳方炽然上进于天而肃肃之隂已下萌于地矣】测曰承天萌地阳始退也
　　次七日彊其衰应蕃贞【蕃盛也七居衰谢之位复在隂萌之初其衰可知矣然隂始萌而阳犹盛尚可彊其所欲衰而致其蕃盛之贞也】测曰日彊其衰恶败类也【恶隂之败阳类也】
　　次八极阳徴隂不移日而应【徴召也阳极隂生其感召有自然之应若徴召然则不移日而至矣言其速也】测曰极阳徴隂应其发也
　　上九元离之极君子应以大稷【稷音侧　稷昃也九居应极在将倾昃之期故谓大离之极君子则当委禄乞身倦勤谢事以保将倾之余日也按此大稷与易离卦大耋义同】测曰元离之极不可遏止也

　　太本防卷三
<子部,术数类,数学之属,太玄本旨>
　　钦定四库全书
　　太本防卷四　　　　　明　叶子竒　撰
　　□【二方二州二部三家】迎【地隂家六水中上象咸卦】隂气成形乎下物咸遡而迎之【遡逆而迎之迎之初一日入鬼宿一度】
　　初一迎他匪无贞有邪【以隂邪而在迎初物之迎之故戒以迎他匪其所应又何望其有正道也徒有邪而已】测曰迎他匪应非所与并也
　　次二蛟潜于渊陵卵化之人或隂言百姓和之【二当感应之中故极言相感之道夫蛟卵异处精神相感而化生君民异位隂言相孚而应和盖有感必通无微而不显也此賛取易鸣鹤在隂其子和之之义】测曰蛟潜之化中精诚也
　　次三精微徃来妖先灵觉【三失中而在隂故感非其正天道精微未有不随其所感而应者感以正则祯祥至感以邪则妖孽兴盖天人之际精微未有不徃来者所以妖异每先事灵感而发觉也礼曰事物将至有开必先此之谓也】测曰精微徃来妖咎徴也
　　次四裳有衣襦男子目珠妇人啑钩【啑钩一作连闾裳下服衣襦上服目珠言目之于色也楚辞谓忽独与予兮目成是也连闾即连喽言语烦絮貌盖呢呢恩情之辞也四在阳刚故极言情感之理盖裳之有衣所以上下相承犹男之有女所以情色相感夫男女感而九族蕃天地感而万物生观其所感而天地万物之情可见矣】测曰裳有衣襦隂感阳也
　　次五黄乗否贞【五居中而值隂邪虽则黄中而所乗反不正也】测曰黄乗否贞不可与朋也【此盖托正以售其不正所谓大奸似忠大邪似正之所为乌可近也】
　　次六黄相迎其意感感【天色黄地色四言男女之相感此言天地之相感易谓天地絪緼万物化醇男女搆精万物化生相感之道不过二端而已矣】测曰黄相迎以类应也
　　次七逺之近之棓迎父迦逅【音訽棓音掊迦君阿切　怒目也棓击也迦逅即邂逅不期而相遇也七已过盛又复逢隂是感极将乖之时故逺之则怒近之则击无有可通之情然子之失爱于父逺之近之莫不适逢其怒也亲莫如父子然感极而乖至失其天性之如此也】测曰逺近棓失父类也
　　次八见血入门捬迎中廷【捬俯同　血杀伤之象捬下接也八以阳德善处祸中故见血入门外有相伤之意捬迎中廷内存谦接之恭彼虽欲待我以横逆纵其狠暴之甚又何以施于居敬之君子乎此盖得柔克之道也】测曰见血入门以贤自卫也【中庸曰寛柔以教不报无道南方之强也君子居之以贤也】
　　上九湿迎牀足罦于墙屋【湿言水性就下也牀足下地也罦网也墙屋髙处也湿迎牀足言其所趋就乎下罦于墙屋言其所捕在乎上上下相失岂复有可遇之理哉九居迎极故其乖背如此】测曰湿迎牀足愿在内也
　　□【二方二州三部一家】遇【地阳家七火上下象姤卦】隂气始来阳气始徃徃来相逢【来则方伸徃则既屈遇之初一日入栁宿一度】
　　初一幽遇神及师梦贞【幽精微也师告教也一居思之始言极其精微之思入遇于神至于得其告教于恍惚梦寐之间而获正道也管子曰思之思之又重思之鬼神将告之非鬼神告之也乃精气之极也与此賛意同】测曰幽遇神思得理也
　　次二冲冲儿遇不受定之谕【冲冲徃来不定之貌二在思中反复之地是与冲冲不定之童有遇孰肯受其有定之教哉言其非受教之资也】测曰冲冲儿遇不肖子也
　　次三不徃来不求得士女之贞【三以阳明故得遇道之善夫妇人无外事宜正志于内故不徃不来无求无得所以得其士女之贞也茍预政外事则失其正为牝鸡之晨矣】测曰不徃不来士女则也
　　次四防防兑人遇厉【防音圉　防防舞久困悴貌兑人巫人也易兑为巫为口舌四属金故取以为象古者旱而用巫舞于雩坛以祷雨也四逢隂慝遇非其道如舞巫困悴于祷雨然雨岂区区之巫所能致哉纵虽遇雨是亦适然岂其所致彼乃贪天之功以为己力曽不自量也率此道以徃宁不危哉此盖为无其德而偶有其功者之深戒】测曰兊人遇还自贼也【始则诬人终为己祸】
　　次五田遇禽人莫之禁【五居中而得阳所以为其事而防其利致其功而收其効如猎即遇禽动辄有获人孰禁之哉此言有道以遇之事】测曰田遇禽诚可勉也
