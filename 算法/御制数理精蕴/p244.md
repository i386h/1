<!-- { "loadSidebar": true } -->
　　用七减式派粮一百六十八石四斗八升八合甲乙丙丁四等户以一十分之七递减办纳甲二十二户乙三十六户丙四十二户丁四十八户问各一户各共户若干曰甲一户二石共四十四石乙一户一石四斗共五十石○四斗丙一户九斗八升共四十一石一斗六升丁一户六斗八升六合共三十二石九斗二升八合术甲裒一千乗甲户得二万二千乙裒七百乗乙户得二万五千二百丙裒四百九十乗丙户得二万○五百八十丁裒三百四十三乗丁户得一万六千四百六十四并得八万四千二百四十四为首率总粮为次率各裒为各一户之三率
　　互和减半差分法
　　三位者曰三曰五曰七并一十五为裒四位者曰二曰四曰六曰八并二十为裒五位者曰一曰三曰五曰七曰九并二十五为裒奇用奇偶用偶也
　　三位式粮一百八十石给甲乙丙三人云甲多丙三十六石令互和减半分之问各若干曰甲七十八石乙六十石丙四十二石术以粮数为实以三位并裒一五【一十五作一五】为法除实得一百二十乃甲丙二人首尾和数内减甲多三十六余八十四折半得丙数加甲多三十六得甲数和甲丙二数得一百二十折半得乙数
　　通曰此递减十八也后式皆系递减
　　四位式银二百四十两分甲乙丙丁四人云甲多丁十八两今互和减半分之问各若干曰甲六十九两乙六十三两丙五十七两丁五十一两术以银数为实以四位并裒二【二十作二】为法除实得一百二十乃甲丁二人和数内减甲多十八余一百○二折半得丁数加甲多十八得甲数乙丙二人不可并折乃以甲多十八用三除之得六加入丁数得丙数又加六得乙数
　　通曰以首尾较数三位用二除四位用三除五位用四除得各位较数也并较减实余均分加各较亦合如前三位式总实一百八十甲丙较三十六用二除得十八为乙丙较并得五十四减实余一百二十六三位均分各得四十二甲加较三十六得七十八乙加较十八得六十丙即得均分数
　　五位式钞二百三十八贯分甲乙丙丁戊五人云戊不及甲三十三贯六百文令互和减半分之问各若干曰甲六十四贯四百文乙五十六贯丙四十七贯六百文丁三十九贯二百文戊三十贯八百文术以钞数为实以五位并裒二贯五百文【即二十五】为法除实得九十五贯二百文乃甲戊二人和数内减戊不及三十三贯六百文余六十一贯六百文折半得戊数加戊不及数得甲数互和甲戊二数得九十五贯二百文折半得丙数又和甲丙二数得一百一十二贯折半得乙数又和丙戊二数得七十八贯四百文折半得丁数
　　倍分差【差分之三】
　　倍减差分法
　　二位者甲裒二乙裒一三位者甲裒四乙裒二丙裒一之类
　　三位式银一万八千○八十八两甲乙丙三人倍减分之问各若干曰甲一万○三百三十六两乙五千一百六十八两丙二千五百八十四两术甲裒四乙裒二丙裒一并得七为首率总银为次率各裒为各三率通曰以银为实以并裒除得丙数倍得乙数再倍得甲数亦可
　　五位式派银一千一百○七两甲乙丙丁戊五等户倍减上纳甲十六戸乙二十五戸丙三十一戸丁四十八戸戊六十二戸问各一户各共户若干曰甲一户二十四两共三百八十四两乙一户十二两共三百两丙一戸六两共一百八十六两丁一户三两共一百四十四两戊一戸一两五钱共九十三两术甲裒十六乗甲户得二百五十六乙裒八乗乙户得二百丙裒四乘丙户得一百二十四丁裒二乗丁户得九十六戊裒一乗戊戸得六十二并得七百三十八为首率总银为次率各裒为各一户之三率
　　通曰两分递分倍分诸式凡有户数者以各一户数乗各戸得各共数然矣若以各裒乗各户之数为三率则先得各戸共数也以各戸除之得各一户数
　　子母差【差分之四】
　　求分子法
　　共子各母求各子式四商共贩得子银六千两甲母六十乙母一百丙母一百二十丁母二百问各分子银若干曰甲七百五十两乙一千二百五十两丙一千五百两丁二千五百两术四母相并得四百八十两为首率共子为次率各母为各三率
　　共子各母各时求各子式三商共子银一千两母银多寡既不一而先后之时又不一甲母二百两满八个月乙母四百五十两满六个月丙母五百两满十个月问各分子银若干曰甲一百七十二两又九十三分两之四乙二百九十两又九十三分两之三十丙五百三十七两又九十三分两之五十九术先以各母乗各月甲母乗八得一千六百乙母乗六得二千七百丙母乗一十得五千并得九千三百两为首率共子为次率各母乗各月之数为各三率
　　又式三商母银各等一年内共得子银一千两甲母阅七月乙母阅六月丙母满十二月问各分子银若干曰甲二百八十两乙二百四十两丙四百八十两术并各月得二十五为首率总子为次率各月为各三率共时共子各母各时加减求各子式四商居积二年得利一万两甲原母三千两至满八月取出一千两至满十九月又加一千二百两乙原母二千四百两至满六月取出八百两至满十五月又加一千四百两丙原母二千两满七月悉收回至满十七月别出母一千六百两丁初不出母六月后方出母一千八百两又过四月取出九百两至满十六月又加一千五百两问各分子银若干曰甲三千五百四十六两又一千七百四十八分两之一千五百九十二乙三千一百九十二两又一千七百四十八分两之三百八十四丙一千四百四十一两又一千七百四十八分两之一千一百三十二丁一千八百一十九两又一千七百四十八分两之三百八十八术以四母各乗其月甲作三段乗以原母三千乗八月得二万四千八月之后取去一千存母二千至十九月满计十一月以十一乗二千得二万二千十九月之后又加一千二百共母三千二百至二年满计五月以五乗三千二百得一万六千并三段乗数得六万二千为甲通乙作三段乗以原母二千四百乗六月得一万四千四百六月之后取去八百存母一千六百至十五月满计九月以九乗一千六百得一万四千四百十五月之后又加一千四百共母三千至二年满计九月以九乗三千得二万七千并三段乗数得五万五千八百为乙通丙作二段乗以原母二千乗七月得一万四千自满十七月以后别出母一千六百至二年满计七月以七乗一千六百得一万一千二百并二段乗数得二万五千二百为丙通丁作三段乗自六月以后出母一千八百满四月以四乗一千八百得七千二百此后取去九百存母九百至十六月满计六月以六乗九百得五千四百此后又加一千五百共母二千四百至二年满计八月以八乗二千四百得一万九千二百并三段乗数得三万一千八百为丁通再并四通数得十七万四千八百为首率总利为次率各通数为各三率
　　求原母法
　　共母共子及各子求各母式三商共母一千五百二十两得子一百九十两甲分一百二十两乙分四十两丙分三十两问各母若干曰甲九百六十两乙三百二十两丙二百四十两术共子为首率共母为次率各分子为各三率
　　共子各子及出母率求各母式二商共得子二百两甲分五十两乙分一百五十两其母则乙多甲一倍又零八两问各母若干曰甲八两乙二十四两术以甲子五十为首率以零八两为次率各子为各三率
　　共时各时及甲母均分子求乙丙母式三商共贩一年甲先出母一千两乙母后二月方出丙母后四月方出俱不知数所得子银则均分问乙丙母各若干曰乙一千二百两丙一千五百两术以甲母乗甲月十二得一万二千为实以乙月十为法除实得乙母以丙月八为法除实得丙母
　　求出时法
　　共子各母各子及甲时求乙丙时式三商共贩得子银一千两甲母三百两系满十月乙母七百两丙母八百两俱不知月其子银则甲分五百乙分三百丙分二百问乙丙出母月若干曰乙二月又七分月之四丙一月又二分月之一术以甲为凖以甲子五百为首率以甲月乗甲母得三千为次率以乙丙各子为各三率如法次三两率相乗首率除得四率乙得一千八百为乙母乗乙月之数丙得一千二百为丙母乘丙月之数再以乙母除乙四率得乙月数丙母除丙四率得丙月数
　　和求法
　　或知此子而不知彼子或知彼母而不知此母时亦如之
　　共子各子甲母与时及乙母丙时求乙时丙母式三商共得子银一百三十八两甲母二百两经十二月乙母二百四十两不知月丙经十月不知母其子银则甲分六十乙分四十八丙分三十问乙时丙母若干曰乙时八月丙母一百二十两术以甲子为首率甲母乗甲月得二千四百为次率乙丙各子为各三率求得乙四率一千九百二十为乙母乗月之数以乙母除得乙月求得丙四率一千二百为丙月乗母之数以丙月除得丙母
　　共子各时分子率及甲母求乙丙母及各子式三商共得子银一百九十两其分数则乙比甲仅三之一丙比甲仅四之一甲出母八十两经十二月乙经八月丙经四月俱不知母问乙丙母及各子若干曰乙母四十两丙母六十两甲子一百二十两乙子四十两丙子三十两术以甲母乗甲月得九百六十为首率乙得三之一则三分首率得三百二十为乙次率丙得四之一则四分首率得二百四十为丙次率乃以乙月为法除乙次率得四十为乙母以丙月为法除丙次率得六十为丙母既知乙丙之母则以前首率与乙丙两次率相并得一千五百二十为后首率以共子为后次率以前首率为甲三率以乙次率为乙三率丙次率为丙三率共母共子及合和求各母子式三商共母一千五百二十两共得子母和银一千七百一十两甲分一千○八十两乙分三百六十两丙分二百七十两问各母各子若干曰甲母九百六十两子一百二十两乙母三百二十两子四十两丙母二百四十两子三十两术以共子为首率共母为次率各和为各三率求得各母以各母减各和余即各子
　　共子甲乙母及丙子求甲乙子及丙母式三商共得子银一千五百二十两甲母一千○八十乙母三百六十丙不知母而分子二百四十问甲乙子及丙母各若干曰甲子九百六十两乙子三百二十两丙母二百七十两术先于共子内减去丙子余一千二百八十为甲乙和子乃并甲乙母得一千四百四十为首率以甲乙和子为次率用甲母为三率求出甲子用乙母为三率求出乙子既知甲乙子数再并甲乙子得一千二百八十为后首率以前首率为后次率以丙子为三率求出丙母
　　共子甲母及出母裒求各母各子式四商共得子银三百四十两其母以四递加如乙五则丙九丙七则丁十一丁九则甲十三之类甲母二百八十六问各母各子若干曰丁母一百九十八两丙母一百二十六两乙母七十两甲子一百四十三两乙子三十五两丙子六十三两丁子九十九两术由甲推丁以甲裒十三为首率甲母为次率丁裒九为三率求出丁母由丁推丙以丁裒十一为首率丁母为次率丙裒七为三率求出丙母由丙推乙以丙裒九为首率丙母为次率乙裒五为三率求出乙母乃并四母得六百八十为后首率共子为后次率各母为各后三率求出各子
　　通曰与超四递加不同此乃各有递四之加也
