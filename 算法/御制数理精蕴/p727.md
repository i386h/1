<!-- { "loadSidebar": true } -->
　　或问曰商周之改正朔何以不如夏时之得其正也曰阳气虽始于黄钟而其月为建子然犹濳于地中而未有以见其生物之功也歴丑转寅三阳始备于是协风乃至盛德在木春气应焉古之圣人以是为生物之始改嵗之端盖以人之所共见者言之未有知其所由始也至于商周始以征伐而有天下于是更其正朔定为一代之制以新天下之耳目而有三统之説然以言乎天则生物之功未着以言乎地则改嵗之义不明而凡四时五行之序皆不得其中正此孔子所以考论三王之制而必行夏之时也愚攷诸传记三代虽正朔不同然皆以建寅起数盖朝觐防同班歴授时则以正朔行事至于纪月之数则皆以寅为首伊训称十有二月乙丑者商以建丑为正故以十二月为正乙丑日也不以系朔者非朔日也至于改正朔而不改月数者于经史犹有可攷周建子矣而诗言四月维夏六月徂暑则寅月起数未尝改也秦建亥矣而史记始皇三十一年十二月更名腊曰嘉平夫腊必建丑月也秦以亥正则腊为三月云十二月者则寅月起朔秦未尝改也至三十七年书十月癸丑始皇出游十一月行至云梦继书七月丙寅始皇崩九月葬骊山先书十月十一月而继书七月九月者知其以十月为正朔而寅月起数未尝改也秦史制书谓改年始朝贺皆自十月朔夫秦继周也若改月朔则周之十月为建酉月矣安在其为建亥乎汉仍秦正史亦书曰元年冬十月则正朔改而月数不改亦巳明矣又按汉孔氏以春为建子之月盖谓三代改正朔必改月朔必以其正为四时之首泰誓言一月戊午一乃三字之误尔既以一月为建子之月而经又系之以春故遂以建子之月为春不知其实正月孟春也如是则四时改易尤为无义冬不可以为春寒不可以为暖不待辨而明矣或曰郑氏笺诗维暮之春亦言周之季春于夏为孟春曰此汉儒承袭之误耳臣工诗盖言暮春当治其新畬矣今如何哉然牟麦将熟可以受上帝之明赐夫来牟将熟则建辰之月夏正季春审矣郑氏于诗亦不得其义而攷之不审矣不然则商以季冬为春周以仲冬为春四时反逆皆不得其正岂三代圣人奉天之政乎
　　又曰周人以子为正虽得天统而孔子之论为邦乃以夏时为正盖取诸隂阳始终之着明也
　　阳始于子而终已隂始于午而终亥论四时之气则阳始寅而终未隂始申而终丑此二説虽若小差所争不过二位盖子位一阳虽生而未出乎地至寅位泰卦则三阳之生方出地上而温厚之气从此始焉已位乾卦六阳虽极而温厚之气未终故午一隂虽生而未害于阳必至未位遁卦而后温厚之气始尽也其午位隂已生而严凝之气及申方始亥位六隂虽极而严凝之气至丑方尽义亦仿此康节十二防言到子方有天未有地在到丑方有地未有人在到寅方有人皆天地人之始于此故三代即其始处建以为正故曰子丑寅之建正皆是三阳之月若秦以亥为正直是无谓
　　又曰先天图中亦函十二辟卦左邉自子至已阳卦三十二从震起复分十六卦二阳升于兑宫为临由临以上八卦入干宫升三阳为泰四阳壮五阳夬六阳干四月终焉右邉自午至亥隂卦三十二巽宫生于姤分十六卦二隂降于艮宫为遁由遁以下八卦入坤宫降三隂而为否四隂观五隂剥六隂坤十月终焉
　　阳卦震宫取一干宫取四隂卦巽宫取一坤宫取四以见隂阳二气其始也微而缓其终盛也疾而速微而缓所以根柢万物而养其源疾而速所以生杀万物而成其功独坎离二宫不取者以见水火二气流行于天地间其不用者乃无往而不用也辟卦平铺四时对待故二十四气七十二分列其中而不紊先天八宫对待各有定序十二辟卦乾坤独握其八焉所以父母万物生长收藏莫不由此
　　邵子曰法始乎伏羲成乎尧革于三王极于五伯絶于秦万物治乱之迹无以逃此矣
　　始伏羲开物于寅也成乎尧阳纯乎已也革于三王隂生于午也极于五伯阳道已穷絶于秦则限隔矣邵子所谓羲黄尧舜汤武威文皇帝王伯父子君臣四者之道理限于秦是也言限截于秦而不得行也
　　又曰易始于三皇书始于二帝诗始于三王春秋始于五伯
　　其説谓三皇之世如春五帝之世如夏三王之世如秋五伯之世如冬又曰七国冬之余烈也汉王而不足晋伯而有余三国伯之雄十六国伯之丛也南五代伯之借乗也五朝伯之传舍也隋晋之子唐汉之弟也隋季诸郡之伯也江汉之余波也唐季诸镇之伯也日月之余光也后五代之伯也日出之星也愚按尧之前亦有如五伯者大数之中自有小数以细别之也特世运无传惟近者可见尔邵子谓皇帝王伯之中各有皇帝王伯者是也姑以汉一代言之亦有皇帝王伯之髣髴者焉无为者皇如汉髙惠是也恩信者帝如孝文是也智力者伯如孝武是也孝宣伯之王孝武王之伯譬之四时春秋冬夏伯而秦隋又出其下矣呜呼何幸而得遇三皇之时哉
　　又曰天地之气运北而南则治南而北则乱乱久复北而南矣天道人事皆然推之歴代可见消长之理也又曰隂事太半阳一而隂二也治世少而乱世多君子少而小人多之数也
　　愚按元防运世之数一运当三百六十年可以推歴代之治乱子至夘隂中阳将治也夘至午阳中阳极治也午至酉阳中隂将乱也酉至子隂中隂极乱也先天图自泰歴蛊而至否自否歴随而至泰即南北之运数也盖泰与否相对蛊与随相对故曰自泰至否其间有蛊蛊之者谁隂方用事阳艮以止隂邪巽入否斯至矣自否至泰其间有随随之者谁阳震顺动兑隂随之民説无疆泰无不宜此否泰蛊随殆亦天门地户人路鬼方出入之交欤数往者顺自子而午震离兑干治之象知来者逆自午至子巽坎艮坤乱之象当背北面南观之即知逆顺唐至五代包六甲子半治半乱宋干德至今又六甲子中经南人用事南禽随气过北而乱康节盖以数推之六甲子者三百六十年也即一日十二时之数自尧甲辰起运月已辰未星癸迄今月仍在午辰方过酉为年者三千六百六十为时者仅一百二十二何速哉古今在天地间犹旦暮尔圣人通乎昼夜之道而知故能以一时观万时一世观万世愚録世运于十二防运之终其有感也夫
　　附虚谷问云嵗防者元防运世之説也刘道原通鉴外纪谓开辟至获麟二百七十六万嵗分为十纪大率一纪二十有七万六千年邵子一元开闭却只有十二万九千六百年彼何其太脩此何其太短且一元十二防三百六十运四千三百二十世盖以一嵗始终十二月测之亦以一日一夜十二时观之以一嵗三百六十日推十二月自子至午如阳用事而春常治自午至子如隂用事而秋常乱专以气数论亦有此理然气数又系人君转移人君德隆晷星或当乱而亦治气数不可泥也若论气数而无范围弥纶辅相财成天地之人则生民之絶久矣其所谓第三防始物至戌时闭物人物消尽十二万九千六百年一半为黑暗晦昧之时谁得之目击而以意揣摩之恐未必然也故程子不肯学邵子之数此説亦姑存之而微着其辞如何
　　鲁斋答云嵗防之説本之邵子渊乎微哉二程兄弟之不肯学也先生得之矣然而曰大哥得恁地聪眀当时亦敬之深矣第一味研穷理学不暇及之然理学既精则数学亦不逾乎理矣特人看不出耳十二万九千六百为一元以一日之分秒推之则可见矣寅时开物戌时闭物以十二辰之通塞推之亦可见矣自先天开辟初子至已由三皇五帝至舜禅禹丁己年又七年而癸亥已防方终已计六万四千八百年是谓先天之数又自禹甲子即位至今为日者十为年者二千五百一十尚有六万一千三百年后天方终凑成前一元之数今犹在午防癸运之末酉世之初更八九十年而方交未防其数愈大愈小愈小愈大细细推寻微妙难究其与刘道原外纪之数一脩一短各有取舍彼以年纪论故脩此以时刻分秒论故脩者缩而短自尧甲辰至今仅一百二十余时视外纪之年数在其中亦一俄顷耳此学在邵子时亦不吝数有传之者如王天悦辈可见今吾乡无其人纵有得其一二者亦深藏秘密而不轻以示人信州铅山有上官者某亦识之近年随王佥事江东回有友人得之其大畧亦可晓矣世亦有不信之者如先生之言是也昔唐有郑相如者来自沧洲师事郑防防未之礼相如曰孔子称继周百世可知某亦能知防闻骇然即曰开元尽三十年当改元尽十五年天下乱贼臣僭位公当污伪官愿守节可免防又问自谓如何曰相如有官三年死衢州是年及进士第既三年果死故防念其言终不污伪古今如此类者众况康节之学哉虽然孔子大圣人也言义不言命先生谓一委之数则范围财成之道废矣生人何赖哉【此下原作其殆以天地生物为心欤文意不买今易以下文十八字】斯言也诚有补于世教而深得孔氏之防者欤其谓十二万九千六百年一半黑暗者是又攷之不精矣
　　司气
　　地上之数起于二二而六之为十二月二而四之为二十四气二而三之为七十二此十二辟中所以藏了七十二四正卦中所以藏了二十四气六十卦中所以藏了三百六十日汉始以惊蛰为正月中气雨水为二月节至前汉末始改故律歴志云正月立春节雨水中二月惊蛰节春分中言蛰虫正月始惊二月大惊故移居后云三统歴谷雨三月节清明中按通卦验及今歴以清明为三月节谷雨中余并与律歴志同月令纪十二月时体例不一气在前先言之在后后言之其二至二分之月皆再纪时者以二至是隂阳之始终二分是隂阳之交防此节之大者圣王所加谨
　　易曰坎正北方之卦也又曰兑正秋也又曰先王以至日闭关
　　后世气节序易己偹之矣坎既言正北方卦则震东兑西离南不言可见兑正秋者秋分也则震春分离夏至坎冬至不言可见复大象言至日闭关冬至也则姤为夏至不言可见人能明易则隂阳消长之气可触类而知矣
　　鹤山魏氏曰秋为隂中春为阳中
　　隂气始五月终十月故七月八月为隂中隂中虽兼有阳隂为主阳气始十一月终四月正月二月为阳中阳中虽兼有隂阳为主
　　朱子曰自今年冬至至明年冬至只是一气周匝把来拆做两截则春夏为阳秋冬为隂分做四截便是四时又分做二十四气七十二皆自此始
　　二十四气者孔云正月立春节雨水中二惊蛰节春分中三谷雨节清明中四立夏节小满中五芒种节夏至中六小暑节大暑中七立秋节处暑中八白露节秋分中九寒露节霜降中十立冬节小雪中十一大雪节冬至中十二小寒节大寒中雨水者雪散而为雨水自上而下曰雨北风冻之而为雪东风解之而为水惊蛰者蛰虫惊而走出谷雨者雨以生百糓清明物生清浄明洁小满物长于此小得盈满芒种有芒之谷可稼种小暑大暑就极热之中分为大小月初为小月半为大处暑暑将退伏濳处白露隂气渐重露凝色白寒露露气寒将欲凝结小雪大雪十月初小十一月转大小寒大寒十二月初寒为小月半寒为大二十四气气有十五日有余每气中半分之为四十八气气有七日半有余周礼有四十八箭是一气易一箭也凡二十四气三分之气间五日有余故年有七十二也
　　欧子曰七十二各置中节即初也以防累加之即次六十四卦置中气即公卦也以防累加之即次卦也五行用事置四立之节而命之即春木夏火秋金冬水用事之初也置四季之节各以维防加之即土用事也
