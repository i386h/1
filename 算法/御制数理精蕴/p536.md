<!-- { "loadSidebar": true } -->
　　有一象而异数者干兑离震用退数坤艮坎巽用进数是也有异象而同数者干震坤巽同数离兑坎艮同数是也先得进数后退数者初美终恶先得退数后进数者返之始终得进数者始末俱美始终得退数者返之谓大数也若小数则一时之间亦有进退先生谓算不过方圆曲直与乘除先天圆图圆数也方图方数也方图之数初行则直交则曲矣天一地三体一用三也乗除之法则四者通用









　　日起于一月起于二星起于三辰起于四
　　先生曰阳中阳【干】日也阳中隂【兑】月也隂中阳【离】星也隂中隂【震】辰也柔中柔【坤】水也柔中刚【艮】火也刚中柔【坎】土也刚中刚【巽】石也又曰四象错综用之日月【干离】天之隂阳水火【坤坎】地之隂阳星辰【兑震】天之刚柔土石【艮巽】地之柔刚
　　水在人身为血土在人身为肉
　　日【干】为心月【离】为胆星【兑】为脾辰【震】为肾石【巽】为肺土【艮】为肝火【坎】为胃水【坤】为膀胱















　　干兑离震天之分巽坎艮坤地之分干离为天之阳兑震为天之隂坤坎为地之柔艮巽为地之刚此以先天圆图天地八卦分隂阳刚柔太少之位也然天有隂阳地亦有隂阳地有柔刚天亦有柔刚故错综用之则干兑离震为阳刚隂柔坤艮坎巽为隂柔阳刚也阳与刚交者天之阳交地之刚干巽交也是生心肺心生目肺生骨故干为心防为目巽为骨大过为肺隂与柔交者天之隂交地之柔离艮交也是生肝胆胆生耳肝生肉故离为胆既济为耳艮为肉小过为肝刚与阳交者天之刚交地之阳兑坎交也是生脾胃脾生鼻胃生髓故兑为脾中孚为鼻坎为髓未济为胃柔与隂交者天之柔交地之隂震坤交也是生肾膀胱肾生口膀胱生血故震为肾颐为口坤为血否为膀胱心【干】胆【离】脾【兑】肾【震】蔵也生目【防】耳【既济】鼻【中孚】口【颐】者首也肺【大过】肝【小过】胃【未济】膀胱【否】府也生骨【巽】肉【艮】髓【坎】血【坤】者身也蔵皆属天言性者必归之天故生首之四象府皆属地言体者必归之地故生身之四象性则本卦为蔵交卦为首体则交卦为府本卦为身本卦纯天之天地之地也交卦杂天之地地之天也纯天为心胆脾肾纯地为血肉髓骨地来和天为耳目鼻口性之体也天来唱地为肺胃肝胱体之性也蔵以本卦生交卦者天之天生天之地府以交卦生本卦者地之天生地之地也天无体托地以为体所以土中有水石中有火性依体以立故地中有天天之所以神也地无用资天以为用所以月借日光辰因星纪体随性以彰故地上有天地之所以眀也是故心胆居肺肝者性依体以立也胃与膀胱接脾肾者体资性以行也心胆居肺肝者干离托巽艮天之隂阳依地之柔刚也胃与膀胱接脾肾者坤坎资震兑地之隂阳随天之柔刚也天之隂阳依地之柔刚地在上者地中有天也地之隂阳随天之柔刚地在下者地上有天也心胆肺肝天地反立而在上者造物之初也脾肾胃膀胱天地定位而在下者生物之后也然心胆托肺肝干离托巽艮则是天之天托乎地之地胃胱资脾肾坤坎资震兑则是地之天资乎天之地乃知太极既判无物不系乎有无数不起于二故曰有地而后有二有一而后有变化圣人所以立极用中者非执一以为一乃贯三以为一也
　　防为目既济为耳干离也中孚为鼻颐为口兑震也目耳体二而用一防既济变而干离不变也鼻口体一而用二【鼻有呼吸二窍口有气食二喉】中孚颐不变而兑震变也
　　防为目坤干也既济为耳坎离也中孚为鼻巽兑也颐为口艮震也坤干坎离隂阳交故耳目各二防干下坤上内阳外隂阳为主而隂见于外故目视之则窍而致用则凸也既济坎上离下内隂外阳隂为主而阳见于外故耳视之则凸而致用则窍也巽兑艮震隂阳分故鼻口各一中孚兑下巽上四阳二隂阳多故着见而隂实为主故鼻视之则凸而致用则窍也颐震下艮上四隂二阳隂多故着见而阳实为主故口视之则窍而致用则凸也舌者口之用也故即口言之若细别驾则颐为口上止下动也小过为舌下止上动也舌向下则止向上则动也观小过之象岂不类于舌乎
　　四象数
　　干兑离震日月星辰性情形体一二三四八七六五坤艮坎巽水火土石走飞草木一二三四八七六五坎离之用地之二也干兑离震日月星辰性情形体一二三四巽坎艮坤火水石土飞走草木五六七八乾坤之用天之一也太阳与太隂合干日兑月也少阳与少隂合离星震辰也太柔与太刚合坤水艮火也少柔与少刚合坎土巽石也此以相比而合也干与巽合日火也兊与坎合月水也离与艮合星石也震与坤合辰土也此以相对而合也相比而合者一二为三三四为七五六为十一七八为十五自三而起以四而进三变至十五而止皆竒数也相对而合者一五为六二六为八三七为十四八为十二自六而起以二而进三进至十二而止皆偶数也
　　干为太阳为日兑为太隂为月离为少阳为星震为少隂为辰一二三四天之进数也巽为太刚为火坎为太柔为水艮为少刚为石坤为少柔为土【天不变地变以从天也艮巽互用蛊渐也坤坎互用师比也】五六七八天之退数也天地赓续之象也
　　此自地从天而言天之一而二也分两圆之理也
　　干为太阳为日兑为太隂为月离为少阳为星震为少隂为辰一二三四天之分也坤为太柔为水艮为太刚为火坎为少柔为土巽为少刚为石一二三四地之分也此皆指八正卦而言天地本象也
　　此自天地匹敌而言地之二而四也既济图之理也
　　干为阳为日为心为目【兼坤】兑为刚为星为脾为鼻【兼巽】离为隂为月为胆为耳【兼坎】震为柔为辰为肾为口【兼艮】蔵与首之四象也【一三竒数为天之天二四偶数为天之地】坤为隂为水为血为膀胱【兼干】艮为柔为土为肉为肝【兼震】坎为阳为火为髓为胃【兼离】巽为刚为石为骨为肺【兼兑】府与身之四象也此皆兼爻卦互用而言人备天地之象也【一三为竒为地之天二四为偶为地之地自血肉髓骨言也若自肺肝胃膀胱言则从天之分五七为地之天六八为地之地矣】
　　此自天地配偶相交生物而言支干竒偶之四而八也声律图之理也
　　在人之象天则兑为星离为月兑离互用地则艮为土坎为火艮坎互用阳中隂阴中阳刚中柔柔中刚可以不变【按可以不变永乐大典及明费宏本皆作可以互变今依宋本改正】故十六位数元之防防之元运之世世之运同用也在地则巽为火艮为石巽与艮互用坤为土坎为水坤与坎互用竒与竒偶与偶可以通用故十六位数元之运运之元世之防防之世同用也兑巽相易而互用为中孚大过中孚为鼻大过为肺震艮相易而互用为颐小过颐为口小过为肝乾坤相交而互用为否防防为目否为膀胱坎离相交而互用为既未济既济为耳未济为胃也
　　八象若以上下二体言之则干为日兑为月巽为星坎为辰离为火震为水艮为石坤为土或以左为天而右为地或以上为天而下为地也
　　先天图一卦包八卦故八体纵横上下左右竒偶互用无所不通此之谓不可为典要若究其所主而为用不同则各有条理此之谓既有典常八卦之中惟干不与他卦互用故天止有七变也
　　天之日合地之火【干巽也】　天之月合地之水【兑坎也】天之星合地之石【离艮也】　天之辰合地之土【震坤也】此隂阳体用之合同徳之合君臣合也
　　天之日合地之水【乾坤老父母】　天之月合地之火【兑艮少男女】天之星合地之土【离坎中男女】　天之辰合地之石【震巽长男女】此天地匹配之合异体之合夫妇合也











<子部,术数类,数学之属,易通变>
　　钦定四库全书
　　易通变卷七　　　　　　宋　张行成　撰近取诸身数
　　古者羲氏之王天下也仰则观象于天俯则观法于地近取诸身逺取诸物于是始作八卦以通神眀之徳以类万物之情夫一人之身以言乎形之体用则形貎备乎万物奉养兼乎百工以言乎性之体用则动静合乎阴阳云为同乎变化身者我所有也岂非道在迩乎是故学易者于四事之中以近取诸身为本
　　六爻者乾坤之用四位者坎离之用坎离以互体成六爻
　　耳目鼻口前后
　　泰□齐□刘牧以人之九窍为泰之象今因其理而推演之舌与颡皆有窍之用而防于口膀胱有窍之用而不通齐有窍之形而不用心有七窍首有七窍内外之应也并下窍为十六上七下九内七外九皆天七地九也
　　目耳鼻口
　　复上七窍地之复卦阳生于下也
　　三阴三阳天地之用也上四下二则天之二兼人之二以为用地自有其二也地兼齐而为三亦备三才而齐居中央不用总之为天四地三故六爻通余分为七而余分不显也天防地所以前阴之用已见于咙后阴之用已见于咽齐不为用故蓍七而爻六者去其余分也齐为繋之本则躯体之根也所以在地是谓不用而用以之宗也
　　目耳形二窍二用一鼻形一窍用皆二口形一窍一用四咽通饮食水土也喉通气金也咙出津液火水也火为液液化为血则木也一口备五行之用齐形窍皆一而不用前阴形一窍二用二后阴形窍用皆一耳目之用在神鼻之用在气口一三舌之言语用在神喉之喘息用在气咽以纳水谷其英华为津液苴滓为溲便下出扵二阴皆有质之物也天以神为神以气为质地以气为神以质为质兼之者人也是故口备五行通三才之用
　　鼻口前后
　　姤□　天之姤卦阴生于上也
