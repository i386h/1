<!-- { "loadSidebar": true } -->
　　黄氏畿曰先天圆图左方以阳统隂右方以隂从阳故言日月星辰以统水火土石太极生万物之始复为元之元数往者顺天地生万物之始干为元之元知来者逆及姤交于干以至坤交于复则元防运世无一而不参合矣此乃自然之数非人之所能为也愚按各卦之数但言其数若干而不言若干之为何数者不可以一端定也如干之一则元防运世年月日时分秒皆一也　十二为夬履二卦之数元之防运之世年之月日之时分之秒皆此数也　三百六十为大有同人二卦之数元之运防之世运之年世之月年之日月之时日之分时之秒皆此数也　四千三百二十为大壮暌革元妄四卦之数元之世运之月年之时日之秒皆此数也　一十二万九千六百为小畜离姤三卦之数元之年防之月运之日世之时年之分月之秒皆此数也　一百五十五万五千二百为需中孚丰噬嗑大过讼六卦之数元之月运之时年之秒皆此数也　四千六百六十五万六千为大畜家人鼎遯四卦之数元之日防之时运之分世之秒皆此数也　五万五千九百八十七万二千为泰否损益咸恒既济未济八卦之数元之世运之秒皆此数也　一百六十七万九千六百一十六万为贲巽旅三卦之数元之分防之秒皆此数也二千零一十五万五千三百九十二万为明夷颐井晋小过涣六卦之数元之秒之数也数至于元之秒则宜无加于此者其有加于此者则皆以十二三十反覆相求而得其数更不得指若干为何者之数矣如兑之一百四十四由十二而三十乗之也　五万一千八百四十为归妹随二卦之数由四千三百二十而十二乗之也　一千八百六十六万二千四百为节震困三卦之数由一百五十五万五千二百而十二乗之也　六十七万一千八百四十六万四千为临屯解萃四卦之数由五万五千九百八十七万二千而十二乗之也　二万四千一百八十六万四千七百零四万为复坎豫二卦之数由二千一十五万以下之数而十二乗之也　六万零四百六十六万一千七百六十万为蛊渐二卦之数由二千一十五万以下之数而三十乗之也　七十二万五千五百九十四万一千一百二十万为升防蹇观四卦之数由二万四千以下之数而三十乗之亦由六万四百以下之数而十二乗之也　八百七十零万七千一百二十九万三千四百四十万为师比二卦之数由七十二万五千以下之数而十二乗之也　二百一十七万六千七百八十二万三千三百六十万为艮之数亦由七十二万五千以下之数而三十乗之也　二千六百一十二万一千三百八千八万零三百二十万为谦剥二卦之数由二百一十七万以下之数而十二乗之亦由八百七十一万以下之数而三十乗之也　三万一千三百四十五万六千六百五十六万三千八百四十万为坤之数由二千六百一十二万以下之数而十二乗之也总之毎八位之首当三十之数次位以十二乗之次又以三十乗十二干为物之所始坤为物之所终而中以复姤为消息焉是即天地始终之数也若后大小运数则其数愈于元之秒外所増无算更难指若干为何者之数矣推算厯数者数本浩繁非此不足以尽之余非所用也○又按前天地四象图日月星辰自上而左旋水火石土自下而右转与伏羲八卦数往知来之顺逆固已不同此则以元防运世嵗月日辰之中各有元防运世嵗月日辰逓而顺下而日月星辰水火土石又逆来顺往各尽其变是皆自然之数极变化亦极齐整不如是则有顺无逆有往无来非造隂阳消息互根之妙矣
　　经世一元消长之数图【朞数】
　　元　防　运　世
　　日【甲】月【子一】星【三十】　辰【三百六十】　年【一万八百】　复
　　月【丑二】星【六十】　辰【七百二十】　年【二万一千六百】临
　　月【寅三】星【九十】　辰【一千八十】　年【三万二千四百】泰　开物【星之巳七十六】月【夘四】星【一百二十】辰【一千四百四十】年【四万三大千二百壮】
　　月【辰五】星【一百五十】辰【一千八百】　年【五万四千】　夬
　　月【巳六】星【一百八十】辰【二千一百六十】年【六万四千八百】干【唐尧始星之癸一百八十辰二千一百五十七】月【午七】　星【二百一十】辰【二千五百二十】年【七万五千六百】　姤【夏殷周秦两汉两晋之国南北朝隋唐五代宋】月【未八】　星【二百四十】辰【二千八百八十】年【八万六千四百】　遯月【申九】　星【二百七十】辰【三千二百四十】年【九万七千二百】　否月【酉十】　星【三百】　辰【三千六百】　年【一十万八千】　观月【戌　十一】星【三百三十】辰【三千九百六十】年【一十一万八千八百】剥闭物【星之戌三百一十五】月【亥　十二】星【三百六十】辰【四千三百二十】年【十二万　九千六百】坤
　　西山蔡氏曰一元之数即一嵗之数也一元有十二防三百六十运四千三百二十四犹一嵗有十二月三百六十日四千三百二十辰也前六防为息后六防为消即一嵗之自子至巳为息自午至亥为消开物于星之七十六犹嵗之惊蛰也闭物于三百一十五犹嵗之立冬也一元有十二万九千六百嵗一防有十二万九千六百月一运有十二万九千六百日一世有十二万九千六百辰皆自然之数非有所牵合也或曰气盈于三百六十六朔虚于三百五十四今经世之数概以三百六十为率何也曰所以藏诸用也消息盈虚之法在其间矣唐尧始于星之癸辰之二千一百五十七何也曰以今日天地之运日月五星之行推而上之因以得之也嗟夫皇极一元之运始于日甲月子星甲辰子岂特厯数之用而已哉一阳初动万物未生是圣人所以见天地之心又以范围天地曲成万物者也非元气之防聪明过人者孰能与此又曰元防运世之数大而不可见分厘毫丝之数小而不可察所可得而数者即日月星辰而知之也一世有三十嵗一月有三十日故嵗与日之数三十一嵗有十二月一日有十二辰故月与辰之数十二自嵗月日辰之数推而上之得元防运世之数推而下之得分厘毫丝之数三十与十二反覆相乗为三百六十故元防运世嵗月日辰八者之数皆三百六十以三百六十乗三百六十为十二万九千六百故元之嵗防之月运之日世之辰嵗之分月之厘日之毫辰之丝皆十二万九千六百盖天地自然非假智营力索而天地之运日月之行气朔之盈虚五星之伏见朓朒屈伸交食浅深之数莫不由此由汉以来以厯数名家者惟太初大衍耳然太初以四千六百一十七嵗为元以八十一为分大衍之厯乃以一百六十三亿七千四百五十九万五千二百为元三千四百为分皆附防牵合以此求天地之数安得无差
　　朱子曰经世书以十二辟卦管十二防绷定时节即就中推吉凶消长尧时正是乾卦九五○论十二卦则阳始于子而终于巳隂始于午而终于亥论四时之气则阳始于寅而终于未隂始于申而终于丑此二説者虽若小差而所争不过二位盖子位一阳虽生而未出乎地至寅位泰卦则三阳之生方出地上而温厚之气从此始焉巳位乾卦六阳虽极而温厚之气未终故午位一隂虽生而未害于阳必至未位遯卦而后温厚之气始尽也其午位一隂巳生而严凝之气及申方始亥位六隂虽极而严凝之气至丑方尽义亦仿此盖地中之气难见而地上之气易识故周人以建子为正虽得天统而孔子之论为邦乃以夏时为正盖取其隂阳始终之着明也按圗以推其説可见○皇极经世书以元统十二防为一元一万八百年为一防初间一万八百年而天始开又一万八百年而地始成又一万八百年而人始生邵子于寅上方注一开物字盖初间未有物只是气塞及天开些于后便有一块渣滓在其中渐渐凝结而成地初则溶软后渐坚实今山形自髙而下似水漾沙之势以此知必是先有天方有地有天地交感方始生出物来○问天开于子地辟于丑人生于寅其説是如何曰此是邵子皇极经世中説今不可知但只是以数推得如此他説寅上生物是到其上方有人物也嵗月日时元防运世皆自十二而三十自三十而十二至尧时防在巳午之间此后渐及未矣至戌上説闭物到那里则不复有人物○问不知人物消磨尽时天地壊也不壊曰也须一塲鹘涂既有形气如何得不壊但一个壊了便有一个生得来
　　黄氏瑞节曰一元消长圗盖以本书约之也今详本书曰甲一位为一元该十二万九千六百年此一元总数也其所以得一元之数者由十二防积之也月子一位为一防该一万八百年至月亥十二位为十二防该十二万九千六百年属上日甲统之其所以得十二防之数者由三十运积之也星甲一位为一运该三百六十年至三十位为三十运该一万八百年属上月子统之过此属月丑统之其所以得三十运之数者由十二世积之也辰子一位为一世该三十年至辰亥十二位为十二世该三百六十年属上星甲统之过此属星乙统之盖由世积而为运运积而为防防积而为元即由时积而为日日积而为月月积而为嵗邵伯温所谓一元之数在天地之间犹一年西山先生所言以今日天地之运日月五星之行推而上之因以得之者也尧之时在日甲月己星癸辰申当十二万九千六百年之半以上为六万四千八百年之巳往以下为六万四千八百年之方来故邵伯温曰尧得天地之中数尧以后可逓而推矣
　　临川吴氏曰一元十二防一防计一万八百嵗至戌防之中为闭物两间人物俱尽矣如是又五千四百年而戌防终自亥防始五千四百年当亥防之中而地之重浊凝结者悉皆融散与轻清之天混合为一故曰浑沌清浊之混逐渐转甚又五千四百年而亥防终昏昧极矣是天地之一终也贞下生元又肇一初为子防之始仍是浑沌是谓太始言一元之始也是谓太乙言清浊之气混合为一而未分也自此逐渐开明又五千四百年当子防之中轻清之气腾上有日有月有星有辰日月星辰四者成象而共为天又五千四百年当子防之终故曰天开于子浊气虽抟在中间然未凝结坚实故未有地又五千四百年当丑防之中重浊之气凝结者始坚实而成土石湿润之气为水流而不凝燥烈之气为火显而不隠水火土石四者成形而共为地故曰地辟于丑又五千四年而丑防终又自寅防始五千四百年当寅防之中两间人物始生故曰人生于寅也
