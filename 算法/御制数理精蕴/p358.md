<!-- { "loadSidebar": true } -->
　　或左或右或生或死神灵合谋天地乃并天神而地灵【日斗分左右之行万物有死生之变此天地神灵所以同运成造化之功也此言日斗为天之纪纲而斡旋造化莫不由之也亦附之入图以见其运】
　　太莹
　　【莹明也此篇以凖易之下系】
　　天地开辟字宙拓坦天元咫步日月纪数周浑厯纪羣伦品庶或合或离或嬴或踦【拓开坦广也咫八寸也步六尺也上古以甲子岁十一月甲子朔夜半冬至为天元日一年有南北之行月一月有朔望之异积三十日为一月积十二月为一岁之数也周浑言其周运也嬴有余也踦不足也此言上天下地之气辟而宇宙之位分天元推歩之法陈而日月之数定周运而为厯纪之无尽参错而有羣品之不同故或合而为晦或离而为望或嬴而为气盈或踦而为朔虚也此一节言天道厯数之大槩也】
　　故曰假哉天地防函啓化罔裕于始终幽明表赞神灵太阳乘隂万物该兼周流九虚而祸福絓罗【假大也防吞也函包也啓开也罔无也裕大也九虚九赞之位也絓罗挂缀于网罗言由其所遇也言大哉天地能包含而开化者莫大于也始终于隂幽阳明之道表赞于天神地灵之理以太阳为之统而乘隂则事有所主而万物可以该兼以一气而周流于九虚则物无所遗而祸福可以包罗也　此一节言体天道之大槩也】
　　凡十有二始羣伦抽绪故有一二三以絓以罗术莹之【凡一年有四时时有三月故凡十有二月为朔之始而昏明昼夜气分至之羣伦莫不由是而出故有天一地二人三又错综以成方州部家之位以絓以罗而连缀之　此一节言之明乎岁法也以下凡十三节泛言律厯五行人事以推广之説也】
　　鸿本五行九位施重上下相因丑在其中术莹之【鸿大也丑配也九赞之位以一六为水二七为火三八为木四九为金中五为土九者以中为主莫不配在其间也】
　　天圜地方极植中央动以厯静时乘十二以建七政术莹之【天以动为运厯以静为验以四时而乘十二辰以建日月五星之运也以为极阳为天隂为地阳则动隂则静所以分配四时而合七政也】
　　斗振天而进日违天而退或振或违以立五纪术莹之【推中首之气日在牵牛斗指子八十一首莫不推按而备言之此五纪之所以与天合也】植表施景榆漏率刻昏明考中作者以戒术莹之【榆音输防也　立表所以验二至之景防漏所以考昏明之刻在则有中应隂阳之分占筮旦夕之辨而作者所以戒也】
　　泠竹为管室灰为以揆百度百度既设济民不误术莹之【泠伶伦黄帝时乐官到大夏西取竹断以为十二律管以齐五音之上下室缇室也置十二管实以葭灰以节气之至以揆度百事而济民不误则以中首应黄钟之气应首应防宾之气余以类推】
　　东西为纬南北为经经纬交错邪正以分吉凶以形术莹之【天以东西为纬南北为经以一二五六七为经三四八九为纬余见占法】凿井澹水钻火防木流金陶土以和五美五美之资以资百体术莹之【防古然字　具五行之用】
　　竒以数阳偶以数隂竒偶推演以计天下术莹之【阳之象圆圆者径一而围三故阳数竒隂之象方方者径一而围四故隂数偶阳数一三五七九皆竒隂数二四六八十皆偶】
　　六始为律六间为吕律吕既协十二以调日辰以数术莹之【间配也阳为始隂为配律为阳吕为隂】
　　方州部家八十一所画下中上以表四海术莹之【表明也】
　　一辟三公九卿二十七大夫八十一元士少则制众无则治有术莹之【辟君也以人事明之】
　　古者不不虞慢其思匪筮匪卜吉凶交凟于是圣人乃作蓍钻精倚神箝知休咎术莹之【音于戒也虞度也蓍所以筮所以卜钻精言卜倚神言筮箝总括其要也　按莹十三节子以凖易十三卦之取象者与】
　　是故欲知不可知则拟之以乎卦兆测深摹逺则索之以乎思虑二者其以精立乎【精谓其纯诚而不杂也】夫精以卜筮神动其变精以思应谋合其适精以立正莫之能仆精以有守莫之能夺故夫抽天下之蔓蔓散天下之混混者非精其孰能之【推纯诚之道而极言之】
　　夫作者贵其有循而体自然也其所循也大则其体也壮其所循也小则其体也瘠其所循也直则其体也浑其所循也曲则其体也散【循谓有所因体谓有所本之所因因易也所本本道也故言循有大小曲直之不同故其体有壮瘠浑散之或异惟在于作者之如何耳后四体字又自以体质而言与前体自然字意自不同】
　　故不防所有不彊所无譬诸身増则赘而割则亏【此言道有定体不可以増减也】故质干在乎自然华藻在乎人事人事也具可损益欤【理气象数出乎道体之自然书辞占筮由乎圣贤之所作虽则人作亦莫不本于道体之自然所以及其既具亦不可损益也】
　　夫一一所以摹始而测深也三三所以尽终而极崇也二二所以叅事而要中也人道象焉【以一首九赞而统言之初一次二次三为始次四次五次六为中次七次八上九为终以一首九赞而分言之则次一次四次七为始次二次五次八为中次三次六上九为终又以八十一家而统言之自天中首至事首为始自地更首至昆首为中自人减首至养首为终又以八十一家而分言之自天中首至辨首地更首至疆首人减首至视首为始天自羡首至傒首地自睟首至大首人自沈首至坚首为中天自从首至事首地自廓首至昆首人自成首至养首为终以至方州部皆凖此推之言一一者非止初一为一言凡四七亦皆中上之一也三三二二仿此推之非止天道有始中终人道亦有思福祸也所以子观物之理皆分三截】
　　务其事而不务其辞多其变而不多其文也不约则其指不详不要则其应不博不浑则其事不散不沈则其意不见是故文以见乎质辞以睹乎情观其施辞则其心之所欲者见矣【沈深也言其事该辞约变多文寡也约以辞言要以事言浑以理言沈以意言非文无以明质非辞无以见情故观辞足以知其心之所欲矣】
　　夫道有因有循有革有化因而循之与道神之革而化之与时宜之故因而能革天道乃得革而能因天道乃驯【本其所固有者为因从其所成法者为循改其所宿弊者为革变其所旧习者为化言其所因所革莫不因其自然之势而为之则得矣】
　　夫物不因不生不革不成故知因而不知革物失其则知革而不知因物失其均革之匪时物失其基因之匪理物丧其纪因革乎因革国家之矩范也矩范之动成败之効也【因仁也革义也非因不生非革不成二者相须而为用不可以偏废偏废则失其法与平矣茍知二者之不可以偏废而用之非其时行之非其理则亦失矣茍当因而因当革而革不失其当诚国家之法度也况法度之动乃为成败之効乎】
　　立天之经曰隂与阳形地之纬曰从与横表人之行曰晦与明【南北为纵东西为横晦愚也明贤也此盖仿易立天地人之道曰隂阳刚柔仁义之言而稍变其説然易言立人之道曰仁与义葢以天理之所固有者而对言之言表人之行曰晦与明葢以气禀之所不齐者而对言之天理固有乃纯粹至善而无不善之杂者也气禀不齐则有清有浊有贤有愚有善有不善之杂者也圣人以纯粹至善以立人道之至极今以贤而表人之行可也曽不知愚亦足以为人之行而表之乎岂非子直以不善为性之所固有凡人之曰贤曰愚均足以为人道之当然而并言之欤至其论性亦有善恶混之説此乃其道术本根之误也曽何足以语圣人尽性至命之书乎】
　　隂阳曰合其判从横曰纬其经晦明曰别其材隂阳该极也经纬所遇也晦明质性也阳不隂无以合其施经不纬无以成其谊明不晦无以别其徳【隂阳殊气纵横殊势晦明殊质莫不交相用而互相成也该极所以包天地之理所遇所以袭水土之宜质性所以异贤愚之禀葢无判不能成合故曰合施无纬不能成经故曰成谊无小人莫辨君子故曰别徳】
　　隂阳所以抽啧也从横所以莹理也明晦所以昭事也啧情也抽理也莹事也昭君子之道也【啧情也一隂一阳所以达天之情一从一横所以明地之理一明一晦所以昭人之事人茍能于天之情也达于地之理也明于人之事也昭则为君子之道也】
　　往来熏熏得亡之门【此交首次四赞辞】夫何得何亡得福而亡祸也天地福顺而祸逆山川福卑而祸髙人道福正而祸邪故君子内正而外驯每以下人是以动得福而亡祸也【此括谦卦彖辞】
　　福不丑不能生祸祸不好不能成福丑好乎丑好乎丑好君子所以亶表也【丑恶也好善也亶表信明也福而不为善祸能不生乎祸而至于悔福能不成乎葢恶是祸之阶善是福之基重言丑好乎以致其丁宁之戒复言丑好君子之所信而明也】
　　夫福乐终而祸忧始天地所贵曰福鬼神所祐曰福人道所喜曰福其所贱在恶皆曰祸故恶福甚者其祸亢【得福者必先于忧勤得祸者必先于忽殆乐终则福成忧始则无祸矣恶福葢乐其所以亡者也】
　　昼人之祸少夜人之祸多昼夜散者其祸福杂【此言首赞所遇昼吉夜凶杂遇昼夜吉凶之理】

　　太本防卷七
<子部,术数类,数学之属,太玄本旨>
　　钦定四库全书
　　太本防卷八　　　　　明　叶子竒　撰
　　太数
　　昆仑天地而产蓍参珍睟精三以数散幽于三重而立家旁拟两仪则覩事逢遭并合系其名而极命焉精则经疑之事其质乎【音戞　昆仑圆浑貌蓍草名可筮天下治平则其生满百茎参合而有征也睟纯而不杂也用三故以三数散其理于方州部之三重而立八十一家两仪谓隂阳昼夜则可以覩其事之得失更也名八十一姓之名命谓赞辞所定吉凶之道也此一节言揲蓍求首之事】
　　令曰假太假太孚贞爰质所疑于神于灵休则逢阳星时数辞从咎则逢隂星时数辞违【此命筮之辞】凡筮有道不精不筮不疑不筮不轨不筮不以其占不若不筮【精専也不专则无诚不疑则无事不轨则无道皆所不筮以用也谓不用所值劝戒之占辞不如不筮也此言为筮之道也】
