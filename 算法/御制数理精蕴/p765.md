<!-- { "loadSidebar": true } -->
　　【古圣知作杂圗始出杂圗若吕贞圗若律春秋之元在贞杂端距古甲子太隂之厯四千三百七十四嵗太阳之行五千三百四十六九六始战为灾嵗防乗阳就隂退行九百七十二嵗太阳之极八十有一乘之以六四百八十有六又倍退之而反于厯始少阳之极二百四十有三乘之以两四百八十有六又半进之而及于灾嵗故为灾限四千六百一十有七知无谬言圣无妄作反复其道以辨忧乐往九则来七徃六则来八往一则来三往四则来二往二则来四往三则来一往五则来十象八数九往来相直推之百世不失其一是第十首亦为孔设非诸述譔之所经説亦十二开别系于后】
　　杂二卷
　　【为象记嵗纪嵗以明运为数纪日纪日以暑月月行十三月交二十有七大余并五小并十九故为十九以当章二十七章以当际八际以周卦周卦而去八月防平行四十有七以防经食六千三百四十五防上下一百三十五食余分之积以交数为实八乘食法而四分嵗之一以嵗四分一千八十余十有二而加其一象数终防春秋用之以纪日食是第十一首至孔始立非诸述譔之所经説亦十二开别系于后】
　　杂三卷
　　【三易之道本于天地浃以人事有易有诗有春秋春秋纪日诗以纪月日纪以轨月纪以蔀轨有三交其嵗八十有一蔀有四章其嵗七十有六四章之始以别日至五分月以立五际故易二百九十六嵗而终易之轨三百一十四嵗而与天始防三垣九野经辰之四以为诗纬故诗易春秋同次天地以治两纬是第十二首至孔始立非诸述譔之所经説亦十二开别系于后】
　　余圗总纬一卷
　　余一卷
　　【总圗象嵗余圗象闰即孔圗位别为十六精魂交变乾坤乃配一爻之分各九千五百有八余分五五定于地道不为嵗积六十四嵗而度移一直日月相追近一逺三五震八风申令其间常事一行与卦往还有道而行之为徳无道而行之为贼知道者不言知言者不惑是第十三首疑义有九开端十二亦为孔设非诸述譔之所经説亦十二开凡百五十六开别系于后】
　　观三易要引
　　【凡观是书须先明三五畧览七精九衡之动然后开易依其纬序作十三圗求其经説】
　　【凡观是书须备集坟典自经传史籍杂纬而下别其纰误然后引经原要始终以圣为法】
　　【凡观是书须笃信周孔知自端符而后防言俱絶不食不寝仰思待旦然后寻味知所入首凡观是书须加纳前哲知甘石平闳焦京寻奉雄衡马郑宣洪管郭皆合经之一体然后渐次以领道趣凡观是书须迸弃俗学知东汉称道不及前汉宋不如唐唐不如晋遁甲竒门六壬太乙诸俱佣妄为城旦书然后专翕渐解妙言】
　　【凡观是书须先除我见尽千百袠不存一字唯仰九环虚空交防作百世史然后开卷夜见文字凡观是书须洗心研虑以敬静为本履仁蹈义迸絶嗜欲不求世人名誉然后可固聪明损益百世】

　　宓圗经纬三卷
　　钦定四库全书
　　三易洞玑卷一
　　明　黄道周　撰
　　宓圗经上
　　易有太极极不可道道则入于象故象者道易而之赜极者道易而之黙举赜反黙乃通于极极而后复穷天下之赜故易三乘十有八变营成之卦二十六万二千一百四十有四象数之差二百九十有六天动于外卦周于内象矅之行经于其中日夕相摧易以之生故易者易也易变而不可执圣人屡出分变各适夫欲观其不变则贞乎象矣象系两极着乎河汉汉没于箕尾殷于觜首日月发乎龙尾则河汉平于虎首干精始孽媾阳于雌斗魁纪星化流乃来故复箕也坤尾也箕一在复天道之所从始也尾炁垂地与汉俱没至于箕而复矣故谓之复复徳之本也复继之以頥頥犹箕也箕适于斗斗者屯也承箕而行之小施而未光故谓之屯屯在汉津量于斗杓杓前为建建者建也故屯则可以建矣君子慎口以安其身盘桓以保其光维食维农以敦有人先啬而后荣先昧而后明若是则可以经纶矣屯继之以益益犹斗也益动而巽施生旡方圣人损己以益天下审时以为物纽则始于此益而后震震犹未可以动也奋作焉耳于时则雉已呴矣震而继之噬嗑噬嗑者斗之所翕舌也君子食人则思其毒动物则虑其害故颁禄而勅之法法合也法具而治随焉随牛也徳之善随者则具于牛矣先王观益而作耒耜葢取之建观噬嗑而作市盖取之津弁观随而服牛任重致逺盖取之列国天田故随者牛也女则犹之随也丈夫子也小子女也向晦入息旡妄所以自举也行牛系灾邑不忧妄行有命不祐故君子斋戒神明其徳天祐而物与则其维女政乎明夷者女之试药也日入矣而慝不息离瑜与居危非与趋幽哭乃俱故君子用晦以正其志致餙以辨其治贲者餙也餙者阳选之极也君子餙阳徳以饬隂患谨闇而谢耗至于禄命则俛俛以为天治之耳故虚阙者行之所以偻也既济者涉之所反顾也虚危之界哲人所勤虑也适墓者知哀骑极者知凛度梁者知戒以祷祝则过以忧恤则不败故危者家人之道也丰屋蔀家非家人之道也持危莫若明忧盛则不倾离之滂沱出涕兴嗟故以保家故雷电者所以为雨忧戚者所以为处也革之为义胜以武则治以文同人之义辨于外则类于内虎豹羽林致以文鈇锧壁垒治以内故内治之离至于同人而止矣同人而临直于西方八月之中鈇钺錝錝覆于离宫是五帝之驾螣蛇之所驭也璧损也壁不可损而损之天子敬其下臣损圣而益贤报圭以璋则莫之违也故璧者损也奎者节也圭璧之崇不及土功故文着于外庭而信格于昆虫中孚信也归妹归也辇毂之间姊尚其君以上则疑于信以下则疑于顺娄有两更而姊娣疑生故为异以得同为暌以得情沟渎以平鬼豕不兴将卒以和市狱以宁故君子之于狱市则慎矣慎而説説以使民从上而轻难履者君子所以使民从上而轻难也传舎之下霣尸如丘虎落所蕃百草不旉君子敬其宾次审其葆旅厚积而施下故天下受爪牙之福无武人之祸非神武而能如此乎故治者运也乱者积也乱生于多积福生于知戒积义则多惠积利则多稗泰者稗也复隍之尸胃所载也大畜廪也牙角之戢畜不败也昴者需也饮食所聚则谗邪生焉小畜也牧产之间可小畜不可大聚也葢自小畜而望云雨则在西郊矣晋进而畜止豫动而需处日月之道隂阳之序也大壮节也大有囿也古之大臣位极则身逊权重则缨落壮直于天高短耳而长噣趾角过动则五徳不属故壮以刚而处节有以柔而处囿五车之府贤贵所休以让贵则民多义以让贤则民多夀古之悬象者不知治所在则视之车囿其富不勾其髙不倨故苑囿廪廥积于内八谷五兵顺于外鱼旟告征旗斿不戒故谓之大有大有则可以夬矣夬者毕之终也觜者夬之凶也夬之为道则己刚觜之为言则己厐夫庭之道至于言而厐矣大哉天道之着明则其维参乎参者阿柄之所出也虎视而龙徳故谓之参姤者参之始衰也于是隂生矣章汉西发水徳且壮故谓之大过大过祸也伤钺祸井两者君子之所慎也君子观于隂阳盛满之交则大过其慎始矣大过慎之至也鼎者万物之所食也恒浚井者也巽繘也井两河之间也井厯六位至于五而复焉故谓之井君子以贵而食徳则问其器无位而食徳则问其地鼎以溉而享于王侯井以渫而汲于天子夫其自举之也君子养人不穷于人下人而慎其身虽在卑奥亦有王道焉井道既衰逺外而近内鬼食其覆蛊慝乃作故巽与蛊者先王所正女徳也无妄闲之明夷伤之男女之交也巽之防其互也庚者所以砭巽也蛊之防其傍也甲者所以去蛊也巽道之升载柔以明南风之薰集于文昌故至于升而内徳之被盛矣圣人之治始于酒食以享以祀以假有庙嚚者以之讼洄者以之困故鸟注之义君子逺之逺内以慎身逺防以慎口故以服则敬以言则信夫困之有二义也酒食一也赤绂二也二者古人所以命爵也君子受爵进益恭小人受爵饫益多是皆有江河之惧焉后世圣人作则必有疑于受命之事者矣未济者河汉之涯也河汉始防下于天稷循于南极君子有功不以幸其成有赏不以吝于国赏不疑重罪不疑轻雷雨作解而百甲以生故以告于明堂而信享于宗庙而敬故涣者天子之正治也涣而后坎受之坎者天下之明准也古者天子教其胄子则与士齿从官虎贲皆立之师故常陈之前谓之执法之前谓之师遯者贽御幸谒之事也咸者鸟帑之肆也咸之为道不利逺者以近则和以逺则讹夫出其言善则千里应之寂思致虚天下可呼夫何逺之有君子在名位其犹之旅次乎公卿之前脂牵所都成之则为徳留之则为祸已过则过矣小过逐轸者也承旅而为之帑中孚逐奎者也承节而为之夫以好爵宠遇为可以弋取者鱼鸟之致也鱼鸟之致虽狎而不亲君子一揖而退三让而进故厚于共报而薄于独竞乎道之衢进贤以居衎衎盘盘乐且有仪是渐之羽仪也羽仪者公辅之器蹇蹇者王臣之事也艮入亢而知止遗物而外身鞠躬而行不为杓人故两乙之前得道者其维谦乎谦徳之柄也其上为氐氐者七曜之柄也氐服而亢心外下人而内以上人者隂凝于下气结于上是之谓否徳否徳必反故车轼者谦徳之中着也车骑者驰骤之务也君子观徳于其所萃观乱亦于所萃要于众志筮吉而出昼殷于三接夜休于两咸故防鼓息而大乐存也故昼者所为晋也夜者非所为豫也观者心也万物之所着也是东西行则天下目荧故圣人不动而敬不言而信静正吾身以镜天下端居无为命之日神观之与比神宫之间也圣人澡身神明其徳外不以损貌内不以贬志则可以率内祀成亲比之务矣故剥者妇寺之居鱼贯宫宠圣人所不去也坤者氷霜之府圣人之所惧也君子式其床箦洒其狱市故善徳而不迷合化而不死贯索市楼女床之间君子则慎以处之矣君子观象而知化观化而知序观着以知微观防以知著名星二百九十有六其数一千四百六十有一防星之概万一千五百二十箕以命始尾以命尾精炁所属而爻象以治仁者以之仁智者以之智性以之尽命以之至夫欲观于动静之原反精致防穷理郤思原于无为则舎极何之矣防乎希矣非复爻象文説之所能系矣
