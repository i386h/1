<!-- { "loadSidebar": true } -->
　　或问朱子曰河图与卦画不相类伏羲何以则之而画卦
　　宁按此章原注议论纒绕未免有疵不及载録今采云峯胡氏云则河图者不过谓易之画一而二二而四四而八河图虚五与十即太极之一也五与十之外阳仪二十隂仪二十一而二也以一二三四为六七八九者二而四也就此四象之中析四方之合为乾坤坎离补四隅之空为兊震巽艮四而八也亦谓其象其数固皆如此耳曷尝拘拘然曰以一补东北隅而为震以二补东南隅而为兊哉唯后之学者不能不拘拘于此也谓河图析合补空而其隂阳老少若有不合者反易图书之论自是起矣
　　传曰河图洛书相为经纬八卦九章相为表里
　　朱子曰五十五为体而四十五之变可推合而言之河图有九畴之象洛书有五行之象河图是常数洛书是变数生数统成数为常数之主竒数统偶数为变数之用河图以生数为主洛书以竒数为主河图表可以画卦里可以叙畴洛书表可以叙畴里可以画卦河图以生成合隂阳合者未尝不分故内外之文有主賔之辨洛书以竒偶分隂阳分者未尝不合故对待之中有流行之妙其曰经纬者非是以上下为经左右为纬也盖经言其正纬言其变也其曰表里者非是指此为里彼为表也盖言图中有书书中有图也图书互为正变在所主何如耳主图而言图为正书为变主书而言书为正图为变表里亦然
　　朱子曰图书之数与位皆三同而二异【此章依云峯采注】宁按启论三同二异有云盖阳不可易而隂可易成数虽阳固亦生之隂也玉斋胡氏曰阳不可易専指一三五隂可易统指二七四九成数虽阳指七九固亦生之隂指七为二生数之隂九为四生数之隂也天台董氏曰成数虽阳固亦生之隂者如子者父之隂臣者君之隂刘氏曰图之一三五七九皆竒数阳也一三五之位不易七九之位易者亦以天地之间阳动主变故也然阳于北东则不动于西南则互迁者盖北东阳始生之方西南阳极盛之方阳主进数又必进于极而后变也双湖胡氏曰自二图并观使东北二方之数相易亦不过有相生而无相克至西南二方之数相易则金乗火位火入金乡有相尅制之义焉此造化所以必易二方者正以其相尅之象也云峯胡氏曰阳不可易而隂可易専以生数言也盖谓洛书视河图北东不易而西南易北东一三阳数不可易而西南二四隂数可易也独观河图则北东自一而三水生木下生上也西南自二而四火克金上克下也一圆而三生数之中又自有相生之象二方而四生数之中又自有相克之象相生则有不易之体相克故有变易之用如四时春属木中央属土冬属水其体不易夏属火秋属金夏变而秋其用不能不易初不待图变为书而后见也合图与书并观之则南本火位而金居之西本金位而火居之水木不变而金火通变盖金入于火不别于火火能炼金乃别其金火金通变之妙固有如此者也
　　节斋蔡氏曰易主象范主数河图数偶偶者对待故易本二气洛书数竒竒者流行故范本五行
　　偶者静静以动为用故河图之位合皆竒一合六二合七三合八四合九五合十竒者动动以静为用故洛书之位合皆偶一合九二合八三合七四合六是故易之吉防主乎动则河图者动由乎我所以知防而先吉故曰先天范之吉防见乎静静者必以动而后成则洛书者动顺乎天惟能明吉防而已故曰后天气有二而行有五一三五七九者阳之行也故夫子总天之五数得二十五二四六八十隂之行也故总地之五数得三十二非五不能变化五非二不能自行言隂阳所以成变化行鬼神者在乎五五者五行也天地隂阳对待之定体自一至十者隂阳流行之次序分为竒偶则一三五七九为阳二四六八十为隂列为先后则一二三四五生数为阳六七八九十成数为隂数行乎隂阳而形未定象着乎隂阳而形已成象隂静也数阳动也太极非静非动而主乎静太极之前象数不可分先后及其动而生阳数为始而象亦自此始静而生隂象方成而数亦至此成隂阳分合动静不同主立而言静则二【对待之时】动则一【流行之时】主行而言静则一【隂阳合徳】动则二【先阳后隂】愚按此段精妙读者宜加思焉
　　伏羲本河图以画先天横图
　　横图以一二三四五六七八顺卦序自右至左而数之与圆图一逆一顺不同老阳居一分之为干兊少隂居二分之为离震少阳居三分之为巽坎老隂居四分之为艮坤【此下原有一节又自下而上取竒而碍理今不载】于太阳□之上生一竒一偶则为干兊于少隂□之上生一竒一偶则为离震于少阳□之上生一竒一偶则为巽坎于太隂□之上生一竒一偶则为艮坤此先天横图也自一至八本为生卦之次序而已
　　伏羲本河图以画先天圆图
　　朱子曰六十四卦横图震巽复姤正在中间却就中间折转以作圆图先自震复而却行以至于干乃复自巽姤而顺行以至于坤便成圆图而春夏秋冬晦朔望昼夜昏旦皆有次第此作图之大防也又曰横图皆顺数方图一向皆逆圆图只一半逆【详见左右篇】
　　先天八卦合洛书数
　　宁按节斋谓先天八卦合洛书数注文以老阳九为干在正南四为兊在东南少隂三为离在正东八为震在东北少阳二为巽在西南七为坎在正西老隂一为坤在正北六为艮在西北又谓后天八卦合河图数以一六水坎居北二七火离居南三八木震三居东巽八居东南四九金兊四居正西干九居西北五与十者艮五居东北坤十居西南贯乎中宫而为土详此是以某数配某象某数配某卦拘拘然以求合而未免于不合依云峯所论在所不取前总论中已辨之矣篇内注文似此者多删去姑録此以见例
　　后天八卦合河图数
　　说见上
　　图书隂阳竒偶相错
　　图以一二三四含七八九六而为十书以一二三四对七八九六而为十十即二五也二者之数皆以乗五而生得五而成也老阳之位一而在北一而含九而成数却在西少隂之位二而在南二而含八而成数却在东少阳之位三而在东三而含七而成数却在南老隂之位四而在西四而含六而成数却在北所以互为生成也若书数则直相对而已一与九对北而南也三与七对东而西也位之四正也四隅又各自为对东北角对西南角二与八也东南角对西北角四与六也亦互相经纬也书与图皆各各藏十于中者亦两其五行以相成也董氏止以四象之位与数言之亦善
　　朱子曰易乃伏羲之所先得乎图而初无待于书范则禹之所独得乎书而未必追攷于图尔
　　郑氏曰圣人因河图而画八卦因洛书而叙九畴岂儗规而画圆模矩而作方之谓邪彼有是理此有是事方伏羲据图画卦之时不必预见洛书而其数遂与之合大禹据洛书叙九畴之时亦不必追攷河图之数而求与之合而自无不合也
　　濮上陈希夷先生传授
　　希夷先生名抟以数学授穆脩伯长脩授李之才之才授邵康节遂着皇极经世书伯长又以太极图传周濓溪敦頥朱汉上曰敦頥授二程是时张载讲学于二程邵雍之间故敦頥作通书程頥作易传载造太和三两篇又以象学授种放放授庐江许坚此一枝传于南方也或曰先天方圆二图始于麻氏心悟朱子明其不然谓图皆伏羲所自作但有卦画无言语文字孔孟没后为方士所秘至希夷始传云
　　蔡西山曰图书之象自汉孔安国刘歆魏关朗子明有宋康节先生邵尧夫皆谓如此至刘牧始两易其名而诸家因之故今复之悉从其旧
　　古今传记自孔安国刘向父子班固皆谓河图授羲洛书授禹关子明邵康节皆以十为河图九为洛书而九宫之数戴九履一左三右七二四为肩六八为足正背之象也朱子曰读大戴礼书又得一证甚明其明堂篇有二九四七五三六八一之语郑注谓法文也然则汉人固以九为洛书矣胡为刘牧臆见以九为河图十为洛书悉反先儒之说托言其图出于希夷不立文字谓许坚传于谔昌谔昌传于刘牧世多祖其说流传天下今观汉上着为易传蜀人张行成著为七易他如蒲阳郑氏之类皆用其说悉未经刋正以前者至朱夫子出始与西山蔡隠君共订证之以十为河图九为洛书一还其旧天下信之然刘牧之说亦不可不知今摭一二于后云其引大传以为二者皆出于伏羲之世不必言授羲假使后世不见系辞十三卦之文必以六十四卦重于文王后世不见洪范天锡之文必以为九畴叙于箕子岂知取豫取夬已具于文王作卦之前而司徒司空之官已见于舜命九官之日是知图书皆上世已有但使羲则画之禹法而陈之尔愚谓此说未为不是但谓洛书不出于禹治水时则天乃锡禹洪范九畴一句有妨尔近辛未科刘梦荐用此说居南宫第一时多祖文公图书说者反居后且谓禹贡言道洛而不言得书舜典言恵畴而不言九畴天锡禹者天启之尔刘牧又曰天地五十五数河图四十五虚十数而不用者以四隅四正皆合而得十又合中央之五而纵横皆十五亦五十五也而五数不用者天一加五为六地二加五为七天三加五为八地四加五为九天五加五为十故曰地十成之也又八卦之数三十六虚九数而不用者干与坤数九也震与巽数九也坎与离艮与兊数皆九也何独疑九数之不可为河图而十数之不可为洛书也四正皆竒阳也四隅皆偶隂也所谓独隂不生独阳不成必一竒一偶而后造化生焉又曰一之为数在天为一在日为甲象为六之中数卦为坎之中爻在重卦为初九在复为阳爻在辰为建子在五行为水律为黄钟一者定位也五十去一则一在四十九中四十九又去一则一在四十八中凡有数未尝无一一之所在无徃不为万物祖执此不失是谓执天地之机其说颇有理愚録此于象数终者以见其说当时与图书盛行但不合颠倒而错置之尔学者亦不可不知







　　天原发微卷四上
<子部,术数类,数学之属,天原发微>
　　钦定四库全书
　　天原发防卷四下　　　　宋　鲍云龙　撰
　　明　鲍宁　辨正
　　先后
　　先天后天之説历四圣四贤而后其説始备四圣者伏羲画卦先天也文王演易周公爻辞后天也孔子十翼兼先后天也四贤者濓溪也程叔子也邵子独阐先天之学朱子贯而一之于是易道大明于天下矣非四圣四贤相继迭作天下其犹夜行乎
