<!-- { "loadSidebar": true } -->
　　黄氏畿曰正声十图各分以平上去入配以日月星辰有声无字则圆而虚之去体数而不用者则圆而墨之所以唱地音也正音十二图各分以开发收闭配以水火土石有音无字则方而虚之去体数而不用者则方而墨之所以和天声也○声图十音图十二唱和之通用也自声唱吕一至十合百二十图分之各十二始于多字居左古甲久癸居右自音和律一至十二合百二十图分之各一十始于古字居右多可个舌居左余仿此故声之唱也四声为经七音为纬七音一呼而聚四声不召自来如多良千刀妻宫心始于多可个舌终心审禁○之类是也【按此即等韵三十二字母之説】音之和也清浊为经律吕为纬一字上下翻调万变递分清浊如古黒安夫卜东乃走思古切多则阿呵何禾多切古则祖府舞五之类是也【按此即反切定位取音之法】性理精义曰上格四声即唐人韵部下格四音即唐人等母也多禾四声歌麻韵也开回四声佳灰韵也良光四声阳韵也丁兄四声庚青蒸韵也千元四声元寒删先韵也臣君四声真文韵也刀毛四声萧肴豪韵也牛○四声尤韵也妻衰四声齐韵也○龟四声支微韵也宫龙四声东冬江韵也鱼鸟四声鱼虞韵也心○四声侵韵也男○四声覃盐咸韵也古□四音见母也坤□四音溪母也黒黄四音晓母也五吾四音疑母也安□四音影母也母目四音明母也夫父四音非母也武文四音微母也卜步四音邦母也普滂四音滂母也东兑四音端母也土同四音透母也乃内四音泥母也老鹿四音来母也走自四音精母也草曹四音清母也思寺四音心母也□□四音无字盖对日母而取轻齿者也山士四音审母也耳二四音日母也庄乍四音照母也义崇四音穿母也卓宅四音知母也拆茶四音彻母也此其大致相同者其声之入声音之清音有与唐人不同者古今南北字韵异耳　韵部之法或分或合故门类多寡歴代不同惟等母则有定音疑不可加损者而有三十六四十八之异何也盖字母原只二十四此图所分二十四格是也并清浊音则有四十八此图所别四十八格是也或专取平声之有字者标题或专取仄声之有字者标题虽小异而实大同韵母二十四音者见溪疑端透泥知彻娘精清心照穿审非微邦滂明晓影来日也若羣即溪之清音定即透之清音澄即彻之清音从即清之清音邪即心之清音牀即穿之清音禅即审之清音奉即敷之清音喻即影之清音并即滂之清音匣即晓之清音经世二十四音无娘字而以其位对日字为轻齿之音凡为二十六也【按字母一清一浊皆以相次二字言之此条旧亦多误今为改正】　精于乐府者分唐韵为六部支微齐鱼虞歌麻皆直收本字喉音为第一部此天地之元声也佳灰与支微齐同收声为第二部萧肴豪尤与鱼虞同收声为第三部东冬江阳庚青蒸收鼻声【按五音内无鼻音此説难从】为第四部真文元寒删先收舌齿声为第五部侵覃盐咸收唇声为第六部经世四声部分皆已得之惟多禾与开回同部宫龙与鱼鸟同部为不合此声之可疑者　见溪羣疑鼻音也【按旧无鼻音且以此为鼻音则端定下之东冬不当亦为鼻音矣此当为喉】端透定泥知彻澄娘与来字皆舌音也精清从心邪照穿牀审禅与日字皆齿音也非敷奉微邦滂并明皆唇音也影喻晓匣则喉音也经世四音分部皆从其类惟黒黄与五吾同部安口与母目同部为不合此音之可疑者
　　愚按正声正音二图据黄氏瑞节之説盖西山蔡氏櫽括邵子三十二图而为之亦犹元防运世三十四篇邵伯子约为一元消长之数图也西山所谓一百六十一百一十二一百九十二一百五十二及一万七千二十四之数非但以虚数相乘而得之盖有声者即有字特邵子未之枚举耳且此篇大意固论声而不及字所为异于字学诸书也配卦之説有是有非元防运世原因一嵗以推
　　一元之数邵子既以三百六十卦当一年以四正卦当闰则以卦配年乃自然之理数虽诸家本如徐氏所刻有不用卦者然配卦固其本意若声音篇亦配以卦则牵强支离与术家天门地户人方鬼路之妄説相为出入故瑞节黄氏以为出于祝氏钤而邵子未言西山亦未用则非邵子之意可知今一切芟之以复其初　此三十二图之总纲也就此防三十二图之指趣盖直看则第一字多禾开回良光丁兄日声也古□坤□黒黄五吾水音也第二字可火宰每两广井永月声也甲□巧□花华瓦牙火音也横看则一声多二声良三声千四声刀日日声也一声禾二声光三声元四声毛日月声也一音古二音黒三音安四音夫水水音也一音□二音黄三音□四音父水火声也余以类推
　　又按声音之道诸家説异以声言之宋郑庠古韵分唐韵为六部以东冬江阳庚青蒸七韵皆协阳音支微齐佳灰五韵皆协支音真文元寒删先六韵皆协先音鱼虞歌麻四韵皆协虞音萧肴豪尤四韵皆协尤音侵覃盐咸四韵皆协覃音本朝毛奇龄古今通韵祖其説而少变之以东冬江为宫阳庚青蒸为变宫七韵为一部支微齐佳灰为征鱼虞歌麻尤为变征十韵为一部真文元寒删先为商六韵为一部鱼虞歌麻尤萧肴豪为角八韵为一部侵覃盐咸为羽四韵为一部邵长蘅为古今韵畧又变其説谓江与阳不相通今考宋吴才老韵补始为通转之説其各部相通者曰东冬江曰支微齐佳灰曰鱼虞曰真庚青蒸侵文元曰先盐寒删覃咸曰萧肴豪曰歌麻自为一部者曰阳曰尤与郑説不同而精义所云分为六部之説与各家复有不同也窃尝防绎五音之説宫舌居中合口呼如光官公昆乖规过孤是也商将口张开口呼如冈干庚根髙该勾歌是也角舌缩却闭口混呼征舌齿齐齿啓口呼二音小异而大同如姜兼京巾交皆鸠基是也羽口撮聚撮口呼如涓扃君居是也以上各字谓之韵首论者多就东冬江支等部首三十字取合五音不知部首非韵首也不过偶取韵中一字揭之云尔尝就唐韵以韵首细分之一音之部九江鱼萧肴豪侵覃盐咸是也二音之部十有六东冬皆以公弓合支微齐以基规合虞以居孤合佳灰以家乖合规该合真文以巾君合寒删先以官干关奸坚涓合歌青尤以歌过京扃鸠勾合也四音之部五元麻阳庚蒸皆以宫商角羽之四音合也中如阳部四韵首则宫为光商为冈征为姜羽为○【居王切】音已备矣又别出江部者盖于宫商征三部中各取数字自为一部又皆取其以东冬部内字为偏旁者故次之东冬下谓其与阳必不可通然乎否耶礼五音六律还相为宫也故虽部首止一音而每一部中无不兼五音之字者如执部首一字分唇齿亦能概全部五音之字而唇之齿之乎更欲合相次数部类宫商亦能概数部各具之音而一宫宫之一商商之乎纷纷之説何去何从此声之宜议者也以音言之等韵所用字母由喉而舌唇齿牙盖有自然之序矣而诸家亦颇不同如见溪羣疑居等母之首以为喉音者得之盖万事根本黄钟喉音属宫黄钟之谓也或以为牙犹近之至近人以为鼻音则未闻前人于唇齿牙舌喉之中防以鼻音者盖闽人以方言之音乱之也端透定泥为舌为征或以为重舌为舌头邦滂并明为唇为羽或以为重唇精清从心邪为牙为角或以为齿头照穿牀审禅为齿为商或以为正齿与齿头对晓匣影喻为喉牙合或以为喉非敷奉微为唇齿合或以为轻唇与重唇对知彻澄娘或谓与照穿牀泥近复而芟之不用或以为舌上与舌头对来为喉舌合或以为半舌日为唇齿合或以为半齿而各家之或以三十二或以三十六或以二十一皆欲各成一是而去取微有不同此音之宜覈者也窃意邵子之时后人纷纷之説未起所据者大扺唐韵所用则加一倍法耳其叙正声一百五十二内有字者八十三不外东冬三十部而但分平上去入不言宫商角征羽之五音正音一百五十二内有字者一百三十二不外见溪端透各字母而但言开发收闭亦不言五音七均则凡分五音七均者皆非邵子意也盖邵子加一倍法有声则有辟翕有音则有清浊外篇之十云韵法辟翕者律天清浊者吕地又云阳主辟而出隂主翕而入是也于是声分平上去入音分开发收闭而开闭之法配以春夏秋冬以至图以十六声以二十音以二十四莫非以四起数叠叠推去乃其本义又唐韵三十部内支微齐鱼虞佳灰七部萧肴豪歌麻尤六部无入声字经世则每部皆有平上去入与古人为不同
　　日日声平辟【元之元】　　　水水音开清【时之时】
　　多良千刀妻　　　　　　古黒安夫卜东
　　宫心○○○　　　　　　乃走思■■■
　　日日声七下唱地之用　　水水音九上和天之音一百五十二是谓平　　用声一百一十二是声辟音平声辟音一千　　谓开音清声开音清
　　六十四　　　　　　　　声一千八
　　日日声平之一辟　　　　水水音开之一清【开音清和律】一之一【一音古字和　平音辟一声至十声　唱吕】一之一【一音至十二音一声多字唱】一之二【二音黒字和一声至十声】　　　一之二【一音至十二音二声良字唱】一之三【三音安字和一声至十声】　　　一之三【一音至十二音三声千字唱】一之四【四音夫字和一声至十声】　　　一之四【一音至十二音四声刀字唱】一之五【五音卜字和一声至十声】　　　一之五【一音至十二音五声妻字唱】一之六【六音东字和一声至十声】　　　一之六【一音至十二音六声宫字唱】一之七【七音乃字和一声至十声】　　　一之七【一音至十二音七声心字唱】一之八【八音走字和一声至十声】　　　一之八【八●】一之九【九音思字和一声至十声】　　　一之九【九●】
　　一之十【十■】　　　　　　一之十【十●】一之十一【十一■】
　　一之十二【十二■】
　　黄氏畿曰天声平者七吕地而辟以七唱一百五十二变一千六十四地音开者九律天而清以九和一百一十二化一千有八后仿此
　　愚按此以平上去入配日月星辰以开发收闭配水火土石曰日日声者即犹云平之一日月声者即犹云平之二也水水音水火音仿此指要所列总图一音古字和一声至十声一声多字唱一音至十二音其法如左
　　【古古古古　　　　　古甲久癸多可个舌　　　　　多多多多】
　　一音　【古古古古禾火化八】　　　一音　【■■近揆多多多多】
　　一声　【古古古古开宰爱○】　　　一声　【坤巧丘弃多多多多】
　　【古古古古　　　　　　■■干蚪囬每退○　　　　　　多多多多】
　　其一音二声一声二音反复相应之法仿此曰一声至十声谓由多至心○○○为十曰一音至十二音谓由古至思■■■为十二盖凡有声有字及□■○●之无字者皆填入图内故有三千八百四十图之多余详篇首黄氏
　　瑞节黄氏畿二説
　　日月声平翕【元之防】　　　水火音开浊【时之口】
　　禾光元毛衰　　　　　　□黄□父步兑
　　龙○●●●　　　　　　内自寺■■■
　　日月声七下唱地之用　　水火音九上和天之音一百五十二是谓平　　用声一百一十二是声翕音平声翕音一千　　谓开音浊声开音浊
　　六十四　　　　　　　　声一千八
　　日月声平之二翕　　　　水火音开之二浊
