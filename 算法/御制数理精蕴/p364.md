<!-- { "loadSidebar": true } -->
　　【坤下巽上】观号振振【音真】丑甡甡【音莘】森朱于茾【莽】飍【音休】荡【他浪切】于垠【号令丑众森木朱茂飍风荡行朱一作禾下渐卦耑禾于屵注亦云耑禾禾茂也】传曰号振振令之发也丑甡甡众之多也【巽为令坤为众】森朱于茾木之茂也飍荡于垠风之行也【木之与风谓巽也茾之与垠谓坤也】昔王由是施乃令【法乎巽也】布乃下【则乎坤也】以省尒万方以化尒兆民俾风教大行臮【音暨】率土咸顺【夫王道之可观者莫过于法号施令省方化下自初八为士八二为大夫三四为卿侯皆执柔以奉上惟七五为君独持刚以制下可观之美莫善于斯故差使风教大行及率土咸顺】
　　【坤下艮上】剥丮之摭【丮音击】舆之扸【拆】屵氏于陵【屵音业氏音支巴蜀谓山欲堕曰氏】乑【吟】庡【扆】于石【丮手摭捋舆车扸散屵山氏崩乑众庡藏】传曰丮之摭手之掇也舆之扸车之脱也【艮为手坤为车】屵氏于陵山崩于地也乑庡于石人遁于山也【艮为山为石坤为地为人】呜呼为国者【呜呼叹辞】脩尒厚德以理厥躬【効夫坤也】完尒魏阙以奠厥居【体夫艮也】无长聚敛之臣以重尒邦赋【艮为采拾故曰聚敛坤为布帛故曰邦赋】无纵顽愎之□【】以蔑乃邦人【仆□者所务不离庖廪之间所主不出厩库之内今輙出于外而居人上假君之势行君之威纵其贪残恣其割剥其于凌暴无乃甚乎】下既胥顺上方保定【夫有国者不患贫而患不安岂有公行刼掠人皆逃散亦何异山冡崒崩车脱其辐茍能脩德以理众薄赋以安人黜顽愎休聚敛又何忧乎下之不顺上之不定也】
　　【坤下离上】晋埜茾茾【埜音野芖音莽】昦【杲】昕昕【欣】覞【耀】于丑囧【举氷切下同】于垠【埜地昦日覞视囧照】传曰埜芖芖地之广也昦昕昕日之明也【坤为地离为日】覞于丑观夫众也囧于垠照夫逺也【观之与照为离也众之与垠为坤也】昔王由是务明德【法乎离也】用多士【则乎坤也】秉钧于内受钺于外【晋之为卦世在于四四为诸侯専权用事内懐婉顺外务文明人臣之美莫过于此故能内受钧衡之任外当旌节之权出将入相固其宜也】文武交脩黎人咸顺【夫国之务文与武职且不旷官乃得人故黎甿尽皆咸顺】
　　【干下离上】大有焘宀宀【绵】彡鱻鱻【彡音衫鱻音鲜】防蓥于页【蓥音莹防音惧】晶灼于天【焘宇宀覆也彡文鱻明也防目页首也晶日灼光也晶音精】传曰焘宀宀宇之覆也彡鱻鱻文之明也【宇之覆干文之明离也】防蓥于页目之览也晶灼于天日之耀也【离为日为目干为页为天】昔王由是大量【法乾】显明德【象离】物无不容【大之极也】昧无不烛【明之至也】举尒忠直寘诸庭阙俾文德大昭臮【音暨】武功有备【贞直庭阙谓乎干也文德武功谓乎离也夫天之所以覆者大日之所以照者明先王所以其量显其德大以仁物明以烛幽故能聘贤良班朝列茍如此何患乎武之不备文之不昭者哉】






　　元包经传卷一
　　钦定四库全书
　　元包经传巻二
　　后周　衞元嵩　述
　　唐　苏源明　传
　　唐　李　江　注
　　少隂第三
　　【兑下兑上】兑诹之谋诰之詶【与酬同】谔之许谣之讴【谋询詶荅也谔直谣歌也】传曰诹之谋先言以询也诰之詶后言以答也谔之讦语之决也謡之讴歌之悦也【皆兑之象】昔王由是降纶言【诏出于内】征谏士【讽入自外】敷恩讲习【恺悌之化谓之和乐之风谓之悦恩而敷之不亦乎讲而习之不亦悦乎】听乃謡诵【省其辞也】纳乃讽谕【悦其谏讽也】俾中外交欢臮【音暨】上下胥悦【夫王道所重莫过于考言询事故舜命昌言万方之众皆頼也于今称之况乎当和乐之时行恺悌之化而能得纳讽谏之君子讲习之恩何上下之不悦中外之不欢者也】
　　【坎下兑上】困防竭【与朏同乌宏切】聪蒙咽噎【咽于肩切噎于结切】疒罹于忧【疒音疾病也】诼加于谲【诼音琢月聪耳泽也咽喉疒病诼责也】传曰晦竭月之没泽之枯也聪防咽噎耳之患喉之病也【坎为月为耳兑为泽为喉】疒罹于忧婴愁苦也【坎之象】诼加于谲遭谗毁也【嗟之】昔王由是省法于内【则坎】布泽于外【法兑】进决谏【决言在上】逐谀佞【謟言在外】广乃听乃讟【惜哉困之为象也月已暝泽已竭耳已掩喉已塞故谲诈为谗忧以成疾葢由刑罚有滥恩不行诡佞蔽聪忠谠絶耳将革其弊岂逺乎哉省法布泽纳谏逐防故听察斯广谤讟斯弭古有言御寒莫若重裘弭谤莫若自脩斯之谓也音杜闭也讟音读】【坤下兑上】萃蒸防嚻吅【防音戢象口也嚻音敖吅音宣】甡萃仑攒【甡音萃仑音伦】丑臸臸【臸音臻到也】言谰谰【谰落于切四喧也】传曰蒸防嚻吅口之喧也甡萃仑攒众之聚也【兑为口坤为众】丑臸臸□友而至也【坤之象也】言谰谰腾口而説也【兑之象也】昔王由是顺乃民【法坤】敷乃【则兑】听舆诵【采众言也】聆族谈【察浮议也】悦以勼人【勼音鸠集聚也】人不集【夫治世之音安以乐其政和乱世之音怨以怒其政乖政和由人安乐政乖由人怨怒故悦以勼人人不集】
　　【艮下兑上】咸隂之涵阳之覃泽润于屵【音业】女悦于男【涵泳覃汲屵山也】传曰隂之涵濳而上行也【谓兑】阳之覃广而下及也【谓艮】泽润于屵山泽通气也女悦于男夫妇搆精也【艮为山为男兑为泽为女】昔王由是纳谏诤【进以言也】寘庭阙【成于内也】命童仆以守尒宫闱【法乎艮也】发纶言以施尒渥泽【则乎兑也】内获所安外懐所【美哉卦之相感未有如咸者也且隂濳而上阳广而下山泽地气男女搆精故能纳讽谏施渥泽何安之不获恵之不懐哉】
　　【艮下坎上】蹇漦囦囦【漦音】屵顚顚【屵音业】君靡返【君音隠】兟靡迁【兟音莘】憩于险间愀然佷然【漦水囦深屵山也颠髙也君退兟进也佷户恳切与很同】传曰漦囦囦水之深也屵颠颠山之髙也【坎为水艮为山】君靡返碍乎山也兟靡迁限乎险也【艮为山坎为险】憩于险间愀然佷然忧且危也非所憇而憇危而险非所佷而佷愀而忧既忧且危祸其将至难之其可免乎【难之至也】呜呼有社稷者【叹之】放尒顽童贬尒酷吏【谓七三也三为上卿而窃其政事専权侮法苛刻内深故狱有淫刑曹有滥罚其为酷虐实多猛防虽欲勿贬其可得乎】以肃乃王庭以清乃邦禁【惜哉卦之患难无以加于蹇者也进而遇山山则险退而遇水水且深既不能退又不可进临深履险不离忧危人君知其难之有所苦故贬酷吏放顽童寛法省刑明罚恤狱苟能如此何忧乎王庭不肃邦禁不清哉】
　　【艮下坤上】谦甡庡于岵【甡音莘庡音扆】稚牧于姥【音姆莫补切】尘幂于岩【幂音觅】石于土【甡众庡藏岵山也稚子牧养姥母也音拳手屈病】传曰甡庡于岵众隠于山也稚牧于姥子育于母也【坤为地为母艮为山为子】尘幂于岩土之冒也石于土山之濳也【坤为土为而在上艮为山为石而在下】昔王由是饰轩车散束帛【聘遗逸也】招岩穴之士寘朝列之内【擢贤隽也】务乃卑恭【法乎坤也】守尒宫阙【则乎艮也】内无不安外无不顺【谦之为言退也故隠于山育于母先王知士之濳遯所以聘遗逸搜英贤故能务恭和守宫阙不然者焉得外从顺内获安寜也】
　　【艮下震上】小过下怫怫【音沸】上悸悸趾之【音颠】爪之坠【怫佷悸惧趾足也倒爪手坠失也】传曰下怫怫愎其上也【艮为佷戾】上悸悸惧其下也【震为恐动】趾之足之跌也【倒而在上】爪之坠手之失也【反而在下】呜呼有国家者【叹之】畏厥心以省尒内政奋厥威以惩尒小人【畏心奋威法乎震也省内惩小则乎艮也】上脩其严下知所止【小过者小人之过君子也何以明之且艮为佷戾而愎其上震为恐惧而畏其下何异足趾而颠手失而坠先王知小人之过君子也乃谨戒心神以省内政张奋威怒以惩小人此可谓上脩其严下知所止】
　　【兑下震上】归妹龙蟠于涡【乌禾切】雷蛰于洼【音蛙】男反其室女归于家言唯唯笑哇哇【蟠安蛰归也哇喜于佳切】传曰龙蟠于涡获所安也雷蛰于洼得所得也【龙之与雷震之象涡之与洼兑之象】男反其室震有妻也女归于家兑有夫也言唯唯动相然也【谓震】笑哇哇悦相应也【谓兑】昔王由是制婚姻之礼正夫妇之道【夫妇之道人伦之始也有夫妇而后有父子有父子而后有君臣有君臣而后有上下故诗重夫妇礼重婚姻则归妹之义也】行恵于内【妇之理也】作威于外【夫之政也】恱而后动人不屇【咸归之也】
　　少阳第四
　　【艮下艮上】艮屾八八【屾音诜】北癶癶【癶音拨】门之非径之韦【屾山圵背也非反韦乖也】传曰屾八八二山相拆也圵癶癶两人相背也门之非户之啓也经之韦路之分也【皆艮之象】先王以是反尒愎止尒叛【惜哉卦之很戾未过于纯艮也故两山相折两人相背两户相反两路相乖此很戾之极也夫很戾者背之萌闗梁者叛之阶由辨之不早辨也试言之曰呉之与蜀屡为背叛者岂一二姓耶皆以据闗津之险故生僭伪之号】闲乃闗葺乃梁使夫愎者反叛者止树其庭阙立其门屏【重门击柝葢为于此】以禁出入【止之】以别中外【分之】
　　【离下艮上】贲彡彡铭文【彡音衫】闱嫔【音模又莫伯切】阐儒于黉练戎于军【彡文静闱宫】传曰彡彡铭文字生于石也闱嫔妇处于宫也【离为文为女艮为石为宫】阐儒于黉脩文学校也练戎于军教武辕门也【离为文故曰儒又为兵故为戎艮为宫室故在武为辕门在文为学挍也】昔王由是临轩墀【据庭阙也】覧表奏【视牋牒也】纳文士【离在内也】逐戾夫【艮在外也】戒乃仆主尒门【法乎艮也】列乃兵环尒内【则乎离也】俾中外交脩臮文武不坠【臮音暨贲之为言饰也且勒铭于石教武辕门讲文学挍葢脩德饰躬之道也先王是以临轩墀覧表奏纳文士逐戾夫戒仆隷以守宫门列干戈以卫其内殿岂不谓文武不坠内外交脩也】
