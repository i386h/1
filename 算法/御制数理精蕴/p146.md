<!-- { "loadSidebar": true } -->
　　法借一根为原借本银数则第一次利银亦为一根是本利共二根除还银二百四十两则初次余银即为二根少二百四十两再以二根少二百四十两为第二次本银数加第二次利银则为四根少四百八十两除还银二百四十两则第二次余银即为四根少七百二十两再以四根少七百二十两为第三次本银数加第三次利银则为八根少一千四百四十两除还银二百四十两则第三次余银当为八根少一千六百八十两八根少一千六百八十两而银尽无余即八根与一千六百八十两相等也八根既与一千六百八十两相等则一根必与二百一十两相等即原借本银之数因每次所得利银皆与本银相等故以原借本银之数倍之得四百二十两除还二百四十两余一百八十两为第二次本银之数又倍之得三百六十两又除还二百四十两余一百二十两为第三次本银之数又倍之得二百四十两再还二百四十两则银恰尽无余也【此按分递折比例法用叠借互征法算之亦可】
　　设如甲乙丙三人各作一器则甲六日可完乙八日可完丙二十四日可完今命三人同作问得日几何
　　法借一千一百五十二根【三分母连乗之数】为三人同作完之日数以甲六日计之则甲每日得一百九十二根以乙八日计之则乙每日得一百四十四根以丙二十四日计之则丙每日得四十八根三数相加共得三百八十四根与一日相等三百八十四根既与一日相等则一千一百五十二根必与三日相等即三人同作完之日数也【此和数比例法】
　　设如甲丙二商不言本银若干但知甲之本银四倍于丙而甲本银内减去七十二两则两人之银适等问二人本银各几何
　　法借一根为丙本银数则甲本银为四根以甲本银减七十二两与丙银相等计之则于甲本银四根内减七十二两是为甲四根少七十二两与丙一根相等四根少七十二两与一根各加七十二两得四根与一根多七十二两相等四根与一根各减去一根则余三根与七十二两相等三根既与七十二两相等则一根必与二十四两相等即丙本银数再加七十二两得九十六两即甲本银数也【此较数比例法】
　　设如甲乙二人分银其数相等甲用过一百两乙用过三十两则乙之余银三倍于甲问二人原各分银几何
　　法借一根为原分银之数则甲之余银为一根少一百两乙之余银为一根少三十两乙之余银既三倍于甲则将甲余银一根少一百两三倍之为三根少三百两即与乙之余银一根少三十两相等矣三根少三百两与一根少三十两各加三百两则得三根与一根多二百七十两相等【甲三根少三百两今加三百两则补足三根整数乙一根少三十两今加三百两以三十两补原少之数则止多二百七十两】三根与一根各减去一根则余二根与二百七十两相等二根既与二百七十两相等则一根必与一百三十五两相等前既借一根为原分银之数则此一百三十五两即原分银之数矣甲用过一百两余三十五两乙用过三十两余一百零五两故乙之余银三倍于甲也【此较数比例法用叠借互征法算之亦可】
　　设如甲乙二人行路两日行到初日乙所行之路四倍于甲次日甲所行之路三倍于乙但知初日乙行二百四十里甲行六十里问次日二人各行若干
　　法借一根为次日乙所行之路则甲次日所行之路为三根以初日乙行二百四十里与一根相加得一根多二百四十里为乙两日所行之路以初日甲行六十里与三根相加得三根多六十里为甲两日所行之路是为乙一根多二百四十里与甲三根多六十里相等一根与三根各减一根多二百四十里与多六十里各减六十里则余一百八十里与二根相等一百八十里既与二根相等则九十里必与一根相等即次日乙所行之路三因之得二百七十里即次日甲所行之路以乙次日所行九十里与初日所行二百四十里相加得三百三十里以甲次日所行二百七十里与初日所行六十里相加亦得三百三十里是两人同行俱到也【此较数比例法】
　　设如有甲乙二商各有本银生理但知乙本银比甲本银多六两数年得利之后甲本利共银比原银为十一倍乙本利共银比原银为七倍而两人之银适等问二人原有本银各几何
　　法借一根为甲本银数则乙本银为一根多六两甲本利共银既比原银为十一倍则以十一乗一根得十一根为甲本利共银数乙本利共银既比原银为七倍则以七乗一根多六两得七根多四十二两为乙本利共银数是为甲十一根与乙七根多四十二两相等十一根与七根各减七根余四根与四十二两相等四根既与四十二两相等则一根必与十两零五钱相等即甲原银之数十一乗之得一百一十五两五钱即甲本利共银之数以六两与十两零五钱相加得一十六两五钱即乙原银之数七因之亦得一百一十五两五钱为乙本利共银之数也【此较数比例法用叠借互征法算之亦可】
　　设如甲乙二人分银其数相等甲银外加三百两乙银外加六十五两则甲之共银三倍于乙问二人原各分银若干
　　法借一根为原分银之数则乙之共银为一根多六十五两甲之共银为一根多三百两甲之共银既三倍于乙则将乙之共银一根多六十五两三倍之为三根多一百九十五两即与甲之共银一根多三百两相等矣三根多一百九十五两与一根多三百两各减一百九十五两则余三根与一根多一百零五两相等三根与一根再各减去一根则余二根与一百零五两相等二根既与一百零五两相等则一根必与五十二两五钱相等前既借一根为原分银之数则此五十二两五钱即原分银之数矣以五十二两五钱与六十五两相加得一百一十七两五钱为乙之共银数以五十二两五钱与三百两相加得三百五十二两五钱为甲之共银数即乙之共银之三倍也【四十六两则一金球比一银球之此较数】
　　设如金　　　　　　　【比】球十二　　　　　　　　　　　【例】银球十八其轻重适等若　　　　　　　　　　　　　　　　　　　　　　【法】将
　　银球　　　　　　　【用】七换金　　　　　　　　　　　【叠】球七则银球边多三百二　　　　　　　　　　　　　　　　　　　　　　【借】十
　　【互】二两问金
　　球银球各重几　　　　　　　　　　　　　　　　【征】何法　　　　　　　　　　　　　　　　　　　【法】借一根为金
　　球换银球之差数以　　　　　　　　　　　　　　　　　　【算】七乗之　　　　　　　　　　　　　　　　　　　　　　【之】得七根为七金球换七银球之差数是为七根与三百二十二两相等七根既与三
　　百二十二两相等则一根　　　　　　　　　　　　　　　　　　　　【亦】必与　　　　　　　　　　　　　　　　　　　　　　　【可】四十六两相等即一金球一银球相换之差数一金球一银球相换之差数既为
　　重必差二十三两一金　　　　　　　　　　　　　　　　　　　【二】球比一　　　　　　　　　　　　　　　　　　　　　　　【根】银
　　球既重二十三两则十　　　　　　　　　　　　　　　　　　　【与】二金球比【十】十二银球必重二百七十六两如以银
　　球【二根各】再加六个即　　　　　　　　　　　　　　　　　　【减】与十二　　　　　　　　　　　　　　　　　　　　　　【去】金球等是银球六个与二百七十六两相等
　　也乃以六归之得四　　　　　　　　　　　　　　　　　　【十】十六两即一银
　　球之重数加二十三两得　　　　　　　　　　　　　　　　　　　　【八】六十九两即一金球之重数以四十六两与十八
　　银球相乗得八百二十八两以　　　　　　　　　　　　　　　　　　　　　　【个】六十九两与十二金球相乗【此较数比例法】
　　亦得八百二十八两也设如一人买縀十二疋一人买防三十二疋用银适等但知缎每疋价比防每疋价多六
　　两问防缎价银各若干法借一根为防价则缎价为一根多六两各以总数乗之则防总价得三十二根缎总价得十二根多七十二两是为防价三十二根与缎价十二根多七十二两相等三十十二根则余二十根与七十二两相等二十根既与七十二两相等则一根必与三两六钱相等即防每疋之价加缎每疋比防每疋多六两得九两六钱即缎每疋之价以九两六钱乗十二疋得一百一十五两二钱为缎总价以三两六钱乗三十二疋亦得一百一十五两二钱为防总价两数适等也【此较数比例法】
　　设如甲乙二人共买缎一百疋甲买三十八疋止与银三百一十二两乙买六十二疋止与银六百两而两人所欠之银适等问缎价及欠银各若干法借一根为缎每疋价银数则甲三十八疋总银数为三十八根又甲止与银三百一十二两则甲所欠之银即为三十八根少三百一十二两乙六十二疋总银数为六十二根又乙止与银六百两则乙所欠之银即为六十二根少六百两是为甲三十八根少三百一十二两与乙六十二根少六百两相等少三百一十二两与少六百两各加六百两得三十八根多二百八十八两与六十二根相等【乙为六十二根少六百两今加六百两则补足六十二根整数甲为三十八根少三百一十二两今加六百两以三百一十二两补原少之数则止多二百八十八两也】又三十八根与六十二根各减去三十八根则余二十四根与二百八十八两相等二十四根既与二百八十八两相等则一根必与十二两相等即缎每疋之价银数再以十二两乗三十八疋得四百五十六两即甲所买缎之总银数内减甲与银三百一十二两余一百四十四两为甲所欠银数又以十二两乗六十二疋得七百四十四两为乙所买缎之总银数内减乙与银六百两亦余一百四十四两为乙所欠银数也【此较数比例法】
　　设如有米分给大小二等工人但知小工人数比大工人数为七倍大工人给米一升二合小工人给米八合共给过米五石四斗四升问人数米数各几何
　　法借一根为大工人之数则七根为小工人之数以一根与一升二合相乗【作一十二合】得一十二根为大工人米数以七根与八合相乗得五十六根为小工人米数两米数相加得六十八根与五石四斗四升相等六十八根既与五石四斗四升相等则十二根必与九斗六升相等前既以十二根为大工人米数则与十二根相等之九斗六升即大工人之米数爰以大工人每人所得一升二合除之得八十人与一根相等即大工人之数七因之得五百六十即小工人之数以八合乗之得四石四斗八升即小工人之米数也【此和较比例法用叠借互征法算之亦可】
　　设如有银一百两分给大小二等匠人共一百名大匠人每人给银一两五钱小匠人每人给银五钱问大小匠人各若干
