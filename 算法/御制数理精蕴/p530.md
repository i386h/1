<!-- { "loadSidebar": true } -->
　　古语云易重一斤谓十六两三百八十四铢也此言易之体数今世之所不论者也三百八十四铢则三百八十四爻也十六两者地之体极于十六故乾坤相偶坎离四位皆尽于十六卦【别具图在下】而此体用之要者亦止于十六也是故度量皆以一起以十变惟权衡二体相借铢以二十四而起两以十六而终者地之数也【五行有十干六律有十二支故八卦亦有十六位自然之理也】







<子部,术数类,数学之属,易通变>
　　钦定四库全书
　　易通变卷三　　　　　　宋　张行成　撰






　　干一者干也兑二者大过【兑巽】离三者离也震四者小过也【震艮】巽五者中孚也【巽兑】坎六者坎也艮七者颐也【艮震】坤八者坤也此八卦不变之体也干一者否也【乾坤】兑二者随也【兑震】离三者未济【离坎】震四者归妹【震兑】巽五者渐也【巽艮】坎六者既济也【坎离】艮七者蛊也【艮巽】坤八者泰也【坤干】此八卦应变之用也何以言之乾坤坎离不变者也震巽艮兑变者也乾坤坎离为造物之用者天地之不变也震巽艮兑为生物之用者人物之有变也人物虽有变亦亘古以常存则必有肖乎天地者矣大过肖坎者也颐肖离者也小过肖坤者也中孚肖干者也此人之齿发所以不坏物之根种所以长留是故人有生死物有盛衰然未尝一日而无与天地俱长久也当震巽艮兑之致用也其交者为咸恒损益长女与长男配少女与少男配隂阳半则形质具焉生物之初因用成体故以体为用也及颐中孚大小过之立体也其变者为随蛊渐归妹长男与少女配少男与长女配隂阳偏则性情分焉生物之后因体起用故以用为用也是以后天之颐中孚大小过则先天之乾坤坎离也后天之随蛊渐归妹则先天之否泰既未济也故曰颐中孚大小过二篇之正也若无是四者人易不得配乎天地矣伏羲之卦以相应为对如姤对复夬对剥之类是也文王之卦以相反为对如复对剥夬对姤之类是也相应者论飞伏也相反者论升降也在伏羲文王之卦皆对者惟乾坤坎离否泰既未济【按书内凡既济未济皆便文省称或为既未济或为未既济今悉仍其旧】颐中孚大小过随蛊渐归妹十六卦而文王六十四卦两卦或左右互易或上下反覆相重取其中者亦皆成此十六卦故知此十六卦者易之要也以方图观之自然明白矣
　　先天地卦四维中央十六卦互重六爻为十二以成六十四卦法数【伏羲以八纯单卦互重而为六十四卦文王以八正十六重卦再重亦为六十四卦】八正卦一卦各交七卦取其中六爻得十四卦总成一百十二卦而实有五十六卦故用卦五十六反复视之则一卦成二卦也
















　　八交卦两卦互交各成一卦总得八卦是为八正故八正卦反复视之止成一卦而无变也若交卦一卦各交七卦亦成五十六卦即更得先天一卦重为八卦之数四十八而周易暗蔵之卦弗用也
　　泰否【否下泰则成干　泰下否则成坤】
　　渐归妹【归妹下渐成颐　渐下归妹成大过】
　　既未济【既济下未济成坎　未济下既济成离】
　　随蛊【随下蛊成中孚　蛊下随成小过】
　　后天六十四卦暗蔵先天十六卦数
　　乾坤【泰否】　　　屯【坎小过】　需讼【坎乾】　　师比【坤坎】小畜履【干大过】　泰否【坤干】　　同人大有【干离】谦豫【坤颐】随蛊【中孚小过】　临观【坤大过】　噬嗑贲【离小过】剥复【小过坤】无妄大畜【干小过】颐大过【渐归妹】坎离【未既济】　咸恒【中孚颐】遯大壮【干颐】　　晋明夷【离坤】　家人暌【大过离】蹇解【坎颐】损益【大小过】　　夬姤【中孚干】　萃升【中孚坤】　困井【中孚坎】革鼎【离中孚】　　震艮【小过颐】　渐归妹【离大过】丰旅【离颐】巽兑【中孚大过】　涣节【坎大过】　中孚小过【蛊随】既未济【坎离】
　　已上为上下相交而互重之数
　　上经乾坤坎离十五【干五坤五坎三离二】大小过中孚颐九【小过五中孚一颐一大过二】十五与九正数也否泰既未济各一【天地日月之用也】渐归妹各一【物之用也】共为六用
　　下经乾坤坎离共十三【干二坤二坎四离五】颐大小过中孚共十九【颐六大过五中孚六小过二】十三与十九闰数也随蛊各一物之用也【天地日月之用四并于上经人物用四分上下者天地半也】
　　八卦用六爻乾坤主之也文王之卦皆两两反对若以上下自相重复成两卦六十四卦共得十六卦而已乾坤坎离颐中孚大小过各七卦皆不变之体也在上经者二十四卦以老隂为体也在下经者三十二卦以少隂为体也否泰既未济渐归妹随蛊八者生万物之用九数也各一卦者九复变而为一也不变者五十六卦变者八卦乃知体中有用而用中有体是之谓易子云谓文王重易六爻观此尤灼然矣
　　上经三十反复不变者二十四变者六而已二十四为本而六为用也下经三十四反复不变者三十二变者二而已三十二为本而二为用也要之此十六卦者隠乎六十四卦之中十六者地之四位之体也易之用由此而出亦于此而蔵也
　　六十四卦若以二体迭为之主左右互相交变则八纯卦与否泰既未济同人大有需讼师比晋明夷二十卦仍不变余四十四卦以先天方图凖之皆两两错对其数即方图中经纬交错八变图是也具于下
　　乾坤【否泰】　　　屯【坎颐】　　　需讼【干坎】
　　师比【坤坎】　　　小畜履【干中孚】　泰否【乾坤】
　　同人大有【干离】　谦豫【坤小过】　　随蛊【颐大过】临观【坤中孚】　　噬嗑贲【离颐】　　剥复【坤颐】
　　无妄大畜【干颐】　颐大过【随蛊】　　坎离【既未济】以上体相易者干为泰而坤为否以下体相易者干为否而坤为泰其余可类推矣
　　大过【一】颐【五】小过【一】中孚【二】否泰既未济随蛊【各一】
　　咸恒【大小过】　　　遯大壮【干小过】　　晋明夷【坤离】家人睽【离中孚】　　蹇解【坎小过】　　损益【中孚颐】夬姤【干大过】　　萃升【坤大过】　　　困井【坎大过】革鼎【离大过】　　震艮【小过颐】　　　渐归妹【小过中孚】丰旅【离小过】　　巽兑【大过中孚】　　涣节【坎中孚】中孚小过【渐归妹】　既未济【坎离】
　　渐归妹【各一】颐【二】大过【六】小过【六】中孚【五】余乾坤坎离数与上下之交并同
　　已上为左右相易而互重之数
　　文王重易六爻
　　伏羲重卦已有六爻六十四卦矣子云言易始八卦至文王而六十四又曰文王重易六爻何也曰伏羲重卦者也文王重爻者也重卦者八单卦自相重三画重为六画如干之兑干之离坤之艮坤之坎之类是已一卦变八卦八而八之为六十四其实则八卦也观卦位之数而可知矣尽一二三四五六七八之变得六十四卦而为八卦也重爻者六十四重卦又相重六爻重为十二爻如干之屯干之坤之需坤之讼之类是已一卦变六十四卦六十四而六十四之为四千九十六卦其实则六十四卦也观揲蓍之数而可知矣尽七八九六之变得四千九十六卦而为六十四卦也伏羲之易祖于太极之一乾坤故其卦得八之八而偶之文王之易每两卦为物各具一乾坤故其卦得六十四之六十四而亦有隂之合数也是故文王之易一飞一伏一升一降两卦相从离为三十二对自其用言之对飞为伏对伏为飞对升为降对降为升两卦互见通为一用至于揲蓍之变専用爻之飞伏一卦必成二卦无非十有二爻也或曰文王之卦偶六爻尔安得言重六爻乎曰六爻偶而用者左右之交坎离之用也六爻重而用者上下之交乾坤之用也是故自乾坤至未济每两卦或左或右或上或下互相交重取其六爻以成一卦六十四卦所成者惟有十六卦则乾坤坎离颐中孚大小过否泰既未济随蛊渐归妹是也盖干坎艮震巽离坤兑为八纯卦者数之不变者也数之不变者位之不变也位地也位之不变者易之体之体也其交则否泰既未济咸恒损益为体之用也乾坤坎离颐中孚大小过为八正卦者画之不变者也画之不变者爻之不变也爻天也爻之不变者易之用之体也其交则否泰既未济随蛊渐归妹为用之用也文王八方卦位用八纯卦者取其位之不变以为易之体则系辞自帝出乎震至成言乎艮者是也八卦奠乎八方言体而未及用故不兼取其交卦也及夫以六十四卦折为三十二对着之为书取之以蓍则易之用也其重爻之中暗具此十六卦者以当地体所以蔵诸用也盖十六者地之体也六爻用四位又四析之为坎离之用用之所生也以六十四卦凖之变者八不变者五十六与明卦相反者明卦正以用为主故体少用多暗卦本以体为主故体多用少也以分于上下二经其于天地人物之体之用之数咸有至理然后知文王之易上经三十下经三十四者不惟反复视之各十八卦又皆有暗数在其间为之立体而不可乱故易为变易又为不易也若以先天图参考之乃见天地自然之理而伏羲文王之心异世同归矣康节经世用十六位者即文王之易暗蔵之卦数也十六位本乎一二三四之竒六十四卦成于六七八九之防也
