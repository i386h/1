<!-- { "loadSidebar": true } -->
　　先天天卦六十四得三百八十四爻坎离用四位计二百五十六爻在卦气图以一爻为一卦计二百五十六卦每卦九数计二千三百四数【三百八十四之六】析一为十则两倍万物之数兼隂图则四倍也每位六爻计一千五百三十六爻【三百八十四之四】加隂数而析一为十则三万七百二十者动植全数也得三倍万物数九分之八动植用数三万四千四十八则三倍万物数而五百十二卦气图二百五十六卦一千五百三十六爻每爻直九十计十三万八千二百四十则十二倍万物数也三分用二则九万二千一百六十者八倍之物数也太元策数一万三百六十八而十析之得九倍物数则四分用三也
　　十六分用十五者五百七十六用五百四十与三百八十四用三百六十也
　　九分用八者三百六十用三百二十也
　　八分用七者三百八十四用三百三十六也
　　十分用九者三百六十用三百二十四也
　　四分用三者三百三十六用二百五十二
　　合之得二百九十四之两也三百八十四用二百八十八三百六十用二百七十三百五十二用二百六十四
　　三分用二者三百八十四用二百五十六三百六十用二百四十也
　　十分用七者三百六十用二百五十二也
　　十二分用七者七百二十用四百二十也二十五用二十四者一百用九十六也六十四用六十三者二百五十六用二百五十二也
　　太元配黄钟数
　　黄钟之数一十七万七千一百四十七析为九分每分一万九千六百八十三太元以七十二策为日法七百二十九賛直三百六十四日半两賛直一日每賛直六时一时六策一賛得三十六策总七百二十九賛三百六十四日半得二万六千二百四十四策以一策为一分一分析为六杪一时计三十六杪一賛计二百一十六杪一日计四百三十二杪总一年七百二十九賛得一十五万七千四百六十四则黄钟数九分之八也在黄钟为八倍在日策数为六倍则地四天三体八用六八卦六爻之理也竒赢二賛九时计五十四策以六乘之得三百二十四杪若以黄钟一分之数一万九千六百八十三均之则每策得三百六十四杪半【一时得二千一百六十杪九时共万九千四百四十一时又二十七杪九时共二百四十三】若三百六十四日半析为九天每分四十日半得一万七千四百九十六杪又九之则一十五万七千四百六十四得黄钟九分之八也
　　四易本原
　　易有四体一用三尽之矣先天体也包乎三用连山归藏周易三用也一体者太极统三元三用者三元分三才也伏羲始画八卦是为先天备四者之义有图象而未有书夏曰连山天易也商曰归藏地易也有法数而未有书文王曰周易人易也始有书矣仲尼十翼实通四易理有所必至也天地定位之八卦者先天卦也始震终艮之八卦者后天卦也一阖二辟谓之变徃来不穷谓之通坤之阖户或居辟户之前者首坤之理也终万物始万物者莫盛于艮艮已易位尚居始物之功者首艮之理也后世二易并与先天不传则君子之道鲜矣西汉扬子云作太元义取于连山后周卫元嵩作元包义取于归藏于是二易世亦有书元包粗賛卦名之大防未极人事之精义辞略数隐世多不传先天之易至陈希夷其法始见三传康节其道始明希夷所传有爻象卦数图则天之象地之数也人物在其中矣康节演之着为经世观物而三才之机焕然陈露司马公居洛与康节防传其易学公尝言太极图诀尧夫尽以见传是也公知四易独归藏未显廼以先天物数述为潜虚于是四易皆有书矣而率归之人事也太元左行从气右行法日气虽生于子日实见于寅故为连山也潜虚名书以虚首图以气虚虽托于气业终反于虚故为归藏也潜虚体十用五五极于七物之用也人法地故归藏者地易也太元体四用三三极于九地之用也地法天故连山者天易也周易体八用六六极于十二天之用也天法道道法自然降而下法乃以人理为宗故周易为人易也经世之作祖先天而用中天本太极而用皇极其数则天三地四人五物六元防运世贯为三者天也声音律吕列为四者地也三而四之则防有十二四而四之则位有十六葢四以为体三以为用也律吕之数干兊离震以声唱音者五也巽坎艮坤以音和声者六也五偶而十又四四之而百六十六偶而十二又四四之而百九十二总三百五十二用二百六十四亦四以为体三以为用也散之则三才之用备合之则太极之体全故先天者太极易也夫后天体八用六者天地兼两也先天体四用三者天地分两也兼两则合而致用用无体不立作易者摄用归体故天地各用其数也其曰三天两地而倚数者爻天也三天则六爻二而三隂阳刚柔仁义也卦地也两地则八卦四而两干统三男坤统三女也天地各用也分两则别而立体体无用不行经世者从体起用故天地互用其数也其曰天统乎体八变而终于十六地分乎用六变而终于十二者位地也天终于十六则从地四而四之用六百七十有二防天也地终于十二则从天三而四之用五百有四天地互用也二者之理皆本乎数之自然非伏羲文王之意也用三两者五也数五者一三五当干爻之九三用竒数而从竒二四当坤爻之六两用偶数而从偶故天地各用也用三四者七也数七者一三五七当位之十六四用竒数而从偶二四六当防之十二三用偶数而从竒故天地互用也先天易之体也后天易之用也天托地为体而实无体以其体无非用也地托天为用而实无用以其用无非体也即合即离非同非异合则同功故先天用盈数之七后天用中数之五用皆从天之竒后天之六七八九先天之三四五六体皆从地之四也离则异分故文王之易为后天子云言重六爻者爻主乎用伏羲之易为先天孔子言作八卦者卦主乎体也用通于神故后天之用妙体侔于道故先天之体博是故三易有不尽之数经世皆有之自一至千四变而之地也易以三百六十为用卦之爻余六百四十不尽则六爻四位卦气图之数也以三百八十四为体卦之爻余六百一十六不尽则八卦返生坤无极之数也元用七百二十九为八十一首之賛余二百七十有一不尽则十六位日月之变数也以六百四十有八为九日之策余三百五十有二不尽则隂阳刚柔之体数也易元余数经世皆用之至于揲蓍用其六七八九之策去其三四五六之竒经世实用之以为天地人物之本数也是故一爻三揲通明暗一百二十有七蓍用策三十天数歴数也易则主之暗策七十八地数律数也元则主之竒策一十九闰数物数也虚则主之先天本一分三故经世之数尽兼三者之用也夫学易不学先天知用不知体譬如贵公子论米其贤者不过谓从席中来也虽有仁智之见未免滞于一偏百姓日用不知又何怪耶












　　钦定四库全书　　　　　子部七
　　观物篇觧　　　　　　　术数类一【数学之属】提要
　　【臣】等谨案观物篇解五篇附皇极经世解起数诀一卷宋祝泌撰泌字子经鄱阳人自号观物老人书首署衔称承直郎充江淮荆浙福建广南路都大提防坑冶铸钱司干办公事而起数诀内又自署提领所干办公事不知其终于何官也案朱彛尊经义考有泌所撰皇极经世钤十二卷此本题作观物篇觧又止五卷与彛尊所记目次不合而别载泌自序一篇所陈大防又颇与此本义例相近或一书两名而后人合并之欤又案泌自序末署端平乙未而起数诀序内题淳祐辛丑上距乙未六年在皇极经世钤已成之后且今起数诀乃单本别行而观物篇觧第四卷中亦有并以起发用法别载成卷语是当与用法别为一书而用法已佚即起数诀所存亦仅声韵一谱已非其旧今始附入观物萹觧后以存其概泌所言大小运数虽皆归宿于画图其断法则不専在卦而在四象大防先用四爻藏闰次用四爻直事大运起防小运起升于牛思纯寳局张行成通变多所驳正然如邵子言四象相交而成十六事泌遂创为二十五变之説邵子言姤复小父母泌遂创为同人起分秒之説皆与经世书乖异不合其推大小运一变不协则再变至三变四变以求协者尤非出于自然至于声音律吕之学邵子得之其父古古书备见正音叙录轨辙可寻泌乃取三十六字母之翻切以声起数以数合卦仅与壬遁同用求深反浅且声音韵谱所説以夫普旁母字当字母之用既属支离至所云人用分数物用秒数数起同人之类尤为迂曲难觧似非尽出于邵氏本意然永乐大典别载有祝氏占例所言实皆竒中陶宗仪辍耕录载泌精皇极数其甥傅立其术为元世祖占卜尚能前知则亦小道之可观者葢其学虽宗康莭而亦自别有所得故其例颇与经世书不符而其推占亦往往着騐方技之家各挟一术邵子不必尽用易泌亦不必尽用邵子无庸以异同疑也二书世所抄间有讹脱诸本并同无从订正今亦姑仍之云乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　钦定四库全书
　　观物篇解卷一
　　宋　祝泌　撰
　　皇极经世一
　　皇大也极已至而不可逾无过不及也屋栋为极髙之至也大之又大为太皇极犹太极也康节曰太极道之极是皇极者大道之至如中庸之至至徳之至也极有二义至中之极皇极太极是也过中之极六极是也故极不训中夫周易祖于洛书用九皇极祖于河图用十其旨不同今皇极经世古之连山易也洛书以四方四维为八卦之位九畴之五居中立极所谓易有太极也康节先生连山于山林徳之士用天一地二天三地四天五地六天七地八天九地十折而中分之天一至天五居前地六至地十居后其中在五六之间当虚物之所以天五为阳中地六为阴中殆执两端而用中焉是所谓无极也然则极之有存于周易故曰易有太极极之无存于连山故曰无极而太极康节此道于李之才演为经世书六十余篇一卷二卷曰元经防三卷四卷曰防经运五卷六卷曰运经世三节不同乃总名为皇极经世篇何也元经防总十二万九千六百年为元观天之数也防经运去一元之交数取开物至闭物二百五十二运以九万七百二十年为元观地之数也运经世以三百六十年为元纪帝王之御极理乱之变迁人物之泰否观人之数也载三千年之治迹百世可知也又其下四卷以律吕声音之变观万物矣夫康节之书为经纶斯世而作不名之曰经防经运而曰经世忧世变也或曰河图用十今先天八卦干一兊二离三震四巽五坎六艮七坤八则止矣九与十何以无卦曰数所分配之卦有体也卦所不及之数无体也周易不用五而卦卦有太极皇极不用九与十而归于一同一道也何也取卦之法若得九数则复为干是九亦一也用数之法无问十百千万皆为一是十亦一也圣人法洛书河图而建极易之有极皇极之无极者皆天道也【观物外篇曰天数五地数五合而为十数之全也天以一而变四地以一而变四四者有体也一者无体也是谓有极之极也其旨如此葢天之变四干兑离震即元防运世也地之变四嵗月日时即坤艮坎巽也乾坤各存其本不用故以元经防则用会防经运则用运运经世则用世是防运世皆用而元不用也】
　　以元经防一
