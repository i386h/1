<!-- { "loadSidebar": true } -->
　　黄氏畿曰天左方之卦地右方之卦也临师以上为运数三百六十年为一运同人遯以下为年数三百六十日为一年运数为大数年数为小运自临师同人遯而分之临以上天中天师以上地中天也故谓之在天同人以下天中地遯以下地中地也故谓之在地用数者十之七开物以后闭物以前自寅之半至戌之半是也交数者十之三闭物以后开物以前自戌之半至寅之半是也自否以下不言谦者以见其交也天自震以上以干主之皆属于有开物之渐也天自益以下以坤主之皆属于无闭物之极也右方之卦可推而知然临变其初爻即为师同人变其初爻即为遯也贲以上变初爻即艮以上也明夷以下变初爻即谦否以下变初爻即旡妄也皆相视如形影惟否于明夷晋于震豫于益皆有一位之进退不相配合者何哉交数俭入于否以谦附艮宁可使坤无用有数溢出于晋以豫存坤不可使干无配也夫所谓交数者六十四卦去乾坤坎离四正每十卦而除其三以为交数则六十卦当得十八天自明夷以下则地自谦以下可也然自复而左天交乎地明夷先变其初而为谦自坤而右地交乎天否乃后变其初而为旡妄此所以为交也交数虽起于否用数则起于艮可知谦合明夷乃六十卦十之三也以日言之昼得其七夜得其三以岁言之三时之用得其七一时之不用得其三皆天地之交也
　　精义邵子以夏至之日止于七分故以其三分为交数
　　愚按此先天圆图之要义也黄氏入之第七篇今移于此　天主运行消长循环故曰运地主生物春生秋收故曰年运数则在天者也年数则在地者也邵子已明自疏解黄氏言大运小运每多曲说反失其意可以不必矣
　　天之有数起干而止震余入于无者天辰不见也地去一而起十二者地火常潜也故天以体为基而常隐其基地以用为本而常藏其用也
　　黄氏畿曰天之有数二十八无数四益屯頥复也地去一起十二者坤为元数一则艮为防十二也天辰不见隐基之四地火常潜藏用之一
　　天以气为主体为次地以体为主气为次在天在地者亦如之
　　黄氏畿曰日月星辰皆气也辰为在天之体故不见水火土石皆体也火为在地之气故常潜日月星辰在天故如天成象而动物亦如天以其主于气也水火土石在地故如地成形而植物亦如地以其主于体也
　　天地之本其起于中乎是以乾坤交变而不离乎中补注辨正曰邵子谓天地之本起于中中字所包者广以理言之中即太极也以数言之即五六是也以方位言之即子午是也
　　黄氏畿曰天何所本乎起于子中之复复一变为临再变而泰三变而大壮四变而夬五变至干则中于午是屡变而终不离者中也地之所本起于午中之姤姤而遯遯而否否而观观而剥至坤则中于子犹夫干也
　　愚按此节中言交变当以黄氏为是即补注方位之说也
　　人居天地之中心居人之中日中则盛月中则盈故君子贵中也
　　补注鲍氏发微曰天地之中在人人之中在心人心中自具一太极圣人出而建中作极则能为天地立心俾天下皆归于中焉语曰日中则移月满则亏移则邪亏则偏矣此君子以贵时中
　　黄氏畿曰人即天地之心也心即人之极也日至九十一度以为中月至一十五日以为中　以上发明先天圆图卦数凡其体用皆象天包地外
　　愚按此所言中曰心居人之中又非子午之位乃圆图之中间也皆当活看以尽中字之义

　　皇极经世书解卷十
<子部,术数类,数学之属,皇极经世书解>
　　钦定四库全书
　　皇极经世书解卷十一
　　邳州知州王植撰
　　观物外篇之四　　十五节
　　黄氏畿曰先天方圆卦数第四
　　愚按此篇言方图及六子之数并以图形方圆明天地体用之数
　　诸卦不交于乾坤者则生于否泰否泰乾坤之交也黄氏畿曰天地之气交而后生分方图而观西北十六卦天卦自相交东南十六卦地卦自相交其斜行则干兑离震防坎艮坤自西北而东南皆隂阳之纯卦也西南十六卦天去交地天卦皆在上而生气在首故能生动物而头向上东北十六卦地去交天天卦皆在下而生气在根故能生植物而头向下其斜行则泰损旣济益恒未济咸否自东北而西南皆隂阳得偶之卦也故曰诸卦不交于乾坤者则生于否泰交而生物者皆自否泰始故曰否泰乾坤之交也邵子诗曰天地定位否泰反类山泽通气咸损见
　　义雷风相薄恒益起意水火相射旣济未济四象相交成十六事八卦相荡为六十四此释方图分两交泰之象也西北维干东南维坤天地定位分而两矣东北维泰西南维否则相对焉乾坤大父母也交泰而六子从之兑次干艮次坤山泽通气则对次否之咸次泰之损离次兑坎次艮水火相射则对次损之旣济次咸之未济震次离巽次坎雷风相薄则对次旣济之益次未济之恒纵横数之横则乾坤在下者各八纵则乾坤在上者亦各八运行用横数生物用纵数乾坤周于四维而包六子于其中此天地自然之妙也
　　乾坤起自竒偶竒偶生自太极
　　黄氏畿曰圆图左方干以君之交于右则巽以消之故干初变为巽姤积而否否积而坤坤起于竒之变偶也方图左边坤艮坎巽隂在阳中皆逆行巽起于干初竒变为偶兑于坎离于艮震于坤亦如之圆图右方坤以藏之交于左则震以长之故坤初变为震复积而泰泰积而干干起于偶之变竒也方图右边干兑离震阳在隂中皆逆行震起于坤初偶变为竒艮于离坎于兑巽于干亦如之故曰乾坤起自竒偶圆图卦交于干者以为坤基然干一坤八不相邂逅歴二十五变而成否乾坤始一交焉方图则干居西北横数者八乾卦类聚于下气之变也纵数者八乾卦类聚于上形之化也自相交而成否矣圆图卦交于坤者以为干本然坤八干一不相邂逅歴二十五变而成泰坤干始一交焉方图则坤居东南横数者八坤卦类聚于下气之变也纵数者八坤卦类聚于上形之化也自相交而成泰矣
　　干七子兑六子离五子震四子巽三子坎二子艮一子坤全隂故无子干七子坤六子兑五子艮四子离三子坎二子震一子巽隂刚故无子
　　黄氏畿曰干自履而上纵而数之以至于否其子凡七兑自革而上纵而数之以至于萃其子凡六离自噬嗑而上至晋震自恒而上至豫巽自涣而观坎蹇比艮剥坤之上无可数者干自夬而左横而数之以至于泰其子凡七坤自谦而下倒而数之以至于临其子凡六兑自暌而左横而数之至损艮自蒙而下倒而数之至贲离自丰而旣济坎井屯震益巽之下无可数者隂而刚者亦无子也凡此八卦共五十六子八卦体也五十六卦用也前说主干故干所生之子独多于六卦而坤则无子后说主坤之配干故其所生之子虽多寡不同然而一正一倒无不相配巽之于震宜若相配者矣然震于天之四象为辰巽于地之四象为石辰虽不见七政系焉石则但能生火而已非能生物者也此其所以亦无子也
　　乾坤七变是以昼夜之极不过七分也兑艮六变是以月止于六共为十二也离坎五变是以日止于五共为十也震巽四变是以体止于四共为八也
　　黄氏畿曰干止于否坤止于泰皆七变与前言坤止于临异者泰为干子也昼有七分则夜不过五干七变当夏之昼夜有七分则昼不过五坤七变当冬之夜兑止于萃艮止大畜皆六变与前言艮止于贲异者大畜为干子六之合即十二也前言坎止于屯二子而已此言坎止于需离止于晋皆五变五合为十也前言巽无子此言巽止小畜震止于豫皆四变四合为八也　求之卦体四变足以騐乾坤之八卦五变足以騐甲癸之十日六变足以騐寒暑之六月惟昼夜之极不过七分则独以乾坤七变当之无所合焉以此见声律起自日与水亦止于七也
　　补注震为天之体数巽为地之体数
　　日有八位而用止于七去干而言之也月有八位而用止于六去兑而言之也星有八位用止于五去离而言之也辰有八位用止于四去震而言之也
　　补注张氏衍义曰日月星辰各备八卦之数故有八位存本而用用其用毎减者上得兼下下不得兼上贵贱之等也愚谓用止于七所谓昼夜之极不过七分也用止于六所谓月止于六共为十二也用止于五所谓日止于五共为十也用止于四所谓体止于四共为八也
　　黄氏畿曰日月星辰天之八位自可以包水火土石地之八位自西北干至东南坤八卦之正也去其正用其子
　　日有八位而数止于七去泰而言之
　　补注上言去干此言去泰者何也去干去其首去泰去其尾所谓去其交数取其用数者是也
　　黄氏畿曰月有八位而数止于六去损而言之也星有八位而数止于五去旣济而言之也辰有八位而数止于四去益而言之也含于日故畧之犹地之八位包于天也此以交泰言
　　月自兑起者月不能及日之数也故十二月常余十二日也
　　补注张氏衍义曰日起于一者干也月起于二者兑也月不及日之数故日一年三百六十六日月一年三百五十四日也余十二日者日一年盈六日月一年缩六日共十二日以为闰
　　黄氏畿曰知日之去干则知月之去兑知月之自兑起则知日之自干起矣日起干虽不及天而一嵗常有三百六十六日月起兑又不及日而一嵗常有三百五十四日合朔之所虚与气盈各六日故以十二日言之盖方图与圆图相应此乃邵子定嵗差于日月交感之际以隂阳亏盈求之
　　天之阳在南而隂在北地之隂在南而阳在北人之阳在上而隂在下旣交则阳下而隂上
　　黄氏畿曰圆图干南坤北方图坤南干北人之心在上阳也肾在下隂也未交则言其体故干上坤下旣交则言其用故坎上离下
　　补注先天圆图干南坤北是天阳在南而隂在北也方图坤南干北是地隂在南而阳在北也人合天地而生者故阳在上而隂在下天之象也
　　愚按以上各节就方图而纵横颠倒互斜以数之皆有义理存焉以尽圆图之变也内多以乾坤为主乾坤之交则否泰矣
　　圆数有一方数有二竒偶之义也六即一也十二即二也
　　黄氏畿曰天一地二干竒画六而大坤偶画十二而小六则径一围三而两之天用地也十二则径一围四而参之地用天也
　　愚按此节以下从图形方圆发明天地之数此则言方圆一二之数从竒耦而生有一故有六有二故有十二干之内外卦共六画即干之一也坤之内外卦十二画即坤之二也
　　天圆而地方圆之数起一而积六方之数起一而积八变之则起四而积十二也六者常以六变八者常以八变而十二者亦以八变自然之道也八者天地之体也六者天之用也十二者地之用也天变方为圆而常存其一地分一为四而常执其方天变其体而不变其用也地变其用而不变其体也六者并其一而为七十二者并其四而为十六也阳主进故天并其一而为七隂主退故地去其四而止于十二也是阳常存一而隂常晦一也故天地之体止于八而天之用极于七地之用止于十二也
