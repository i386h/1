<!-- { "loadSidebar": true } -->
　　宁按云峯胡氏云邵子于先天曰乾坤纵而六子横易之本也于后天宜曰坎离纵而六子横易之用也今后天独主震兊之横者何居葢先天以纵者为主后天以横者为先也先天乾坤当天地之位后天震兊当朝夕之位先天乾坤之末交二至后天震兊之中当二分也先天以乾坤为纵于是巽与兊为横震与艮为横离与坎为横纵者干纯阳坤纯隂横者兊上一隂即巽下之反也艮上一阳即震下之反也坎离中一阳一隂之交也后天以震兊为横于是离与坎为纵艮与巽为纵干与坤为纵横者震一阳为进之始兊一隂为退之极纵者坎离进退之中艮少男进之后巽女退之先也乾坤老隂老阳皆退居不用之地矣○玉斋胡氏云邵子甞论六子致用乾坤不用此则皆以为易之用何也葢就后天八卦论乾坤则终于不用若合先后天而论先天所以立易之本后天所以致易之用则皆为入用矣况后天用者虽在六子不用而主其用者实在乾坤岂荒于无用也哉
　　邵子曰先天易之体后天易之用
　　先天用坎离日月为刚柔昼夜之变后天用乾坤九六为隂阳寒暑之变先天易之体应天之气后天易之用应地之方先天卦位八正干南坤北离东坎西兼頥孚大小过后天卦气四正坎离震兊四维乾坤艮巽先天乾坤分天地以定上下之位后天乾坤为大父母退居西北西南之维先天坎离为日月列夘酉左右之门后天坎离为水火分南北生出之序先天八卦造物之初兼天上地下乾坤阖辟日月出入春夏秋冬望晦朔昼夜长短行度盈缩莫不由此后天八卦生物之后独据地上而言坎离当二至中震兊位当二八之中而有定非若昼夜之盈缩也故系辞言春夏秋冬南北东西而坤不过言地坎不过言水而已初不及乎地下之事也先天以隂生阳后天以阳生隂先天四象生日月故阳抱隂生日隂抱阳生月后天日月生万物故阳行阳中万物盈阳行隂中万物缩【此下原有先天言日月五星皆从天左行后天言日月五星皆违天右行二十四字合删论见盈缩篇首】先天用四象水火土石后天用五行木火土金水先天左三十二阳析归妹一卦分兊居上震居下后天则震东兊西干至归妹十二下数上二十一卦先天右三十二隂析渐一卦分巽居上艮居下后天则艮上巽下坤至渐十二下数上亦二十一卦先天一卦变七卦一为本七为用后天一卦变六卦卦为本爻为用先天二三为变数四十二后天三两为衍数五十先天干兊离震为四阳卦属天八阳四隂巽坎艮坤为四隂卦属地八隂四阳数皆不等后天干坎艮震为四阳卦一父三男六隂六阳巽离坤兊为四隂卦一母三女六隂六阳其数皆等坤兊干坎居西南北艮震巽离居北东南亦然先天生气之始以冬至为元一之一后天生物之始以春分为元二之一先天天二正干离兼頥孚重卦二为天四正卦頥肖离中孚厚画离后天地二正坤坎兼大小过重卦二为地四正卦大过肖坎小过厚画坎先天巽离兊三宫各二十八阳坎艮震三宫各二十八隂后天震坎艮六阳十二隂巽离兊六隂十二阳上经乾坤坎离为三十六卦之祖下经兊震巽艮为二十八卦之祖先天以多者致用三女本干体从父归东南三男本坤体随母归西北后天以少者致用三男随父归东北三女随母归西南
　　朱子曰后天者今之周易文王所演是也孔子既为文王之易以作传是为十翼则其所论当以周易为主然不推本伏羲画卦之由则学者必将误认文王所演之易便为伏羲所画之易只从中半説起不识向上根源矣
　　伏羲先天易文王演之为周易者即后天之学也故经分上下上经三十卦下经三十四卦于是孔子为之作传又分为十翼彖象系辞各分上下为六文言七説卦八序卦九杂卦十也从中半説起者谓止知文王后天易尔湏更从伏羲先天易上研穷则识向上根源矣朱子谓先天后天既各自为一义后天説中取义多不同彼此自不相妨不可执一而废百也
　　又曰后天説卦变者十九卦葢言成卦之由凢彖辞不言成卦之由则不言所变之爻今观易传以见康节先天后天之説最为有功
　　今合朱蔡二説释之曰程子专以乾坤言卦变然只是上下两体变者可通蛊咸恒渐涣是也一卦变者不可通如讼无妄两卦是也谓刚来为自外来説得有碍程传贲卦曰岂有乾坤变而为泰又自泰变为贲之理若如此则乾坤变六子八卦重六十四皆由乾坤而变者其説不得通若自震一索而得男以下六卦乃是已有此卦了就此卦生出此义皆后天之学今所谓卦变者亦是有卦之后圣人见得有此象故发于象辞安得谓之乾坤变而为是耶节斋蔡氏曰其为卦变皆三阳三隂本具乾坤之体而上下往来者也干刚交坤而成震坎艮坤柔交干而成巽离兊言刚来刚下者明干在上而下交坤言柔来柔下者言坤在上而下交干也若刚上之与柔上则又干刚在下而上交坤坤柔在下而上交干皆本乾坤而互取之尔至于讼与无妄止言刚来刚自外来卦皆四阳二隂非乾坤上下之交者干体居上不动坎震之刚皆自外来也此皆因后天之卦而发此义
　　朱子曰伏羲八卦圎图【天地定位至水火相射】以对待而作也伏羲六十四卦横图【始干夬大有终观否剥坤】以流行而作也
　　主对待者必以流行为用对待者体静而生伏羲八卦对待者也静而生则吉凶悔吝由乎我故曰先天其序以二气消长成是造化生物之理
　　文王八卦圎图【帝出震至艮】以流行而作也文王六十四卦横圆【始乾坤终既未】以对待而作也
　　主流行者必以对待为用流行者体动而成文王八卦流行者也动而成则吉凶悔吝奉乎天故曰后天其序以万物盛衰成是造化运行之理天地之间对待流行而已乾坤者对待之醇坎离者对待之交咸恒者对待之行既济未济者对待之杂对待之隂阳则其用均流行之隂阳唯阳为用静则二而行则一对待者主乎静而流行者主乎动也
　　朱子曰先天图有变易交易之妙左邉一百九十二爻本都是阳右邉一百九十二爻本都是隂隂中有阳阳中有隂便是阳往交易隂隂来交易阳两邉各各相对博易而成此图其实非彼往此来只是其象如此图左属阳自震一阳离兊二阳干三阳为阳在阳中阳顺行图右属隂自巽一隂坎艮二隂坤三隂为隂在隂中隂顺行坤无阳艮坎一阳巽二阳为阳在隂中逆行干无隂离兊一隂震二隂为隂在阳中逆行姤在西是东邉五画阳过复在东是西邉五画隂过互相慱易而成易之变易之变虽多般此是第一变伏羲当初只是见太极下面有个隂阳便就此画一个隂一个阳一个便是两个就一个阳上又生一个阳一个隂就一个隂上又生一个隂一个阳只管恁生去二而四四而八以至八八六十四不觉来如此齐整皆是自然天地之妙但畧假圣人手画出来先天图一日有一个恁地道理一月有一个恁地道理以至合元防运世十二万九千六百嵗亦只是这个道理大而古今十二万九千六百年亦只是这个圏子小而人物生死一日一时一月一嵗之运亦只是这个圏子都从复上推起去只是一个消息盈虚之理本是小底变成大底到那大处又变成小底
　　邵子曰先天图环中也
　　张氏曰圆于外者为天方于内者为地人在地上即环中也愚曰以上下观之干南为天坤北为地以左右观之震至干左为天太阳太隂少阳少隂生而天道偹巽至坤右为地太刚太柔少刚少柔生而地道成天包地外隂阳二气万变一理循环无端此所以名环中也处环中而为人伦则干君坤臣家人父子咸恒夫妇六子出焉履环中而验方域则天门无上地户无下川泽注于东南其流无极昆仑起于西北其高莫拟大明东暾于离隂魄西孕于坎雷出于震万物昭苏风入于巽万物枯朽环中之象于此可覩四时求之冬至子半阳神以来夏至午半隂鬼以遁三阳三隂春以分三隂三阳秋以半望晦朔月有终始旦昼暮夜气有逆顺环中之嵗月日时存亡进退于此可翫隂阳阖辟求之则天倡地而有日月星辰之声地和天而有水火土石之音开发收闭机动鸣此环中一部之音乐本乎天真细细求之无名可名伏羲仿之以为方圆二图虞舜奏之以致箾韶九成康节得之以着皇极经世之经人在环中可以戴天履地而不知其然乎康节自賛曰弄环余暇时往时来又曰自从防得环中意闲气胷中一防无其胷中自具一环中也可知矣
　　又曰先天学心法也故图皆自中起万化万事生于心也
　　朱子曰中间白处便是太极三十二隂三十二阳便是两仪十六隂十六阳便是四象八隂八阳便是八卦两邉生起便是隂根阳阳根隂这个有对从中太极出者无对此心法也愚按先天图自坤生者始于复自干生者始于姤皆在天地之中中者心也太极也超于万物之上而行乎万物之中也所以无对
　　又曰图虽无文吾终日言而未尝离乎是葢天地万物之理尽在其中矣
　　先天图有位有数初无语言文字可传而其中之所有虽大天地细毫芒无所不包上而日月星辰下而水火土石变而为寒暑昼夜化而为雨风露雷感而为性情形体应而为走飞草木人而为耳目鼻口物而为色声气味衍之为元防运世散之为嵗月日时事有体用而分皇帝王覇业有心迹而分易书诗春秋理一分殊无徃而不在其中矣邵子诗曰日月星辰高照耀皇王帝覇大铺舒可谓胷中楼阁四通八达矣朱子賛之曰天挺人豪英迈葢世驾风鞭霆历覧无际手探月窟足蹑天根闲中今古醉里乾坤其善于形容有道者气象也又曰他在静中推得天地万物之理
　　朱子曰康节男子吟乃是説先天图中数之所从起处天根月窟指复姤二卦而言
　　其诗云耳目聦明男子身洪钧赋予未为贫湏探月窟方知物未蹑天根岂识人干遇姤时生月窟地逢雷处防天根天根月窟闲来往三十六宫都是春都是春者即天理流行之意
　　又曰图自复至干为阳自姤至坤为隂隂阳所主既有淑慝之分则人物所禀亦不能无纯驳之辨阳主人隂主物姤在图上故言手探复在图下故言足蹑
　　蔡西山云天根是好人情状月窟是小人情状三十六宫是八卦隂阳之爻或曰人物二字未可便以善恶断都是春月窟亦为春朱子曰阳善隂恶以正理言则有对待亦各有所主康节恐是指生物之源而言则正气为人偏气为物为隂阳之辨季通所论却是推説问都是春是专以正言否曰鸱枭蝮蝎恶草毒药还可道不是天地隂阳之气否隂而贱者为物阳而贵者为人愚曰复至干百十二阳八十隂姤至坤百十二隂八十阳隂阳相错定通薄射皆有春意行乎其中吾一身中亦有此复姤也夏至日在东井万物向无吾则收约归来敛华就实一生意之复乎内也冬至日在牵牛万物向有吾则发挥出来际天蟠地一生意之盎乎外也以是观之则昼而接物者生意之通夜而入息者生意之复何往而非春也哉
　　程伯子曰康节之学内圣外王之道也
　　康节入道之初青社公授以物理理义性命之学后于动静之间见之得其欛柄故其诗曰身在天地后心在天地先又曰一中分造化心上起经纶此其自得者也朱子曰邵子腹里有这个学故能包括宇宙终始古今又曰其骨髓便是皇极经世书其花草便是诗愚谓内圣者先天也先天图中一字一画上天下地古往今来无不包罗也外王者后天也故其迹尽铺舒于皇帝王伯之中古今治乱人物枯荣尽于静中见之无毫髪爽所以内外一贯先后无遗林氏曰先天图性命学也其书其诗皆自此图中流出
　　邵子先天之学不轻授非人
