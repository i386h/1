<!-- { "loadSidebar": true } -->
　　月以十二起者六与六相偶而为十二以康节数推之日嵗运元皆用十二故一日十二时一嵗十二月一运十二世一元十二防包括往古来今无不在是即一时可以推一日即一日可以推一月即一月可以推一年即一年可以推十二万九千六百年推而上之岂特一嵗十二月之用而已哉十二辟卦举其凡皇极一书究其极皇极经世是推步之书以十二辟管十二防绷定时节就中推吉凶消长只是加一倍推去京房卦气用六日七分康节亦用六日七分康节京房易自是一书与易不相干郑氏曰日月之行一嵗十二防圣王因其防而分之以为大数观其所防命其四时卦气提其纲太研其细经世衍其妙而后天地日月星辰元防运世皇帝王霸之蕴皆可得而推矣在年则以消长在月则以脁朒在日则以昼夜而分太史公曰天运三十嵗一小变百年中变五百年大变三大变一纪三纪而大备此其大数也【按此章后所引太史公之言又自是一説与康节数不同观者详之】
　　邵子曰一元统十二防三百六十运四千三百二十世犹一嵗统十二月三百六十日四千三百二十辰日为元元始也其数一一嵗一周月为防防交也数十二嵗十二周星为运运者时之行也随天左转嵗三百六十周辰为世世者变之终也一日十二辰积一嵗四千三百二十辰也一世三十年则一十二万九千六百年是为一元之数一元在大化中犹一年也自元之元至辰之元自元之辰至辰之辰而数穷穷则变经世但着一元之数则穷天地之数可知矣【此条东山评云一元即天地之数穷则变非邵氏之防寜按注文章首至此俱出皇极经世书邵伯温所述东山所评误矣】一元有十二万九千六百嵗一防有十二万九千六百月一运有十二万九千六百日一世有十二万九千六百辰皆自然之数又非有所牵合也
　　又曰前六防为息后六防为消即一嵗之自子至已为息自午至亥为消开物于星之七十五【月寅星已】犹嵗之惊蛰也闭物于星之三百一十五【月戌星戊】犹嵗之立冬也或曰气盈于三百六十六朔虚于三百五十四今经世之数槩以三百六十为率何也曰所以藏诸用也
　　自子至已作息阳进隂退至已月之终当辰之二千一百六十为阳极隂阳之余空各六自午至亥作消隂进阳退至亥月之终当辰之四千三百二十为隂极隂阳之余空各六凡二十有四当易六十四卦三百八十四爻之数除四正卦凡六四六二十四三百八十四去其二十四则所有者三百六十乾坤坎离为四正卦居四方之位反覆不变经世一元之运数举成数焉消息盈虚之法在其间所以藏诸用也唐尧始于星之癸一百八十辰之二千一百五十七何也曰以今日天地之运日月五行之行推而上之因以得之也
　　又曰分而为十二前六限为长后六限为消进退三百六十日
　　此当元经防之数十二月即十二防三百六十日即三百六十运以元之元之数为一分每防得一万八百元分每运得三百六十元分总一元之分数得十二万九千六百元之元阳三百六十为进隂三百六十为退三百六十乃成七百二十
　　又曰分而为三十以当一月三十日之数随大运消长而进退六十日
　　此当以防经运之数一月三十日即一防三十运自月言之脁朒分用一进一退消长各数则成六十运自日言之昼夜又分用一进一退朓朒各数则一月之数成百二十日一防之数成百二十运
　　又曰十二万九千六百分而为十二以当一日十二时之数而进退六日
　　此当以运经世之数以元经防则年卦月卦防经运则气卦卦运经世则日卦时卦之数一日十二时即一运十二世一为一秒十二秒为一分三十分为一时总一日得四千三百二十秒十二万九千六百则三十日之秒也积一运之年凡得五亿五千九百八十七万二千秒则泰之数也曰进退六日者举一变之数也以日当年则六日为六年进之而六十年在小运则为十变在大运则为一变盖天道以六而变必有余分小则六曰者歴六辰也甲子甲午各一世也是故大运六十年一变者五运之数也天始于甲临于子地始于已临于夘甲已之间中见土运土金水木火以次相传天终于癸亥地终于戊寅别而言之各有六十合而言之共为六十如是而六变一周天矣小运六年而一变者六气之数也六气者天始于子而终于已地应之则始于夘而终于申天始于午而终于亥地应之则始于酉而终于寅司天司地通为六气别之则十二而二十四合之则十二而六如是六十变亦一周天矣是故大运以六十而变六变通余分得三百六十六小运以六而变六十变通余分亦成三百六十六也【张氏】
　　又曰三百六十以当一时之数随小运之进退以当昼夜之时
　　一时即一世自时言三百六十为秒数自世言三百六十为月数三百六十月即一世之年矣当昼夜之时则一时成二时一时得百八十秒积一日实二千一百六十秒于一日四千三百二十分用其半也随大运之消长者子以后六月为长午以后六月为消随小运之进退者子以后六时为进午以后六时为退大运有消长无进退小运有进退无消长消长者进退之积也子至已为长午至亥为消此尽举一元之数包退数闰数在其间若日月则消长之中各有进退一年止有七百三十昼夜太以一昼一夜为一日通竒賛为三百六十五日经世以昼夜各为一日并阳盈隂缩共余十二日成一百二十日以一百二十合七百二十则八百四十日即一年三百六十日一分为两兼昼与夜及閠数而计之也余分六日散于六甲得六十甲子闰数六日合之而百二十为人物之用也六数之中日分乎昼夜数分乎脁朒各成十二一以为二各兼消长二以为四可知一限进六十日退六十日六限进退三百六十日又一限进六日退六日共七分消长所以用十四防成七百二十日皆用半数或曰进十二日为百有二十退十二日亦为百有二十并阳盈之余分六交数之朔虚六亦得二百五十二亦通
　　又曰大小运数之立
　　体数有三百八十四而用数止于三百六十一年正数得三百六十以经世推之以十二防用九则用二百七十日今以一元三百六十运中止用二百四十运加閠数不过二百五十二者用开物八防也盖寅开戌闭戌亦不用也天有生物之时地有生物之数主天而言一年用三百六十主地而言自草木萌动至地始冻止用二百五十二也故卦气图在日数则三百八十四日在时数则二百五十六日止有三千七十二时此大小运之所以分也尽取十二限数进退三百六十日又一限进六日而退亦若是隂阳赓续分治一元别而言之各有三百六十隂分乎阳析乎半数若合而言之阳进隂退共成三百六十者阳包乎隂总全数也故此大运法别退数闰法而言以明天地隂阳之数正闰相生分半而通用同本而异名也
　　又曰立小运法十二万九千六百去其三者交数取其七者用数用法三而成于六加余分故有七
　　大运法专明体则小运之体可知小运法专明用则大运之用可知互见也在体为体之用数三百六十也在用为用数之用二百五十二也交数则不用之数也用数显阳也交数幽隂也天统乎体地分乎用自一元之数而言用数七交数三阳胜乎隂者天在地上者七交而在地下者三主坎离夘酉而言昼夜之分也阳侵隂昼侵夜三天两地之理也以一日言自寅至戌以十二防言开物至闭物于十二万九千六百中取九万七百二十数为用以日数言于三百六十日中十取其七得二百五十二为用以一嵗言冬三分不用以一日言夜三分不用
　　二至二分三百六十中分之则一百八十中相去之数也
　　朱子曰自冬至至春分是进到一半所以谓之分自春分至夏至是进到极处故谓之至进之过则退至秋分是退一半至冬至也是退到极处
　　百六阳九之运
　　凡水旱之嵗歴运有常按律歴志云十九嵗为一章四章一部二十部一统三统为一元有四千五百六十嵗初入元一百六嵗有阳九谓旱九年次三百七十四嵗隂九谓水九年以一百六嵗并三百七十四嵗为四百八十嵗注云六乗八之数此魏鹤山要义之云愚按史谓汉家有阳九之厄尧有九年之水汤有七年之旱以此推之可见矣盖尧舜以德弭变水旱出于天数故不能为害若汉家之厄则出于人为不可一诿诸天也故曰天作孽犹可违自作孽不可逭此之谓也
　　中数曰嵗朔数曰年
　　太史掌正嵗年以序事中数谓十二月中气总三百六十五日四分日之一谓之嵗朔数者十二月之朔一周谓三百五十四日谓之年此是嵗年相对故有朔与中之别若散而言之则一也尔雅释天云唐虞曰载夏曰嵗商曰祀周曰年是也
　　朱子曰康节十二防十二万九千六百年以小推大个个一般谓嵗月日时皆合第一防一万八百年天始开第二防一万八百年地始凝第三防人物始生谓之开物此时属寅到戌时闭物为人物消尽之时大半是半明半晦如昼夜相似到得一元尽时天地又是一畨开辟
　　以天地一气推之一昼一夜便自可见今年冬至至明年冬至是气之一周把来拆做两截前面底是阳后面底是隂义拆做四截便是四时春夏是嘘秋冬是吸只是一个气阳气既升之后相将欲絶便有隂生隂气将尽便有阳生其已用之气便散所谓消长是也天运一月日自转一匝又有那大转底时不可拘一愚按乾坤易之门复姤二卦为门之关键而启闭焉自子阳生干之门便开其动也辟其名曰震万物出焉干以分之也故至已而止自午一隂生坤之门便闭其静也翕巽隂消阳万物入焉坤以藏之至亥而止一辟一翕如两扇门相似一扇开便一扇闭阳来则开阳去则闭也以此观之则先儒所谓充拓得去则天地变化草木蕃充拓不去则天地闭贤人隠亦在乎人而已尧舜禹汤文武在上则为唐虞商周世道阳眀否则正士囚奴毒痡四海焚书坑儒天下解散石勒朱温秽浊人伦飜覆天地此时不待日月无光宇宙黑暗而人物自不容于不消尽也呜呼亦难言哉
　　又曰天开于子地辟于丑人生于寅故斗杓建此三辰之月皆可以为嵗首而三代迭用之夏以寅为人正商以丑为地正周以子为天正然时以作事则嵗月自当以人为纪故孔子尝曰吾得夏时而説者以为谓夏小正之属盖取其时之正与其令之善也
