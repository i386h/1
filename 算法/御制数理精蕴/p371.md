<!-- { "loadSidebar": true } -->
　　系数以乾坤之策当期之日者起于一爻均得三十策为一月而十二之故后天轨革以卦当年以爻当月以防当日也康节谓一爻为一防者以用卦六十之爻与乾坤之策数同故后天卦气图以六十卦直三百六十日也系辞以二篇之策当万物数者三百六十为一年积一世三十年得万有八百加闰数七百二十成三十二年以三十二之数而均于三十则年得三百八十四日三百六十为天道六变之正余二十四为中盈朔虚之分月得二日也三百六十者去闰之数也故当期之日者用数也加二十四者通闰之数也故当万物之数者体数也闰数为物数归竒以象闰故亦为物数闰数为物数者自余分言之天之余以与物自十九言之天地之终则为物也二百二十八者十二爻之竒策二百一十六而加十二积策成爻为天之防象则未成物者也三百八十四者六十四卦之爻数三百六十而加二十四积爻成卦为地之着象则已成物者也天用六变余分六日以与物隂又于六变之中克其六日共为十二以成十二辰之体在天当十二次在地当十二野皆物之体也故乾坤二卦挂一之蓍十二以代虚一之蓍十二而当十二气之用应之以十二爻则十二物之体也天一而二地二而四故闰之本体在年数者六而十二当乾坤二卦之爻在月数者十二而二十四当乾坤坎离四卦之爻隂阳合德刚柔有象是为十二物之根种与天地同分于太极所赖以生生不穷者也其二卦之竒策二百一十六为天之六其二卦之用策三百六十为天地之十则嵗常用之以生成此十二物故挂一象三其蓍十二在竒策则成二百二十八偶之为二十四而在用策则成三百八十四皆为物数也二百一十六为老阳之气六变得坤之百四十四阳以隂凝而后嵗功成物矣其竒策二百一十六则未成物也是故二百一十六当自子至午七月而加余分之日百四十四当自未至亥五月而减小月之日坤位在未地道代终故坤作成物也先天卦数六十四卦得五百七十六则二卦去挂一之蓍数也蓍天也故通挂一数地也故去挂一蓍为实独用其显故用其用数数为虚兼用幽显故尽用五百七十有六也二卦用策以当三百六十爻则一卦成三十卦二卦去挂一之策以当五百七十六数则一卦成三十二卦亦用数不通闰体数通闰之理也五百七十六得三十六之十六则八卦而一卦变八卦之数也用数得其二六则六子之六卦数四百三十二也体数得其四则乾坤之二卦数百四十四也位数在地坎离主之乾坤退藏六子用事是故乾坤合体共当坤之策六子通用再得干之策也五百七十六在爻则用十而存六在数则用十二而存四者天地之分日辰之用不同是故经世之位十六地常晦一从防而用十二也
　　蓍去挂一而四十八为十二之四老阳之策三十六以四九之体为六六之用则用之者三不用者一也太之蓍三十三于老阳用策之中地虚三以拼天天用三六地用二五为天地相交而互用者也用易蓍四分之三故天有四方有三方数皆自三而变者去其不用之一以当北方罔防之一而用其直酋之三方以当天地人之三元也天统乎体体者有四地分乎用用者有三易为天用地之数故用四而别虚一挂一于四体之外为地承天之数故用三而又虚三挂一于三用之内也用数之中自分用与不用则亦用之者三不用者一是故蓍极用不过三九其虚其挂其竒并之而不用一九也夫自体言之四而用三自用言之又四而用三所谓地常晦一故地体十六用其十二而十二又用其九也易以四揲者从地之四象也三揲成一爻者太极元气含三为一天之三也六爻为一卦者用之六也易即用六爻者体用合一也所谓从体起用故谓天用地也以三揲者从天之三元也两揲成一重者隂阳合德刚柔有体地之两也四重为一首者体之四也别用九賛者体用分两也所谓去体从用故为地承天也易三揲之竒一揲不五则九再揲三揲皆不四则八者天除其一地除其二也两揲之竒皆不三则六者地除其二也易通三揲而竒十九得天九地十之数通二揲而竒九得天九而已故易为天包地为地承天也易一卦之竒得十九之六并之而一百十四得一首四揲之暗数之四重者地之四体也其初揲之暗数者地中之虚用故当物数也一首之竒得九之四并之而三十六得易一爻老阳之策数干之六爻者天之六用也其一爻之防数者天元之本始故当日数也无非天用地地承天之理也之蓍本用老阳之策四之九虚其三则为三之十一用二十七者为去二用九用二十四者为去三用八用二十一者为去四用七是去其二三四之九而用其七八九之二十四也九者干也去之以存九天之用二十四者坤也用之以立四重之体也易揲以四揲以三揲去其一蓍易用六七八九之策用七八九之策去其六之一数六者坤之数是为不用之一其实则方州部家所以载其体其虚则之所生也易去其三四五六之数用其六七八九之策天四地四中交共一则从天之七四者体也中交所以起用故离之则四十八者为先天八卦六爻之体合之则四十二者为经世日月一变之用也去其二三四之数用其七八九之防天三地三中虚五六则成地之八三者用也中虚所以生体故虚之则三十三者为太虚三承天之蓍实之则四十四者为观物隂阳刚柔之数也
　　元包三十六蓍者用干四九之体为坤六六之用故以坤为首存其四六用其二六则三分之中用一而存二也老阳之数三十六进之为三十六旬一年之中开物之日二百四十则天地生物之数为天地之用闭物之日一百二十则物已成体致用之数为万物之用是故经世以开物八月为生物之数于闭物四月之中取交数余数十二以为闰数则物数也元包三分用一是为物数故主八卦兼五行而用也用数之中又自分用不用析十二为四分用不用各半者为坤之六去一用三者为干之九并之则八分之中不用其三者存其三天用其五者用其参天两地也大抵与易之理皆合然易用六者为四六二十四用九者为四九三十六归竒不用三天者毎卦得一百八为三十六之三防数用参天两地者毎卦得百八十为三十六之五易以四为一者包以一为一易以四九为一者包以一九为一易为地归竒于天包为物归竒于地是故易为天地之大数包为人物之小数也
　　元包曰易用七七极少阳也包用六六穷老隂也明大衍之不可过也是故易元包皆不越五十之数然而潜虚用七十蓍何也曰坤当百数故十数之衍得百位易用其半虚一以从天七之用为地承天而布气之数包为地配天而载物之数故皆不过乎易数也虚与包皆为物数然包于元者独指地之元气潜于虚者兼太极之气与神故包名书以元首卦以坤而虚名书以虚首圗以气也太极判而生天地天地交而生万物天与其气以载神地与其形以载气是故虚于百数之中十取其七而用之在七则体地之十在十则用天之七所以体用十数名用七变而蓍用七十也易用七七而虚一者存太极也虚用七十而虚五者存五气之元也易为天数虚为物数易体三才六位虚体五行十数也虚实用五变者天之五也并始终而七变则天之数也体用五行之十数者地之二五也并合数而十九则天地之终数也体极十九用极于七故易初揲之竒均一爻而七并三揲均之而一爻尽于十九归竒者闰数是以月行一日之余得十九分度之七而经世动植数声数毎位而七音数二位而十九也经世有三数潜虚得其物余二者则天地之数也



　　元包数总义卷二
<子部,术数类,数学之属,潜虚>
　　钦定四库全书　　　　　子部七
　　潜虚　　　　　　　　　术数类一数【学之属】提要
　　【臣】等谨案潜虚一卷附潜虚发微论一卷宋司马光撰光有书仪诸书已着録是编乃拟太元而作晁公武读书志曰此书以五行为本五行相乗为二十五两之为五十首有气体性名行度解七图然其辞有阙者葢未成也其手写草稿一通今在子建侄房朱子跋张氏潜虚图亦曰范仲彪炳文家多藏司马文正公遗墨尝示予潜虚别本则其所阙之文甚多问之云温公晚着此书未竟而薨故所传止此近见泉州所刻乃无一字之阙始复惊疑读至数行乃释然曰此赝本也其説与公武合此本首尾完具当即朱子所谓泉州本非光之旧又公武言气体性名行变解七图熊朋来则言潜虚有气图其次体图其次性图其次名图其次行图其次命图其目凡六而张氏或言八图者行图中有变图解图也是命图为后人所补公武言五行相乗为二十五两之为五十首而今本实五十五行是其中五行亦后人所补不止増其文句已也吴师道礼部集有此书后序称初得潜虚全本又得孙氏阙本续又得许氏阙本归以防校用朱子法非其旧者悉以朱圏别之然其本今亦不传林希逸尝作潜虚精语一卷今尚载鬳斋十一稿中凡所存者皆阙本之语而续者不载尚可略见大槩然于阙本中亦不全取究无以知某条为赝本葢世无原书久矣姑以原出于光而存之耳陈淳讥其所谓虚者不免于老氏之归要其吉臧平否凶之占以气之过不及为断亦不失乎圣贤之防也张敦实论凡十篇据吴师道后序则元时已附刻于后今亦并存之敦实婺源人官左朝奉郎监察御史其始末无考考太元经末有右迪功郎充浙江提举盐茶司干辧公事张实校勘字疑即一人或南宋避宁宗讳重刻太元经时删去敦字欤是不可得而详矣乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀







　　钦定四库全书
　　潜虚
　　宋　司马光　撰
　　万物皆祖于虚生于气气以成体体以受性性以辨名名以立行行以俟命故虚者物之府也气者生之户也体者质之具也性者神之赋也名者事之分也行者人之务也命者时之遇也









<子部,术数类,数学之属,潜虚,潜虚>
　　一等象王二等象公三等象岳四等象牧五等象率六等象侯七等象卿八等象大夫九等象士十等象庶人一以治万少以制众其维纲纪乎纲纪立而治具成矣心使身身使臂臂使指指操万物或者不为之使则治道病矣卿诎一大夫诎二士诎三庶人诎四位愈卑诎愈多所以为顺也诎虽多不及半所以为正也正顺防墬之大谊也









　　性图
　　【□】水　　　　　　　【□】火【□□】木【□□】金【□□】土□水【□□】火【□□】木【□□】金
　　【十十】土【□丨】火【□□】木【□□】金【□□】土【丅□】水【□丅】火【□□】木【□□】金【十□】土【丨十】水【□丨】木【□□】金【□□】土【丅□】水【□□】火【□丅】木【□□】金【十□】土【丨□】水【□十】火【□丨】金【□□】土【丅□】水【□□】火【□□】木【□丅】金【十□】土【丨□】水【□□】火【□十】木【□丨】土【丅□】水【□□】火【□□】木【□□】金【十丅】土【丨□】水【□□】火【□□】木【□十】金【丅丨】水【□□】火【□□】木【□□】金【十□】土
　　凡性之序先列十纯十纯既洽其次降一其次降二其次降三其次降四最后五配而性备矣始于纯终于配天地之道也





<子部,术数类,数学之属,潜虚,潜虚>
