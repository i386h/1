<!-- { "loadSidebar": true } -->
　　补注先天八卦共二十四爻隂阳各分十二阳为干阳爻十二四分取一以与坤即三阳也隂为坤隂爻十二四分取一以奉干即三隂也三阳三隂而六子生焉干之兑分上一阳以与艮坤之坎分中一隂以奉离干之震以中上二阳易巽之二隂坤之巽以中上二隂易震之二阳合八卦言之二十四爻隂阳各半也水火即隂阳也火济水阳交于隂故相生水济火隂交于阳故相尅而万物成也
　　愚按六子之名后天之卦也以震坎艮为干之三男巽离兑为坤之三女各得乾坤之一爻故为六子先天无是名也然后五篇云乾坤纵而六子横亦以六子为言此节以干之兑离震为三男坤之巽坎艮为三女意者以后天之说说先天之义与女本三阳男本三隂两相交而万物成水火由隂阳之易见者相生相尅皆有交之义既尽也
　　乾坤之名位不可易也坎离名可易而位不可易也震巽位可易而名不可易也兑艮名与位皆可易也　离在天而当夜故阳中有隂也坎在地而当昼故隂中有阳也震始交隂而阳生巽始消阳而隂生兑阳长也艮隂长也
　　大全原本二节不相属
　　补注名谓隂阳之名位谓反易之位盖乾坤离坎四正之位故不可易震巽兑艮四维之位故可易也离在天而当夜之星则阳中有隂坎在地而当昼之土则隂中有阳震当天之辰始交隂阳生而隂尚多巽当地之石始消阳隂生而阳尚多兑当天之月而阳长艮当地之火而隂长故乾坤震巽之名不可易而坎离兑艮之名可易也此章自首至皆可易也是提头以下至艮隂长也是申上意震兑在天之隂以下又是一意
　　黄氏畿曰离在天四卦之中阳也位当卯日未出犹为夜故阳中有隂坎在地四卦之中隂也位当酉日未入犹为昼故隂中有阳
　　玉斋胡氏曰震始交隂而阳生以震接坤而一阳生也至兑二阳则为阳之长巽始消阳而隂生以巽接干而一隂生也至兑二隂则为隂之长
　　离肖干坎肖坤中孚肖干頥肖离小过肖坤大过肖坎是以乾坤离坎中孚頥大过小过皆不可易者也黄氏畿曰离阳爻多有干之象坎隂爻多有坤之象中孚肖干以其有离之象頥则速肖于离小过肖坤以其有坎之象大过则速肖于坎　又曰天地间惟一无对惟中无对乾坤隂阳之一坎离隂阳之中頥大过似乾坤之一中孚小过似坎离之中所以皆无对其余五十六卦不纯乎一与中者则有对也然中孚頥大小过虽不易以兑震交而易乾坤坎离本不易以泰既济交而易故曰易变易也又何有对无对之间哉
　　愚按六十四卦反正互对者五十六如上经水雷屯反观之即山水蒙之类凡二十有四下经泽山咸反观之即雷风恒之类凡三十有二是也反是相同者八如上经乾坤坎离頥大过六卦下经中孚小过二卦是也反对者以两卦为一卦无反对者一卦自为一卦则合之三十六而分之上下经各十有八邵子所谓不可易者即反正相同者也余反正互对者皆可易者也　朱子曰中孚是个双夹底离小过是个双夹底坎大过是个厚画底坎頥是个厚画底离语可叅看
　　体者八变用者六变是以八卦之象不易者四反易者二以六卦变而成八也重卦之象不易者八反易者二十八以三十六变而成六十四也故爻止于六卦画于八防穷于三十六而重卦极于六十四也卦成于八重于六十四爻成于六防穷于三十六而重于三百八十四也
　　补注八卦之象不易者四乾坤坎离反易者二震反为艮巽反为兑以六变而成八也重卦之象不易者八乾坤坎离頥中孚大小过反易者二十八如屯反为蒙需反为讼之类以三十六变而成六十四也黄氏畿曰防数三少四六二十四两少一多四七二十八两多一少四八三十二惟三多四九三十六为防之穷则干也
　　愚按八变以先天画卦之始言之每卦八变如干之干夬大有大壮小畜需大畜防是也故曰体六变以卦之变爻言之每卦六爻如干之姤同人履小畜大有夬是也故曰用意重用一边惟其以用为主故下言六变而成八三十六变而成六十四六变者内有反易之卦二合不易之四共为六也三十六变者内有不易之卦八合反易之二十八共为三十六也卦之变如此故下言爻止于六防穷于三十六防者所以三变而成一爻之具故言爻兼言防以见因防之变而成爻因爻之变而成卦也反覆言之者八卦而小成八八六十四变而大成又六与四各以六乘至三百八十四而卦之用尽矣此所以体八变而用之变有六也
　　天有二正地有二正而共用二变以成八卦也天有四正地有四正共用二十八变以成六十四卦也是以小成之卦正者四变者二共六卦也大成之卦正者八变者二十八共三十六卦也乾坤离坎为三十六卦之祖也兑震巽艮为二十八卦之祖也
　　补注天有二正曰干曰离而用兑震二变地有二正曰坤曰坎而用巽艮二变所以成八小成之卦也天有四正干离頥中孚地有四正坤坎大小过而用夬大有至剥比等二十八变所以成六十四大成之卦也
　　黄氏畿曰不变者生变故三十六卦祖乾坤坎离变者复生变故二十八卦祖兑震巽艮
　　愚按此论卦之正变也干为天离肖干二正也并頥中孚四正也此外兑震二卦并夬至复二十六卦皆变也而皆属天坤为地坎肖坤二正也并大小过四正也此外巽艮二卦并姤至剥二十六卦皆变也而皆属地正即不易之卦变即反易之卦也
　　卦之正变共三十六而爻又有二百一十六则用数之策也三十六去四则三十二也又去四则二十八也又去四则二十四也故卦数三十二位去四而言之也天数二十八位去八而言之也地数二十四位去十二而言之也四者乾坤坎离也八者并頥中孚大小过也十二者兑震防既济也
　　补注古本兑震上有并字
　　补注不易者八卦之正也反易者二十八卦之变也共三十六卦二百一十六爻所以合一卦用数之防也三十六去四谓乾坤离坎又去四并頥中孚大小过又去四并兑震防既济也卦数三十二位先天图天自干以下地自坤以上各三十二卦也天数二十八位先天图天自震以上地自豫以上各二十八卦也地数二十四位先天图天自明夷以上地自谦以上各二十四卦也张氏衍义曰兑与巽震与艮泰与否既济与未济皆反复互用之卦也兑震泰既济属天地之位不用也然二十八者属之天二十四者属之地岂非天数七地数六天与余分之谓耶
　　黄氏畿曰以爻数六乘卦数三十六则为二百一十六即三十六卦之爻数也而干之防数适相合焉干主用坤主体故曰用数之防也卦数三十二六句葢六十四卦分为左右各三十二位是于三十六数之中去四而言之也三十二位中左方去益屯頥复右方去豫观比剥以当无数则左方为天中天右方为地中天皆二十八三十六而去八天数之谓也左方去震之八位右方去坤之八位以当不用之数则左方为天中地右方为地中地皆二十四三十六而去其十二地数之谓也末又及于兑震泰既济者何曰此所谓用也天用兑而地用巽其合也为中孚为大过天用震而地用艮其合也为小过为頥变其用不变其体者也干下交于坤易否为防坎左交于离易未济为既济变其体不变其用者也总之则不变者八皆易之体变者二十八皆易之用也
　　愚按此亦发明卦之正变而借圆图以明卦数犹前节以后天六子明先天之义也当分三段看卦之正变三十六干之防数也去四为三十二则艮坎之防数也又去四为二十八则兑离之防数也又去四为二十四则坤之防数也此为一段下应接言所去之卦矣乃谓圆图之数相符而借以明之卦数之三十二天数之二十八地数之二十四与前所去之余数一一相符盖出于自然不假人为故异而同也此为第二段四者乾坤坎离以下仍遥接第一段而明言之乃第三段也盖既以乾坤坎离等卦为所去之四与八与十二而圆图内卦数所去之四天数所去之八地数所去之十二数虽同而卦又不同似舛互难解矣然先天有画无文而义蕴靡穷邵子顚倒纵横于其中意之所防可以随意举似门人亦各以所闻随时记录不必拘于一也
　　阳四卦十二爻八阳四隂以三十六乘其阳以二十四乘其隂则三百八十四也
　　补注此言八小成之卦也阳四卦干兑离震凡十二爻八阳四隂也八个三十六四个二十四共三百八十四也
　　黄氏畿曰六十四全卦之爻已具于三画之初
　　卦之反对皆六阳六隂也在易则六阳六隂者十有二对也去四正者八阳四隂八隂四阳者各六对也十阳一隂十隂二阳者各三对也
　　补注此言六十四大成之卦也在易谓上下经六阳六隂每卦各三阳三隂也八阳四隂每卦各四阳二隂也八隂四阳每卦各四隂二阳也十阳二隂每卦各五阳一隂也十隂二阳每卦各五隂一阳也黄氏畿曰六阳六隂前有否泰后有既未济各二对其间咸恒丰旅渐归妹涣节损益噬嗑贲随蛊困井共十对八阳四隂遯大壮需讼旡妄大畜暌家人兑巽革鼎八隂四阳临观明夷晋升萃蹇解艮震屯蒙十阳二隂姤夬同人大有履小畜十隂二阳复剥师比谦豫对待体也流行用也然流行之中未尝无对待先天是也对待之中未尝无流行后天是也
　　一变而二二变而四三变而八卦成矣四变而十有六五变而三十有二六变而六十四卦备矣
　　补注张氏衍义曰此先天图卦变也
　　黄氏畿曰干自上生一变含夬为二二变夬含大有大壮为四三变大壮含小畜需大畜泰为八自变兑为夬离为大有震为大壮巽为小畜坎为需艮为大畜坤为泰成干位八卦四变泰含履兑暌归妹中孚节损临为十六成兑位八卦五变临含同人革离丰家人既济贲明夷旡妄随噬嗑震益屯頥复为三十二成离震二位各八卦六变坤含剥至于姤并前数之为六十四若坤一变二以至三十二亦如之愚按干夬大壮泰临复等卦即一元消长图所取十二月之辟卦也下根于乾坤而生于姤复节义与此同详见七篇一生二为夬节
　　复至干凡百有二十阳姤至坤凡八十阳姤至坤凡百有二十隂复至干凡八十隂
　　补注二十当作十二
　　玉斋胡氏曰复至干居图之左阳方也故阳多而隂少姤至坤居图之右隂方也故隂多而阳少左边一画阳便对右边一画隂右边一画隂便对左边一画阳对待以立体而隂阳各居其半也由此观之天地间隂阳各居其半本无截然为阳截然为隂之理但造化贵阳贱隂圣人扶阳抑隂故于消长之际淑慝之分又不容不致其区别耳
　　黄氏畿曰兑离震虽非干也总为天之四卦其多三十二阳皆干初画之一阳也故自复数之至干惟八十隂艮坎巽虽非坤也总为地之四卦其多三十二隂皆坤初画之一隂也故自姤数之至坤惟八十阳
　　干四十八而四分之一分为隂所尅坤四十八而四分之一分为所尅之阳也故干得三十六而坤得十二也干三十六坤十二兑离巽二十八坎艮震二十原注兑离以下更思之
　　大全原本二节不相属
　　朱子啓曰今按兑离二十八阳二十隂震二十阳二十八隂艮坎二十八隂二十阳巽二十隂二十八阳
