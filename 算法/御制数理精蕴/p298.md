<!-- { "loadSidebar": true } -->
　　四率　四百　　二百八十　六十　五十五右法或遇不可并者如云丁得丙十三之十一则丙衰系十三又系三欲以十三并三用三除十三除之不尽即不用除却以十三乗乙之十四得一百八十二为乙衰依法推得二百六十为甲衰其丙之十三丁之十一转须用三乗之以为衰丙得三十九丁得三十三也
　　合率带分匿总实以较求衰分　假如四人分银不知总实但云乙得甲六之五丙得甲四之三丁得甲二十四之一十七其丙与丁差四两问各几何此三母皆甲也用并母法累乗得五百七十六为甲衰乃以乙丙丁之原子乗之原母除之以求其子而得四百八十为乙衰四百三十二为丙衰四百零八为丁衰以丙丁二衰之较为一率丙丁之较为二率各衰为三率【不用约法览之易晓】
　　一率　二十四
　　二率　四
　　三率　五百七十六【甲】四百八十乙四百三十二【丙】四百八【丁】四率　　九十六　八十　　　七十二　　六十八右例带分与前例母子不同其法互见而可相通前亦可以较求分此亦可以总实求分也又凡以前诸衰分法若匿其总实任举一等所得之数或两等所差之数皆可仿二例而求之
　　合率带分匿总实以余实求分　假如四人分银不知总实但云甲得八之三乙得四之一丙得五之一丁得六之一尚余五两问各几何此四母皆银也用并母法得九百六十为总衰乃以甲乙丙丁之原子乗之原母除之而得三百六十为甲衰二百四十为乙衰一百九十二为丙衰一百六十为丁衰以四衰减总衰余八为余银之衰为一率余银为二率各衰为三率【率式不赘但求得总实即得各分数矣】
　　右例四母皆据总实言之故可以余实求总实求分若以前诸衰分法不可以余实求也
　　右例亦可任举两等所得之较以求之【又右二例俱可用借征法葢用并分法亦借衰也】
　　一数递加减衰分以等求总实【与一分递加减相类而不同者一分为不定之数一数则一而已又自此以下及同较衰分共十法皆谓每等只一人者与以前诸法自别】凡一数递加自一而二而三四此不难于衰分须求总实防法耳假如欲分十五等问总实几何法以首等一【以少者为首】并末等十五【等十五则末等所得数亦十五也】得十六以等数乗之折半得一百二十为总实又如有物倚墙一面尖堆下广二十四枚以首层一并下层二十四得二十五以层数【即下广数】乗之折半得三百为总积【前一分递加法若每等只一人者亦可用此以求总实但依法所得数须更以较数乗之方得总实若未经较数相乗止得总衰而非总实也假如每一分银四两递加分十五等依法得一百二十为总衰更以每等之较四乗之得四百八十为总实也】
　　一数递加减衰分以总实求等　假如总实一百二十以一数递加分之得几等法倍实开方除之得十五而余实亦十五即十五是等数又如总积物三百欲作倚墙一面尖堆倍积开方得二十四而余实亦二十四即二十四是下广数【前一分递加法若每等只一人者亦可用此以求等数但须先以每等之较数为法除实而后依上法求之假如银四百八十两每一分四两递加分之则先以较四除实得一百二十乃依法求得十五为等数也】
　　右二法谓首等数起于一者故比之倚墙一面尖堆若不从一数起即各等俱以一数递加但谓之同较衰分不在此例如倚墙一面平堆每层亦俱较一而当依同较衰分法也【前一分递加衰分亦谓首等所得之一分同于各等所差之一分也如其不然即是同较衰分矣】
　　又右二法不可用之同较衰分而下同较诸法【凡七法】则可用之一数递加衰分也【亦可用之一分递加之每等只一人者　右一条新增】
　　同较衰分【不论较数几何但甲乙之较乙丙之较丙丁之较各等俱同者是也】
　　假如总实九十九作十一等分之各等俱较一数问各几何法以等数减一存十与等数相乗折半得五十五以较一乗之仍得五十五【较一则乗犹不乗也而于法不可无此一乗者为较不止于一者而设也】以减总实余四十四以等数除之得四为首等数或以并总实得一百五十四以等数除之得十四为末等数余以次推之
　　同较衰分以等及较与首数求尾数与尾数求首数求总实　如前例十一等每等各较一法以等数减一存十以较一乗之仍得十并首数四得尾数减尾数十四得首数并首尾数以等数乗之折半得总实
　　同较衰分以较与首尾数求等求总实　法以首尾数相减得首尾较以较除之加一数得等数如前法求总实
　　同较衰分以总实及较与首尾和求等求分　法以首尾和折半为法除总实得等数即以等数减一乗较数得首尾较和较相减半之得首数相并半之得尾数
　　同较衰分以总实及等与首尾较求较求分　法倍总实以等数除之得首尾和如前法求之再以等数减一除首尾较得各较
　　同较衰分以总实及等与首几等和或尾几等和求较求分【言或者首尾不必并举】法以带和之等数乗总实以全等数除之【所得数乃首尾几等应得均平之数也因衰分而多少不均近尾者必盈近首者必不足而此盈彼不足其数必相当故下但云与和相减而不必问其首尾也】与和数相减减余以带和之等数折半为法除之再以全等数减带和等数为法除之得各较【右一条新增】
　　同较衰分以等与首几等和尾几等和求较求分求总实　假如甲乙丙丁戊己庚辛八人分银甲乙丙三人共一百一十一两庚辛二人共四十一两问各较几何各分几何总实几何法以三互乗四十一得一百二十三以二互乗一百一十一得二百二十二相减余九十九又以二三相并得五折半为二又二之一以减人数总八余五又二之一又以二三相乗得六以乗五又二之一得三十三为法以除九十九得三为各较数乃以甲乙丙和三除之得乙数加较得甲数减较得丙数或以庚辛和并较半之得庚数减较半之得辛数次求丁戊已数并八数为总实【右例但取首尾并举而或举首尾各二人或各三人或各四人或首三人尾五人或首七人尾一人任意多寡于法皆通即总数满百人而但举首尾两三人亦无不可也】
　　同较衰分令多寡齐数法　假如有银二百七十两作甲乙丙丁戊五等分之甲乙二人数与丙丁戊三人数齐问各几何法如一分递加减列衰甲五乙四丙三丁二戊一乃并甲乙衰得九并丙丁戊衰得六相减较三以二人三人相减之较一为法除之仍得三【较一则亦不必除而言除者为较有不止于一者也】却于五等衰各加三数为各衰并之为总衰列三率求之
　　一率　三十【总衰】
　　二率　二百七十【总实　一率除二率得九】
　　三率　八【甲衰】七【乙】　六【丙】　五【丁】　四【戊】
　　四率　七十二　六十三　五十四　四十五　三十六又如有银七十两作甲乙丙丁戊已庚七人分之甲乙二人数与丙丁戊已庚五人数齐问各几何法列衰甲七乙六丙五丁四戊三已二庚一并甲乙衰得十三并丙丁戊已庚衰得十五相减较二而此乃五人之数多于二人与前二人之数多于三人者不同亦以二人五人相减之较三为法除之得三之二却于五等衰各减三之二为各衰并为总衰如前求之一率　二十三又三之一【总衰】
　　二率　七十【总实　一率除二率得三】

　　按一数递加一分递加衰分只三人甲数与乙丙数齐而余皆不能故此法独不可以相通也
　　同较衰分又法　前同较衰分八法皆谓每等只一人者据实与等与较及首尾数更互相求于法止可每等一人耳但欲衰分则虽每等之中复有人数多寡不齐非无法以分之　假如银三百二十四两甲乙丙丁四等人分之每等较三两甲等二人乙等四人丙等六人丁等十人问各几何法以较三乗乙四人得十二倍较为六乗丙六人得三十六三乗较为九乗丁十人得九十并之得一百三十八以并总实得四百六十二以甲乙丙丁总二十二人除之得二十一为甲等一人所得数递减较得各等数【右一条新增或以较三乗丙六人较六乗乙四人较九乗甲二人并得六十减总实得二百六十四除得十二为丁等数】
　　母子差分【此谓商贾以母银得息非带分之母子也】假如三商共得子银四百两甲母三百两经十个月乙母六百两丙母八百两俱不知月其子银则甲得二百两乙得一百二十两丙得八十两问乙丙出母银经几月
　　一率　二百【甲子】
　　二率　三千【甲母乗月数】
　　三率　一百二十【乙子】　八十【丙子】
　　四率　一千八百【乙母兼月数】　一千二百【丙母兼月数】各再以母除得月数乙得三丙得一又二之一
　　又如三商共得子银一百三十八两甲出母二百两经十二月乙母二百四十两不知月丙经十个月不知母其子银则甲得六十乙得四十八丙得三十问乙月丙母
　　一率　六十【甲子】
　　二率　二千四百【甲母乗月数】
　　三率　四十八【乙子】　　　三十【丙子】
　　四率　一千九百二十【乙母兼月数】一千二百【丙母兼月数
　　乙再以母除　　　丙再以月除得得八月　　　　　一百二十两】
　　又如三商共得子银一千五百二十两甲母一千八十两乙母三百六十两丙不知母其子银则丙得二百四十两问甲乙各子及丙母
　　一率　一千四百四十【甲乙共母】
　　二率　一千二百八十【总子减丙子得甲乙共子】
　　三率　一千八十【甲母】三百六十【乙母】
　　四率　九百六十【甲子】三百二十【乙子】
　　又
　　一率　一千二百八十【甲乙共子】
　　二率　一千四百四十【甲乙共母】
　　三率　二百四十【丙子】
　　四率　二百七十【丙母】
　　又如二商共得子银一百两甲母倍于乙外又一十五两其子银则甲得六十八两乙得三十二两问甲乙母各几何
　　一率　四【甲子倍乙外又盈此数】
　　二率　十五【甲母倍乙外又盈此数】
　　三率　六十八【甲子】　三十二【乙子】
　　四率　二百五十五【甲母】一百二十【乙母】
　　贵贱差分　法以贵价乗总物数与总价数相减余以贵贱价较数为法除之得贱物数或以贱价乗总物数与总价数相减余以价较数为法除之得贵物数假如米每石价二两麦每石价一两六钱总银七十四两买米麦共四十石问各几何法以米价乗总石数得八十减总价得六以米麦价较五分两之二为法除之得一十五是麦石数余为米石数或先求米石数亦可
　　又如上酒每斗价钱三百次酒每斗价二百二十今欲襍和二酒立价二百五十问一斗内上酒几何次酒几何法以上酒价减立价余五十以上次价较八十为法除之得八分斗之五为次酒余八分斗之三为上酒也或以次酒价减立价算之先得上酒数亦同
