<!-- { "loadSidebar": true } -->
　　程子曰近取诸身百理皆具屈伸之气只鼻息间见之鼻窍为天门气由以出入也朱子曰以气言之呼为阳便是发逹底吸为隂便是收敛底如鼻息无时不吸无时不嘘嘘尽生吸吸尽生嘘胡文定公曰人一昼一夜有一万三千五百六十息横渠张氏曰防交成夣百感纷纭对寤而言一身之昼夜也气交为春万物错糅对秋而言天地之昼夜也朱子谓太极是性动静隂阳是心金木水火土是仁义礼智信躯体血肉便是五行所以开眼不是隂便是阳不是仁便是义进便是阳退便是隂处已是隂应事接物便是阳又曰事之未定者属阳事之已定者属隂邵子曰天有四时地有四方人有四肢指节可以观天掌文可以察地天地之理具于掌矣释者曰手仰夲乎天亲上足方俯乎地亲下手可翻覆足不可者阳能兼隂隂不可兼阳也掌后髙前下东南多水西北多山聚为川泽掌中之文如川象手自掌腕肘至肩足自趾至胫股胯各三节应十二次四肢应天四时应地四方四指各三节应十二辰合之应二十四气拇指三节二为隂阳隐者为太极掌大物也合之而三十二应天卦并手足六十四兼地卦地体极于十六一手有十六数而显者十五一者太极隐于大物之间也人之四肢各一脉应四时也一脉三部应一时三月一部三应一月三旬干防也素问言十二节气皆通天气十二节气应人之十二经脉谓手足各三隂三阳三谓沉浮中隂阳有太过不及也
　　又曰天地一气而已分隂分阳便是两物故阳为仁而隂为义然隂阳又各分为二故阳之初为木为春为仁阳之盛为火为夏为礼隂之初为金为秋为义隂之极为水为冬为智兼三材而两之也
　　隂阳作一气看亦得作二气看亦得随时分出看亦得大处有大阖辟大消息小处有小阖辟小消息大而十二万九千六百年小而一年一月一日一时皆然于其中虽有万变不同而其理则一定不易也故曰一隂一阳之谓道继之者善成之者性也学者其究心焉
　　衍五
　　郑氏引白虎通云行者为天行气水训凖水在黄泉养物平均有准火化也阳气用事万物变化金禁也秋时万物隂气禁止木触也阳气动跃触地而出土吐也土居中央总吐万物生物者木火七八之数成物者金水九六之数易精气为物注云七八游防为变注云九六朱子曰太极列五者于隂阳之下五常是理隂阳是气有理无气则理无所立故五行次隂阳又曰义智属隂仁礼属阳隂阳是气五行是质有这质又有五行之气所以做得物事出来愚曰五行后天也若问先天一事无一者太极也自一分二则有隂阳隂阳者五行之气五行者隂阳之体质一三五七九为天之五行二四六八十为地之五行二五一十隂阳合而为一则能生成万物故止曰一五行而已一中有二甲阳乙隂为木丙阳丁隂为火戊阳己隂为土庚阳辛隂为金壬阳癸隂为水天也亥隂子阳北寅阳卯隂东巳阳午隂南申阳酉隂西辰戌阳丑未隂位中央地也木神主仁金神主义火神主礼水神主智土神主信人也贯三才而一之气行理亦行
　　周子曰阳变隂合而生水火木金土
　　朱子曰五行质具扵地而气行于天以质而语其生之序则水火木金土而水木阳也火金隂也以气而语其行之序则木火土金水而木火阳也金水隂也盖其变至于不可穷无适而非隂阳之道又曰水隂根阳火阳根隂错综而生到运行处便水生木木生火火生土土生金金生水水生木循环旺相又如甲乙丙丁戊己庚辛壬癸都是这个物事黄勉斋曰图説云水隂盛火阳盛乃行之序非生之序如作建子时看则水木是阳火金是隂此生之序又曰太极图有一处可疑图以水隂盛居右火阳盛居左金隂穉故次水木阳穉故次火此是説生之序下文却説水木阳也火金隂也却以水为阳火为隂论来物之初生自是防嫩如阳始生为水尚柔弱到生木已强盛隂始生为火尚防到生金已成质如此则水为阳穉木为阳盛火为隂穉而金为隂盛也
　　宁按此章出太极图説水火木金土下有五气顺布四时行焉二句注文所引勉斋疑议有理而欠眀备愚因为之説曰以阳变隂合生五行而言则天一生水为阳穉天三生木为阳盛地二生火为隂穉地四生金为隂盛以五气顺布四时行而言则木当春为阳穉火当夏为阳盛金当秋为隂穉水当冬为隂盛图説序五行所生以水居右隂火居左阳即所谓隂根阳阳根隂错综而生也图解谓木阳穉火阳盛金隂穉水隂盛即四时之春夏秋冬也要当随所指而观之庶无胶固之失按朱子云这里有两项防如作建寅看时则木火是阳金水是隂此以行之序论如作建子看时则水木是阳火金是隂此以生之序论大槩冬春夏可以谓之阳夏秋冬可以谓之隂也窃谓其他议论虽多大意不出乎此学者详之
　　又曰五行之生各一其性
　　就气质言之水性冷火性热木性温金性凉土性中和人之生也亦各随其气质所禀有智愚强弱之不同然自夲求之则各一其性所谓浑然太极之全无不各具于一物之中也【此下原有此人所以独得五行之秀而其心为最灵十六字宁按此章止言五行各一其性未説到人得五行之秀防观朱子图解可见合删】
　　程子曰坎水也一始于中有生之最先者也
　　天一生水故水居五行之先物之初生其形皆水水者万物之一原皆根于天一之造化也如金石之产其初亦乳一阳之气一日之时一年十一月冬至皆肇于子子者水位也夫水生于阳而成于隂气始动而阳生气聚而静则成水观呵气可见盖生水之初属一故微至成水时则六矣或问曰天一生水亦有物可证乎曰人之一身可证矣贪心动则津生哀心动则涙生愧心动则汗生欲心动则精生方人心寂然不动之时则太极也此心之动则太极动而生阳也所以心一动而水生即可以为天一生水之证神为气主神动则气随气为水母气聚则水生
　　朱子曰五行之序木为之始水为之终而土为之中以图书之数言之则水一木三土五皆阳之生数而不可易故得以更迭为主而为五行之纲
　　五行春始于东方之木冬终于北方之水中主于中央之土是始中终三者行之序也而其生之序则皆始于天一水能利泽万物天一打初便生水水有贞静之性刚而有力包藏于冬木能温燠万物天三便生木木有发生之性充鬯莫御条达于春土能持载万物至天五生土土为包育之母直方以大居中而旺四方三者既生生生不已各居其方而不可易于以见上天好生之心源头既正骨子又好皆是天生火之与金乃是五行中相资以变化不可一日无者却是地生火生于地二其性炎上或自有而无或自无而有位可以居南亦可以居西金生于地四其性革或方可为圎圎可为方位可以居西亦可以居南故图与书有更置之説不似水木土皆天所生而有定序然而于定序之中五行生生相为融贯则序虽定而气未尝不相通也故朱子曰得以更迭为主而为五行之纲
　　又曰木之包五行也以其流通贯彻而无不在也饶双峯曰气运于天以生为主故朱子以春为四时之首而贯乎夏秋冬其在人则恻为四端之首而贯乎羞恶辞逊是非以春能生万物而恻能兼众善故也安氏曰一在木下为本是归根复命而合于五也一在木上为末是分枝布叶而散于万也以一知万天一生水而为木共此一尔
　　又曰水之包五行也以其归根反命而藏于此也木无水则枯火无水则燥金无水则鏥以水包之则流通四时活动万物功成则退藏二隂之中伏于黄泉之底所以能归根复命于此及其出也则又元而亨雷域中雨天下也其在人则肾精所藏百体皆润
　　又曰土则水火之所寄金木之所资居中而应四方一体而载万类也
　　双峯饶氏曰质具扵地以养为主故土居五行之中而统乎水火木金其在人则脾居五臓之中而统乎心肝肺肾以土能养万物脾能养众形夏季未月土为最王故能生秋金又寄王四季毎季皆十八日共计七十二日其他四行分四时亦各得七十二日共成三百六十日翁氏谓五行离土则不各成一噐一得五便成水二得五便成火三得五便成木四得五便成金五得五便成土五者土居中央一二三四五才得五便成水火木金土谓之六七八九十也
　　又曰天地者隂阳对待之定体一二三四五六七八九十者隂阳流行之次序对待非流行不能变化流行非对待不能自行此五行所以流行于天地中以为用变化者一变六化而成水二变七化而成火三变八化而成木四变九化而成金五变十化而成土天地其对待之大者其次五行亦各自为对是为交易之易火与水对金与木对对待则二是有定体行者流通流通则一是为变易之易也五行相生为水木火土金金复生水对待者各半体流通者皆全体对待流行各有次序以一气言则息极而消消极而息以二气言则阳极生隂隂极生阳以四时言则所克者为夫妇所生者为母子夫取妻而夫之血气日以耗故夏化为秋母生子而子之血气日以充故冬变为春以五行戊巳间乎十干辰戌丑未间乎十二支中央间乎四方坤间乎离兊火生土土生金也
　　宁按此章通论隂阳五行对待流行之理而注文后一段独详于土何也夫木火金水分旺四时土则寄王四季而最王于夏之季月必如是而后五行之生得其序春木生夏火元而亨也夏火生土土生秋金则亨而遂也秋金生冬水利而贞也冬水又生春木则贞下起元而生生不穷矣火金之际苟无土以处之则生化何以成此所以独详扵土也其曰坤间离兊者离南方兊西方坤居西南隅在离兊之间以四时言之则夏秋之间也
　　朱子曰阳变隂合初生水火水火气也流动闪烁其体尚虚其成形犹未定次生金木则确然有定形矣天地生物先轻清以及重浊水火二物在五行最轻清金木次之土最重浊
