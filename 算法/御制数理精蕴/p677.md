<!-- { "loadSidebar": true } -->
　　二万八千二百一十一兆九百九十万七千四百五十六亿分而为十二前六为长后六为消以当一年十二月之数而进退三百六十日矣一百六十七亿九千六百一十六万分而为十以当一月十日之数随大运之消长而进退六十日矣十二万九千六百分而为十二以当一日十二时之数而进退六日矣三百六十以当一时之数随小运之进退以当昼夜之时也
　　补注分而为十以当一月十日之数两十字上当有三字
　　黄氏畿曰一元之在天地间犹一年之数也从子至已为前六限从午至亥为后六限而逓长逓消逓进逓退焉一防之在天地间犹一月之数也从星之甲至星之戊从星之已至星之癸亦逓长逓消逓进逓退焉一运之在天地间犹一日之数也从子至已该所进之六日从午至亥该所退之六日虽不以消长为言而其进其退固亦消长之谓也一世之在天地间犹一时之数也是故以月当防则曰随大运之消长是知前言大运之数立正以年数之已立也以时当世则曰随小运之消长是知前言小运之数立正以日数之已立也年有消长兼言进退日有进退不言消长者张氏曰消长者进退之积也
　　补注二万八千二百一十一兆以下言大运之数也十二万九千六百以下言小运之数也
　　愚按此承上发明大运之为年月小运之为日时而年月日时消长以为进退即气盈朔虚之义盖閠所由生也二万八千以下之数分为十二得二千三百五十兆九千二百四十九万二千二百八十八亿之数当一年一百六十以下之数分为三十得五万五千九百八十七万二千之数当一月十二万九千六百分为十二得一万八百之数当一时时兼昼夜而言亦六限长六限消也然二千三百五十兆以下之数即以秒算已数十倍于一元之秒数矣乃以当一年十二月之数而曰进退三百六十日夫三百六十者一年之日数计必三十年而后得之何以一年十二月为进退此当活看盖所云当一年当一月当一日当一时者不过借以见义而非必果执此数也如下言一百六十七亿以下之数元之分防之秒皆此数也十二万九千六百之数元之年防之月运之日世之时年之分月之秒皆此数也三百六十之数元之运会之世运之年世之月年之日月之时日之分时之秒皆此数也皆与所进退之数不合亦当活看盖惟借以明义故曰当也
　　十六变之数去其交数取其用数得二万八千二百一十一兆九百九十万七千四百五十六亿分而为十二限前六限为长后六限为消毎限得二十亿九千九百六十八万之一百六十七亿九千六百一十六万毎一百六十七亿九千六百一十六万年开一分进六十日也六限开六分进三百六十日也犹有余分之一故开七分进三百六十六日也其退亦若是矣
　　补注二十亿九千九百六十八万之十二字与下年皆衍字宜去之
　　补注天自贲以上地自谦以上用数也天自明夷以下地自否以下交数也去其交数取其用数分为十二限前六限为阳为长后六限为隂为消六阳限开物六分进三百六十日也六隂限闭物六分限三百六十日也
　　黄氏畿曰三百六十之外所余者六不足以当一分之数而亦以一分计之者举成数而言所以继六分而开为七也退生于进者也其进为前六限之长其退为后六限之消其长也有正分之六必有余分之一其退也有正分之六亦必有余分之一则所进之数即所退之数也
　　愚按此又承上干之六变卦而言置闰之法有用数交数与余分之异也十六变去其交数之三取其用数之七盖取大有小畜履至同人故得二万八千以下之数即同人之数也不言姤者姤以数多难算宜去之以归于干者也分二万八千以下之数为十二限毎限应得二千三百五十兆以下之数乃云得一百六十七亿以下之数者此即履之数也以干之二爻变同人三爻变履故相承类举之非用乘除法也开一分即进一分之意阳六限进六分又有余分之一共为七分盖阳常侵隂昼常侵夜六分之外即余分矣七分得三百六十六日其六限之退亦如之进退合为十二日而闰成焉一百六十七亿至一十六万下年字宜活看依此年数而开一分何止六十日盖此节大意以干之六爻变该六十四卦以干六变卦进退之数明六十四卦消长之数与下节年日等字皆借以明气盈朔虚各六之意耳补注黄氏多牵合穿凿之说恐反拘泥难通矣所不敢从
　　十二万九千六百去其三者交数也取其七者用数也用数三而成于六加余分故有七也七之得九万七百二十年半之得四万五千三百六十年以进六日也日有昼夜数有朓朒以成十有二日也毎三千六百年进一日凡四万三千二百年进十有二日也余二千一百六十年以进余分之六合交数之二千一百六十年共进十有二分以为闰也故小运之变凡六十而成三百六十有六日也
　　补注十二万九千六百分而为十寅戌以下三所去之交数也寅戌以上七所取之用数也七分云者天之用数惟三阳地之用数惟三隂合之成于六加余分故有七也七之得九万七百二十年半之得四万五千三百六十年各进退六日共二十四日加余分各六为二十五日二分合交数为二十六日四分是故三百六十以二百五十二为用数之用也鲍氏发微曰大运法专明体则小运之体可知小运法专明用则大运之用可知互见也在体为体之用数三百六十也在用为用数之用二百五十二也交数则不用之数也用数显阳也交数隐隂也自一元十二防之数言开物至闭物于十二万九千六百中取九万七百二十数为用以日数言于三百六十日中十取其七得二百五十二为用以一嵗言冬三分不用以一日言夜三分不用也凡此用数七交数三阳胜乎隂者天在地上者七交而在地下者三卯酉主坎离而言昼夜之分也阳侵隂昼侵夜三天两地之理也黄氏畿曰以十数之全计之天有七分在地上有三分在地下地下之数非所用于地上则闭物以后自戌之半至寅之半是也取其用数之七则开物以后自寅之半通为八时以当八防十二而取其八故分十二万九千六百而为八万六千四百分三百六十而为二百四十皆十取其七去其三之意也盖天之干兑离当用数之三而震不用地以巽坎艮当用数之三而坤不用二其三为六然交数之中犹有明夷一位不当属坤震之数合以为余分而加之正分之上则用数之有七可见矣于七之中又仅取其半者小运法也大运法以正数为主故举其全小运法以闰数为主故举其半也昼夜自日而言则一日之进退也脁朒自月而言则一月之进退也分进退而各言之则有六日之进必有六日之退合进退而并言之以二六为十二也三千六百者十其三百六十之数也四万三千二百者十二其三千六百之数也以八时之秒数计之适得其半也于八时之半而进十二日则八时之全当进二十四日从可知也余二千一百六十乃半其所加之四千三百二十也余分之六气之盈也交数之六朔之虚也共进十二则分数非日数也然积小成大分亦日也小运之变一变六日十变而六十日六十变仅可以成三百六十日耳何以余六日盖数有隐于正分之内者朔之虚者是也亦有显于正分之外者气之盈者是也合余分之六与交数之六共进十有二日而但言六日者余分阳属进数交分隂属退数此但言进不言退故曰小运之变凡六十而成三百六十有六日也　十取其七之用数以元防运世言之天自贲以上地自艮以上凡二百五十二运九千七百二十年而七运之年数日数亦如之如以一世之年一时之秒而论则皆四千三百二十中分其半即二千一百六十而余分之气盈交数之朔虚数亦如之可相合而算也愚按此承上言置闰之法而详言交数用数之义也作三层申明盖前节但言交数用数此乃明交数为十之三而用数为十之七所以然者天地之用各三合之为六加余分而为七也次因七分而言其成于六之义七其一二九六应得九万七百二十年又言半之为四万五千三百六十年者以所进止言六日故先言七之半黄氏所谓小运法以闰数为主故体数但举其半也次言六之所以为十二者隂阳之消长以日则有昼夜以月则有脁朒汉书月晦而见西方谓之脁朔而见东方谓之朒注云脁行疾貌朒缩迟貌盖日月之度行不及天而气盈朔虚由是焉前言进六日但就气盈言之实则合日月而成十二日也毎十二其三千六百年为四万三千二百年而进十二日又六其三百六十年为二千一百六十年而进余分之六合交数之六分共进十二分或言日或言分十分即一日也大意皆以日计故为小运之数而曰小运之变凡六十而成三百六十六日者此也与上节皆言置闰之法补注以上节为申明大运之数此节为申明小运之数皆非也
　　阳数于三百六十上盈隂数于三百六十上缩
　　补注盈缩皆五日有竒
　　黄氏畿曰阳数日与天会也天体至圆周围三百六十五度四分度之一绕地左旋常一日一周而过一度日丽天而少迟故一日亦绕地一周而不及天一度日法九百四十分积三百六十五日九百四十分日之二百三十五而日与天防以成数言天多六日故阳数盈也隂数月与日防也月丽天而尤迟一日常不及天十三度十九分度之七积二十九日九百四十分日之四百九十九而与日防十二防得全日三百四十八余分之积又五千九百八十八如日法九百四十而一得六不尽三百四十八通计得日三百五十四九百四十分日之三百四十八以成数言月少六日故隂数缩也先天之学以六十卦三百六十爻当朞之日本无不足亦无有余然阳侵隂昼侵夜故于日月交感之际以隂阳盈求之　又曰廖氏应淮曰昼夜百刻十二时各八刻仍有余分者四积四日三百八十四刻以应爻余十六刻以当闰毎日四各六之以应进退乾坤坎离二十四爻余六十卦爻分三百六十日尚余五日四分日之一当闰数得二十九刻有竒伸为二十九日则闰必小尽积三十刻伸为三十日则闰乃大尽若六隂六阳积三百六十而为八闰则疏矣
　　愚按此日月盈缩因以有气盈朔虚而置闰之本法也邵子以六十卦为歴法四正卦为闰法亦以日月之行本然如此故因以立法耳
　　尧典朞三百六旬有六日夫日之余盈也六则月之余缩也亦六若去日月之余十二则有三百五十四乃日行之数以十二除之则得二十九日
　　补注日行当作月行
　　补注以十二除之毎月得二十九日也愚谓此亦举其大数耳若论其细数则日之余盈也五日九百四十分日之二百三十五强月之余缩也亦五日九百四十分日之五百九十二弱合日月之余而置闰于其间三年一闰则三十二日九百四十分日之六百单一五嵗再闰则五十四日九百四十分日之三百七十五十有九嵗七闰则气朔分齐是为一章也金氏曰章法虽云气朔齐然强弱之积犹有分秒之余至二十七章为防三防为统三统为元积四千六百一十七年则日月皆无余分却得十一月甲子朔夜半冬至则又为歴元矣鲍氏发微曰康节藏闰显闰之说其详未易言也姑以目前言之一年三百六十日而余分六日藏于六甲之中是六甲两月之中藏了一日六六三百六十日中藏了六日显闰者自开物至闭物十分用七去交数者五三百六十本用二百四十得二百五十二日以闰数十二显乎二百四十之外
