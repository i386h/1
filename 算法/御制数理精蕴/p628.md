<!-- { "loadSidebar": true } -->
　　邵氏伯温曰皇极经世书凡十二卷其一之二则总元会运世之数易所谓天地之数也三之四以防经运列世数与嵗甲子下纪帝尧至于五代厯年表以见天下离合治乱之迹以天时而验人事者也五之六以运经世列世数与嵗甲子下纪自帝尧至于五代书传所载兴废治乱得失邪正之迹以人事而验天时者也自七之十则以隂阳刚柔之数穷律吕声音之数以律吕声音之数穷动植飞走之数易所谓万物之数也其十一之十二则论皇极经世之所以为书穷日月星辰飞走动植之数以尽天地万物之理述皇帝王伯之事以明大中至正之道隂阳之消长古今之治乱较然可见故书谓之皇极经世篇谓之观物焉
　　张氏防曰康节先生治易书诗春秋之学穷意言象数之蕴皇帝王伯之道著书十余万言研精极思三十年观天地之消长推日月之盈缩考隂阳之度数察刚柔之形体故经之以元纪之以防始之以运终之以世又断自唐虞讫于五代本诸天道质以人事兴废治乱靡所不载其辞约其义广其书着其防隐呜呼美矣至矣天下之能事毕矣
　　西山蔡氏曰皇极经世之书康节先生以为先天之学其道一夲于伏羲卦图但其用字立文自为一家引经引义别为一説故学者多所疑惑要当且以康莭之书反覆涵泳使伦类精熟脉络贯通然后有得若其宗要则明道先生所谓加一倍法也是故由用而之体则自一而二自二而四自四而八自八而十六自十六而三十二自三十二而六十四即体而之用则自六十四而三十二自三十二而十六自十六而八自八而四自四而二自二而一一者太极也所谓一动一静之间者也盖尝谓体天地之撰者至于易而止矣不可以有加矣杨氏之太八十一首闗氏之洞极二十七象司马氏之潜虚五十五行皆不知而作者也康莭之学虽作用不同而其实则伏羲所画之卦也故其书以日月星辰水火土石尽天地之体用以寒暑昼夜雨风露雷尽天地之变化以性情形体走飞草木尽万物之感应以元防运世嵗月日辰尽天地之终始以皇帝王伯易书诗春秋尽圣贤之事业自秦汉以来一人而已耳
　　鹤山魏氏曰邵子生平之书其心术之精微在皇极经世其宣寄情意在击壤集凡厯乎吾前皇帝王伯之兴替春秋冬夏之代谢隂阳五行之运化风云月露之霁暄山川草木之荣悴惟意所驱周流贯彻融液摆落盖左右逢原畧无毫发滞碍倚着之意呜呼真所谓风流人豪者欤或曰揆以圣人之中若弗合也天何言哉四时行焉百物生焉圣人之动静语黙无非至教虽常以示人而平易坦明不若是之多言也老者安之朋友信之少者懐之圣人之心量真与天地万物上下同流虽无时不乐而寛舒和平不若是之多言也曰是则然矣宇宙之间飞潜动植晦明流峙夫孰非吾事若有以察之防前倚衡造次颠沛触处呈露凡皆精义妙道之发焉者脱斯须之不在则芸芸并驱日夜杂揉相代乎前顾于吾何有焉若邵子者使犹得从游于舞雩之下浴沂咏归毋宁使曾晢独见称于圣人也欤洙泗已矣秦汉以来诸儒无此气象读者当自得之
　　赵氏震曰皇极经世书元防运世六卷凡三十四篇如易之上经声音律吕四卷凡十六篇如易之下经观物十二篇之文所以畅二数之义如易之有系辞焉夫道不囿于数而数实该乎道昔之负才气者虽使十年不仕而事于数康节殆未之许可是岂易言哉
　　性理大全曰经世书通六十有四篇首三十四篇以元会运世验天时人事之得失次十六篇声音律吕为图三千八百四十以穷万物之数前二数邵伯温氏尝着一元消长等图以括其要约后西山蔡氏因其图而推衍之着为经世指要一书足以尽乎五十篇之义而晦庵朱子谓其于康节之书推究缜密矣故今不复具载康节全书但取蔡氏指要诸图列于内外十四篇之首庶观者即图以明其数因文以求其理则由约可以该博
　　黄氏佐曰皇极经世夲有全书先君得诸道藏潜心防意垂二十年始着此传凡所注释有未备者佐附以肤见其推步也年日月时分秒昼夜进退积成一元消长则命算工补其阙焉【明治间人】
　　臆说
　　邵子之学先天之学也先天者中天之先所称三皇者也皇极经世邵子以名其书也观物以名篇也著书何意书之名即著书之意也言治道则上推三皇所谓惟皇作极故曰皇极也经纬组织之谓经曰元曰防曰运皆世之积故以元经会以会经运皆以经世也以皇极经世而曰观物非以皇作极则非所以经世也非以皇极经世非所以为观物也非旷观万物则非所以为皇极之经世也邵子之言往往自解之矣而解之者尚无解人故真解迄未之见也解所难解而为之图图即所以为解也先天各图西山所纂入者十所未録者八皆图其所经图其所观也元防运世合天地古今人物以为观者也声音唱和十有六以声音律吕见万物之数者也篇有内外内以明图外以明内也非观物则皇极不晰非经世则观物不大也非内篇则皇极经世之理终晦非外篇则内篇未尽之蕴犹藏也内篇首言天地人知其言天地也而不知其为观物也天地何以曰物篇首即曰物之大者无若天地而其后申明之【在三篇中】曰以天地观万物则万物为物以道观天地则天地亦为万物也其曰太阳为日至少刚为石天地四象之图説也【上一篇】由天而人则观圣人也古有以天地为物者矣无敢以圣人为物者邵子何敢物圣人也然邵子不遽物圣人也圣人者人而圣者也故其言曰人亦物也圣亦人也而又申明之曰人也者物之至者也圣也者人之至者也言圣人也而何以知其观圣人也盖其言又曰圣人吾不得而目见之察其心观其迹亦可以理知之也【上二篇】于是由人而观万物也曰尽民曰尽人而何止曰物然人亦物也故其言曰谓昊天能异乎万物则非所以谓之昊天也谓圣人能异乎万民则非所以谓之圣人也万民与万物同也曰天曰圣而皆言其有四府者何也天之四府者时也圣之四府者经也时与经皆皇之极也昊天尽物圣人尽民皆经世之实也此所以为经世之观物也【上三篇】知天与圣之尽民尽物则合观天观圣与物同一观也故篇首即曰观春观夏曰观秋观冬首以观犹首篇之首以物所以为观物也而于是言皇帝王伯独推极于三皇其后又申明之【在九篇中】曰王一变至于帝矣帝一变至于皇矣此所以观物为经世之观物经世为皇极之经世也【上四篇】世非一世古与今无非世也无非物也故其言曰古今者在天地之间犹旦暮也又曰古亦未必为古今亦未必为今皆自我而观之也安知千古之前万古之后其人不自我而观之也【上五篇】言古遡自三皇言今迄于宋代即经世三篇中三千有余之年也其言曰孔子祖三皇宗五帝又曰虽不敢比仲尼上赞尧舜禹岂不敢比孟子上赞仲尼此观物所以为皇极经世之观物也故直以所着之书自信曰予非知仲尼者学为仲尼者也【上六篇】于是就经世三千余年尚论其人与事乃观古今之实迹也所论断者非一事所盱衡者非一人或合而论之或比而论之或析而论之或概而论之其言曰前圣后圣曰古今之时则异也而心非异也曰千亿万年行之人知其归者也曰三代之世曰三代而下皆合古今而言之也篇末乃通结之曰人亦物也以其至灵故特谓之人也此所以为经世古今之人也所以为皇极经世观古今之物也【上七八九篇】然其曰时曰经曰时有消长经有因革观物也何以及此此皆为经世三篇而言也消长者天之时也因革者圣之时也识消长之变妙因革之权者元防运世所以生生不穷之机也故直示以经世之所以然其言曰日经天之元月经天之防星经天之运辰经天之世则经世三篇之图説也曰元之元一元之防十二元之运三百六十元之世四千三百二十则天地之数图説也所以因元防运世世数甲子而验消长之天时也所以因厯代废兴治乱而验因革之人事也此则皇极经世之大防而天地圣人古今人物凡在所观之中者皆在所经之中者也先儒所谓如上经之有系辞者此也【上十篇】其曰阳刚太少之数各十隂柔太少之数各十二进退相因而得一百六十一百九十二之数也得一百一十二一百五十二之数也于是再相乘而得一万七千二十四之数也天地四象之唱和此数也声音之唱和亦此数也故其曰唱曰和曰再唱和即以言声音者言万物也先儒以为如下经之有系辞者此也【上十一篇】于是举万有不齐之物而明为之解曰所以谓之观物者非观之以目而观之以心也非观之以心而观之以理也然后人知此之为解观物也而前此无非解观物者无非解皇极经世之观物者人仍未之知也【上十二篇】若夫学先天者当自外篇始外篇者门人记邵子之言邵子尝为之笔削者也其曰更思之更详之者邵子之笔也邵子自写胸臆之书则内之门人记其谈数明易之説格物穷理之学则外之者邵伯子子文之意也此称曰外篇然后称邵子之观物篇曰内篇也先儒之论邵子也程子曰尧夫振古之豪杰内圣外王之道也就其所至而论之可谓安且成也龟山杨氏曰皇极之书皆孔子之所未言也朱子曰驾风鞭霆手探月窟足蹑天根天挺人豪也静修刘氏蔽以一言曰邵至大也所以推崇邵子者至矣然程子虽有加一倍法之説而邵子未与之深言也朱子因西山之纂述而取其图以诠易然西山但有引经引义别为一説用字立文自为一家之言而其书未为之解也朱子虽有毎见一物皆作四片之言且因其书以作啓而亦未遑解其书也邵伯子尝解之矣然语其精意子不能受之其父也王豫张防尝从之学矣然究其指归徒不能尽之于师也后世不无传注之作而或失则浅或失则凿不知邵子之书已往往自为解也夫邵子探造化之原究极天人之蕴尽天地之终始古今之往来以穷万物之理与数其眼底则海濶天空也其胸中则春晴日午也于先儒中别具神竒其微言论原自难得解人也若但惊其竒怵其神而不以其自解者解之则邵子何以着此书也邵子之书何以命此名也此予所以不揣其愚而漫为之解者也
　　纂图指要
　　西山蔡氏曰龙马负图伏羲因之以画八卦重之为六十四卦初未有文字但阳竒隂偶卦画次序而已今世所传伏羲八卦图以圆函方者是也康节曰上古圣人皆有易但作用不同今之易文王之易也故谓之周易若然则所谓三易者皆夲乎伏羲之图而取象系辞以定吉凶者各不同耳然作用虽异其为道则同一太极也皇极经世之书命数定象自为一家古所未有学者所未见然亦皆出于伏羲卦画竒偶之序其为道亦同一太极也今以伏羲卦图列之于前而以皇极经世疏之于后则大畧可见矣










　　西山蔡氏曰大传曰易有太极是生两仪两仪生四象四象生八卦八卦定吉凶吉凶生大业其法自一而二自二而四自四而八实则太极判而为隂阳隂阳之中又有隂阳出于自然不待智营而力索也其序首干而尾坤者以隂阳先后为数也
　　朱子答虞大中曰太极两仪四象八卦此乃易学纲领开卷第一义孔子发明伏羲画卦自然之形体孔子而后千载不传康节始传先天之学而得其説且以此为伏羲之易也説卦天地定位一章先天图干一至坤八之序皆夲于此
　　答袁枢云如所论两仪有曰干之画竒坤之画偶只此乾坤字便不稳当盖仪匹也如俗语所谓一双一对云尔自此再变至第三画八卦已成方有乾坤之名当其为一画之时方有一竒一偶只可谓之隂阳未可谓之乾坤也
