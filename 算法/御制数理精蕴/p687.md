<!-- { "loadSidebar": true } -->
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　易学序
　　余平生喜易内求于已外求于人非一日矣晚得邵康节易学喜不自禁昼夜覃思未尝暂舍方其有所得也或不寐达旦然圣人至理万物取之不竭而康节先生遗书或得于家之草藁或得于外之传闻草藁则必欲删而未及传闻则有讹谬而不实傥不能用心精择则是非杂扰而至理终不出矣于是平心如权衡无今古无物我无知愚无彼此惟道是从而轻重之自希夷先生陈公而下如穆伯长李挺之以至刘长民钩隠图之类兼而思之罔或遗佚亦不敢以私知去取但重别推衍使明白易见或见不能窥测藩篱而难尽者作阙疑説以示方来俟明哲者之思索焉大抵道之不明其説有二愚不肖者固不足以及此贤与智者反从而凿之其于圣人妙意岂不胥失乎哉凡诸好学君子当如是求焉可也同州王湜序

　　钦定四库全书
　　易学　　　　　　　　　　宋　王湜　撰
　　论太极
　　太极无象象非方非圆不可得而形容强名之曰极而已极训中又训穷物理至中而极故阳穷于南之中而隂生焉隂穷于北之中而阳生焉太极则寂然不动而会归于一所谓阳极生隂隂极生阳者皆由是而后出焉故能生两仪也








　　太极判而分两仪天地者两仪之成名也太极无数所可衍者特两仪尔故曰天一地二天三地四天五地六天七地八天九地十自一至十易皆兼而用之故可与天地准画竒一也画偶二也成卦三也四象四徳四时四也天数五地数五五也重卦坤元所用以至一百九十二隂爻六也蓍穷于七七也卦穷于八八也乾元所用以至一百九十二阳爻九也天地相合十也凡此十数阙一不可顾其所用如何尔








　　太极肇判两仪而已两仪既交乃分四象阳性趋上若火者是也隂性趋下若水者是也天既积阳趋上则可何以能下交于地曰阳中有隂隂抱阳而下降隂降而阳亦降矣所以能交于地也地既积隂趋下则可何以能上交于天曰隂中有阳阳负隂以上升阳升而隂亦升矣所以能交于天也古人交坎离以成既济其道盖本诸此夜半气从肾升气负水以上升此肾所以能交于心日中液从心降液含气而下降此心所以能交于肾大而天地小而一身其理一也尚恐未明庄子曰至阳赫赫至隂肃肃肃肃出乎天赫赫发乎地两者交通成和而物生焉肃肃隂也而出乎天阳中有隂故也赫赫阳也而发乎地隂中有阳故也推此则天阳物而有隂地隂物而有阳必交而后可见岂不信哉
　　论八卦
　　一阳父　　　　　　一隂母
　　干下交坤而生三男坤上交干而生三女先儒论之详矣此不复述但取天地皆以一而变四者而申其说夫一隂一阳之谓道天以一而变四以其一父三男同本乎一阳地以一而变四以其一母三女同本乎一隂四者之中其用者三不用者一以为乾坤无为定位于上下以应体数而已至六子则用事而主乎变化故兼一而为四则为体去一而为三则为用也体数必方方则止所以立体用数必圆圆则行所以用故四为体数重四而为八亦体也三为用数重三而为六亦用也夫易之为书也不可为典要亦不可执乾坤以为体执六子以为用姑因所数以明体用之理而已旁推曲取无物不然今再立法如后












　　上一图内圆外方凡物之理圆者径一而围三方者径一而围四剖方以为圆必损其四而三之变圆以为方益其三而四之其理可必也中一图取圆圆之物六里一明用数之必六也下一图取方方之物八里一明体数之必八也其体用互相变易而去取其数与上方圆一体者亦无以异明乎此则以六卦而变八卦以三十六卦变六十四卦六者六之得三十六八者八之得六十四皆可得而推之矣
　　六卦变八卦干
　　坤　　　　坎离　　　　艮震　　　兊巽
　　三　　十　　　　　　　　六　卦
　　变六十四卦图干坤蒙屯
　　讼需　　　　　　比师
　　履小　　　　畜否　　　　泰　有
　　大同人　　豫谦　　　　尽　随观
　　临贲　　　　噬嗑　　　　复　
　　剥畜大　　无妄　　　　頥　大过
　　坎　　　　离恒咸
　　壮大　　　　遯夷明
　　晋睽　　　　家人　　　　解　
　　蹇益损　　姤夬　　　　升　
　　萃井　　　　困鼎　　　　革　艮
　　震妹　　　　归渐　　　　旅　
　　丰兊　　　　巽节　　　　涣
　　中孚　　　　小过济未
　　　既济
　　【一　　　二　　　　三　　　　四　　　　左旋干　　　兊　　　　离　　　　震】而东
　　【五　　　六　　　　七　　　　八　　　　右转巽　　　坎　　　　艮　　　　坤】而西




















　　右先天图
　　此伏羲易无文字语言卦名亦后人添之自希夷而下前此则莫知其所自来也
　　六十四卦数【阙】












　　论八卦河图数
　　八卦数一二三四以在阳位故左旋而东五六七八以在隂位故右转而西各起于南而终于北隂与阳适得半焉其成则共为一体此则是取八卦以制数故起于一而极于八河图数谓戴九履一左三右七二与四为肩六与八为足五为心腹从横数之皆十五所谓参伍以变错综其数也列子曰九变者究也九复变而为一自此以往巧厯不能计皆不出于九而已故起于一而极于九然则河出圗洛出书圣人则之何也曰有数可推圣人于是则之以画卦非必拘其数而不变也然则天地数增九以为十卦数减九以为八岂圣人之私智哉皆自然之理而已












　　太极之初混然而已判则阳毗于南而为干隂毗于北而为坤乾坤既分则干下交坤而生三男男皆在于坤之位以其本体属坤干来交之故变为男也坤上交干而生三女女皆在于干之位以其本体属乾坤来交之故变为女也古者南正重司天则干位于南可知矣北正黎司地则坤位于北可知矣震长男也故在坤之左艮少男也故在坤之右坎中男也故在西方之隂中焉巽长女也故在干之左兑少女也故在干之右离中女也故在东方之阳中焉至物理亦然王者祀天于南郊荅阳也祭地于北郊荅隂也太阳生于寅而术家以男行年起丙寅故震位于东北太隂生于申而术家以女行年起壬申故巽位于西南日生于东而离为日故位于正东月生于西而坎为月故位于正西艮者山也而地形髙于西北则艮之象兑者泽也而水潦归于东南则兑之象伏羲八卦盖始生之序如此
　　右论伏羲八卦















　　凡物有初生有既长伏羲始画八卦则乾坤用事而六子初生之象文王变易其位则乾坤退归于无为六子既长而用事之象是故天地皆以一而变四四者体数也阳主进故自南而进四位则归体于西北矣西北隅谓之奥而奥为尊者所居法诸此也隂主退故自正北而退四位则归体于西南矣西南为受养之地而万物于是致养焉取诸此也离者火也生于东方而旺于南方故自正东而移于正南坎者水也生于西方而旺于北方故自正西而移于正北乾坤老不用事则主器长子由少阳之地出而有为矣故自东北而移于正东在易帝出乎震而二月雷乃发声且皇储谓之东宫法诸此也兑之移于正西则配震而已震长男也起也艮少男也止也八卦起于震顺行至艮则止矣故艮移于东北巽之移于东南则配艮而已坎离配之至正者也故居南北之中震兑配之不正而不失其正者也故居东西之中巽艮配之不正者也故居东方之偏焉乾坤功成退归于无为故居西方之偏焉举此四者则天下配合之理尽矣以人事合之以长男而娶少女者多若归妹为天地之大义是也男女年适相若而作配者寡若坎离合而为既济是也以长女而嫁少男者则又寡焉若渐女归待男行者是也文王八卦盖三男各有所主而用事三女各有所归而作配故其序如此
　　右论文王八卦
　　论揲蓍
　　凡揲蓍之法以四十九筭分而为二握于左右手中复于左手取一筭置于小拇指中先取左手四四数之归竒于扐次取右手四四数之亦归竒于扐第一揲其左右手所剩或一或三或俱二或俱四第二第三揲其左右手所剩或一与二或三与四此必然之数各与小拇指之所挂相合故第一揲不五则八也四与五为少八与九为多三者俱少为老阳俱多为老隂两多一少以一少为主即少阳两少一多以一多为主即少隂三揲而成爻十有八变而成卦画爻必自下而上满六则已老阳者今之重是也老隂者今之交是也少阳者今之单是也少隂者今之拆是也尚恐未明今再立假令法如后
　　第一揲　　第二揲　第三揲
　　五　　　　四　　　　四
　　已上系三少计十三策即四十九筭而除十三余三十六策四九之数也是为老阳
　　九　　　　八　　　　八
　　已上系三多计二十五策即四十九筭而除二十五余二十四策四六之数也是为老隂
　　五　　　　八　　　　八
　　九　　　　四　　　　八
　　九　　　　八　　　　四
　　已上并系两多一少各计二十一策即四十九筭而除二十一余二十八策四七之数也是为少阳
　　九　　　　四　　　　四
　　五　　　　八　　　　四
　　五　　　　四　　　　八
　　已上并系两少一多各计一十七策即四十九筭而除一十七余三十二四八之数也是为少隂
