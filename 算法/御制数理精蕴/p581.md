<!-- { "loadSidebar": true } -->
　　一年余分六十三辰每辰三十分每分十二杪以散于三百六十日则六日得一辰又一分半正数七十二辰而得余分一辰有竒总三百七十八杪也假令自甲子日甲子辰起者厯六日得庚午则辰起丁丑又六日得丙子则辰起庚寅又六日得壬午则辰起癸邜又六日得戊子则辰起丙辰又六日得甲午则辰起己巳衍而申之每六十日进十辰有半百二十日进二十一辰三百六十日而六十三辰凡七十二日积余分得一日成七十三日其日当丙子直日不用事七十四日自丁丑复起积一年进五日三辰则甲子年冬至气起甲子日甲子辰者己丑年起己巳日丙寅辰矣先生大运法正数三百六十运者以一日为一运也余分六十运者以一辰有竒三百七十八杪为一运也一年四千三百八十三辰正数以七十二辰二万五千九百二十杪为六运而一变余分以一辰有竒三百七十八杪为一运随大运而一变并之得四百二十运则星之用数一百五之四也
　　动植全数三万七百二十又四之则十二万二千八百八十用之者三得九万二千一百六十则开物八防之生物数也不用者一以并于动植通数列九位而取卦则地之四位得七千二百九十六者六十四卦归竒之防也
　　星用一百五
　　星数一百五者日之用所以算日也一年余分六十三辰积四年进二十一日二十年进一百五日自甲子年冬至起甲子日者积二十年至甲申冬至当起己酉又二十年至甲辰冬至当起甲午又二十年复得甲子冬至当起己夘又二十年复得甲申当再起甲子矣总八十年得余分四百二十日复授甲申则八十一年矣年以甲冠申子辰而转日以甲巳冠子午卯酉而转二十年得余分百五日故有百六之防四十年得二百十日故有三七之厄隂阳各一凡八十年而四百二十日冬至月日辰皆得甲子余分皆尽而有灾嵗一焉则九九八十一之数也
　　地用二百四十
　　小运六年为一变六十变得三百六十年为一运大运六十年为一变六变得三百六十为一运
　　运元起甲子年甲子月甲子日冬至每六十嵗实盈三百一十五日【一年盈五日三时三十一年起辛丑　按三十一年起辛丑七字永乐大典本宋本明费宏夲皆误作正文今改小注下得甲子年甲子日冬至注同】第二甲子六十一年甲子月冬至得己邜日【九十一年丙辰】第三甲子百二十一年冬至得甲午日【百五十一年起辛未日】第四甲子百八十一年冬至得己酉日【二百一十年起丙戌】第五甲子二百四十一年甲子月冬至复得甲子日【总二百四十年盈一千二百六十日而甲子嵗冬至复得甲子日】积三百六十嵗得余分一千八百九十日【得甲子年甲子月甲午日冬至】四百八十嵗得余分二千五百二十日【得甲子年甲子日冬至】积六十四运计二万三千四十年【得四百八十之四十八】得余分十二万九百六十日
　　甲子年甲子月甲子日冬至气起甲子时者每年实盈六十三时
　　五年盈三百一十五时
　　第六年当起己邜时
　　第十一年起甲午时
　　第十六年起己酉时
　　第二十一甲申年复起甲子时
　　第四十一甲辰年复起甲子时
　　第六十一甲子年复起甲子时
　　凡二十年盈一千二百六十时得一百五日六十年盈三千七百八十时得三百十五日若以六年为一变者六年盈三百七十八时　第一甲子年甲子月甲子日起甲子时　第七庚午年起壬午时十二年盈六十三日　第十三丙子年当起庚子时　第十九年当起戊午时　第二十五年当起丙子时　第三十一甲午年起甲午时　第三十七年起壬子时　第四十三年起庚午时　第四十九年起戊子时　第五十五年起丙午时　第六十一甲子年复起甲子时此其大约也【未算斗分亏数】用数之用二百五十二者十八之十四也体数之用二百七十者十八之十五也用数之体二百八十八者十八之十六也八千六百四十者十八之四百八十也十四之得十二万九百六十者六十四运之余分日数也十五之得十二万九千六百者十元之年数也十六之得十三万八千二百四十者十二防生物之数也故十五为中二七为虚二八为盈也













　　钦定四库全书
　　易通变卷三十二　　　　宋　张行成　撰虚实闰
　　一日百刻以四刻为灭没二日得一时一年计百八十时时析三十分分析十二杪总百八十时得六万四千八百杪积刻以为时积时以为日总一年得十五日凡三十二年而得十六月矣此日之闰数也月一日行天十三度十九分度之七以十三度为一年十三周天之数余七分为闰一月得二百一十分一年得二千五百二十分满十九分为一时一年得百三十二时余十二分不尽一分又析为十二杪一年得三万二百四十杪总一年得十一日又十九分时之十二分于中盈朔虚则日得六十三时月得七十时亏十九分时之七而各以为六日计实数则十九年得七闰月无余分包虚数则三十年得十二闰月矣此月之闰数也于日闰六万四千八百杪之中去月之闰三万二百四十杪余三万四千五百六十杪则三会万物之数也以二千一百六十为一大分则实闰得十四分虚数得十六分也　一年斗分三时得一千八十杪总三十二年即三万四千五百六十杪也一年斗分亏十六杪实得一千六十四杪总三十二年亏五百十二杪实得三万四千四十八杪是故三防物数得三万四千五百六十而先天动植律吕用数得三万四千四十八者存地之位数五百一十二也
　　朞三百有六旬有六日余分实得五日三时而虚九时三时为斗分九时为虗分一年斗分三时而余分五日得六十时比斗分已二十倍一年灭没数一百八十时比余分又三倍比斗分则六十倍矣六十时者斗分所生故为日之实余百八十时者虚分所生故为时之虚闰也通日盈月缩一年一百三十二时十九分时之十二比斗分则四十四倍而十二不尽斗分三时者太极三元之本二十倍析于天地各十也六十倍者六十甲
<子部,术数类,数学之属,易通变,卷三十二>
　　月闰亏数
　　一年闰数十二日得百四十四时毎时十九分共二千七百三十六分实得一百三十三时亏七分计二千五百二十分余十一时七分计二百一十六分则干之策也
　　斗分亏数
　　先天以四千三百二十杪为日法一年斗分三时得一千六十四杪则亏十六杪总四十五年亏七百二十杪则亏二时也二百七十年而亏一日一会得二千五百二十日而亏四十日总八防亏三百二十日十二防得三万二千四百日而亏四百八十日实余三万一千九百二十日以日当年则易七元之年数也
　　一运三百六十年得亏数十六时【计四百八十分五千七百六十杪】一元三百六十运得亏数十六月【一日防没四刻二日得一时总三十二年而得闰十六月若三十二日则得闰十六时盖万物皆生于地体十六位而十六位本于虚分十六杪用生则本退故物数中复存之也】
　　斗分三时四年得一日总五百四十年得一百三十五日四十五年亏二时总五百四十年亏二十四时计二日实得一百三十三日总卦气图生物数六防计六万九千一百二十年得一百二十八之五百四十年毎五百四十年共当二卦而互用得斗分数一百三十三日总二百五十六卦得一万七千二十四日通隂数之半则五百十三卦而成三万四千四十八者声数一百十二与音数百五十二相唱和之数为动植之用数也若去闰数十六卦止用二百四十卦毎卦百三十三日者得三万一千九百二十日以日当年即易七元之年数也是故在运行数用二百四十卦而隂阳各居一数者阳为春夏隂为秋冬各当一气也在动植用数二百五十六卦而隂阳合为一数者阳施其气隂凝其体共成一物也若余分正数毎年得五日七十二年而得三百六十日当一年一防一万八百年而得五万四千日当百五十年总八防得四十三万二十日当一千二百年十二会则六十四万八千日当一千八百年之数也
　　斗分天盈日虚数
　　大衍歴嵗差法一嵗日行之余比三辰虚十七杪天度之余比三辰盈十九杪太天日盈亏当三十六杪也今以先天日数一百三十三偶之而二百六十六又四之而一千六十四为日行余分三辰数则亏十六杪【细算一年之数已具在前】若以先天用数二百七十六又四之而一千一百四为天度余分三辰数则盈二十四杪天日盈亏当四十杪也总一世三十年天度盈七百二十杪得二时一运十二世盈二十四时为二日一防三十运盈六十日为二月开物八防则十六月一元全数十二防则盈七百二十日当二十四月也若准日行亏数而算则四十五年盈一千八十杪计盈三时一百八十年而盈一日五百四十年盈三十六时计三日总卦气图生物数六会六万九千一百二十年得一百二十八之五百四十年毎五百四十年共当二卦总二百五十六卦盈三百八十四日通隂数之半则成七百六十八日也又日之亏数毎五百四十年亏二日则二百五十六日而五百一十二日总二数之盈亏则用一百二十八而二百五十六卦者实得六百四十日用二百五十六而五百一十二卦者成一千二百八十日也一年自日月而言三十六旬之数则日盈月亏日盈六十三时月亏七十时共百三十三时也自天日而言余分三辰之数则天盈日亏天盈二十四杪日亏一十六杪当四十杪也三百六十者天之六甲之用一百三十三时积为着闰以生物十九年而得七闰月计二百一十日则天九地十之终而生天十地十之积数也三时者天之三元之本四十杪积为微闰以生气一防一万八百年天之盈数得二月计六十日七百二十时二万一千六百分二十五万九千二百杪则一隂一阳各一元之年数也总六防得三百六十日故康节大运之数以六防数而进三百六十日也日之亏数得天数三分之二则一隂一阳各一元开物之年数也总六防得二百四十日故一年三百六十日而开物之用二百四十日天主体日主用体实用虚也
　　经世以四千三百二十为日法者一日有十二时一时析三十分则三百六十分一分析十二杪则四千三百二十杪也一年余分五日三时日之亏十六杪者虚之为十六位之体则用之所以生也天之盈二十四杪者实之为二十四气之用则体之所以成也总一元日之亏四百八十日天之盈七百二十日地之一年用十六位天之一年用二十四气一世三十年地用四百八十位则一位得日之亏数一日天用七百二十气则一气得天之盈数一日一日有四千三百二十杪以散于四千三百二十世之间则毎位毎气而各得一杪也先天六十四卦以六十卦三百六十爻当朞之日为天地之用除乾坤坎离四卦不用为天地之体数有十故易一卦六爻其中暗藏四位一卦六爻以当六气四之则一年而二十四气也中爻四画以当四位四之则一年而十六位也位者体也得日之亏数而日则用也故地分乎用也气者用也得天之盈数而天则体也故天统乎体也天统乎体所以气之盈数得十二防之全地分乎用所以日之亏数总之得天数三分之二则一元开物八防之数也
　　斗分亏数
