<!-- { "loadSidebar": true } -->
　　此当以运经世之数也以元经防则年卦月卦防经运则气卦卦运经世则日卦时卦之数也一日十二时即一运十二世也一为一杪十二杪为一分三十分为一时总一日得四千三百二十杪十二万九千六百则三十日之杪也积一运之年凡得五亿五千九百八十七万二千杪则泰之数也曰进退六日者举一变之数也以日当年则六日为六年进之而六十年在小运为十变在大运为一变盖天道以六而变必有余分小则六日者歴六辰也大则六十年者甲子甲午各一世也是故大运六十年而一变者五运之数也小运六年而一变者六气之数也自五运言之天始于甲临于子地始于已临于邜甲巳之间中见土运土金水木火以次相天终于癸亥地终于戊寅别而言之各有六十合而言之共为六十也如是六变而一周天矣自六气言之天始于子而终于已地应之则始于夘而终于申天始于午而终于亥地应之则始于酉而终于寅司天司地通为六气别之则十二而二十四合之则十二而六也如是六十变亦一周天矣是故大运以六十而变六变通余分得三百六十六小运以六而变六十变通余分亦成三百六十六也
　　三百六十以当一时之数随小运之进退以当昼夜之时也
　　一时即一世自时言之则三百六十为杪数自世言之则三百六十为月数也三百六十月则一世之年矣当昼夜之时则一时成二时一时得百八十杪积一日实得二千一百六十杪者分用其半也曰随大运之消长者子以后六月为长午以后六月为消随小运之进退者子以后六时为进午以后六时为退大运有消长进退小运有进退无消长消长者进退之积也
　　十六变之数去其交数取其用数得二万八千二百一十一兆九百九十一万七千四百五十六亿
　　天统乎体八变而终于十六月之变十二日之变三十凡四十二共为一变天起于一去干而数自夬而行八变三百三十六得十六卦至同人又八变十六卦至姤则地之交数也同人之数即二万八千二百一十一兆九百九十一万七千四百五十六亿也
　　分为十二限前六限为长后六限为消毎限得十三亿九千九百六十八万之一百六十七亿九千六百一十六万
　　自子至已为长自午至亥为消此尽举一年之数包退数闰数在其间矣若月日则消长之中各有进退也
　　每一百六十七亿九千六百一十六万年
　　元防运世年天之五也月日时分杪地之五也元以年为年防以月为年运以日为年世以时为年年以分为年月以杪为年月之一杪当元之一年故称杪为年此即一百六十七亿九千六百一十六万之一十三亿九千九百六十八万也每年当一十二万九千六百防每月当一万八百防每日当三百六十防每时当三十防总百六十七亿之数得十二年为十二杪也
　　开一分进六十日也六限开六分进三百六十日也总一元之数析为十二大分一大分则十三亿九千九百六十八万之一百六十八万之一百六十七亿九千六百一十六万也以进六十日则每日开落一百八十元分于全数止用其半者分其半以为退数也元防运世体四用三元之用至世防之用至年运之用至月而止故此分数用至月之年若自泰之辰数复为元而起至同人之数亦当月之年也
　　犹有余分之一故开七分进三百六十六日也
　　天以六变故象图天卦去乾坤坎离余三百六十爻以当天之用数天实有三百六旬六日故毎卦六爻当六日必加余分焉亦后天卦气图六日七分之法也余分亦当一日六十卦则余六十矣总余分之用虽实得六日计浮数之名则虗加十倍故先生立大运之数正数以六十日得一分而闰数以六日得一分也闰数之分一万八百元之元之元得六十运之数先生但云六日者实数则六运故也地之承天析一为四故在卦气图则分于二十四气中盈朔虗各十二而有二十四运也夫十六变之数用数当十二防则交数亦当十二防大运进数兼闰用七防则退数亦当七防通之为十四防则交数之中侵其二防矣所谓阳侵隂也二十四而用十四者十二分用七也小运十二万九千六百而用九万七百二十者十分用七也盖十用七者主十日而用天之用也故律吕声数阳刚四十又四之百六十而用一百十二者十用七也十二用七者主十二辰而用地之用也故揲蓍少阳数每用四十八又六之二百八十八而用一百六十八者十二用七也大小运之用用数用十之七而体数用十二之七者日法本四千三百二十杪用数以三千六百杪进一日则十二之十尔日数从天辰数从地也先生于小运举用数十用七而止用八防又十分防之四于大运举体数十二用七而用十四防者阳一而隂二体者有两虗实各半用者合一全用其实也盖一年止有七百三十昼夜太以一昼一夜为一日通踦赢二赞为三百六十五日经世以昼夜各为一日又以零三时亦为二日故一年进退用十四防数共七百三十二日余分每一日用十日之数则成八百四十日也实数三百六十日成七百二十日者隂分乎阳析一为二也余分六日成百二十日者天地既析一为二人物又析一为十也若计其实则用数二百五十二之中取二百四十而日用八时成三百六十为一年之用余分六日散于六甲得六十甲子闰数六日合之而百二十为人物之用也夫卦六十四者十六之四也天用三分以一分与地故地有十六位而八卦用四十八爻也四十八者十二之四也地用三分以二分与物故年有三十六旬而人为百二十年之物也是故一年四时时本有四月月本有四十日各去其一用三百六十日而人在天地间当闰余之扐气朔之虗也
　　其退亦若是矣
　　此立大运法也前法以前六限为长后六限为消尽取十二限数进退三百六十日此乃六限进三百六十日又以一限进六日而曰退亦若是者细别而言之也一元运数止有三百六十阳为进隂为退所谓隂者分阳而已隂阳赓续分治一元别而言之各有三百六十者隂分乎阳析半数也合而言之共成三百六十者阳包乎隂总全数也故此大运法别退数闰数而言以明天地之数隂阳相须分半而通用正闰相生同本而异名也
　　十二万九千六百去其三者交数也取其七者用数也用数三而成于六加余分故有七也
　　此立小运法也大运法専明体则小运之体可知小运法专明用则大运之用可知互见也运者用也在体为体之用者用数三百六十也在用为用之用者用数之用二百五十二也交数则不用之数也用数显阳也交数幽隂也天统乎体自十六变之数而言用数八交数八隂敌乎阳者天之消长各四变地之消长亦各四变主乾坤子午而言冬夏之分也隂阳相生冬夏相配君臣相须天五地五之理也地分乎用自一元之数而言用数七交数三阳胜乎隂者天在地上者七交而在地下者三主坎离卯酉而言书夜之分也阳侵乎隂昼侵乎夜君侵乎臣三天两地之理也先天八卦用六爻乾坤主之者体也六爻用四位坎离主之者用也所以体数实统三百六十运之全用数止当二百四十运则六之四也先生经世以元经防备述一元而止载帝王之当世首者总其大数天之体数也以防经运自开物至闭物止述二百四十运而兼载余分闰位者别其分数地之用数也以运经世起尧之世至五代而终备载君臣治乱之迹者析其细数人物之世数也
　　七之得九万七百二十年
　　十二万九千六百之中十而取七是其数也地数十二开物于寅中闭物于戌中故八为用四为交天数十阳六隂四天兼余分独用其七故七为用三为交交数之中犹有用数存焉者天以余分与物地必有合是故三百六十以二百五十二为用数之用二百六十四为实用之数也
　　半之得四万五千三百六十年以进六日也
　　用数之中取其半者又自分隂阳以明消长之用也此数六而十二十二而二十四者坎离迭纬消长脁朒一昼一夜用必有合也此包合数闰数而言故曰以进六日下别合数闰数而言故以四万三千二百年进十二日又以余数二千一百六十年各进六分也
　　日有昼夜数有脁朒以成十有二日也
　　此明隂阳之运日月之变一长一消一进一退数必有合六数之中日分乎昼夜数分乎脁朒则各成十二也故一以为二既一以为二各兼消数则以二为四可知矣所以进退六十日进退六日与夫当昼夜之时皆用半数也
　　每三千六百年进一日凡四万三千二百年进十有二日也余【旧本衍一有字】二千一百六十年以进余分之六合交数之二千一百六十年共进十有二分以为闰也卦气图以干兊离震包坤艮坎巽者乾坤之体数主天一而言则阳为进隂为退律吕图以坤艮坎巽匹干兊离震者坎离之用数主地二而言则隂阳互为进退是故小运之用不言其退也以十二万九千六百年分为十二以当一日十二时之数者小运体数也一时当一世一万八百年进一世一元之年共进十二世则一运之全数也此云每三千六百年进一日者用数也进十二日积之则百二十年有进必有退合之而二百四十年则一运用数之八世也闰数以四千三百二十年进十二分比正数则十二年也盖以时法推日法一万八百当得三十时十二万九千六百当得三十日一变十二当需之数为一年再变三十当大畜之数为一世又变十二当泰之数为一运则一运三百六十年而一年三百六十日之全数也用数于十二万九千六百之中取九万七百二十以进退六日合之而二十四加闰数十二分共二十五日二分积三千六百之九万七百二十得三亿二千六百五十九万二千当泰之数十二分之七为三百六十之二百五十二则一运之用数也若准大运法以一十三亿九千九百六十八万为一年则自泰七进至损之数得一十三亿九千九百六十八万之三亿二千六百五十九万二千以当一运之日又一进至临则十二运之数其积数于临九百兆之数亦用十二分之七也又三十分之为同人则三百六十运而每运用二百五十二年矣此大小运用数之合也同人者八变之体数也计三百三十六临者六变之用数也计二百五十二六变之数自小畜十二万九千六百之年数而行八变之数自夬十二之防数而行先生于大小运数大运举同人数者要其终小运举小畜数者原其始也反覆互举使学者思而得之尔夫三百六十之中十用其七得二百五十有二日小运法进十二日为百有二十则退十二日亦为百有二十共二百有四十矣余分之六则阳之盈六日气之余分也交数之六则隂之缩六日朔之虗分也共为十二以正数论之此十二数脁朒昼夜分用亦偶之为二十四矣故用数之用二百五十二而实用之数二百六十四也
　　故小运之变凡六十而成三百六十有六日也
