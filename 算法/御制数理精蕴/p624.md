<!-- { "loadSidebar": true } -->
　　以十六位之数列而成图分为四方西北维东南维各用一数东北维西南维共一数而巳一方又各分为四其数亦然盖地常晦一位数有十六用者十二则四位之中用之者三也实用者九则合为四大位之中亦用之者三也天门四数一与十二与百四十四与三百六十皆生数也犹九畴之一二三四也地户四数五万与十二万与一百五十万与八千百万皆成数也犹九畴之六七八九也中之四数皆四十三百二十即世数也犹五之皇极也中数总一万七千二百八十通阴之合数之半得三防万物之数一阴一阳各去地之本二百五十六余三万四千四十八即与动植之用数合故曰皇极经世观物也此篇四象之数言日月星辰不言水火土石在卦气图为十六者天地之数故以言皇帝王伯也
　　并载二图见分数二十五变之用

　　此数再变三千之得运行之履卦数则以元之元为一防之数矣自元之乾卦以十三亿九千九百六十八万为一秒三十秒为一位而起者积三十小位为一大位歴十六大位凢七变至世之震卦得运行之临卦数倍又半之一防之数在先天方图当东南十六卦则巽坎艮坤之位也
　　干至震当十六位图
　　此以二分半十二之为一时之变十三亿之数为一秒十二秒则一百六十七亿九千六百一十六万是一分三十分为此第一位五千亿之数

　　此数三十之得运行之同人数则以元之元之元之元为一元之数足矣乃以律吕图各二百五十六位析之阳数当西南天唱地之十六卦则否归妹谦恒之位隂数当东北地和天之十六卦则泰损既济益之位隂自坤之泰阳自干之否直卦气图元之元之泰卦而起当元之元之元至同人二万兆之数愈分愈少至震之益巽之常直卦气图世之世明夷而终当世之世之世之世其数得八十一万于天地之卦数有合有不合者矣是故康节大小运用至同人二万兆之数大数七细数二十一当卦者十七若列为方图自元之元至元之分自分之元至分之分得八十一位盖尽九九之数其用八八之外矣以卦配之分数十七皆当虚位是故日月之变自干至坤得八十一数实者八八为物之体虚者十七为气之用大运分数用十七卦当其虚用也夫自积数言之积少为多则东南之数多而西北之数少自分数言之分大为小则东南之数小而西北之数大是故以十六位经日月之变则西北得一运之数东南得一防之数以七等辨人物之品则干当兆人之人同人当一人之人也康节世之世用至地卦大畜千万之数而大小运用至天卦同人万兆之数于六十四卦之变大数十五之中用天之七余地之八未尽也
　　元之元以春行春之时也元之防以春行夏之时也元之运以春行秋之时也元之世以春行冬之时也防之元以夏行春之时也防之防以夏行夏之时也防之运以夏行秋之时也防之世以夏行冬之时也运之元以秋行春之时也运之防以秋行夏之时也运之运以秋行秋之时也运之世以秋行冬之时也世之元以冬行春之时也世之防以冬行夏之时也世之运以冬行秋之时也世之世以冬行冬之时也
　　此明元防运世在运行之时者亦分十六等也人物盛衰系之矣一年有十二月三百六十日四千三百二十辰分为四时每时三月九十日一千八十辰一时又各分四时每时二百七十辰【日月皆不可分】若以运言之一运十二世三百六十年四千三百二十月分为四时每时三世九十年一千八十月一时又各分四时每时二百七十月【年世皆不可分】以理论之一元者太极之一年一运者天之一年也一年分为四时者析一而四天之体数也一时又分四时各分为三月者所主在日天之明数十二防运行之数也一时若以四而分四时又各分为四时者所主在辰地之暗数十六位生物之数也以分直于卦气则正数每位十五卦九十爻每爻直三辰总二百七十辰若加闰数每位十六卦九十六爻直三辰总二百八十八辰故正数二百四十卦通闰则二百五十六卦正数四千三百二十辰通闰则四千六百八辰也夫天以三十日为一月总四千三百二十辰当卦气圗之十二防为一年地以二百七十辰为一时总四千三百二十辰当卦气图之十六位为一年虚体虽加实用无益者天托地以为体而天实主用故辰起于四九防而成于四三地托天以为用而地实主体故辰起于三九而位成于四九其归一也地数十六一年本当十六月地常晦一故以天三月均为四时而体数之用二百七十也盖用数三百六十者天之用也体数之用二百七十者地之用也【天言时地言卦】自天之用言之三百六十者者六六也六甲之变也即用成体列为四时则四九矣体成于三四九之中用其三九以二百七十辰当一月以二百七十月当一世者三十日而各用九辰三十年而各用九月也夫四九与三九之用多寡之数既不同矣而十二防与十六位之总数其归则一何也曰自体用各分天地异数者言之人之动息无冬夏而有昼夜一日不用亥子丑三辰物之数动息无昼夜而有冬夏一年不用亥子丑三月者以日计则用二百七十分不用九十分以年计则用二百七十日不用九十日引而申之至于一元莫不然者故地分乎用而用三九也息于夜者用于昼息于冬者用于春用者开物成务之实不用者入神致用之原以用言者四必存一以体言者四无非用故天统乎体而用四九也自体用相依天地同功者言之十二防者天之全用也十六位者地之全体也取一年之辰数以二百七十去之十二月之外复得存本之四数矣故月十二者其辰四九用无非体位十六者其辰三九体无非用也然而必曰体用云者数无尽用必存其本存本则体也自三九而二百七十者言之以三百六十为体用九十之三存九十之一者地用天为道存天以为体也若自六六而三百六十者言之以三百八十四为【缺】

　　皇之皇以道行道之事也皇之帝以道行徳之事也皇之王以道行功之事也皇之伯以道行力之事也帝之皇以徳行道之事也帝之帝以徳行徳之事也帝之王以徳行功之事也帝之伯以徳行力之事也王之皇以功行道之事也王之帝以功行徳之事也王之王以功行功之事也王之伯以功行力之事也伯之皇以力行道之事也伯之帝以力行徳之事也伯之王以力行功之事也伯之伯以力行力之事也时有消长事有因革非圣人无以尽之所以仲尼曰可与共学未可与适道可与适道未可与立可与立未可与权是知千万世之时千万世之经岂可画地而轻言哉
　　言皇帝王伯有十六等当随时汚隆而取之不可责以羲农然后为皇尧舜然后为帝孔子言自共学以至与权入道有序也世人于利害之际以茍且为从权以反覆为达变非也皇帝王伯应治之主也道徳功力时君之业也万古不能外况孔孟之门止论皇帝王伯至汉宣始有霸王杂之之説则治体之相交为用有由来矣康节由地而人言之可识治之隆汚矣
　　三皇春也五帝夏也三王秋也五伯冬也
　　一元在大化中犹一年故先生立大小运数以年月日时当元防运世也一年大数不过分春夏秋冬一元大运不过分皇帝王伯而春夏秋冬各有春夏秋冬皇帝王伯各有皇帝王伯其治乱不齐而否泰有渐犹隂阳之气逆顺不常也夫有气象有治象百卉茸万寳告成春秋之气象也物极髙大归根复命冬夏之气象也浑厚和穆为皇帝之治象皥皥驩虞为王伯之治象拟之而不尽言议之而不尽意慨想其端倪其如仲尼元气也顔子春风和气也孟子严霜烈日也皆言其象者也康节于皇帝王伯之治参之以天地之气象盖三皇御开物之世如三阳之交泰五帝人文渐阐如夏物阜蕃三代礼乐大备万寳告成五伯之兵威则肃杀矣
　　七国冬之余冽也汉王而不足晋伯而有余三国伯之雄者也十六国伯之丛者也南五代伯之借乗也北五朝伯之舍也隋晋之子也唐汉之弟也隋季诸郡之伯江汉之余波也唐季诸镇之伯日月之余光也后五代之伯日未出之星也自帝尧至于今上下三千余年前后百有余世书可明纪者四海之内九州之间或合或离或治或隳或强或羸或唱或随未始有兼世而能一其风俗者吁古者谓三十年为一世岂徒然哉化之必洽教之必浃民之情始可以一变矣茍有命世之人继世而兴焉则虽五伯之后三变而帝道可举惜乎时无百年之世世无百年之人比其有代则贤之与不肖何止于相半也时之难不其然乎人之难不其然乎
　　观物之篇以皇帝王伯为纲而相交以为用皇帝之世虽未可考然后世王伯之业相杂而治则皇帝亦有必相交之时汉王而不足则王之伯也晋伯而有余则伯之王矣三国伯之雄十六国伯之丛则伯之者也而南五代伯之借乗北五朝伯之传舍为伯之闰不得伯之统者也唐为汉之弟则亦王之伯矣隋为晋之子则亦伯之王矣若江汉之余波日月之余光又失闰而无统者也若秦与五代之治今观观物篇自唐尧以至于国初皆书世首甲子甲午独秦与五代不书至是品藻后天之优劣又不及秦乃以五代为日未出之星庻民为星则匹夫之如纣矣我朝宪天体道如春夏秋冬皆日月推迁之盛时列圣继文尽大明照临之至徳咸三登五超乎汉唐之上时雍太和之象不在兹乎
　　观物篇六十一
　　太阳之体数十太隂之体数十二少阳之体数十少隂之体数十二少刚之体数十少柔之体数十二太刚之体数十太柔之体数十二
　　隂阳刚柔数者观物之数也动植二类各布此数于二百五十六位之中物生于地也起于此八十八当震巽之用数四之则三百五十二者四体也去一用三而二百六十四者实用之数也先天图一二三四生数居左为天五六七八成数居右为地天数用十地数用十二天中自分天地则一三之阳为天二四之隂为地地中自分天地则八六之柔为地七五之刚为天太隂少阳与太刚少刚数皆用十从乎天也太隂少隂与太柔少柔数皆十二从乎地也【云　云】日星为在天之阳水土为在地之柔亦无变也震与艮相易兊与巽相易则变矣故月辰为在天之隂火石为在地之刚亦有变矣干离为竒中之竒坎坤为偶中之偶竒偶之位不变也日星在天而用竒数水土在地而用偶数亦无变也兊震为竒中之偶巽艮为偶中之竒则变矣故月辰在天而用偶数火石在地而用竒数亦有变也干兊离震为日月星辰之变数皆用十巽坎艮坤为水火土石之化数用十二者从生成之本数也
　　阳刚之数十者天五之合在律则十干也隂柔之数十二者地六之合在吕则十二支也十干十二支有未合已合之时有四乗交除之用康节以隂阳属天以刚柔属地然天未尝无隂阳细论之隂阳中未尝无刚柔刚柔中未尝无隂阳也
　　进太阳少阳太刚少刚之体数退太隂少隂太柔少柔之体数是谓太阳少阳太刚少刚之用数进太隂少隂太柔少柔之体数退太阳少阳太刚少刚之体数是谓太隂少隂太柔少柔之用数太阳少阳太刚少刚之体数一百六十太隂少隂太柔少柔之体数一百九十二太阳少阳太刚少刚之用数一百一十二太隂少隂太柔少柔之用数一百五十二
