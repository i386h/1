<!-- { "loadSidebar": true } -->
　　先天方图八正卦与五十六用卦两两相对一变一常经纬交错共为八变其位其爻数皆有合真地之理也后天六十四卦每两卦相从以左右而互易者即应此数若以上下迭重而取中卦者惟二十卦仍合余【按余字永乐大典本缺今依宋本増入】四十四卦则四卦相通而互用所以然者象以爻之不变者为主数以位之不变者为主爻象属天位数属地故有合有不合也盖易两卦相从左右互易者坎离之交属乎地也上下之位不易故其数与此方图皆合若上下相重者乾坤之交属乎天也以取中爻则上者为下下者为上其位易矣故惟爻位皆不变者然后合也乾坤坎离爻位皆不变者也故四卦之变乾坤坎离否泰既未济晋明夷同人大有需讼师比十六卦皆合震艮巽兑位不变颐中孚大小过爻不变是图本以颐孚大小过为主其交为震巽艮兑亦合者以四卦位不变也余四十四卦不合者以颐中孚大小过与所交之卦其位皆变也然错对互用不出四卦者以震艮巽兑自相从也是故天数一而二地数二而四也两位数正对者如干为一一坤为八八则否为一八泰为八一是也四位数错对者如大过为二五小过为四七中孚为五二颐为七四则交卦咸为二七恒为四五益为五四损为七二又如干为一一小过为四七颐为七四则交卦遯为一七大畜为七一大壮为四一无妄为一四是也其余可类推矣各具于后
　　全用八八数
　　乾坤为主否泰为用乾坤左右相易则为否泰否泰左右相易则为乾坤上下互重亦然












　　乾坤用六十四统其全也爻则三百八十四数则五百七十六周列四七天之变也天数盈于七也中包六六以成四九地之化也物数究于九也二十八卦其爻一百六十八少阳之策体数八变之半也其数二百五十二日月之变用数六变之用也三十六卦其爻二百一十六老阳之策而两卦归竒之蓍也其数三百二十四以干策三十六言之用其九而不用其十也以坤得一百八言之用其三而不用其四也是故三百二十四视三百六十之数则十而存一视四百三十二之数则四而存一也盖九者究也万物盈牣于天地间究之象也惟常存乾坤之本是以生生不穷扬雄太元用九数者也一首九赞赞三十六策总三百二十四用八十一之四而已不敢尽九之极数者天度不可过也盖因自然之理也
　　爻得二分数得三分一卦六爻而两卦共十八数均之则每卦而九爻从两地数从三天也爻与数皆有竒偶分隂阳也爻二卦八天一地四也阳爻一五也隂爻二五也二爻分乎八位则足十之数也卦皆六爻数则不齐者天统乎体地分乎用用平则成体体偏则起用故体有常而用有变也
　　用十六数
　　坎离小过颐中孚大过为主震巽艮兑既济未济为用坎离爻位皆不变大过中孚颐小过爻不变兑巽震艮位不变故此十二卦左右上下相易皆同








　　坎离既未济居中央用十六卦　爻九十六　数一百四十四除交数外自用既未济两卦十二爻十八数
　　震艮颐小过居东南用十六卦　爻九十六　数一百七十六除交数外自用七卦四十二爻八十六数
　　兑巽中孚大过居西北用十六卦　爻九十六　数一百十二除交数外自用七卦四十二爻四十数
　　三位各数得四十八卦则六八之数也二百八十八爻坤之【按之永乐大典本误作三今依宋本改正】策而偶之者也四百三十二数干之策而偶之者也实有三十卦则七八九六之合也一百八十爻则用数之半也二百七十数则体数之用也交数共二百八十八者卦图三十二位之数也交数中实数一百二十六者七九之数而偶之也虚数一百六十二者九九之数而偶之也九九者物盈之数也乃知物衍【按衍永乐大典本误作术今依宋本改正】于六子之变虚而非实也其虚数中若去重交之数三十六则亦余一百二十六虚实相并乃合乎用数之用坎离生物变化之用妙矣
　　独用数共一百四十四以坤数为基用中之体也大抵交者所以致用而生物不交者所以自用而立体无非用也
　　与震兑交九卦五十四爻
　　与艮巽交九卦五十四爻
　　震巽恒益重交二十四爻实
　　坎离十六卦九十六　　八十四爻
　　爻一百四十四数　　　自用既未济二卦十二爻
　　与震兑九卦交七十二数
　　与艮巽九卦交九十数
　　震巽恒益重用三十六实一
　　百二十六数
　　自用既未济二卦十八数
　　震兑艮巽仿此类推
　　六十四卦者体数之全也三十卦者用数之半也天统乎体体合乎一故全用地分乎用用行乎两故半用半不用天之用在乾坤地之用在坎离故其卦数如此先生所谓干全用坎离用半者也乾坤者天造物之用也坎离者地生物之用也震巽艮兑者万物变化之用也方造物之初乾坤为主则坎离为之用及生物之后坎离为主则震巽艮兑为之用是故方图以乾坤并包于其外坎离运用于其中而震巽艮兑交乎坎离左右前后以为之辅也
　　用六数
　　离大过离中孚坎小过坎颐为主【坎离重用二卦】屯解蹇鼎革家人睽为用
　　此数以上下重而取卦则家人睽与革鼎互易屯与解蹇互易坎离爻位皆不变大过中孚小过颐爻不变位变故也










　　离大过革鼎用六卦【革鼎共一卦】三十六爻　三十九数坎颐屯用六卦【屯共一卦】三十六爻　六十九数离中孚睽家人用六卦【睽家人共一卦】三十六爻　三十九数
　　坎小过蹇解用六卦【蹇解共一卦】三十六爻　六十九数
　　右四六二十四卦一百四十四爻【坤之策】除交数二卦实有二十二卦一百三十二爻【实用数之半】故卦数二百八十八而实用之数二百六十四也此图交处在坎离生物之用也若又去反对一卦共四卦二十四爻所余者一百八爻则坤实得之数也离与大过中孚十二卦共七十八数除交数六则七十二者数也不除交数则干归竒挂一之数而太元律吕之数也
　　坎与颐小过十二卦共一百三十八数除交数十二则一百二十六者用数之用之半也不除则用数二百七十六之半也
　　两数各数不除交数则二百一十六者干之策也若各除交数共三十六所余一百八十者用数之半也纵横曲折无非用数故物在天地间不能逃乎数也用九数
　　乾坤坎离大过小过颐中孚为主同人大有比师咸恒损益为用
　　此数惟坤坎干离左右上下皆不变余二数咸恒与损益两易









　　干离同人大有用九卦【同人大有共一卦】五十四爻　三十六数
　　坤坎师比用九卦【师比共一卦】五十四爻　一百二十六数大小过咸恒用九卦【咸恒共一卦】五十四爻　八十一数颐中孚损益用九卦【损益共一卦】五十四爻　八十一数四九三十六卦老阳数也各除反对二卦所余四八三十二卦少隂数也九以为用八【按八字永乐大典本误作天今依宋本改正】以为体也四九之卦二百一十六爻干之策也四八之卦一百九十二爻三女之策也三十二卦得数二百八十八若三十六卦之数共得三百二十四则一百八之三而八十一之四地承天之足数也太元一首九赞赞三十六策首三百二十四策此图用九数故爻则合乎干一卦之策数则合乎元一首之策爻天也数地也易为天数元为地数审矣爻数皆同者天数平均也卦数不同者地数偏胜也平均者体之所以成偏胜者用之所以起也此用九也五十四者六九也三十六者四九也一百二十六者十四之九也八十一者九九也六九者天三地三老阳致用之初四九者天二地二老阳成体之初十四者天七地七老阳从天之极变九九者生物交数之究也【天门地戸数偏人路鬼方数均天地交而寒暑和寒暑和而物乃生也】乾坤用全则外以二十八而中包三十六外之二十八通交数三十二则以四七之用而为四八之体中之三十六则以四九之体而为六六之用也此乾坤坎离中孚颐大小过析为四分各以七而包九外之二十八则分为四而各七中之三十六则四九之体也故皇极十六位以位言则当数者七不当者九以数言则实用者九重复者七天一地四于此见矣是知六十四卦分为十六位者当有四变也
　　用十数
　　干中孚干大过坤小过坤颐离小过离颐坎大过坎中孚为主八卦各重用一卦夬姤小畜履剥复谦豫丰旅噬嗑贲困井涣节为用
　　此用卦十六在易以上下互重者皆互用















　　数至十而后足偶之而二十故自一一至十十天地各得其十然实有者八所以乾坤坎离各用二十除交数四卦各得十有六也通用五十二卦三百一十二爻则十月之日而加隂阳盈缩各六日之数也四者有体一者无体用者三不用者一故十卦分交数则有八去交数则用六也
　　乾坤坎离各用二十卦【八为交十二自用】共八十卦四百八十爻则四十八而十析之足数也各除交卦四实有十六共六十四卦三百八十四爻而已每位又各除反对一卦八卦四十八爻故体数三百八十四而体数八变不过三百三十六也
　　干大过夬姤十卦得数四十五干中孚履小畜十卦得数四十五计九十除交数十二余七十八
　　坤小过谦豫十卦得数一百三十五坤颐剥复十卦得数一百三十五计二百七十除交数六十余一百一十乾坤四十卦通交数计三百六十则用数也除交数七十二外余二百八十八则用数之体也
　　坎大过困井十卦得数九十五坎中孚涣节十卦得数九十五共一百九十除交数四十四余【按余永乐大典本误作除今依宋本改正】一百四十六一百九十者物数十九而十析之也离颐噬嗑贲十卦得数八十五离小过丰旅十卦得数八十五共一百七十除交数二十八余一百四十二一百七十者气数十七而十析之也
　　坎离四十卦通交数计三百六十天以二五与地而生物故坎于百八十而盈十离于百八十而虚十也除交数八卦七十二外余三十二卦数计二百八十八天以二一与地而生物故坎于百四十四而盈二离于百四十四则虚二也
　　乾坤坎离于八十卦中各自去交数所余六十四若又去四卦互交数一十有二则实用五十二卦而已故此图东北西南有一十二卦不用者四象不自用而用以与物也东北为鬼方西南为人路人物致用之地也爻各三十六则老阳之气策合之应七十二也数各五十四则太积之要终合之应坤得一百八也
　　用十二数
　　小过中孚大过颐为主渐归妹随蛊为用
　　乾坤坎离震巽艮兑既未济否防师比需讼同人大有晋明夷此二十卦上下左右皆同余四十四卦皆四卦互用惟左右相易者如旧盖上下迭重者乾坤之交也乾坤之交天之用也左右相易者坎离之交也坎离之交地之用也天主爻象而托地之位以为体地主位数而承天之爻以为用














