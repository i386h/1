<!-- { "loadSidebar": true } -->
　　有理斯有气气着而理隐有气斯有形形着而气隐人知形之数而不知气之数人知气之数而不知理之数知理之数则防矣动静可求其端隂阳可求其始天地可求其初万物可求其纪鬼神知其所幽礼乐知其所着生知所来死知所去易曰穷神知化德之盛也智者君子所以成德之终始也是故欲知道不可以不知仁欲知仁不可以不知义欲知义不可以不知礼欲知礼不可以不知数数者礼之序也分于至防等于至着圣人之道知序则防矣
　　人非无知也而真知为难人非无见也而真见为难义之质人所知也而犯义者多礼之文人所见也而越礼者众以其知之非真知见之非真见尔真者精之极精则眀眀则诚诚则为其所为不为其所不为如水之寒火之热亦性之而已矣
　　物窒而理虚暗窒而眀虚万物生于虚眀而死于窒暗也万事善于虚眀而恶于窒暗也虚眀则神神则圣圣者数之通也窒暗则惑惑则愚愚者数之塞也
　　隂阳五行其体而用用而体者耶浑浑沦沦而出入异门绳绳井井而形色俱冺合之而知其异析之而知其同防之而知其显充之而知其不可穷者其庶矣哉隂阳相为首尾者耶是故阳顺而隂逆阳长而隂消阳进而隂退顺者吉而逆者凶耶长者盛而消者衰耶进者利而退者钝耶周流不穷道之体也失得相形事之纪也隂阳非可一言尽也以清浊言则清阳而浊隂以动静言则动阳而静隂以升防言则升阳而降隂以竒偶言则竒阳而偶隂小大髙卑左右后先向背进退逆顺丑妍靡物不尔无时不然愈析愈防愈穷愈延隂阳之精互藏其营隂阳之气循环迭至隂阳之质纵横曲直莫或使之莫或御之
　　变者化之渐化者变之成变化者隂阳之消长屈伸也非二则不能久非一则不能神
　　昔者天锡禹洪范九畴也初一曰五行次二曰敬用五事次三曰农用八政次四曰协用五纪次五曰建用皇极次六曰乂用三德次七曰明用稽疑次八曰念用庶征次九曰向用五福威用六极
　　无形者理也有形者物也隂阳五行其物也欤所以隂阳五行其理也欤无形之中而具有形之实有形之实而体无形之妙故君子语上而不堕于虚无语下而不泥于形器中立而不倚旁行而不流乐天知命而不忧形气之元极实先焉极无不中也气或偏矣形又偏矣中无不善偏不善矣气之善者十之五形之善者十之三三五之中又有至焉有不至焉纯乎极者一而已矣渐偏则渐驳气使然也形使然也气有方形有体故中者少而偏者多也此天下善恶之所由出失得之所由分吉凶祸福之所由着欤
　　理其至妙矣乎气之未形物之未生理无不具焉气之既形物之既生理无不在焉浑然一体而不见其有余物各赋命而不见其不足无形影可度也无声臭可闻也主万化妙万物人知其神而不知其所以神
　　邵子曰性者道之形体也道妙而无形性则仁义礼智具而体着矣程子曰天运而不已日往则月来寒往则暑来水流而不息物生而不穷皆与道为体者也非性无以见道非不息亦无以见道是以君子尽性而自强不息焉
　　朱子曰太极者本然之妙也动静者所乗之机也太极形而上之道也隂阳形而下之器也自形而下者观之则动静不同时隂阳不同位而太极无不在焉自形而上者观之则冲漠无朕而动静隂阳之理已悉具于其中矣虽然推之于前而不见其始之合引之于后而不见其终之离也程子曰动静无端隂阳无始非知道者孰能识之
　　张子曰鬼神者二气之良能也神者气之伸阳之动也鬼者气之屈隂之静也静不能以不动动则万物之所从生动不能以不静静则万物之所由复一往一复其机葢有不能自已者焉
　　非一则不能成两非两则不能致一两者可知而一者难知也两者可见而一者难见也可知可见者体乎难知难见者微乎
　　仁义礼智信者义理之公也人之所固有视听言貌思者形气之私也我之所自生公者千万人之所同私者一人之所独是以君子贵同而贱独
　　极建则大本立极眀则大用着以之齐家而家无不齐以之治国而国无不治以之平天下而天下无不平若是者天地其合鬼神其依筮其从立百世之下等百世之上而莫能违也立百世之上俟百世之下而亦莫能违也
　　天地之位也四时之运也隂阳感而五行播矣五行隂阳也隂阳五行也
　　数始妙于无形非体非用非静非动动实其机用因以随动极而静清浊体正天施地生品彚咸亨各正性命小大以定斯数之令既眀而神是曰圣人
　　人心至灵也虚眀之顷事物之来是是非非无不眀也少则昏矣久则怠矣又久则弃之矣无他形气之私溺之也人能超乎形气防乎物欲逹其初心则天下之理得矣
　　天下之理动者竒而静者偶行者竒而止者偶得友者致一而生物者不二也
　　数者彛伦之序也无叙则彛伦斁矣其如礼乐何哉人心动静性情具焉性者理之形体情者性之发动善其本然恶其过不及也存心莫善于敬进学莫善于知二者不可废一也
　　人之一心实为身主其体则有仁义礼智之性其用则有恻隐羞恶辞让是非之情方其寂也浑然在中无所偏倚与天地同体虽鬼神不能窥其幽及其感也随触随应范围造化曲成万物虽天地不得与其能天地之大人犹有憾故君子语大天下莫能载焉语小天下莫能破焉
　　至小无内至大无外无内不可分也孰分之欤无外不可穷也孰穷之欤思之思之式显其微度之度之莫或其遗匪神之为而妙于斯
　　程子曰天地之常以其心普万物而无心圣人之常以其情顺万事而无情常之时义大矣哉
　　礼义交际其万化所入之门耶东北万物之所出也出则育神西南万物之所入也入则复命其出也顺而生其入也拂而遂不观其出无以知物之育不观其入无以知物之复火之克金水之生木出入循环生克嗣续老彭得之以养身君子得之以养民圣人得之而天下和平
　　周子曰厥彰厥微匪灵弗莹刚善刚恶柔亦如之中焉止矣二气五行化生万物五殊二实二本则一一实万分万一各正小大有定
　　眀理而后可与适道守理而后可与治民逹理而后可与言数非理之道老佛之道也非理之治荒唐之説也非理之数京房郭璞之技也君子所不由不为不言也至一而精至虚而灵有动有静动直静凝静已而动动已而静为屈为伸为鬼为神人心至妙万化之窌动静之徼
　　天地之化不翕聚则不能发散仁智交际万化之机轴也
　　气之消息也以渐气之息也形之生也气之消也形之毁也润万物者莫泽乎水化万物者莫疾于火水火者未离乎气者也
　　数运无形而着有形智者一之愚者二焉
　　数之方生化育流行数之已定物正性命圎行方止为物终始随之而无其端也迎之而无其原也浑之惟一析之无极惟其无极是以惟一
　　二气之初理妙于无无极而太极也五运迭至理藏于智或为之先大本其原或为之后复往之间大本太始复往无已二者不同一而已矣
　　二气之神隂精阳明消息变化有立有行立则形具行则气着上下其仪先后其施一行一立为辟为翕何千万年无终穷焉

　　钦定四库全书
　　洪范皇极内篇卷二　　　宋　蔡沈　撰
　　皇极内篇中
　　河图体圆而用方圣人以之而画卦洛书体方而用圆圣人以之而叙畴卦者阴阳之象也畴者五行之数也象非耦不立数非竒不行竒耦之分象数之始也是故以数为象则竒零而无用【太元是也】以象为数则多耦而难通【经世书是也】阴阳五行固非二体八卦九畴亦非二致理一用殊非深于造化者孰能识之
　　河图非无竒也而用则存乎耦洛书非无耦也而用则存乎竒耦者阴阳之对待乎竒者五行之迭运乎对待者不能孤迭运者不可穷天地之形四时之成人物之生万化之凝其妙矣乎
　　象以耦为用者也有应则吉数以竒为用者也有对则凶上下相应之位也阴阳相求之理也中五特立而当时者独盛也是故天地定位山泽通气木盛而金衰水寒而火囚理有相需而物不两大也
　　数者动而之乎静者也象者静而之乎动者也动者用之所以行静者体之所以立清浊未判用实先焉天地已位体斯立焉用旣为体体复为用体用相仍此天地万物所以生化而无穷也
　　流行者其阳乎成性者其阴乎阳者数之生也阴者象之成也阳以三至阴以倍乗生生不穷者以序升自然而然有不容已非智与仁曷究终始
　　言天下之静者存乎正言天下之动者存乎时正者道之常也时者因之纲也是故君子立正以俟时
　　数者所以顺性命之理也一为水而肾其徳智也二为火而心其徳礼也三为木而肝其徳仁也四为金而肺其徳义也五为土而脾其徳信也
　　一者九之祖也九者八十一之宗也圆之而天方之而地行之而四时天所以覆物也地所以载物也四时所以成物也散之无外卷之无内体诸造化而不可遗者乎
　　一数之周一嵗之运也九数之重八节之分也一一阳之始也五五阴之萌也三三阳之中也七七阴之中也二二者阳之长四四者阳之壮五则阳极矣六六者阴之长八八者阴之壮九则阴极矣一九首尾为一者一嵗首尾于冬至也盖冬至二而余则一也
　　一者数之始也九者数之终也一者不变而九者尽变也三五七者变而少者也二四六八者变而耦者也变之耦者不能以及乎竒变之少者不能以该乎物竒耦相参多寡相其惟九数乎
　　顺数则知物之始逆数则知物之终数与物非二体也始与终非二致也大而天地小而毫末明而礼乐幽而鬼神知数即知物也知始即知终也数与物无穷其谁始而谁终
　　数始于一参于三究于九成于八十一备于六千五百六十一八十一者数之小成也六千五百六十一者数之大成也天地之变化人事之始终古今之因革莫不于是着焉是故一九而九九九而八十一八十一而七百二十九二九十八十八而百六十二百六十二而一千四百五十八三九二十七二十七而二百四十三二百四十三而二千一百八十七四九三十六三十六而三百二十四三百二十四而二千九百一十六五九四十五四十五而四百有五四百有五而三千六百四十五六九五十四五十四而四百八十六四百八十六而四千三百七十四七九六十三六十三而五百六十七五百六十七而五千一百有三八九七十二七十二而六百四十八六百四十八而五千八百三十二九九八十一八十一而七百二十九七百二十九而六千五百六十一列而次之自一而九自九而一一逆一顺一九二八三七四六互相变通五则常中有吉有凶折亡而福隆【案此折字未详疑误】君子之所为害【案此害字疑误以韵读之当是崇字】是故一变始之始二变始之中三变始之终四变中之始五变中之中六变中之终七变终之始八变终之中九变终之终数以事立亦以事终酬酢无常与时偕通中者天下之大本乎自一而九自九而一虽歴万变而五常中焉
　　洛书数九而用十何也十者数之成也数成而五行备也数非九不生非十不成九以通之十以节之九以行之十以止之九者变通之机十者五行之叙方隅对待中五五而十数已具于九数之中矣以见其体用之不相离而图书所以相为经纬也
