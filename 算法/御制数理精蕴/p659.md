<!-- { "loadSidebar": true } -->
　　或曰君子道长则小人道消君子道消则小人道长长者是则消者非也消者是则长者非也何以知正道邪道之然乎吁贼夫人之论也不曰君行君事臣行臣事父行父事子行子事夫行夫事妻行妻事君子行君子事小人行小人事中国行中国事夷狄行夷狄事谓之正道君行臣事臣行君事父行子事子行父事夫行妻事妻行夫事中国行夷狄事夷狄行中国事谓之邪道邵氏伯温曰有君子之道有小人之道君子小人之进退犹隂阳之消长也一隂一阳一消一长天之道也然圣人未尝不助阳而抑隂进君子而退小人盖阳之与君子助而进之犹不足隂之与小人抑而退之犹不能人事不可以不尽也故治乱天也君子不谓之天有人事存焉故也君行君事臣行臣事父行父事子行子事夫行夫事妻行妻事君子行君子事小人行小人事中国行中国事夷狄行夷狄事则上下各得其所而天下治矣故谓之正道反此则乱矣故谓之邪道
　　黄氏畿曰隂阳消长见扵君子小人之进退茍以道之消长为进退而不论其邪正则非圣人长君子消小人之道矣故曰贼夫人之论也天道消长无形人事邪正有迹是故观扵人事而天道眀矣君为臣纲臣决不可以干君之位父为子纲子决不可以逆父之命夫为妻纲妻决不可以当夫之阳君子必治小人小人决不可以乘君子之器中国必统夷狄夷狄决不可犯中国之疆
　　愚按此申眀正道邪道之分因设或人之问君子小人各有其道此即不由人而由天之意也不曰者犹言岂不曰若论语不曰坚乎不曰白乎之云上下尊卑中外各安其分则为正道即君子道长之时不得以为非也反是则为邪道即君子道消之时不得以为是也正道邪道之分如此信乎邪正由人而不由天也
　　至扵三代之世治未有不治人伦之为道也三代之世乱未有不乱人伦之为道也后世之慕三代之治世者未有不正人伦者也后世之慕三代之乱世者未有不乱人伦者也自三代而下汉唐为盛未始不由治而兴乱而亡况其不盛扵汉唐者乎其兴也又未始不由君道盛父道盛夫道盛君子之道盛中国之道盛其亡也又未始不由臣道盛子道盛妻道盛小人之道盛夷狄之道盛
　　邵氏伯温曰所以谓之人伦者尊卑上下皆得其理而已得其理则治失其理则乱治则兴乱则亡自古皆然也三代之盛王皆由眀人伦而兴其后世皆由废人伦而亡汉唐不逮三代之盛其兴也亦莫不由此而兴其亡也亦莫不由此而亡如唐之太宗人伦已不甚眀矣故其后世数致祸乱呜呼有天下者人之大伦其可废乎臣不尊君子不顺父妻不从夫夷狄之凌中国小人之胜君子皆乱之道也
　　黄氏畿曰由治而兴所谓慕三代之治世者也由乱而亡所谓慕三代之乱世者也
　　愚按此以人伦为道之实盖君道父道夫道君子中国之道正所谓人伦也
　　噫二道对行何故治世少而乱世多耶君子少而小人多耶曰岂不知阳一而隂二乎
　　邵氏伯温曰乱世多而治世少小人多而君子少由天之隂阳阳数竒而隂数耦隂常多扵阳而阳常少扵隂故君子之进也常难而退也常易小人之进也常易而退也常难理如是也
　　黄氏畿曰二道对行则彼此均矣而治日常少乱日常多君子常少小人常多是何也以阳竒而一隂耦而二故也知此则阳不可不扶隂不可以不抑固圣人之意也
　　愚按此言三代以下治少乱多之故盖道虽一隂一阳之谓圣人体道则必扶阳而抑隂也
　　天地尚由是道而生况其人与物乎人者物之至灵者也物之灵未若人之灵尚由是道而生又况人灵扵物者乎是知人亦物也以其至灵故特谓之人也
　　邵氏伯温曰天地万物皆由道而生人灵扵物者也灵扵物故能宰万物
　　黄氏畿曰天地至大也物至小也无小无大皆由扵是道之中莫得而外焉人视天地固小视物则大矣况又为物之至灵可以人而不如物乎
　　愚按此见天道究归扵有正而无邪盖人为天地所生之最灵无不由是道而生者则不得诿之扵天而当思人能胜天三变至皇非人之责而谁责欤故反覆推原仍归之人而意言不尽欲人深思而自得之也黄氏以此篇为总前三篇大意而示人以经世之道固是然不但总前三篇而己道为天地万物之本即第一篇二篇之意也天时圣经即第三篇五篇之意也皇帝王伯分春夏秋冬即第四篇之意也末以人亦物也一语醒总见其为观物之指也
　　观物内篇之十　　八节
　　日经天之元月经天之防星经天之运辰经天之世黄氏畿曰日为干月为兑星为离辰为震天之四象也日随天而转则周而复始为一嵗是故元者始也月随日而行则交必合朔为一月是故防者交也星随月而见则行以夜测为一日是故运者行也辰则日月星之所集有十二次焉循环地位次以代迁为一时是故世者代也凡月与星辰皆视日为主日周三百六十五日四分日之一而与天防嵗数起扵冬至此所谓厯元也自是月与日防而为朔星穷扵次而嵗成故曰举年见月举月见日举日见时阳统隂也是天四变含地四变日之变含月与星辰之变也愚按此元防运世三篇之提纲也经即经纬之意义详卷一篇首黄氏谓天为经则地为纬添出地者非也元防运世之名起自邵子而以日月星辰配之近求之即年月日时之谓也下乃举其数而言之
　　以日经日则元之元可知之矣以日经月则元之防可知之矣以日经星则元之运可知之矣以日经辰则元之世可知之矣以月经日则防之元可知之矣以月经月则防之防可知之矣以月经星则防之运可知之矣以月经辰则防之世可知之矣以星经日则运之元可知之矣以星经月则运之防可知之矣以星经星则运之运可知之矣以星经辰则运之世可知之矣以辰经日则世之元可知之矣以辰经月则世之防可知之矣以辰经星则世之运可知之矣以辰经辰则世之世可知之矣
　　邵氏伯温曰皇极经世则日月星辰元防运世以相经而皆有数存焉
　　黄氏畿曰自一卦含四卦推之以日经日为干内卦干也外卦亦干也以日经月变九三则干兑为履以日经星变九二则干离为同人以日经辰变二三则干震为旡妄是元之元防运世干皆含之矣以月经日为夬内卦干也外卦兑也以月经月变九三则重兑为兑以月经星变九二则兑离为革以月经辰变二三则兑震为随是防之元防运世夬皆含之矣以星经日为大有内卦干也外卦离也以星经月变九三则离兑为暌以星经星变九二则重离为离以星经辰变二三则离震为噬嗑是运之元防运世大有皆含之矣以辰经日为大壮内卦干也外卦震也以辰经月变九三则震兑为归妹以辰经星变九二则震离为丰以辰经辰变二三则重震为震是世之元防运世大壮皆含之矣惟干初九变巽则归扵坤坤初六变震则归扵干故曰天之体数四而用者三不用者一也地之体数四而用者三不用者一也日月星辰逓相为经而不言水火土石以见扶阳抑隂之意也尧命羲和厯象亦惟此而已由汉以来以厯数名家者惟太初大衍耳太初以四千六百一十七嵗为元以八十一为分大衍以一百六十三亿七千四百五十九万五千二百为元三千四十为分皆附防牵合以求天地之数岂得无差哉二家至疎经世至宻然推歩七政逆考顺求上下数千万年履端归余总防扵甲子则大畧相似观扵日甲月子星甲辰子则可见矣凡日法多则万分而已惟经世以一十二万九千六百为日法一万八百为时三百六十为分十二为秒此其所以为至宻欤
　　愚按此与下节乃天地始终之数图説也以图彚数以説疏图非説则图不眀非图则説难防按图考説乃悉其义黄氏乃録其説而遗其图何也
　　元之元一元之防十二元之运三百六十元之世四千三百二十防之元十二防之防一百四十四防之运四千三百二十防之世五万一千八百四十运之元三百六十运之防四千三百二十运之运一十二万九千六百运之世一百五十五万五千二百世之元四千三百二十世之防五万一千八百四十世之运一百五十五万五千二百世之世一千八百六十六万二千四百黄氏运之元上元大徳夲有一演字宜删
　　邵氏伯温曰以日经日为元之元其数一日之数一故也以日经月为元之防其数十二月之数十二故也以日经星为元之运其数三百六十星之数三百六十故也以日经辰为元之世其数四千三百二十辰之数四千三百二十故也则是日为元月为防星为运辰为世此皇极经世一元之数也一元象一年十二防象十二月三百六十运象三百六十日四千三百二十世象四千三百二十时盖一年有十二月三百六十日四千三百二十时故也经世一元十二防三百六十运四千三百二十世一世三十年共一十二万九千六百年是为皇极经世一元之数一元在大化之间犹一年也自元之元更相变而至扵辰之元自元之辰更相变而至扵辰之辰而后数穷矣穷则变变则生生而不穷也皇极经世但着一元之数使人引而伸之可至扵终而复始也其法皆以十二三十相乘十二三十日月之数也其消息盈亏之説不着扵书使人求而得之盖蔵诸用也此易所谓天地之数也
　　黄氏畿曰元之元一数起扵一一不可易十二一乘十二之一也三百六十再乘三十之十二也四千三百二十三乘十二之三百六十也防之元十二十二夲元之防一百四十四一乘十二之十二也四千三百二十再乘三十之一百四十四也五万一千八百四十三乘十二之四千三百二十也运之元三百六十三百六十夲元之运四千三百二十一乘十二之三百六十也一十二万九千六百再乘三十之四千三百二十也一百五十五万五千二百三乘十二之一十二万九千六百也世之元四千三百二十四千三百二十本元之世五万一千八百四十一乘十二之四千三百二十也一百五十五万五千二百再乘三十之五万一千八百四十也一千八百六十六万二千四百三乘十二之一百五十五万五千二百也凡一二三四竒数曰生数六七八九防数曰成数以元防运世年月日时分秒属之生数极扵五遇五则变而为一成数极扵十遇十则变而为一如元防运世至年五变为一月日时分至秒十变为一而元之所丽者一也数所由起也惟知一之所以为一然后天地之终始浑然不测者粲然有序矣
　　元之元以春行春之时也元之防以春行夏之时也元之运以春行秋之时也元之世以春行冬之时也防之元以夏行春之时也防之防以夏行夏之时也防之运以夏行秋之时也防之世以夏行冬之时也运之元以秋行春之时也运之防以秋行夏之时也运之运以秋行秋之时也运之世以秋行冬之时也世之元以冬行春之时也世之防以冬行夏之时也世之运以冬行秋之时也世之世以冬行冬之时也
　　邵氏伯温曰春夏秋冬一嵗之运其变如此在大运亦然不过乎隂阳消长而已
　　黄氏畿曰廖氏应淮曰地之东西南北一定而不易天之春夏秋冬万变而不穷岂独一嵗为然以一月各七日半分之合朔为春上为夏既望为秋下为冬一日之旦昼夕夜一时之上下四刻以至瞬息一秒之微莫不皆然
