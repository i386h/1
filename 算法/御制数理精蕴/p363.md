<!-- { "loadSidebar": true } -->
　　传曰理乱相糺【盖先包以始事也至人曰祸兮福所倚福兮祸所伏董生有言贺者在庐吊者在门吊者在庐贺者在门言受福则逸逸则乐乐则骄骄则祸至故贺者在庐吊者在门遇祸则忧忧则危危则敬敬则谨谨则福臻故吊者在庐贺者在门此则理生于乱乱生于理相糺之谓也糺音紏】质文相化【文质之道自太古始观卫先生三易异同论则文质之义昭矣论曰夫尚质则人淳人淳则俗朴朴之失其弊也惷尚文则人和人和则俗顺顺之失其弊也谄谄则变之以质惷则变之以文亦犹寛以济猛猛以济寛此圣人之用心也岂徒茍相反背而妄有述作焉斯文质相化之理也】乱极则先乎太易【易之所繇作也】文弊则从于巨包【包之所以制也】圣人以遗也【圣人谓孔宣父遗教者也】贤人以发也【贤人谓卫先生启发之也】易始乎干文之昭也以行【易之先干盖尚文之代也】包起于坤质之用也以靖【包之起坤盖尚质之时也】行者所以动天下之务【易之道也】靖者所以黙天下之机【包之德也】太隂太阳潜相贞也【六之与九自相正也】少隂少阳潜相成也【七之与八共相助也】巟茾莫黙【巟音烍茾音莽】地之舆也颠宀勹盈【宀音绵勹音包】天之冒也【巟茾莫黙坤之繇辞也颠宀勹盈干之繇辞也犹干之易有元亨利贞太之有罔直酋也】仍而通之极乎三十六全而劘之【劘音磨】穷乎六十四【五行相生极于三十六谓蓍也八卦相荡穷乎六十四谓卦也】其防防其体正语其义则矗然而不诬【直而不妄矗初六切】观其辞则夽而不及【髙而不建夽危蕴切髙也】棿一以布气【棿吾礼切拟也】藏万以植言【拟元化以布和隠万象以立辞也】斯道君子之防也夫诚至君之为也夫【道君子诚至君谓卫先生】于戏流于睿监讲于太学【欲并于五经齐于三易也】伏而惟之使自怡之【俾伏膺而思惟不亦悦乎】深而极之使自测之【俾诣深而穷极不亦究乎】归人于至和【致雍熈也】示人于太朴【反淳古也】已矣
　　太隂第一
　　【坤下坤上】坤巟茾莫黙【巟音恍茾音莽】□森囤匿【乑音吟众立貌囤音遁小廪也】靖而不躁朴而不饬羣类囮育庶物甡植【囮音讹】厥施惟熈厥勋惟极【巟熈茾茂莫落黙潜□众森植囤受匿藏躁动也甡音莘】传曰巟者春之熈茾者夏之茂莫者秋之落黙者冬之潜母万物者熈然足以布和茂然足以长物落然足以育众潜然足以正炁坤道备此四德故曰巟茾莫黙乑森囤匿何谓也乑者言其众森者言其植囤者言其受匿者言其藏皆地之性也靖而不躁隂之德也朴而不饰质之体也【夫文质更变乾坤迭用柔刚动息各应其时是以坤贵靖而不躁干贵掲而不憩】羣类囮育所化者众也庶类甡植所生者多也厥施惟熈其赉广也厥勋惟极其功大也昔王体之以立政侔之以行简【昔王谓古之有道之君能法卦行事也象吉者称昔王盖美之也象凶者言呜呼嗟叹之也美之者所以垂劝叹之者所以埀诫举其大凡他皆仿此】尚乃俭务乃素无起征脩无勤动为惟尒众【音罔】不顺【征之与脩勤人者也动之与为劳力者也将欲不勤其人其惟无为乎不劳其力其惟无事乎未有上无为而下相反上无事而下不从故尚俭务素众不顺】
　　【震下坤上】复么么【么伊尧切】雷防龙旋【防音扆蔵也】气蠢于莫物萌于囦【么小逺防藏旋归蠢动莫防萌生囦深也囦古渊字】曰么么防也雷防龙旋蛰也气蠢于莫阳之动也物萌于囦牙之生也【建子之月变在寅黄泉阳气始动萌牙初见】昔王繇是审造化察盈虚以尒天变以虞尒人事【王者至日必观云物故曰审造化察盈虚几化格于人则德动天天人之际其犹影响是以人事失于下天象错于上则知灾非天降妖繇人兴故以候尒天变以虞尒人事】
　　【兊下坤上】临乑甡甡【乑音吟甡音莘】欨欣欣【欨音吁】组之玺之文【乑众欨吹组绶玺印也玺音徙】传曰乑甡甡所莅者众也欨欣欣所理者恱也【坤为众兊为恱】组之带衣以绶也玺之文佩以印也【兊为金坤为帛坤又为文金而有文得非印欤帛而有文得非绶欤佩印绶者临人之道也】昔王由是分印绶敷渥泽【坤为布故曰敷兊为恱故曰泽茍能布恵足以临人】诏出于内【则乎兊也】众从于外【法乎坤也】恱以莅人人【罔】不顺【夫政猛则人残人残则思乱吏酷则人怨人怨则相乖去暴虐之威而人从其化施和乐之政而人向其风故曰恱以莅人人罔不顺也】
　　【干下坤上】泰夰入于囦回浮于五之交气之亘【夰气音昊回旋天亘音宣】传曰夰入于囦天气降也回浮于地气腾也五之交隂阳接也气之亘天地通也【干为阳为天坤为隂为地】昔王由是通隂阳之理变天地之气逐尒奸邪【殛謟佞也】亲尒良吏【用贤喆也】上下既通中外攸同【交相应也】地乃平天乃成【君子在位小人在野何上下之不达何中外之不通故曰地平天成盖乾坤交泰之象也】
　　【干下震上】大壮仡仡【音厥强力也仡许讫切】趯欻欻【趯他歴切欻许勿切】页趾【页音颉头也音颠走顿也】足出【壮趯跳也首同】传曰仡仡徤也趯欻欻动也【干为徤震为动】页趾倒也足出反也【页也趾足也干为震为足今居足下震之象也】昔王由是行正于内【法乎干也】作威于外【则乎震也】【刚】以守之【行其正也】决以断之【奋其威也】昵尒贤良警尒戒惧【吁可畏乎其骇人也自立卦象未有主弱臣强如大壮者何以明之初七为士七二为大夫七三为卿七四为诸七五为君诸侯以上皆持刚以奉上唯君独执柔以御下不亦殆哉向使正不行威不奋则下凌上替坐观斯变亦何异页于趾足出于哉得不亲贤而任良隠忧而慎之故曰昵尒贤良警尒戒惧也】
　　【干下兊上】夬谔之讦【音孑】鋻之喆【鋻音坚喆音哲】刚正伸柔佞阕【谔直讦告鋻刚喆良阕音缺】传曰谔之讦言之决也【兊为言又为决】鋻之喆行之直也【干为刚又为直】刚正伸阳之长也【自初至七五】柔佞阕隂之消也【谓上八】昔王由是斥诡谲【悦言在外】征谏诤【刚言在内】献乃可替乃否以纳言王庭以司直天门【干为刚又为直兊为决又为言下进其忠上悦其諌故云献可替否纳言司直】
　　【干下坎上】需页顚顚【页音颉】聪囦囦云浮于夰【与朏同夰音昊】流于天【页颠髙聪耳囦深夰天朏月】传曰页颠颠之髙也【干为又为髙】聪囦囦耳之深也【坎为耳又为深】云浮于夰行也流于天通也【云与月坎之象也夰与天干之象也】昔王由是知天下之可【须】由是设珪璧以俟尒忠良【法乎干也】建刑法以待尒奸辟【则乎坎也辟音邪僻之僻】纳乃直广乃听内有正外有则【夫欲行其正必受其谏欲立其法必务其聪未有务其聪而事不法受其谏而身不正故广听纳直有正有则】
　　【坤下兊上】比土之垠溟之濆【垠鱼斤切溟音防濆音汾】规均均丑甡甡【土地垠际溟海濆涯规法丑众也甡音莘】传曰土之垠海内之地也溟之濆境外之水也【土垠谓坤也溟濆谓坎也】规均均上有法也【坎之象】丑甡甡下有众也【坤之象】昔王由是顺乃人【则乎坤也】立乃辟【法乎坎也】百寮承式万方取则【百寮万方言其众也承式取则言其顺也】如水之流如月之升惟尒下不顺【美哉下之顺上未有加乎比者也自初八八二八三八四皆执柔以奉上惟七五独持刚以御下君得阳位臣得隂位君臣得位刚柔相顺故曰如水之流如月之升美之至也】
　　太阳第二
　　【干下干上】干颠宀勹盈【宀音绵勹音包】介焘斡萦掲而不憩【去例切】驳駮而克明四叙既仑【伦】万类既生厥造惟厥勋惟宏【颠髙宀覆勹检盈介大焘溥萦周掲举憩息驳文宏逺】传曰颠者仁之髙宀者义之覆勹者礼之检盈者信之充也育万物者仁髙足以济众义覆足以利物礼检足以崇德信充足以布气乾道备此四德故曰颠宀勹盈介焘斡萦何谓也介者言其大焘者言其溥斡者言其运萦者言其周皆天之之象也掲而不憩阳之用也驳而克明文之昭也四叙既仑寒暑变易也万类既生品物滋长也厥造惟其恵广也厥勋既宏其功极也昔王由是揣之以行化规之以立制【体夫干者也】发声明盛文物无略威仪无简礼度【夫以脩饬而居质之代则事与时反崇敦朴而居文之代则时与事乖故坤戒无起无动干戒无略无简】端尒揆【罔】不正【夫欲清其流必湛其源欲直其影必正其表未有表曲而影直源浊而流清故上揆而端下无不正】
　　【巽下干上】垢页之掲【页音颉】胫之行夰之融飇【卑遥切】之萌【页掲举胫股行动夰气融和飇风萌生】传曰页之掲举其【首】也胫之行动其股也【干为首巽为股】夰之融天气和也飇之萌风气生也【干为天巽为风】昔王由是开天门【法乎干也】发王命【象乎巽也】施尒政教行乎中外【天正行于上则教施于下未有内设教而外不正上既行而下不从故曰施尒政教行乎中外】普天之下敢不顺【顺于天下也】
　　【艮下干上】遯屵之褒【屵音嶭髙山状】夰之勹【夰音昊勹音包】卑不卑髙不髙惷之进【惷赤尹切】喆之逃【屵山褒掩夰天勹藏也喆音哲】传曰屵之褒山掩其天也夰之勹天映于山也【干为天艮为山】卑不卑僭乎上也髙不髙逼乎下也惷之进小人在内也喆之逃君子在外也【君子谓干小人谓艮】昔王由是搜岩穴之士【法乎艮也】寘庭阙之内【则乎干也】进尒忠良【干在上也】退尒愎戾【艮在下也】上乃正下乃定【夫欲正其上在乎进忠将定其下在乎惩恶未有忠既进而上不正恶既惩而下不宁故先言进忠良退愎戾后言上乃正下乃定者也】
　　【坤下干上】否霚幂幂【霚音幂音覔】霿【霿音梦山责切】天地不相合隂阳不相索大人失小人获【霚者天气降地不接也霿者地气腾天不也合交也索求也】传曰霚幂幂地不接也霿天不应也【干为天坤为地】天地不相合不交也隂阳不相索不求也【阳归于天隂伏于地】大人失刚正在外也小人获柔佞在内也【干为刚正坤为柔佞】呜呼有社稷者【呜呼叹辞】无摈贞良无纳邪佞【以其君子在野小人在位故也】燮和尒隂阳叶谐尒天地【反脩之也】上乃正下乃顺【夫战不胜者易其地贩不利者变其业盖以既遭其弊必资其革今隂阳相背天地不交君子道消小人道长固宜厘革方见率从故曰上乃正下乃顺】
