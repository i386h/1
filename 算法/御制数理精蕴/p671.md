<!-- { "loadSidebar": true } -->
　　玉斋胡氏曰干四十八者内卦为干自干至泰八卦隂阳爻共四十八画也四分之每分计十二画干至泰计三十六画阳十二画隂是阳占四分之三内一分为隂所尅也坤四十八者内卦为坤自否至坤八卦隂阳爻共四十八画也四分之否至坤计三十六画隂十二画阳是隂占四分之三内一分为所尅之阳也故干得三十六阳而坤得十二阳者盖干固以阳为主而坤亦以阳为主也可见天道贵阳贱隂圣人扶阳抑隂之义程子论复之阳长而曰隂亦然圣人不言者正与此合兑八卦自履至临离八卦自同人至明夷各计二十八阳共五十六阳各计二十隂共四十隂则其四十为隂所尅也震八卦自旡妄至复计二十阳二十八隂则二十八为隂所尅也艮八卦自遯至谦坎八卦自讼至师各计二十八隂共五十六隂各计二十阳共四十阳则其四十阳者为所尅之阳也巽八卦自姤至升计二十隂二十八阳则二十八阳者为所尅之阳也是兑离震得七十六阳巽坎艮得四十八阳也
　　愚按上半节黄氏入外篇之八今移入此　又按啓蒙干四十八半节原注云兑离以下更思之朱子兑离二十八阳一条正疏原注之意而下半节干三十六云云即朱子之意也世本以原注误入干三十六节下则近赘矣宜正之
　　夫易根于乾坤而生于姤复盖刚交柔而为复柔交刚而为姤自兹而无穷矣
　　补注鲍氏发微曰乾坤为大父母故生复姤复姤为小父母以生一隂一阳隂阳之一徃一来始于此矣自复姤而临遯则二隂二阳之徃来是为丑未之月由临遯而否泰则三隂三阳之往来是为寅申之月以至四隂四阳之往来而为观为壮五隂五阳之往来而为夬为剥终于六隂六阳交相转易复姤复为乾坤乾坤复为复姤相与流行对待于十二宫之中熊氏曰交易为体变易为用六十四卦生生无穷矣黄氏畿曰易之为言变也变者必以不变者为根根于干者生于姤者也右三十二隂同生于姤而其根则在左根于坤者生于复者也左三十二阳同生于复而其根则在右根莫大乎乾坤生莫先于复姤由复姤则无穷本乾坤则不变
　　顺数之干一兑二离三震四巽五坎六艮七坤八逆数之震一离兑二干三巽四坎艮五坤六也
　　黄氏畿曰易大传所言逆顺盖以顺天而左行者为顺逆天而右行者为逆此所谓逆顺则以自上而分者为顺自下而生者为逆是故顺数之其卦有八体数也逆数之其数有六用数也
　　愚按此节黄氏入之第八篇今移入此可与首节顺逆叅看
　　阳在隂中阳逆行隂在阳中隂逆行阳在阳中隂在隂中则皆顺行此眞至之理按图可见之矣
　　朱子曰圆图左属阳右属隂坤无阳艮坎一阳巽二阳为阳在隂中逆行干无隂兑离一隂震二隂为隂在阳中逆行震一阳离兑二阳干三阳为阳在阳中顺行巽一隂坎艮二隂坤三隂为隂在隂中顺行此皆以内卦三画隂阳言也若以外八卦推之隂阳逆顺行亦然右方外卦四节皆首干终坤四坤无阳自四艮各一阳逆行而至于干之三阳其阳皆自下而上亦阳在隂中阳逆行也左方外卦四节亦首干终坤四干无隂自四兑各一隂逆行而至于坤之三隂其隂皆自上而下亦隂在阳中隂逆行也左方外卦四坤无阳自四艮各一阳顺行而至于干之三阳其阳皆自下而上亦阳在阳中阳顺行也右方外卦四干无隂自四兑各一隂顺行而至于坤之三隂其隂皆自上而下亦隂在隂中隂顺行也以逆顺之说推之隂阳各居本方则阳自下而上隂自上而下皆为顺若隂阳互居其方则阳自上而下隂自下而上皆为逆此自然之势固自有眞至之理也
　　思斋翁氏曰先天圆图左阳右隂左三十二卦阳始于复之初九歴十六变而二阳临又八变而三阳泰又三变而四阳大壮又一变而五阳夬而干以居之阳之进也始缓而终速其进也以渐所谓阳在阳中顺也阳主升自下而上亦顺也复至旡妄二十阳明夷至同人二十八阳临至履亦二十八阳干至泰三十六阳二十者阳之微二十八阳之着三十六阳之盛阳在地则微在东则着在南则盛亦顺也阳顺而隂逆不言可知矣阳在右方三十二卦则反是故曰眞至之理按图可见
　　黄氏畿曰朱子之说以卦言之也若以爻言之第一画左三十二为阳右三十二为隂隂阳之定分也第二画阳行隂中隂行阳中各至十六第三画阳行隂中一断一续隂行阳中亦一断一续各得十六第四画阳行隂中再断再续隂行阳中亦再断再续各得十六第五画八断八续而得十六第六画十六断续而得十六隂阳之数皆同其同也顺天而逆行者也其阳行阳中隂行隂中数之断续虽同行之逆顺则异其异也逆天而顺行者也又以六隂六阳言之图右隂方阳自上而下反生剥一阳观二阳否三阳遯四阳姤五阳干六阳阳在隂中阳逆行也隂自下而上姤一隂遯二隂否三隂观四隂剥五隂坤六隂隂在隂中而顺行矣图左阳方隂自上而下反生夬一隂大壮二隂泰三隂临四隂复五隂坤六隂隂在阳中隂逆行也阳自下而上复一阳临二阳泰三阳大壮四阳夬五阳干六阳阳在阳中则顺行矣
　　先天之学心法也故图皆自中起万化万事生乎心也玉斋胡氏曰此明图之所谓太极也图从中起者心法也心为太极而万化万事生于心图之中亦为太极而仪象卦生于中也林学履问图皆从中起万化万事生于心何也朱子云其中间白处便是太极三十二阳三十二隂便是两仪十六隂十六阳便是四象八隂八阳便是八卦
　　黄氏畿曰自复至干自姤至坤起于中也自临至师自遯至同人亦起于中也自中而起自中而止横图与圆图莫不皆然化谓天地之化事人事也程直方曰图皆从中起皆字指天地定位及雷以动之两节而言天地定位一节则圆图乾坤从南北之中起山泽通气则艮居坤右兑居干左雷风相薄则震居坤左巽居干右水火不相射则坎居正西离居正东是起南北之中而分于东西也雷动风散一节则方图震巽自图之中起雨以润之则坎次巽日以晅之则离次震艮以止之则艮次坎兑以说之则兑次离干以君之则干次兑坤以藏之则坤次艮亦起图之中而达乎西北东南也故曰皆从中起然则圆图主天地之数万化生于隂阳故乾坤不用者体也方图主万物之数万事生于消长故震巽不用者亦体也愚按朱子以中为太极于理固然然如黄氏之说以中为卦之中而因以此见心法似得邵子本意盖云图皆自中起则非但圆图之中而已
　　图虽无文吾终日言而未尝离乎是盖天地万物之理尽在其中矣
　　原注先天图也
　　补注张氏衍义曰先天八卦之图圆者为天方者为地体分乎两用合乎一天地万物之理尽在其中矣黄氏畿曰图有象数而无辞是无文也然自乾坤姤复流行者而观之无非天地之理自临师遯同人对待者而观之无非万物之理得之心发之言盖大而元防运世小而一日一时盈虚消息天地始终皆此环中之意矣　以上各节发明伏羲先天之蕴而皇极体用之数存焉
　　愚按此邵子之自叙如无名公传所云羲轩之书未尝去手者也其诗有弄丸余暇之句盖于各卦中象象之义如程朱所疏者多不致详惟于卦之图象反覆玩索而上下左右交错往来发其无穷之蕴故拟之若弄丸者然其义在语言文字之先故谓之先天图乃易之纲领要妙也不但十翼之理总彚其中而天地万物无穷之理与数无不苞蕴其内此邵子天机活泼终身受用自得于己而人不及知者内篇之末曰其于乐也不亦大乎于此可想见其乐处所在观物外篇之三　十二节
　　黄氏畿曰先天圆图卦数第三
　　愚按此篇与第二篇参看二篇亦圆图之义居多也
　　先天图者环中也　自下而上谓之升自上而下谓之降升者生也降者消也故阳生于下而隂生于上是以万物皆反生隂生阳阳生隂隂复生阳阳复生隂是以循环而无穷也
　　大全原本两节不相属
　　补注鲍氏发微曰以上下观之干南为天坤北为地以左右观之震至干左为天巽至坤右为地天包地外隂阳一气循环无端所以名环中也
　　愚按阳自下而上隂自上而下此定分也然动物阳也而自首生植物隂也而自根生皆谓之反生盖隂阳互根之义此即人物之生以见隂阳相生之理而他可知也
　　辰至日为生日至辰为用盖顺为生而逆为用也补注按经世四象图辰至日自震至干也日至辰自干至震也鲍氏发微曰辰至日者言天左行为顺布气生物日至辰者言日右行为逆变气用时故时可逆推物必顺成
　　愚按时可逆推而知物必顺时而成义详十篇隂阳生而分二仪二节
　　四正者乾坤坎离也观其象无反覆之变所以为正也黄氏畿曰先天图干当午坤当子坎当酉离当卯兑可变为巽震可变为艮四正则反覆视之其象如一也
　　易有三百八十四爻眞天文也
　　补注先天六十四卦圆图天之象也共三百八十四爻无非隂阳非眞天文而何哉
　　愚按此节黄氏在第一篇今移入此
　　阳爻昼数也隂爻夜数也天地相御隂阳相交故昼夜相杂刚柔相错春夏阳也故昼数多夜数少秋冬隂也故昼数少夜数多
　　补注先天八卦二十四爻凡阳爻皆昼数也凡隂爻皆夜数也春夏阳也故昼数多夜数少八卦自震至干亦阳爻多隂爻少也秋冬隂也故昼数少夜数多八卦自巽至艮亦隂爻多阳爻少也
　　黄氏畿曰复至干得一百十二阳八十隂姤至坤得一百十二隂八十阳
　　气一而已主之者干也神亦一而已乘气而变化能出入于有无死生之间无方而不测者也
　　黄氏畿曰乾道变化即此气之变化主此气者干也干之外无所谓神故曰一
　　补注有也生也阳之动无也死也隂之静而理出入于其间
　　愚按隂阳之流行实一气而已主之者干也乾道之妙于无形者曰神神乘气而变化非干之外又有所谓神也此所以有与生皆阳之属无与死皆隂之属而出入其间无方而不测皆神之为也易曰神无方又曰隂阳不测之谓神故合而言之
　　有地然后有二有二然后有昼夜二三以变错综而成故易以二而生数以十二而变而一非数也非数而数以之成也天行不息未尝有昼夜人居地上以为昼夜故以地上之数为人之用也
　　愚按易大传天一地二盖有地然后有二以为天之对待有地之二然后分地之上为昼日入地下为夜皆地之为也下皆申明此意一与二为三故曰二三以变参天两地而倚数故曰错综而成止有一则不生亦不变惟一之对为二二之终为十二然后变化生焉故曰易以二而生数以十二而变防之皆自一而起故曰一非数而数以之成也此与十二三十相乘之义无渉补注黄氏皆以相乘之数言之非也地上之数即二数补注谓为三数以为人之数亦非是盖上节归重于干此节则归重于地乃其正义
　　天自临以上地自师以上运数也天自同人以下地自剥以下年数也运数则在天者也年数则在地者也天自贲以上地自艮以上用数也天自明夷以下地自否以下交数也天自艮以上地自晋以上有数也天自益以下地自豫以下无数也　天地之交十之三
　　大全原本两节不相属补注按古本剥当作遯补注此以伏羲六十四卦圆图言之也
