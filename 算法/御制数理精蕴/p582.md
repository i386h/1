<!-- { "loadSidebar": true } -->
　　经世以三百六十为时法者一时析三十分而一分析十二杪也一年斗分三时得一千八十杪在动植数止得一千六十四比时数亏十六杪者斗分实不及三时故也以一运三百六十年乘之当得一千八十时【计三十八万八千八百杪】而亏十六时【计亏五千七百六十杪】又三十之而一万八百年为一防当得三万二千四百时而亏四百八十时则一防实得斗分三万一千九百二十时也经世一元十二防计十二万九千六百年易七元计三万一千九百二十年得经世四分之一而亏四百八十年正与一防斗分之时数合者在天数以一年为一年在物数以一时为一年故皇极十六位数元以一年为一年而世以一时为一年也
　　斗分天盈日亏数合律吕图动植数
　　一年斗分三时得一千八十杪日行之亏十六杪则一年得一千六十四杪总五百四十年应得一百三十五日而亏二日实得一百三十三日　总一防一万八百年应得二千七百日而亏四十日实得二千六百六十日　十二防为一元应得三万二千四百日而亏四百八十日实得三万一千九百二十日也以散于卦气图运行数用二百四十卦毎两卦互用五百四十年而得百三十三日总万五千九百六十日合隂数之半则三万一千九百二十日也若生物数通闰数十六卦用二百五十六卦而半之亦两卦得一百三十三总一万七千二十四合隂数之半则三万四千四十八并其交数则六万八千九十六也天度之盈二十四杪则一年得一千一百四杪总五百四十年应得一百三十五日而盈三日实得一百三十八日　总一防一万八百年应得二千七百日而盈六十日实二千七百六十日　十二防为一元应得三万二千四百日而盈七百二十日实得三万三千一百二十日也以散于卦气图运行数用二百四十卦毎两卦互用五百四十年而得百三十八日共万六千五百六十合隂数之半则三万三千一百二十也若生物数加闰数十六卦用二百五十六卦而半之亦两卦得一百三十八总一万七千六百六十四合隂数之半则三万五千三百二十八并交数而七万六百五十六也　律吕图五百十二位有唱和数毎位均之得二百二十五字唱和全者毎位得百三十三字即与日行亏十六杪之数合唱和不全者毎位得九十二字比天度盈二十四杪之数得三分之二则一百三十八之中用九十二而虚四十六也
　　有唱和数律吕各二百五十六卦总得十有一万五千二百则十防万物之数也唱和全者得六万八千九十六则六会数而亏一千二十四唱和不全者得四万七千一百四则四防数而盈一千二百四也
　　自卦气图十六位与二十四气而言以八为一分位于斗分得日行亏数十六杪为二分气于斗分得天度盈数二十四杪为三分位得两地气得三天者位属地气属天也自律吕图唱和全与不全之数而言以四十五为一分全数百三十三得五分之三而亏为三天不全数九十二得五分之二而盈为两地者成物者属天不成物者属地也
　　一元十二防生物数得其半而加闰数则六防得六万九千一百二十年【当以月计】通隂数则成十三万八千二百四十也散于律吕图五百十二位动植各半各以应卦气图二百五十六卦毎卦二百七十通卦体之一则二百七十一也唱和全数本应得百三十五而得百三十三总之而六万八千九十六则亏一千二十四去全数外不全数毎卦本应得百三十八而得九十二总之而四万七千一百四则亏二万三千五百五十二者生物数十二防用不用各半不用之中不成物者四防则归乎地之气质不见者二防则归乎天之神气用者六防虚千二十四为存二百五十六位之四体不用四防盈千二十四则并地体而存之也不见者二防盈五百一十二则二百五十六位之二用也通四体二用地之气质天之神气得数千五百三十六则卦气图二百五十六卦而一卦六爻之数也
　　律吕图毎卦二百四十字唱和全数百三十三不全数九十二共二百二十五余十五为唱和俱无之数在一元斗分通天盈日亏数则一卦当得二百七十一唱和全数当得一百三十三而用其全不全数当得一百三十八而得九十二则三分用二而虚一分比俱无数实多三十有一盖二百四十者六气之四为用之体二百七十者四时之三为体之用体一用三故在体存十五之一在用虚十五之三而又虚卦体之一也若并二百七十一而尽用则经世十六位之变数也二百七十一者用数三百六十之中四分用三而直之以当九十为不用之一在经世图地之变数尽用二百七十一在律吕图物之变数一卦成物之用百三十三不成物之用九十二余四十六则虚于二百四十之中者一十五虚于二百四十之外者三十一天地人物之数不同也地于天数三百六十存九十以为本物于天地数存九十二以归地虚四十六以归天九十者地十九其二则地之元气四十五者天之五九其一则天之太极也一百三十三者一年之闰时数故当物之用九十二者自一至万万极大数九十七之中十万至万万极之虚数故当物之不用若百三十八则加自一至十万以一为一数而细数之得四十六为天之用复自十万以上为一数而大数之得九十二为地之用也三十六者四九也四十五者五九也五十四者六九也自一至八以四五为中则四九也自一至九以五为中则五九也自二至十以六为中则六九也元包蓍数用三十六太元积数用五十四经世皇极算位自一至九万四十五即河图之数故律吕图物数之变皆以四十五为节而盈虚于其间以主变化也
　　一日析为四分其一为斗分推之于一年一运一元无不然者斗分三辰者太极之三用元气之本故北斗斟酌元气运平四时人物由之而生此其真元也十二辰之中九虚为天地之用则三分也三元为人物之用则一分也故四十九余挂一之蓍干用三十六以为老阳归竒十二以为人物也先天运行数十二防毎防一万八百则九万七千二百为天地数三万二千四百为斗分生物数十二防毎会万一千五百二十则十万三千六百八十为天地数三万四千五百六十为斗分先天以三百六十杪为辰则运行数得三十年之斗分生物数得三十二年之斗分也动植用数得三万四千四十八于斗分亏五百十二者斗分实不及三时故也【析动植数以求亏数当以四析以三则不可析矣从体数也故地以天之三用均为四体三揲之蓍九千二百一十六得四卦之数是也】
　　体者有四用者有三天地相为体用故一年分四时者体之四也年若分三则毎分百二十日矣一月分三十日者用之三也月若分四则毎分九十辰矣先天分元防运世者四体也四分歴之意也且以一日言之析为四分子丑寅当世卯辰巳当元午未申当防酉戌亥当运天之余四分度之一当子丑寅三辰而终自此降于地而生物故元之元自卯而行也
　　天气盈数
　　天元玉防一年六气合三万六千五百二十五刻半而周天毎日百刻即三百六十五日三辰之外盈半刻总二百年盈百刻为一日经世以四千三百二十杪为日法一年气盈二十四杪即百八十年盈一日玉防数虽小不同要是天气有盈也
<子部,术数类,数学之属,易通变>
　　钦定四库全书
　　易通变卷三十三　　　　宋　张行成　撰
　　天度三百六十之外有五度四分度之一得六十三时先天法一时析三十分得一千八百九十分一分析十二杪得二万二千六百八十杪凖元会运世法分析各杪为四一年每日当得余分五分又四分分之一析为四则二十一分矣每时当得余分五杪又四分杪之一析为四则二十一杪矣一日二十一分则一月六百三十分积一年七千五百六十分半之则三千七百八十分者三百七十八爻而十析之也一时二十一杪则一日二百五十二杪积一月则七千五百六十杪半之则三千七百八十杪也积一年则九万七百二十杪者用数之用也【二百五十二之三百六十】主年而言得闰一百三十三时主气而言得余度六十三时主日而言得余分三时易揲蓍一爻归竒十九总两卦共二百二十八者闰法也以月为用主年而言也盖月一日行天十三度十九分度之七故闰法以七与十九而取天数盈于七阳进二则为九隂退二则为五进退之中为七之盈是故一揲之竒者天也不五则九均之则二七也天终于九地终于十十九天地之终也再揲三揲之竒者地也皆不四则八总之而坤之二十四并三揲而三十八则十九之两也天以独运无待于地故自用一揲之七地偶而生必待于天故通用三揲之十九也月行之度以十九为则者天之七地之十二也十三度者二六而盈一二七而虚一也七分不尽十二者去地从天也自一日言之日余七分总一月二百一十分一年二千五百二十分十九分为一时一年得百三十二时余十二分不尽则百三十三而不足于天之七以十二而终也若一分析为十二杪则一日得八十四杪一月得二千五百二十杪一年三万二百四十杪既衍十二而乘即衍十二而除则二百二十八杪为一时凡一年得一百三十二时余百四十四不尽故易之闰法起于七与十九成于八十四与二百二十八者以月为用也
　　体数起于子天数也故先天于体数计余分用数行于寅地数也故先天于用数计闰体数以三百六十为正六日为闰者计余分也用数以二百四十为正十二为闰者计闰也体数用全用数三分用二余分用六闰数用十二用六者日之盈十二者并月之缩也余分者天有是日也故属于天闰月者天无是月也故属于地凖之人事则刘元徳当为余分王莽当为闰位　一元十二万九千六百析为四分每分三万二千四百【四分之一者斗分也】是故一世之正数得十二万九千六百辰而一世之斗分得三万二千四百杪易用一百十四者六章也先天用一百三十三者七章也元用一百七十一者九章也六者日之用七九皆月之用月行以七为一之节以九为九道之周也十九年正月二百二十八通七闰则二百三十五部之正月九百十二通二十八闰则九百四十为通数日月星辰大则分主元会运世小则分主年月日时星主运与日星以寅为昼故用数自寅而行先天自寅世寅月而起太元自朔旦而行也体数起于子者四仲也用数起于寅者四立也四仲天正也四立人正也闰数用辰戌丑未者四季也地正也
　　大小运数
