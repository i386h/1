<!-- { "loadSidebar": true } -->
　　愚按此申明前节蓍存一卦去四之义六十四卦谓之卦直直正也说见六十卦变五十者闰歳之防犹六十四卦并闰与岁而言之四十九者一岁之闰犹六十卦分岁与闰而言之故以归竒挂一犹一岁之闰也
　　竒数四有一有二有三有四也防数四有六有七有八有九合而为八数以应方数之八变也归竒合挂之数有六谓五与四四也九与八八也五与四八也九与四八也五与八八也九与四四也以应圆数之六变也竒数极于四而五不用防数极于九而十不用五则一也十则二也故去五十而用四十九也竒不用五防不用十有无之极也以况自然之数也
　　补注张氏衍义曰一二三四五六七八九十本数也以应方数者体数也归竒合挂变数也以应圆数者用数也五与四四三少也三少之余四九三十六干老阳之数也九与八八三多也三多之余四六二十四坤老隂之数也五与四八九与四四两少一多也两少一多之余四八三十二兑离巽少隂之数也九与四八五与八八两多一少也两多一少之余四七二十八震坎艮少阳之数也
　　黄氏畿曰此发明五与十为无体之一以况自然八卦类聚故曰方数周流六虚故曰圆数盖天数五而分生成则生数一三五地成之以六八十亦参天也地数五而分生成则生数二四天成之以七九亦两地也五与十恒居其中十其五五其十皆为大衍之数实从中起此皇极所以为河图虚中之象欤
　　愚按五则一十则二者五为天数五之中数十为地数五之中数天一地二五则一犹言五则天十则二犹言十则地首节所谓无体之一故不用而用四十九也有无之极首节黄注谓五为无之极十为有之极不知既有五何言无之极方有十何言有之极耶盖五与十者河图中宫之数圆图坤复之交无形无数而涵万有之数故曰有无之极合五与十而言之分属则非也
　　归竒合挂之数得五与四四则防数四九也得九与八八则防数四六也得五与八八得九与四八则防数皆四七也得九与四四得五与四八则防数皆四八也为九者一变以应干也为六者一变以应坤也为七者二变以应兑与离也为八者八变以应艮与坎也五与四四去挂一之数则四八三十二也九与八八去挂一之数则四六二十四也五与八八九与四八去挂一之数则四五二十也九与四四五与四八去挂一之数则四四十六也故去其三四五六之数以成八九七六之防也
　　补注四八三十二八字衍文宜去
　　补注归竒合挂一则防数为九者一为六者一为七者二为八者二凡六变也
　　黄氏畿曰变以应乾坤兑离艮坎不及震巽谓其无防也
　　啓注玉斋胡氏方平曰老阳挂扐十三去初挂一为十二老隂挂扐二十五去初挂一为二十四少阳挂扐二十一去初挂一为二十少隂挂扐十七去初挂一为十六此去初挂之一以騐竒耦多寡之所由分也竒耦既分用数斯判竒圆用全而径一围三耦方用半而径一围四是以老阳挂扐三竒十二全用又于三竒内各去一防以象圆而各三一之中各复有三积三三之数为九是去三以成九也少隂挂扐两竒一耦十六两竒全用故四防各全用一耦用半故八防只用四亦用十二于两竒内各去一数以象圆而二一之中各复有三于一耦内去二数以象方而一二之中复有二积二三一二之防为八是去四以成八也少阳挂扐两耦一竒二十一竒全用故四防全用两耦用半故八防用四亦用十二于一竒内去一数以象圆而一之中复有三于两耦内各去二数以象方而三二之中各复有二积一三二二之防为七是去五以成七也老隂挂扐三耦二十四用半亦只用十二又于三耦内各去二数以象方而三二之中各复有二积三二之防为六是去六以成六也此去三四五六之数以成九八七六之防也是知老少挂扐去初挂之后多寡虽不同而用全用半均不过十二之数以其十二者去三则成九去四则成八去五则成七去六则成六十二乃老阳挂扐之数也壹是皆以老阳之数为凖而去取以成九八七六焉其尊阳之意又可见于此矣
　　愚按胡氏此条与前蓍之用数节去三用九去五用七之说宜参看
　　九进之为三十六皆阳数也故为阳中之阳七进之为二十八先阳而后隂也故为阳中之隂六进之为二十四皆隂数也故为隂中之阳八进之为三十二先隂而后阳也故为隂中之阳
　　黄氏畿曰上二节申言蓍数生卦数之始阳数干用九阳先隂震先艮坎后也隂数坤用六隂先阳巽先兑离后也
　　愚按以之为主故曰先先阳后隂者少阳之防两偶一竒以竒为主先隂后阳者少隂之防两竒一偶以偶为主
　　阳得隂而生隂得阳而成故蓍数四而九卦数四而十也犹干支之相错干以六终而支以五终也
　　补注古本四而十四乃六之讹
　　黄氏畿曰蓍阳数得四之隂生九之阳夫是以四而九卦隂数得六之阳成十之隂夫是以六而十六为阳者倍参天也四为隂者倍两地也干阳数得支之隂则终于六故曰六甲支隂数得干之阳则终于五故曰五子其数正相似
　　蓍数全故阳防三十六与二十八合之为六十四也卦数去其四故隂防二十四与三十二合之为五十六也黄氏畿曰上二节申言卦数成蓍数之终蓍数用七天数也故以阳防当卦之六十四卦数用八地数也故以隂防当卦之五十六
　　愚按三十六老阳数二十八少阳数合之为六十四卦之数二十四老隂数三十二少隂数合之为五十六卦之数五十六者除不变之八卦而言也乾坤坎离頥中孚大小过皆反覆不变
　　六变而成三十六矣八变而成六十四矣十二变而成三百八十四矣六六而变之八八六十四变而成三百八十四矣八八而变之七七四十九变而成三百八十四矣
　　补注六变而成三十六卦八变而成六十四卦十二变而成三百八十四爻十二即十六也
　　黄氏畿曰十二变自夬至坤自剥至干也不曰四十八而曰四十九者挂一故也挂一则四十八
　　愚按此言卦爻之数而叅以蓍数言之六六而变之六句以六十四四十九为句变字属下句读意自明盖六十四而以六乘之六六得三百六十四六得二十四爻四八而以八乘之四八得三百二十八八得六十四爻是各得三百八十四爻也补注十二即十六者地方一而折四积之则十六然隂主退故去四为十二也义详四篇天圆地方节十二变而三百八十四义未详以黄氏畿之说叅之意者以天地之数图计之自夬至坤顺行者八各八位自复至干逆数者八各八位共为十六各得三百八十四卦欤
　　一时止于三月一月止于三十日皆去其辰数也是以八八之卦六十四而不变者八可变者七八五十六其义亦由此矣
　　黄氏畿曰时本四月月本四十日皆去其一而用三以象天辰之不见也卦之八八去八犹四去其一
　　天有四时一时四月一月四十日四四十六而各去其一是以一时三月一月三十日也四时体数也一月三十日用数也体虽具四而其一常不用也故用者止于三而极于九也体数常偶故有四有十二用数常竒故有三有九
　　黄氏畿曰天之体数四而用者三于四月之中去其一则所存者三月于四十之中去其一则所存者三十用数不出体数之外止于三月者极于九十日止于三时者极于三九二百七十日有四有十二四时十二月有三有九三月九十日也
　　愚按体四用三其理至精如一日则亥子丑三时常不用一年则亥子丑三月常不用一元则戌防以后常闭物皆是也然就气化自然之数而精言之若谓一时四月一月四十日乃本无此数而悬空立言正所谓你道生姜树上生我也只得慿你说邵子岂其然哉外篇为门人记录之误者时有存疑可耳
　　大数不足而小数常盈者何也以其大者不可见而小者可见也故时止乎四月止乎三而日盈乎十也是以人之支体有四而指有十也
　　补注张氏衍义曰大者不足天地数也小者常盈人物数也大者不可见小者可见故年包乎时除时无年时包乎月除月无时月包乎日除日无月大者统而小者分也
　　黄氏畿曰一年止四时一时止三月惟日自甲至癸盈于十也支体象四时指象十日
　　天见乎南而潜乎北极于六而余于七是以人知其前昧其后而略其左右也
　　补注张氏衍义曰周天三百六十五度南北各分其半北极出地三十六度余则皆潜南极入地三十六度余则皆见天与人皆背北面南故南见北潜也用数三成于六兼余分故有七也
　　黄氏畿曰天之南至北极之所出处而尽则其在地上者除三十六度之外皆南也北至南极之所入处则其在地下者除三十六度之外皆北也南之度数非必增于北之度数然潜者不得兼余分于其下惟见者乃得兼余分于其上兼余分则溢而为七人肖天地知其前犹天之见于南也昧其后犹天之潜于北也略其左右犹朝则未明于西夕则先瞑于东也四时春夏秋生物而冬不生物天地东西南可见
　　而北不可见人之瞻视亦前与左右可见而背不可见也
　　天体数四而用三地体数四而用三天尅地地尅天而尅者在地犹昼之余分在夜也是以天三而地四天有三辰地有四行也然地之大且见且隐其余分之谓耶补注古本地之大大作火
　　黄氏畿曰尅侵也天侵地地侵天而所侵者终归于地犹昼侵夜夜侵昼而所侵者终归于夜日月星皆防于辰而天辰全不见故曰天三水火土石为地四行石虽无用然火之所潜故曰地四余分之数不足以当正分之数故以地火况之火半隐半见不若天辰之全不见若全不见则地亦止于用三矣
　　补注天有四辰谓日月星辰曰三辰者辰全不见也地有四行谓水火土石然地之火半见半隐即天余分之在地者也
　　愚按上二节因蓍数不以节蓍有余分而类及之
　　天之变六六其六得三十六为干一爻之防积六爻之数共得二百一十有六为干之防六其四得二十四为坤一爻之防积六爻之数共得一百四十有四为坤之防积二篇之防乃万有一千五百二十也
　　补注六其四上当有地之变四一句
　　愚按此言揲蓍之数详见阳九隂六用数图
　　语其体则天分而为地地分而为万物而道不可分也其终则万物归地地归天天归道是以君子贵道也黄氏畿曰乾坤天地之象六子万物之象以卦数言之虚一分二挂一揲四归竒天既分为地地又分为万物则竒数防数定隂阳老少而万物正性命于天地矣在天地则虚其一而用四十九在万物又挂其一而用四十八以一象道不可分
　　愚按此以道与天地万物分合始终言之与首节不用之一以况道用之者以况天地人相为发明黄氏止以卦数言之似近泥备一说可也
　　三四十二也二六亦十二也二其十二二十四也三八亦二十四也四六亦二十四也三其十二三十六也四九亦三十六也六六亦三十六也四其十二四十八也三其十六亦四十八也六八亦四十八也五其十二六十也三其二十亦六十也六其十亦六十也皆自然之相符也
　　原注此盖隂数分其阳数耳是以相因也如月初一今作十二也二十四气七十二候之数亦可因以明之
