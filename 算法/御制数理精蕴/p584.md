<!-- { "loadSidebar": true } -->
　　律吕图动植有唱和数每位二百二十五者五九而五之也总二百五十六位而五万七千六百加隂数之半而十一万五千二百者十会万物之数也比生物数十二用十者子丑二会不用也生物数一十三万八千二百四十散于五百一十二位每位二百七十者五九而六之也动植数是物而已生物数则地之生气存焉子丑者地下之生气也是故动植数在五百十二位每两位用四百五十者一卦用五爻两爻而九十也生物数在五百十二位每两位用五百四十者一卦用六爻两爻而九十也地和天则用五天唱地则用六故生物数用六爻也
　　一二三四五生数也其数得三之五亦五之三太极之气也六七八九十成数也其数得四之十亦十之四太极之体也
　　天地各用三十六合七十二而四变得二百八十八为用数之体地虚三以承天天用三十六地用三十三共六十九又四之而二百七十六是故运数尽于二百七十六者体数之用二百七十而加余分也若以六变则每变四十六
　　易以二衍者天一而二也元以四衍者地二而四也以二衍九位者中于十以四衍九位者中于八易自二起而衍八位元自四起而衍九位者十无变不可用也生蓍者七也衍七位者自干一而起则中于震自坤八而起则中于巽震巽当用中之位则复姤为小父母也震者四四也巽者五五也以天为宗故易出乎震元中于八也倚数者五也衍五位者进数起干一以离为中则三三也退数起坤八以坎为中则六六故后天之卦以坎离代乾坤也
　　四十九数以二十五为中则五五也蓍合一束叠为方形则竒一当中故挂一象三而用四十八也一之左右上下各有三策居四旁之中当十二之次故干又去十二而用三十六也用虽先干体实祖坤坤除挂一用策归竒各二十四则七七之策方者之象也十七者以地之十戴天之七亦为以地之十六戴天之一亦为天九地九而相交共一故大运用十七卦卦变虚十七数也十九者以地之十戴天之九亦为以天地之二九用太极之一亦为天十地十而相交共一故均四象归竒则每爻而十九也
　　因四象以成六爻因六爻以成八卦是故均用策而各用三十均归竒而各用十九皆自四象来不自六爻来八卦用六爻者天之显用故六十卦之爻得三百六十则一朞之日也六爻用四位四象者地之幽用故八象之策二百四十则甲子四周而天道一复也天用三百六十地用二百四十所谓显诸仁藏诸用也【运元起甲子年冬至甲子日一年盈五日三时六十年盈三百十五日二百四十年盈一千二百六十日而甲子嵗冬至复得甲子】十五者天八地八而交一也十七者天九地九而交一也十九者天十地十而交一也十九者虚一十七者虚三十五者虚五也三数于六十之中共虚一三五之九余为十七之三者四八之策之归竒也　算用四十九者形【按形永乐大典本误作盈今依宋本改正】四方用二百七十一者形六棱天地相交之理也【案此一节永乐大典本误连下节今从宋本及费宏本校正】四三四四四五四六者所去之策也四六四七四八四九者所用之策也挂一之蓍行乎两间则无适非用九百四十者一章之一部之月十九年为一章则一爻之竒四章为部则四象之竒也闰法用二百二十八则二卦之竒也百三十三则七章也百七十一则九章也五百一十三则二十七章也皆起于十九之竒策故归竒于扐以象闰也月一年十三周天通行一百五十六舍则律数七十八之偶也五年加再闰计行八百六舍则八百一十而亏四也月数十三者一年十三周天亦闰年则有十三月是故易三百八十四爻者闰嵗之日也
　　每年得余分六十三时积四年二十一日十二年而六十三日得朔虚七十时积六年三十五日十二年而七十日总十二年得闰数一百三十三日二十四年则二百六十六日也【不算亏分】
　　律吕图动植数各一万七千二十四分于二百五十六卦每卦百三十三【一卦得十二年之闰日通二百五十六卦得三千七十二年之闰日】卦气图四爻直一日【亦为一年】四卦直六日每一爻当日即通用二卦以直一日则一卦成十二卦四卦成四十八卦一日成四日则六日成二十四日通隂数而四十八日总二百五十六卦得三千七十二日而与小运用数会于临卦之运数又三十之至同人数则九万二千一百六十日以日当年则生物八会之年数也小运之数用至临得十二运之用数计三千二十四日又三十之至同人则九万七百二十日是故先生以二百五十六得六十四之四者为生物之数则本于地以二百五十二得六十三之四者为生物之时则归于天也【三千七十二者四十八之六十四而三千二十四者四十八之六十三也】
　　先生小运法以用数之半四万五千三百六十年进六日者四卦之数也每卦得一万一千三百四十年【潜虚五十五名之蓍其一百六十二揲每揲七十策总一万一千三百四十】每爻得一千八百九十年以九十为闰余一千八百为正则二爻当进一日四卦当进十二日故又曰日有昼夜数有脁朒乃成十二日也余半数者一年一运之中隂之消数也隂阳各用而互为进退则十二而二十四日二十四而四十八日矣
　　一年用数之用二百五十二者四析六十三时之数也二百四十为正则四析六十时之数也十二为闰则四析三时之数也以四析者从体而言也而为开物八月之日者地分乎用也余分数一时生用数四日通之为四十九时者挂一生四十八之用也　元以六析六十之时故养与踦赞三百六十策者五日也嬴赞十八策者三时也以六析者从用而言也而为一全年之日者天綂乎体也曰踦满焉以合嵗之日而厯律行者止用三百六十五日也用五者本一候五日而言十干以甲巳为主而十二辰以仲季孟逆生用六者本一卦六日而言十二支以子午为主而十日以五阳更直皆六十而一周周则复矣【用数六十分闰三分者从余分六十三时也体数六十分闰十分者从小月七十时也】

　　天綂乎体八变而终于十六地分乎用六变而终于十二同人者八变之数也计三百三十六临者六变之数也计二百五十二六变之数自小畜十二万九千六百之年数而行八变之数自夬十二会之数而行先生大小运数大运举同人数者举体数而要其终也分其数为十二者主会而用也小运举小畜数者举用数而原其始也取其九万七百二十之数者主年而用也每三千六百年进一日九万七百二十年进二十五日二分积之至三千六百之九万七百二十年得三万二千六百五十九万二千则泰之数十二分之七也以进九万七百二十为一运之日数则三百六十年每年用二百五十二日也
　　余分闰数
　　一日用八时一年用二千八百八十时当二百四十日寅与戌每日又用十分时之四一年得一千四百四十分每十分为一时当一百四十四时为十二日亦通二百五十二日也计一年实日则三百六十六日者以昼数为主主民人而言也用数之用二百五十二日者自草木萌动至地冻生物之时也人以昼夜分用不用物以冬夏分用不用也
　　体数八变三百三十六日者去冬之三月夜数自戌中至寅中之四时通三百六十时则三十日之数余十一月通余分六日则三百三十六日也以实日计之自水泉动至闭塞成冬则三百三十六日也
　　一年闰数二十四日得二百八十八时者九之三十二也实数六十三时者九之七虚数二百二十五时者九之二十五也天以七而运行虚五五以与人物是故律吕图每位二百四十有唱和数二百二十五虚十六之一分而人物用十五分也二百二十五析而十之则二千二百五十分数世之世八十一万以时法去之得二千二百五十时者正数百八十日闰数九十时也六十三时比二百二十五而用则为七之九主九而用者天从地而生物也比百三十三而用则为九之七主七而用者月从日而运行也　闰数二十四日得二百八十八时者以十二为一也动植数一位二百四十者以十为一也视十二之数虚四十八者存八卦之六爻为天地之本也一析十二者从辰数也运析为世年析为月日析为时之数也一析为十者从干数也世析为年月析为日时析为分之数也然十已三之矣是故声数一百十二而体数八变三百三十六者物用一变天用三变也律吕图一卦二百四十得百二十甲子合者六十则一爻实用一十甲子又分于偶卦而用每爻五甲子则支干各五共一十数也
　　余分闰数
　　运行数一十二万九千六百者三十年之辰数也以析于六十卦而直三十年则每年四千三百二十辰若以析于六十四卦每卦二千二十五辰通二卦直一年得四千五十辰总三十二年为一世人物之用数每年去二百七十辰者以冬之三月九十日亥子丑三辰人物皆不用故去之而以为二年之闰数也物之分数阳图一位八十一万得二千二百五十辰以二千一百六十辰为半年之日其中已得天之一百三十五辰为闰数矣又余九十辰为闰则二十四分而又闰一分者日以百刻为一日八刻为一时一日灭没四刻半年一百八十日之中去九十辰为灭没数也运行之大数主世与年而言分数之细数主日与辰而言故不同也【辰数三百六十之则四千六百六十五万六千分数六十之则四千八百六十万】京房六十律分直三百六十六日虽直日而用然以十二律为主于十二月则亦主月也
　　闰数
　　二百二十五除日数一百三十三余九十二则巽之用数而偶之三之而二百七十六则用数四十六卦之爻也止虚六十三则余百六十有二者八十一之两也一日百刻八刻为一时一日灭没四刻一年得百八十时十五年得二百二十五日二十四气得二十四日除余分六十三时外余虚数二百二十五时十二年得二百二十五日
　　物之分数得八十一万杪正数百八十日闰数九十时则三十年乃得闰二百二十五日

　　钦定四库全书
　　易通变卷三十四　　　　宋　张行成　撰先后天用数【后天蓍用七卦用八爻用九六合七八九六为地数三十皆主于七七之中先天卦用八变用七爻用六数用九六七八九皆包于八八之中】
　　天地之数五十有五易取七【按七疑作天】数二十五合之而五十以为蓍数而虚一取地数三十合之而六十以为卦数而盈四天地合数去一用四为四象之数八十八经世取阳刚之三阴柔之一以为日月之变数而用于元会运世并四象全数四取其三以为动植之交数而用于声音律吕易于天地之数各用五皆自一至十之本数为天地体用之全者天之一也至于蓍中取四六四七四八四九以为四象得百二十则地之二六而十析之也故后天之蓍为天用地也经世于天地数各用四天用其足十之体则日数也地用其二六之用则辰数也皆自十至百之析数为天地之四体者地之二也故先天之数为天地造万物也若先天十六位本数衍一二三四以成八十则天地四体各十析之尽从阳刚之数也
　　一二三四五者五之本数也一十百千万者五之积数也以本数当积数者惟一不变二为十三为百四为千五为万矣自一至五生数之五属天自六至十成数之五属地效法之谓坤故五当万六当十万七当百万八当千万九当万万用皆从五而衍万万合为一亿所谓九复变而为一自兹以往遇九则变故知老阳之数不过乎九者从天不从地君臣父子夫妇尊卑之分自然之理也
