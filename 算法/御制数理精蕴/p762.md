<!-- { "loadSidebar": true } -->
　　豫之象曰雷出地奋豫先王以作乐崇徳殷荐之上帝以配祖考王者功成治定三纲正九畴叙百姓和洽乃作乐以宣八风之气【立春艮为条风亦云融风春分震为明庶风亦云谷风立夏巽为清明风夏至离为景风亦云凯风立秋坤为凉风秋分兑为闾阖风立冬干为不周风冬至坎为广莫风】以类万物之情天地之气感而太和气至之应不爽时刻故造律之法先定中声以立其本以次递互损益相生终于十二而得三綂之义焉天开于子子为天綂积阳为天阳数始于一究于九九者阳之用故黄钟之律管长九寸三分损一下生林钟未未者丑之冲也地辟于丑丑为地綂积隂为地隂数始于二中于六六者隂之用故林钟之律管长六寸三分益一上生太簇寅人生于寅寅为人綂人者隂阳之交参于三合于八故太簇之律管长八寸八者伏羲氏之所以画八卦顺天地通神明者也三綂相通三正迭用阳律娶妻隂律生子六律六同歴辰十二还相为宫而其义为无穷矣【周官大师掌六律六同以合隂阳之声黄钟大簇姑洗防宾夷则无射阳声也大吕应钟南吕林钟小吕夹钟隂声也葢日月防于十二次而右转圣人制六同以象之斗柄运于十二辰而左旋圣人制六律以象之六律阳也左旋以合隂六同隂也右转以合阳同位者象夫妇异位者象子母本乎干爻者为六律本乎坤爻者为六同六律左旋而生同同为同位所以象夫妇六同右转而生律律为异位所以象子母间八而生所以象八卦旋相为宫所以象三才】阳道常饶自子至已阳之道也其管皆长隂道常乏自午至亥隂之行也其管皆短由是节之以五声长者声下短者声高下者重浊而舒迟高者轻清而剽疾宫为君君者主也居中以畅四方唱始施生为四声纲故声中于宫触于角祉于征章于商宇于羽【和平沈厚麤大而下者宫声也劲凝明达从上而下归于中者商声也圆长通彻中平而正者角声也抑扬流利从下而上归于中正者征声也喓喓而逺彻细小而高者羽声也传曰闻宫音使人温舒而广大闻商音使人方正而好义闻角音使人恻隠而爱人闻征音使人乐善而好施闻羽音使人整齐而好礼】宫为君商为臣角为民征为事羽为物【宫无为以覆物君之象也商有为而通物臣之象也角善触而难驭民之象也征出无而验有事之象也羽因时而翕张物之象也宫为君足以御臣商为臣足以治民角为民足以兴事征为事足以成物羽为物足以致用此其序也】本之以五行【金木水火土】揆之以五则【规矩权衡绳】正之以五事【貌言视听思】播之以八音【金石丝竹匏土革木】经之以八卦而天施地化人事之纪备矣故夫黄钟之长十分为寸十寸为尺十尺为丈十丈为引分寸尺丈引五度审而长短定以之审量则黄钟之管九寸其中容秬黍千二百粒以为龠十龠为合十合为升十升为斗十斗为斛龠合升斗斛五量审而多少均以之平衡则黄钟所容千二百黍其重十二铢两龠则二十四铢【八卦二十四爻】为一两十六两为一斤【三百八十四铢六十四卦三百八十四爻】三十斤为一钧【万有一千五百二十铢二篇之防万有一千五百二十】四钧为石铢两斤钧石五权谨而轻重平矣故律者顺乎天地本乎隂阳应乎人伦原乎情性风之以徳感之以乐故民莫不同一而天下化成矣【乐书曰人受天地之中以生莫不钟五行之秀性五常之徳其化之也不过以五声之和达五常之性而已故闻宫音斯达诚实之心而为信闻徴音斯达恭敬之心而为礼闻商音斯达羞恶之心而为义闻羽音斯达是非之心而为智闻角音斯达恻隠之心而为仁夫如是则乐行而伦清外则耳目聪明内则血气和平移风易俗天下皆宁矣】

　　右四象八卦六典之图
　　右周礼六官象天地四时其属三百六十当期之日以应周天三百六十度书曰唐虞稽古建官惟百内有百揆四岳外有州牧侯伯盖自颛顼以来命南正重司天北正黎司地号曰羲和唐尧受之命羲和钦若昊天敬授人时使复旧职而掌天地之事又分命羲仲羲叔和仲和叔使主四时为六卿之任舜摄百揆改地官为司徒秋官为士冬官为司空春官为秩宗而殷制天子之五官则又有司马司寇之名至周成王参考殷制作周礼分天地四时之职天官冢宰掌邦治綂百官均四海地官司徒掌邦敎敷五典扰兆民春官宗伯掌邦礼治神人和上下夏官司马掌邦政綂六师平邦国秋官司寇掌邦禁诘奸慝刑暴乱冬官司空掌邦土居四民时地利六卿分职各率其属阜成兆民周于百事立太师太傅太保兹惟三公论道经邦燮理隂阳少师少傅少保曰三孤贰公化寅亮天地不以一职名官盖以象天地之隂阳运行四时周衰官失百度废弛战国兵争各有变易逮至彊秦不师古始罢侯置守立丞相御史大尉之名自汉以来因仍不革官制紊乱政出多门事无统纪夫天地之有四时百官之有六职天下万事备尽于此若之在纲裘之挈领虽百世不可易矣后之人君稽古正名舍周官何以哉

　　右四象八卦六师之图
　　传曰师众也众必有所比比而伍两卒旅师军之名立焉天子六师大国三军其奇正变合率皆本乎易象至汉相诸葛武侯得之演而为八阵天地风云则后天四维之象也龙虎鸟蛇则后天四正之象也正以立经竒以合变竒正相生首尾相应圆若辐凑方若棋布藏于九地之下静而翕也动于九天之上动而辟也周流无滞同乎水安重不挠类乎山彊毅刚果则兑金之义威断严明则离火之情迅若雷奋发之神也猋若风飞运之速也凡是八者将所宜闻握竒文曰四为正四为竒余竒为握机【阵数有九中心零者大将握之四面八向皆取准焉阵间容阵队间容队以前为后以后为前进无速奔退无遽走四头八尾触处为首敌冲其中两头皆救】五人为伍五伍为队【数起于五终于八葢五者伍法而八则阵法也】小成八队中成六十四队大成五百一十二队【周军制五人为伍五伍为两而四两为卒则百人也于是五之而小成五百人为旅又五之而中成二千五百人为师又五之而大成一万二千五百人为军葢以五而三因之也八阵则五人为伍五伍为队八之而小成二百人又八之而中成一千六百人又八之而大成一万二千八百人则以八而三因之也孙子曰治众如治寡分数是也分数明而多多益办矣】所握之机各当其八之一【机中权也如户之枢密运于中而不见其迹】故八而实九大将中居八方环列九经九纬以大包小止为营行为阵鸟南蛇北龙东虎西天地风云列于四维四方为正四隅为竒竒正相生而变化不穷矣

　　易象图说外篇卷中
　　钦定四库全书
　　易象图说外篇卷下
　　元　张理　撰

　　右周天厯象气节之图
　　革之象曰泽中有火革君子以治厯明时四时变化革之大者治厯数者推日月星辰之迁易以明四时之序而于泽中有火言之何也说卦离为火为日兑为泽为水而邵子经世书以兑为月离为星【星者日之余也】由是言之则离兑二卦有日月星三辰之象焉故彖曰水火相息水为月火为日日月相推而明生焉水为寒火为暑寒暑相推而嵗成焉夫悬象着明莫大乎日月天垂象而圣人象之观周嵗日月之行所会为辰辰十有二【前代之厯更革不一今据授时厯孟春之月日月会于枵仲春会于陬訾季春防于降娄孟夏会于大梁仲夏会于实沈季夏防于鹑首孟秋防于鹑火仲秋防于鹑尾季秋防于夀星孟冬会于大火仲冬会于析木季冬防于星纪凡十有二辰案月令孟春之月日在营室斗建在寅故寅与亥合仲春之月日在降娄斗建在卯故卯与戌合余月次第推之今日月行度旣有差移建辰不复相合而欲依古气造律或者有所不侔矣】所次为舍舍二十有八【东方苍龙七宿角亢氐房心尾箕北方武七宿斗牛女虚危室壁西方白虎七宿奎娄胃昴毕觜参南方朱鸟七宿井鬼栁星张翼轸是为二十八宿】所歴为度度三百六十有五度四分度之一【天本无度因日之行而有度其二十八宿宿度多寡之不同又以日行有浅深东方七宿凡七十五度北方七宿凡九十八度西方七宿凡八十度南方七宿凡百一十二度合之为三百六十五度】由是叙之为四时正之为八节建之为十二月分之为二十四气定之为七十二期之为三百六十五日四分日之一而一嵗周矣夫易者范围天地之化而不过者也易有四象以应四时【少阳为春太阳为夏少隂为秋太隂为冬】易有八卦以应八节【立春为艮春分为震立夏为巽夏至为离立秋为坤秋分为兑立冬为干冬至为坎八卦以应八节】卦有十二辟以应十二辰【复十一月临十二月泰正月大壮二月夬三月干四月姤五月遯六月否七月观八月剥九月坤十月为十二辟卦】八卦二十四爻以应二十四气辟卦七十二爻以应七十二候反易之卦二十有八以应二十八舍六十四卦三百八十四爻当期之日以应周天三百六十五度是故履端于始表正于中归余于终合气朔虚盈而闰生焉
