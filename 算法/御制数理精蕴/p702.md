<!-- { "loadSidebar": true } -->
　　古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情　易有太极是生两仪两仪生四象四象生八卦八卦定吉凶吉凶生大业　天地定位山泽通气雷风相薄水火不相射八卦相错数往者顺知来者逆是故易逆数也　天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五此所以成变化而行鬼神也

　　昔者天锡禹洪范九畴也初一曰五行次二曰敬用五事次三曰农用八政次四曰协用五纪次五曰建用皇极次六曰乂用三徳次七曰明用稽疑次八曰念用庶徴次九曰向用五福威用六极　冲漠无朕万象具矣动静无端后则先矣器根于道道着器矣一实万分万复一矣混兮辟其无穷矣是故数者计乎此者也畴者等乎此者也行者运乎此者也防而显费而幽神应不测所以妙乎此者也　一者九之祖也九者八十一之宗也圆之而天方之而地行之而四时天所以覆物也地所以载物也四时所以成物也散之无外卷之无内体诸造化而不可遗者乎【案冲漠二段已见前疑后人引以释图复列于此】右二图得于九峯先生之子抗有以见八卦九章相为表里对待流行阙一不可殆与天地终始者乎因附刻于内篇之后【姚镛】
　　易以象显范以数推自然之理也河洛呈文至于今防千嵗易之象虽已着而范之数无传焉非无也不知而作者晦之也九峯先生独能阐神禹不传之袐分一于万该万于一天地事物之变古今兴亡之防性命道徳之蕴皆不逃乎九九八十一之间体用一源显微无间妙乎其拟诸易也惜也不夀而数之辞未备岂天亦靳此书之全耶后世有子云必能补之尝观啓防极筮二书实与是编相表里西山真先生表公墓谓不愧父师之谅哉小子輙不自揆并刋于章贡郡斋与学者共之姚镛序

<子部,术数类,数学之属,天原发微>
　　钦定四库全书　　　　　子部七
　　天原发微总目　　　　　术数类一【数学之属】
　　凡例　　　　　各类之图
　　名义　　　　　问答节要
　　卷之一
　　太极　　　　　动静
　　静动　　　　　辨方
　　浑
　　卷之二
　　分二　　　　　衍五
　　观象　　　　　太阳
　　太隂
　　卷之三
　　少阳　　　　　少隂
　　天枢　　　　　岁防
　　司气
　　卷之四
　　卦气　　　　　盈缩
　　象数　　　　　先后
　　左右
　　卷之五
　　二中　　　　　阳复
　　数原　　　　　鬼神
　　变化
　　【臣】等谨案天原发微五卷宋鲍云龙撰云龙字景翔歙县人景祐中乡贡进士入元不仕食贫力学以秦汉以来言天者或拘于数术或沦于空虚致天人之故郁而不明因取易中诸大节目博考详究先列诸儒之说于前而以己见辨论其下拟易大天数二十有五立目二十五篇曰太极以明道体曰动静以明道用曰静动以明用本于体曰辨方言一嵗运行必胎坎位曰浑言万物终始总摄天行曰分二言动静初分曰衍五言隂阳再分曰观象言四象生两仪之故曰太阳曰太隂曰少阳曰少隂以日月星辰分配用邵子之说与大防异曰天枢言北辰曰嵗防言十二次曰司气言七十二曰卦气言焦京学为太所出曰盈缩言置闰曰象数言图书曰先后言先后天曰左右言左旋右旋曰二中言五六为天地中曰阳复言复为天心曰数原言万变不出一理曰鬼神言后世所谓鬼神多非其正曰变化言天有天之变化人有人之变化而以朱子主敬之说终之深有见于天人合一之理虽其中或泛滥象数多取扬雄旧说不免稍近于襍而要其贯串通达条缕分明精粗内外无不该贯实说易家纲领固未以小疵掩其大醇也元元贞间郑昭祖刋行其书方回为之序至于明初其族人鲍宁本赵汸之说附入辨正百余条剖析异同多所推阐又作篇目名义及采云龙与方回答问之语为节要一卷冠之于首盖亦能发明云龙之学者然于原文颇有所删改非复元贞刋本之旧矣乾隆四十二年二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　天原发微序
　　伏羲发造化之秘而寓之卦书忧天下后世之荒于无也孔子就阴阳卦画上推出太极来又惧天下后世之锢于有也荒于无则舍人言天入于防纬而人事废锢于有则舍天言人出于智巧而天道泯二者皆非体用一源之学也是以圣人既以形而上者载之易矣子贡又曰性与天道不可得闻其抑扬反覆之微旨深矣朱子谓先圣教人就逐事上説合凑将来即归大处濓溪却就大脑头上发出使人透体便知二者各有所指其原则一而已上天下地曰宇孰有大于天地者往古来今曰宙孰有逺于古今者愚谓大者天地一者太极一则久久则大宇宙之间孰有加于此哉是故一而大谓之天天包地外干以一画而包坤地之二是为三数言天则三才在其中矣识一阴一阳之谓道则人之仁义地之刚柔不言可知兹不揆陋庸妄纉辑先儒要语成二十五篇上合天数以理为经以气为纬自太极而下判为天地灿为日月星辰分为四时五行隐于河洛之精微散于大易之象数古今往来人物聚散屈伸相禅消息盈虚之为千万变不过曰通于昼夜而知其説皆祖濓洛以来及儒先绪余镕铸其语言意脉以为之辞非敢角而驰也虽蠡测管窥未易精博掇其大者书之使世之言天者知太极本不离于阴阳阴阳亦不离于太极物物赋受之中莫匪造化流行之妙故曰明于天地之性而不惑于神怪君子之学孰有大于此哉知此则识向上根源矣若天星垣漠躔度隐微言某事则某应此固司天者之事若以五行阴阳太极求之亦吾儒性分内事也昔人有言理究伊川数穷康节如诣其极则亦一而已矣惟穷理尽性至命之君子得之孔子大圣人也犹曰好古敏求又曰不知老之将至其所以忘食忘忧者果为何事况下于圣人万万者哉愚也未之有得是有望于当世之博雅君子也庚寅嵗长至日紫阳后学鲍云龙序
　　知其然不知其所以然可乎其然如何形而下者也其所以然如何形而上者也苍苍天也孔子曰知我者其天乎孟子曰知其性则知天矣此亦苍苍者非欤天有形有象有气有数有万物皆形而下者也艺精术专读多见博或知之形而上者一言以蔽之曰道析而言之天理天命天性天心天则天德天威天讨在图为图在书为书在易为易在范为范不测谓神不息谓诚何谓元亨利贞何谓刚徤中正巫祝毉卜知乎哉江之南紫阳山之北黄山之下有隐君子鲁斋鲍公精于易学无书不观妙年冠计偕选年七十一长囘一岁与囘兄弟交终其身客于同里广西道儒学副提举敬斋郑公之家交友相得赀之著书其书曰天原发微五卷二十五篇天果有原乎曰有即所谓形而上之道也汉儒曰道之大原出于天如此则是先有天而后有道原本也宜当曰道者天之原而天之形象气数万物道之末也器也公之书首太极阴阳未生先有此道故孔子曰太极阴阳既生道在阴阳既有天地道在天地既有万物道在万物故朱子曰一物各具一太极次二曰动静次三曰静动人皆知对待流行之动而不知天与圣人主静实为动之君动静自元起静动自贞起故也后二篇明造化之鬼神非老释之鬼神述造化之变化及学问之变化皆有功斯道往圣先贤前作后述搜猎防防以已见天原之微备矣是书也往复难问将十年敬斋梓其书行世囘宿诺鲁斋以序文序文至以今年十一月十七日日南至而鲁斋前十日以疾不起家仅有一孙呜呼痛哉牖下尚有一卷未刻敬斋为竟其事囘闻之辄增书鲁斋生谢本末并就书敬斋乐善尚义之美能尽师友之义而囘所书亦庶乎不负兄弟之义云鲁斋名云龙字景翔敬斋名昭祖字孔明与囘皆古歙州歙县人元贞二年丙申十二月十五日已酉里友弟方回万里序
