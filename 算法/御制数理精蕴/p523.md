<!-- { "loadSidebar": true } -->
　　生而成成而生者生生不穷也达人以死生为夜旦之常者知此而已易曰通乎昼夜之道而知此理人皆能言实知者鲜故曰朝闻道夕死可矣为闻而知之者言也
　　气者神之宅也体者气之宅也
　　地以体为体而宅气天以气为体而宅神太虚无体神自生焉故君子贵虚心虚非无也易所谓天地氤氲老子所谓绵绵若存子思所谓喜怒哀乐之未发谓之中孟子所谓诚者天之道虚即气气即虚虚者气之未聚有气之用无气之累者也
　　天六地四天以气为质而以神为神地以质为质而以气为神唯人兼乎万物而为万物之灵如禽兽之声以其类而各能其一无所不能者人也推之他事亦莫不然唯人得天地日月交之用他类则不能也人之生眞可谓之贵矣天地与其贵而不自贵是悖天地之理不祥莫大焉
　　三天两地者天地用数也以十数之天得六地得四天地分乎太极之数也干之防二百一十六者三十六而六之也坤之防百四十有四者三十六而四之也乾坤分乎一朞之数亦天六地四也四者四体也六者兼神与气也先生曰天行六地行四四主形六主气是也天以气为质以神为神是天无质也故能动不能静地以质为质以气为神是地无神也故能静不能动惟人备乎神气质故兼天下之能而为万物之灵也太极之数一而包五天有五星地有五行故声有五音禽兽禀气之偏各得其一如牛鸣中宫雉鸣中角之类惟人备五行得天地日月交之用故独异乎物而为至贵也
　　灯之明暗之境日月之象也
　　灯之所照前明则后暗不能如烛之四照若日月之代明也或曰灯所以照处明不照处暗如月之借明于日也
　　月者日之影也情者性之影也心性而胆情性神而情鬼
　　影者形之隂因形而有不能免也影必托明而见隂不能自见也日者天之阳魂月隂魄也性者人之阳魂情亦隂魄也月借日以明过则食日情因性而生过则乱性性情皆虚寓之于形则心为性神灵之主也胆为情血气之使也神本于虚鬼近于物故性神而情鬼无心者为神有情者为鬼情一也喜怒爱恶又有邪正焉正者犹为鬼之神不正者斯为鬼之物矣
　　心为太极又曰道为太极
　　蓍合一握四十九之未分是谓易有太极太极者太一也包含万有于其中故曰道为太极在人则心为太极太极不动应万变而常中乃能如天故揲蓍必挂一也
　　形可分神不可分
　　可分者不能分不可分者能分犹可变者不能变不可变者能变也神者形之用形者神之体神寓于形形有殊而神则一故一体动而四支应者神本一故也人能体神致一则万物应感如同一形故曰至诚如神又曰不疾而速不行而至神为主则能一形为主则不一众人以形为主物为之累安能体神而致一乎
　　隂事大半盖阳一而隂二也
　　阳一隂二者隂分阳也虽阳少隂多而隂小阳大隂之二不能敌阳之一隂二则缺阳全则三也是故奇画少而致用多偶画多而致用少天地心肾与夫支干之理可以见矣昔闗子明言善人少恶人多暗主众明主寡亦隂事大半之义皆论体数者也若用数则不然是天地之数五十有五地数本多于天圣人作易三天两地倚正数而立之以大包小以阳役隂小人虽多不能以众而胜至于黎民于变皆化乎阳则复合于一矣
　　冬至之后为呼夏至之后为吸此天地一嵗之呼吸也冬至之后阳长隂消舒万物以出故为呼夏至之后隂长阳消敛万物以入故为吸若自日言则子以后为呼午以后为吸天之一年一日仅如人之一息是以一元之数十二万九千六百年在大化中为一年而已
　　以物喜物以物悲物此发而中节者也
　　发而中节者无心善应天之公理非人之私情也不诚者无物至诚者无我故曰万物皆备于我反身而诚乐莫大焉人能无我则七情应感而和无入不自得无适而非乐也盖悲愁忧怒不累其心心之所存者诚理眞乐而已
　　不我物则能物物
　　天之所以大者以其体物而无私人若有我则我亦一物尔安能物物是故有我者不能我我无我则我自我矣敌物者不能物物体物则物自物矣无我而体物则万物皆备于我我大而物小矣故曰惟天为大惟尧则之
　　任我则情情则蔽蔽则昏矣因物则性性则神神则明矣潜天潜地不行而至不为隂阳所摄者神也
　　任我者一人之私意因物者天下之公理私者情也情则血气之欲公者性也性者精神之灵人心为政血气不能乱之则精神内守反乎性原其中虚明神而灵矣潜天潜地不行而至不为隂阳所摄者御气而不恃于气故也是故龙之变化触石如虚行空如实亦可谓神矣犹为隂阳所制者以其恃于气也知防蜒蛇风心目相怜之理则可以知神矣
　　天之孽十之一犹可违人之孽十之九不可逭
　　天之孽数也人之孽理也理之所至无可逃者数亦由理而生而有逆顺循理之顺者可以回数之逆天人之分也循理之顺可以回数之逆者天地大数本顺其逆乃细数之纷纭错乱者尔观先天与卦气二图可以见矣如人脉息初本有常至于错乱或自为之増损也十之一十之九者十孽之中由天者一由人者九言自取者众也
　　先天之学心也后天之学迹也出入有无死生者道也先天造物之初由心出迹之学也后天生物之后因迹求心之学也心虚而神道亦虚而神能出入于有无死生在先天之初不为无在后天之后不为有者迹不能碍本无间断故也
　　神无所在无所不在至人与他心通者以其本于一也形可分神不可分以其不可分故未尝不一天下无二心者亦以本一而已本一而不能一者形为之累物或碍之也至人与他心通者其心虚明形不能碍尽诚之极体物之至也记曰天降时雨山川出云耆欲将至有开必先凡人吉凶祸福或得之梦寐或见之证兆有知先觉焉者神之灵也人心皆有神灵多为血气外物所昏如鉴之垢己则先暗何以照人
　　道与一神之强名也以神为神者至言也
　　鬼者死之名也神者通乎生死之称圣人曰神人之学至于神者不死之学也神者道与一之妙用也
　　身地也本静所以能动者血气使之然也
　　血气者阳气也神气也所谓既生阳为魂者魂气归天虽有死魄无能为矣此地之质也故植物亦有气而不能动者隂之气地之类也
　　生生长类天地成功别生分类圣人成能
　　太极生两仪两仪生四象四象生八卦生生也一卦分八卦以至于六十四卦一卦分六爻以至于三百八十四爻衍而长之以至万有一千五百二十防长类也由一气之变化天地之所以生也故曰天地成功若夫别其生分其类使贵贱履位贤不肖袭情禽兽草木虫鱼各安其生魑魅魍魉鬼神不出其灵怪者由一理之经纶圣人之所以治也故曰圣人成能
　　以物观物性也以我观物情也性公而明情偏而暗性情本一类也性得于有生之初近乎天理之诚情见于有欲之后杂乎人为之伪本末之异也返乎一则用无非善杂于二则有善有恶若没于下流则无非恶矣
　　阳主辟而出隂主翕而入
　　阳之辟而出也震以长之干以分之观春夏而可见矣隂之翕而入也巽以消之坤以翕之观秋冬而可见矣
　　日在于水则生离则死交与不交之谓也
　　日在子以后为升则向生午以后为降则向死故人当保精精全乃神王坎离不交则天地之道否而隂阳之功息矣
　　隂对阳为二然阳来则生阳去则死天地万物生死主于阳则归之于一也
　　隂者道之体阳者道之用体常存以待用故阳来则有用而生阳去则无用而死天下之物归乎用故以阳为主也阳对隂为二如君之有臣夫之有妇天之有地名虽竝立势不相亢所以干九坤六阳能兼隂隂不得兼阳圣人三天两地而倚数盖因自然之理而反二归一也
　　神无方而性有质
　　神依于气性依于质故气清则神清昏则神昏质明则性明暗则性暗曰神无方者主神而言也性有质者主受性者言之也谓性为万物之一原者以性为神在命之先也谓性为有质者以质为性在命之后也性正如精神有精而后有神有命而后有性此世人所共知后天之学也
　　发于性则见于情发于情则见于色以类而应也发乎性者内心起也内心起则血气应之故见于情血气动于中顔色见于面不得而隠也惟大奸大圣顔色不能尽其心
　　以天地生万物则以万物为万物以道生天地则天地亦万物也
　　道生天地者太极生两仪也天地者大物也万物皆为天地之体合天地之间一物而已人能体物则如天地也
　　人之贵兼乎万物自重而得其贵所以能用万类天一地二人三合一与二为三故人当虚位天地之用也能兼天地之能而为天地之用也凡万物之类有肖乎天者有肖乎地者人而兼之不亦贵乎不知自重终同一物
　　凡人之善恶形于言发于行人始得而知之但萌诸心发于虑鬼神已得而知之矣此君子所以慎独也天奥西北地奥黄泉人奥思虑皆幽隠难知之处而太始之初有一未形干已知之况萌于象数乎惟未发于言行者未见于形非得一而虚明者不能知焉故惟鬼神知之神者先觉彼不得而遁藏也圣人亦如神然废心任诚不逆诈不亿不信所以尧试鲧而周公用管蔡也
　　气变而形化
　　气变于天则形化于地观四时之运可知之矣人之少壮老死形亦随气而变圣人以仁义礼乐养人之精神血气而容止进退至于可观者亦气变而形化也
　　人之类备乎万物之性
　　人备万物之性故备万物之能以其禀太极中气灵于万物故也
　　人之神则天地之神人之自欺所以欺天地可不戒哉神一而己人之神即天地之神也人为外物所蔽不能得一是以彼此之间不相知天地虚明不用耳目而无不见闻人自欺即是欺天地天地已知之矣
　　人之畏鬼亦犹鬼之畏人人积善而阳多鬼亦畏之矣积恶而隂多鬼不畏之矣大人者与鬼神合其吉凶夫何畏之有
　　人与鬼幽明之分不同理一而已故曰未能事人焉能事鬼
　　至理之学非至诚则不至物理之学或有所不通不可以强通强通则有我有我则失理而下入于术矣穷神知化非口耳之学所能当由至诚不息躬造其境然后实有所见至诚者心学也强通者非造理而寤有我者非循天之理术者外学也理者内学也
　　心一而不分则能应万物此君子所以虚心而不动也心之神其体本虚不可分也随物而起泥物而着心始实而分矣今人心专一于事物者邪正各有所至惟不能致虚故不能应万变也一于实者是精一于虚者是神用志不分乃凝于神
　　圣人利物而无我
　　圣人利物而无我众人有我而害物公私一判末如霄壤
　　明则有日月幽则有鬼神
　　日月照其面目不愧于人可乎鬼神伺其心意不畏于天可乎
　　夫圣人六经浑然无迹如天道焉春秋録实事而善恶形于其中矣
　　春秋书实事而善恶自见此之谓天理之自然而非一人之私意也后世之史善恶不明者以文而失实不然则有私意存乎其间如马迁班固皆随所好恶发愤而生褒贬况其他乎
　　中庸之法自中者天也自外者人也
　　自中者天诚也自外者人思诚也
　　韵法辟翕者律天清浊者吕地先闭后开者春也纯开者夏也先开后闭者秋也冬则闭而无声东为春声阳为夏声此见作韵者亦有所至也衔凡冬声也
