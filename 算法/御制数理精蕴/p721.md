<!-- { "loadSidebar": true } -->
　　邵子曰隂抱阳为月月者隂中阳也【宁按观象篇第八条云月昼可见故为阳中隂此条云隂抱阳为月月者隂中阳何也窃详坎为月其卦内阳外隂先儒谓水与月外暗内明故曰隂抱阳此以体言也前篇云月昼可见故曰阳中隂以用言也】阳消则隂生故日下而月西出隂盛则敌阳故日望而月东出天为父日为子故天左旋日右行日为夫月为妇故日东出月西生也月逺日则明生而迟近日则魄生而疾君臣之义也日虽右行然随天左转月虽行疾然及月而防常在其后星随月者见于夜也　诸家厯説月一日至四日最疾日夜行一十四度余自二十四日至于晦又最疾行度亦然自五日至八日行次疾日行十三度余自二十日至二十三日又小疾行度亦然自九日至十九日行迟日行十二度余以一月均之则日行十三度十九分度之七也逺日则明生而行迟近日则魄生而行疾有君臣之义焉月本无光借日以为光及其盛也遂与阳为敌为人君者可不慎哉天左旋日右行日东出月西生父子夫妇隂阳之义也月望亦东出者敌阳也非常道也　愚为之説曰天为大日次之月又次之所以日行不及天月行不及日一尊一卑各有分剂天之所以教也文王演易于坎言习于象言月一阳居中二隂环之一年十二防月皆后于日而不敢先阳者其意深矣隂佐阳以成嵗功固不可无月以为之助隂亢阳以侵君子尤不可无日以为之防是以干言日月而必曰合明豫言日月而必曰不过恒言日月而必曰得天文以日月并言而终不以月先日皆所以寓崇阳抑隂之意至于独取月以为戒者其意为尤切小畜月几望而征防者以其四有伏坎巽有伏震月在东日在西小畜以一隂亢上九之阳而防也归妹六五亦月几望而吉者以坎月在东离日在西隂阳居中虽日月相望几于盈而不相亢所以吉也是故月可当夜不可当昼天道然也而况人乎日望月则月食月掩日则日食隂不可以亢阳臣不可以抗君妇不可以抗夫小人不可以抗君子程子曰臣居尊位莾卓是也犹可言妇居尊位女娲氏武氏是也非常之变不可言也
　　汉志言月从右转与先天图八卦合【此与朱子及先儒说不同然谓月从右转却是后天若从魏伯阳左旋说乃是先天学者于此可以无疑】
　　律厯志日有晦朔月有望日阳月隂隂气常为阳气消烁朔后月从右行渐离日而明生初七八间为上半明十五日月去日最逺全明月半后渐近左畔明复渐消二十二三间月又半明是谓下三十日日月相合月为日消尽谓晦诸説不同独此可信愚以卦及十二辰参之晦日卦在坤日月防于子月光消尽晦朔之间又从坤右转其卦为艮一阳生明于外辰在戌亥间又转正西坎卦一阳居中逺日半天是谓上夜半在酉日升于东照半规之酉故曰其中有鸡酉与夘相对也又进而巽二阳外明魄仅内存以夜半临未申之间在望中间日照渐正月转干当午日正在坤子上下相对正照所以全明故谓之望月又离午左转辰巳之间昔对戌亥而生明者今生魄矣以日照偏一隂外生故作兊象兊转而离月在正东距日半天魄归于中是为下夜半在夘月生于西照半规之夘故曰其中有兔至震则又与巽对巽则一隂渐消而月圆震则二隂渐壮而月晦日渐逼近明仅内存以夜半临丑寅之间在晦中至坤则月尽矣夫取卦自北而西者以月行退度而右转也取爻自外而内者以月受日光自外而内此説颇与汉志及先天卦合或曰测日以午测月以子测星宿以昏旦彼作参同契者不悟月行退度与受光自外之法故摭坎离居中以震为生明兊为上左矣一切反先儒之説自以为发老月千古之一快愚谓此亦得易中之一义尔然朱子于参同契攷验精矣况魏伯阳所传自汉至今千有余嵗前贤未有非之者讵容轻议















　　天原发微卷二下
<子部,术数类,数学之属,天原发微>
　　钦定四库全书
　　天原发微卷三上　　　　宋　鲍云龙　撰
　　明　鲍宁　辨正
　　少阳
　　星象繁难不胜其说星者元气之英也邵子曰少阳为星张灵宪曰中外之官常明者百二十有四可名者三百二十为星者二千五百微星之数万有一千五百二十罗君裳与予言星家爱人使人不知头绪欲识万象之森罗不出五行之指诀自太极判而为隂阳隂阳播而为五行五星者五行之精也日月五星是为七政散在四方方有七宿合中央之北斗言之则有五七三十五名皆不离乎五行也故班固曰太极运三辰五星于上元气转三统五行于下人皇位三徳五事于中分为三才孰有外于五行者欧阳子曰尧命羲和考中星以正四时为道犹简降及后世其法渐宻必积众人之智然后能极其精微三代中间遗文旷废六经无所述天人之事难言矣今所存者惟以五行为主非敢以星翁厯史为比也【宁按班固所云太极指气而言辨见太极篇捴论下】
　　邵子曰五星之说自公石公始也
　　五星之说古未有闻虞书但曰抚于五辰而已至石则尽露矣石申魏人着星经甘徳亦同时星有三色所以别三家之异岀于石者赤出于者黒出于巫咸者黄紫宫中外诸星亦出三家緫数三百八十三名积数七百八十三星其施于浑家者惟天极北斗二十八舍为占之要其余载者所以偹上象之全体而已
　　张子曰五纬五行之精也
　　班曰五星东行天西转常星为经五星为纬交相经纬以成天文也五行精气其成形在地则结为木火土金水其成象在天则木合岁星居东火合荧惑居南金合太白居西水合辰星居北土合镇星居中央在人则木之神曰仁属貌火之神曰礼属视金之神曰义属言水之神曰智属聼土之神曰信属思与心分旺四时则春木夏火秋金冬水各旺七十二日土旺四季辰戌丑未之月各十八日合之为三百六十其为色也则木青火赤金白水黒土黄其为分野各有归更旺相休废其色不同王则光芒相则内实休则光芒无角不动摇废则光少色白圜者丧赤圜者兵青圜者夏水黒圜者疾多死黄圜吉白角者哭泣之声赤角者犯我城黒角者水行穷兵太史公曰五星同色天下偃兵百姓安宁五谷蕃昌春风秋雨冬寒夏暑日不食朔月不食望是为有道之国必有圣人在乎其位也
　　宁按周书洪范九畴一五行曰水曰火曰木曰金曰土二五事曰貌曰言曰视曰聼曰思五行以生之序言五事以人事发见先后言蔡氏传谓貌泽水也言扬火也视散木也聼收金也思通土也五行五事各依次序释之此章言五纬为五行之精鲁斋取班氏说以木属貌火属视金属言水属聴土属思较之洪范一同而四异盖班氏五行曰木曰火曰金曰水即四时所行之序而土则寄王四季窃详其意木以生发条逹言故属貌火之明在外故属视金有声故属言水之明在内故属聴土居中故为四者之主而属思二者文义皆可通各随人所见而立言要之当以洪范为主而班氏所论姑偹一说云
　　岁星　木性柔直史氏谓其主司天下人君之过主岁五谷分四七宿为十二次一岁行一次太岁在子午卯酉四仲则岁行三宿太岁在寅申己亥四孟及辰戌丑未四季则岁行二宿二八十六三四十二而行二十八宿岁星十二岁一周天为一纪太岁为隂左行在寅岁星为阳右转在丑太岁在卯则岁星居子在辰则岁星居亥之类又为太岁在寅则岁星正月晨出东方在卯则二月晨出东方以此而推余皆可见岁星所在其国有福失次则所冲之地有祸过次者殃大过舍者殃小不过则无咎张曰木乃一岁盛衰辰者一月一交之次有岁之象也
　　荧惑　火性激烈主执法常十月入太防受制出行列宿司无道出入无常二岁一周天张曰火者隂质为阳萃焉然其气比日故其迟倍日盖火星自有入无自无入有受天地变化之气为之
　　镇星　土性重厚戊巳居季夏四时之中如人有心四肢百骸无不统故四星皆失镇星为动一曰主女象又曰天子之星天子失信镇星大动常以甲辰【元始斗建】之岁镇行一宿二十八岁一周天所居之次殊乆其国徳厚张曰镇星其行最缓亦不纯系乎此太白　金性坚刚主司兵隂星也出东当伏东出西当伏西班固曰常以正月甲寅与荧惑出东方二百四十日而入四十日又出东方出以寅戌入以丑未大率一岁一周天仅与日月同
　　辰星　水性平淡主刑法之得失是正四时常以春分见奎娄夏至见东井秋分见角亢冬至见牵牛出辰戌入丑未晨之东方夕之西方一时不出一时不和四时不出天下大饥亦一岁一周天或曰水星为辰星时有十二辰月有十二防散在天地间无徃而不为润泽出非其时寒暑失节故为太一之象盖水火二星相须火或有或无水或盈或涸皆得天地变化之气
　　张子曰金水附日前后进退而行者其理精深存乎物感可知矣
　　星经曰太白辰星附日而行速则先日迟则后日速而先日昏见西方迟而后日晨见东方诗防云日未出前能开导日之明故谓明星为啓明日既入后有明言能长续日之明故谓明星为长庚韩诗外传又曰太白晨见东方为啓明昏见西方为长庚意者金水平分二星亦可互言孙炎曰明星太白也晨出东方髙三舎今曰明星昏出西方髙三舍今曰太白然则啓明是太白矣长庚不知是何星或一星出东西有异名或二者别星未能审也朱子断之曰长庚水星啓明金星金在日西日将出则东见水在日东日将没则西见斯言尽矣张平子曰摄提荧惑见晨附于日太白辰星见昏附于月当别攷
　　程子曰天气真元之气凑合在厯数中则日月如合璧五星如连珠所以生圣人也
　　厯推上古浑元之初岁名阏逄【甲】摄提格【寅】甲子朔旦夜半冬至日月五星皆合在子故有合璧连珠之瑞以应颛帝建厯之元也又汉元年十月五星聚于东井为髙帝受命之符又宋干徳五年三月五星如连珠分在降娄为天下文明之象程子所谓天地真元之气非防气所能杂故能凑合以生圣人又如尧舜禹汤文武周孔亦是如此今姑举三者以验造化之符耳他不暇悉也予尝攷之武帝改元而曰太初者慕颛帝改元以合其瑞耳非武帝时实有其象也东坡苏氏曰金水常附日不逺十月日在箕尾此所以疑其妄以余攷之秦以十月为正十月乃今之八月而得七月节则日犹在轸翼间金水聚于井亦不甚逺坡说亦本于汉注耳五星聚奎又在鲁分自是天下始太平见窦仪之言【东山日后岁防篇力主不改月之说与此自相矛盾此云秦以十月为正乃今之八月又先儒未尝言也】
　　朱子曰纬星隂中之阳经星阳中之隂五星皆地上木火土金水之气上结而成却受日光
　　经星是阳气之余凝结者闪烁开合其光不定纬星有芒角其本体之光亦自不动皆受日之光也朱子曰经星昼夜左旋一周而有余天有十二次今织女星在汉旁终日七防者自卯至酉当更七次尔雅注曰五星皆右行于天二十八宿则着天体不动故为经星五星为纬若织之经纬然五纬惟辰星难见而血之流行于肌肉之间者至幽也辰星属坎为水善隠伏沅济沱潜之水潜行千余里而后见营室天子宫皆中宫经星纬星动为阳而太白辰星为隂经星不动为隂而析木鹑首为阳
　　邵子曰隂中之阳星也星之至微如尘沙者陨为堆阜又曰星陨地为石
