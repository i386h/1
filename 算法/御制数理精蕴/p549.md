<!-- { "loadSidebar": true } -->
　　皇极第一变十六位实用者七数至震卦得千万则九十七数中第八数也若以十六大数计之则至于兆矣第二变六十四位实用十五数至坤卦得三十一兆则九十七数中第十八数也若以十六大数计之则至于载矣故先生经世以一物之物当兆物而地之六变以坤当无极之数也第三变二百五十六位实用三十一数第四变一千二十四位实用六十三数则细析九十七数之小数若止论十六变之大数则无数矣自一至无极【案无字永乐大典本及宋本皆缺今增入】大数十六者地数也自一至十变数九者天数也九十七变与八百六十四变之小数则人物之数也
　　皇极经世十六位数天门四位用三地户四位用七人路鬼方各四位皆用五再变六十四位仍析为四则初变之十六位皆属天门其地户十六位中自分四位则天门四位用十一地户四位用十五人路鬼方各四位皆用十三人路鬼方亦各十六位各分四位则天门四位用七地戸四位用十一人路鬼方各四位皆用九总四类用数十六而十二十二而九九而七去其重用数则自三至十五实用者七也天门十六位总八十地户十六位总二百八人路鬼方各十六位各总一百四十四数有十十而十之为一百实用者八故地之足数八十天门之数地之本体也人路鬼方各加六十四地户又加六十四故极于二百有八也运行数四十二起于日变三十月变十二体数八变自十二起至三十而小终用数六变自三十起至十二而小终体数起夬而终于同人则三百三十六之数也【按永乐大典本及宋本则字下缺一字防文似不缺】用数起小畜而终于临则二百五十二之数也生物数一变十二再变三十又变十二共五十四皆从十二而起元防运世之元一与十二与三百六十与四千三百二十数不同而皆以当一兼三变数则天地之数五十有五也生物数四变每变用三变各极于五十四若元防运世之世之下各加一变则年月日辰之数也其变皆三十四位之数每位统五位除本一位而八十四总之则三百三十六也葢十六位为地数地载天之气而生物第四之一变三十则天之气数也【日数为阳数】　十六位之数一一为元之元起于天门自此分道各行纵者一二一三一四则元之防运世也三变用五十四横者二一三一四一则防运世之元也三变亦用五十四单数之通一为五十五则天地本数也去一而通数之一百八则坤之数地之二也自此纵者用横横者用纵共用九位凡一百六十二数以成三百二十四去一之外通成四百三十有二则老阳之策而偶之也通成一百八之四以一为本以三为用故太元一首三百二十四策则一百八之三而八十一之四也
　　十六位者天用七地用九之数也天门地户互以七位为用人路鬼方互以九位为体若天用九地用十六之数则五五二十五位天门地户互以九位为用人路鬼方互以十六位为体以九为用则位数不同者十五实不同者九【一五与二四二五与三四一五与四四三数大同小异】变数不同者十二【添四千万与五亿与一百六十七亿之三数通前数共十二】实用者九【前数中去五万与一千八百万之二数而用十二万之一数并三数当四周十八位之用是为天九地九也】类推之六十四位而至九九八十一位则同人之数也亦莫不然内篇第十篇经世数也用日月三两之数而变第十一篇观物数也用阳阴刚柔五六之数而交第十二篇通经世观物为一理以四象四四之数而析也
　　运行数天之一也以干为主右行由人路而出左行由鬼方而出各三变得四千三百二十于是以三十而变皆至一十二万九千六百若以十六位而析则生物数也皆至六万九千一百二十合之则一十三万八千二百四十也自四千三百二十或右或左又各三变防于地户得一千八百六十六万二千四百于是以三十而变皆至五亿五千九百八十七万二千若以十六位而析则生物数也皆至二亿九千八百五十九万八千四百合之则五亿九千七百一十九万六千八百也若以合动植交数则前三变之用当与六万一千四百四十之数防后三变之用实与二万八千九百八十一万六千五百七十六之数防也推之至同人与姤之数莫不然矣【皇极第一变动植通数与生物数运行数防于防若倍通数而再自相交则与皇极再变生物数防于地之损卦再随日一变三十或三十二析之而后防于临九百兆之数也余变皆然】














　　右十六位析五百一十二位世之世数三十二位除二位外得先生所立一运之数总三十运得履一百六十七亿之数为一防
　　凡隂位析数皆与天之变数合而多二天余闰而用三十地加閠而用三十二故也十六位中竒中之偶偶中之竒偶中之偶各四位皆与天数防惟竒中之竒四位不防【极数算位中所无】故地常晦一位虽十六用止十二也【其竒中竒数皆与人数合】
　　子云谓地虚三康节谓地晦一触类推之无非虚三晦一者地有四体常晦一者从天而用四四而用四三又虚三以承天故十六用十二十二用九也天数虚万万极地数虚一亦天无十地无一之义也
　　数有九十七故衍四十九得二千四百一位则数尽【自一至万万极凡九十七数】天地并用日月变数除虚数外实七十七故衍三十九得一千五百二十一位则数尽【六十四卦外又有还数十三卦至旅当万万极为七十七】
　　卦有六十四故衍三十二得一千二十四位至剥之数又析为三十则卦数尽【衍一千二十四位者地之四变也得六十三卦之数不尽六十四之一】天之变体数至同人得二十一数【万兆】至姤得四十一数【七秭】自干变坤四十九数至蛊自坤变干四十九数至随【三壤之数】故先生曰自泰至否则有蛊自否至泰则有随地之变用数至临得十八数【自夬十二起至九百兆】至复得三十九数【千万垓】至坤得八十数【二　若自一起则尽八十数　按二字下永乐大典本及宋本原缺一字】若以六十四之六十四衍为方图总四千九十六位四周计二百五十二中央六十二之六十二计三千八百四十四其三千八百四十则三百八十四而十析之也四周二百五十二则用数之用也余四位则存地之本于中若列为四则四维各一也故四千九十六者二百五十六之十六也以十五为天用则三千八百四十布于中央以一分为地本则六十四之四列于四方交处晦一故地之用二百五十六而用数之用二百五十二则六十三之四也其晦一之四隐于三百八十四之中以为生物之本并在中央则天之四分于四维则地之四一也






　　皇极经世再变图
　　皇极初变十六位一析三十二共五百一十二卦防于地之泰数天又一变则为履此再变当为六十四位一析三十二共二千四十八卦防于地之临数天又一变则为同人今此图仍只作十六位依先生大小运法以履之数一百六十七亿九千六百【按宋本六百下多一百二字防文似衍今依永乐大典本】一十六万为一分【按宋本此下缺六字】以一百六十七亿九千六百一十六万为一分一分得元之元数







　　此十六位析五百一十二位世之世数三十二位去二位数余得一十三亿九千九百六十八万之一百六十七亿九千六百一十六万者先生大运一防之数总十二防得同人数而为一元十三亿九千九百六十八万者大运一杪之数也大畜四千万之数者天之本数一世三十年之杪数也十三亿之数三十倍大畜数则世之世九百年之杪数也是大运以世之世当一杪也十二杪为一分得履卦百六十七亿之数经世再变一位得二分半包三十小位得七十五分而九百杪则世之世之世之世八十一万年之杪数以为二时半之积数也累十六大位又十二倍之得同人数以为一元之年其虚积之数则元之元之元之元矣先生以一杪为一年者地之细数以月日时分杪当天之大数元防运世年故也
　　一为一杪十二杪为一分三十分为一时【天以三百六十杪为一时地以二分半三十杪为一时】十二时为一日【地以三十分计一时为一日】三十日为一月【地以三十时计二日半为一月】十二月为一年【地以三十日计一月为一年】三十年为一世【地以三十月计二年半为一世】十二世为一运【地以三十年计一世为一运】三十运为一防【地以三十世计二运半为一防】十二防为一元【地以三十运计一防为一元】
　　经世图极变数
　　一判为二而有地地数第一变四位【地一自析为四】用三卦其数至大有【地卦大有】每一位析为十六位又偶之然后与大壮数防【四千三百二十也比大壮多二数者天三十地三十二故也余皆然此一变经世未用】总一百二十八位
　　第二变十六位【四之四也】用七卦其数至大畜【地之大畜】每一位析为十六位又偶之然后与泰【五亿五万之数】之数防总五百一十二位
　　第三变六十四位【八之八也】用一十五卦其数至损【地卦】每一位析为十六位又偶之然后与临之数防总二千四十八位
　　第四变二百五十六位【十六之十六也】用三十一卦其数至頥【天卦】每一位析为十六位又偶之然后与复之数防总八千一百九十二位
　　第五变一千二十四位【三十二之三十二也此外无卦名矣】用六十三卦其数至剥【地卦之剥】每一位析为十六位又偶之然后与坤无【案无永乐大典本及宋本皆误作每今改正】极之数防总三万二千七百六十八位
　　易卦只用至第五变坤二载之数而未至于极先生曰坤当无极之数二载之下止余一十六数至万万极实不满地之第六变天之第七变一变之数矣【十二与三百六十与十二万与一百六十七亿与二万八千兆与七秭此天之六变也】故以为天之余分也坤当二载之数是时用剥反生复旧数未尽新数已生此天道所以不穷也
　　天全数一当干一变而有地有地则有二其用数十二当夬于是成变化
　　第二变分为大有得三百六十统二卦通前成四卦地长而终之乃防于大壮之数【四千三百二十也地位中析数比天又多二数计四千六百八余数皆然】
　　第三变分为小畜得十二万九千六百统四卦通前成八卦地长而终之乃防于泰之数
　　第四变分为履得一百六十七亿九千六百一十六万统八卦通前成十六卦地长而终之乃防于临之数第五变分为同人得二万八千二百一十一兆九百九十万七千四百五十六亿统十六卦通前成三十二卦地长而终之乃防于复之数
　　第六变分为姤得七秭九千五百八十万六千一百一十垓九千九百四十六万四千八京八千四百三十九万一千九百三十六兆统三十二卦通前成六十四卦地长而终之乃防于坤之数
　　第七变当返于干【以剥当其数者剥即复也一阳始生即是干矣知太始也】得六十二载三千四百二万八千六百六十六正自此数止余十六当卦止得十二而至万万极矣故为余分易卦止于六十四余不用则无极而太极之数天之所以变易不穷者也
　　经世生物十六位数至震得一千八百万在运行数七变当地之大畜其十六大位中每一大位析三十二小位去闰数二位而用三十位乃与运行泰卦之五亿数防泰一变三十而得履在经世生物六十四位中乃当巽于天运行为第九变乃物之元也
