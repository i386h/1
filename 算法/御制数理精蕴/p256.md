<!-- { "loadSidebar": true } -->
　　通曰五用二十一者三七相乗数也七用十五者三五相乗数也三用七十者五七相乗而倍之之数也减百零五者并七十与二十一及十五得一百零六减百零五而余一也
　　式四四正四隅各置三枚截南三方共成九枚截西三方亦成九枚四面皆然今四正各加一枚四隅各移一枚入正截南三方仍是九枚四面皆然何也通曰四隅一枚当二枚用四正一枚止是一枚也
　　式五环二十子内有二黑子相连以九数之止处即除一子除毕二黑不动宜从何起通曰五为九之中左右各四离黑子四位起可也大凡以九数者不拘多寡中必有相连二子不动七亦如之惟起处当临时测耳式六十位九子隔三而投务从空起可越而不可曲其投若何
　　通曰甲丙戊庚壬五阳位也乙丁己辛癸五隂位也阳起隂止隂起阳止一隂一阳而九子毕投矣
　　式七酒十斤贮甲器外有乙器可容七斤丙器可容三斤而无秤欲两平分其术若何通曰有二术就甲器贮酒用丙盛三斤入乙又盛三斤入乙又盛三斤内以一斤足乙七斤丙余二斤乃将乙七斤复入甲以丙余二斤入乙又盛三斤入乙则甲乙各得五斤矣若将乙丙二器贮酒以丙三斤入甲又盛三斤入甲又盛三斤入甲甲受九斤乙余一斤乃以丙盛此一斤以甲九斤内七斤入乙甲余二斤以乙七斤内二斤足丙三斤入甲则甲乙亦平分也











　　附録
　　式一借银二百六十两每年加三息至十个月二十四日共息若干通曰先用通日为月率之法以所零二十四日用三为法除得八于十月下空一位列之又用通月为年率之法以实零八为实用十二为法除得九乃以九乗借银得二百三十四两为实用加三息乗之得七十两零二钱葢三十日为一月故用三为法十二月为一年故用十二为法也
　　式二四商共贩赵于甲子年正月初九日出本三十两钱于乙丑年四月十五日出本五十两孙于丙寅年八月十八日出本七十两李于丁夘年十月二十七日出本九十两至戊辰年终共得利银一百二十两各该利若干通曰先用月率年率之法赵计四年十一个月二十一日以三除二十一日得七并月为十一七以十二除之得九七五并年为四九七五以原本三十乗之得一百四十九两二钱五分为赵通本钱计三年八个月十五日以三除十五日得五并月为八五以十二除之得七零八三三三并年为三七零八三三三以原本五十乗之得一百八十五两四钱一分六厘六毫【不尽数去之】为钱通本孙计二年四个月十二日如法得一百六十五两六钱六分六厘六毫为孙通本李计一年二个月零三日如法得一百零五两七钱五分为李通本并四通本得六百零六两零八分三厘二毫为法以除共利一百二十两得一钱九分八厘【收零】此乃是每年每两之利也然后以此为通法乗赵通本得利二十九两五钱五分一厘【去五毫】以通法乗钱通本得利三十六两七钱一分一厘【去一厘四毫零】以通法乗孙通本得利三十二两八钱【去零数】以通法乗李通本得利二十两零九钱三分八厘【去五毫】
　　式三借银每年每两加利二钱七分今有一年三个月二十日收还本利和银三百六十二两四钱七分其本利各若干通曰先用月率年率之法用三除二十日得六六六六并月为三六六六六以十二除之得三零五五五并年为一三零五五五又以利二钱七分乗之得三钱五分二厘五毫【收零为五毫】此乃是毎两之利也加毎本一两得一两三钱五分二厘五毫为法以除本利和得二百六十八两为本再以每两利三钱五分二厘五毫乗本得利九十四两四钱七分
　　通曰右第二第三式应属差分但前差分章内之式有整月而无零日此三式俱有零日用通日为月率通月为年率之法又有零尾或去或收故附于此










　　数度衍卷二十三
<子部,天文算法类,算书之属,数度衍>
　　钦定四库全书
　　数度衍附录
　　桐城方中通　撰
　　几何约
　　名目一























　　【名目二】
　　【名目三】













　　名目四






　　【名目五】
































　　【名目六】









　　度说
　　设有多度彼此俱与他等则彼与此自相等
　　有多度等若所加之度等则合并之度亦等
　　有多度等若所减之度等则所存之度亦等
　　有多度不等若所加之度等则合并之度不等
　　有多度不等若所减之度等则所存之度不等
　　有多度俱倍于此度则彼多度俱等
　　有多度俱半于此度则彼多度亦等
　　有二度自相合则二度必等以一度加一度之上也全大于其分如一尺大于一寸寸乃全尺十之一也

　　有几何度等若所加之度各不等则合并之差与所加之差等
　　有几何度不等若所加之度等则合并所赢之度与原所赢之度等
　　有几何度等若所减之度不等则余度所赢之度与减去所赢之度等
　　有几何度不等若所减之度等则余度所赢之度与原所赢之度等
　　全与诸分之并等
　　有二全度此全倍于彼全若此全所减之度倍于彼全所减之度则此较亦倍于彼较如此度二十彼度十于二十减六于十减三则此较十四彼较七
　　度各形之髙皆以垂线之亘为度两形同在两平行线内其髙必等凡度物髙以顶底为界以垂线为度不论物之偏正也盖物之定度有一无二自顶至底垂线一而已偏线无数也
　　线说
　　有二横直线任加一纵线或正或偏若三线之间同方两角小于两直角则此二横直线愈长愈相近必至相遇如甲乙丙丁二横直线任意作戊巳线交于二横直线之上而戊巳线或正或偏若戊巳线旁同方两角俱小于直角或并之小于两直角则甲乙丙丁二线必有相遇之处
　　两直线不能为有界之形
　　两直线止能于一防相遇
　　凡圜内直线从心下垂线其垂线大小之度即直线距心逺近之度如甲乙丙丁圜内甲乙线丙丁线其去戊心逺近等因己戊戊庚两垂线等故也若辛壬线去戊心近矣因戊癸垂线小故也

　　凡一防至直线上惟垂线至近垂线之两旁渐逺平行方形不满一线为形小于线若形有余线不足为形大于线
　　角说
　　凡直角俱相等
　　直线上立垂线则两旁皆直角若立偏线则一为钝角
　　其一必为锐角如子丑线上甲乙
　　垂线也丙丁偏线也
　　比例说
　　比例者两几何以几何相比之理几两几何相比以此几何比他几何则此几何为前率所比之他几何为后率如以六尺之线比三尺之线则六尺为前率三尺为后率也反用之以三尺之线比六尺之线则三尺为前率六尺为后率也
　　凡比例有二种有大合有小合以数可明者为大合如二十尺之线比十尺之线是也其非数可明者为小合如直角方形之两边与其对角线可以相比而非数可明者是也其大合线为有两度之线其小合线为无两度之线
　　凡大合有二种有等者如二十比二十十比十是也有不等者如二十比十八比四十是也
　　凡等者为相同之比例其不等者又有二种有以大不等者如二十比十是也有以小不等者如十比二十是也
　　大合比例之以大不等者又有五种一为几倍大二为等带一分三为等带几分四为几倍大带一分五为几倍大带几分其一为几倍大者如二十与四是二十内为四者五如三十尺与五尺是三十尺内为五尺者六则二十与四名为五倍大之比例也三十尺与五尺名为六倍大之比例也其二为等带一分者如三与二是三内既有二别带一以为二之半如十二与九是十二内既有九别带三以为九之三分之一则三与二名为等带半也十二与九名为等带三分之一也其三为等带几分者如八与五是八内既有五别带三一每一各为五之分而三一不能合而为五之分也他如十与八其十内既有八别带二一虽每一各为八之分与前例相似而二一却能为八之四分之一是为带一分属在第二不属三也则八与五名为等带三分也又如二十二与十六即名为等带六分也其四为几倍大带一分者如九与四是九内既有二四别带一一为四之四分之一则九与四名为二倍大带四分之一也其五为几倍大带几分者如十一与三是十一内既有三三别带二一每一各为三之分而二一不能合而为三之分也则十一与三名为三倍大带二分也
　　大合比例之以小不等者亦有五种俱与右相反为名一为反几倍大二为反等带一分三为反等带几分四为反几倍大带一分五为反几倍大带几分凡诸数俱有书法有全数有分数全数依本数书之分数有二一为命分数一为得分数如分一以三而取其二则书为三分之二三为命分数二为得分数也其一几倍大以全数书之如二十与四为五倍大之比例即书五是也若反几倍大则用分数书之而以大比例之数为命分之数以一为得分之数如大为五倍大之比例则此书五之一是也其二等带一分之比例有全数有分数其全数恒为一其分数则以分率之数为命分数恒以一为得分数如三与二名为等带半即书一又二之一也若反等带一分则全用分数而以大比例之命分数为此之得分数以大比例之命分数加一为此之命分数如大为等带二之一即此书三之二也又如等带八分之一反书之即书九之八也其三等带几分之比例亦有全数有分数其全数亦恒为一其分数亦以分率之数为命分数以所分之数为得分数如十与七名为等带三分即书一又七之三也若反等带几分亦全用分数而以大比例之命分数为此之得分数以大比例之命分数如大之得分数为此之命分数如大为等带七之三命数七得数三七加三为十即书十之七也又如等带二十之三反书之二十加三即书二十三之二十也其四几倍大带一分之比例则以几倍大之数为全数以分率之数为命分数恒以一为得分数如二十二与七二十二内既有三七别带一一为七分之一名为三倍大带七分之一即以三为全数七为命分数一为得分数书三又七之一也若反几倍大带一分则大比例之命分数为此之得分数以大之命分数乗大之倍数加一为此之命分数如大为三带七之一即以七乗三得二十一又加一为命分数书二十二之七也又如五带九之一反书之九乗五得四十五加一为四十六即书四十六之九也其五几倍大带几分之比例亦以几倍大之数为全数以分率之数为命分数以所分之数为得分数如二十九与八二十九内既有三八别带五一名为三倍大带五分即以三为全数八为命分数五为得分数书三又八之五也若反几倍大带几分则以大比例之命分数为此之得分数以大比例之命分数乗大倍数加大之得分数为此之命分数如大为三带八之五即以八乗三得二十四加五为二十九书二十九之八也又如四带五之二即书二十二之五也通曰右皆化整为零之法也法详竒零
