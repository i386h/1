<!-- { "loadSidebar": true } -->
　　陈言曰两矩测物有前直影而后倒影者矣未有前倒影后直影者也葢矩愈逺则愈平平则必切于倒影之度故止有前直后倒之法而不及前倒后直之影也至于两影俱倒其影为同类似可不变而亦必变者何也曰其故有二一则倒影之度少于纵矩之小句假如倒影二度以矩度之甲乙纵之则退望之处其人目与物影相叅者必不止于矩度十二分之二而为矩度十二分度之七十又十二分度之二也故必变也一则倒影之度前表多后表少不合于立表之小句假如矩度之甲乙纵之至顶则为一度渐逺则渐为二度三度四五度不等其前少后多直影与小句同也其在倒影则否如以甲丁之矩而纵之其望髙之线之在倒影者始而近也反切于丙丁之十二度渐逺则十一度或十度九度不等愈退则愈逺愈逺则愈平愈平则倒影之度愈少殊非小句渐逺渐长之理故两倒不可不变也变之而倒影之一度变为一百四十四矣【矩幕原数一度无殊】倒之二度变为七十二逓变至倒影之十二度以之为法除幕而仍存原度十二岂非愈逺而愈平愈平而变影愈多不失小句近少逺多之至理乎立法至此亦云宻矣或者曰景之变固因小句之多寡而变然使权线之在一度者其小句虽应多而非一百四十四之多权线之在十二度者其小句虽应少而非犹然十二度之少则是多寡之转移西人亦约畧其法而未必有确然之数也不知立法者必穷于法之源必晰于法之委未有悬空拟合而可云法也试先立一平方形其矩之下丙角作平行线如地平如人目望髙然后以矩之甲角渐运渐髙其权线之切于一度者必矩之甲角髙于乙角一度矣由是而因甲乙之渐低者作斜直线引之令切合于地平必在一百四十四也如在十二度则甲角髙于乙角亦十二度矣其斜切合于地平者亦必在十二度两角形相等凡少于十二度多于一度者推之无不有确然之数也且设有物焉髙十二尺如甲角之髙一度【有原矩度十二】离十二尺以立表表之髙亦十二如乙丙角之髙其离表退望之处为一百四十四如一度之变影以表乗逺得一四四也即矩幕也以退立之一四四为法除而仍得表上之髙一尺即甲角之髙一度也亦即权线之影髙一度也无不合也然其变影之合于小句既有然矣而变影之必以权度除矩幕者何也曰是不难知夫容方求余句余股者以容方自之以余句为法除之而可得余股以余股为法除之而可得余句今矩幕非即容方之自乗乎以权为法其实以甲角之髙为法非以余股求余句乎故立表亦容方法也变影亦容方法也无二法也至甲角之髙十二则成斜方句股等形故倒影十二则其变影亦十二甲角愈低而后斜线之切于地平愈长其几何长者法也其所以长者理也其所以防何长者穷理以立法而非悬空拟合之为也因创为后图可以作变影观亦可以作立表测髙观亦可以作容方求余句余股观【言图未载】

　　解曰变影之法言之论辨矣今取其言之未尽者再为悉之夫矩度之测髙于倒影何以必变哉葢矩度之倒影股也故分度自十二而至一【已详前论影测髙中】今所求在股其影为句乃股短句长权线逾直影之句而至倒影则此倒影亦为句也此变法之所由立也然倒影为股究不可为句今云变倒为直者葢矩度止为十二度之平方直影既穷权线侵股而上在倒影十一度在直影则当为十三度又一百一十分之一也在倒影十度在直影则当为十四度又一百分度之四也股渐低则线渐髙而句愈逺以至倒影一度在直影则当为一百四十四度也【详前论两影消长中】此借倒影以推直影而为之凖耳


　　测深测广
　　用矩度须以甲耳切目乙耳向外测深线在直影深过于广以矩度乗面之广以影度除之倒影广过于深以影度乗广以矩度除之其测广反是
　　假如测深水面十二尺直影三度以矩度【十二】乗广【十二】得【一百四十四】为实积以直影【三】除之得四十八尺如在倒影三度即以【三】乗广【十二】得【三十六】为实积以矩度【十二】除之得三尺
　　假如测广水深四十八尺直影三度则以直影【三】乗【四十八】得【一百四十四】为实积以矩度【十二】除之得广十二尺水深三尺倒影三度则以矩度【十二】乗【三】得【三十六】以倒影【三】除之得广十二
　　解曰测深亦以小句股与句求股也故与测髙同广即逺也故与测逺同【或云从下望高测逺为逺从髙望逺测逺为广】

　　测逺
　　从高测逺先定自地至目之数以甲耳切目乙耳向逺线在直影者以影度乗高以矩度除在倒影者以矩度乗高以影度除望高测逺先以重矩测高得高数视后矩影度线在直影者亦以影度乗高以矩度除在倒影者以矩度乗髙以影度除其前矩俱不必推算
　　假如髙六丈测逺权线在直影九度即以【九】与【六】相乗得【五十四】为实以矩度【十二】为法除之得逺四丈五尺假如髙九丈倒影八度以矩度【十二】与髙【九】相乗得【一百八丈】以倒影【八】为法除之得逺十三丈五尺
　　右二则俱从髙测逺其望髙测逺须除矩度乙角下表数【或四尺】如髙六丈除去表四尺得髙五丈六尺与矩度影度相乗其乗除法直影倒影与从髙测逺同不另立假如
　　解曰测逺者以小句股与股求句也视测髙之以句求股正相反故此直影视彼倒影之法此倒影视彼直影之法所得逺数俱平行句数非从髙至逺斜望数也

　　句股矩测解原卷下
<子部,天文算法类,算书之属,少广补遗>
　　钦定四库全书　　　　　子部六
　　少广补遗　　　　　　　天文算法类二【算书之属】提要
　　【臣】等谨案少广补遗一卷
　　国朝陈世仁撰世仁海宁人康熈乙未进士其书以一面尖堆及方底三角底六角底尖堆各半堆等题分为十二法后有抽竒抽偶诸目盖堆垜之法也按堆垜乃少广中之一术与尖锥体相似而实不同盖堆体台体外平而中实堆垜为众体所积面有峻峭中多空隙故二法相较烦简顿殊古少广中仅具以边数层数求积数法亦未有解其故者至以积求边数层数之法则未备焉又其为用甚少故算家率畧而不详世仁有见于此専取堆垜诸形反覆相求各立一法虽图説未具不能使学者窥其立法之意而于少广之遗法引伸触类实于数学有禆不可以其一隅而少之也乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总校官【臣】陆　费　墀

　　钦定四库全书
　　少广补遗
　　海宁陈世仁撰
　　少广补遗第一篇
　　凖本章平立方员开三角及诸尖一十二法一平尖
　　置倍实平方带一纵开之得本数之底数与其径数
　　二立尖
　　置六倍实立方法开之内阙一纵所得之数溢于本数之底与径数一数
　　三倍尖
　　除原实末必五数进一十除之得本数之底数
　　四方尖【尖内诸自乗数依根数序次相并】
　　置三倍实先开立方次以立方根开平方一半平方一次除半方根得本数之径数与其底数
　　五再乗尖【尖内诸立方依根数序次相并】
　　置实二除之于除得数内复减原实平方开之继以开得数为实带一纵方开之得原数之底数　从底数逆数至尖数偶者得底所对之前数数竒者得自尖及底之中数中数与底相乘对数加一五数于数之次亦与底相乘所得数为本数径数
　　六抽竒平尖
　　置实以带一縦方开之得本数径数亦得本数逆数至尖所对之前数以得本数底数
　　七抽偶平尖
　　置实平方法开之得本数径数亦得本数逆数至尖自尖数至底之中数以得本数底数
　　八抽偶数立尖【本尖内层数及层内诸数偶者尽去之抽竒法反之】
　　以前方尖法开之得本数径数亦得本数自尖数至底之中数以得本数底数
　　九抽竒数立尖
　　三倍置实立方法开之阙一縦以所得数减一得本数径数亦得本数逆数至尖所对之前数因得本数底数
　　十抽竒偶数方尖
　　前立尖法开之得本数底数以底数逆数至尖得自尖及底之中数或平分数因得本数径数
　　十一抽偶再乘尖
　　二除原实阙半縦平方法开之方之所得之数即得径数平尖抽偶法收之得本数之底数
　　十二抽竒再乘尖
　　二除原实平方法开之方之所得之数即径数平尖抽竒法收之得自底至尖一之中分数倍之得本数之底数
　　少广补遗第二篇
　　开抽竒抽偶立尖
　　一本尖内层数偶者去之
　　置原数十之而加二为实立方带平方法开之次除半平方阙一縦所得数溢于本数底倍于本数径各一数
　　二本尖诸层内数偶者去之
　　原数就位十之而加五为实立方法开之所余数及半方根者五除方减一即本数之底与径数　立方带平方法开之所余数及半平方又半方根者五除方得本数径数复减一即本数底数
　　三本尖内层数竒者去之
　　一十二倍置实立方带平方法除之余实就方根増一数取縦其方之根视本数底数及本数径倍数各溢一数其縦之限视本数径数及本数底半数各朒一数
　　四本尖诸层内数竒者去之
　　原数就位十之而加五为实立方法开之阙一縦者所得数减一以五除之即本数之底与径数　立方带平方法开之所余数及半平方又半方根者五除方得本数底数复减一即本数径数
　　少广补遗第三篇
　　准本章带縦诸方开三角及诸尖之半积为三角带一钝角形　诸尖先得径数以法算得底数一平尖
　　径之半平方加半纵减原实为正实　以径除正实得数径数加之
　　二抽竒平尖
　　径之平方加一縦减原实为正实　径除正实得数倍径加之
　　三抽偶平尖
　　径之方减原实为正实倍径除正实得数径数加之五除减一取之
　　四立尖
　　径之立方一平方三及倍径为数六而一之减原实为正实径竒者径除正实得数次置径加一而二除之为半平方加半縦并径除正实之数半平方加半縦法开之复置径减一亦二除之与开得数并之　径耦者半径除正实得数次置径二除之而加一为平方并半径除正实之数平方法开之复置径二除之减一与开得数并之
　　五方尖【诸数自乗依根数序次相并】
　　四因原数为正实置径倍之取其立方与三平方及又倍径为数六而一之减先得正实为次得正实　径除次得正实得数以径之加一为平方并之方法开之开得数复置径减一相并二除之
　　少广补遗第四篇
　　开三角及诸尖之半积先得径数以法算得底数
　　一抽偶立尖【本尖内层数偶者去之】
　　置径倍之取其方与立方又半平方阙一縦为数一十二而一之减原实为正实　径竒者径除正实得数以径之半平方加半縦并之半平方加半縦法开之开得数复置径减一并之　径偶者半径除正实得数径之加一縦方并之加一縦方法开之开得数置径减一并之
　　二抽偶立尖之二【本尖内层数及诸层内数偶者皆去之】
