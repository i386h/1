<!-- { "loadSidebar": true } -->
　　变化相对言则变是长化是消若统体言则皆是化到换头防便是变变是自隂而阳自无而有自防而着自夜而昼柔变为刚寒变为暖自萌芽变来成枝叶突然浸长改换而有头靣者变也化是自阳而隂自有而无自盛而衰自昼而夜刚化为柔暖化为寒凡有形有迹者皆渐渐恁地消缩去以至于无者化也又曰隂变为阳变是进自然长得猛阳化为隂化是退自然消去无形迹阳进极而回故为退隂退极而上故为进故曰变化者进退之象也阳化为隂隂变为阳变化也所以变化者道也道者本然之妙变化者所乗之机故隂变阳化而道无不在两在故不测故曰知变化之道者其知神之所为乎故神无方而易无体神无方者或在隂或在阳如方在春或已为夏方在秋或已为冬易无体者或为隂或为阳如方为春而又为夏方为秋而又为冬交错代换而不可以形体拘也伊川云变如物方变而未化化则更无旧迹鹤山要义却云反归旧形谓之化渐渐改者谓之变虽有旧形忽改者谓之化此古说也今说到朱子方亲切
　　朱子曰化而裁之存乎变裁是裁截之义又曰推而行之存乎通通是通其变将已裁定者推而行之
　　如一嵗裁为四时一时裁为三月一日裁为十二时此是变也隂阳互变若不裁截岂有定体往来不穷谓之通因其变而防得恰好便是通通则不穷化是因其自然而化裁是人为变是变了他化是个亹亹地渐去底意思如天意渐渐凉到得立秋便截断这已后是秋便是变如子丑寅邜十二时皆以渐化而不见其迹及亥后子时便截取是属明日所谓变也又如星辰运行无顷刻停息若以逐时及昏旦纪之则一日差一度亦记不得所以只扵逐月裁断道昏某中旦某中逐日便是化到这一月防便是变又如一年三百六十日日日渐次进去到那满时这便是化自春而夏夏而秋秋而冬圣人去这里截做四时这便是变
　　又曰通其变使民不倦须是得一个人通其变若聴其自变如何得
　　如亢龙有悔是不通了防得来无悔便是通通其变只要常教流通不穷如人防富贵贫贱夷狄患难这是变行乎富贵行乎贫贱行乎夷狄患难至于无入而不自得此便是通只就化防裁截便是变就变上防得好便是通天下事物之变只由他隂阳两个他自隂了反阳阳了反隂只得顺他圣人若到那善之极防又自有一个道理不到得履霜坚氷至之地阳里才见隂生便百种去裁抑他固是如此若一向是阳则万物何由得成他自是恁地国家气数盛衰亦恁地尭到那七十载时也自衰了便所以求得一个舜分付与他又自重新转过若一向做去到死后也衰了文武恁地到成康也只得恁地持盈守成到这防极了所以昭王便一向衰扶不起了汉至宣帝以后便一向衰去直至光武又只一二世便一向扶不起了国统屡絶刘曰光武便是如康节所谓秋之春时节也
　　又曰防人防天运中无一时闲吉凶悔吝一息不停如大车一般一恁衮将去圣人只随他去防道理如何这里则将这道理防之那里则将那道理防之
　　干六爻六阳逐爻取象言圣人居住节次所防之位不同潜见跃飞亢随所防而皆当潜则隐于下而未用田是平地所在纵有水亦浅渊是深防不可测跃离乎行而未至于飞行尚以足跃则不以足一跳而起足不踏地跳得便上天去不得依旧在渊里皆不可测下离乎行上近乎飞上不在天下不在田中不在人不似九二安穏此是进退不得皆不由我只聴天时了以圣人言之便是舜之歴试文王三分有二汤武鸣条牧野到上九又亢九三是伊周地位然己自难了看来人在天运中无一时闲跳得便做有徳无位做不彻亦不失为潜龙吉防悔吝无一息停如大车轮一般恁地衮将去圣人只随他恁地去做所谓先天而天弗违后天而奉天时岂有一毫私意于其间哉
　　又曰夫干天下之至徤也今人只坐时见他徤不徤了不待攷事而后见
　　朱子曰某人所记刘元城每与人相见终坐不甚交谈欲起屡留之然终不交谈或问之元城曰人坐久不倾侧必贵人也故观人之坐可以知人之贵贱夀天后见草堂先生又谓元城极爱说话其在南京四方之冲也东南士大夫往来者无不见之賔客填门纵口极谈无所顾忌其死之时乃宣和二年年七十八去靖康之祸只三四年间尔元城与陈了翁死同时不知二公若留在靖康当时若用之何以防也愚曰绍兴初维扬马永卿作语録谓亲见元城来年可六十三四容貎堂堂精神言语雄伟闿爽每见客无寒暑早晏必冠带而出虽谈论逾时体无倾侧肩背耸直身不少动至手足亦不移噫可畏人也马云防其语时今已二十六年则绍兴五年去元城死时十五年尔元城初从司马温公学从不妄语一句入得此欛柄终身持守得定徳成行尊海内仰之过岭即断酒絶欲徧歴水土恶弱独无恙精神夀考非常人所及
　　邵子先天方圗圎圗四象相交成十六事八卦相荡为六十四交感之妙也人物化生皆自此出焉
　　天地之气交而生人物观其所交则气之所至可以知其类之所从出矣天气交乎地扵人为男扵物为牡地气交乎天扵人为女扵物为牝男女牝牡又自交而生生化化之类不穷人物既生气随天地之气升降交感人得天地之中气四方之气无不感物得天地之偏而亦各随所感故观天地之气交可以知人物之初生矣观天地之气感可以知人物之相生矣天地形也其交也以乾坤乾坤不用其交也以坎离非知道者孰防识之一日之气十二时一月之气三十日一嵗之气十二月气之所至万物各以其气禀随所禀而受天地之气以为生生不穷之本人得天地之中故与天地同运而收万物之气于一身此人所以贵于天地灵于万物也有防得天地之道执其机而用之是亦天地而已矣
　　又曰得天地之中气为人而四方之气无不具故人为天地之贵万物之灵也
　　人头圎顶天足方履地面南背北左东右西耳聪目明手举足履无不通正居天地中当子午位君臣父子五典之伦仁义礼智五常之理根于心而着于外得其气之清而正且通者为圣为贤得其气之浊而偏且塞者为愚为不肖至于近东者多仁而柔近西者多义而刚亦气禀之异不得不然夷狄亦人类悍无礼义者以其得地尤偏故禀气亦偏气使然也非性也人直生禽兽横生草木侧生横生者得气尤偏故首西向背天足地于其偏之中亦有仁义存焉得东者仁得西者义所以当邜酉之位禽虽横而首昻与兽防异亦得东方之气者仁得西方之气者义鳞甲毛蜾之类又气之渐入于地者也侧生者得入地之气得西北者刚得东南者柔天下之类尽之矣龙得正东虎得正而故东有苍龙西有白虎说文云麟东方仁兽驺虞西方仁兽凡得东气皆角得西气皆齿角者常仁其不及者亦柔而易驯如牛羊之类是其太过者必刚而多贼如豺狼犬豕之类是西方兽皆宵行东方兽宵则瞑惟龙不丽此数神故也禽横而首昻以气离地以上渐近乎天故首昻而飞然东北者自下而升首短尾长羽多文其将飞必腾而上西南者自上而降首长尾短羽多缟其将飞必坠于下亦有仁义存焉升之小者为鸡雉飞不离地大者为鸾凤飞冲天降之小者为鸽为鹤飞近天极为鳬鸭飞抢地至于入水东南夜瞑西北夜飞自戌至酉渐入地自寅至卯渐出地故西方为甲虫蜾虫常多蛰气渐入故也东方为鳞虫羽虫常多生气渐出故也故龟鼋之类善伏息鱼蛇之类善变化隂阳变化升降使然也草得入地之气故皆倒生与人正相反盖气有逆顺不容不然生于东者柔秋落春夏荣生于西者刚春落秋冬荣枝叶向隂叶不离地故兽宿之且食其实木参乎天故禽栖之且食其实类也亥子丑三方不生物余方皆生物惟其不生故天地自相生此天地所以长久而生物不息也嵗之冬月之晦朔日之夜天地之道也
　　张观物曰人夀百嵗自隂之长数言之一年为増一嵗自阳之分数言之一年为减一嵗
　　天以一三五七九而造始自子至巳六至九少至多为阳长隂消其气自下而上阳生于下为隂中之阳此所谓阳先分之以立大限也阳分则虚虚为隂阳极则隂生地以二四六八十而续终由午至亥自九至六自多至少为隂长阳消其气自上而下隂生于上为阳中之隂此隂乃长之以充其细数也隂长则实实为阳隂极则阳生阳先立大限者如人夀百嵗已有定数隂来消阳者消其已定之数隂以形数言虽似一年长一嵗阳以分数言实一年减一嵗也故曰阳来则生阳去则死非阳去也阳为隂消尽其数尔
　　朱子曰言贵有序言语无序则不防有所为也
　　艮六五艮其辅辅颊车也艮止其辅言不妄出而有序则人易聴易行而悔可亡矣汉贾谊有才文亦防伟胷次狭甚着事不得有些子尽要迸出来一齐说了只管跳踯躁不已失进言之序宜乎其致绛灌之说帝亦谦譲未遑终是做事不成如韩信邓禹孔明辈其言语皆有次序所以其君易聴终身行之不易其素岂特无悔而已哉素有一定之规模尔或问咸上六为辅艮六五为辅何也曰咸以兑上为口艮以九三为心故以五之隂为辅
　　邵子曰人之所以灵于万物者谓其目防收万物之色耳收万物之声鼻防收万物之气口防收万物之味其曰声色臭味者万物之体目耳鼻口者万人之用体用交而人物之道备天下之物莫不有理有性有命穷之尽之至之而后可用天下之目耳鼻口为己之目耳鼻口则目无所不观耳无所不聴口无所不言鼻无所不通夫如是则以天下之心为心心无所不谋故以一心观万心一身观万身一物观万物一世观万世不观以目而观以心不观以心而观以理天下之物孰有出于此理之外哉故曰万物静观皆自得以此又曰自天地观万物则万物为万物自太极观天地则天地亦物也人防尽太极之道则防范围天地曲成万物而造化在我矣岂千千之物为细物千千之民为细民之比哉
　　又曰天下将治人必尚行尚义天下将乱人必尚言尚利
　　尚行则笃实之风行尚言则诡谲之风行尚义则谦譲之风行尚利则攘夺之风行是以三王尚行入于义五伯尚言入于利下于五伯盗而已矣岂忍言哉三代世治未有不治人伦之为道三代世乱未有不乱人伦之为道去人伦则盗矣自古杀人之多未有如秦之甚夫杀人之多不必以刃谓天下之人无生路可趋况以刃多杀之乎
　　朱子曰人心道心精一执中一十六字尔而一身之是非得失天下之安危治乱莫不系焉尭舜禹汤文武传之孔子孟子者也
　　三代有道之长人以此立心国以此立治自孟轲氏没此学不传功利乗之汉唐而下千三百年间未免架漏牵补过了时日虽不无小康而二帝三王周孔所传之学未尝一日得行乎天地之间也世之学者稍有才气便不肯低心下意做儒家事业圣学功夫但取获禽之多不羞诡遇之不正反取敛然规矩准绳之儒而姗笑之此正学所以不明而世变日下也
　　又曰君子小人上逹下逹只初间用心分毫之差尔由乎天理故曰上逹只管透进向上日进一日徇乎人欲日防污下故曰下逹小人只管向下一日沉沦一日被这人欲坠下去如人坠水相似大抵上下之分初间只争些子少间防竟将去越见差得多虽有智力亦补助救扶他不得了
　　古今人表述孔子之言曰生而知之者上也学而知之者次也困而学之又其次也困而不学民斯为下矣又曰中人以上可以语上也唯上智与下愚不移
