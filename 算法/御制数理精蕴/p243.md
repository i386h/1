<!-- { "loadSidebar": true } -->
　　填基式填基东六丈五尺西七丈五尺南八丈北九丈高二尺用土长濶方丈髙一尺为一方问该方若干曰一百一十九方术并东西为十四折半得七并南北为十七折半得八五两折数乗得五十九五又乗高得一百一十九为方数
　　垜捆【商功之二】
　　堆垜法
　　通曰有与少广递加之法相同者两章皆有所属故复衍于此
　　一面尖堆式一面尖堆脚濶十八问积若干曰一百七十一术用顺加求积法以十九乗十八得三百四十二折半即得说详少广
　　一面平堆式一面平堆脚七上三问积若干曰二十五术用顺加异首求积法以脚七并上三得一十为实以脚七减上三余四加一得五为法乘之得五十折半即得
　　四面尖堆式底长濶皆十二问积若干曰六百五十术置底十二以十二加一为十三乗之得一百五十六又以十二加半为十二五乗之得一千九百五十为实以三为法除实即得
　　四面平堆式底濶八长十三问积若干曰三百八十四术以长减濶余五折半得二五又加半得三并入长得十六以濶乗之得一百二十八又以濶加一作九乗之得一千一百五十二为实以三为法除实即得　四面尖堆即四面顺加四面平堆即长濶顺加说详少广又式横面下十上一正面下十二上三问积若干曰四百九十五术倍正下为二十四加正上得二十七以横下乗之得二百七十再乗横下得二千七百加入二百七十共二千九百七十为实以六为法除实即得通曰右二式前式若知正面上数可用后法后式可用前法
　　四面半堆式上长二十五濶十二下长三十濶十七中高六问积若干曰二千四百一十术倍上长得五十加下长得八十乗上濶得九百六十倍下长得六十加上长得八十五乗下濶得一千四百四十五并两乗数共二千四百○五以下长减上长余五并之得二千四百一十乘高得一万四千四百六十为实以六为法除实即得
　　圆底尖堆式底外周十五问积若干曰六十九术通曰用少广超三递加法首三尾十五得积外加一得四十六又首三尾九得积外加一得十九相并得六十九又加四共六十九为积
　　通曰凡圆堆每层外周自顶一起第二层是三第三层加三为六从此每层加三故用超三也每次以三为首故每外加顶一也底外周十五用圆包加六率推之内周减六必九故初曰首三尾十五次曰首三尾九也内周九内又减六余三为底中心三上必有一顶故又加四也盖底周至九者必加四至十二者必加十一为率也
　　三角尖堆式底面七问积若干曰八十四术以底七加一为八乗底七得五十六又以底七加二得九乗之得五百○四为实以六为法除实即得
　　三角半堆式每面上濶五底濶十二问积若干曰三百四十四术以底濶求出全积得三百六十四另以上尖虚底四求出虚积二十相减余为实积又术上濶自乗得二十五底濶自乗得一百四十四两濶相乗得六十倍下濶加上濶得二十九并四数共二百五十八为实以下濶减上濶余七加一得高八为法除实得二千○六十四又以六除之亦合
　　砖堆式长三丈高九尺入深四尺每块长一尺濶五寸厚二寸问该砖若干曰一万○八百块术以长为实以每块厚为法除得一百五十块以高为实以每块濶为法除得十八块两除得数相乗得二千七百块又以入深乗之即得
　　量捆法
　　木每根大率作长一丈五尺濶五寸以立法至其实数随时求之可耳
　　一封书式捆深七尺五寸濶四丈七尺长九丈问该木若干曰一万四千八百○五根术倍深得十五根倍濶得九十四根相乗得一千四百一十根为实以长率一丈五尺除长得六根为法乗实得八千四百六十根又以深七尺五寸首加一作一七五乗之即得
　　通曰濶率五寸每尺作二根故深濶皆用倍法
　　方捆式捆深七尺濶五丈长六丈问该木若干曰八千四百根术倍深作十四根倍濶作一百根相乗得一千四百根为实以长率一丈五尺除长得四根为法乗实得五千六百根又以濶五丈首加一作一五乗之即得荒排式排深二丈一尺濶四丈四尺长六丈问该木若干曰八千三百七十七根六分术以三除深得七尺倍作十四根倍濶作八十八根相乗得一千二百三十二根为实以长率一丈五尺除长得四根为法乗实得四千九百二十八根又以三除深得七尺首加一作一七乘之即得
　　通曰相乗固有应得之数而有以虚乗者其数却非应得之数不过借以相求耳如一十七尺五寸乗八千四百六十根应得十四万八千○五十根而今止得一万四千八百○五根者是也首不加一用定身法【见珠算】乗之亦可





　　数度衍巻十六
　　钦定四库全书
　　数度衍卷十七
　　桐城　方中通　撰
　　两分差【差分之一】
　　通曰差分章多用三率法即异乗同除也见九章外法
　　四六差分法
　　四之与六加五而已以五乗四得二并四即六以五乗六得三并六即九或以六乗四除四亦得六六亦得九皆求裒法耳既得各裒始用三率法
　　戊裒四　　　　　丁裒六　　　　　丙裒九乙裒十三裒五分　甲裒二十裒二分五厘
　　右五位裒也如六位则以已为首而甲裒更增矣若止四位则以丁为首也后仿此
　　二等户式派粮三百八十五石五斗二升甲乙二等户甲六分乙四分办纳甲二十六户乙四十户问各一户各共户若干曰甲一户纳七石三斗二升共纳一百九十石○三斗二升乙一户纳四石八斗八升共纳一百九十五石二斗术甲裒六乙裒四以六乗甲户得一百五十六以四乗乙户得一百六十并得三百一十六为首率以总粮为次率以甲裒六乙裒四为各三率以甲三率六乗次率以首率除得甲一户之数以甲户乗得共数以乙三率四乗次率以首率除得乙一户之数以乙户乗得共数
　　四等户式徴银一千七百一十六两甲乙丙丁四等户甲六分乙四分乙六分丙四分丙六分丁四分办纳问各若干曰甲七百一十二两八钱乙四百七十五两二钱丙三百一十六两八钱丁二百一十一两二钱术丁裒四丙裒六乙裒九甲裒十三裒五分并得三十二裒五分为首率以总银为次率以各裒为各三率
　　三七差分法
　　二位者甲七乙三三位者以三为首三因得九为丙裒九用七乗三除得二十一为乙裒二十一用七乗三除得四十九为甲裒四位者以三为首三因得九又三因得二十七为丁裒五位者以三为首三因得九又三因得二十七又三因得八十一为戊裒俱用七乗三除得各裒
　　【二位】乙裒三　甲裒七
　　【三位】丙裒九　乙裒二十七　甲裒四十九
　　【四位】丁裒二十七　丙裒六十三　乙裒一百四十七甲裒三百四十三
　　【五位】戊裒八十一　丁裒一百八十九　丙裒四百四十一　乙裒一千○二十九　甲裒二千四百○一
　　三等戸式派粮二百六十一石甲乙丙三等户甲七分乙三分乙七分丙三分办纳甲二十一户乙三十二户丙四十三户问各一户各共戸若干曰甲一户六石一斗二升五合共一百二十八石六斗二升五合乙一户二石六斗二升五合共八十四石丙一户一石一斗二升五合共四十八石三斗七升五合术甲裒四十九乙裒二十一丙裒九以甲裒乗甲户得一千○二十九乙裒乗乙户得六百七十二丙裒乗丙户得三百八十七相并得二千○八十八为首率总粮为次率各裒为各一户之三率
　　五等户式徴银八百二十八两二钱甲乙丙丁戊五等戸甲七分乙三分乙七分丙三分丙七分丁三分丁七分戊三分办纳问各若干曰甲四百八十两○二钱乙二百○五两八钱丙八十八两二钱丁三十七两八钱戊十六两二钱术戊裒八十一丁裒一百八十九丙裒四百四十一乙裒一千○二十九甲裒二千四百○一相并得四千一百四十一为首率总银为次率各裒为各三率
　　二八差分法
　　二八裒惟用四乗二位者甲八乙二皆以二为首也三位者丙二四乗二得八为乙裒四乗八得三十二为甲裒
　　戊裒二　　　丁裒八　　　丙裒三十二
　　乙裒一百二十八　甲裒五百一十二
　　四等户式派银二千六百三十五两甲乙丙丁四等户甲八分乙二分乙八分丙二分丙八分丁二分办纳问各若干曰甲一千九百八十四两乙四百九十六两丙一百二十四两丁三十一两术丁裒二丙裒八乙裒三十二甲裒一百二十八并得一百七十为首率总银为次率各裒为各三率
　　五等户式徴粮二千六百五十五石九斗甲乙丙丁戊五等户甲八分乙二分乙八分丙二分丙八分丁二分丁八分戊二分办纳甲三十户乙四十户丙五十户丁六十户戊七十户问各一户各共户若干曰甲一户五十九石九斗○四合共一千七百九十七石一斗二升乙一戸十四石九斗七升六合共五百九十九石○四升丙一户三石七斗四升四合共一百八十七石二斗丁一户九斗三升六合共五十六石一斗六升戊一户二斗三升四合共十六石三斗八升术甲裒五百一十二乗甲户得一万五千三百六十乙裒一百二十八乗乙户得五千一百二十丙裒三十二乗丙户得一千六百丁裒八乗丁户得四百八十戊裒二乗戊戸得一百四十相并得二万七千二百为首率总粮为次率各裒为各一戸之三率
　　递分差【差分之二】
　　递减差分法
　　二位者甲裒二乙裒一三位者甲裒三乙裒二丙裒一之类
　　四位式银九十二两甲乙丙丁四人递减分之问各若干曰甲三十六两八钱乙二十七两六钱丙十八两四钱丁九两二钱术甲裒四乙裒三丙裒二丁裒一并得一十为首率总银为次率各裒为各三率
　　五位式金八十一两造杯一套五个问各重若干曰甲二十七两乙二十一两六钱丙十六两二钱丁十两○八钱戊五两四钱术甲裒五乙裒四丙裒三丁裒二戊裒一并得一十五为首率总金为次率各裒为各三率又式派粮一千一百三十四石甲乙丙丁戊五等户递减办纳甲二十四户乙三十三户丙四十二户丁五十一户戊六十户问各一户各共户若干曰甲一户十石○五斗共二百五十二石乙一户八石四斗共二百七十七石二斗丙一户六石三斗共二百六十四石六斗丁一户四石二斗共二百一十四石二斗戊一户二石一斗共一百二十六石术甲裒五乗甲户得一百二十乙裒四乗乙户得一百三十二丙裒三乗丙户得一百二十六丁裒二乗丁户得一百○二戊裒一乗戊户得六十并得五百四十为首率总粮为次率各裒为各一户之三率
　　隔位递减差分法
　　以六减者甲裒一百乙裒六十丙裒三十六以七减者甲裒一百乙裒七十丙裒四十九之类
　　用六减式派绢四百七十丈○一尺八寸四分甲乙丙三等户以一十分之六递减办纳甲二十五户乙三十户丙四十八户问各一户各共户若干曰甲一户七丈八尺共一百九十五丈乙一户四丈六尺八寸共一百四十丈○四寸丙一户二丈八尺○八分共一百三十四丈七尺八寸四分术甲裒一百乗甲户得二千五百乙裒六十乗乙户得一千八百丙裒三十六乗丙户得一千七百二十八并得六千○二十八为首率总绢为次率各裒为各一户之三率
