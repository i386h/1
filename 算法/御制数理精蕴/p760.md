<!-- { "loadSidebar": true } -->
　　乾卦用九见羣龙无首吉　坤卦用六利永贞右明六十四卦九六变占之通例朱子曰凡卦六爻皆不变则占本卦彖辞而以内卦为贞外卦为悔案左氏传孔成子筮立卫公子元遇屯【震下坎上】曰利建侯秦伯伐晋筮之遇蛊【防下艮上】曰蛊之贞风也其悔山也此卦六爻不变占本卦彖辞卦象之例也一爻变则以本卦变爻辞占晋毕万遇屯【震下坎上】之比【坤下坎上】初爻九也蔡墨遇干【干下干上】之同人【离下干上】二爻九也晋文公遇大有【干下离上】之睽【兑下离上】三爻九也陈敬仲遇观□【坤下防上】之否【坤下干上】四爻六也南蒯遇坤□【坤上坤下】之比【坤下坎上】五爻六也晋献公遇归妹□【兑上震下】之睽【兑下离上】上爻六也此一爻变占本卦爻辞之例也
　　二爻变则以本卦二变爻辞占仍以上爻为主传无例
　　二爻变则占本卦及之卦彖辞而以本卦为贞之卦为悔公子重耳筮得国遇贞屯□【震下坎上】悔豫【坤下震上】皆八葢初五爻得九四爻得六凡三爻变二爻三爻上爻在两卦皆八而司空季子占之曰皆利建侯此三爻变例也又变在前十卦主贞后十卦主悔见啓蒙六十四卦变图
　　四爻变则以之卦二不变爻占仍以下爻为主传无例
　　五爻变则以之卦不变爻占穆姜往东宫筮过艮之八□【艮下艮上】史曰是谓艮之随【震下兑上】葢初四五三爻得六三上爻得九凡五爻皆变惟二爻得八不变法宜用随卦六二系小子失丈夫为占而史乃妄引随之彖辞以为对非也
　　六爻变惟乾坤占二用余卦占之卦彖辞蔡墨曰干之坤曰见羣龙无首吉此其例也于是一卦可变六十四卦而四千九十六卦在其中矣引而伸之触类而长之天下之能事毕矣













　　易象图说内篇卷下
<子部,术数类,数学之属,易象图说>
　　钦定四库全书
　　易象图说外篇卷上
　　元　张理　撰
　　易者道也【天地人三才之道】若稽古圣神继天立极肇修人纪惧后世之弗觉弗悟而始示其道于人也是道也迎之莫探其始【隂阳无始】循之莫测其终【循环无穷】其小无内【贯通么微】其大无垠【包括天地】天得之揭日月而常运地得之载河岳而不倾圣人仰观其象之故画一而拟之于天俯察其顺之势故画一而拟之于地【易图之上竒下偶即所谓太极生两仪周子谓太极动而生阳静而生隂者也】天有隂阳地有柔刚故竒偶各生竒偶而四象备【天象下垂地气上跻易图之隂阳刚柔即所谓两仪生四象周子谓阳变隂合而生水火木金土也】天有四时【春秋冬夏】地有四隅【东西南北】故四象各生竒偶而八卦彰【干兑离震生于上仰而反观者天之象也坤艮坎巽生于下俯而顺察者地之形也卽所谓四象生八卦周子谓无极之真二五之精妙合而凝乾道成男坤道成女者也】阳而纯者干之健隂而顺者坤之元阳而外明者离为火隂而内昭者坎为川阳而隆者艮之象隂而洼者兑之原鼓舞而震动者震雷之属嘘吸而披拂者巽风之宣八象相交而易道着惟人也乃特立乎其中而克肖焉【记曰人者天地之徳隂阳之交鬼神之防五行之秀气也】颠而圆者干为首皤而垂者坤为腹震肱居上动于手巽股居下随于足艮鼻而兑口坎耳而离目渴而饮饥而食朝而作暮而息纷纷汨汨亦何以异于物不物于物是以称有圣人者出【百姓日用而不知唯圣人则出乎其类拔乎其萃者也】圣人者徳合天地明并日月掌握宇宙调御隂阳仁知周覆乎天下徳泽垂裕乎后昆致中和而天地位万物育至诚感而神祗格鸟兽驯圣人之道如是而后谓之为能践形孟子曰钧是人从其大体为大人从其小体为小人万物皆备于我亦曰反身而诚【仁义礼智我固有之仁智效天之隂阳义礼法地之刚柔分而言之仁隂而智阳礼柔而义刚】天行健吾则体之而自强不息地势坤吾则顺之而厚徳载物继离而明照习坎而常徳止乎艮而思不出位动乎震而恐惧修省重巽以申命行事丽兑而朋友讲习【干至震六卦反诸已巽与兑二卦喻诸人】当其泰则财成辅相【泰之象曰天地交泰后以财成　　天地之道辅相天地之宜以左右民】当其否则俭徳辞荣【否之象曰天地不交否君子以俭徳辟难不可荣以禄】于益而迁善改过【益之象曰风雷益君子以见善则迁有过则改】于损而窒欲惩忿【损之象曰山下有泽损君子以惩忿窒欲】大而揖让放伐小而动静语默其道皆备于易明之为礼乐幽之为鬼神三纲五常百世相因传曰天地设位而易行乎其中矣成性存存道义之门夫易圣人所以崇徳而广业也惧后世之弗明是故作易而以其道觉诸人愚末小子敢曰希贤希圣希天观象述图而次第之曰大易卦画之原












　　传曰易有太极朱子曰易者隂阳之变太极者其理也谓之太极者至极之义兼有标凖之名实造化之枢纽品彚之根柢也本无形体声臭之可指至宋濓溪先生始画一圏而今图因之说文曰惟初太极道立于一造分天地化成万物一者数之始也











　　右象天地人三才各一太极邵康节曰天开于子地辟于丑人生于寅夏以建寅之月为正月【谓斗柄初昏建寅之月也】谓之人綂易曰连山以艮为首艮者人也【周易艮卦六爻亦以人身取象】商以建丑之月为正月谓之地綂易曰归藏以坤为首坤者地也周以建子之月为正月谓之天綂易曰周易以干为首干者天也注疏家以山能出内云气地能归藏万物天能周匝六合其言乾坤之义然矣于艮之义则未尽艮者万物之所以成终而成始也人为万物之灵故主人而言是知夏尚忠人之义也商尚质地之理也周尚文天之象也三代迭兴三綂异尚而圣人答顔子为邦之问则曰行夏之时乘殷之辂服周之冕法天道行地利用人纪之义彰矣斯所谓百王不易之大法也故曰仲尼祖述尧舜宪章文武上律天时下袭水土此之谓也
　　韩子曰形于上者谓之天形于下者谓之地命于其两间者谓之人形于上日月星辰皆天也形于下草木山川皆地也命于其两间夷狄禽兽皆人也程子曰天地交而万物生于中然后三才备人为最灵故为万物之首凡生天地之中者皆人道也












　　天地之数中乎□图书之象着乎□皇极之位建乎□□者中也中也者四方之交会也东木西金南火北水其行之序则曰木火土金水木火为阳金水为隂土居中央亦隂亦阳其生之序则曰水火木金土水木为阳火金为隂天以一生水而地以六成之故河图一六居北而为水地以二生火而天以七成之故河图二七居南而为火天以三生木而地以八成之故河图三八居东而为木地以四生金而天以九成之故河图四九居西而为金天以□生土而地以十成之故河图□十居中而为土交贯四气而作其枢纽也是故五行之象见乎天五行之质具乎地人肖天地以有生具五气以成形禀五性以成徳故语性道者无一不本于是得其气之正且通者为圣为贤得其气之偏且窒者为愚为不肖然五方之习俗又各随其所见而局于一偏其嗜欲好尚亦有所不同者矣东方生地日之所出故习见其生而老氏有长生之说西方收地日之所入故习见其死而佛氏有寂灭之说南方明盛阳之伸而神灵着焉北方幽翳隂之屈而鬼怪见焉惟圣人中天下而立定四海之民向明而治无思也无为也寂然不动感而遂通天下之故天下之至神也周子曰圣人定之以中正仁义而主静立人极焉










　　周子曰阳变隂合而生水火木金土五气顺布四时行焉五行一隂阳也隂阳一太极也太极本无极也无极之真二五之精妙合而凝乾道成男坤道成女二气交感化生万物万物生生而变化无穷焉唯人也得其秀而最灵形旣生矣神发知矣五性感动而善恶分万事出矣圣人定之以中正仁义而主静立人极焉君子修之吉小人悖之凶大哉易也斯其至矣








　　右□十中交九宫之叙即洛书之数也一三九七天数也天数竒竒之象圆参于三其数左旋始于一居于正北一三如三故三次于正东三三如九故九次于正南三九二十七故七次于正西三七二十一而复于一二四八六地数也地数偶偶之象方两于二其数右转起于西南二二如四故四次于东南二四如八故八次于东北二八十六故六次于西北二六十二而归于二此隂阳左右运行自然之妙而二七四九易位与河图不同者也内经曰天数始于一终于九焉一者天二者地三者人三而成天三而成地三而成人三而三之合则为九九分为九野正北曰冀州【今大都燕南河间平阳等路】正东曰青州【今益都沂密登莱等州】正南曰扬州【今两淮两浙江东江西瓯闽等处】正西曰梁州【今川蜀云姚等处】正中曰豫州【今河南襄阳等处】东北曰兖州【今济南东平东昌济宁等处】东南曰徐州【今徐邳宿亳等州】西南曰荆州【今荆潭湖广等处】西北曰雍州【今陜西甘肃等处】是故神禹别之而作贡箕子演之而叙畴他如运气太乙隂阳医家者流虽纯驳不同要皆不出乎此九宫之数也
　　右图一三五七九而两仪四象八卦在其中矣阳倡而隂和阳实而隂虚仪虽两而实三象虽四而实五卦虽八而实九于以见天地间非阳不生非隂不成造化自然之本原也










　　右河洛十□生成之象
