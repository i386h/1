<!-- { "loadSidebar": true } -->
　　宁按月令注马氏云鴈北乡顺阳而复也雉火畜也感于阳而后有声鸡木畜也丽于阳而后有形陈氏曰征鸟鹰隼之属以其善击故曰征厉疾者猛厉而迅疾也○鲁斋此条注文有云在枵女虚危之次窃详此句上无所起下无所接不知所言者何事稽之月令云季冬日在婺女是月命有司大难【音那驱疫也】旁磔【音责裂牲也】注云季春惟国家之难仲秋惟天子之难此则下及庶人又以隂气极盛故云大难也旁磔谓四方之门皆披磔其牲以攘除隂气不但如季春之九门磔攘而已旧説此月日经虚危司命二星在虚北司禄二星在司命北司危二星在司禄北司中二星在司危北此四司者鬼官之长又坟四星在危东南坟墓四司之气能为厉鬼将来或为灾厉故难磔以攘之事或然也按鲁斋所引必此一段事而传录有脱漏耳【按天子难国难俱载月令】
　　春秋传曰分至啓闭必书云物为备
　　分谓春分秋分至谓夏至冬至啓谓立春立夏闭谓立秋立冬唐孔氏曰二至是隂阳之始终二分是隂阳之交防是节之大者故古人以二至二分而观云物物即色也保章氏曰以五云物之色辨吉凶水旱降丰荒之祲象青为虫白为防赤为兵荒黑为水黄为丰皆视日旁云气之色以验祲象以知十二物之分野所降下之国有丰荒也
　　保章氏曰以十二物以察天地之和
　　风即气也古人皆吹十二律以十二辰之风气能别祅祥今无吹律之法故其道亡春秋传楚师伐郑师旷曰吾骤歌北风又歌南风南风不竞多死声楚必无功愚按师旷吹律以观楚强弱北风者无射夹钟以北南风者姑洗以前南风弱则知楚无功王氏昭禹曰十二风生于十二辰之位天地六气合以生风震为明庶风离为景风兑为阊阖风坎为广莫风此四正卦之风也艮为条风立春亦曰条风巽为清明风立夏亦曰清明风坤为凉风立秋亦曰凉风干为不周风立冬亦曰不周风此四维卦之风又兼四立而言八卦并四立为十二风也八风主乎八卦传曰舞以行八风又曰十二风应十二律出师之日吹律合声望敌知吉凶闻声效胜负余见后吹律説
　　朱子曰天地只是一气发生之初为春气长得过便为夏收敛便为秋消缩便为冬明年又复从春起
　　仁义便如隂阳四端便如四时分四时四端便如八节只一气而有消长尔一分二二分四三其四为十二两其十二二十四三其二十四七十二散为十百千万不过天三地两而已
　　律吕声音附
　　朱子曰天气都从地中透上来此气升降当分为六自冬至下面第一层生起至四月六阳足便消下面隂气便生以律吕合气之可见
　　太师掌六律六同六律合阳声六同合隂声言声之隂阳各有合也黄钟子之气也十一月建焉而辰在星纪大吕丑之气也十二月建焉而辰在枵太蔟寅之气也正月建焉而辰在诹訾应钟亥之气也十月建焉而辰在析木如太蔟为干宫阳声第二以干九二来合坤宫应钟六三此阳律隂吕皆以阳为主隂来合之已后皆然以至建卯为夹钟建戌为无射建辰建酉为姑洗南吕而降娄大火夀星大梁之次又互纒焉建已者中吕也建申者夷则也建午建未者防賔林钟也是为四五六七月之管而其辰为实沈鹑首尾火之星又互相配合以通其气星躔十二次律应十二月用以和同天人宣布其气于四时之中助圣王位天地以建中和之极也
　　又曰三统者建寅为人统建丑为地统建子为天统天统黄钟律长九寸干数地统林钟律长六寸坤数人统太蔟律长八寸八卦之数三律皆无余分林钟未位黄钟气尽于林钟天地之文至已而着至东南之未而成章无余分矣律以隂阳九六为法至九九八十一为一元之统而章成又积十有九年七闰而章大成俱无余分矣宜三代圣王建此三律为嵗首以顺天施地化人事之纪而必以行夏之时为主者盖人和则天地之和应矣
　　三宫者圜钟天宫函钟地宫黄钟人宫
　　圜钟夹钟也生于房心之气是为大辰天帝之明堂故曰天宫本隂声从阳律祭天用四声无黄蔟姑也函钟林钟也生于未之气位在坤主社地神也在东井舆鬼之外故曰地宫祭地用四声林蔟大吕姑也黄钟生于子子上有虚危之气主宗庙故曰人宫祭宗庙用四声黄蔟应钟大吕也三者为宫天地人祭祀之用各于本宫上相生为角征羽以声类求之也
　　又曰律吕气不差
　　律又曰钟者钟中也应也应谓吹灰凡律空【音孔】围九分内径三分黄钟管埋子位上距地九寸头向南从其方位以推诸律可悉知以河内葭莩为灰宜阳金门山竹为管埋十二律于密室四时位上内卑外髙上平于地烧灰实律管中覆以罗縠气至吹灰动縠小动气和大动为君弱臣彊専政之应不动縠为君严猛之应冬至之日气至灰去为气所动者灰散人及风所动者灰聚每月气至灰应律而飞他律不动也诸律虽长短有差其空围皆以九寸为限者法黄钟也六律六吕共为十二以配十二月冬至至四月六阳终用六阳律夏至至十月六隂终用六隂律二至常在月之中未冬至前尚属隂未夏至前尚属阳与十二辰十二卦皆相配
　　律吕应凤凰之鸣
　　凤凰天之灵鸟所以律吕之源昔黄帝使伶伦至大夏西取竹厚均为十二管聴凤吹之六象雄鸣制为阳律六象雌鸣制为隂吕
　　朱子曰律吕皆生于黄钟太曰声生于日律生于辰古律以竹后以铜代之黄钟宫声戊癸五也戊巳属土太蔟商声乙庚八也庚辛属金姑洗角声甲巳九也甲乙属木林钟征声丙辛七也丙丁属火南吕羽声丁壬六也壬癸属水应钟变宫賔变征此六律之元五声之正也五声为正二声变以和之商以前五声周以来加文武二声调之为七商臣有常职角民有常业羽物有常形相安于不变也君宫统万务征事临万变皆不可执一所以二声有变也子律丑吕六阳为始六隂为间所以扶沉伏而出散越元间大吕助黄钟宣气二间夹钟夹助太蔟宣气种物三间中吕宣中气以助姑洗四间林钟助賔君主种物五间南吕旅助夷则任成万物六间应钟言隂气应无射该蔵万物律所以天地隂阳之气始黄钟为律本生十一律五天中数为声声上宫居中为君五声莫大于此六地中数为律律有形色色上黄居中君服也五色莫盛于此黄钟长九寸大吕以下律吕相间以次而短
　　又曰黄钟为万事根本
　　一阳生子子为黄钟之律阳数极于九律长九寸每寸九分太初以此起歴九九八十一分太以此起数九九八十一首王者制事立法皆可类推欧阳子曰造律者以黍一黍之度积为分寸以着于度一黍多少积为龠合以着于量一黍铢两积为重轻以着于权衡三者皆起于黄钟使得律者可以制度量衡因度量衡亦可以制律互相表里则声蔵于无形而不竭不幸数者皆亡则总有数之法以求无形之声虽去圣人千百载后无不得其传焉要义曰黄钟之长一黍为一分十分为寸十寸为尺十尺为丈十丈为引而五度审矣度量与权衡皆然
　　又曰律自黄钟至中吕皆属阳自賔至应钟皆属隂此是大隂阳黄钟为阳大吕为隂太蔟为阳夹钟为隂每一阳间一隂又是小隂阳
　　子至巳午至亥大隂阳也六隂间六阳小隂阳也京房十二律五律得位各生五子黄太姑林南以阳居阳隂居隂为得位五五二十五并五凡三十失位生三子亦五律大夹中夷无以阳居隂隂居阳为失位三五十五并五凡二十以二就三成五十位有不失不得者生四子应处隂阳交际之间二四为八并本二为十十就五十合为六十又黄钟太蔟等七律各统一日自为宫其余五十三律随所生日六七等为其日之宫则周一朞之日数
　　十二律生十二调
　　京房律法一律五声十二律六十声六十律又生出三百六十音以当一嵗之日又以十二律一律为七音音为一调凡为八十四调调者所以调其声也淮南子云三百六十律各因月律为母以一中气为子随所建日辰为分数以配七音则建日冬至之声五声七音于斯和备于其中又有正声子声之别
　　一律生五音
　　如黄钟属子子有五焉甲子征丙子羽戊子宫庚子角壬子商此黄钟五声也大吕亦有五焉乙丑丁丑己丑辛丑癸丑五音亦如之余律自卯月至亥月皆然
　　朱子又曰律凡十二各以本律为宫而生四律如黄钟为宫则太蔟为商姑洗为角林钟为征南吕为羽是黄钟一均之声也若林钟为宫则南吕为商应钟为角太蔟为征姑洗为羽是林钟一宫之声也
　　十二宫各就其宫以起四声而后六十律之声备非以黄钟定为宫太蔟定为商姑洗定为角林钟定为征南吕定为羽但黄太大夹姑中林夷南无应为十二律短长之次黄钟一均上生下生长短皆顺故各得用其全律之正声其余六十律则五声各终一日以次运行当日者各自为宫即旋相为宫迭为宫商角微羽也朱子又论旋宫所生之法如大吕为宫则大吕用黄钟八十一之数而三分损一下生夷则夷则又用林钟五十四之数而益一上生夹钟其余皆然
　　律吕管数子午巳东属阳为上生主息故三分益一子午巳西属隂为下生主减故三分去一
　　阳下生隂长管生短管也损其一分则为短隂上生阳短管生长管也益其一分则为长如黄钟九寸三分其九合成六寸便为下生林钟六月之管又三分林管之寸以二加六得八寸便为上生太簇正月之管余律亦然又以宫数数之九九八十一宫音也三分去了一分二十七则得五十四为征音又添一个十八于五十四上则得七十二为商音就其中又去了一分二十四则得四十八为羽音又添一分十六于其上即得六十四为角音此五音三分损益之数皆出于自然而然
　　律左吕右其行不同如筮法然
　　黄钟至中吕皆下生子至巳阳升隂退故律生吕言下生吕生律言上生賔至应钟皆上生午至亥隂升阳退故律生吕言上生吕生律言下生至午而变故賔重上生京马郑皆然班固以次下生夹钟长三寸七分有竒律促不应孟仲春长养之气郑以阳生为升降阳将何寄不若以筮法论干甲壬左行坤乙癸右行六隂六阳从行者真性賔第七宫上生大吕为征下生夷则为商上生夹钟为羽下生无射为角用六十律六十卦自黄钟左行至制时为上生自林钟右行至迟时为下生夫六十卦干贞于子而左行坤贞于未而右行屯贞于丑间时而左行防贞于寅间时而右行泰贞于寅而左行否贞于申而右行小过贞于未而右行七卦错行律实效之若论捷法不出乾坤六阳六隂也子寅辰午申戌黄太姑防夷无一如干之左旋是之谓律而下生未巳卯丑亥酉林中夹大应南又如坤之右转是之谓吕而上生此郑元筮法之言得之太也京氏以一律含五声之变而成六十卦其实起于中孚七日而后复应冬至之律黄钟也其实生于执始乃在冬至之前此律之元也子云与房实知之北辰不动纽为天枢而不动之处其实在纽星之末一度余非善观天者不足与知此
　　宫数终始
　　黄钟一林钟二太蔟三南吕四姑洗五应钟六賔七大吕八夷则九夹钟十无射十一中吕为第十二宫故曰阳下生隂隂上生阳终于中吕而十二律毕中吕上生黄钟为征下生林钟为商上生太蔟为羽下生南吕为角是十二宫各有五声凡六十声南吕最处于末故云终于南吕又云中吕上生执始执始下生去灭上下相生终于南事南事即南吕也故曰终于南事而六十律毕矣
　　三才七始
