<!-- { "loadSidebar": true } -->
　　云庄刘氏曰兑离巽隂卦宜多隂而反多阳艮坎震阳卦宜多阳而反多隂何也盖三男乃坤求于干各得干一阳而成本皆坤体故多隂三女乃干求于坤各得坤一隂而成本皆干体故多阳多阳多隂者各得乾坤之一体极阳极隂者乃乾坤之全体乾坤虽不用而六卦之用无非乾坤之用矣
　　黄氏畿曰阳之多者兑离为天之用巽柔中之刚则为地之用阳多则胜隂故也隂之多者艮坎为地之用震阳中之隂则为天之用隂多则胜阳故也阳极则九变为八隂极则六变为七父母不自用而用其子
　　乾坤纵而六子横易之本也震兑横而六卦纵易之用也
　　玉斋胡氏曰南北为纵则东西与东南西北西南东北为横东西为横则余为纵盖先天对待以立其本而所重在乾坤后天流行以致其用而所重在震兑先天有乾坤之纵以定南北之位然后六子之横布列于东西者倚之以为主是相为对待以立本也后天有震兑之横以当春秋之分然后六卦之纵其成全于冬夏者资之以为始是逓为流行以致用也本立用行先后天所以可相有而不可相无也或曰上文旣以震兑离坎交而当用巽艮不交而未用乾坤纯而不用又统论六子致用乾坤不用至此则并乾坤皆以为易之用何也盖就后天八卦论乾坤则终于不用若合先后天八卦而论先天所以立易之本后天所以致易之用则皆谓之八用矣况后天乾坤虽云不用而有六子以致其用则用者虽在六子不用而主其用者实在乾坤岂荒于无用哉故亦皆以用言也
　　先天之学心也后天之学迹也出入有无死生者道也补注先天之学非可言传当以心意而领会后天之学文字可考故有形迹可见出而有为生入而无则死此皆隂阳屈伸之所为故曰一隂一阳之谓道黄氏畿曰出机自阖而辟有之极而万物生入机自辟而阖无之极而万物死　数节发明文王后天之易
　　愚按有象无文故曰心因文得象故曰迹要之先天后天皆不外一隂一阳之理而已故曰道无文则象皆传心不必以领会者言之补注犹未确
　　观物外篇之六　　五十四节
　　黄氏畿曰后天周易理数第六
　　愚按此篇发明周易卦义后天卦象杂释易辞又明坎离之象以水火言之而吉凶悔吝意言象数体用之分鬼神情状俱详焉
　　乾坤天地之本离坎天地之用是以易始于乾坤中于离坎终于旣未济而泰否为上经之中咸恒为下经之首皆言乎其用也
　　补注西溪李氏曰上篇首乾坤终坎离下篇首咸恒终旣未济亦坎离也天地之道不过乎隂阳五行之用莫先于水火上篇首天地隂阳之正也故以水火之正终焉下篇首夫妇隂阳之交也故以水火之交终焉
　　黄氏畿曰否泰为上经之中则天地之交不交与人道合焉
　　坤统三女于西南干统三男于东北上经起于三下经终于四皆交泰之义也故易者用也干用九坤用六大衍用四十九而潜龙勿用也大哉用乎吾于此见圣人之心矣
　　周易折中坤统三女于西南二句可蔽图之全义周易坤蹇解诸卦彖辞皆出于此也大抵先天则以东南为阳方西北为隂方故自阳仪而生之卦皆居东南自隂仪而生之卦皆居西北也后天则以北东为阳方南西为隂方故凡属阳之卦皆居东北属隂之卦皆居西南也然先天阳卦虽起于东而其重之以叙卦气则所谓复见天地之心者乃以北方为始后天阳卦虽起于北而其播之以合嵗序则所谓帝出乎震者仍以东方为先盖两仪原不可以偏废必也参而互之则造化之妙易理之精可得而识矣补注干凿度孔氏曰阳三隂四位之正也故卦六十四分为上下以象隂阳也阳道纯而竒故上篇三十所以象阳隂道不纯而偶故下篇三十四所以法隂也
　　黄氏畿曰巽离兑皆隂也而居于上坎艮震皆阳也而居于下上经三十卦起下经之义下经三十四卦终上经之义皆交泰之义也用四用九皆自四十九蓍而出大衍之数五十虚其一以象潜龙也交者必以不交者为体用者必以不用者为体用之义自潜龙始曰勿用者养其体于下而后见且跃以飞是不用之用也
　　自乾坤至坎离以天道也自咸恒至旣济未济以人事也　易之首于乾坤终于坎离终于水火之交不交皆至理也
　　大全原本二节不相属
　　补注旣济其交者未济其不交者也
　　黄氏畿曰交为生物之始不交为生物之终
　　愚按程子上下篇义曰乾坤天地之道隂阳之本故为上篇之首坎离隂阳之成质故为上篇之终咸恒夫妇之道生育之本故为下篇之首未济坎离之合旣济坎离之交合而交则生物隂阳之成功也故为下篇之终项氏安世曰上篇言天地生万物以气而流形故始于乾坤终于坎离言气化之本也下经言万物之相生以形而传气故始于咸恒终于旣济未济言夫妇之道也
　　乾坤交而为防变而为杂卦也
　　黄氏畿曰夫子所陈杂卦自干刚坤柔而下两两相对皆交泰之义惟大过至夬八卦变交泰之义而杂以陈之
　　愚按黄氏谓大过八卦变交泰之义而杂陈之细按大过以下朱子以为卦不反对疑有错简以韵协之又似非误节斋蔡氏按本章反对协韵之例改正其文曰大过颠也颐养正也旣济定也未济男之穷也归妹女之终也渐女归待男行也姤遇也柔遇刚也夬决也刚决柔也君子道长小人道忧也建安邱氏鄱阳董氏俱服其允当来矣鲜氏亦从之谓序卦颐者养也不养则不可动故受之以大过蔡氏有此作证方为改正且谓杂卦反对不外错综二义大过颐以错言旣济以下以综言也惟何氏炳文谓指中四爻互体而言折中因其说而画图立说反覆明之然其说太曲窃味邵子之意非止为大过以下八卦而言也乾坤交而为泰亦不但指本章首句而已四篇曰诸卦不交于乾坤者则生于否泰节以方图斜行相对者言皆有交泰之义矣此章又变其文而以两卦错综别为卦辞自乾坤坎离中孚小过颐大过皆以错言余五十六卦皆以综言错与综旣不按序卦之次第又不依方圆二图之条理故自为一体而名曰杂卦自乾坤至旣未济皆然若如黄氏说则惟大过八卦始谓之杂矣岂知本属错简可按序卦而是正乎
　　乾坤坎离为上篇之用兑艮巽震为下篇之用也颐中孚大过小过为二篇之正也
　　黄氏畿曰乾坤坎离不交体卦也而以为上篇之用则体之用也兑艮巽震皆变用卦也而以为下篇之用则用之用也大过肖干颐肖坤本兑巽震艮之合也而以为上篇之正变而实正者也中孚肖离小过肖坎亦兑巽震艮之合也而以为下篇之正正而实变者也变而实正故近于坎离以为上篇之终终天道之义也正而实变故近于旣未济以为下篇之终终人道之义也此后天之用也
　　干竒也阳也健也故天下之健莫如天坤耦也隂也顺也故天下之顺莫如地所以顺天也震起也一阳起也起动也故天下之动莫如雷坎陷也一阳陷于二隂陷下也故天下之下莫如水艮止也一阳于是而止也故天下之止莫如山巽入也一隂入二阳之下故天下之入莫如风离丽也一隂离于二阳其卦错然成文而华丽也天下之丽莫如火故又为附丽之丽兑说也一隂出于外而说于物故天下之説莫如泽
　　黄氏畿曰竒偶数也隂阳气也健顺性也三者乾坤统之故凡一阳之或起或陷或止皆有得于干之一竒凡一隂之或入或丽或説皆有得于坤之一偶竒偶分而隂阳判性亦殊矣震坎艮以三男从父也巽离兑以三女从母也抑先言乾坤则上下之分辨也次言震巽则左右之升降也动必健而后决入必顺而后随次言坎离升降之中也陷必健而不困丽必顺而不靡艮兑升降之极也止以健而不固出以顺而后说以此言之乾坤非天地之本乎先天之体未始无后天之用也
　　元亨利贞变易不常天道之变也吉凶悔吝变易不定人道之应也
　　愚按此以元亨利贞与吉凶悔吝并言之欲人以人道应天道也义详下文
　　元亨利贞之德各抱吉凶悔吝之事虽行乎德若违于时亦或凶矣
　　愚按元亨利贞干之德也然非其人则吉与凶悔吝皆在其中若左传鲁穆姜得随之元亨利贞曰有是四德随而旡咎我皆无之岂随也哉此又进一层言有德而违时亦或凶也
　　天变而人效之故元亨利贞易之变也人行而天应之故吉凶悔吝易之应也以元亨为变则利贞为应以吉凶为应则悔吝为变元则吉吉则利应之亨则凶凶则应之以贞悔则吉吝则凶是以变中有应应中有变也变中之应天道也故元为变则亨应之利为变则应之以贞应中之变人事也故变则凶应则吉变则吝应则悔也悔者吉之先而吝者凶之本是以君子从天不从人
　　黄氏畿曰天旣以元亨为变利贞为应矣复以元与利为变亨与贞为应者错综言之也人旣以吉凶为应悔吝为变矣复以凶与吝为变吉与悔为应者反覆言之也凶而知悔吉之萌吉而或吝凶之根补注悔者吉之先二句又申上变则凶应则吉四句意盖变则凶凶则必悔故应之以吉变则吝吝则必凶故应之以悔也
　　愚按此因前节天道之变人道之应而申言其义易之变天道之自为变也易之应天道之因人而应也以元亨为变则利贞为应天道也以吉凶为应则悔吝为变人道也元则吉吉则利应之而亨又言凶者亨与凶反而凶所伏也故宜应之以贞人道之所以合天道也悔则吉吝则凶天道之所以应人道也故曰变中有应应中有变兼天人而合言之变中之应四句又申上变中有应意应中之变四句又申上应中有变意重在应中有变知其凶而善应之则吉盖悔可转凶为吉矣防其吝而善应之则悔盖吝则悖吉而凶矣此君子所以从天而不从人必尽人道以承天道也
　　元者春也仁也春者时之始仁者德之长时则未盛而德足以长人故言德而不言时亨者夏也礼也夏者时之盛礼者德之文盛则必衰而文不足救之故言时而不言德故曰大哉乾元而上九有悔也利者秋也义也秋者时之成义者德之方万物方成而获利义者不通于利故言时而不言德也贞者冬也智也冬者时之末智者德之衰正则吉不正则凶故言德而不言时也故曰利贞者性情也
　　补注释易元亨利贞之义盖元贞言德而亨利言时也
　　黄氏畿曰此以人之四德配天其释元与利贞无可疑独引上九有悔以言亨者盖时过盛德过文则礼之末节有动而致悔者焉故戒之
　　不知干无以知性命之理
　　补注干之元亨利贞即性命之理也
　　道生天天生地及其功成而身退故子继父禅是以干退一位也
　　黄氏畿曰气由理生形由气生功成身退者生天之后天可见道不可见也生地之后地可即天不可即也象坎离当中而干居西北
　　火生于无水生于有
　　补注火阳根隂隂性无水隂根阳阳性有
　　火内暗而外明故离阳在外火之用用外也水外暗而内明故坎阳在内水之用用内也
　　补注离二阳在外一隂在内故火之用用外内暗外明可以照物而不可鉴物也坎一阳在内二隂在故水之用用内外暗内明可以鉴物而不可照物也黄氏畿曰皆以阳为用以隂为体
　　兑说也其他说皆有所害惟朋友讲习无说于此故言其极者也
　　补注易曰丽泽兑君子以朋友讲习
　　黄氏畿曰声色臭味皆足以说人而各有所害惟朋友讲习以理为主説莫过焉
　　大过本末弱也必有大德大位然后可救常分有可过者有不可过者有大德大位可过者也伊周其人也不可惧也有大德无大位不可过也孔孟其人也不可闷也其位不胜德耶大哉位乎待才用之宅也
