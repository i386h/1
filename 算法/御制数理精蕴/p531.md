<!-- { "loadSidebar": true } -->
　　先天方图以干兑离震巽坎艮坤八纯卦主天门地戸其交者否泰咸恒既未济损益主人路鬼方十六卦以反对观之十卦而已以乾坤坎离颐中孚大小过八正卦主上下中央其交者否泰既未济随蛊渐归妹各为之配十六卦以反对观之十二卦而已是故体者有一十用者有二六去乾坤否泰不为中央之用则十二者有九也总二数用三十二卦实用者二十八卦实见者二十四卦反对为一卦则十六卦而已是故卦数有三十二位天数有二十八位地数有二十四位地之实用不过十六位而文王重易六爻蔵用于其间者不过十六卦也文王之易一卦六爻之中则暗蔵坎离四位之数六十四卦三十二对之中则暗蔵坎离十六卦之数皆为用中之体而羣用出焉故易六十四卦不变者八变者五十六而此十六卦变者八不变者五十六也见者为显诸仁则用无非体不见者为蔵诸用则体无非用也康节先生经世之用即文王周易暗蔵之数也六十四卦数总五百七十六在易明卦上经得数二百七十九分为九分每分三十一下经得数二百九十七分为九分每分三十三也暗数上经得数二百六十四分为八分每分三十三下经得数三百十二分为八分每分三十九也三十一者乾坤余卦六十二半之则三十一也三十三者隂阳刚柔用数六十六半之则三十三也三十九者律吕之数七十八半之则三十九也明卦反复视之三十六者天之用也故其数可以九析暗卦总十六者地之体也故其数止可八析上经属天在天变者多不变者少明数多于暗数十五者用多于体也下经属地在地变者少不变者多暗数多于明数十五者体多于用也乾坤之数为天之天律吕之数为地之地隂阳刚柔四象之数在天则为天之地在地则为地之天也子云谓不亦渊乎信乎其渊矣上经三十者十五之偶也下经三十四者十七之偶也明卦反复视之上下经各十八者天数均也总之为三十六者四九老阳之策也暗卦反复视之上经二十七下经三十三者地数偏也二十七为地四天五之合而三之三十三为天五地六之合而三之九为用数之究十一为两中合而生物也总之成六十者七八九六之合而偶之为甲子之数也
　　易有飞伏者主爻用九六六爻变十二爻六十四卦变百二十八卦而言隂阳相为显晦一爻飞则一爻伏一卦飞则一卦伏者是也有升降者主六爻三隂三阳而言隂阳不变其本数而上下相易是也有互体者一卦之中取中爻四位叠而用之复成一卦是也有暗体者以相比者二卦或上或下或左或右互换相重别成二卦者是也六十四卦皆有飞伏惟乾坤二卦无升降者以其隂阳纯也无反对者以其体不变也余六十二卦皆有升降其升降之中有不反对者六卦则坎离颐中孚大小过是也余五十六卦则升降而又反对也互体暗体虽各成六十四卦而实得之卦各十六卦而已是故自反对而言易止有三十六卦者老阳四九之体为老隂六六之用也自互体暗体而言易止有十六卦者坎离用四位四而四之为地之全体也孔子系辞中实具此数义六者非他也三才之道也此明一卦用六爻也干阳物也坤隂物也隂阳合徳而刚柔有体以体天地之撰此明用两卦十二爻也易之为书原始反终以为质也此明用反对也杂物撰徳辨是与非非其中爻不备此明用四位也六爻之义易以贡变通者趋时者也此明用飞伏也上下无常刚柔相易不可为典要此明用升降也显诸仁蔵诸用神以知来智以蔵往此明有暗体也八卦成列象在其中矣因而重之爻在其中矣此言伏羲之重卦也刚柔相推变在其中矣系辞焉而命之动在其中矣此言文王之重爻也盖伏羲重卦卦有六画者一物必具三才兼两之理也文王重爻用其十二者隂阳相须君臣父子夫妇之理也是故周易以六十四卦为三十二对而用乾坤坎离颐大过中孚小过八正卦为四对者用飞伏也余五十六卦反对相从者用升降也以四位为元亨利贞四徳而用盖位者体也徳者用也凡卦必有四位至于徳则或有或无或多或寡不同矣去其体而用其用也至于暗体自不着见然以两卦互易六十四卦成十六卦灼然不诬而易之卦以乾坤坎离为上篇之始终以颐中孚大小过为二篇之正盖变易之中必立不易之体则暗体之义亦可知矣且仁者体也用者智也显言仁则知用之为智蔵言用则知仁之为体易明卦六十四不变者八变者五十六体少用多以用为主因用以显其体故曰显诸仁也暗卦六十四变者八不变者五十六体多用少以体为主因体以蔵其用故曰蔵诸用也子云言文王重易六爻者正谓其两卦相从用十二爻也然二卦相从其十二爻之用飞伏升降者皆灼然可见而反对之中止成三十六卦互体暗体之中别具十六卦者皆隠而不见岂非仁则显而用则蔵乎








　　先天图上卦自一至八单行此图则偶行先天图下卦自一至八以八而聚此图则以四而聚先天乾坤也隂阳合一此图坎离也隂阳分两
　　坎离四位互体成十六卦数
　　干【一一】夬【二一】睽【三二】归妹【四二】家人【五三】既济【六三】颐【七四】复【八四】姤【一五】大过【二五】未济【三六】解【四六】渐【五七】蹇【六七】剥【七八】坤【八八】
　　自干至复天之八卦也以干兑离震为基而布八卦其数得五十六则用卦之数天之用也自姤至坤地之八卦也以巽坎艮坤为基而布八卦其数得八十八则八象之数地之用也共百四十四则坤之策也以先天图取之天自临以上地自师以上用天之八卦卦各四位以成三十二总其数二百二十四则先天图左四卦之数也天自同人以下地自遯以下用地之八卦卦各四位以成三十二总其数三百五十二则先天图右四卦之数也转左右为上下则交泰图之数也若以方图取之则天自干至临用天之八卦自同人至复用地之八卦天中有地共二百八十八地自姤至师用天之八卦自遯至坤用地之八卦地中有天亦共二百八十八分上下而间行则既济图之数也夫坎离四位取互体以成十六卦而布于六十四位在天为交泰在地为既济故坎离为生物之主也皇极经世之用盖本诸此坎离四位互体取卦共成十六而六十四左自干至坤右亦自干至坤即是天日相应之理与交泰既济图相为表里也有地之六刚柔各三十二定位而分隂分阳然后二物之体不同有天之一隂阳各三十二间行而迭用柔刚然后二气之用不同八卦用六爻乾坤主之者天数也六爻用四位坎离主之者地数也天六地四合为足十之数天地各四体天兼神与气也易之六爻上下二体得三画之二卦者乾坤之用也初上无位取中爻以观互体亦成三画之二卦者坎离之用也二体之变隂阳各六共十有二变而成六十四卦故先天防数用十二者从乾坤也互体之变隂阳各八总六十四卦而得十有六变故先天位数用十六者从坎离也用从乾坤故先天图六爻见而四位蔵体从坎离故律吕图十六位见而十二防蔵卦气图二者皆见则天地相依而行也卦气图体数以四爻当一年而得三百八十四用数以六爻当一年而得二百五十六三百八十四者六十四之六也起于四者六依于四天托地以为体也二百五十六者六十四之四也起于六者四依于六地托天以为用也后天主爻象故六爻包乎四位而用三百六十先天主卦数故四位别于六爻而用六百四十也夫气交而形生实本出于虚形见而气蔵虚复寓于实是故两仪本以坎离而造天地四象复以乾坤而包坎离自人观之则形体孕于精血心肾蔵于形体是故互体隠于中爻遇用则见犹蛾蚕伏于丝蠒得时则生也









　　乾【乾】坤【坤】剥【屯】复【蒙】睽【需】家人【讼】复【师】剥【比】睽【小畜】家人【履】归妹【泰】渐【否】姤【同人】夬【大有】解【谦】蹇【豫】渐【随】归妹【蛊】复【临】剥【观】蹇【噬嗑】解【贲】坤【剥】坤【复】渐【无妄】归妹【大畜】坤【颐】干【大过】颐【坎】大过【离】姤【咸】夬【恒】姤【遯】夬【大壮】蹇【晋】解【明夷】未济【家人】既济【暌】未济【蹇】既济【解】复【损】剥【益】干【夬】干【姤】渐【萃】归妹【升】家人【团】睽【井】姤【革】夬【鼎】蹇【震】解【艮】未济【渐】既济【归妹】大过【丰】大过【旅】睽【巽】家人【兑】颐【涣】颐【节】颐【中孚】大过【小过】未济【既济】既济【未济　此以坎离十六卦所得于先天卦者而以后天卦序配之】
　　六爻用四位坎离主之也每一卦取中四爻而以互体观之成十六卦毎卦有四卦则六十四于圆图视之则一二三四五六七八在方图则横截乎天地之中坎离之所以生物也【在天地间则山河两戒在人则督在二脉之象】
　　上经干二坤四剥三复三睽二家人二姤一
　　夬一解二蹇二颐一大过一归妹三渐三
　　下经姤三夬三蹇二解二未济四既济四复一剥一渐一归妹一家人二睽二大过三颐三干一
　　此十六卦惟乾坤之体不变而既未济之体相交温公曰始于纯终于配天地之道也故易始于乾坤终于既未济而濳虚性图先列十纯最后五配也
　　系辞曰其初难知其上易知本末也初辞拟之卒成之终若夫杂物撰徳辨是与非则非其中爻不备初上为事之本末故无位中爻谓二三四五即坎离用四位之数也四位在卦为元亨利贞之四徳在蓍为六七八九之四象
　　易六十四卦互体成十六卦而六十四剥复皆成坤夬姤皆成干丰旅皆成大过涣节皆成颐八卦统而不对余五十六卦仍以飞伏升降为二十有八对也易明卦不变者八上经有六下经有二暗卦变者八亦上经有六下经有二互体不变者八虽与明卦同上经有二下经有六乃明卦相反盖明卦者八卦用六爻乾坤主之为天之用故不变之正上用六而下用二也互体者六爻用四位坎离主之为地之用故不变之正上用二而下用六也





















　　先生曰乾坤七变是以昼夜之极不过七分也艮兑六变是以月止于六共为十二坎离五变是以日止于五共为十震巽四变是以体止于四共为八若以一卦当一变共得二十二卦一百三十二爻合之四十四卦二百六十四爻则实用之数也
　　先生曰日有八位用止于七去干而言之也月有八位用止于六去兑而言之也星有八位用止于五去离而言之也辰有八位用止于四去震而言之也指干兑离震也又曰日有八位数止于七去泰而言之也日去泰则月去损星去既济辰去益指坤艮坎巽而言之也此明日月星辰所得之位各有数也北方不用于此方图可见矣在爻则除一百二十者一年十二月自开物至闭物用八月之日不用四月之日也在数则天除五十者五之足数故太衍之数五十也地除八十者八之足数故十六位之衍数八十也八卦之变以卦爻言数八卦之位专以数言变天也位地也变者乾坤之用位者离坎之用也
