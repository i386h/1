<!-- { "loadSidebar": true } -->
　　□【三方二州三部二家】止【人阳家八木上中象艮卦】隂大止物于上阳亦止物于下下上俱止【止之初一日入尾宿六度霜降气终于此首之次八立冬气起于此首之上九】
　　初一止于止内明无咎【一在止初未有作为能止于其所当止由其中心之明所以得无咎也】测曰止于止智足明也
　　次二车轫俟马酋止【轫止车之物酋就也二逢隂而在止世不可以行故车轫以俟马就以止藏其器以待时之通也通则可行也】测曰车轫马止不可以行也
　　次三关其门户用止狂蛊【狂蛊狂乱之人也三以阳明忧深思逺能重门以待暴也】测曰关其门户御不当也【当去声　不当不善也】
　　次四止于童木求其疏谷【童木无枝叶之木疏薄也谷禄也四为下禄故曰疏谷止童木其防既防求疏谷其得既薄四隂暗不明故其所托所求皆非其所也】测曰止于童木求其穷也
　　次五柱奠庐盖盖车谷均防【奠安也居中为止之主故为柱安其庐之象君位居髙而临下又为盖以盖车之象中而无党无偏又为谷禄均及防薄之象占者有其德则应之】测曰柱及盖谷贵中也
　　次六方轮广轴坎轲其舆【阳圆则行隂方则止六以隂而在止世如方轮广轴不可圆转势必不行故坎轲其舆而不进也】测曰方轮坎轲还自震也【震惊动也】
　　次七车累其俿马猎其蹄止贞【俿音驰　累曳挽也俿轮也车挽其轮进已甚矣马猎其蹄足已倦矣当此之时止则贞也此动极而能止者也】测曰车累马猎行可隣也
　　次八弓善反弓恶反善马恨恶马恨絶弸破车终不偃【弸悲矜切　反弓反也弸也偃止也八隂躁褊迫不能驾御羣才譬之弓马之善者亦致其反防恨怒弓马之恶者亦致其反防恨怒盖用之非其道也书曰狎侮君子罔以尽其心狎侮小人罔以尽其力是善恶二者俱致其失也然其过时不止至于絶破车而终不息葢事势已迫而犹不悟也】测曰弓反马恨终不可以也【以用也】
　　上九折于株木輆于砭石止【九处上而不知所止如车之行上折于株木下輆于砭石上下维谷不可以有行而复止也】测曰折木輆石君子所止也
　　□【三方二州三部三家】坚【人隂家九金上中亦象艮卦】隂形胼冐阳丧其绪物竞坚彊【胼手足劳苦皮厚也言隂封蔽于阳之甚坚之初一日入尾宿十度】
　　初一盘石固内不化贞【一以隂暗而居坚始故其麄顽如盘石坚固内无所通变虽贞何益】测曰盘石固内不可化也
　　次二坚白玉形内化贞【二则阳明譬之坚白明莹之玉形质其中缜宻而温通也】测曰坚白玉形变可为也
　　次三坚不凌或泄其中【凌去声　凌氷坚凝貌三失中不固是坚而不甚至于凝故或泄其中而不固也】测曰坚不凌不能持齐也
　　次四小螽营营防其蛡蛡不介在坚防【防音蔕蛡音螽蝗属防接翼处也蛡飞貌介大也四在坚世处下之上惟在于固其本而已如小螽之营营然未能逺飞方防接其生之飞翼翼虽未大惟在固其接翼之处无至断折则不期大而自大矣以人事言之小民方营营然本于生业生业虽未甚庻在乎固其本根毋劳伤之则国不期安而自安矣以君臣之道言之亦然则防为君蛡为臣君而制臣在乎固其防也】测曰小螽营营固其氐也【氐根柢也】
　　次五蛡大防小虚【蛡大防小喻君弱臣强即尾大不掉之谓国鲜不虚矣】测曰蛡大防小国空虚也
　　次六韯防纱纱县于九州【县去声　韯小也纱纱小貌县牵系也六处尊位居福禄之极是人君以眇然之身以县系于天下故为韯防纱纱县于九州之象书曰予临兆民懔乎若朽索之驭六马汉文诏曰朕以眇躬托于天下诸侯士民之上皆谦小兢惕之辞得韯防之义矣】测曰韯防之县民以康也
　　次七坚颠触冡【颠冡皆头也七以隂戾不能相下两强相觝徒费其劳是以不知所行也】测曰坚颠触冡不知所行也
　　次八坚祸惟用解蝝之贞【古怙字解音獬蝝音寨解蝝好直之兽人邪枉则以角触之八居隂祸是怗于祸乱终无悛心则惟用直方之道以纠治之耳】测曰坚祸用直方也
　　上九螽焚其翊丧于尸【翊所以辅身忠所以匡君九居亢极髙而无辅犹螽焚翊而丧身君弃忠以失位也】测曰螽焚其翊所凭丧也
　　□【三方三州一部一家】成【人阳家一水下下象既济卦】隂气方消阳藏于灵物济成形【阳无可息之理息上反下是藏于灵也成之初一日入尾宿十五度】
　　初一成若否其用不已【一在成初居成功常若无所成焉谓能将之以谦所以其用无穷由能冺其迹也】测曰成若否所以不败也
　　次二成防改改未成而殆【改改无一定之操也二以隂暗粗成防功而辄改改无一定之操所以其功未成而已殆矣】测曰成防改改不能自遂也
　　次三成跃以缩成飞不逐【成跃以缩谓得伸由于屈也蠖屈龙蛰皆以求伸至于屈极而伸则其势莫御故曰成飞不可追逐也】测曰成跃以缩成德壮也
　　次四将成矜败【四隂躁易盈故功将成而辄以骄矜致败也】测曰将成之矜成道病也
　　次五中成独督大【督正也又人之督脉处脊之中亦言其中正也五处中是其所成无过不及之差故独得其正所以大也】测曰中成独督能处中也
　　次六成魁以成获祸【魁即荀子论朱象之嵬谓顽鄙也以魁而有所成则因成以致祸矣自古小人因功而败者多矣成魁之谓也】测曰成之魁不以让也
　　次七成阙补【七入祸故有阙值阳明故能补】测曰成阙之补固难承也次八时成不成天降亡贞【七居衰落时已暮矣时当成而不及时以成之天反降之以亡贞之咎古谓天与不取反受其咎】测曰时成不成独失中也
　　上九成穷入于败毁成君子不成【九居成之极成不可以再成惟入于败而已凡物成则有毁毁则复成故曰毁成君子知其成毁之道常相因所以常自贬损使其不至于成故无倾覆之败也】测曰成穷以毁君子以终也
　　□【三方三州一部二家】防【人隂家二火下中象噬嗑卦】隂阳交跌相阖成一其祸泣万物【防音缺　隂阳交跌以成一岁之功盛必有衰故万物悲泣也防之初一日入箕宿一度】
　　初一圜方杌棿其内窾换【杌棿不安貌换不相入貌初在内而逢隂故致间防如圜凿方枘之不相入由于其内之换也】测曰圜方杌棿内相失也
　　次二防无间【间去声　二得中得阳虽在防世而无间隙之可议言能弥缝以补之也】测曰无间之防一其二也【一则全二则防一其二言全其防也】
　　次三龙袭非其穴光亡于室【袭藏也三过中遇隂为咎如龙藏非其穴所以光晖于亡室也言托非其所而致辱也】测曰龙袭非穴失其常也
　　次四臭肥灭鼻利美贞【臭肥粪也土田硗确所以资其化育之助虽有灭鼻之臭终成利美之功故贞也】测曰灭鼻之贞没所劳也
　　次五齧骨折齿满【齧骨折齿以馋有伤也伤而不止折齿至于满其伤甚矣得非殉利没身而不悔者乎】测曰齧骨折齿大贪利也
　　次六饮汗吭吭得其膏滑【吭户郎切　汗劳而肌肤所出之液也吭吭燕声饮汗吭吭言食其劳力也六以阳刚而在防世独能食其劳力宜其受膏滑之盆也夫子所谓先难后获自然之効也又太史公所谓沐浴膏泽歌咏勤苦意亦近似】测曰饮汗吭吭道足嗜也
　　次七阚其差其合离也【赞辞存首句测辞存结句盖缺文也】
　　次八辅其折廅其缺其人晖且偈【廅于合切偈音杰廅补也八已过时不能无缺折所幸得逢阳故能辅而补之不至于頽弊所为如此其人岂不光明而英杰者乎】测曰辅折廅缺犹可善也
　　上九隂阳啓其变赤白【音吪　啓开也动也赤阳白隂九居防极言隂阳之开动其变赤白言阳变为隂隂复为阳也】测曰隂阳啓极则反也
　　□【三方三州一部三家】失【人阳家三木下上象大过卦】隂大作贼阳不能得物防不测【失之初一日入箕宿六度立冬节终于此首之初一小雪气起于此首次二斗指夹应钟用事】
　　初一刺虚灭刃【一以阳明而在失世处得其防不至于失如用刀刺于空虚之地得其窽郤滔滔乎灭没其刄曾无肯綮之防也】测曰刺虚灭刃深自几也
　　次二藐德灵征失【藐小貌灵祥征验也小德不足以致贞祥之瑞今忽有焉何足以当之殆天所以益其疾也宁无失乎】测曰藐德之失不知畏征也
　　次三卒而从而防而竦而于其心祖【卒去声从平声卒从惊惧貌防竦忧惕貌而语辞祖源也三当失世而能戒惧于其心源则必能自励而无失也】测曰卒而从而能自改也
　　次四信过不食至于侧匿【四隂幽退缩当乱失之世自信之过果于忘世不肯出仕食君之禄至于幽侧隐匿如沮溺之流也】测曰信过不食失正禄也
　　次五黄儿以中蕃君子以之洗于愆【黄发儿齿谓耆德之人也五中而刚阳能亲耆德之人以为中之蕃辅盖君子资以自新其德也】测曰黄儿以中过以洗也
　　次六满其仓芜其田食其实不养其根【六隂而失中故其富国病民得末弃本如此】测曰满仓芜田不能修本也
　　次七疾则药巫则酌【七虽入祸以其阳明故能随事而处治之】测曰疾药巫酌祸可转也
　　次八雌鸣于辰牝角鱼木【八失时已甚复居失世故其反道悖德犹雌不当鸣晨而鸣牝不当有角而有角鱼不当登木而登木三者皆言变其常也】测曰雌鸣于辰厥正反也
　　上九日月之逝改于尸【九失时已极犹日月之逝改变其尸体谓少者壮壮者老老者死死者至于腐也】测曰改于尸尚不逺也
　　□【三方三州二部一家】剧【人隂家四金中下亦象大过卦】隂穷大泣阳无介俦离之剧【剧病甚也介佐使也俦类也隂虽穷孤阳初生眇然无助佐其类相离之甚也剧之初一日入箕宿十一度】
　　初一骨累其肉内幽【累俘累也初以隂戾是以骨肉相残深为内行之幽辱也】测曰骨累其肉贼内行也
　　次二血出之食凶贞【血言其伤也食疮口没也二以阳明至亲有伤而加收救故血虽出而疮口食没也其得凶祸之正道乎诗云原隰裒矣兄弟求矣血出之蚀也】测曰血出之食君子伤之也
　　次三酒作失德鬼睒其室【睒瞰视也三过中不正故酒作失德鬼瞰其室谓欲祸之也】测曰酒作失德不能持也
　　次四食于剧父母采馂若【采取也馂余食也四虽阳而逢剧世是食于贫剧虽无三牲之盛然能取其余食以事父母不失其为若顺之德也古如頴考叔食舎肉翳桑饿人留飱之类】测曰食剧以若为顺禄也【若顺也】
　　次五出野见虚有虎牧猪□绔与襦【五隂狠而不君为穷剧之主犹人出外而他无所见惟见虎牧猪而已谓以贪暴临民也□绔与襦宜急避之犹恐其无容足之地也】测曰出野见虚无所措足也
　　次六四国满斯宅【六以阳明居福之盛美莫如之乃至安之所也人情莫不欲安故四海无不欲满于此宅也】测曰四海满斯求安宅也
　　次七麃而半而戴祸顔而【出祸入福盛极将衰犹人鬓垂而半白乃戴丧亡之顔耳言老而将死也】测曰麃而半而戴祸较也【较显然也】
　　次八缾累于繘贞顇【繘绠索也顇劳悴也八居祸不无难苦如缾系于绠取汲不停虽非不正然亦劳悴之甚也】测曰缾累于繘厥职迫也
