<!-- { "loadSidebar": true } -->
　　补注人之死也魂气虽防而体魄犹存如野土暴骨于隂雨晦之时若有所见此鬼之谓也然魂气虽复而无心或聚或防聚则若有知觉散则无有也愚按鬼神之说不一世人之愚易惑此就世所易惑者而浅言之以释易鬼神合吉凶之意
　　干为天之类本象也为金之类别象也
　　黄氏畿曰有本象有别象八卦皆然举干以例其余
　　震为龙一阳动于二隂之下震也重渊之下有动物者岂非龙乎
　　黄氏畿曰释说卦之辞震之所以象龙盖龙一阳之象重渊二隂之象也
　　隂事大半盖阳一而隂二也
　　补注阳数竒隂数偶故蓍防一竒为阳二竒为隂卦画一画为阳二画为隂岂不阳数常少而隂数常多乎
　　黄氏畿曰君父为阳则臣子为隂夫子为阳则妇妾为隂君子小人中国四夷亦然御之有道则阳道常饶隂道常缩不能以道御之则阳之一不能胜隂之二矣
　　作易者其知盗乎圣人知天下万物之理而一以贯之黄氏畿曰知慢藏招盗则防之以豫事虽猥而理一贯者也
　　愚按此释上系八章之文岂惟防盗一事盖天下万物之理莫不皆然
　　夫易者圣人长君子消小人之其也及其长也辟之于未然及其消也阖之于未然一消一长一阖一辟浑浑然无迹非天下之至神其孰能与于此
　　补注若复言七日来复是辟之于未然临言至于八月有凶是阖之于未然也
　　黄氏畿曰君子之于小人常有以养之未尝不合为一小人之于君子常有以害之未尝不判为二与其使小人伤君子宁使君子养小人圣人于君子则长之于小人则消之其消长也不骤则其阖辟也无迹使天下被君子之泽而小人亦与受其赐焉此圣人之妙用也　以上发明后天理数辞象变占皆天人合一之义而先天象数亦因以见焉



　　皇极经世书解卷十一
<子部,术数类,数学之属,皇极经世书解>
　　钦定四库全书
　　皇极经世书解卷十二
　　邳州知州王植撰
　　观物外篇之七　　三十六节
　　黄氏畿曰以元经会大小运数第七
　　愚按此篇以大小运数为纲而详其图说次以歴家闰法次以冬至夏至次以日月行度次以星歴之学要皆与大小运相闗者也
　　元有二有生天地之始者太极也有万物之中各有始者生之本也
　　补注元始也有生天地之始者统体一太极也有万物之中各有始者一物一太极也
　　愚按以太极为万物之始者乃统体之元即坤复之间也就一物而言又各有始者如人之一生以始生之日为元如年日月时则以年为元如天地始终之数又以干为元也然以干为元则夬为会亦可以履为元兑为会又可以夬为元大有为会详见天地始终之数补注一物一太极盖周程之说非邵子之意也
　　干为一干之五爻分而为大有以当三百六十之数也干之四爻分而为小畜以当十二万九千六百之数也干之三爻分而为履以当一百六十七亿九千六百一十六万之数也干之二爻分而为同人以当二万八千二百一十一兆九百九十万七千四百五十六亿之数也干之初爻分而为姤以当七秭九千五百八十六万六千一百一十垓九千九百四十六万四千八京八千四百三十九万一千九百三十六兆之数也是谓分数也分大为小皆自上而下故以阳数当之
　　原注如一分为十二十分为三百六十也
　　黄氏畿曰干为一则自大有而下以至于姤有数虽繁然皆自一而分之也其分也自上而下是以愈分而愈小
　　愚按此以干之六爻变卦明各卦大小运之数也分而为大有即下分大为小之意先言五爻变以次逓及一爻故曰自上而下六十四卦上一画皆一阳一隂相间大有五卦皆居数之竒故曰阳数其分也用本数自相乘之法如十二万九千六百即三百六十之三百六十也下仿此与大小运数十二三十反覆相乘之法不同然所得之数相符补注谓以三十乘十二而得之非也黄氏不以干之六变卦言之亦未了然
　　一生二为夬当十二之数也二生四为大壮当四千三百二十之数也四生八为泰当五亿五千九百八十七万二千之数也八生十六为临当九百四十兆三千六百九十九万六千九百一十五亿二千万之数也十六生三十二为复当二千六百五十二万八千八百七十垓三千六百六十四万八千八百京二千九百四十七万九千七百三十一兆二千万亿之数也三十二生六十四为坤当无极之数也是谓长数也长小为大皆自下而上故以隂数当之
　　补注五亿之亿当作万
　　黄氏畿曰夬为十二则自大壮而下以至于坤其数虽繁然皆自十二而长之也其长也自下而上是以愈长则愈大
　　愚按此以配月之卦由三月夬逆举至十月坤明各卦大小运之数也一生二之生即下文长小为大之意先言二月大壮以次逆溯十月坤故曰自下而上夬六卦皆居数之偶故曰隂数其长也以十一月一阳生为复十二月二阳临正月三阳泰以至十月纯隂为坤亦与十二三十反覆相乘之法不同而数则相符补注谓以十二乘三十得之黄氏亦不言其为配月之卦皆非也
　　天统乎体故八变而终于十六地分乎用故六变而终于十二天起于一而终于七秭九千五百八十六万六千一百一十垓九千九百四十六万四千八京八千四百三十九万一千九百三十六兆地起于十二而终于二百四垓六千九百八十万七千三百八十一京五千四百九十三万八千四百九十九兆七百二十万亿也黄氏畿曰体地也而天统之地之四变包于天之四变是为八也用天也而地分之天之用数三而地之用数亦三是为六也天之八变自夬而起一变得二卦为大有二变得四卦为小畜四变得八卦为履八变得十六卦为同人十六变得三十二卦为姤至于姤则终矣是故七秭而下是即姤之数也地之六变自小畜而起一变得二卦为需二变得四卦为泰三变得六卦为兑六变得十二卦为临十二变得二十四卦为震至于震则终矣是故二百四垓而下是即震之数也自夬而起者尊干一卦以为三十二卦之主宰亦有统之意焉自小畜而起者虚前四卦以为二十四卦之根柢亦有分之意焉言体者至姤而止余三十一卦虽统而无用也言用者至震而止余四卦旣分则不用也此先天之学所以常用其半也愚按此下四节皆大小运数之图说也天起于干不待言地起于小畜者以前四位归之天也此节当与二篇一变而二易根于乾坤二节叅看皆当按图求义方得其说大全原本以垓作秭京作垓九十三作九十一皆误
　　日一位月一位星一位辰一位日有四位月有四位星有四位辰有四位四四十有六位尽此一变而日月之数穷矣天有四变地有四变有长也有消也十有六变而天地之数穷矣
　　补注此一变当作四变
　　愚按日月星辰各一位即图之干履同人旡妄所谓日之日月之日星之日辰之日也日有四位即第一图之干夬大有大壮月有四位即第二图之履兑暌归妹也星辰仿此四四十有六位不言毎图之后四位而姤以下四图亦不再及者以日月星辰包水火土石即首篇所谓天四变含地四变也言日月之数穷不及星辰者言日月而星辰在其中也下文乃通言之天有四变日月星辰之四图也地有四变水火土石之四图也自干而复阳长则隂消自姤而坤隂长则阳消
　　日起于一月起于二星起于三辰起于四引而伸之阳数常六隂数常二而大小之运穷
　　黄氏畿曰干为一元夬为十二防大有为三百六十运大壮为四千三百二十世小畜为十二万九千六百年需为一百五十五万五千二百月至大畜之四千六百六十五万六千者日数也亦阳数常六之谓也泰之五万五千九百八十七万二千者时数也亦隂数常二之谓也然则运数止此乎未也积而至于震得二百四垓以下之数焉则不特大运之数穷小运之数亦穷矣
　　愚按起于一者干之一元起于二者夬之十二防起于三者大有之三百六十运起于四者大壮之四千三百二十世又各八位中干居一兑次履居二离次同人革居三震次旡妄随噬嗑居四其义亦同阳数隂数义见前干为一二节盖各八位中一三五七皆阳数其本位居三十而下以十二乘之二四六八皆隂数其本位居十二而下以三十乘之以三十与十二反覆相乘故曰引而伸之也大小之运穷者歴家年月日时皆论六十甲子其歴元无不始于甲子终于癸亥故大运穷而小运之数亦穷也
　　三百六十变为十二万九千六百十二万九千六百变为一百六十七亿九千六百一十六万一百六十七亿九千六百一十六万变为二万八千二百一十一兆九百九十万七千四百五十六亿以三百六十为时以一十二万九千六百为日以一百六十七亿九千六百一十六万为月以二万八千二百一十一兆九百九十万七千四百五十六亿为年则大小运之数立矣
　　黄氏畿曰十二万九千六百者乃三百六十之三百六十也一百六十七亿九千六百一十六万者乃十二万九千六百之自乘也二万八千二百一十一兆九百九十万七千四百五十六亿者乃一百六十七亿以下之自乘也三百六十者大有之数一时三百六十秒也然但曰以三百六十为时而不曰以三百六十秒为时者秒数不但以一为一而已或以十二而为一或以十二万九千六百而为一或以一十三亿九千九百六十八万而为一其数自有四者之不同故此姑以三百六十为时者时之数自此而立而一为一秒也一日四千三百二十秒则以四千三百二十为日足矣今以十二万九千六百为日则是以十二为一秒以三百六十为一分以一万八百为一时十二时得十二万九千六百小畜之数则日之数自此而立而秒分时之数从而变焉一月三十日三十其十二万九千六百则以三百八十八万八千为月足矣今以一百六十七亿九千六百一十六万为月则是以十二万九千六百为一秒以一百五十五万五千二百为一分以四千六百六十五万六千为一时以五亿五千九百八十七万二千为一日三十日得一百六十七亿以下履之数则月之数自此而立而秒分时日之数从而变焉一年十二月十二其一百六十七亿以下则以二千一十五亿五千三百九十二万为年足矣今以二万八千二百一十一兆九百九十万七千四百五十六亿为年则是以十三亿九千九百六十八万为一秒以一百六十七亿以下为一分以五千三十八亿八千四百八十万为一日以一百八十一万二千九百八十五亿三千八百万为一月以二千一百七十六万七千八百二十三亿三千六百万为一年然年之数不止于是也必以十二万九千六百乘此二千一百七十六万以下之数方得二万八千二百一十一兆以下同人之数是为一年年之数自此而立而秒分时日月之数从而变焉说者曰大运六十年而一变小运六年而一变夫以六十年视六年信有大小之不同矣然小运五周未尝不可追大运而及之故起则同起止则同止无不同也以运则三百六十年以年则三百六十日皆六六而一周其曰大小运之数立盖以日而当年者也
　　补注此言一元大小运之数也盖三百六十乘三百六十为十二万九千六百此小运之数也一百六十七亿以下二万八千二百一十一兆以下此大运之数也
　　愚按此亦就干六变卦之数以明大小运之数也补注以十二万九千六百为小运之数以下为大运之数窃味下节所指大小运以年与日当之意其以元防运世之数为大运之数年月日时之数为小运之数亦即以年月为大运日时为小运之数也
