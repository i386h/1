<!-- { "loadSidebar": true } -->
　　如初商视立方大筹某格近少之格数取为方根依定位列于原实之下又以方根之数因纵数若干即以因得之数再乗方根数得若干为纵积依定位列方根之下并减原实为初商若干
　　【按方根悉如开方法但未即除实如并纵积多于原实应退位或改商或退格在方根不可除至防后其并纵积则除至防位之后葢纵在立方之外积非立方之积不可以每防之位为定也】
　　如次商列平廉长廉法悉如立方先取平廉约数依定位列余实之下再取长廉约数列平廉约数之下次以次商之商数【有两廉约数在某格即某格是商数】因纵数得若干再以商数乗之为次商纵积依定位列两廉约数之下又以纵数倍之为纵廉法乗初商数得若干以乗得之数与次商数乗之得若干为纵廉积依位列于约数之下共并之减原实为次商若干
　　右纵方两开者次商之平廉必列至次防位止如有三开者则加纵积纵廉积除至次防位之后【与开方不同】止两开者即并积亦必次防位止若并积之位浮于余实应退格改商以除实若平廉各格多于防前之实或应退格或应置○同前开方置○法
　　三商以下列廉法悉如前其纵廉法应乗上初商次商再以乗得之数乗末商为纵廉积并除实【四商以下同】
　　如积实九万七千二百○十○尺但云阔不及长三尺

　　初商近少在四格即方根四十阔不及长三尺即三为纵法乗初商之四十得一百二十【此纵靣】再以初商四十乗一百二十得纵积四千八百【此纵体】先以方根积六万四千照位列实下又以纵积四千八百列方根积之千位下并之得六万八千八百减原实为初商四十余实二万八千四百不先除方根者恐加纵积多于原实故先并后除
　　次商以方根四十自乗得一千六百尺又三倍之得四千八百为平廉列大筹左再以方根四十竟三倍之得一百二十为长廉列大筹右取平廉第五格【二四一二五】为近少为平廉约数以五格之隅数【二五】乗长廉之一百二十得三千【两开次商四格以下隅数是十】为长廉约数列于平廉下之千位
　　以纵法三尺乗次商五得一十五再以五乗一十五得七十五为次商纵积照定位列于两廉之下又以纵法之三竟三倍之得六为纵廉法乗次商四十得二百四十再以二百四十乗次商五得一千二百为纵廉积照定位列于纵积之下
　　并之共除余实二万八千四百尽为次商五右共开方四十五尺加长三尺为长四十八尺
　　如积实二百万○○○○○○尺　但云阔不及长三尺
　　三防三开　初商是百
　　防前无余

　　初商一【在大筹单位除实】以三为纵法乗商数一百得三百【此纵靣】又以商数一百乗三百得三万【此纵体】合方根积共一百○三万减积实为初商阔之一百按此初商除方根并除长三尺之纵但止除方根等形之纵未除次商后加纵廉积之纵
　　次商依立方法平廉三万长廉三百取近少【三格九二七以相近因纵有纵积应加故退格约廉】二格之六○八相近为平廉约数
　　以第二格隅数四【三开次商三格以上是百位】乗长廉得一十二万为长廉约数
　　以纵法三尺乗次商二十【取平廉长廉约数俱在二格即是二十】得纵面六十又以商数二十乗纵面六十得纵积一千二百
　　以纵法三尺倍之得六为纵廉【次商方根加廉则所之纵亦应加廉但次商之纵是小于方根加廉之纵而非短于方根之纵止纵旁两边有廉而纵顶无廉故法止倍之】乗初商一百得六百即以六百乗次商二十得纵廉积一万二千
　　并之
　　平廉约数六十○万八千
　　长廉约数一十二万
　　纵积一千二百
　　纵廉积一万二千
　　共七十四万一千二百减余积仍余二十二万八千八百○十○单
　　为次商二十
　　三商平廉三千二百长廉三百六十依开方法置筹取第五格近少二十一万六千一百二十五为平廉约数
　　以第五格隅数二十五乗长廉三百六十得九千为长廉约数
　　以纵法三尺乗商数五得一十五又以商数五乗一十五得七十五为纵积
　　以纵廉六【纵法三尺倍之得六】乗初次两商之一百二十得七百二十又以七百二十乗三商五得三千六百为纵廉积
　　依法并之共二十二万八千八百○○除实尽为三商五
　　右共开方一百二十五尺加纵三尺为一百二十八尺
　　按立方纵初商未开之前其所开之方未有定数而纵长三尺则有定数然虽有定数而如三开者其方阔必等于每开立方之边或匾纵或长纵故每商必先依开方法开本身立方之方再以纵之三尺乗商数得纵之面更以商数乗纵之面而得纵之积在初商无廉故止并方根积与纵积除实为初商若干也至于次商则方根有廉而所立之方其形更大于方根今纵方则其长虽定于三尺而其方之大小应与次商之方相等但立方之廉有三而此纵方则纵首无廉止应两旁有廉故廉止于二但此两廉亦止如方根之方其合缝之处亦如立方平廉之不能凑合必有一长廉焉于是以纵法乗次商而得纵长廉之面又以次商商数乗纵面而得纵长廉之积此所谓纵积也其实乃纵之长廉积也于是纵之两平廉以纵法倍之即以乗初商之数为纵平廉之面以此纵平廉之面乗次商商数而得纵平廉之积于是所之纵其纵则定于三尺而其方之形与次商之方等矣葢其法与开立方同而立方则先有平廉后有长廉今开所之纵乃先有长廉后有平廉此为异耳至三商与次商同惟纵廉积以纵法乗初商次商之商数而以乗得之数再乗三商之商数葢必连初商次商再乗三商方是三商纵之平廉其廉比初商次商较薄而其方之形则初商次商后之三商其阔狭与三商有廉之方相等其理一也
　　附立方减纵法
　　假如立方积五千七百七十六尺　但云长不及阔三尺
　　防前无余除单格

　　初商除一格之单位因二格之八浮于列实故止除一格之一为商数以三尺为纵法乗商数一十【两防根必十】得三十再以三十乗商数一十得纵积三百以初商方根积一千减去纵积三百余七百以减原实为初商一十
　　余实五千○七十六尺
　　次商依开立方法列平廉长廉筹近少取三号筹【次商以初商自之又三倍之】之九格三千四百二十九为平廉约数以隅乗长廉得二千四百三十尺为长廉约数合之为五千八百五十九【其数稍浮于实者立方积也后以纵积等减之乃成匾方形故凡减纵之末商必约数浮于实以待后减】为立方两廉约数次以纵法三尺乗次商九得二十七尺为纵面又以次商九乗纵面之二十七得二百四十三尺为立方减纵之长廉积今名纵积
　　次以纵法三尺倍之得六尺为纵廉以乗初商一十得六十即以六十乗次商九得五百四十尺为立方减纵之两平廉积今名纵廉积
　　合纵积纵廉积共七百八十三尺以减立方之两廉约数余廉积五千○七十六尺减余实尽为次商九【此余廉积即前立方两廉不浮之约数葢既先于前所稍浮之立方廉约中除纵廉等积则所余者乃方根应有各廉之真数因本商未除故末后除之而合也】
　　右共开得阔一十九尺减长不及阔三尺为十六尺长
　　以上纵方开法初商方根积必至首防位止次商平廉长廉共约数必至次防位止不得除至防位之后惟减纵每商之廉其约数应稍浮于列实以待后减纵廉等积

　　句股引卷二
<子部,天文算法类,算书之属,句股引蒙>
　　钦定四库全书
　　句股引卷三
　　海寜　陈訏　撰
　　句股法
　　句股名义
　　直者为股
　　横者为句
　　斜者为
　　句股并减名义
　　句股和【句与股相并】　　句和【句与相并】
　　股和【股与相并】
　　句股较【句与股相较】　　句较【句与相较】
　　股较【股与相较】
　　和和【与句股和相并】　　较和【与句股较相并】和较【与句股和相减】　　较较【与句股较相减】右和较等名凡句股书多用此以从简便故备列于前庶一览了然
　　句股准数
　　句三股四五
　　句股无一定之数然必先有一定相差之数以参互之为千变万化之准则不外乎句三股四五而变化由此起焉后俱依此立法
　　句股求
　　句自乗股自乗两积实相并开方得
　　句股各自乗之实必合自乗之实故并积开方得
　　【按句股开方俱平方后同】
　　如句【三】自乗得九股【四】自乗得一十六并之共二十五平方开之得五即【五】
　　句求股
　　句自乗自乗两积实相减开方得股
　　股求句
　　股自乗自乗两积实相减开方得句
　　自乗之积实必合一句一股自乗之积实故于积内减句积开方得股于积内减股积开方得句
　　如【五】自乗得二十五为积内减句积九余一十六为股【四】之积若积减股积一十六余九为句【三】之积俱用开方得所求
　　较求股
　　句自乗股较自乗两积实相减倍较为法除之得股股又加较得
　　句积中除股较之积则所余必倍于股之长故以倍较为法除余积得股之长
　　如句【三】自乗得九减长于股之较一【积亦一】则余积八必倍于股长故倍较【一】为二除之得四即得股四
　　若不倍较为法但以较除相减之余积则除较之外必尚存倍于股长之数故于减余之积去较折半亦得股长
　　如句余积八以较一除之仍是八必倍于股【四】故去较又折半亦得股【四】
　　以上二法于股之长加较即得于股之长减较即得句故不再立求句法
　　股和求股
　　句自乗以股和为法除之得数以减股和折半得股股和内减股即得
　　股和除句则所得数必长于股之较数故于股中去长于股之较则股等长而折半得股
　　如股【四】五共九除句积【九】得一即股【四】【五】之较【一】去较【一】存【八】则与股齐故折半得股【四】
　　句和求句
　　股自乗句和自乗两积实相减折半以句和为法除之得句【句和内减句即得】
　　句和自乗之积必倍于句与句和相乗之积而尚多一股积故于和积内减股积则所余者为句乗句和之倍积故折半使止存一句乗句和之积而以句股和为法除之得句如股【四】自乗得一十六句和自乗得六十四内减十六余四十八折半余二十四以句【三】【五】为法除之得三为句句既得即于句和除句得五
　　句和求
　　股自乗以句和为法除股积得数加句和折半得于之长减句较亦即得句
　　句和除股积则所得之数即长于句之较数句较既得则加句之长使句长与长等故折半得
　　如股四自乗得十六以句和八为法除之得二加句和之八为一十折半即五
　　句股和求句股
