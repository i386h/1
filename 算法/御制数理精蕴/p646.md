<!-- { "loadSidebar": true } -->
　　【甲寅　　　　　　　　　　　　　　　　　姤】经世之午二千二百六十三

　　【甲戌】
　　【甲申】
　　经世之未二千二百六十四

　　经世之申二千二百六十五

　　经世之酉二千二百六十六

　　经世之戌二千二百六十七
　　经世之亥二千二百六十八
　　黄氏畿曰右午防第九运之十二世也运卦当困武后称周于其始郭威称周于其终而同祖苍姬岂木徳之应乎夫明夷诛也唐之致治三宗称首然其践位皆受父禅太宗诛其兄宗诛其姑俱值明夷宪宗遇否而身弑可谓应矣　至于十六象必以顺逆为吉凶随之为泰也作宫市以悦韦后入太真而比林甫适以伏蛊与否耳数穷五代其蛊否极矣【申酉世】　方唐之盛也辛巳年值家人用禄山【寅夘世】卒以养子作乱其应在需而唐以衰及其衰也壬辰年值家人而沙陀阻命卒以赐姓属籍讨全忠其应在晋而唐复祀焉沙陀甫亡而李升即兴非同人之类族辨物者哉【同人象】三纲不正世系不明祖唐与祖周同归于伪妄焉耳　柴荣之立书绍位者明其非嗣也宗训之立书嗣位者明其为子也书赵匡者君前臣名也大过之后承之以蛊及宋祖升而困以解否以泰矣是虽天地自然之数而人道安可无哉故经世吟曰羲轩尧舜汤武桓文皇王帝伯父子君臣四者之道理限于秦降及西汉又歴三分东西俶扰南北纷纭五胡十姓天纪几焚非唐不济非宋不存千世万世中原有人其旨明矣
　　愚按黄氏注经世以为邵子全书今覈之别本本末畧具矣而中则多所裁截如此篇巳防之申注云经世于甲辰书曰唐帝尧肇位于平阳号陶唐命羲和钦若昊天云云其文甚繁而图格内仅裁取数语余多类此盖邵子经世三篇约六七万言包括春秋通鉴诸书图格不能全载者亦不得不然也经运篇午防之六辰之未注云大书汉髙祖者正统也小书先入关者与其仁也大书楚者汉之对也小书伯王后入关者不仁犹秦也意其于天子与诸侯正统与列国正位与僭位自有大书小书并书分书之别而此亦限于图格不能分别矣又经世一书叙事有法直开纲目之先朱子尝云皇极经世纪年甚有法史家多言秦废太后逐穰侯经世书只言秦夺宣太后权伯恭极取之盖实不曽废也今考事在午防之六世之巳而黄注未録入今覈原书补之以复其故
　　又按经防经运经世三篇各配以卦邵伯子谓经运篇纪歴代歴年表以见天下离合治乱之迹以天时而騐人事经世篇纪歴代兴废治乱得失邪正之迹以人世而騐天时邵子大意在是而巳或以为卦有吉凶悔吝之象值此卦必有此应遂牵合防以为之説然一卦管六十年而歴代国祚修短时防兴衰治乱参错不齐断不能合六十年而尽同即此卦之后再值此卦亦断不能与前六十年而尽符就其事以世变又不必一一与所值之卦合也后世术数之士往往推类以相附指事以为应及其难合不免旁引曲取迁就其説自汉董仲舒刘向父子京房之徒皆以春秋洪范为灾异之学考其所发騐以人事虽亦近其所失而以类至然时有推之而不能合者胡氏春秋传曰春秋灾异必书虽不着其事应而事应具存惟明于天人相感之际响应之理则见圣人所书之意矣陆氏九渊曰旁引物情曲指事类不能无偶然而合者然一有不合人君将忽焉而不惧孔子于春秋书灾异不着事应实欲人君无所不慎以答天戒而巳二子之言实互相发然则邵子配卦之意果一无所为乎是又不然盖六十四卦有定而六十四卦之变卦无穷原其以六十卦配之年世者天道十年而一变六十年而一大变往往不爽否泰之为治乱随蛊之兆安危十六象之关乎大故尤多明征非但若天变时灾之异犹为悬邈而不易测已且卦象之占亦惟其人左氏鲁穆姜得随之元亨利贞而曰有是四徳随而无咎我皆无之岂随也哉朱子于夬之上六无号终有凶曰占者有君子之徳则其敌当之不然反是易之象占即是可见也然则前此歴代之事迹已昭然如此所值之世卦年卦又确然如此后之值此卦者观前代之迹推卦爻之义思惠迪而戒从逆如值泰也则思保泰持盈之理如值否也则思易否为泰之道如值十六象之当世当年也则思正伦纪辨直佞安内攘外之方即十六象之中而当乾卦九五如陶唐吉莫大焉犹当思上六亢悔之戒而干惕以承之则天时人事相为影响不必征其事应而六十四卦皆元吉亨贞之象矣庶几不负邵子之意哉

　　皇极经世书解卷三
<子部,术数类,数学之属,皇极经世书解>
　　钦定四库全书
　　皇极经世书解卷四
　　邳州知州王植撰
　　声音唱和【即四象天地之数图】
　　正声
　　平上去入　　　　　　　开发收闭
　　日月星辰　　　　　　　水火土石
　　一【多可个舌禾火化八】　　　　　　音【古甲久癸□□近揆】
　　声【开宰爱○回每退○】　　　　　　一【坤巧丘弃□□干蚪】
　　二【良两向○光广况○】　　　　　　音【黒花香血黄华雄贤】
　　声【丁井亘○兄永莹○】　　　　　　二【五瓦仰□吾牙月尧】
　　三【千典旦○元犬半○】　　　　　　音【安亚乙一□爻王寅】
　　声【臣引艮○君允防○】　　　　　　三【母马每米目貎眉民】
　　四【刀早孝岳毛寳报霍】　　　　　　音【夫法□飞父凡□吠】
　　声【牛斗奏六○○○玉】　　　　　　四【武晚□尾文万□未】
　　五【妻子四日衰○帅骨】　　　　　　音【卜百丙必步白鼻】
　　声【○○○徳水贵北】　　　　　五【普朴品匹旁排平瓶】
　　六【宫孔众○龙甬用○】　　　　　音【东丹帝■兑大弟■】
　　声【鱼鼠去○乌虎兎○】　　　　　六【土贪天■同覃田■】
　　七【心审禁○○○○十】　　　　　音【乃妳女■内南年■】
　　声【男坎欠○○○○妾】　　　　　七【老冷吕■鹿劳离■】
　　八【●●●●●●●●】　　　　　音【走哉足■自在匠■】
　　声【●●●●●●●●】　　　　　八【草采七■曹寸全■】
　　九【●●●●●●●●】　　　　　音【思三星■寺□象■】
　　声【●●●●●●●●】　　　　　九　【□□□■□□□■】
　　十【●●●●●●●●】　　　　　音　【■山手■■士石■】
　　声【●●●●●●●●】　　　　　十　【■□耳■■□二■】
　　音　【■庄震■■乍□■】
　　十一【■义赤■■崇辰■】
　　音　　【卓中■宅直■】
　　十二　【拆丑■茶呈■】
　　西山蔡氏曰凡太阳太刚少阳少刚之体数皆十
　　【康节曰阳数一衍之为十】又日月星辰四象相因而为十六以十因十六为一百六十凢太隂太柔少隂少柔之体数皆十二【康节曰隂数二衍之为十二】又水火土石四象相因而为十六以十二因十六为一百九十二为日月星辰水火土石之体数以一百六十因一百九十二得三万七百二十为动以一百九十二因一百六十亦得三万七百二十为植是为动植之全数于一百六十中去太隂少隂太柔少柔之体数四十八得一百一十二为日月星辰之用数于一百九十二中去太阳少阳太刚少刚之体数四十得一百五十二为水火土石之用数以一百一十二因一百五十二得一万七千二十四为动物之用数一百五十二因一百一十二亦得一万七千二十四为植物之用数又以一万七千二十四乘一万七千二十四得二万八千九百八十一万六千五百七十六为动植之通数凡日月星辰暑寒昼夜性情形体耳目口鼻元防运世皇帝王伯之数皆百六十水火土石雨风露雷走飞草木色声气味嵗月日辰易书诗春秋之数皆一百九十二其去体得用宛转相因同一法也物有声色气味惟声为盛且可以书别故以正声之平上去入正音之开发收闭列而为图以见声音之全数其○有其声而无其字者也其□有其音而无其字者也但以上下声音调之则自可通其●所去太隂少隂太柔少柔体数之四十八其■所去太阳少阳太刚少刚体数之四十也阳数用十隂数用十二者即易之阳数用九隂数用六也
　　钟氏过曰右图天之体数四十地之体数四十八天数以日月星辰相因为一百六十地数以水火土石相因为一百九十二于天数内去地之体数四十八得一百一十二是谓天之用声于地数内去天之体数四十得一百五十二是谓地之用音凡日月星辰四象为声水火土石四象为音声有清浊音有翕辟遇奇声则声为清音为辟遇耦声则声为浊音为翕声皆为律音皆为吕以律唱吕以吕和律天之用声别以平上去入者一百一十二皆以开发收闭之音和之地之用音别以开发收闭者一百五十二皆以平上去入之声唱之据图观之直看则第一字为日声水音第二字为月声火音第三字为星声土音第四字为辰声石音横看则第一行为日声水音第二行为月声火音第三行为星声土音第四行为辰声石音
　　祝氏泾曰声之位去不用之四十八止百一十二所以括唐韵之内外八转而分平上去入也音之位去不用之四十止百五十二所以括字母之唇舌牙齿喉而分开发收闭也谓之无声乃百六十位中有位而调不出者谓之无音乃百九十二位中有位而切不出者以声音统摄万物之变及于无声无音则备矣
　　彭氏长庚曰郑夹漈云四声为经七音为纬江右之儒知纵有四声而不知衡有七音经纬不交所以失立韵之源今考经世书声为律音为吕律为唱吕为和一经一纬一纵一衡而声音之全数具矣声有十音有十二者如甲至癸十子至亥十二也于声之用数中去音之体数四十八于音之用数中去声之体数四十者如天数无十地数无一也以声配音而切韵生焉翕辟清浊辨焉天下之声既具而天下之色若若味皆在其中此所以为万物之数也
　　黄氏瑞节曰邵子之书伯温畧发其微至祝氏而其説详其用异蔡氏盖由博而之约也右四象体用图取本书櫽括为凡例今以本书详之日月星辰四象为声日月星辰又自相加水火土石四象为音水火土石又自相加亦如八卦相加为六十四也其为图凢三十二平上去入各声为四图共一十六图开发收闭各音为四图共一十六图声之数每图一千六十四十六图共一万七千二十四音之数间有出入十六图亦一万七千二十四盖平上去入开发收闭分布细推以得之也蔡氏取十声为十图取十二音为十二图如第一声图多字平声而可个舌上去入三声随之矣第一音图古字开音而甲久癸发收闭三音随之矣至于一万七千二十四之数但以一百一十二因一百五十二以一百五十二因一百一十二而得之亦合此其所以为自然之妙也若夫以声起数以数合卦则具祝氏钤而邵子未言蔡氏未用云
