<!-- { "loadSidebar": true } -->
　　上地夫一廛田百亩菜五十亩据大司徒不易之地家百亩无菜田五十亩盖菜者休不耕之地也一易之地家二百亩则耕者百亩休不耕者百亩休一年而后耕故谓之一易再易之地家三百亩则耕者百亩休不耕者二百亩休二年而复耕故谓之再易上地则无休不耕者故也










　　右万夫之地地方三十三里少半里此图一方当百夫百夫有洫一行当千夫千夫有浍九浍而川周其外若以百夫之图观之则一方为一夫夫间有遂【以洫作遂观之】一行为十夫十夫有沟【以浍为沟观之】亦九沟而达于洫【以川为洫观之】其沟浍广深郑注与井田相准但井田法沟浍稀少而此沟洫法沟浍稠多此川广深当亦倍浍与自然之川异彼则百里之间一大川耳
　　凡治野夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以达于畿
　　十夫二邻之田百夫一酂之田千夫二鄙之田万夫四县之田遂沟洫浍皆所以通水于川也径畛涂道路皆所以通车徒于国都也径容牛马畛容大车涂容乘车一轨道容二轨路容三轨万夫者方三十三里少半里九万夫而方一同以南亩图之则遂纵沟横洫纵浍横九浍四川周其外焉
　　师之象曰地中有水师君子以容民畜众夫水不外乎地兵不外乎农畜众养民之道必都鄙有章闾井有伍田有封洫孟子谓仁政必自经界始故因地中有水之象兼考周官之说而图叙井田之法以附大易之义云



<子部,术数类,数学之属,易象图说,外篇卷下>
　　右地方十里为田一成若以为一同百里之地观之则以邑作甸以丘作县以甸作都以沟为浍以洫为川也案匠人为沟洫耜广五寸二耜为耦一耦之伐广尺深尺谓之田首倍之广二尺深二尺谓之遂九夫为井井间广四尺深四尺谓之沟方十里为成成间广八尺深八尺谓之洫方百里为同同闾广二寻深二仞谓之浍
　　纵遂横沟纵洫横浍纵自然之川横
　　小司徒乃经土地而井牧其田野九夫为井四井为邑四邑为丘四丘为甸四甸为县四县为都以任地事而令贡赋凡税敛之事
　　此谓造都鄙采地制井田异于乡遂衍沃之地为井隰皋之地为牧【九夫为牧率二牧而当一井】地方一里画为九区区各百亩一夫受百亩是九夫为井四井为邑邑方二里四邑为丘丘方四里四丘为甸甸方八里四旁加一里则十里为一成积百井九百夫其中六十四井五百七十六夫出田税旁三十六井三百二十四夫治洫四成为县【经作四甸据一成之中而言此通四旁而以甸为成】县方二十里四县为都都方四十里四都方八十里旁加十里乃得方百里为一同积万井九万夫其中六千四百井五万六千七百夫出田税三千六百井三万二千四百夫治浍井田之法备于一同今止于都者采地食者皆四之一其制三等百里之国凡四都一都税入于王五十里之国凡四县一县税入于王二十五里之国凡四甸一甸税入于王也司马法田六尺为步步百为亩亩百为夫夫三为屋屋三为井井十为通【据一成之内一里一截纵横各十截为一行一行十井为一通】通三十家通为匹马士一人徒二人【通冇九十夫言三十家者宫室涂巷三分去唯有六十夫而地有不易一易再易之异通率三夫受六夫之地则六十夫地当止有三十家使出马一匹士一人徒二人】通十为成成方十里百井三百家革车一乘士十人徒二十人成十为终终千井三千家革车十乘士百人徒二百人终十为同同方百里万井三万家革车百乘士千人徒二千人同十为封封十万井井三十万家革车千乘士万人徒二万人封十为畿畿方千里百万井三百万家革车万乘士十万人徒二十万人鲁颂公车千乘公徒三万兼士而言也











　　易象图说外篇卷下
<子部,术数类,数学之属,三易洞玑>
　　钦定四库全书　　　　　子部七
　　三易洞玑　　　　　　　术数类一【数学之属】提要
　　【臣】等谨案三易洞玑十六卷明黄道周撰道周有易象正已着録是编葢约天文厯数归之于易其曰三易者谓伏羲之易文王之易孔子之易也曰洞玑者玑衡乃测天之器谓以易测天毫忽不爽也一卷二卷三卷为宓图经纬上中下即陈邵所传之先天图四卷五卷六卷为文图经纬上中下即周易上下经次序七卷八卷九卷为孔图经纬上中下即说卦传出震齐巽之方位十卷十一卷十二卷为杂图经纬上中下则杂卦传之义十三卷为余图经纬则因周官太卜而及于占梦之六梦眂祲之十煇以及后世竒门太乙之术十四卷十五卷十六卷为贞图经纬上中下与新图相凖有衡有倚有环衡者平也倚者立也环者图也其自述曰夫子有言书不尽言言不尽意凡易之言语文字仅修辞尚玩之一端即焦京管郭幽发微中取騐不过一时揲扐不过数防圣人不为此鑚仰亦己明矣舎此二条夫子所谓三极互立穷变极赜范围曲成与天地相似者果为何物盖天地人之象数皆具于易布而为歴次而为律统而为易去其图蓍别其虗实以为春秋诗又以孟子所言千岁之日至五百兴王为七十二相乘之歴故是书之作意欲网罗古今囊括三才尽入其中虽其失者时时流于禨祥入于驳杂然易道广大不泥于数不滞于一端而亦不遗于一端縦横推之各有其理唐李鼎祚周易集觧序云郑多叅天象王全释人事天道难明人事易习易之为道岂偏滞于天人哉故道周此书乍观似属创获然郑康成解随之初九云震为大涂又为日门当春分隂阳之所交此道周言嵗气之所本也故云晷益则日损晷损则日益康成解比之初六云有孚盈缶爻辰在未上值东井井之水人所汲故用缶此道周言星名之所本也故云坤为箕复为尾斗之翕舌则为噬嗑牛之任重致逺则为随卦气值日始于京房充之则为元防之运推防定歴详于一行衍之则为章蔀之纪推其源流各有端绪史称道周殁后家人得其小册自推终于丙戌年六十二则其于藏徃知来之道葢非徒托空言者然旁见侧出究自为一家之学以为经之正义则不可退而列诸术数从其类也乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　三易洞玑畧例
　　宓圗经纬三卷
　　宓一卷
　　【肇本先天上元始箕卦周三乘与象相丽斗井箕参为姤复次数生以九象生以三三九相乘以别度始一余分七百二十有九三之余二千一百八十有七嵗余五万二千四百八十有八去其卦数以命嵗余故嵗日相得象数不盭为万嵗歴行之五十三万一千四百四十一嵗七精还始与天无是第一首羲前所立非诸述譔之所经説疑义有九开端十二作十二开别繋于后】
　　宓二卷
　　【日行进退见于表晷表晷赢缩厯律所出法置天方四周各百二十有八方圎相削凡十八变而反于极两极出地表当天中一表之中仅当一方方各有八与卦相直九八相除以视赢缩九以为法八以为实晷影之端别日月食阳厯交尽一尺四寸八分隂厯交尽一丈六尺一寸二分以倍命日八九除之或终或中皆得其食为百二十以聴其律阳以九九隂以六六盈缩于三为百十七嵗十二辰以三命之三昧全律两命其率而象数不失是第二首羲前所立非诸述譔之所经説亦十二开别繋于后】
　　宓三卷
　　【天日竞旋地牵其中九道迟差若雌与雄镇嵗荧日金水月地在于天下轻重相次月迟以日地迟以月大小度分各逾十三地之从天一月所牵强赢十三凡嵗地行一百五十六分二十五秒周卦之嵗而进一度以嵗乘卦而得度周以余乘嵗而得周度大地之分当天十一故十一乘而精物可毕以四因之而无余厯故百有二万八千五百四十四嵗为四十五防而差合不阂是第三首羲前所立非诸述譔之所经説亦十二开别繋于后】
　　文圗经纬三卷
　　文一卷
　　【姬文上圣始变卦次序六十四为七十二爰立八表九次相起揆象定表吹律命位每卦十八或赢或乏三分损益逾九而越或从其阳或从其隂大地所治当日月心一万三千一百四十九里而圣人不事赤道准极各三十六赤极相距各五十五日月上下卯酉子午视其星系以为卦土泛而视之为六十四屯防需讼不知其数揆象吹律乃知其故是第四首至文始立非诸述譔之所经説亦十二开别繋于后】
　　文二卷
　　【人得地息准于日度隂阳既合每倍其数一六四六息与动俱脏腑十二与圗书相副天泉两间五嵗间迁戊巳当干以司地泉嵗星之行亦左右临象数相交直于其隂倍七十三嵗而屯需师畜左右间寻日星相交如顾两手循股至跗以复于肘是第五首至文始立非诸述譔之所经説亦十二开别系于后】
　　文三卷
　　【七十二卦以五乘之为乾坤防日月昼夜以别冬夏损益嵗余复反其初日临月观天地复还开物当名不违其端八际月交二百四十有八又逾其一以防日月日月之行则有赢缩地亦因之以迟以速非地亦有迟速日月高下以离其服圗书相交五十之中以乘四方总除其央再乘十九上下象数以为大章大章之月与辰相直去八十一为日月式是第六首至文始立非诸述譔之所经説亦十二开别繋于后】孔圗经纬三卷
　　孔一卷
　　【仲尼妙言始命卦位万物终始视日所在五精从之各依其方以其本数察五精度艮蔵其已坤蔵其戊震有木火兑有金水二五十五以复其数性有所着命有所属情有所好亦有所恶好恶以贞性命乃固视日所在以正其度以正父子君臣宾主兄弟夫妇是第七首至孔始立姫文首干仲尼首震干以立性震以立命知性命乃立知命性乃尽见在繋传非诸述譔之所经説亦十二开别系于后】
　　孔二卷
　　【天上地下顶踵乃立隂阳腹背左右互易乾坤之等七十有二以八乘之五百七十有六每卦之分一十有八积三十二而究于本末三部九候以眡生脱八表之交在于中逹谨守孚过勿使气夺隂阳太少平于涣节其上二百九十有七其下二百七十有九日月两交互于济中乾坤以通踵动于咸恒气发于屯蒙自亢还濳不战焉穷是第八首至孔始立非诸述譔之所经説亦十二开列系于后】
　　孔三卷
　　【归蔵首坤连山首艮何以首艮两乙之命仲尼函三兼兑与震震委兑源山泽以蟠方于两臂一尺千里八表经围为八尺水中街两交逹于四末左阳右隂任督上下七百二十九穴万物有命皆系房中大未见阳列国廼从水落水归安知东西故已不破亥未不破癸河汉纵横为百国界不识八界何言八防不测八表何言天老人从地之为天地从天之为道是第九首至孔始立非诸述譔之所经説亦为十二开别系于后】
　　杂圗经纬三卷
　　杂一卷
