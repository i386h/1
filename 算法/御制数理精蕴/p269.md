<!-- { "loadSidebar": true } -->
　　设逺【六十四尺】倒景【一六】矩度【一二】以矩度乗逺【六四】以变景度【一六】为法除之得高【四八】与前重矩测高第二条相合按重矩测无高之逺西法测量法义同文算指俱未论及钱唐毛扆再氏补论一则但干支字様与图互异且比例之法辨晰各较相比似不若竟以甲乙戊之小句股比巳壬乙之大句股尤易晓然便于初学故创为此图
　　测深
　　设井口或径广十二尺求至水面深几何
　　用矩度视深【辛】使甲巳辛叅相直
　　视权线在直景乙戊【三度】以矩度【十二】
　　乘等庚巳之辛壬水面【十二尺】得【一百四十四尺】为实以乙戊【三度】为法除之得【巳壬】深【四十八尺】是为以【乙戊】比【乙甲】若【壬辛】与【壬巳】
　　设池面不知广就池岸设垂线至水得一丈三尺测广几何
　　权线切倒景丁戊【三度】依法变为直景【四十八度】以乗巳壬【十三尺】得【六百二十四尺】为实以甲乙矩度【十二】为法除之得庚巳广【五十二尺】是为以甲乙比乙癸若巳壬与等【壬辛】之巳庚
　　又倒景不变以矩度乘【巳壬】得积以倒景丁戊【三度】为法除之亦得巳庚广【五十二尺】
　　按倒景必变直景若止一矩测广则倒景亦可不变然在直景则景度乗深而矩度为法除之若在倒景则矩度乗深而景度为法除之固两不相混也至于测髙则必矩度乗取积实而景度为法除之此两矩测一定不易之法也
　　附三率算术
　　古名异乗同除西法变为三率
　　原有丁戊股十四尺
　　丙戊句十一尺二寸
　　今截丁乙股十尺
　　求乙甲截句几何




　　西法三率
　　一率　【以】原有股十四尺　　　为法
　　二率　【比】原有句十一尺二寸　【相乗为实】三率　【若】今截股十尺
　　四率　【与】求得截句八尺　　　法除实所得术以原股比原句若截股与截句
　　凡言以者为一率言比者为二率言若者为三率言与者为四率
　　二率三率常相乘为实一率为法除实故名三率而求得之数为四率
　　按西法三率算术専为比例之用如右所求在截句则以原股比原句若截股与截句如所求在截股则以原句比原股若截句与截股又如所求在原句则以截股比截句若原股与原句再如所求在原股则以截句比截股若原句与原股随所比例各视所求而以同类比之如前测望诸法或以小句比小股若大句与大股或以大句比大股若小句与小股之类其纵横大小不相紊乱后三角法悉依此术纵横大小相为比例而又线与线为类边与边为类法益加宻矣



　　勾股引卷三
　　钦定四库全书
　　勾股引蒙卷四
　　海宁　陈訏　撰
　　三角法
　　八线全图
　　【周天三百六十度两分之为半
　　周四分之为一象限　每一象
　　限各九十度又名弧度　　六】
　　凡正方角【乙】即直角即象限之角其所对弧必九十度
　　凡在一象限不及九十度者为鋭角【如丙】
　　凡过一象限多于九十度者为钝角
　　凡言角以中一字为所指之角【如甲乙癸】
　　凡求某角者求其角之对弧度与分
　　凡求某角即本角之弧矢割切为正其外为余凡半径为全数为一○○○○○八线有增减半径无増减常为十万弧中旋转可如如句
　　凡正角以半径全数为正
　　凡钝角以外角之正余为正余













　　直角【即正方角一名勾股形】
　　有角有边求余角余边【直角之一】
　　假如【壬癸丁】勾股形有丁角【五十七度】壬丁【九十一丈八尺】求余角余边
　　先求癸丁边
　　术曰以半径全数比丁角之余
　　若壬丁与癸丁句

　　一率【原设】半径　　　　一○○○○○　为法二率【原设句】丁角【五十七度】余　　五四四六四　【相乗】三率【今有】壬丁边　　　九十一丈八尺　【为实】四率【今所求句】癸丁边　　　五十丈　　【法除实得所求】右三率法后同　半径即乙丁余即甲丁
　　求壬癸边
　　以半径比丁角之正若壬丁与壬癸股
　　一率【原设】半径　　　　一○○○○○
　　二率【原设股】丁角【五十七度】正　○八三八六七
　　三率【今有】壬丁边　　　　九十一丈八尺
　　四率【所求股】壬癸边　　　　七十七丈
　　求壬角
　　以丁角五十七度与象限九十度相减得余三十三度为壬角
　　右例先得以求勾股
　　假如【壬癸丁】勾股形有丁角【六十二度】癸丁勾【二十四丈】求余角余边
　　求壬角
　　以丁角【六十二度】与象限相减得余【二十八度】为壬角　平面弧止容一正方角两鋭角今既有勾股形【癸】则于一象限内减丁角之度其余度自必壬角
　　戊丙丁勾股形以戊丙
　　切线为股丙丁半径为
　　勾戊丁割线为是丁
　　角原有之线　今壬癸丁勾股形与戊丙丁勾股形既同丁角则其比例等
　　求壬丁边
　　以半径比丁角之割线若癸丁勾与壬丁
　　一率【原设勾】半径　　　　　一○○○○○二率【原设】丁角【六十二度】割线　二一三○○五
　　三率【今有勾】癸丁边　　　　二十四丈
　　四率【所求】壬丁边　　　　五十一丈一尺
　　求壬癸边
　　以半径比丁角之切线若癸丁勾与壬癸股
　　一率【原设勾】半径　　　　　一○○○○○二率【原设股】丁角【六十二度】切线　一八八○七三
　　三率【今有勾】癸丁边　　　　二十四丈
　　四率【所求股】壬癸边　　　　四十五丈一尺右例先得勾以求及股或先得股以求及勾亦同
　　按半径随弧旋转无有増减故可为为勾为股各随比例之所取用视边与线之纵横小大为比例
　　有边求角【直角之二】
　　假如【壬癸丁】勾股形有壬丁【一百○二丈二尺】癸丁勾【四十八丈】求二角一边
　　求丁角
　　以丁壬比癸丁勾若半径乙丁与丁角之余甲丁



　　一　　壬丁边　　一百○二丈二尺
　　二　　癸丁边　　○四十八丈
　　三　　半径　　　一○○○○○
　　四　　丁角余　四六九六六
　　以所得余检表得六十二度为丁角度
　　右壬角癸角俱止一边无两边不能以边比边为以线比线之例惟丁角有两边故先求丁角得丁角而丁角度之八线即可为余角之比例矣然丁角必求余为四率者盖若求正正切之股则壬癸无边可例若求正割则虽可以癸丁边比壬丁边若余【甲丁】与正割【壬丁】之例然余尚未求得又无可为比故以壬丁比癸丁句若乙丁之半径与甲丁勾之丁角余相比例也宣城梅定九氏曰得其角度则诸数歴然可于无句股中寻出勾股余亦曰知四率应求之线之故则一率二率三率了然可于无比例中寻出比例矣
　　求壬角
　　以丁角六十二度与象限相减得余二十八度为壬角
　　求壬癸边
　　以半径比丁角之正若壬丁与壬癸股
　　一　　半径　　　　一○○○○○
　　二　　丁角【六十二度】正　○八八二五九
　　三　　壬丁边　　　一百○二丈二尺
　　四　　壬癸边　　　○九十丈○二尺三寸右例以边求角而先知方角故止用二边此先有之边是与勾故求壬癸边之股者以壬丁边之斜为比而正如股半径旋转如可线与线相比以为边与边相比之例也若先有者是股边勾边则求切线者以股邉为例而勾之比股者又可以半径为勾如下求丁角法
　　假如壬癸丁三角形有壬丁边一百○六丈壬癸边九十丈癸丁边五十六丈求角
　　求癸角
　　以壬丁大边与丁癸边相加得【一百
　　六十二丈】为总又相减得【五十丈】为较以
　　较乘总得【八千一百丈】为实以壬癸边
　　【九十丈】为法除之仍得【九十丈】与壬癸
　　边数等即知癸角为正方角
　　求丁角
　　以丁癸边比壬癸边若半径与丁角切线
　　一　　丁癸勾　　五十六丈
　　二　　壬癸股　　九十丈
　　三　　半径　　　一○○○○○
　　四　　丁角切线　一六○七一四
　　以所得切线检表得五十八度○六分为丁角
　　有一角必有一弧每一弧必有八线今求丁角而壬癸边如丁角弧之切线可以半径相比故先以丁癸边比壬癸边为例若半径与丁角之切线
　　求壬角
　　以丁角【五十八度○六分】与象限相减得余三十一度五十四分为壬角
　　右例亦以边求角而先不知其为勾股形故兼用三边










　　鋭角
　　有两角一边求余角余边【鋭角之一】
　　假如【乙丙丁】鋭角有丙角【六十度】丁角【五十度】丙丁边【一百二十尺】
　　求乙角
　　以丙角【六十度】丁角【五十度】相并得【一百一十
　　度】以减半周一百八十度余七十度
　　为乙角
　　右丙角丁角有度而无边乙角有边
　　而无度先以两角之度除半周而乙
　　角之弧度得矣既得乙角之度即可
　　以乙角之线比乙角相对之边若他
　　角之线与他角之边
　　求乙丁边
　　以乙角正比丙丁边若丙角正与乙丁边一　　乙角【七十度】正　九三九六九
　　二　　丙丁边【即乙角对边】　一百二十尺
　　三　　丙角【六十度】正　八六六○三
　　四　　乙丁边【即丙角对边】　一百一十尺○六寸以前诸法俱线比线边比边互相为例此处以线比边下求乙丙边同
　　求乙丙边
　　以乙角正比丙丁边若丁角正与乙丙边一　　乙角【七十度】正　九三九六九
　　二　　丙丁【乙角对边】　　　一百二十尺
　　三　　丁角【五十度】正　七六六○四
　　四　　乙丙【丁角对边】　　　○九十七尺八寸右例先有之边在两角之间也若先有之边与一角相对亦同
　　有一角两边求余角余边【鋭角之二】
　　假如【甲乙丙】鋭角形有丙角【六十度】甲丙边【八千尺】甲乙边【七千○三十四尺】
　　求乙角
　　以甲乙边比甲丙边若丙角正
　　与乙角正

　　一　　甲乙边　　　　七千○三十四尺
　　二　　甲丙边　　　　八千尺
　　三　　丙角【六十度】正　八六六○三
　　四　　乙角　　正　九八四九六
　　检表得八十度○三分为乙角
　　凡角俱有正下垂角小亦小角大亦大依割线之低昻也今丙角斜边长近俯乙角斜边短近仰则乙角必大于丙角故以小边比大边亦若正小之比大而可得角也此以小比大也
　　求甲角
　　以丙角乙角相并得【一百四十度○三分】以减半周余三十九度五十七分为甲角
　　求乙丙边
　　以乙角之正比甲角之正若甲丙边与乙丙边
　　一　　乙角【八十○度三分】正　九八四九六二　　甲角【三十九度五十七分】正　六四二一二
　　三　　甲丙【乙角对边】　　　　　八千尺
