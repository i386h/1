<!-- { "loadSidebar": true } -->
　　解曰母数九十八是七个十四子数四十二是三个十四九十八之与四十二若七之与三也故命为七分之三遇不可约之数直以本数命之如母九十七子四十二此数之不可约者也直命为九十七之四十二
　　三则
　　乘分
　　设一十八人分银毎人分得三百七十六两又九分两之六求共银法曰置三百七十六两为实以母九因之【得三千三百八十四两】加入子六【共三千三百九十两】以人数乘之【得六万一千零二十两】再以母九归之得六千七百八十两即所求
　　解曰不以母因实则不能加入子数故因实以就子也
　　四则
　　课分
　　设有布二疋又九分疋之五用过一疋又六分疋之一求余布法曰置用过布一疋以母六因之【仍得六】加入子一【共七】又以原布母九因之【得六十三】另置原布二疋以母九因之【得一十八】加入子五【共二十三】又以用过布母六因之【得一百三十八】两数相减【余七十五】为实以两母【谓九与六】相乘【得五十四】为法除之得一疋零二十一以约分法约之得十八之七即命为余布一疋又十八分疋之七解曰两数各带子母不得不两因之两因之不得不两归之法以两母相乘除实者与两归得数同也五则
　　通分
　　设粟四十五石毎七分石之五值银八分两之六求共银法曰置粟为实以粟母七乘银子六【得四十二】为法乘实【得一千八百九十】另以银母八乘粟子五【得四十】为法除之得四十七两二钱五分即所求
　　解曰原当置粟为实以粟母七乘之粟子五除之求得共粟七分之五再以银子六乘之银母八除之即得银数然既以粟母七乘之又以银子六乘之不如以粟母七乘银子六以乘之也既以粟子五除之又以银母八除之不如以银母八乘粟子五以除之也

















　　数学钥巻三附
<子部,天文算法类,算书之属,数学钥>
　　钦定四库全书
　　数学钥巻四凡例
　　柘城杜知耕撰
　　凡例
　　一则
　　形为体之界在上之界曰靣在下之界曰底底与面有长广而无厚薄故底面之积曰平积
　　二则
　　体之纵者曰长衡者曰广立者曰髙
　　三则
　　底面长广及髙皆等者曰立方如第一图底面皆方而
　　髙不与长
　　广等者曰
　　方体如第
　　二图长广
　　及髙皆不
　　等而角方
　　者曰直体
　　亦曰直方体如第三图底或方或直而傍为勾股形曰堑堵如第四图底或方或直而傍为三角形曰刍荛如第五图底或方或圆或多边而上鋭至尽者曰锥体如第六图凡底面相等者即取底之形为体之名设底六边即为六边体如第七图浑然无界无棱者曰浑体浑圆如第八图浑撱圆如第九图面长杀于底长而无广者曰鋭脊如第十图面之长广各杀于底者曰鋭面如第十一图上下皆有长无广者曰鼈臑如第十二图
　　四则
　　锥及鋭面等体自傍科量之度非正髙五边七边等底中长折半之防非正心
　　五则
　　线之度尺容十寸寸容十分形之度尺容百寸寸容百分体之度尺容千寸寸容千分
　　六则
　　相似两形之比例为线与线再加之比例再加者谓两线各自乘以为比例也相似两体之比例为线与线三加之比例三加者谓两线各自乘再乘以为比例也两形有一度等者同两线之比例两体有一度等者同两形之比例两体有两度等者亦同两线之比例
　　七则
　　堆止一层曰平堆二层以上曰髙堆











　　数学钥巻四凡例
　　钦定四库全书
　　数学钥卷四目録
　　柘城杜知耕撰
　　少广
　　一则立方求积
　　二则直体求积
　　三则堑堵求积
　　四则刍荛求积
　　五则三角体求积
　　六则六边体求积【八边十二边附】
　　【増】七则五边体求积【九边附】
　　八则圆体求积
　　【増】九则撱圆体求积
　　【増】十则弧矢体求积
　　十一则锥体求积
　　十二则诸杂线体求积
　　【西法】十三则浑圆求积【二法】
　　【增】十四则浑撱圆求积
　　十五则鋭脊体求积
　　【増】十六则鼈臑求积
　　【増】十七则等广鋭面体求积
　　十八则鋭面方体求积
　　十九则鋭面直体求积【二法　后法増】
　　二十则鋭面圆体求积
　　【増】二十一则鋭面撱图体求积
　　【西法】二十二则诸鋭面体求积
　　二十三则求锥体之正髙
　　二十四则立方以积求边一法【即开立方法】二十五则立方以积求边二法
　　【増】二十六则方体以积求边一法【即带纵开立方法増】二十七则方体以积求边二法
　　二十八则直体以积求边一法
　　【増】二十九则直体以积求边二法
　　三十则浑圆以积求径
　　【増】三十一则浑撱圆以积求径
　　三十二则三乗还原【即开三乗方法　五乗七乗附】三十三则委粟求积
　　三十四则倚壁委粟求积
　　三十五则倚外角委粟求积
　　三十六则倚内角委粟求积
　　三十七则方平堆以周求积
　　三十八则方平堆以积求周
　　三十九则三角平堆以濶求积
　　四十则三角平堆以积求濶
　　四十一则梯形平堆以濶求积
　　四十二则六边平堆以边求积
　　四十三则六边平堆以积求边【求周附】
　　四十四则堑堵髙堆求积
　　四十五则方底髙堆求积
　　四十六则三角髙堆求积
　　四十七则直底髙堆求积
　　四十八则直底鋭面堆求积
　　四十九则三角鋭面堆求积
　　数学钥巻四目録
　　钦定四库全书
　　数学钥巻四
　　柘城杜知耕撰
　　少广
　　一则
　　立方求积
　　设立方方三尺求积法曰置三尺自乘【得九尺】再以三尺乘之得二十七尺即所求
　　解曰算体之法先求底积【即方圆等形求积详一二巻】以髙为底
　　积倍数如图长广各三尺相乘得九尺
　　为底积若髙二尺则二倍底积之数得
　　一十八尺髙三尺则三倍底积之数得
　　二十七尺
　　二则
　　直体求积
　　设直体长七尺广五尺髙一十二尺
　　求积法曰以广乘长【得三十五尺】以髙乘
　　之得四百二十尺即所求
　　解同前
　　三则
　　堑堵求积
　　设堑堵长一十二尺广五尺髙七尺求积法曰以广
　　乘长【得六十尺】以髙
　　乘之【得四百二十尺】折
　　半得二百一十
　　尺即所求
　　解曰甲乙丙丁直体与堑堵髙广长各等依甲乙线丙乙棱分之必成二堑堵夫一直体既能当二堑堵则一堑堵必当半直体也故折半得积
　　四则
　　刍荛求积
　　设刍荛长一十二尺广五尺髙七尺求积法同堑堵
　　解曰甲乙丙戊
　　刍荛依丙丁线
　　丙戊脊分之必
　　成二堑堵各为
　　相当直方之半两直方并必成一直方夫直方之两分既倍于刍荛之两分直方之全体不倍于刍荛之全体乎故亦折半得积同堑堵也
　　五则
　　三角体求积
　　设三角体广六尺
　　中长五尺高一十
　　二尺求积法曰置
　　长广相乘【得三十尺】以
　　髙乘之【得三百六十尺】折半得一百八十尺即所求
　　解曰即刍荛但彼横此纵耳○勾股体同
　　六则
　　六边体求积【八边及十二边附】
　　设六边体每边广二十尺中长三十四尺六寸四分
　　有竒髙四十尺
　　求积法曰置广
　　三因之【得六十尺】以
　　长折半【得一十七尺三】
　　【寸二分零二毫】乘之【得一千零三十九尺二寸一分二厘】为底积再以高乘之得四万一千五百六十八尺四寸八分即所求解曰六边底依各角分之成三角形六三角求积法以广乘长折半【一巻五则】不折则得两三角积故三因边广以底长之半乘之【底之半长即三角之中长】即得六三角积【即全底积】犹平圆半径乘半周之义也【二巻三则】若无底长之度则取边广为【全底分为六三角形每形之三边俱等以甲乙为即以丙乙为也】半广为勾【丁乙】各自乘相减平方开之得股【丙丁】即底长之半【六巻二则】○设八边底每边广二十尺求底长即以二十尺折半为勾【丁乙】另置二十尺以七六五三六除之得二六一三一四强为【丙乙】各自乘相减平方开之得股【丙丁】即底长之半设十二边底每边广二十尺求底长即以二十尺折半为勾【丁乙】另置二十尺以五一七六四除之得三八六三六八强为【丙乙】各自乘
　　相减平方开之
　　得股【丙丁】即底长
　　之半按七六五
　　三六乃四十五
　　度弧之通四十五度为三百六十度八之一故以之除八边底之一边即得外切圆形之半径五一七六四乃三十度弧之通三十度为三百六十度十二之一故以之除十二边底之一边即得外切圆形之半径外切圆形之半径即三角形之腰线【丙乙】也【见大测及八线表】
　　七则
　　五边体求积
　　设五边体毎边广二十尺中长三十尺零七寸七分
　　六厘六毫强高
　　四十尺求积法
　　曰置边广以边
　　数五因之【得一百尺】
　　折半【得五十尺】为实另置边广折半【得十尺】自乘【得一百尺】以中长除之【得三尺二寸四分九厘一毫强】与中长相减【余二十七尺五寸二分七厘四毫强】折半【得一十三尺七寸六分三厘七毫强】为法乘实【得六百八十八尺一寸八分八厘】为底积再以高乘之得二万七千五百二十七尺五寸二分即所求
　　解曰五边底依各角分之成三
　　角形五欲求底积必先得三角
　　积欲求三角积必先得三角之
　　中长【丙丁】然上则六边边为偶数
　　角与角相对边与边相对其全底之长即相对两三角之中长令五边边为竒数边与角相对其底长【己丁】小半为此三角之中线【丙丁】大半为彼三角之腰线【己丙】折半则得庚丁不能得丙丁也若欲得丙丁必先求己丙【于己丁底长减去己丙余即丁丙】欲得己丙必先求外切圆形之己戊径【己戊折半即己丙】欲得己戊必先求外切圆径大于底长之丁戊【底长加丁戊即己戊】欲求丁戊则用弧矢以及余径求矢法【二巻二十二则】今边广甲戊乙弧矢形之甲乙也边广折半自乘丁乙半上方形也底长己丁余径也以除半上方形所得者丁戊矢也以矢减底长所余者倍三角中长之辛丁也故半之为三角之中长又五因边广折半者取五三角底之半也若无底长之度则取边广折半为勾【丁乙】另置边广以一一七五五八除之得一七零一二八八为【丙乙】各自乘相减平方开之得股【丙丁】即三角形之中长【六巻二则】
　　一　一七五五八乃七十二度弧
　　之通七十二度为三百六十
　　度五之一故以之除五边之一
　　即得外切圆形之半径【丙乙】为三
