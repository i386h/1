<!-- { "loadSidebar": true } -->
　　云峯胡氏曰朱子尝欲于方圆图内取出方图在外庶圆图虚中以象太极今从之邵子诗云天地定位否泰反类山泽通气咸损见义雷风相薄恒益起意水火相射既济未济四象相交成十六事朱子曰此是释方图中两交股底且如西北角干东南角坤是天地定位便对西南角否东北角泰次干是兊次坤是艮山泽通气便对次否之咸次泰之损后四卦亦如此共十六事以是推之方图八卦之位即是横图生出之序横图干一坤八自前而后方图干一坤八自下而上由卦之有八故不相隔而交者左右各七如兊次干干与兊即交于其次如此者凡七隔一卦交者六如干与离隔一卦相交同人大有亦隔一卦相对兊与震离与巽震与坎巽与艮坎与坤皆是隔二卦交者五如干与震隔二卦相交无妄大壮亦隔二卦相对兊与巽离与坎震与艮巽与坤皆是隔三卦交者四干与巽兊与坎离与艮震与坤隔四卦交者三干与坎兊与艮离与坤隔五卦交者二干与艮兊与坤隔六卦交者一干与坤不相隔者其交最多上下各七交之最逺者其交最少上下各一西北与东南二隅交西南与东北二隅不交无他东北阳方西南阴方西北东南阴阳之交故此二隅其交最宻而经世之数独于其交者有取焉有防哉○邵子曰图皆从中起方图自中起则有震巽之一阴一阳然后有坎离艮兊之二阴二阳又然后成乾坤之三阴三阳其序皆自内而外内四卦四震四巽相配而近有雷风相薄之象震巽之外十二卦纵横有坎离有水火不相射之象坎离之外二十卦纵横有艮兊有山泽通气之象艮兊之外二十八卦纵横有乾坤有天地定位之象四而十二十二而二十二十而二十八皆有隔八相生之妙又其中为震巽者各四自是而为坎离者各八而坎离之上下四震四巽复存焉自震巽坎离之外而为艮兊者各十二而艮兊之上下震巽坎离者各四又自震巽坎离艮兊之外为乾坤者各十六而乾坤之上下为震巽坎离艮兊者又各四焉





















　　云峯胡氏曰右十二月卦气或谓出京房非也复至日临八月易固言之矣皇极经世书以一嵗之月一日之辰配一元之防一运之世皆十二也亥子之交混沌始判巳午之交升降攸分一日十二时如此一嵗十二月如此一元十二防皆如此俯仰乾坤之消息上下古今之盛衰观此十二卦亦可见矣十二月三十六旬分之则七十二候三十六阳分之则为七十二画此图纵而数之阳与隂皆自一而六横而数之阳六其六合之为三十六又见得阳一而隂二三十六阳贯乎三十六隂之中天地间无非一阳气之运而已息于复盈于干消于姤虚于坤消息盈虚天行也易独于剥卦言之其意深矣即圎图六十四卦而四分之左自复一阳至临二阳所厯十六卦以逾四分之一临之二阳至干六阳所厯之八而四四而二二而一不过四分之一右之隂亦然始极缓终极速盖震离生于少隂干兊生于太阳震一阳动而为复即其初少隂中之一阳也隂中之阳其进也缓此复之后所以厯十六卦而后为临也临下体兊自一阳进而二阳已得其初太阳之阳矣阳中之阳其进也速此临之后所以不越十六卦而为泰为壮为夬为干也右之隂亦然或曰十二卦体但有乾坤震巽艮兊无坎离何也曰震巽一阳一隂坎离二阳二隂所以未便成三阳三隂者离中有少隂而二阳分必至于兊则隂在外而二阳合遂可进而成三阳之干坎中有少阳而二隂分必至于艮则阳在外而二隂合遂可进而成三隂之坤复姤一阳一隂之后必厯十六卦而后成二阳临二隂遯者政以其间有坎离故也












<子部,术数类,数学之属,天原发微,各类图>
　　易大传曰帝出乎震齐乎巽相见乎离致役乎坤说言乎兊战乎干劳乎坎成言乎艮万物出乎震震东方也齐乎巽巽东南也齐也者言万物之絜齐也离也者明也万物皆相见南方之卦也圣人南面而听天下向明而治盖取诸此也坤也者地也万物皆致养焉故曰致役乎坤兊正秋也万物之所説也故曰説言乎兊战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮神也者妙万物而为言者也动万物者莫疾乎雷挠万物者莫疾乎风燥万物者莫熯乎火说万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也邵子曰至哉文王之作易也其得天地之用乎故乾坤交而为泰坎离交而为既济也干生于子坤生于午坎终于寅离终于申以应天之时也置干于西北退坤为西南长子用事而长女代母坎离得位而兊艮为耦以应地之方也王者之法其尽于是矣○朱子曰此言文王改易伏羲卦图之意也盖自干南坤北而交则干北坤南而为泰矣自离东坎西而交则离西坎东而为既济矣乾坤之交者自其所已成而反其所由生也故再变则干退乎西北坤退乎西南也坎离之变者东自上而西西自下而东也故乾坤既退则离得干位而坎得坤位也震用事者发生于东方巽代母者长养于东南也○云峯胡氏曰先天对待后天流行先天变而为后天流行中又自有对待所以説卦言先天必继之以后天而于后天之末又终之以先天也




<子部,术数类,数学之属,天原发微,各类图>
<子部,术数类,数学之属,天原发微,各类图>
<子部,术数类,数学之属,天原发微,各类图>
<子部,术数类,数学之属,天原发微,各类图>
<子部,术数类,数学之属,天原发微,各类图>















　　天原发微图説
<子部,术数类,数学之属,天原发微>
　　钦定四库全书
　　天原发微篇目名义　　　　明　鲍宁　撰太极○摠天地万物之理而得名鲁斋云虽涵隂阳动静于其中而不杂隂阳动静以为言防净精微不涉纎毫人力其措辞命意不与下二篇相杂者此也
　　动静○有太极则有动静太极理也动静气也理乘气而行万化之源也
　　静动　其立意与上篇动静不同从造化流行一歳之终而复始説起葢动静自元起静动自贞起是也
　　辨方　言造化起于北方隂终于子半阳生于子半也虚谷谓亦前篇主静之意鲁斋谓彼言天而此言地实有不同也
　　浑　言天行健其气无涯阳得兼隂故摠天地言之也
　　分二　动静分为隂阳也
　　衍五　隂阳衍为五行也
　　观象　两仪生四象此摠言其纲也
　　太阳　太隂　少阳　少隂　此以四象分言也举其要言之在易为七八九六在天为日月星辰在地为水火土石推而广之葢无物不然也
　　天枢　北辰居中不动旋斗杓于外以建四时齐七政有人君之象也
　　岁防　日月之行一岁十二防以一岁之数推一元之数即邵子经世书所衍之妙也
　　司气　一年有四时八节十二月二十四气七十二也
　　卦气　出焦京所传以四卦配四时六十卦配三百六十五日四分日之一扬子云之防邵子之先天皆有合乎此也
　　盈缩　一朞之日以二十四气计之而有余以十二朔计之而不足故置闰以定时成岁也
　　象数　明河图洛书自然之数示易范之所自出也先后　伏羲易先天也文王易后天也孔子十翼兼先后天也圣人先天而天不违后天而奉天时与道为一也
　　左右　言左旋右旋天道日月一也河图洛书二也先天图三也
　　二中　天数中于五地数中于六二中数流行天地间得其中者则正而吉也
　　阳复　五月一隂生即剥去一阳至十月六阳剥尽十一月而一阳复生曰阳复者喜之也
　　数原　数出于气虽有万变然以理揆之则其原一也
　　鬼神　举其要言之即二气之屈伸徃来者也分言之大传始説幽明次説死生末説鬼神之情状葢有未易穷究者上蔡谢氏云须是将来做个题目入思议始得是也
　　变化　在天地有隂阳之变化在人有气质之变化气质之变化从学问中来始乎为士终乎为圣人也











　　天原发微篇目名义
　　钦定四库全书
　　天原发微问答节要　　　　明　鲍宁　撰鲁斋着天原发微二十五篇虚谷一一辨析其义前后问难凡数十札鲁斋皆有答辞原本分作三卷今本去烦削瑕纇间采要义附入各篇条下复选其文理明粹足以啓发人者録作一卷庶后学观之有以知二先生用意之不茍云鲍宁题
　　问曰冲漠者论周子太极无极取程子冲漠无联万象森然巳着十字为证此一叚本易有太极周子无极又引邵子心为太极道为太极之下引游氏所谓寂然无思万善未发是无极也此心昭然灵源不昧是太极也西山真氏曰喜怒哀乐未发浑然一性而已无形无象之中万善毕具岂非无极而太极乎末释易有太极一叚尤佳足以破陆象山兄弟之彊辨有功斯道不少也答曰易有太极而周子言无极只是无形而有此理古今言理学一大纲领也今止以太极二字分章而冠于二十五篇之首者正以其为万物之本虽涵隂阳动静于其中而不杂隂阳动静以为言洁净精微不涉纎毫人力所以措辞命意不敢与下二篇相杂者此也
　　问曰道为太极心为太极邵子语也太极有理而无形朱子语也或问予今以器对道言气对理言又以命性心对形质言得无多命字性字否予答曰道与理互言之大言之为道精言之为理命乃维天之命于穆不已之命非死生贵贱夀夭之命一以理言一以气言予所云命理也性有天命之性气质之性予以性为太极指天命之性也心有道心人心有已发之心有未发之心予所指道心也未发之心也道理命性心皆无形迹方所声臭可求皆太极也所从言异耳
