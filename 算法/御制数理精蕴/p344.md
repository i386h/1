<!-- { "loadSidebar": true } -->
　　次七脩侏侏比于朱儒【脩长也侏侏短貌侏儒短人也七居衰老之期乃始欲补长其所短是脩其侏侏也然其过时不能以有进惟有比于侏儒之短而已言不能长也此言人之年富力强则当勉学至于衰老则无及矣】测曰侏侏之脩无可为也
　　次八或击之或刺之脩其鉴渝【击刺攻治之也鉴谓心渝变也八亦过时非尽力攻治加百倍之功则何以脩其心而使变哉】测曰击之刺之过以衰也
　　上九童麋触犀灰其首【童麋无角防小之麋鹿也九居童蒙之极不知自量其力是犹小鹿而触犀牛必无幸矣则有灰碎其首而已复何益哉】测曰童麋触犀还自累也
　　□【一方二州二部一家】増【天阳家四金中下象益卦】阳气蕃息物则益増日宣而殖【宣大殖生也増之初一日入营室八度】
　　初一闻贞増黙外人不得【一在増初闻正道未以语人益黙以自守外人不得而知也若闻道而辄以语人则道听涂说德之弃也】测曰闻贞増黙识内也【识去声识内不言而心解也】
　　次二不増其方而増其光【方德义也光声华也防暗也二当増世逢夜是不能正心克己以増其德义顾乃以色取仁而曲取声华市宠于世然既无其本徒有虚名安能保其久而不败哉将见其光华必复再昏矣此深言不务德而务名之害也】测曰不増其方徒饰外也
　　次三木以止渐増【木植物止而不动以渐而长也三属木居下之上故其取象如此】测曰木止渐増不可益也【増以渐不可助长而加益之也】
　　次四要不克或増之戴【要腰通腰任在背戴任在首四以弱隂力不胜其重任且负任在背已不能矣况复増其戴任于首乎力小任重能无败也】测曰要不克可败也
　　次五泽庳其容众润攸同【五居中当阳是容德之君能以谦庳之道致増益也君下士而贤俊归君纳谏而忠谠至未有有其德而无其应者也】测曰泽庳其容谦虚大也
　　次六朱车烛分一日増我三千君子庆小人伤【朱车君子所乗行也烛分天子所光宠也三千言多也六当福盛之极在増之世受朱车之光宠一日至于三千之多其増至矣惟君子在福则冲得位则昌故有庆小人在福则骄得位则横故有伤此言小人不可以居尊位茍居尊位必致败也】测曰朱车之増小人不当也【易云负且乗致寇至】
　　次七増其髙刃其峭丘贞【峭髙也七位既髙能自贬损是刃削其髙峭之丘以自卑也夫在上不骄髙而不危斯其所以贞也】测曰増髙刃峭与损皆行也
　　次八兼贝以役徃益来【他歴切　减削也八居増益之世故能兼其货贝以行役然在消耗之中故徃有益而来则减削而亡矣】测曰兼贝以役前庆后亡也
　　上九崔嵬不崩赖彼峡崥【岟于两切崥方尔切　岟崥山足也髙必以在下为基然后不崩国必以得贤为本然后能固上处増髙之极如崔嵬之山所以不崩者赖彼之山足为之基也人君可不务得贤以为太平之基乎】测曰崔嵬不崩羣士橿橿也【橿古良切橿橿盛多之貌】

　　太本防卷一
<子部,术数类,数学之属,太玄本旨>
　　钦定四库全书
　　太本防卷二　　　　　明　叶子竒　撰
　　□【一方二州二部二家】锐【天阳家五土中中象渐卦】阳气岺以锐物之生也咸专一而不二【岺髙锐利也锐之初一日入营室十三度立春节终此首之次二雨水节起此首之次三】
　　初一蟹之郭索后蚓黄泉【郭索蟹多足躁扰貌言蟹之多足而躁扰不能深藏不如蚓之无足而专静反能深入一在锐初戒其锐于进而不能专也荀子云腾蛇无足而飞鼯防五技而穷义亦如此】测曰蟹之郭索心不一也
　　次二锐一无不达【谚曰专于一万事毕二逢阳明故能专达如此】测曰锐一之达执道必也
　　次三狂锐荡【三在思上而过于中是志髙而妄进徒见其狂荡而已复何益哉戒人之当静守也】测曰狂锐之荡不能处一也
　　次四锐于时无不利【四在福初当锐逢阳是进以时则无不利矣】测曰锐于时得其适也
　　次五锐其东忘其西见其背不见其心【五居锐之至中宜当无偏无陂而存中道也然其在夜之隂性不能中故锐东忘西见后忘前徇于一偏之见不能审逊以取中也】测曰锐东忘西不能回避也
　　次六锐于丑含于五轨万钟贞【丑类也五轨容五轨之大道也六居福禄之隆而当阳是能求其类而同进且合于大道宜其得万钟之禄以贞也言禄称其德也】测曰锐于丑福禄不量也
　　次七锐于利忝恶至【七居祸逢昏是锐于利而致忝辱言以贿败也】测曰锐于利辱在一方也【一方一偏也务利己而不恤人故一偏】
　　次八锐其锐救其败【八为剥落败时也以其得中当阳善补其过故能锐其所当锐以进于义庶几救其好利之败也】测曰锐其锐恐转作殃也
　　上九陵峥崖峭陁【陁诗是切　陵峥髙峭貌陁隳防也锐而至于髙极则必崩也】测曰陵峥崖峭锐极必崩也
　　□【一方二州二部三家】达【天阳家六水中上象泰卦】阳气枝枚条出物莫不达【枚木伐再出者达之初一日入壁宿一度】
　　初一中冥独达迵迵不屈【迵音洞　迵迵通达貌一为思始故中心冥然独达无所不通是以迵迵然不至于穷屈也】测曰中冥独达内晓无方也
　　次二迷腹达目【腹内也日外也二虽居通达之世然在夜隂不能自明其在内之德则其施之于外者不能无失也必矣此由中及外也】测曰迷腹达目以道不明也
　　次三苍木维流厥美可以达于苞【维流枝条下垂貌苞在地蔓生言三居下之上如苍木之枝条下垂引达在下之苞喻以贵下贱以尊接卑上下交而致天下之泰也】测曰苍木维流内恕以量也
　　次四小利小达大迷扁扁不故【扁扁小貌四为下禄故小利在达逢隂是虽小有所达乃大有所迷也故其所行扁扁然曽不知其故矣】测曰小达大迷独晓隅方也【隅方一偏也】
　　次五达于中衢大小无迷【在中而居通之世是通之至者也故达于四通之中衢无徃不可是以无大无小皆无所迷也】测曰达于中衢道四通也
　　次六大达无畛不要止洫作否【畛界限洫田间水道也要中也言大达当无所不通不可中道而止茍或为封洫所限则有所不通而作否也】测曰大达无畛不可偏从也
　　次七达于砭割前亡后赖【砭割除其宿疾也七为衰始知其将然遂能除其旧以布新变而通之则终以不废也然除旧故前亡布新故后赖也】测曰达于砭割终以不废也
　　次八迷目达腹【七逢阳暗是迷其外乃遂及其内也二之迷腹达目由中以及外八之迷目达腹由外以及中是内外一致表里相须未有内塞而外则通外昏而中独皦也】测曰迷目达腹外惑其内也
　　上九达于咎贞终誉【居通之极能知自作之咎是过而能自讼者也则其能改也必矣宜其终以誉焉】测曰达咎终誉善以道退也【退损也以道自损其过也】
　　□【一方二州三部一家】交【天隂家七火上下亦象泰卦】阳交于隂隂交于阳物登明堂矞矞皇皇【明堂王者布政之宫也矞矞和也皇皇大也物至是既和且大也交之初一日入壁宿六度】
　　初一冥交于神斋不以其贞【斋将祭而致其精诚也今将冥漠以交于神明之初而致其精诚乃不以其正则无以为交神之本矣虽祭复何益哉】测曰冥交不以懐非含惭也【包羞也】
　　次二冥交有孚明如【孚精诚感通也二中而刚明宜其有精诚以接于神神其有不享乎】测曰冥交之孚信接神明也
　　次三交于木石【木石无知之物三居夜隂所交乃无知之物果何益哉】测曰交于木石不能向人也
　　次四徃来熏熏得亡之门【熏熏和也谓得福而亡祸也说见莹四在福初能交于神与神酬酢徃来熏熏然其和宜其得福而亡祸之为道也】测曰徃来熏熏与神交行也
　　次五交于鸎猩不获其荣【鸎猩虽有知而顽冥不灵五居交之中而逢夜隂是不明于交之道而交于顽冥之鸎猩果何以望其有益而获其荣哉戒交非其类也】测曰交于鸎猩鸟兽同方也
　　次六大圈闳闳小圏交之我有灵殽与尔殽之【大圏大国也闳闳髙大貌六当福盛之地如小国尽事大之礼而获其福胙之报如有灵美之殽其与尔共享之】测曰大小之交待贤焕光也
　　次七交于鸟鼠费其资黍【七居夜幽所交亦非其类如交于鸟鼠徒费其资黍而已有损而无益也】测曰交于鸟鼠徒费也
　　次八戈矛徃来以其贞不悔【八居祸中不可不戒宜储戎器以备不虞盖征伐不可弛于天下也但得其正则不至于悔矣】测曰戈矛徃来征不可废也
　　上九交于战伐不贞覆于城猛则噉【噉吞灭也九居交之极祸之中故祸莫惨于以兵而毒天下也况交于战伐不得其正者哉祸小则有覆城之忧祸烈则有吞灭之惨自古及今未有黩武而不亡者也可不监哉古云国虽大好战必亡天下虽安忘战必危此说正与此二賛之意同】测曰交于战伐奚可遂也
　　□【一方二州三部二家】耎【天隂家八木上中象需卦】阳气能刚能柔能作能休见难而缩【防音软　以其能刚柔作休故能见难而缩防之初一日入奎宿一度雨水气终此首之次七惊蛰节起此首之次八】
　　初一赤卉方锐利进以退【初在下如赤卉之生方当长锐犹为隂气所防未得直遂故虽利于进而以退也】测曰赤卉方锐退以动也
　　次二防其心作疾【防非不能进俟难而未进也二在防当隂是防缩其中心巽懦逡巡不能有为初非有待而能进者也则终于防缩而已岂不为病乎】测曰防其心中无勇也
　　次三防其□守其节虽勿肆终无拂【三居思之终是能慎其思而防缩以避于世难也防其言屈其身也守其节言不失其道也虽其身之不得大见肆用于时亦不汲汲于拂去也愚按身外无道道外无身身出则道在必行道屈则身在必退未有屈身而能伸道之理此君子所以病扬子而不已其莽大夫之书者乎】测曰防其□体不可肆也
　　次四防其哇三岁不噣【噣音昼　防其哇逊其言也不噣不鸣也四逢防缩之时不可以有为惟口结舌逺害全身而已】测曰防哇不噣时数失也
　　次五黄菌不诞俟于庆云【黄中色菌瑞芝也诞产也庆云瑞云也五居防缩之时得中逢阳如黄菌之不遽产所以待其类之庆云也盖黄菌必待庆云而后出贤臣必俟圣君而后兴是以上下交而徳业成也】测曰黄菌不诞俟逑耦也
　　次六缩失时或承之菑【菑灾同　六居中上宜可进矣以其隂柔当进不进是防缩而失其时也及其失时复欲求进则又或进之菑两俱有咎而进退维谷之象】测曰缩失时坐逋后也
　　次七诎其节执其术共所歾【歾音没义同　七居防而逢阳是能屈其节而守其道以身殉道而共所没也义与次三同】测曰屈节共歾内有主也
　　次八窽枯木丁冲振其枝小人有防三郄钩罗【窽止也丁当也冲冲风也钩罗钩致也八居剥落之中祸难之地如窽止于枯木其所芘既不得其所复当冲风之振其枝其所遇又不获其安是小人见君子在难而加侮如此凡三次退郄而欲行乃复钩致不听其行此君子委身失所而不能脱之象也】测曰窽木之振小人见侮也
　　上九悔缩徃去来复【缩极将伸故悔其缩而徃来自得也欲徃则去欲来则复岂不自得乎】测曰悔缩之复得在后也
