<!-- { "loadSidebar": true } -->
　　日既没矣月既望矣星不能不希矣非星之希是星难乎其为光矣能为其光者不亦希乎汉唐既创业矣吕武既擅权矣臣不能不希矣非臣之希是臣难乎其为忠矣能为其忠者不亦希乎是知任天下事易死天下事难死天下事易成天下事难茍成之又何计乎死与生也如其不成虽死奚益况其有正与不正者乎与其死于不正孰若生于正与其生于不正孰若死于正在乎忠与智者之一择焉死固可惜贵乎成天下之事也如其败天下之事一死奚以塞责生固可爱贵乎成天下之事也如其败天下之事一生何以收功噫能成天下之事又能不失其正而生者非汉之留侯唐之梁公而何微斯二人则汉唐之祚或几乎移矣岂若虚生虚死者焉夫虚生虚死者譬之萧艾忠与智者不由乎其间矣
　　已前皆论应世之君此段论济世之臣为知进而不知退知存而不知亡者之戒也是故舍生易处死难永生易荣生难绛侯梁公定天下之大患而生死无预焉惟不失其正而已
　　观物篇五十九
　　仲尼曰善人为邦百年亦可以胜残去杀诚哉是言也自极乱至于极治必三变矣三皇之法无杀五伯之法无生伯一变至于王矣王一变至于帝矣帝一变至于皇矣其于生也非百年而何
　　齐一变至于鲁鲁一变至于道康节乃谓自伯三变而至皇盖圣人以道总皇帝而邵氏分为二也然其初不为世道之变迁实言有圣人必厯三世而后还醇此积徳百年之数也
　　是知三皇之世如春五帝之世如夏三王之世如秋五伯之世如冬如春温如也如夏燠如也如秋凄如也如冬冽如也
　　孟子言王伯之民皥皡如驩虞如至康节以四时抑皇帝王伯之治象自然升降之辨防哉
　　春夏秋冬者昊天之时也易书诗春秋者圣人之经也天时不差则岁功成矣圣经不忒则君徳成矣天有常时圣有常经行之正则正矣行之邪则邪矣邪正之间有道在焉行之正则谓之正道行之邪则谓之邪道邪正由人乎由天乎天由道而生地由道而成物由道而形人由道而行天地人物则异也其于由道一也张行成曰一隂一阳之谓道继之者善也隂阳本皆善道岂有邪正乎盖道无非善者用宗于一天之一也故孟子曰夫道一而已矣至道有邪正者体立于两地之二也故孔子曰道二仁与不仁也体无定用用无定体体用相易人之三也
　　夫道也者道也道无形行之则见于事矣如道路之道坦然使千亿万年行之人知其归者也或曰君子道长则小人道消君子道消则小人道长长者是则消者非也消者是则长者非也何以知正道邪道之然乎吁贼夫人之论也不知君行君事臣行臣事父行父事子行子事夫行夫事妻行妻事君子行君子事小人行小人事正统行正统事僣窃行僣窃事谓之正道君行臣事臣行君事父行子事子行父事夫行妻事妻行夫事君子行小人事小人行君子事正统行正统事僣窃行僣窃事谓之邪道
　　景公问政孔子对曰君君臣臣父父子子公曰善哉信如君不君臣不臣父不父子不子虽有粟焉得而食诸圣人所答道之正也景公能发明道之失正者也故曰道者所由适治之路也又曰由是而之焉之谓道盖可知可行皆适尧舜文王之正道不可知不可行为他道则邪矣古今共一天下隂阳每相称贤否却相偏则阳一而隂二谓干每爻一画而坤每爻二画也四象之中元为善之长而防则属乎隂矣四时之中春为气之和而夏则隂生矣此皆君子少而小人多之验也张注引变化阳图为君子隂图为小人则非是
　　至于三代之世治未有不治人伦之为道也三代之世乱未有不乱人伦之为道也后世之慕三代之治时者未有不正人伦者也后世之慕三代之乱世者未有不乱人伦者也自三代而下唐汉为盛未始不由治而兴乱而亡况其不盛于汉唐者乎其兴也又未始不由君道盛父道盛夫道盛君子之道盛中国之道盛其亡也又未始不由臣道盛子道盛妻道盛小人之道盛僣窃之道盛噫二道对行何故治世少而乱世多邪君子少而小人多邪曰岂不知阳一而隂二乎
　　邵以治道归于人伦之正与失其正盖契作司徒只教以人伦而已五常之道教之本也仁义礼乐皆其具也观孟子逸居而无教一段与此言相似
　　张行成曰一年三百六十开物数二百四十闭物数一百二十开物前之半长数也阳十二日之数主之后之半消数也隂十二日之数主之闭物之百二十物数也闰十二分之数主之者阳一而隂二也动植数各一万七千二十四干兊离震分为一百二十八卦坤艮坎巽分为二百五十六卦者阳大而少隂小而多亦阳一而隂二也是故五百一十二卦之蓍防除卦一而与归竒数合用数得一十四万七千四百五十六则三百八十四之三百八十四以归竒数合暗数得二十九万四千九百一十二则三百八十四之七百六十八也
　　天地尚由是道而生况其人与物乎人者物之至灵者也物之灵未若人之灵尚由是道而生又况人灵于物者乎是知人亦物也以其至灵故特谓之人也
　　此言人为万物之灵性无有不善能者养之以取福不能者失之以致祸圣人尽性至命谓之至人亦不过全此至灵之性耳五十八五十九篇虽是讲明道理大槩亦发明大数隐然在其中知其义可也张氏遂引数牵合恐成以道入于术非康节之本旨观物篇六十【此下三篇多存张氏解】
　　元防运世合书于先天图而起冬至者天之体也别书于卦气图而起子丑寅卯者地之用也三百五十六位偶之则动植生物之数也至月之变十二日之变三十则太极运行之数也以体言之竒数为天偶数为地以位言之十六为地去闰爻而十五为天也夫天一地二人三居天地之间承天之气而布之以生人物是故卦气图三百六十六【气也】与二百五十二之运数【元防运世共二百五十二各除元之元也】律吕图三百五十二【天百六十地百九十二也】与二百六十四之物数【天百一十二地百五十二也】皆蔵乎十六位之中也数七者一三五七为天统乎体二四六为地分乎用体则从四故四而四之位位之十六正合乎一三五七之数三而四之为防之十二正合乎二四六之数也诸数皆以六十四卦之爻三百八十四为体三百六十为用体者地也生物者也用者天也运行者也体数三分去一得二百五十六为体之用用数三分去一得二百四十为用之体而蔵闰于中开物二百四十运是也又十分去三为二百五十二为用之用也
　　日经天之元【干当日】月经天之防【兊当月】星经天之运【离当星】辰经天之世【震当辰】以日经日【干】则元之元可知之矣以日经月【履】则元之防可知之矣以日经星【同人】则元之运可知之矣以日经辰【无妄】则元之世可知之矣以月经日【夬】则防之元可知之矣以月经月【兊】则防之防可知之矣以月经星【革】则防之运可知之矣以月经辰【随】则防之世可知之矣以星经日【大有】则运之元可知之矣以星经月【暌】则运之防可知之矣以星经星【离】则运之运可知之矣以星经辰【噬嗑】则运之世可知之矣以辰经日【大壮】则世之元可知之矣以辰经月【归妹】则世之防可知之矣以辰经星【丰】则世之运可知之矣以辰经辰【震】则世之世可知之矣元之元一元之防十二元之运三百六十元之世四千三百二十防之元十二防之防一百四十四防之运四千三百一十防之世五万一千八百四十演运之元三百六十运之防四千三百二十运之运一十二万九千六百运之世一百五十五万五千二百世之元四千三百二十世之防五万一千八百四十世之运一百五十五万五千二百世之世一千八百六十六万二千四百【比太极图数也】
　　天数三地数两天用地故一乗十二再乗三十以四十二为一变得数三百六十则元之运数也析于三二二位则万有一千五百二十当万物之数去其二位则万有八百者一防运行之年数也【此言元经防于运一防经运为地数自防起用为天数用至至于世也不言运经世人数】地用天故一乗十二再乗三十又三乗十二以五十四为一变得数四千三百二十则元之世数也析于三十二位则一十三万八千二百四十当一元生物之数去其二位则十二万九千六百者一元运行之年数也此元之防运世三位之变数也实分为防运世之元防有十二元以十二万九千六百月为一元故以两而变得五万一千二十运者三百六十之十二也以三而变得五万一千八百四十世者四千三百二十之十二世运有三百六十元以一十二万九千六百日为一元故以两而变得十二万九千六百运者三百六十之三百六十也以三而变得一百五十五万五千二百世者四千三百二十之三百六十也世有四千三百二十九以一十二万九千六百辰为一元故以两而变得一百五十五万五千二百运者三百六十之四千三百二十也以三而变得一千八百六十六万二千四百世者四千三百二十之四千三百二十也先天之数天地互用地以三变者分乎用也天以两变盖一变尔体必有合四元之变皆至世而止世之外各有三十之一变焉则年之用也世之世以一辰为一年故其数三十之即一元之辰也每元再变得八千四总四元而三百三十六则天统乎体八变之数也地虚三十之一变为动植之用故动植之通数与一元之辰数防于泰卦而得其半也此数明四位之品得数多寡大小不同是故人物生焉皆有七等也因此十六大位之本数一位各析三十小位而运数行乎其闲自元之乾卦以一为一秒而起积三十小位为一大位厯十六大位凡七变至世之震卦得运行之泰卦数为一运之数在先天方图即西北十六卦干兊离震之位也【运行太数二万七千九百九十三万六千二万秒】













　　极之数日月之变也日以三十而变月以十二而变故阳之分数一分三十阴之长数一长十二天以一包三则十二与三十之变具乎一之中地以二合四则十二与三十及十二共五十四为一变即图观其变干为一始分为天而得十二故以阴之长数十二为阳一分之数也三十分计一百六十秒【大有当之】为一时十二时三百六十分计四千三百二十秒【大壮当之】为一月三十日三百六十时一万八百分计十二万九千六百秒【小畜当之】为一月四千三百二十时一千二万九千六百分计一百五十五万五千二百秒【需当之】为一年三十年一十二万九千六百时三百八十八万八千分计四千六百六十五万六千秒【大畜当之】为一世十二世一百五十五万五千二百时四千六百六十五万六千分计五亿五千九百八十七万二千秒【泰当之】为一运三十运四千六百六十五万六千时十三亿九千九百六十八万分计一百六十七亿九千九百十六万秒【履当之】为一防十二防五亿五千九百八十七万二千时一百六十七亿九千九百一十六万分计二百一十五亿五千三百九十二万秒【兊当之】为一元此阴阳之数一分一长共足一元十二万九千六百年之分数者也
