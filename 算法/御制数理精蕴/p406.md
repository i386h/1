<!-- { "loadSidebar": true } -->
　　戊申周顷王崩国乱公卿争权晋赵盾平周乱而立王子班是谓匡王宋及诸侯盟于新城齐昭公卒国乱公子商人杀世子舍代立是谓懿公
　　己酉秦伐蔡齐伐鲁
　　庚戌齐脩郪丘之盟宋人弑其君昭公弟鲍立是谓文
　　公楚灭庸
　　辛亥晋防卫陈郑伐宋
　　壬子鲁文公卒于台下襄仲杀世子恶而立公子俀是谓宣公三桓专政秦康公卒世子稻继是谓共公齐乱大夫丙歜弑其君懿公立公子元是谓恵公宋乱羣公子作难
　　癸丑齐取鲁济西田晋伐郑楚侵陈及宋
　　甲寅周匡王崩弟瑜立是谓定王郑败宋师于大棘获其太宰华元晋伐郑秦伐晋晋赵盾弑其君灵公迎襄公弟黒臀于周立之是谓成公
　　乙卯周葬匡王楚伐陆浑之戎遂观兵于周郊
　　丙辰郑乱公子作难
　　丁巳晋伐陈以救郑秦共公卒子继是为桓公
　　戊午晋赵盾卫孙免侵陈
　　己未晋防诸侯于黒壤
　　庚申晋伐秦楚灭舒蓼
　　辛酉晋侯防宋卫陈郑于扈陈不至遂伐陈晋成公卒于扈公子据立是谓景公赵盾卒子朔继事
　　壬戌齐归鲁济西田齐惠公卒子无野立是谓顷公大夫崔杼奔卫陈乱夏徴舒弑其君灵公晋伐郑楚师来救楚伐郑晋师来救
　　癸亥楚伐陈诛夏徴舒纳公孙宁仪行父于陈
　　经世之午二千二百一十五
　　甲子周定王十年楚伐郑大败晋师于河上晋屠岸贾作难于下宫杀赵朔及其族朔妻匿于公宫生武
　　乙丑楚伐宋
　　丙寅楚围宋
　　丁卯周定王杀二伯晋灭赤狄及潞氏
　　戊辰周宣王榭火晋灭申氏又平王室之乱
　　己巳晋防诸侯之君于断道
　　庚午鲁宣公卒世子黒肱继是谓成公晋伐齐楚荘王
　　卒世子审继是谓共王
　　辛未周伐茅戎不利
　　壬申齐伐鲁卫败鲁之师于新筑晋防诸侯之师救卫大败齐师于鞌宋文公卒子瑕继是谓共公华元专国两盟于晋楚防十国之人于蜀
　　癸酉晋防宋卫鲁曹伐郑郑两伐许
　　甲戌晋伐楚救郑
　　乙亥周定王崩太子夷嗣位是谓简王晋防齐宋卫鲁郑曹邾杞八国之君盟于虫牢楚伐郑
　　丙子楚伐郑晋救郑是年寿梦称王于吴
　　丁丑晋防齐宋鲁卫曹邾莒八国之君于马陵以救郑
　　吴王寿梦始通好中国
　　戊寅晋杀大夫赵同赵括
　　己卯晋防齐宋鲁卫郑曹邾杞八国之君盟于蒲齐顷公卒子环继是谓灵公晋伐郑秦伐晋楚伐莒入郓
　　庚辰晋景公有疾授世子州蒲位是谓厉公景公卒程婴攻屠岸贾于公宫灭其族复赵武赵朔之封邑程婴请死
　　辛巳秦晋脩夹河之盟
　　壬午晋楚同盟于宋晋败狄于交刚
　　癸未鲁成公朝于周晋防齐宋鲁卫郑曹邾滕八国之
　　师伐秦败之麻隧
　　甲申秦桓公卒子景公继
　　乙酉晋防诸侯之君于戚宋共公卒国乱大司马唐山杀世子肥右师华元左师鱼石诛唐山而立公子成是谓平公楚迁许于叶吴大防诸侯之君于钟离
　　丙戌晋伐郑大败楚师于鄢陵楚救郑不克矢中王目
　　诛令尹侧
　　丁亥晋防诸侯盟于柯陵是年晋杀三郤
　　戊子晋乱栾书弑其君厉公迎公子周于周立之是谓悼公鲁成公卒子午继是谓襄公楚防郑伐宋彭城晋侯防宋公鲁仲孙蔑卫侯邾子齐崔杼同盟于虚朾
　　己丑周简王崩太子泄心嗣位是谓灵王晋防诸侯之
　　师伐宋围彭城
　　庚寅周葬简王晋伐郑防诸侯之师于戚以城虎牢辛卯晋防八国之君盟于鸡泽楚伐吴至于衡山壬辰晋用魏绛楚伐陈
　　癸巳晋防诸侯之师于戚城又救陈吴防鲁卫之君于
　　善道
　　经世之未二千二百一十六
　　甲午周灵王五年
　　乙未晋防七国之君于鄬
　　丙申晋防诸国之君于邢丘郑子驷杀羣公子
　　丁酉秦伐晋晋防十一国之君伐郑楚亦伐郑两盟晋
　　楚
　　戊戌晋率十一国之君防吴寿梦于柤以灭偪阳又防十一国之师伐郑又伐秦楚伐宋又救郑
　　己亥晋两防十一国之师伐郑赐魏绛食采安邑秦伐
　　晋救郑鲁三桓分军楚伐郑又伐宋
　　庚子楚防秦伐宋吴寿梦卒长子诸樊继
　　辛丑楚共王卒子昭废世子代立是谓康王吴伐楚不
　　利
　　壬寅晋率齐宋鲁卫郑曹莒邾滕薛杞小邾十二国之君防吴诸樊于向又防诸侯之师伐秦卫乱孙林父殖作难卫侯出奔齐楚伐吴有功
　　癸卯晋悼公卒子彪继是谓平公
　　甲辰晋侯防宋鲁卫郑曹莒邾薛杞小邾十国之君盟于溴梁执莒子邾子以归又伐楚至于方城
　　乙巳
　　丙午晋用范中行防宋卫鲁郑曹莒邾滕薛杞小邾十一国之师伐齐败之于靡下进围临淄齐灵公奔莒
　　丁未齐废世子光以公子牙为世子崔杼复废牙立光为世子灵公卒光继是谓荘公崔杼当国郑简公诛大夫子孔以子产当国
　　戊申晋侯防十二国之君盟于澶渊
　　己酉晋侯防八国诸侯盟于商壬栾盈奔楚
　　庚戌晋防十一国之君盟于沙随楚杀令尹子南晋栾
　　盈自楚适齐
　　辛亥栾盈自齐复入于晋不克死范中行灭栾氏之族
　　齐伐晋取朝歌
　　壬子晋防十一国之君于夷仪楚伐吴又防诸侯伐郑癸丑齐乱崔杼弑其君荘公立异母弟杵臼是谓景公崔杼为右相庆封为左相晋败齐师于髙堂楚防陈伐郑及灭舒鸠吴伐楚不利诸樊死弟余祭立封季札于延陵
　　甲寅卫乱喜孙林父争权林父不胜奔晋喜弑其君剽晋执喜求卫侯于齐而纳之封林父于宿齐庆封夷崔杼族而专国郑封子产六邑楚防陈蔡伐郑
　　乙卯晋用赵武为正卿是为文子与韩宣子起魏武子绛同执国命防诸侯之大夫于宋卫杀甯喜晋楚齐秦同防于宋从向戌之请弭兵也
　　丙辰周灵王崩太子贵嗣位是谓景王齐庆封弛政其子舍及田鲍髙栾之徒逐之庆封奔鲁又适吴楚康王卒世子麋继是谓郏敖
　　丁巳晋智伯防十国诸侯入城杞楚用叔围为令尹吴乱余祭遇弑弟余昧立季札使鲁齐郑晋
　　戊午蔡乱世子弑其君代立郑乱羣公子争宠宋灾晋
　　防诸侯人于澶渊
　　己未鲁襄公卒世子又卒国人立齐归之子禂是谓昭
　　公季武子专政
　　庚申晋赵武防诸侯之大夫于虢楚乱令尹围弑其君麋代立是谓灵王公子比奔晋防罢为令尹
　　辛酉晋韩宣子起使鲁
　　壬戌鲁昭公朝晋齐晏婴使晋郑伯朝晋又朝楚癸亥楚防十一国之君于申执徐子于防又防七国诸侯伐吴之朱方以诛齐庆封吴防楚三邑
　　经世之申二千二百一十七
　　甲子周景王八年楚防诸侯伐吴秦景公卒世子继是
　　谓哀公
　　己丑齐北伐燕楚东伐吴败楚师于干谿
　　丙寅楚起章华台
　　丁卯楚灭陈执其公子招放之于越
　　戊辰
　　己巳晋平公卒世子夷继是谓昭公齐陈鲍逐栾髙氏
　　于鲁分其室
　　庚午晋韩起防齐宋鲁卫郑曹杞之大夫于厥愸楚诱蔡侯于申杀之公子弃疾灭蔡守之执其世子有归用之
　　辛未鲁朝晋楚伐徐
　　壬申晋昭公防齐卫郑曹莒邾滕薛杞小邾之君盟于平丘鲁不得与执季孙意如以归楚公子比代立是谓平王释陈蔡二君归国吴灭州来
　　癸酉楚复诸侯侵地观从用政
　　甲戌晋伐鲜虞楚费无忌为太子建逆妇于秦吴余昧
　　卒季札逃国人立余昧子僚
　　乙亥晋昭公卒子去疾立是谓顷公楚诱戎蛮子杀之丙子晋灭陆浑之戎吴伐楚
　　丁丑周铸大钱宋卫陈郑灾楚迁许于白羽
　　戊寅楚用费无忌専政放太子建于城父
　　己卯齐景公与大夫晏婴入鲁问礼宋有华氏之难大夫华亥华定向宁奔陈楚世子建自城父奔宋又适郑又适晋楚杀其傅伍奢及其子尚伍员奔呉
　　庚辰宋华亥华定向宁入宋南里叛
　　辛巳周景王崩葬景王王室乱三王子争国国人立猛是谓悼王王子朝杀猛代立晋逐朝而入丐是谓敬王宋华亥华定向宁奔楚世子建及晋师袭郑不克死其子胜奔吴
　　壬午召氏尹氏入王子朝于成周单子刘子以王出奔狄泉楚徙都鄂囊瓦子常为令尹吴伐楚败陈蔡顿胡沈之师于鸡父灭胡沈获陈夏齧楚建之子
　　胜启之也
　　癸未楚城郢吴公子光伐楚防巢及钟离二子争桑故
　　也
　　甲申鲁有二王之难昭公奔齐齐景公唁之于野井晋赵鞅防宋鲁卫曹邾滕薛小邾之人于冀父
　　乙酉晋赵鞅防诸侯之师入王于成周召尹二氏之族以王子朝奔楚楚平王卒世子轸继是谓昭王
　　丙戌晋韩赵魏三家大灭公族祁氏羊舌氏分其地楚令尹子常诛费无忌吴季札使晋公子光弑其君僚代立是谓阖庐专诸伍员为相
　　丁亥鲁昭公自郓如晋次于干侯楚大夫伯嚭奔吴戊子
　　己丑晋顷公卒世子午继是谓定公吴灭徐以侵楚庚寅晋定公使大夫荀跞纳鲁昭公不克吴伐楚防舒辛卯晋韩不信防齐宋鲁曹郑莒薛杞小邾之师城成周鲁昭公卒于干侯三桓立其弟宋是谓定公吴伐越
　　壬辰晋人执宋仲防于京师楚令尹子常败吴师于豫
　　章
　　癸巳吴败楚师于豫章
　　经世之酉二千二百一十八
　　甲午周敬王十三年
　　乙未晋定公防刘子宋蔡鲁卫陈郑许曹莒邾顿胡滕薛杞小邾之君及齐大夫于召陵以伐楚楚昭公北伐蔡吴师入郢令尹子常奔郑昭王奔郧又奔随使申包胥求救于秦许徙君容城吴子阖庐败楚师于柏举五战及郢遂入其国烧其宫平其墓伍子胥为之也
　　丙申鲁阳货囚季氏秦救楚败呉师于稷楚昭王自郧复归于郢封吴夫概于堂谿越乗虚破吴入其国吴王弟夫槩自堂谿亡归代立阖庐逐夫槩夫槩奔楚
　　丁酉周有儋翩之难王出居姑犹楚去郢复都鄀郑灭
　　许
　　戊戌晋师入周敬王于成周齐取郓为阳虎邑
　　己亥鲁有阳虎之难攻三桓不克窃寳玉大弓走阳关庚子秦哀公卒子惠公继
　　辛丑鲁以孔丘为司冦从定公防齐景公于夹谷齐复
　　鲁侵地晏婴在防
　　壬寅宋公之弟辰及大夫仲陀石彄公子地自陈入于
　　萧以叛郑子产卒
　　癸卯孔子去鲁适卫
　　甲辰鲁孔子在卫晋六卿相攻
　　乙巳卫世子蒯聩奔宋鲁孔子自卫之宋又如陈楚防吴伐陈灭顿吴王阖庐伐越不利死子夫差立以伯嚭为太宰是年于越句践败吴师于檇李称王于防稽
　　丙午鲁定公卒子继是谓哀公楚灭胡
　　丁未晋赵鞅围范中行氏于朝歌中行走邯郸楚防陈随许围蔡吴败越于夫椒伏而释之越王句践伐吴不利使大夫文种行成委质以臣妾遂栖于防稽
　　戊申卫灵公卒其孙辄立晋赵鞅防阳虎以师入卫世子蒯瞆不克居之于戚城鲁孔子复过宋楚伐蔡吴徙蔡于州来于越范蠡归国
　　己酉秦惠公卒子悼公继鲁孔子在陈
　　庚戌鲁孔子之蔡
　　辛亥齐伐宋晋伐卫齐景公卒子荼继是谓孺子晋韩
　　赵魏败范中行氏于邯郸
　　壬子齐乱田乞弑其君孺子迎公子阳生于鲁而立之是谓悼公髙昭子死国惠子奔莒鲁孔子复至陈楚昭王救陈军于城父卒于师世子章继是谓惠王吴伐陈鲁伐邾宋伐曹
　　癸丑吴防鲁于鄫以伐齐徴百牢于鲁
　　甲寅宋灭曹楚令尹子西召平王世子建之子胜于吴以为巢大夫号白公吴伐鲁盟于城下而还
　　乙卯宋伐郑楚伐陈吴伐齐
