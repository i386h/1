<!-- { "loadSidebar": true } -->
　　星阳之余五星如人五臓诸星如人四肢百骸精血神守精存则防其职而宣其明神歇精斁则如人之有死是以星陨则石朱汉上曰精斁气歇坎极离见乃有陨星其光烛地离也陨为石为堆阜尘沙者艮也光耀既散气凝为石亦犹人之体魄降于地也
　　日月五星俱起牵牛之初
　　即汉太初厯十一月朔旦冬至也汉刘氏曰指牵牛之初以纪日月故曰星纪五星起牵牛初日月起其中凡十二次且至其初为节至其中斗建下为十二辰视其建而知其次汉宋曰冬至日起牛宿一度斗建子位杜预曰十二次从星纪起而右旋尔雅曰星纪起斗斗牵牛也郭注曰牵牛斗者日月五星之所终始也传不曰冬至曰日南至盖谓日自鹑尾而来至牵牛也日中景最长以此知其南至斗纲之端连贯营室织女之纪逸周书曰维十有一月既南至昏昴毕日践长微星动于黄泉是月也斗建子始昏指北日月俱起牵牛右廻而行月周天起一次而与日防日行月一次而周天厯防于十有二辰终则有始是谓日月舆愚谓造化渊微非合数说不足以明之
　　星经难曰视盖橑与车辐近扛毂则宻益逺益踈今北极为天扛毂二十八宿为天橑辐今踈宻不同何也撩辐者取周礼辀人盖弓二十八以象星轮辐以象日月日与月防一月一周天又行一辰遂及日而合宿天圎如两盖相合南北极犹两盖扛毂二十八宿犹盖之弓撩赤道横络天腹如两盖相交处赤道北为内郭如上覆盖赤道南为外郭如下仰盖赤道正在天中如合缝处黄道横过是在那赤道之间故列弓橑之数近两毂则狭渐逺渐濶亦犹列舍之度近两极则狭渐逺渐阔至赤道则极阔也圎圗近南星度当渐狭则反阔横圗去两极皆阔失天形矣今放天形为覆仰两圎圗以圗心为极赤道以北为北极内宫星圗赤道以南为南极外宫星圗两圗相合全体浑象则得星度濶狭之势占不失北极曰上规南极曰下规赤道横络者曰中规中规濶上下两极处极狭也欧子曰盖天则南度渐狭浑天则北极寖髙二说当阙疑可也
　　周礼星土辨九州封域皆有分星
　　分星礼经所载不可磨也其说有三伶州鸠曰岁星所在则我之分野古堪舆书亡后郡国所入非古岁星或北或西与古受封所在不同一也唐虞及夏万国殷周千七百七十三国并依附十二邦以系十二次之星法先王命亲之意以主祀为重如封阏伯商丘主辰为商星商人是因封实沈大夏主参为夏星唐人是因唐后为晋参为晋星二也今以分野次舎攷之青州在东枵在北雍在西鹑首在南以至东南星纪北冀东北大梁西徐东降娄西豫与三河居中大火在正东此躔次之最差者三也三说不同识者当自择之
　　传曰五纬兴周
　　国语曰武王伐商岁在鹑火月在天驷日在析木辰在斗初星在天鼋愚尝攷之周之兴也鹑火直轩辕之虚稷星系焉房与歳星相经纬以属灵威仰之神后稷感以生焉鹑首又当山河之右太王以兴而后稷封焉及周师之出也日在箕十度则析木之津月在房四度则升阳之驷又三日得周正月庚寅朔日月防南斗一度则辰在斗柄也是时火星与周师俱进而水星伏于天鼋所以告颛帝而终水行之运自天鼋及析木岁星及鹑火又退行而旅于鹑首而后进及鸟帑所以反复其道以经纶周室者岂人力哉宜其卜世三十厯年八百为古今有道之长也星象昭昭讵不信乎后世欲以人力胜之乌乎可
　　春秋传曰二十八宿分在四方方有七宿共成一象虫兽在地有象在天东苍龙西白虎皆南首北尾南朱雀北元武皆西首东尾从角起而左旋
　　尔雅夀星角亢郭注数起于角列宿之长故曰夀星方有七宿者第斗至璧是谓星武第奎至参是谓星虎第井至轸是谓星鸟第角至箕是谓星龙环列四方随天西转方有定星星无定居故隠见各有其时林氏曰鸟火虚昴皆分至之昏见于南方正午位之中星仲春之月七宿各居其方位故星火在东鸟在南昴在西虚在北日在昴入于酉地则初昏时鹑火见于南方正午之位当是时昼夜各五十刻是为春分之气至仲夏之月则鸟转而西火转而南虚转而东转而北日在星入于辛地初昏之时大火房心见于南方正午之位当是时昼长夜短昼六十刻夜四十刻是为夏至之气至仲秋之月则火转而西虚转而南昴转而东鸟转而北日在心入于酉地初昏之时虚见于午当是时昼夜分亦各五十刻是为秋分之气至仲冬之月则虚转而西昴转而南鸟转而东火转而北日在虚入于申地初昏之时昴见于午当是时昼短夜长昼四十刻夜六十刻是为冬至之气分至之气既定则十二月之气无不定矣星鸟以象言星火以次言虚昴以宿言互相偹也愚谓天地四时之气皆不外于中子午者二至之中亦天地之中卯酉者二分之中亦隂阳之中也以二十八宿之中星至于中而止圣人出而致中和以位天地者亦曰执中而已
　　七宿之星数
　　星龙之星三十二星武之星三十五星虎之星五十一星雀之星六十四合之而一百八十二星
　　七宿之度数
　　星龙之度七十五星武之度九十八四分度之一星虎之度八十星雀之度百二十合之而为周天三百六十五度四分度之一一度二千九百三十二里分为十二次
　　七宿之分野
　　自斗十一度至婺女七一名须女曰星纪之次辰在丑谓之赤奋若律中黄钟斗建子今呉越分　自婺女八度至危十六次枵一名天鼋辰在子曰困敦律大吕斗建丑今齐分　自危十七度至奎四次豕韦一名娵訾辰在亥曰大渊献律太簇斗建寅今卫分奎五至胃六次降娄辰在戌曰阉茂律夹钟斗卯今鲁分　胃七至毕十二次大梁辰在酉曰作噩律姑洗斗辰今赵分　毕十二至东井度十五次实沈辰在申曰涒滩律中吕斗己今晋魏分　井十六至栁八次鹑首辰在未曰恊洽律賔斗午今秦分　栁九至张十七次鹑火辰在午曰敦牂一名大律于律为林钟斗未今周分　张十八至轸十一次鹑尾辰在己曰大荒落律夷则斗申今楚分　轸十二至氐四次夀星辰在辰曰执徐律南吕斗酉今韩分　氐五至尾九次大火辰在卯曰单阏律无射斗戌今宋分　尾十至斗十百三十五分而终析木辰在寅曰摄提格律应钟斗亥今燕分
　　愚按司农郑氏曰天有十二次日月之所躔地有十二分王侯之所国是以二十八宿分配十二辰与七政互行一左一右相为经纬所以两其五行以成天地四时之造化
　　东宫苍龙角为五帝坐庭亢为宗庙氐为天根房为天府心为明堂尾为人子箕为敖客灵宪曰苍龙连蜷于左左为青龙属木居东又分为小象者七星家名角木为蛟亢金为龙氐土为貉房日为兎心月为狐尾火为虎箕水为豹日月居中五星纬外析木防寅大火防卯夀星防辰
　　角　二星为天闗其间天门其内天庭黄道经其中七曜之所行也龙左角为天田为理主刑右角为将主兵星明大王道泰贤在朝荧惑犯天田旱郊祀志汉祖建灵星祠
　　亢　四星天子之内朝也为防庙主疾疫总摄天下奏事聴讼理狱録功
　　氐　氐四星王者之宿宫后妃之府前二星适后二星妾单子曰天根见而水涸尔雅曰氐天根也角亢下系扵民若木之有根宋分
　　房　四星为明堂天子布政之宫中间为天衢七曜由其中则天下和平亦为天驷天马主车驾国语曰农祥晨正日月底于天庙土乃脉发隋志曰五纬入房啓姬王肇迹
　　心　三星天王正位也中星为明堂天子位为大辰主天子赏罚前星为太子后星为庶子大火为大辰火中寒暑乃退律书云心言万物始有华心唐志曰易雷承干曰大壮房以象焉心为干精而房升阳之驷也房日月之所在钩命决曰岁星守心年谷丰洪范曰重华者谓岁星在心岁星一名摄提一名重华左传心为火五月火始昏见诗三星在天
　　尾　尾九星上第一星后次三星夫人次星若后嫔妾第二傍一星名曰神宫苍龙之尾为九子色均明后宫有序多子孙丙之辰龙尾伏辰【左】尾言万物死生如尾【律书】
　　箕　箕四星为后宫后妃之府亦为龙尾为敖客主口舌亦曰天津主八风凢日月宿在箕【东】璧【北方星】翼轸【已上】风起又曰天鸡又曰傅说骑箕尾比于列星晋志曰傅说一星在尾后诗防曰箕在南而斗在北故南箕北斗　愚尝以卦参之龙属东方震震动重隂之下吐气蛇啓蛰出而善变化者龙也卦直春分以后辰为苍龙之次动则变故龙以春分升而为雷出地奋之豫以秋分降入为雷泽归妹之象盛夏疾雷木抜龙起震木位于卯也亢曰龙雷同类之中以次三为龙占家以甲乙寅卯为龙天文角为蛟亢为龙翼为蛇轸为蚓角亢辰也翼轸已也自春分至芒种震治也而辰巳为翼故曰气之散也房为天驷又为苍龙之次故马亦曰龙马志言五纬入房姬王肇迹者亦兴王之嘉瑞也五马一化为龙说亦夲此其象曰天田曰农祥曰多子皆以应东方之春
　　西宫咸池【亦曰白虎】奎为沟渎娄为聚众胃为天仓昴为白衣防毕为邉兵觜觹为虎首参为斩艾灵宪曰白虎猛据于右
　　右白虎属金居西又分为小象者七星家名奎木为狼娄金为狗胃土为雉昴日为鸡毕月为乌觜火为猴参水为猿日月居中五星纬外降娄防戌大梁防酉实沈防申
　　奎　十六星天之武库一曰天豕亦曰封豕主兵禁又主沟渎月令仲春日在奎季夏奎旦中
　　娄　三星为天狱主苑囿牺牲供给郊祀大享多子孙眀则天下和平唐志日防在娄为大臣忧
　　胃　三星为天厨天仓五谷之府动则有输运之事眀则天下和平季春日在胃
　　昴　七星天之耳也主西方狱事又为旄头胡星明则天下牢狱平书日短星昴
　　毕　八星曰罕毕为邉兵主弋猎又主逺兵黄道所经天子出旄头罕毕以先驱此其义也正义云箕毕尚妻之所好中央土气为风东方木气为雨木克土为妃故箕星好风是尚妃之所好也毕属西方金气为隂克东方之木为妃故好雨而尚妻之所好又申寅两相冲破申来逆寅寅被逆故为飚风寅来破申申被逆故为雨
　　觜　三星为虎首为三军之行军之藏府明则军储盈将得月令仲秋旦觜觹中
　　十星一曰参伐一曰大辰一曰天市一曰鈇钺
　　主斩刈杀伐又为权衡所以平理又主边城参十星为白虎之体中三星横列者三将也下三星斜列曰伐天之都尉主胡鲜卑戎狄之国故不欲明其外四星左右肩股也东北曰左肩主左将西北曰右肩主右将东南曰左足主后将军西南曰右足主偏将军故黄帝占曰参应七将七将皆明天下精兵伐星明与参等大臣皆谋起兵参为白虎三星有一者为衡西有勾曲九星一曰天旗二曰天苑三曰九游东有大星曰狼狼角变色多盗贼　愚以易参之虎属西方居兊兊金禀敛肃杀之气有虎象焉言虎尾者内卦兊也革言虎变者外卦兊也頥言虎视眈眈者有伏兊也象言参为白虎者参申也参据猛虎之首有斩刈杀伐之威东有大狼狼亦虎也是以为天之将星七宿中有取武库天仓者亦以应揫敛之秋
　　南宫朱鸟井为水事鬼为祠事柳为鸟主草木星为鹑火主急事张为素厨主觞客翼为羽翮主逺客轸为车主风灵宪曰朱雀奋翼于前
　　前为朱雀属火居南又分小象者七星家名井木为犴鬼金为羊栁士为獐星日为马张月为鹿翼火为蛇轸水为蚓日月居中五星纬外鹑尾防已鹑火防午鹑首防未
