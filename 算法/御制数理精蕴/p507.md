<!-- { "loadSidebar": true } -->
　　先生于小运法専言其用未有此语者以明小运之体亦有三百六十六与大运之体不殊也小运之体既同于大运则大运之用无异于小运复何疑哉是故先生大运正数六分用六防得六万四千八百元之元之元闰数一分用一防得一万八百元之元之元并正闰之数则十二万九千六百年每年得七万五千六百元之元之元元之元者大运一小分之数也一分析为十二杪则二年得九十万七千二百杪矣若凖日法之体以四千三百二十杪进一日而用其半则正数六防共进三百六十日闰数一防共进六十日凡六日而加闰一日并正闰之数以七日为六日则每二千五百二十杪而进一日縂计九十万七千二百杪以进三百六十日而余分六日则藏乎三百六十日之中若凖小运之用以三千六百杪而进一日縂九十万七千二百杪共得二百五十二日而闰数十二日则显乎二百四十日之外若用数亦以闰数十二包于正数二百四十之中则每正数三千六百年必加闰数一百八十年縂计三千七百八十年而后进一日也且夫六十三者余分时数之所积也若一析为十则为六百三十矣故积其数而与加闰之数合三千七百八十者六百三十之六也又积其数而年得二百五十二日则六十之四而加闰之日也二千五百二十者六百二十之四也又积其数而年得三百六十六日则六十之六而加余分之日也
　　六者三天也四者两地也天统乎体而托地以为体地分乎用而承天以为用天地相依体用相附
　　经世卦气图体数以四爻直一日总之而一年通闰得三百八十四日者两地而三天也故大小运体之用数亦用两地而成于三天也用数以六爻直一日总之而一年通闰得二百五十六日者三天而两地也故大小运用之用数亦用三天而成于两地是故用数之用二百五十二自物数言之则自草木萌动至地始冻为开物八月而加闰之日自人数言之则日用八时四分七时二分为正年得二百一十六日当干之防一时二分为闰年得三十六当坤奉干一分之防也所以然者人为天之用其用无冬夏而有昼夜以日计虽用十分之七总于一年则十用其全者是谓两地而三天故天统乎体也物者地之用其用无昼夜而有冬夏以日计虽用十分之全总于一年则十用其七者是谓三天而两地故地分乎用也夫天地变化体用不同要之天以地为用用数实在乎坤是故乾坤三男三女七八九六之防二百四十者坤之防二十四而十析之也一卦六爻均之用防各三十并二卦十二爻共三百六十者干之防三十六而析之也数有十干之防十之而用为十二者阳进二也坤之防十之而用为八者隂退二也所以日有十辰有十二而卦止有八八卦用六爻乾坤主之六爻用四位坎离主之乾坤虽用六爻初上无位实用不过乎八是故用数三百六十用数之用二百五十二主天而言一年用十二月主地而言一年止用开物之八月也夫用数有三百六十用数之用有二百五十二生物之数有二百五十六而实用之数二百六十四其别何也盖用之用生物之时也数止有二百五十二地加其一体不过二百五十六物又加天地各一体不过二百六十四二百六十四者实用之物数也然运行之数三百六十皆为天之用一嵗必期三百六十日而此实用之物数布于其间所以律吕用数二百六十四布于元防运世十六位之中每位二百四十计三千八百四十小位以应三百八十四爻则闰嵗三百八十四日之数也余分之六在其中矣是故卦气图在日数则三百八十四日在时数则二百五十六日者止有三千七十二时故也

<子部,术数类,数学之属,皇极经世观物外篇衍义>
　　钦定四库全书
　　皇极经世观物外篇衍义卷二
　　宋　张行成　撰
　　观物外篇【上之中】
　　干爲一干之五爻分而爲大有以当三百六十之数也干之四爻分而爲小畜以当十二万九千六百之数也干之三爻分而爲履以当一百六十七亿九千六百一十六万之数也干之二爻分而爲同人以当二万八千二百一十一兆九百九十万七千四百五十六亿之数也干之初【旧本作六】爻分而爲姤以当七秭九千五百八十六万六千一百十垓九千九百四十六万四千八京八千四百三十九万一千九百三十六兆之数也【旧本阙此一节】是谓分数也分大爲小皆自上而下故以阳数当之【如一分爲十二十二分爲三百六十也】
　　干五爻分爲大有当三百六十之数四爻分爲小畜则三百六十之三百六十也三爻分爲履则十二万九千六百之十二万九千六百也二爻分爲同人则一百六十七亿九千六百一十六万之一百六十七亿九千六百一十六万也初爻分爲姤倍数亦然大有初分干得二卦爲辰小畜再分干倍二得四卦爲日履三分干倍四得八卦爲月同人四分干倍八得十六卦爲年姤五分干倍十六得三十二卦爲世一世之辰当一运之日一防之月一元之年以世推之至于一元皆可知也易卦六爻一爻不变生则一居下以命出性也成则一居上以性出命也故六十四卦阴阳皆自初生而八纯之卦世爻皆在乎上先生分干之数自五而起惟上不动世爻故也所以人之命门在下性门在上养生者保精养性者保神剥之上九硕果不食降而反生剥则爲复性乃生命也
　　一生二爲夬当十二之数也二生四爲大壮当四千三百二十之数也四生八为泰当五亿五千九百八十七万二千之数也八生十六为临当九百四十四兆【旧本衍一四字】三千六百九十九万六千九百一十五亿二千之数也十六生三十二爲复当二千六百五十二万八千八百七十垓三千六百六十四万八千八百京二千九百四十七万九千七百三十一兆二千万亿【旧本阙此一节】之数也三十二生六十四爲坤当无极之数也
　　乾坤互变九变主一子七九六十三卦而穷余六爻不尽葢八变而三百三十六体数极矣余八卦四十八爻当坤之一位所谓无数也易曰坤以藏之坤非真无也藏而不见所谓宻也故先天坤当无数而先生谓当无极之数者既徃之数未尽于明方生之数已潜于幽此之谓无极也若夫九变各有六爻不尽则乾坤自存其本也干不尽而复生焉坤不尽而姤生焉故八变五十六卦余八卦不尽体不可尽也九变三百七十八爻余六爻不尽用不可尽也体者物也用者气也是故数起于一二十变而至万兆同人当之又二十变而至秭姤当之又四十变而至载坤当之是故九九老阳之变也坤当无极之数者虽八十一变未至于极亦如太八十一首七百二十九賛而天度尚余九辰也
　　是谓长数也长小爲大皆自下而上故以隂数当之所谓分数长数者有地而后有二故地上之数起于二十二者二六也二六者地二之用用之体也有地之后用已成体故天地之变化气感于形形应于气阳先分之以立其大限隂乃长之以充其细数也阳分则虚虚爲隂故自上而下者隂生于上爲阳中之隂也隂长则实实爲阳故自下而上者阳生于下爲隂中之阳也自隂之形数言之则爲长自阳之气数言之则爲消葢一分之初多少已定故人夀百嵗自隂之长数而言一年爲増一嵗若自阳之分数而言则一年爲减一嵗也此葢隂阳并行相爲终始天以一三五七九而造始地以二四六八十而续终所谓干知大始坤作成物者也若迭为消长则此长而彼消彼长而此消故由子至己自六至九自少至多爲阳长隂消由午至亥自九至六自多至少爲阴长阳消此隂阳分两各爲主者也隂阳并行者天之一而二也隂阳分两者地之二而四也
　　天统乎体故八变而终于十六地分乎用故六变而终于十二天起于一而终于七秭九千五百八十六万六千一百一十垓九千九百四十六万四千八京八千四百三十九万一千九百三十六兆【旧本阙此一节】地起于十二而终于二百四垓【旧本垓作秭】六千九百八十万七千三百八十一京【旧本京作垓】五千四百九十一万八千四百九十九兆七百二十万亿也
　　天圆主用用以体立故统乎体地方主体体以用行故分乎用八者体数也十六者八之偶也天统乎体故得体之数八变而终于十六六者用数也十二者六之偶也地分乎用故得用之数六变而终于十二数体者存干之一自夬八变至同人则三百三十六又八变至姤而终则六百七十有二也数用者存大壮之四自小畜六变至临则二百五十有二又六变至震而终则五百有四也天从体起用故由二歴六以六而终其数总二十二则五六之合而偶之者物数也故曰天终爲万物也地摄用归体故由六歴二以二而终其数总十有九则九十之终而合之者闰数也故曰地归于天也天去一而数地去四而数故蓍去一而卦去四也天之有数起于干而止于震余入于无者天辰不见也天数至震而不用地之体虽在而无用故先终也又曰天起于一而终于七秭地起于十二而终于二百四垓者一干数也七秭即姤数也起于一者体数以干爲主自夬而行至姤则十六变也十二夬数也二百四垓即震数也起于十二者用数以夬爲主一分而三十爲大有之运数一长而十二爲大壮之世数先得一变足地之体然后自小畜而用行至震则十二变也地之前六变先存一变得二百九十四者蓍六用之全数也地者天之用所谓天变其体不变其用故阳常存一而乾坤用七变也
　　有地然后有二有二然后有昼夜
　　寒暑属天所谓分隂分阳昼夜在地所谓迭用柔刚故曰刚柔者昼夜之象也寒暑者乾坤之用昼夜者坎离之用也
　　二三以变错综而成故易以二而生数以十二而起而一非数也非数而数以之成也天行不息未尝有昼夜人居地上以为昼夜故以地上之数为人之用也二三以变者二与三竒偶相以变葢五数也地分其二故二因十二天分其三故三因三十亦参天两地而倚数之理也后天参两为衍数五十先天二三为变数四十二后天先虚其一以为七七之蓍数又挂其一乃合八卦之爻数先天一卦变八卦一以为本七以为用故日月以四十二为一变也后天用干坤九六之变者隂阳寒暑之变也先天用坎离日月之变者刚柔昼夜之变也以二生者变易也以十二起者用数自夬而起其位则二其数则十二也蓍数揲一卦则存六一卦又存六者二六为地之用数故两卦偶而后用在年则十二月在日则十二时以当天之十二次地之十二野人之十二物也天无昼夜此之谓一一非数者以其不变也以地上数为人之用故大数则一元统十二防自十二而分小数则一分统十二杪自十二而积也
　　天自临以上地自师以上运数也天自同人以下地自遯【旧本遯误作剥】以下年数也运数则在天者也年数则在地者也天自贲以上地自艮以上用数也天自明夷以下地自否以下交数也天自震以上地自晋以上有数也天自益以下地自豫以下无数也
