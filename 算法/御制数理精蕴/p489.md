<!-- { "loadSidebar": true } -->
　　天统乎体故八变而终于十六地分乎用故六变而终于十二天起于一而终于七秭九千五百八十六万六千一百一十垓九千九百四十六万四千八京八千四百三十九万一千九百三十六兆地起于十二而终于二百四秭六千九百八十万七千三百八十一垓五千四百九十一万八千四百九十九兆七百二十万亿也干为一干之五爻分而为大有以当三百六十之数也干之四爻分而为小畜以当十二万九千六百之数也干之三爻分而为履以当一百六十七亿九千六百一十六万之数也干之二爻分而为同人以当二万八千一百一十一兆九百九十万七千四百五十六亿之数也干之初爻分而为姤以当七秭九千五百八十六万六千一百十垓九千九百四十六万四千八京八千四百三十九万一千九百三十六兆之数也是谓分数也分大为小皆自上而下故以阳数当之【如一分为十二十二分为三百六十也】
　　一生二为夬当十二之数也二生四为大壮当四千三百二十之数也四生八为泰当五万五千九百八十七万二千之数也八生十六为临当九百四十三千六百九十九万六千九百一十五亿二千万之数也十六生三十二为复当二千六百五十二万八千八百七十垓三千六百六十四万八千八百京二千九百四十七万九千七百三十一兆二千万亿之数也三十二生六十四为坤当无极之数也是谓长数也长小为大皆自下而上故以隂数当之
　　天自临以上地自师以上运数也天自同人以下地自遁以下年数也运数则在天者年数则在地者也天自贲以上地自艮以上用数也天自明夷以下地自否以下交数也天自震以上地自晋以上有数也天自益以下地自豫以下无数也
　　天之有数起干而止震余入于无者天辰不见也地去一而起十二者也火常潜也故天以体为基而常隐其基地以用为本而常藏其用也一时止于三月一月止于三十日皆去其辰数也是以八八之卦六十四而不变者八可变者七八五十六其义亦由此矣
　　有地然后有二有二然后有昼夜二三以变错综而成故易以二为生数以十二而起而一非数也非数而数以之成也天行不息未常有昼夜人居地上以为昼夜故以地上之数为人之用也
　　阳爻昼数也隂爻夜数也天地相衔隂阳相交故昼夜相杂刚柔相错春夏阳多也故昼数多夜数少秋冬隂多也故昼数少夜数多
　　体数之防三百八十四去乾坤离坎之防为用数三百六十体数之用二百七十去干与离坎之防为用数之用二百五十二也体数之用二百七十其一百五十六为阳一百十四为隂去离之防得一百五十二阳一百一十二隂为实用之数也盖阳去离而用干隂去坤而用坎也是以天之阳防一百十二去其隂也地之隂防一百十二阳防四十去其南北之阳也极南大暑极北大寒物不能生是以去之也其四十为天之余分耶阳侵隂昼侵夜是以在地也合之为一百五十二阳一百十二隂也阳去干之防隂去坎之防得一百四十四阳一百八隂为用数之用也阳三十六三之为一百八隂三十六三之为一百八三阳三隂隂阳各半也阳有余分之一为三十六合之为一百四十四阳一百八隂也故体数之用二百七十而实用者二百六十四用数之用二百五十二也
　　卦有六十四而用止乎三十六爻有三百八十四而用止乎二百一十六也
　　六十四分而二百五十六是以一卦去其初上之爻亦二百五十六也此生物之数也故离坎为生物之主以离四阳坎四隂故生物者必四也阳一百一十二隂一百一十二去其离坎之爻则一百一十六也隂阳之四十共为二百五十六也是以八卦用六爻乾坤主之也六爻用四位离坎主之也故天之昏晓不生物而日中生物地之南北不生物而中央生物也
　　体数何为者也生物者也用数何为者也运行者也运行者天也生物者地也天以独运故以用数自相乗而以用数之用为生物之时也地偶而生故以体数之用阳乗隂为生物之数也
　　天数三故六六而义六之是以干之防二百一十有六地数两故十二而十二之是以坤之防百四十有四也干用九故三其八为二十四而九之亦二百一十六两其八为十六而九之亦百四十有四坤用六故三其十二为三十六而六之亦二百一十六两其十二为二十四而六之亦百四十有四也坤以十二之二十四六之六之一与半为干之余分则干得二百五十二坤得一百八也
　　体有三百八十四而用止于三百六十何也以乾坤离坎之不用也乾坤离坎之不用何也乾坤离坎之不用所以成三百六十之用也故万物变易而四者不变也夫惟不变是以能变也用止于三百六十而有三百六十六何也数之嬴也数之嬴则何用也干全用也乾坤不用则离坎用半也干全用者何也阳主嬴也乾坤不用者何也独阳不生专隂不成也离坎用半何也离东坎西当隂阳之半为春秋昼夜之门也或用干或用离坎何也主阳而言之故用干也主嬴分而言之则阳侵隂昼侵夜故用离坎也阳主嬴故干全用也隂主虚故坤全不用也阳侵隂隂侵阳故离坎用半也是以天之南全见而北全不见东西各半见也离坎隂阳之限也故离当寅坎当申而数常逾之者盖隂阳之溢也然用数不过乎寅交数不过乎申也【或离当卯坎当酉】
　　干四十八兊三十离二十四震十坤十二艮二十坎三十六巽四十干三十六坤十二离兊巽二十八坎艮震二十干四十八而四分之一分为隂所尅坤四十八而四分之一为所尅之阳也故干得三十六而坤得十二也阳主进是以进之为三百六十日隂主消是以十二月消十二日也
　　阳四卦十二爻八阳四隂以三十六乗其阳以二十四乗其隂则三百八十四也
　　圆者星也厯纪之数其肇于此乎方者土也画州井地之法其仿于此乎盖圆者河图之数方者洛书之文故牺文因之而造易禹箕叙之而作范也
　　圆数有一方数有二竒偶之义也六即一也十二即二也
　　圆者径一围三重之则六方者径一围四重之则八也天圆而地方圆者之数起一而积六方者之数起一而积八之变则起四而积十二也六者常以六变八者常以八变而十二者亦以八变自然之道也八者天地之体也六者天之用也十二者地之用也天变方为圆而常存其一地分一为四而常执其方天变其体而不变其用也地变其用而不变其体也六者并其一而为七十二者并其四而为十六也阳主进故天并其七而为七隂主退故地去其四而止于十二也是阳常存一而隂常晦一也故天地之体止于八而天之用极于七地之用止于十二也
　　圆者刓方以为用故一变四四去其一则三也三变九九去其三则六也方者引圆以为体故一变三并之四也四变十二并之十六也故用数成于三而极于六体数成于四而极于十六也是以圆者径一而围三起一而积六方者分一而为四分四而为十六皆自然之道也
　　圆者一变则生六去一则五也二变则生十二去二则十也三变则生十八去三则十五也四变则二十四去四则二十也五变则三十去五则二十五也六变则三十六去六则三十也是以存之则六六去之则五五也五则四而存一也四则三而存一也二则一而存一也故一生二去一则一也二生三去一则二也三生四去一则三也四生五去一则四也是故二以一为本三以二为本四以三为本五以四为本六以五为本【更思之】方者一变而为四四生八并四而为十二八生十二并八而为二十十二生十六并十二而为二十八十六生二十并十六而为三十六也一生三并而为四也十二生二十并而为三十二也二十八生三十六并而为六十四也【更思之】
　　一役二以生三三去其一则二也三生九九去其一则八也去其三则六也故一役三三复役二也三役九九复役八与六也是以二生四八生十六六生十二也三并一则为四九并三则为十二十二又并四则为十六故四以一为本三为用十二以三为本九为用十六以四为本十二为用【更思之】
　　裁方而为圆天之所以运行分大而为小地之所以生化故天用六变地用四变也一八为九裁为七八裁为六十六裁为十二二十四裁为十八三十二裁为二十四四十裁为三十四十八裁为三十六五十六裁为四十二六十四裁为四十八也一分为四八分为三十二十六分为六十四以至九十六分为三百八十四也一生六六生十二十二生十八十八生二十四二十四生三十三十生三十六引而伸之六十变而生三百六十矣此运行之数也四生十二十二生二十二十生二十八二十八生三十六此生物之数也故干之阳防三十六兊离巽之阳防二十八震坎艮之阳防二十坤之阳策十二也
　　圆者六变六六而进之故六十变而三百六十矣方者八变故八八而成六十四矣阳主进是以进之为六十也
　　六变而成三十六矣八变而成六十四矣十二变而成三百六十四矣六六而变之八八六十四变而成三百八十四矣八八而变之七七四十九变而成三百八十四矣
　　蓍徳圆以况天之数故七七四十九也五十者存一而言之也卦徳方以况地之数故八八六十四也六十者去四而言之也蓍者用数也卦者体数也用以体为基故存一也体以用为本故去四也圆者本一方者本四故蓍存一而卦去四也蓍之用数七并其余分亦存一之义也挂其一亦去一之义也
　　蓍数不以六而以七何也并其余分也去其余分则六故防数三十六也是以五十者六十四卦闰岁之防也其用四十有九六十四卦一岁之防也归竒挂一犹一岁之闰也卦直去四者何也天变而地效之是以蓍去一则卦去四也
　　蓍之用数挂一以象三其余四十八则一卦之防也四其十二为四十八也十二去三而用九四三十二所去之防也四九三十六所用之防也以当干之三十六阳爻也十二去五而用七四五二十所去之防也四七二十八所用之防也以当兊离之二十八阳爻也十二去六而用六四六二十四所去之防也四六二十四所用之防也以当坤之二十四隂爻也十二去四而用八四四十六所去之防也四八三十二所用之防也以当艮坎之二十四爻并上卦之八隂为三十二爻也是故七九为阳六八为隂也九者阳之极数六者隂之极数数极则反故为卦之变也震巽无防者以当不用之数天以刚为徳故柔者不见地以柔为体故刚者不生是以震巽无防也【或先艮后兊离】干用九故其防九也四之者以应四时一时九十日也坤用六故其防亦六也
　　竒数四有一有二有三有四防数四有六有七有八有九合而为八数以应方数之八变也
　　归竒合挂之数有六谓五与四四也九与八八也五与四八也九与四八也五与八八也九与四四也以应圆数之变六也
　　竒数极于四而五不用防数极于九而十不用五则一也十则二也故去五十而用四十九也竒不用五防不用十有无之极也以况自然之数也
　　蓍数全故阳防三十六与二十八合之为六十四也卦数去其四故隂防二十四与三十二合之为五十六也九进之为三十六皆阳数也故为阳中之阳七进之为二十八先阳而后隂也故为阳中之隂六进之为二十四皆隂数也故为隂中之隂八进之为三十二先隂而后阳也故为隂中之阳
　　蓍四进之则百卦四进之则百二十百则十也百二十则十二也
