<!-- { "loadSidebar": true } -->
　　天数二十五地数三十地以三十为节十日一旬三旬一月三百六十日为年専用六甲六之而一周天以二二十五为节二十五日而交甲巳迭用凡三百日而六甲六巳一周故尧典谓朞三百也若各通交数一日则三百十二也【律数七十八而四之】自甲子而起二十五而己丑又自己丑二十五而甲寅【三元迭主】甲寅二十五而己夘己卯二十五而甲辰甲辰二十五而己巳己巳二十五而甲午甲午二十五而己未己未二十五而甲申甲申二十五而己酉己酉二十五而甲戌甲戌二十五而己亥己亥二十五得癸亥复交甲子也
　　五运自甲巳为土运而起若以六十年当一运専主司天而言甲子对己夘三十年而得甲午甲午对己酉三十年当复甲子虚甲子一年乃乙丑对庚辰乙未对庚戌为金运又六十一年虚乙丑传丙寅对辛巳丙申对辛亥为水运又六十一年虚丙寅丁卯对壬午丁酉对壬子为木运又六十一年虚丁夘戊辰对癸未戊戌对癸丑为火运又六十一年虚戊辰己巳对甲申巳亥对甲寅复为土运末又当虚己巳凡三百六十六年而成三百六十年故一年三百六十六日也如是者十周日皆以阳干为首辰皆以子午为首凡三千六百年而进六十年复値甲子对己夘也此年甲子也下而时日月气卦上而世运皆可以类推矣四象五运六气者太极两仪三元之体用也四象偶为八卦五运偶为十干六气偶为十二支者天地自交故为天地之用也八卦又交而为六十四支干又交而为六十甲子皆天地相交故为人物之用也三四为七天变之余也四五为九地化之究也五六为十一二中之合也六七为十三闰嵗之月也七八九六皆为十五中朔之分也八九为十七气数之终也九十为十九天地之终也十四则二七之用十六则二八之用十八则二九之用也【衍九者用十七衍十者用十九】

<子部,术数类,数学之属,易通变>
　　钦定四库全书
　　易通变卷三十一　　　　宋　张行成　撰
　　一五日主五干而言者天也一卦六日主六支而言者地也而各有余分积气赢之余为中盈积月缩之余为朔虚积中盈为没积朔虚为灭积灭没为闰三年一闰五嵗再闰十九年七闰为余分天道一小成矣大易归竒象闰一爻得十九蓍造厯者以十九年为一章而先天律数祖于十九与七相乗皆本诸竒防也
　　闰数分而各主则一五日成六日一月而三十六日六五而成六六一年加七十二日为四百三十二日一卦六日成七日一月而三十五日五六而成五七一年加六十日为四百二十日一气十五日成十六日一月而三十二日六五而成四八一年加二十四日为三百八十四日一七日半成八日一月亦三十二日一年加二十四日为三百八十四日六甲【按永乐大典原本阙十一字宋本明费宏本皆阙】之闰六十日而六十一日三百六十为三百六十六日凡十七日有竒而得三时总六十八日半而实得一日后天卦气图日卦以五卦迭用直三十日自一至五五爻直一余分归辟卦者气之闰也气卦以五卦直二气中气当贞初气当悔者节气之闰也六十卦一卦直六日七分者卦气之闰也先天卦气图四爻直一日十卦四爻直一气得十六日者气节之闰也以防经运体数四爻直一月两爻交处藏一日得三十二日者月之闰也用数两卦直一月两爻直五日两爻交处藏闰一日得三十六日者中之闰也大运用一元之七防数六为正数三百六十日一为闰数六日以六日为六十日散于正数而用者六日闰一日卦气之闰也
　　易纬用颛帝厯以四千五百六十年为一元易轨用四万六千八十为总数元用四千六百一十七嵗为一元比四分厯多灾嵗五十七凡八十年而有灾嵗一也除初入元九嵗实得四十八嵗乃得轨数十分之一先天运行数十二万九千六百年得四千三百二十世三分用二则二千八百八十世而八万六千四百年加闰数一百四十四世则三千二十四世而九万七百二十年生物数十三万八千二百四十年得四千六百八世三分用二则三千七十二世而九万二千一百六十年比运行通闰数多四十八世
　　月以七为节故朔望相距七日有半一嵗月总四十九则蓍数也四十七而十之又倍之为九百四十者一部之月数【一章二百三十五月四章为部】而一章之数也
　　先天日数百三十三则算闰法也用数之用二百五十二则算余分六十三时法也以四分为一时则四分厯法也析一为十得二千五百二十以十九为一时年得一百三十二时余十二不尽则易算闰法也防经运除闰数十六卦外体用二数皆别藏闰其闰在两爻之爻中而不当卦则三二虚积之闰也
　　元经防闰亦当卦二百四十卦之外别有十六卦则中盈朔虚之实闰也
　　大运分数一位八十一万仍以三百六十杪为一辰得二千二百五十辰正数百八十日闰数九十辰隂数亦用半正数为三百六十日闰数为一百八十辰则二十四分之一也先生大运数正数六防为三百六十日闰数一防为六日而成六十日则六分之一也小运正数进十二日退十二日闰十二分则二十分之一也若实用数二百六十四则十分之一也
　　以世经年体数四爻直一运当三十日通爻中虚闰二日而三十二日正数二百四十卦一千四百四十爻直三百六十运得一万八百日卦闰十六卦九十六爻直二十四运得七百二十日通二数万一千五百二十日爻中闰毎运二日三百八十四运计七百六十八日通三数一万二千二百八十八日析而十之则动植全数之四也以十二辰各主一元则一十四万七千四百五十六日者八卦变五百十二卦之蓍之全数也以八卦各直一元则九万八千三百四日者三分用二也【三分用二去六从四去乾坤从坎离也六者用六爻主十二辰而用也四者用四位主八卦而用也】十二元全数中四分用一得三万六千八百六十四以动植用数三万四千四十八去之外余二千八百一十六则八卦各存隂阳刚柔之本数三百五十二也用数两卦直一运每爻二日半计三十日通爻中虚闰而三十六日正数二百四十卦直一百二十运三千六百日卦闰十六卦直八运二百四十日通二数三千八百四十日爻中闰毎运六日一百二十八运计七百六十八日通三数四千六百八日进退互用成二百五十六运得九千二百一十六日以十二辰各主一元计一十一万五百九十二日得一万二千二百八十八之九以八卦各主一元计七万三千七百二十八得八千一百九十二之九半之而三万六千八百六十四以动植用数三万四千四十八去之余二千八百一十六则八卦各存隂阳刚柔之本数三百五十二也与体数合矣若以运经世数正数二百四十卦四爻直一运计三百六十日三百六十运计一十二万九千六百日卦闰十六卦二十四运计八千六百四十通二数一十三万八千二百四十则十二防万物之数也四分用一得三万四千五百六十以动植用数三万四千四十八去之余五百一十二则存地数坎离四位生物之本二百五十六各一也或存三百五十二之八或存二百五十六之二乃知元运为天而地之数防世为地而物之数也
　　月一日行天十三度十九分度之七尽以一度为十九分则一日行二百五十四分二百五十四者一百二十七之偶也一百二十七者归竒十九用防三十暗防七十八易通明暗一爻之防也月以一日计则日行二百五十四分以一章计日行十九周月行二百五十四周复防于天端则月行之终也
　　大运数用十二防之七计七万五千六百则三百七十八之二百而二百五十二之三百亦三百六十之二百一十也三百七十八者六十三之六也小运用九万七百二十年则三百七十八之二百四十亦三百六十之二百五十二也二百五十二则六十三之四也一嵗三百六十五日三辰计四千三百八十三辰【毎辰析三十分】计一十三万一千四百九十分【毎分析十二杪】计一百五十七万七千八百八十杪【正数一百五十五万五千二百杪余分二万二千六百八十杪】以分于二十四气每气得十五日二辰二百二十五杪尽以日为辰一气得百八十二辰二百二十五杪辰析为分一气得五千四百六十分二百二十五杪分析为杪一气得六万五千七百四十五杪一气计十五日九百四十五杪
　　时闰数
　　天有十二闰地有十六闰者天之三用为地之四体一年积灭没十二日则三十年而十二闰一日积灭没四刻则三十二年而十六闰也积闰之法自分而起厯日而得时厯月而得日厯年而得月一章七月而小终者闰之本法也三十年而十二闰者积中朔之余而成其闰可见则天地之大数也三十二年而十六闰者积时刻之余而成其闰不见则民物之小数也是故一日百刻以四而分八刻为一时余灭没为闰每三时闰一刻成二十五刻总一日闰四刻正九十六刻一月三千刻【正二千八百八十刻闰一百二十刻】一年三万六千刻【正三万四千五百六十刻闰一千四百四十刻】闰数亦以八刻当一时一月积十五时一年百八十时得一十五日三十二年积四百八十日则十六月之闰也
　　凡时日卦之余皆为闰之防分物之虚数积之至一月二节中为盈朔为虚于虚分之中取实分计之积中盈为没日积朔虚为灭日乃得三年一闰五嵗再闰十九年而七闰始能自见于用也
　　大衍数
　　卦气图二十四气每气闰四爻得九百四十五杪九百杪者五全日之数四十五杪者余三辰之数四爻均之每爻直二百三十五当一章之月四爻计九百四十当一部之月余五杪不尽则三辰之数九分去一用其八也总二十四气计余一百二十杪不尽以天十地十乗大衍五十则一千足数也二十者体之足数五十者用之足数体无尽实故一千之数必亏以天九地十乘四十九则九百三十一数也十九体之虚数【按自上叚数积之至此宋本阙今依永乐大典本明费宏本増入】四十九用之虚数用无尽虚故九百三十一之数必盈以天九地十乗大衍五十则九百五十也比一千之数虚五十者虚天数二十五之合也比九百三十一之数盈十九者如天地二终之合也大衍厯以九百四十为通数比四十九用之数盈九比五十之数虚十唐一行曰干盈九隠于龙战之中故不见其首坤虚十以潜龙之气故不见其成周日之朔分周嵗之闰分与一章之一部之月皆合于九百四十盖取诸中率也
　　先天以三百六十杪为辰法余分六十三辰以散于二十四气每气得九百四十五杪比四十九乘十九之数盈十四比五十乘十九之数虚五于大衍元虚一蓍之中用其十四而虚其五是故以日闰比月闰则十九分之中十四当实闰五为虚数也太元月数亦用九百四十则又虚五而与大衍厯通数同大衍太元用九而虚十先天用十四而虚五也十四者二七也九百四十五杪在卦气图以三爻分则虚一爻以四爻分则虚五数比一千之数虚五十五者存天地本数也
　　时闰比月闰三十分虚十六分数【亦十九分而虚五分】
