<!-- { "loadSidebar": true } -->
　　毋意毋必毋固毋我合而言之则一分而言之则二合而言之则二分而言之则四始于有意成于有我有意然后有必必生于意有固然后有我我生于固意有心必先期固不化我有已也
　　记问之学未足以为事业
　　学在不止故王通云没身而已










<子部,术数类,数学之属,易通变>
　　钦定四库全书　　　　　子部七
　　提要
　　易通变四十卷　　　　术数类一【数学之属臣】等谨案易通变四十卷宋张行成撰亦所进易説七种之一也其説取陈抟至邵子所先天卦数等十四图敷演解释以通其变故谓之通变案以数演易本自汉儒然孟喜之易言六日七分而已京房之易言飞伏纳甲而已费直之易言乘承比应而已至魏伯阳作参同契借易以明丹诀始言甲壬乙癸之方位而易纬是类谋亦谓冬至日在坎春分日在震夏至日在离秋分日在兑易通卦騐又谓干西北主立冬坎北方主冬至艮东北主立春震东方主春分防东南主立夏离南方主夏至坤西南主立秋兑西方主秋分葢易之支流有此衍説至宋而陈抟作图由穆修以逓授于邵子始借儒者之力大行于世故南宋之后以数言易者皆以陈邵为宗又以陈本道家遂讳言陈而惟称邵行成于蜀中估籍吏人之家得邵子所十四图因着此书其自序谓康节之学主于交防既济二图而二图尤以卦气为根柢参伍错综以求之而运世之否泰人物之盛衰皆莫能外其自许甚髙其中如人之五脏亦以易数推之谓当重几斤几两殊为穿凿故李心讥其牵合祝泌谓其发明处甚多而支蔓处亦多然其説亦自成理自袁枢薛季宣以下虽往往攻之迄不能禁其不也此本流传甚少外间仅有宋刻本及明费宏家抄本今以永乐大典所载参互勘校録而存之以备数术之一家是书之名永乐大典作易通变费宏本作皇极经世通变葢原刻其全书七种此乃其一故有细目而无大名不能据以断两本之是非以永乐大典所题在费氏本前当为旧本今姑据以着録焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀










　　易通变原序
　　先生曰图虽无文吾终日言而未尝离乎是盖天地万物之理尽在其中矣谓先天图也先生之学祖于象数二图其用皆起于交交则变矣象之变为交泰图体极于一十二万九千六百而以八万六千四百为用在观物为以元经防以防经运以运经世之数其要则总于四象运行之一图数之变为既济图体极于一十二万二千八百八十而以三万四千四十八为用在观物为日月星辰水火土石声音律吕唱和之数其要则总于八卦变化之八图四象运行者天数也八卦变化者物数也处乎其间上以承天下以生物者地数也故二者之用全在卦气之一图以动植通数布为九位中五斡旋卦乃生焉二百五十六卦防分十二位分十六具一十三万八千二百四十之体九万二千一百六十之用而天之运行物之变化自一至千八百万之数皆在其中衍而伸之触类而长之以至于坤之无极之数隂阳之消息运世之否泰人物之盛衰可得而考矣夫天垂象河洛出图书伏羲因之而画卦伏羲之意天之意也先生之书大率蔵用而示人以象数实寓乎十四图先生之意推明伏羲之意也仆不自揆輙敷演解释命曰通变庶防学先天者得其门而入焉蜀临卭张行成序【案十三万八千二百四十之体下明费宏本有小注云三百六十之三百八十四九万二千一百六十之用下明费宏本有小注云三百六十之二百五十六】









　　钦定四库全书
　　易通变卷一　　　　　　宋　张行成　撰有极图
　　系辞曰易有太极太极包含万象以为有而未见以为无而固存是故大衍五十之虚一即四十九蓍之合一也图名先天而一百二十八卦七百六十八爻咸备者天地之象巳具乎浑沦之中太极之全体也故命曰有极图以推明先天之义
　　分两图
　　系辞曰是生两仪太极判则两仪分故揲蓍分而为二以象两也此图盖二气离而未合之时故有数有位无卦无爻及乾坤交而泰坎离交而既济然后物开运行而天地之用见矣世所龙图云是希夷之书有已合未合之数未合者当是分两图已合者当是既济图世之所者妄也
　　交泰图
　　此图乾坤交而物开运行时也故以交泰名之所以一元之体始于冬至而元防运世之用起于春分也
　　既济图
　　此图坎离用四位交而生物之数也故以既济名之乾坤交而成泰坎离交而成既济乾坤之交生物之时也坎离之交生物之数也
　　挂一图
　　系辞曰挂一象三太极不偏系于有无故大衍五十之虚一与四十九蓍之合一皆为易之太极以理推之虚一当为太虚之用合一当为元气之体分二象两元气既形真一不自见三居两间代一以致用挂一之一即虚一之一故天地之性人为贵也干兊离震四卦之变挂一之蓍一千五百三十六是为此图二百五十六卦之爻则太极英灵之气降而在人者也其余四揲之蓍七八九六之数为天地之用再扐之蓍一闰再闰之数为民物之用天地之用统于四象民物之用分于八卦阳一而隂二也二则有吉有凶变化之功见矣故曰四象生八卦八卦定吉凶吉凶生大业
　　四象运行图
　　日月星辰天之四象也四象运行大则为一元小则为一嵗
　　八卦变化图
　　八卦各主一图干兑离震为日月星辰之变数坤艮坎巽为水火土石之化数四象运行四时行焉八卦变化百物生焉时数用十二防物数用十六位防则每爻而直九十位则每爻而用八十其从日月之变则自一以至于千八百万二者皆总于挂一图盖相依而为用也右十四图有体用伦次先天之宗防也康节之学盖本于此
　　有极图【本名先天图】
　　圆图右行者六变未有一之卦也左行者五变已有一之卦也卦名皆在上者主乎天也圆者天之象也方图纵数者八卦类聚于上气之变也横数者八卦类聚于下形之化也卦名皆在下者主乎地也方者地之象也文王后天之卦自下生者地上之易也二卦反对则上生之义亦在其中矣
　　干三十六阳十二隂巽离兊各二十八阳二十隂坤三十六隂十二阳震坎艮各二十八隂二十阳每卦本数皆四十八以干合巽离兊阳皆得六十四隂皆得三十二以坤合震坎艮隂皆得六十四阳皆得三十二以干合震坎艮阳皆得五十六隂皆得四十以坤合巽离兊隂皆得五十六阳皆得四十先天卦爻也无挂一而隂阳同用七九后天蓍防也有挂一而隂阳分用七八九六故知先天为易之体后天为易之用者天一而二地二而四天统乎体地分乎用也体则天地分两用则天地合一故先天有一百二十八卦而后天止六十四卦也

<子部,术数类,数学之属,易通变,卷一>
　　为首三变四隂则巽为首四变八隂则兊主之五变十六隂则离主之六变三十二隂则巽主之前三变上卦主之后三变下卦主之无非兊离巽也自坤变干则上下之卦皆以艮坎震为主是故阳多者本干之体为干之用则三女隂多者本坤之体为坤之用则三男也爻天也天圆所以致用起于一变于三径一围三之理也偶而六者地无用随天以为用故易用三画六爻也卦地也地方所以立体起于一变于四径一围四之理也偶而八者天无体托地以为体故易体四象八卦也八而重之为六十四而六爻之用随在皆全乃成三百八十四爻则天施地受万物所由生也先天图自一隂一阳六变各至于三十二是为地之一柔一刚复姤代乾坤以为父母【案姤字原本皆作遇字盖宋人避髙宗嫌名今悉改正】刚柔承隂阳以成变化而天下之能事毕矣爻数自一隂一阳言之各一百九十二共三百八十四若以阳画为一隂画为二则阳一百九十二隂三百八十四共为五百七十有六象图方圆各三百八十四爻而位图方圆各五百七十六数者天地相应也易之数皆由爻位二图出者天地之本体用之宗也是故六十四卦三百八十四爻者体数也闰嵗之日也扵是之中去二用六则四十八卦二百八十八爻者三百六十而去三十六之二用三十六之八为用数之体也六十四卦去乾坤坎离余六十卦三百六十爻者用数也一嵗之气也扵是之中去二用六则四十五卦二百七十爻者三百八十四而去六之十九用六之四十五为体数之用也八八之卦去一用七则五十六卦三百三十六爻者体数之八变也四十五卦再去干与坎离则四十二卦二百五十二爻者用数之六变也四十五卦止去离之防余四十四卦二百六十四爻者八卦实用之数也六十四卦去初上而用四位二百五十六爻者坎离生物之数也位图乾坤各七位之数百三十三者日之用也艮兊各六位之数百二十者月之用也离坎各五位之数一百五者星之用也震巽各四位之数八十八者辰之用也大抵卦有爻有位爻天也宜虚而反实位地也宜实而反虚爻有象有卦有位位有数而已以数推之卦亦可知也是图自坤一变一阳六变至干得一百九十二阳自干一变一隂六变至坤得一百九十二隂六十四卦合于一者天之一而二太极生两仪也自复至干为三十二阳自姤至坤为三十二隂六十四卦分于二者地之二而四两仪生四象也天门十六卦为天之变地戸十六卦为地之化人路十六卦为天唱地鬼方十六卦为地和天六十四卦析于四者天地人物之四而八四象生八卦也自一以至无极其数无穷而皆不出扵此图矣
　　爻自六起
　　象图爻数干自六而至九兊离巽各自七而至十震坎艮各自八而至十一坤自九而至十二【阳爻为一隂爻为二】数自二行【爻用七数用十五皆以九为中数于六之上十二之下皆多用四数者初为虚终为宻中间见于象者七而已故天用不过乎七也】
　　位图卦数干自二至九兊自三至十离自四至十一震自五至十二巽自六至十三坎自七至十四艮自八至十五坤自九至十六
　　爻数四变合为八共九一数则七而已卦数八变合为十六共九一数则十五而已故蓍数不过七而防数七八九六两相合各不过十五也
　　爻数细衍之为十六变又暗藏十六变则三十二变【八卦各四变】卦数细衍之为六十四变皆见爻分其半数用其全天一而地二也
　　先天圆图乾坤之行皆自右而左姤复之行皆自左而右一而二也方图干行自西北而向东坤行自东南而向西复行自东而向西北姤行自西而向东南二而四也亦天一地二之理也
　　爻数自干八卦得四十八画以至坤八卦得九十六画八八六十四卦凡四十八变而得四十九数卦数自干八卦得十六数至坤八卦得一百二十八数八八六十四卦凡一百十二变而得一百十三数【四十九之一即当四十八一百十三之一即当一十六】
　　上体均布一卦互变八卦者变也下体类聚一卦互通八卦者通也干兊离震巽坎艮坤者名也名所以表其徳一二三四五六七八者数也数所以定其位位者体也故有位斯有卦徳者用也故有卦斯有爻卦者体也爻者用也
　　先天图反观之则干一巽二离三艮四兊五坎六震七坤八乾坤坎离四卦不变余四卦则震艮巽兊互相易矣天之一三不变二四变地之六八不变五七变天变其偶不变其竒者天变其体不变其用也地变其竒不变其偶者地变其用不变其体也天竒地偶要之皆本数不变也
