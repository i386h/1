<!-- { "loadSidebar": true } -->
　　天綂乎体八变而终于十六每变四十二则八变者三百三十六十六变者六百七十二也大小运数六会加闰一会计十四会总一十五万一千二百用其半得三百三十六之二百二十五用其全则二百二十五之六百七十二也动植数五百一十二位每位二百四十除唱和俱无一十五则每位二百二十五也去大运十四会之半则余一百七十六之二百二十五者隂阳刚柔八象之数而倍之为地之十六位之本也若十四会之全则盈一百六十之二百二十五者阳刚四象之数而四之为物之十六象之阳也　百四十四者坤之策也一甲析于十干则千四百四十为物数也动植有数得其八十者八体之足数也大运全数得其一百五者八体之外盈二十有五则五而五之天五冲气亦足矣所以为十六变之极而百六有会也　体数八变者三百三十六也十五万一千二百得三百三十六之四百五十而五百十二卦全蓍十五万五百二十八得四百四十八者天地各用隂阳一百十二而各存一变之本是故卦数通本而一百十三变也且十六变之数在物则存冲气之五五在蓍则存隂阳之二变而三百三十六视用数三百六十则存坤之策二十四视体数三百八十四则并坤之竒策二十四而存之所以天地能长且乆者为其数无尽用也　七会之数以闰数一会均于正数六会每会加闰数八通得五十六之二百二十五计万二千六百则六十三倍之而又百之【正数一万八百闰数一千八百】故余分为物数也【闰数于正得六之一】
　　小运用数九万七百二十得三百六十之二百五十二若用其半四万三千二百与余分交数四千三百二十即得一百八十之二百六十四分为四会得四十五之二百六十四计万一千八百八十正数一万八百闰数一千八十闰之于正十之一也
　　以十二会数进退三百六十日每日得三百六十加闰数二会为十四会则日加六十得四百二十者以六支乘十干之数也若闰数共一会为十三会则日加三十得九十者以五干乘十二支之数也是故太元律吕数七十八以干数乘之则三百九十声数七十以支数乘之则四百二十并之为八百一十则一龠之分而六十甲子纳音之数也
　　康节小运数进退以六百为节卦气图四爻直一日六日共得四卦天卦以地之四卦为一类也若会数四爻直三十日则八爻直六十日四卦直百八十日元数四爻直三百六十日则四卦得二千一百六十日运数六日一进一退成十二日会数百八十日一进一退成三百六十日则十二月也元数二千一百六十日一进一退成四千三百二十日则十二年也用数三百六十者十二会各用三十日也体数八变三百三十六者十二会各用二十八日也声数一百一十二则八变之中得三分之一
　　用数六变九万七百二十日者三百六十年年得二百五十二日亦一运用二百五十二年
　　每日积数三千六百年【二百五十二者八十四之三也三千六百者九百之四也】
　　体数八变一十二万九百六十日者三百六十年年用三百三十六日亦一运用三百三十六年
　　每日积数二千七百年【三百三十六者八十四之四也二千七百者九百之三而五百四十之五也】
　　卦闰全数十四会十五万一千二百日者三百六十年年用四百二十日实三百六十六日亦一运用四百二十年
　　每日积数二千一百六十年【四百二十者八十四之五二千一百六十者五百四十之四也】
　　用数明小运一运三百六十年每年十分用七得二百五十二年之数【每三千六百年进一日一年即一杪也九万七百二十杪得二十五日二分三千六百之九万七百二十年则三百六十年之日也】
　　全数明大运一运三百六十年每六十年为一分正数六分加闰一分为七分得四百二十年之数【毎二千一百六十年进一日】
　　扬子云以七十二分为一日一分析三十六杪则二千五百九十二杪为一日先天以一时析三十分一分析十二杪则四千三百二十杪为一日易以三百六十杪为一时元以二百一十六杪为一时者易用十分元用六分也大运体数以二千一百六十杪进一日小运用数以三千六百杪进一日者用用十分体用六分也用数以二百五十二日为一年体数以四百二十日为一年者用用六分体用十分也
　　先天以三十分为一时一分析十二杪计三百六十杪十二时计四千三百二十杪为一日【用数减其二分以三千六百进一日故日得十分之七而数得十二分之七也】
　　三千六百之七万七千七百六十杪得二万七千九百九十三万六千杪者泰之数十二分之六分也得一百八十年之辰之杪【每年四千三百二十辰毎日四千三百二十杪】
　　三千六百之一万二千九百六十杪得四千六百六十五万六千杪者泰一分之数也得三十年之辰之杪总二数得二百一十年而每年四千三百二十辰之全数每年六分去一止用三千六百辰即得二百五十二年之辰也以分于三百六十年每年三千二十四辰每日用八时又十分时之四总二数得三亿二千六百五十九万二千杪为泰七分之数则三千六百杪之九万七百二十也【以三千六百年进一日积九万七百二十日则一运三百六十年年二百五十二日也】此数亦得二千一百六十之十五万一千二百亦得二千七百之十二万九百六十
　　十二万九千六百者小畜之年数也十取七分得九万七百二十以三千六百进一日得二十五日二分自此若依法三进至泰之数则积数得三亿九千一百九十一万四百比三亿二千六百五十九万二千年之数多六千五百三十一万八千四百日数得十万八千八百六十四日比九万七百二十日之数多一万八千一百四十四日　日数九万七百二十析为七分每分一万二千九百六十所多一万八千一百四十四日则一分四厘也积数三万二千六百五十九万二千析为七分每分得四千六百六十五万六千所多六千五百三十一万八千四百亦一分四厘也
　　用数之用九万七百二十年者三百六十运而每运用二百五十二年也计所得之日在小畜数为用十分之七计所得之数在同人数为用十二分之七盖小畜一变而需以十二而变故日与数皆虚加二分【实一分四厘】若止以十而进即日与数皆得本数也
　　同人之数二万八千二百一十一兆九百九十万七千四百五十六亿为一元之数者一百六十七亿九千六百一十六万之一百六十七亿九千六百一十六万也分为十二会每会得一百六十七亿九千六百一十六万之一十三亿九千九百六十八万每会分六十运每运得二万七千九百九十三万六千年一年为一杪即一十三亿九千九百六十八万之数也二万七千九百九十三万六千者二千一百六十之一十二万九千六百则泰之数之半也正数六会加闰数一会正数一会当六十日六十运闰数一会本当六日六运而析为六十日六十运以闰数均于正数正数六分加闰数一分者亦六日七分之法也六日当得七日六年当得七年六运当得七运六运之数本得一十六亿七千九百六十一万六千年加闰一运乃得一十九亿五千九百五十五万二千年通闰数七运仍分为六运一运得三万二千六百五十九万二千年者三千六百之九万七百二十则泰之数十二分之七也
　　九万七百二十年分而为二其半得四万五千三百六十年以三千六百年进一日则二万一千六百年进六日偶之而四万三千二百年进十二日余二千一百六十年以进余分六分又于隂数中取交数二千一百六十年进六分则十三日二分也余隂数四万三千二百年亦当十二日并之而进一为十则用数之用二百五十二也当一年自草木萌动至地冻之日亦一日十二时而用八时四分之昼数也自九万七百二十年进二十五日二分积之至三千六百之九万七百二十年进九万七百二十日为一运之日数又积之至临九百兆之数得十二运之日十二运计四千三百二十年十分用七实得三千二十四年临比同人数三十分之一则同人乃一元之年九万七百二十也
　　大运用同人二万兆之数小运用临九百兆之数比同人数三十分之一又分为十二每分得五亿五千九百八十七万二千之一十三亿九千九百六十八万于一分之中十二用七以当一运之年计九万七百二十日则三百六十年年用二百五十二日也总十二分得十二运计四千三百二十年年用二百五十二日则实得三千二十四年之日也以三十乘之得十二万九千六百年而实得九万七百二十年与大运数合矣
　　大运亦以小运一年用数为一年而年用四百二十日细析之则小运年得二百五十二日者以三千六百杪进一日【一杪即十三亿之数】
　　大运年得四百二十日者以二千一百六十杪进一日四百二十者四十二之十变也二百五十二者四十二之六变也三千六百者三百六十之十也二千一百六十者三百六十之六也年得十分者数得六分年得六分者数得十分其归一也【易以三百六十杪为一时者三十六之十也元以二百一十六杪为一时者三十六之六也易用三天两地元用三天而包地数也】
　　大运数一年用四百二十日自卦气言则六日叠一日为七日凡六十日而进一日总一年三百六十日而成四百二十日实则三百六十六日也　以月而言一年阳自寅至申用七月隂自申至寅亦七月十二月而成十四月也
　　三百三十六年之体数一日积数用二千七百年亦与四百二十年而一日用二千一百六十年及二百五十二年而一日用三千六百年之数同皆九万七百二十也运数一年三百六十日用二百五十二日者开物阳数百二十日开物隂数百二十日加余分交数十二日为闰外余一百八日则坤得一百八之数其闰数十二用于坤一百八之中即闭物百二十日也【余分六十三时均于七十二候之中五日一候则一年三百六十日也】
　　一年三百六十六日以二百五十二日为生物时数余一百十四日又以十二为闰之合数故实用之数二百六十四为动植用数也一百十四者十九之六去十二余一百二得十七之六则四八归竒之策也十九者一爻归竒之策也十九者天九地十为物数十七者地八天九为气数也【一年三百六十日体数主十二而用以十分为十二分则毎分三十用数三十而用以十二分为十分则毎分三十六是故自日而言十而用七则一年得二百五十二日自数而言十二用七则一年得二百一十日之数者七月之数也七月得四十二候毎候加闰一日也】
　　六十而四之为开物数　六十三而四之为用之用数　六十四而四之为生物数　六十六而四之为动植数　八十一而四之为太元一首数　九十而四之为用数　九十六而四之为体数　八十四而四之为八变数　八十八而四之为四象数　一百五而四之为卦闰数　一百八而四之为候闰数一百二而四之为九卦数
　　小运用数一运正数二十分闰数一分【正数八十闰数四】大运体数一运正数十八分闰数三分【正一百八十闰三十用数开物八月而加闰十二日体数半年而加闰一月】
　　体数八变三百三十六运计十二万九百六十动植有唱和数十一万五千二百得其二十一分之二十也以体数分为八分则每分一万五千一百二十得七百二十之二十一分动植数分为八分每分一万四千四百得七百二十之二十分也
