<!-- { "loadSidebar": true } -->
　　先天物之分数每年一卦闰数三万二千四百以三十分三百六十杪为一辰得九十辰隂阳各用则一百八十辰而当六万四千八百杪也一年实闰之数日七分月二百一十分总十二月二千五百二十分以十九为一辰得百三十二辰十二分一分析十二杪则三万二百四十杪比三万二千四百亏二千一百六十则十五分之一分比六万四千八百则亏三十分之十六分计三万四千五百六十者三防万物之数也盖先天法以三百六十杪为一辰闰法以二百二十八杪为一辰先天一年闰九十辰偶之而百八十闰法一年闰百三十二辰十二分故其数如此也闰法一辰二百二十八杪比先天辰法每辰亏一百三十二杪毎辰于三十分之中用其九与十二终之合去其五与六二中之合者三十为用防则运行数十九为归竒则物数也若分数之闰百八十辰止以闰法十九乘之得三千四百二十分均为大分十九每分百八十小分年闰得十四大分物闰除年闰多九百小分一分析十二杪则一万八百者一防之年数也当四十七辰七分总二数则十九之中十四为实闰五为虚数也一年实闰得十九分之十四于一百三十三辰自然虚七虚闰得十九分之五于四十七辰自然盈七通三十二年得物闰五千七百六十辰【一日百刻一时八刻一日灭没四刻三日得闰一时一年得百八十时三十二年得五千七百六十时】计四百八十日当十万九千四百四十小分【一辰析为十九分】总虚实得十六月之数若一辰析二十分即得十防生物数矣实闰得四千二百四十四辰竒四分【计十二月之日而亏七十五辰十五分】总八万六百四十分【得二百五十二之三百二十而一百二十六之六百四十】比开物年数八万六千四百亏五千七百六十则十五分之一分也虚闰得一千五百十五辰竒十五分【计四月之日多七十五辰十五分】总二万八千八百分【得一百二十八之二百二十五】则五千七百六十之五也实数析于六十四卦每卦千二百六十析于百二十八卦每卦六百三十【六百三十者六十三辰而十析之也律吕图元之实用数以七乗九毎卦得六十三】虚数析于六十四卦每卦四百五十析于一百二十八卦每卦二百二十五【律吕有唱和数一卦得二百二十五而物之分数一卦得二千二百五十辰】总二年虚实闰分计六千八百四十分实数五千四十分得二百六十六辰亏十四分虚数一千八百分得九十五辰亏五分通计三百六十一辰共亏十九分当一辰实三百六十辰也【三十年而闰十二月者主一年灭没十二日而言天地数也三十二年而闰十六月者主一日灭没四刻而言人物数也三十者以甲子为主三十二者以卦为主甲子六十而一周卦六十四而一周故也】闰数以十九分为一辰日之盈得六十三辰则九之七月之缩得七十辰亏七分则十之七也
　　一年闰分二千五百二十以十九分为一时得一百三十二辰十二分【大衍易算闰法】日之余六十三辰计一千一百九十七分得一百三十三之九月之余六十九辰十二分计一千三百二十三分得四十九之二十七得一百三十三之十而亏七分比日多一百二十六日得一百二十六之九而盈六十三月得一百二十六之十而盈六十三
　　月一日行十三度十九分度之七尽以一度为十九分得二百五十四分比二百五十六之数亏二比二百五十二之数盈二卦气图一卦直九十其二百五十六卦分为十六位每位十六卦得八千六百四十除闰一卦五百四十外余十五卦计八千一百
　　动植分数初一位得八十一万总二百五十六位计二亿七百三十六万半之则一亿三百六十八万者十万三千六百八十析一为千而一万三百六十八析一为万也十万三千六百八十者二百八十八之三百六十亦二百七十之三百八十四也一万三百六十八者八十一之一百二十八即太元八十一首每首四揲去挂一之蓍也
　　动植全数一卦二百四十而声音俱无者一十五析一为十则动植分数一卦当二千四百辰去一百五十而用二千二百五十则十六分去一而用十五也二千二百五十辰之中二千一百六十为正九十为闰则二十五分去一而用二十四也通百五十与九十为二百四十则十分去一而用九分也
　　皇极十六位数其用则自千八百万至一从多至少所以多少反用者由一可七用二可六用进至于七止可一用故也
　　乾坤用六爻一爻之防三十故一卦用百八十坎离用四位一卦用百二十仍以均于六爻则每爻而二十仍去初上不用则当用者一卦四爻而八十其百八十之数三分用一则毎爻而十其百二十之数二分用半则毎爻亦十或四分用三则每爻十五也故先生曰人者百二十年之物然六十为下夀八十为中夀百年为上夀足一百二十者盖鲜尧百二十嵗可谓终其天年矣
　　分数
　　分数以八十一万之数为凖从天数而分以六十四卦中二卦三百六十之防为一辰则一位一百八十日为正九十辰为闰从地数而分以十六位中一位八千一百之数为一刻则一位一百刻九十六刻为正四刻为闰天数一卦当半年进退成一年地数一卦当一日天卦二十五分二十四分为正一分为闰地卦百分九十六分为正四分为闰天一地四也
　　分数一卦正数百八十日闰数九十辰正数一爻三十日闰数一爻十五辰若分为二爻而用则七辰半通四爻得三十辰
　　生物数一十三万八千二百四十析为十六位毎一大位分十六小位去一小位即一大位得八千一百总十六大位得一十二万九千六百乃运行之数也分数八十一万得八千一百之百以当一日百刻之数正数七十七万七千六百者一时八刻十二时九十六刻之正也闰数三万二千四百者灭没分四刻之数毎三时而得一刻也若一日十二时分为二十四时而用灭没分从之则四刻而有一刻焉通之成一百二十刻矣【一百刻而灭没四刻则二十四分而闰一分展成二十四刻则四分而闰一分】分数者物数也分十六大位一大位又分十六小位每一大位有七变八十一万即世之世之第十六小位数也一小位通闰得百二十刻成一日即以百二十刻当百二十年则一年得一刻之数进一变十二则一小位凡十二日计千四百四十刻以当百二十年则一年得十二刻之数又进一变三十则一小位凡三百六十日计四万三千二百刻以当百二十年则一年得三百六十刻之数又进一变十二则一小位凡十二年百四十四月计五十一万八千四百刻以当百二十年则一年得四千三百二十刻之数又进一变则地之三变之初也一变十二则一小位凡百四十四年计六百二十二万八百刻以当百二十年则一年得五万一千八百四十刻之数又一变三十则一小位凡四千三百二十年计一亿八千六百六十二万四千刻以当百二十年则一年得一百五十五万五千二百刻之数又一变十二则一小位凡五万一千八百四十年计二十四亿三千九百四十八万八千刻以当百二十年则一年得四百三十二年之数也四百三十二年计五千一百八十四月一十五万五千五百二十日得一千八百六十六万二千四百刻此天七数之极亦世之世之极变也衍而申之十六大位之数皆然凡一位皆有百二十年之数但其位愈尊则得数愈多尔是故雍以一人之人当兆人一物之物当兆物也
　　律吕图无问位之大小一位一卦各有百二十年之数总二百五十六卦则三万七百二十天地各二百五十六则六万一千四百四十年者动植全数也二百五十六卦总为十六大位每一大位包十六小位其数则七变总十六大位计一百十二变天地各二百五十六卦总二百二十四变则一百十二阳一百十二隂也每一大位之中有隂中阳阳中隂小不同者二变共九变总二百五十六小位共一百四十四变天地各一则三十二大位得五百十二小位而有二百八十八变是故蓍四十九去挂一而四十八凡六用成一卦得变数十八防数二百八十八总十有六卦得变数二百八十八得防数四千六百八即当地之三十二大位之变数与卦数者天一地二也
　　分数
　　九九八十一者九变之极也一十百千万者五数之极也一十百千万亿兆者七数之极也大运同人之数万兆则七数之极其细数则二十一数也分数自以泰当万兆之数至明夷当八十一万而极八十一万者八十一而以万为一者也地之长数至是而六则为物之用天之分数至是而十六则为地之位也
　　动植数每卦二百四十以十五为一分得十六分无数十五则太极之一分也余十五分三为天得一百三十五唱和全者一百三十三则九分而亏二矣二为地得九十唱和不全者九十二则六分而盈二矣地于天数中用其百三十三以生物存其二以为本也一百三十五偶之而二百七十者体数之用也虚四而用二百六十六者以存地本故动植用数三万四千四十八得三防万物数而亏五百一十二则每二百七十而虚四故也
　　闰虚十八日九辰为物数【共二百二十五辰详在下】
　　律吕图每位二百四十有唱和者二百二十五物之分数一位得二千二百五十辰者析一而十也从物数而析为二十五分毎分九十其二十四分二千一百六十者正数也一分者闰数也若从天数止析为十分则每分二百二十五也一元之数十二万九千六百析扵六十四卦每卦二千二十五者用其九分去其一分也所去一分又析十五分每分一十五则六分当闰数九分当正数盖一元之数得八千一百之十六析于运行数六十卦每卦得二千一百六十析于生物数六十四卦每卦得二千二十五则六十卦之中每卦天除正数一百三十五以与地六十卦之外地之四卦得八千一百总之为十六分除一分也十五分为天之运行一分以与地而生物是故开物之数夏至之后得一百三十五运也百三十五偶之而二百七十则体数之用地之用也
　　以防经运体数以一爻直七年半用数以一爻直二年半者二年半而有一闰故也
　　易六十四卦析一为四用于卦气图二百五十六卦分为十六位每位十六卦每卦五百四十总一位得八千六百四十合十六大位而十三万八千二百四十则生物十二防之数也若用数六十卦每位去一卦总一位十五卦得八千一百合十六大位而十二万九千六百则运行十二防之数也以运行数分于二百五十六卦则不可分当合四卦为一卦总六十四卦每卦得二千二十五若每卦仍用五百四十则十六位中当去一位而用十五位二百二十五卦矣【按上分数物数二篇共八百十八字永乐大典本阙今依宋本明费宏本补入】
　　余分数
