<!-- { "loadSidebar": true } -->
　　得十五度三十度四十五度
　　六十度七十五度之各切线
　　自甲左右作以北极出地四
　　十度为准
　　识于东西线上亦即午正
　　前后各初正时刻【甲为午正距甲
　　十五度前为午初后为未初距甲三十度前为巳正
　　后为未正距甲四十五度前为巳初后为申初距甲
　　六十度前为辰正后为申正距甲七十五度前为辰
　　初后为酉初也】乃以晷表之丙为
　　晷心至各防作线即时刻
　　线也卯正酉正各距午正
　　前后九十度故自丙晷心
　　与东西线平行作线即卯
　　正酉正线卯正以前酉正
　　以后则日转在北影转在
　　南故与辰初酉初反对作
　　线即卯初戌初线也次按
　　刻细分则自午正甲防每
　　加三度四十五分而得一
　　刻葢十五度当四刻而三
　　度四十五分则当一刻也
　　此法葢因北极为天之枢赤
　　道为天之带太阳虽由黄道
　　而行时刻皆以赤道而定故
　　以晷表之甲乙指赤道丙乙
　　指北极而东西线即为赤道
　　线丙乙即为过极经圈甲乙
　　即为半径午正太阳在正南
　　则影在正北若偏东偏西若
　　干度则其切线即其影之长
　　故以甲乙为半径作圜而分
　　圜界者即所以求切线至于
　　用比例尺正切线者正以切
　　线分时刻也地平日晷作节
　　气线法法以甲乙
　　丙晷表之甲角与丙乙
　　平行作戊己线而以甲乙为
　　半径用比例尺

　　正切线比得二十三度三
　　十分二十二度四十分二
　　十度十二分十六度二十
　　三分十一度三十分五度
　　五十五分之各切线自甲
　　左右作识于戊己线上即
　　得各节气日影界【春秋分为赤道
　　冬至距赤道南夏至距赤道北各二十三度三十分
　　小寒大雪距赤道南芒种小暑距赤道北各二十二
　　度四十分大寒小雪距赤道南小满大暑距赤道北
　　各二十度十二分立春立冬距赤道南立夏立秋距
　　赤道北各十六度二十三分雨水霜降距赤道南谷
　　雨处暑距赤道北各十一度三十分惊蛰寒露距赤
　　道南清明白露距赤道北各五度五十五度】或
　　以二十三度三十分之正
　　切线甲戊为半径作圜将
　　甲乙线引长平分为四象
　　限用比例尺分圆线比得
　　十五度三十度四十五度
　　六十度七十五度之各圜
　　界又以乙戊为半径作戊
　　己弧而依所分甲戊小圜
　　界各与甲乙平行作线截
　　戊己弧界又自乙至戊己
　　各弧界作线截戊甲己线
　　亦即得各节气日影界【甲为
　　春秋分距甲十五度左为惊蛰寒露右为清明白露
　　距甲三十度左为雨水霜降右为谷雨处暑距甲四
　　十五度左为立春立冬右为立夏立秋距甲六十度
　　左为大寒小雪右为小满大暑距甲七十五度左为
　　小寒大雪右为芒种小暑】乃自乙至各
　　防作线与午正时刻线相
　　交其相交之防即午正各
　　节气日影界也若求未初
　　节气线则先以丙乙为半
　　径作圜又依甲乙度截午
　　正线于庚而以未初线与赤
　　道相交之辛防至庚相距之
　　度截圜界于壬作壬辛线乃
　　与壬辛取直角作癸子十字
　　线以壬辛为半径如前法比
　　得二十三度三十分等距纬
　　之各切线于辛左右作识于
　　癸子线乃自壬至各防作线
　　与未初时刻线相交其相交
　　之防即未初各节气日影界
　　也仿此类推则得各时刻之
　　各节气日影界或用捷法另
　　取一纸画甲乙丙表式将乙
　　甲乙戊乙己类各节气线俱
　　画长些如求未初节气线则
　　以丙合于晷心丙而以甲乙
　　春秋分线

　　合于未初时刻线与赤道相
　　交之辛防乃于各节气线与
　　未初时刻线相交之处俱作
　　防识之即得未初各节气之
　　日影界余仿此乃将各时刻
　　线与莭气线相交之防作线
　　聫之即成节气线也葢春秋
　　分日行赤道而晷表之甲乙
　　指赤道故赤道线即为春秋
　　分线春秋分时日在赤道则
　　午正日影在甲春分以后秋
　　分以前日在赤道北夏至而
　　极北则影在南春分以前秋
　　分以后日在赤道南冬至而
　　极南则影在北故以甲乙为
　　半径而取各距度之切线为
　　各节气之

　　影界且切线与半径成直
　　角故先与甲乙取直角作
　　十字线而后得其切线也
　　【甲乙本直立之线与之取直角则戊端应在晷面下
　　己端应在空中出晷面上而其距午正线之逺近与
　　平面斜线之度同葢平与立之理一也】其以
　　冬夏至之影界为半径作
　　圜用分圆线求之者葢半
　　径与冬夏至距纬正之
　　比同于各节气距二分度
　　之正与各节气距纬正
　　之比故以甲戊为半径
　　作圜为一率又以乙戊为
　　半径作戊己弧则甲戊切
　　线即变为冬夏至距纬之
　　正为二率而用分圆线
　　所分各圜界即得各节气
　　距二分度之正为三率
　　其自圜界作线截戊己弧
　　即得各节气距纬之正
　　为四率既得各节气之距
　　纬度又自乙至各弧界作
　　线截戊甲己线则戊甲己
　　线仍为各节气距纬之切
　　线故用正即如用切线
　　也然虽得各节气之影界
　　而犹不在午正线之上故
　　自乙至各节气防作线交
　　于午正线乃自乙表端照
　　至各节气防所必经之处
　　故为午正节气日影界也
　　至于未初春秋分时则日
　　影至辛乙辛为影线成乙
　　甲辛勾股形甲乙为股【甲乙
　　表直立故为股】甲辛为勾乙辛为
　　故以甲乙度截午正线
　　于庚而取庚辛之度即与
　　乙辛影线之度等又乙辛
　　线与丙乙为直角成丙乙
　　辛立勾股形丙乙为勾乙
　　辛影线为股丙辛时刻线
　　为【葢丙乙为过极经圈乙辛为赤道影线经
　　圈与赤道无在而非直角故乙辛与影线亦无在而
　　非直角也】故以丙乙为半径作
　　圜而取庚辛度截圜界于
　　壬成丙壬辛平勾股形即
　　与丙乙辛立勾股形相等
　　【丙壬与丙乙等壬辛与乙辛等丙辛仍为线故成
　　相等勾股形】爰以壬辛影线为
　　半径与壬辛作直角取各
　　节气之切线为各节气日
　　影界皆与午正取节气线
　　之法同至其捷法乃以已
　　成之勾股已分之切线转
　　移用之尤为便捷也
　　向南壁上画立面日晷法【以北极出地四十度为准】
　　法先作直线及东西横线
　　相交于甲各成直角次作
　　甲乙丙晷表取甲角四十
　　度丙角五十度而乙为直
　　角乃依地平日晷作时刻
　　线法求之即得各时刻线
　　葢晷表之甲丙指天顶甲
　　乙指赤道故丙甲乙角定
　　为四十度则乙甲丁外角
　　为五十度即赤道之髙度
　　也丙乙指南极丙戊指地
　　平故甲丙乙角定为五十
　　度则乙丙戊外角为四十
　　度乃南极入地之度即北
　　极出地之度也甲乙既指
　　赤道丙乙既指南极则丙
　　乙即为过极经圈甲乙即
　　为半径午正太阳在正南
　　则影在正北若偏东偏西
　　若干度则其切线即其影
　　之长皆与地平日晷之法
　　同至于作节气线之法亦
　　与地平日晷同但赤道线
　　以上为春分前秋分后至
　　冬至之节气线赤道线以
　　下为春分后秋分前至夏
　　至之节气线葢春分以后
　　秋分以前日行赤道北夏
　　至而极北其度髙故其影
　　在下也秋分以后春分以
　　前日行赤道南冬至而极
　　南其度卑故其影在上也
　　向东壁上画立面日晷法【以北极出地四十度为准】
　　法先安甲乙直表与壁面
　　成直角【甲乙表不拘尺寸】次作甲
　　丙垂线及甲丁横线各成
　　直角次以甲为心作甲丙
　　丁象限弧用比例尺分圆
　　线比得赤道髙五十度之
　　弧为丁戊自甲至戊作甲
　　戊赤道线乃以甲乙表长
　　为半径用比例尺正切线
　　比得十五度三十度四十
　　五度六十度七十五度之
　　各切线于赤道线上作识
　　按识作十字线即成时刻
　　线也【甲防为卯正距甲十五度前为卯初后为
　　辰初距甲三十度为辰正距甲四十五度为巳初距
　　甲六十度为巳正距甲七十五度为午初】葢时
　　刻生于赤道春秋分时卯
　　正日出正东与表对射故
　　无影若向南若干度则其
　　切线即其影之长至于午
　　正则距卯正九十度切线
　　与割线平行故无切线而
　　日影即与壁面平行故亦
　　无影也若于向西壁上画
　　晷则以午初为未初巳正
　　为未正巳初为申初辰正
　　为申正辰初为酉初卯正
　　为酉正卯初为戌初余俱
　　与向东壁上画晷法同
　　向东壁上立面日晷画节气线法
　　法以乙表端至卯初防相
　　距之度为半径用比例尺
　　正切线比得二十三度三
　　十分二十二度四十分二
　　十度十二分十六度二十
　　三分十一度三十分五度
　　五十五分之各切线于卯
　　初线左右作识即得各节
　　气日影界【春秋分为赤道冬至距赤道南
　　夏至距赤道北各二十三度三十分小寒大雪距赤
　　道南芒种小暑距赤道北各二十二度四十分大寒
　　小雪距赤道南小满大暑距赤道北各二十度十二
　　分立春立冬距赤道南立夏立秋距赤道北各十六
　　度二十三分雨水霜降距赤道南谷雨处暑距赤道
　　北各十一度三十分惊蛰寒露距赤道南清明白露
　　距赤道北各五度五十五分】又以乙表
　　端至卯正防相距之度【即甲
　　乙表长】为半径比得各节气
　　距纬度之切线于卯正线
　　左右作识即为卯正各节
　　气日影界凡各时刻节气
　　俱以乙表端至各时刻防
　　相距之度为半径比得各
　　节气距纬度之切线于各
　　时刻线左右作识即得各
　　时刻各节气之日影界将各
　　防作线聨之即成节气线也
　　葢春秋分时日在赤道故其
　　影界即在赤道线之上其自
　　表端至各时刻防相距之度
　　即春秋分各时刻之影线也
　　若春分以后秋分以前日在
　　赤道北夏至而极北则影在
　　南春分以前秋分以后日在
　　赤道南冬至而极南则影在
　　北故以表端至各时刻防相
　　距之度为半径而取各节气
　　距纬度之切线即为各时刻
　　各节气之日影界聨之即成
　　节气线也向西壁法同

　　假数尺
