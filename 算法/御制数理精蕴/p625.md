<!-- { "loadSidebar": true } -->
　　进者当时而为用必存本是故进阳刚之体数四十为百六十而退四十八进隂柔之体数四十八为百九十二而退四十隂中除阳数隂中除阳数者互存其本皆爻法也如十六位之数每数于七万五千二百六十四之中除一百七十六者地中存物之四象数也动植通数每数于一万七千二百八十之中除二百五十六者物中存地之四位数也亦互存其本也康节此言为动植之体数二百六十四而发明之以一百六十而除四十八则律之声少徴太羽少羽之无声者也以百九十二而除四十则吕之水音三位石音七位之无音者也非泛言
　　以太阳少阳太刚少刚之用数唱太隂少隂太柔少柔之用数是谓日月星辰之变数以太隂少隂太柔少柔之用数和太阳少阳太刚少刚之用数是谓水火土石之化数日月星辰之变数一万七千二十四谓之动数水火土石之化数一万七千二十四谓之植数再唱和日月星辰水火土石之变化通数二万八千九百八十一万六千五百七十六谓之动植通数
　　阳刚之体数百六十者声数十六位每位十声总一百六十为正律之全数也用数一百十二者十六位中每位有数七声总一百十二为正律之用数也隂柔之体数百九十二者音数十六位每位十二者总一百九十二为正吕之全数也用数百五十二者十六位中水音用九火土音各用十二石用五总百五十二为正吕之用数也日月星辰之变数一万七千二十四者以正律一百十二徧唱百五十二吕得一万七千二十四声之用数也水火土石之化数一万七千二十四者以正吕百五十二徧和一百十二律得一万七千二十四者为正音之用数也律吕者天地也声音者人物也律唱吕而声生故变数为动数而托乎地吕和律而音生故化变为植数而托乎天也
　　日月星辰者变乎暑寒昼夜者也水火土石者化乎雨风露雷者也暑寒昼夜者变乎性情形体者也雨风露雷者化乎走飞木草者也暑变飞走草木之性寒变飞走草木之情昼变飞走草木之形夜变飞走草木之体雨化性情形体之走风化性情形体之飞露化性情形体之草雷化性情形体之木性情形体者本乎天者也飞走草木者本乎地者也本乎天者分隂分阳之谓也本乎地者分刚分柔之谓也夫分隂分阳分刚分柔者天地万物之谓也备天地万物者人之谓也
　　已上三段与第一篇同在天者为隂阳交于刚柔在地者为刚柔交于隂阳所谓阳与刚交而生心肺隂与柔交而生肝胆隂与柔交而生肾膀胱刚与阳交而生脾胃是也盖物得天地之偏人得天地之全王氷曰人不与万类同五虫之中惟人应于纳音余皆不应故纳音主人民灾盖纳音由日辰相配而生故天有八象地有八象而人有十六象者合父母而生子合天地有生人也隂阳刚柔之数用十二与三十者月一变十二而成年日一变三十而成月厯数也十日合而生五声十二辰合而生六律律数也厯律者天地万物之本纪故太极亦用之
　　观物篇六十二
　　有日日之物者也有日月之物者也有日星之物者也有日辰之物者也有月日之物者也有月月之物者也有月星之物者也有月辰之物者也有星日之物者也有星月之物者也有星星之物者也有星辰之物者也有辰日之物者也有辰月之物者也有辰星之物者也有辰辰之物者也日日物者飞飞也日月物者飞走也日星物者飞木也日辰物飞草也也月日物者走飞也月月物者走走也月星物者走木也月辰物者走草也星日物者木飞也星月物者木走也星星物者木木也星辰物者木草也辰日物者【缺】


















　　帝民者士农也皇王民者士工也皇伯民者士商也帝皇民者农士也帝帝民者农农也帝王民者农工也帝伯民者农商也王皇民者工士也王帝民者工农也王王民者工工也王伯民者工商也伯皇民者商士也伯帝民者商农也伯王民者商工也伯伯民者商商也此以时君化万民言太极十六等
　　飞飞物者性性也飞走物者性情也飞木物者性形也飞草物者性体也走飞物者情性也走走物者情情也走木物者情形也走草物者情体也木飞物者形性也木走物者形情也木木物者形形也木草物者形体也草飞物者体性也草走物者体情也草木物者体形也草草物者体体也
　　飞走草木生于地性情形体本乎天是论隂阳太少之交所以为人之品
　　士士民者仁仁也士农民者仁礼也士工民者仁义也士商民者仁智也农士民者礼仁也农农民者礼礼也农工民者礼义也农商民者礼智也工士民者义仁也工农民者义礼也工工民者义义也工商民者义智也商士民者智仁也商农民者智礼也商工民者智义也商商民者智智也
　　此则皇帝王伯之感化万民惟民生厚因物有迁从上所命惟厥由好也经世衍四象元防运世各分元防运世者四而十六之数也性情形体各有飞走草木飞走草木各有性情形体者八而三十二之数也人物各十六品一品分十六品则二百五十六而五百一十二矣先生之书有卦气图者天而地也有律吕图者地而物也自卦气图而观则分四象十六位二百五十六卦自律吕图而观则分八卦三十六大位五百一十二小位十二防寓于卦气图中而与十六位并行六十甲子寓于律吕图中而五百一十二位各具百二十甲子之变数时有消长月有脁肭日有进退数有正闰上下有顺不顺竒偶有合不合天地人物之象之理焕然明白矣
　　飞飞之物一之一飞走之物一之十飞木之物一之百飞草之物一之千走飞之物十之一走走之物十之十走木之物十之百走草之物十之千木飞之物百之一木走之物百之十木木之物百之百木草之物百之千草飞之物千之一草走之物千之十草木之物千之百草草之物千之千士士之民一之一士农之民一之十士工之民一之百士商之民一之千农士之民十之一农农之民十之十农工之民十之百农商之民十之千工士之民百之一工农之民百之十工工之民百之百工商之民百之千商士之民千之一商农之民千之十商工之民千之百商商之民千之千
　　康节变太极一生十二十二生三十正例也今又出此一十百千之等者所以通皇极之类示学者用数不可拘一律以用数也
　　一一之飞当兆物一十之飞当亿物一百之飞当万物一千之飞当千物十一之走当亿物十十之走当万物十百之走当千物十千之走当百物百一之木当万物百十之木当千物百百之木当百物百千之木当十物千一之草当千物千十之草当百物千百之草当十物千千之草当一物一一之士当兆民一十之士当亿民一百之士当万民一千之士当千民一十之农当亿民十十之农当万民十百之农当千民十千之农当百民百一之工当万民百十之工当千民百百之工当百民百千之工当十民千一之商当千民千十之商当百民千百之商当十民千千之商当一民为一一之物能当兆物者非巨物而何为一一之民能当兆民者非巨民而何为千千之物能分一物者非细物而何为千千之民能分一民者非细民而何
　　数有凖头剥尾之法大数愈少小数愈多言其分也少数愈大多数愈小言其质也元为一而分至于百六十七亿万是也然则兆民大君也亿民侯王公相也万民卿监牧刺也千民令尹贵人也百民富家贤士也十民知巧艺术也一民庸人也一一之物当兆物则四灵之类矣一一之人当兆民则皇帝王伯矣细物与细民无重价兼姿一物一民者也此即人物七等之辨至于一等又分三十则二百一十等矣况图又有隂中阳阳中隂隂中隂阳中阳乎
　　以性情形体飞走草木属日月星辰者物数也以仁义礼智士农工商分属皇帝王伯者人数也人当兆物之物圣当兆人之人人数当自干之二爻同人万兆之数而分以至于干物数当自干之初爻遇之七之数而分以至于同人数即当同人之兆数兆数复当干之一数人数大而物数小人数少而物数多大者得数少小者得数多自然之理也
　　固知物有大小民有贤愚移昊天生兆物之徳而生兆民则岂不谓至神者乎移昊天养兆物之功而养兆民则岂不谓至圣者乎吾而今而后知践迹为大非大圣大神之人岂有不负于天地者矣
　　践形之説自孟子言之迨今论者求于耳目鼻口志气百骸之间不知此乃人之体非形也何谓形人并立于天地之中配两仪而为三才植立不倚与物不同之谓形形言其大体则分其细也邵氏今以昊天生物之徳昊天养物之功能移之在我而生民养民为践形方得孟子形色天命之防盖仁义礼智天之所以与我者此是我之形也存心养性无愧于天命则举斯心而加诸彼尽己之性而尽人之性无负于此形此为践也茍论四体而不论一性何以谓之大
　　夫所以谓之观物者非以目观之也非观之以目而观之以心也非观之以心而观之以理也天下之物莫不有理焉莫不有性焉莫不有命焉所以谓之理者穷之而后可知也所以谓之性者尽之而后可知也所以谓之命者至之而后可知也此三知者天下之真知也虽圣人无以过之也而过之者非所以谓之圣人也夫鉴之所以能为明者谓其能不隐万物之形也虽然鉴之能不隐万物之形未若水之能一万物之形也虽然水之能一万物之形又未若圣人能一万物之情也圣人之所以能一万物之情者谓其圣人之能反观也所以谓之反观者不以我观物也不以我观物者以物观物之谓也既能以物观物又安有我于其间哉是知我亦人也人亦我也我与人皆物也此所以能用天下之目为己之目其目无所不观矣用天下之耳为己之耳其耳无所不聴矣用天下之口为己之口其口无所不言矣用天下之心为己之心其心无所不谋矣夫天下之观其于见也不亦广乎天下之聪其于闻也不亦逺乎天下之言其于论也不亦髙乎天下之谋其于乐也不亦大乎夫其见至广其闻至逺其论至髙其乐至大能为至广至逺至髙至大之事而中无一为焉岂不谓至神至圣者乎非唯吾谓之至神至圣者乎而天下谓之至神至圣者乎非唯一时之天下谓之至神至圣者乎而千万世天下谓之至神至圣者乎过此以往未之或知之也巳
　　只观康节之论圣人穷髙极逺而测深厚如此则于观物研天下之务定天下之吉凶成天下之亹亹可识其所诣矣
　　康节先生之书所以名皇极者数起于二中也自秦火以后河图用十之数不厯汉唐以至于国初凡言数者惟知五为中而已此洛书用九之数也河图之数其法用十惟易者有一图曽无发明致用之防又反谓之洛书用十河图用九晦翁先生巳办正之矣
　　康节用河图之十取五为阳中六为隂中由是推四象之变再加三倍而得动植通数九位遂以此九位之数取二百五十六卦推运行卦气天下万事无以逾于此而以先天圆图为乾坤用六之祖数始终于三百六十以先天方图为坎离用四之祖数终始于三百八十四去闰者以推天地隂阳之变包闰者以推动植泰否之运故曰人物在天地间当闰余之数也子槩释其数矣故序其大防本于河图者如此学皇极者须摆落周易大衍之説専以所注皇极之义求之如干之数不为六而为一干之性不为金而为火干之象不为天而为日之类【老隂少阳少阳老隂成之数七八九六与五行生并不用】
