<!-- { "loadSidebar": true } -->
　　气自中生故运自中起数从初数故月从朔行造物之初自冬至而一元之气始生日月并起于虚宿之中中朔本同故经世始于日甲月子星甲辰子自此分道各行或左或右或迟或疾参差不齐此扬雄所谓同本离末天地之经者也气之生也五日成一微三微成一着故十五日成一气三气四十五日成一节然一月三十日故止有二气【亦参天两地之理也】中气者隂阳之正气次月之初气则本月之终气也在前月为终在后月为初故斗至月中而后正指初终二气相交共分一气中为一一【案两一字永乐大典误连作二字今据宋本改正】者阳之阳隂之阳也【竒偶二月中气皆为阳】初终为二二者阳之隂隂之隂也故自阳包隂之明数言之一年三百六十日自阳一隂二通暗数言之一年五百四十日故易用六而干之筞三十六太用九而积数用五十四也所以卦气图一爻直九十总六爻直五百四十至于用数则每爻互用六十共三百六十而已是故天有三百六十爻以三百六十自相乘而一元得十二万九千六百年地有二百五十六卦以五百四十乘之则一会得一十三万八千二百四十月三分之中一分为虚数则实用九万二千一百六十也【太阳生于子终于巳隂生于午终于亥者乾坤各用百八十为三百六十日离终于申西北而后子美尽坎终于寅东南而后午美尽者坎离互用九十故为五百四十日也】
　　易一卦变八卦计【按计字依宋本増入】六十四又一卦变八卦计五百一十二蓍四十九每六用成一卦挂一之蓍三千七十二即五百十二卦之爻也余一十四万七千四百五十六筞则四十八蓍之用每卦得二百八十八筞也以卦气图均之每位八卦得七十二数四位三十二卦仅当一卦之筞而尚亏挂一六筞二千四十八位总一万六千三百八十四卦之数乃当天卦五百一十二卦之筞而尚亏三千七十二筞也卦气图用二百五十六卦声音图用五百一十二卦以天卦筞数均之则三千七十二者卦气图之爻数而倍之也其一十四万七千四百五十六筞去九千二百一十六为四正卦不用之数余一十三万八千二百四十以卦气图均之全数每爻而九十用数三而用二每爻而六十若声音图全数一十二万二千八百八十则每爻而四十用数三万四千四十八则两卦而一百三十三也所存四正卦之九千二百一十六则声音图五百一十二位之衍数也声音图全数比卦气图全数亏一万五千三百六十则九分而亏一者体有八而用有九也
　　卦数两卦共十八均之则一卦得九数五百一十二卦共四千六百八以蓍数论之则四千六百八者一十六卦之筞也故地数止于十六而坎离有十六卦则爻图四分之一也
　　处心不可着着则偏作事不可尽尽则穷先生之学止是此二语天之道也
　　爻图方圆合一百二十八卦数图分方圆各六十四位卦气图二百五十六卦声音图八卦各六十四位声音八图每图六十四位计五百一十二位每位唱和二百四十字两字通四卦计四百八十卦六十四位唱和数计一万五千三百六十得三万七百二十卦八图五百一十二位通唱和一十二万二千八百八十得二十四万五千七百六十卦而合不合用不用之数尽在其中矣
　　人间朔望休假之类用日数种植之类用气数兴事卜日占吉凶成败等类用甲子数
　　揲蓍法六七八九为用筞者地之四象也以三四五六为竒筞者天之四象也故先天以天三地四人五物六为数之用也观物以元经会以会经运以运经世天之三也以春夏秋冬日月星辰水火土石分配于元会运世地之四也以十声【按十声二字宋本误作小注今依永乐大典本】当十干分配于干兑离震人之五也以十二音当十二支分配于坤艮坎巽物之六也天以六爻为用地以八卦为用人以十干为用物以十二支为用地得天三而为四隂得阳五而为六也
　　先天图六十四卦者爻也所谓八卦用六爻乾坤主之也卦气图二百五十六卦者位也所谓六爻用四位坎离主之也
　　近世牛无邪康节学卦气图载尧当贲之六五而无其说自着易钤局言尧壬寅年即位起山风蛊谓子丑寅年用世卦世之元始于升蛊井故起于蛊也按经世尧肇位在甲辰年岂无邪但得康节数钤而未尝遍阅其书邪求其说而不得遂妄以意逆之至于贲六五又没而不言也然起于贲与蛊则是矣【按宋本然字上缺一字蛊字上缺十一字据文似不缺今依永乐大典本】贲当是大运蛊当是小运以法推之大运冬至当甲子小运立春当甲寅天地之数之理岂偶然也哉　冬至后以一元言之自甲至巳七十五运凡二万七千年而开物七十五而五气足故七十六而已开物七十六而四象形【七十六者四爻竒筞为四象】故七十七而庚用事已遁得夘地下甲子起于甲戌先天而得之者五行各厯天之二七也先行五运至己夘遇天甲子甲巳配合土运乃见庚遁得辰天道至此而更土既生子始用事矣于是冬至之气起己巳日寅时以运数言则己巳年寅月也二万七千年者三九老阳之用厯地之四数一十百千而体成于是出而生物矣故物自此开也　开物自惊蛰之己夘至芒种之癸亥一百五运三万七千八百年太元以三百七十八为五日三辰之筞者每辰而六筞也余分属乎天三万七千八百则余分之筞而百之也七十六而物始开者五之十五也又一百五而干体备者七之十五也是故少阳之筞用者七不用者五也自夏至之后用一百三十五运则三五而九之为老阳成体之用是谓阳分于隂隂消其阳也闭物之后又四十五运而迄冬至者三五而三之也夏至之前以五与七而分用不用者少阳之筞用也夏至之后以三与九而分用不用者老阳之筞用也是故先天爻数皆合七九之筞者天地同为一阳也先天图坤当无极之数【按宋本此处缺四字】无极而太极自剥之上九当一阳始生至姤之二爻得八十阳为自冬至迄雨水终七十五日通闰而八十于是反生复之一则开物七十六之巳也七十七之庚当頥之上九盖反生之后至頥而阳气始行尔自复至干得一百十二阳除七日为闰余百有五日则自惊蛰至芒种末凡七气百有五日也由干反坤隂数亦然者隂阳之体同也开物与闭物进退不同者隂阳之用异也　自夏至至立冬而闭物百三十五运计四万八千六百年得八千一百之六总一元大数十二万九千六百年得八千一百之十六夏至以后得其八冬至以后得其八夏至以前老阳未成体故七十五与一百五之运数未以八千一百而分夏至之后老阳已成体故用者三不用者一则闭物之前用者八千一百之六而闭物之后不用者八千一百之二也自立冬闭物迄冬至四十五运计一万六千二百年
　　得三百六十运之数自老阳之用言之用者三不用者一故四象用二百七十存真一不用以当九十也自少隂之体言之用者二不用者一故开物八月共二百四十闭物四月共百二十也自少阳之体言之用者七不用者五故十二会之数用其六会加闰而用七会也是故开物自七十六惊蛰至夏至而一百五则知夏至之后亦当用一百五而至寒露合之则二百一十者少阳筞用用者七不用者五也夏至之后用一百三十五至冬至而后闭物则知夏至之前亦当自立春而始用百三十五合之则二百七十者老阳筞用用者三不用者一也卦气本以八为体七之用则未及九之用则已过以八为中故开物于寅之中闭物于戌之中正月八月之日者少隂筞用用者二不用者一也若以老隂言之用者六不用者六故二至二分相去各百八十则六月之日也是故四象用数星用一百五合之而二百十者三七之用也月用百二十合之而二百四十者三八之用也日用百三十三合之而二百六十六者三九之用也辰用八十八合之而一百七十六者三六之用也是为七八九六之象各用其三而不用其一也七八为体体则无亏故三七三八皆用足数九六为用用必存本故三九三六各虚四数也八十八者动植之物数也物生于母而本于父故阳刚隂柔数八十八而四之为三百五十二自百七十六言为用不用各半者六之用也是为虚四以存母之体若自二百六十四言为用者三不用者一则九之用也乃为虚六以存父之用矣故二百六十四比二百七十则虚六也二百七十者体数之用也日用二百六十六则虚四物用二百六十四则虚六在用存体在体存用也
　　天元玉筞曰地下甲子首于甲戌先天而得之得之而犹未配合行六位见己夘始得天甲子然后配合即隂行速阳行迟所以先行六位然后可奉天合徳配其夫妇之道至今终而复始轮转无已也又曰道生一一生二二生三三生万物道生太极一也太极生天地二也天地生五行三也三生万物皆自五行天地既分五行防运始有黄气横于甲故以甲子为首次有白气横于乙故次以乙丑三有黑气横于丙故次以丙寅四有青气横于丁故次以丁夘五有赤气横于戊故次以戊辰六复有黄气横于巳即第六位黄气者始为火之子首者称于一即坤元道之子也是故经世以会经运七十六而已开物则运数始于己夘七十七而庚用事则年数始于己巳也　先生曰一元在大化间犹一年故经世一元数即是天元一年运气之数王氷玉筞序云后欲截此法者须过甲子年正月旦朔建己酉即可截也经世以会经运开物于惊蛰当七十六运之已自冬至日甲月子星甲而起　遁得夘惊蛰日当己夘则正月朔日当己酉矣经世一运当一日则一元当一年又何疑哉

<子部,术数类,数学之属,易通变>
　　钦定四库全书
　　易通变卷十二　　　　宋　张行成　撰
　　气候图【康节自有卦气图此体后天卦气为之以相发眀尔此图不可分为十六位以止用六十卦故也是故易用三而至日经世用四而至辰也】

