<!-- { "loadSidebar": true } -->
　　次六俾蛛罔罔遇螽利虽大不得从【蛛蜘蛛罔网同螽蝗属螽比蛛为大今蛛设网本以罗小虫而忽获大螽然螽利虽大非蜘蛛之所能从取也此言小人不可大受而滥据尊位德薄智小诚非小人之所宜堪鲜不及矣】测曰蛛之罔害不逺也
　　次七振其角君父遇辱匪正命【振进也角喻刚直七遇刚阳是能进其刚直之道于君父君父不能容受反待遇以陵辱而困屈其身不以赏而以刑不以用而以斥岂人君之正命乎】
　　次八两兕鬭一角亡不胜丧【兕野牛也不胜丧言丧之甚也今遇极而过刚犹两兕之鬬不能无伤一兕已至于角亡矣其角且亡为丧之甚可知矣】测曰两兕鬭亡角丧也
　　上九觝其角遇下毁足【觝触也九刚极居上是触其角上极反下则下致毁其足此剥穷上反下之义】测曰觝其角何可当也
　　□【二方二州三部二家】灶【地隂家八木上中象鼎卦】隂虽沃而洒之阳犹执而龢之【龢古和字　灶养也灶之初一日入栁宿六度夏至气终此首之次七小暑节起此首之次八】
　　初一灶无实乞于邻【初以隂乏不能自养是灶无实顾乃乞于邻以助济焉恶有及人之望也】测曰灶无有虚名也
　　次二黄鼎介其中裔不饮不食孚无害【介大也裔余也二以刚中故云黄鼎器既大而食有余必无不足之患喻人之质美而德全备才大而用有余犹且节其食而不享啬其用而不施其厚于内而无待于外也至矣则信乎其无害也】测曰黄鼎介中廉贞也
　　次三灶无薪黄金濒【濒水厓潴秽之地也三隂邪不中是灶无薪而金鼎秽犹国无贤而朝廷卑也然为国者可不务于求贤乎】测曰灶无薪有不用也
　　次四□实之食得其劳力【□音歴　□小釡也四为下禄未得尊盛故止用小釡之食盖位卑禄薄易称其劳也】测曰□实之食时我奉也【时是也时我奉言称也】
　　次五鼎大可觞不齐不庄【觞酒爵小器也五虽当尊而隂柔才弱岂不犹鼎之大器仅可为觞之小用是处非其所宜据则其不称也可知矣其能有齐庄之德乎此亦德薄位尊之义】测曰鼎大可觞飨无意也【飨无意义言其不称也】
　　次六五味龢调如美如大人之飨【六处崇髙之地居福禄之极是当国大臣居鼎鼐之职也然五味和既调且美宜其为大人之飨也国事治既安且平宜其为大君之用也】测曰味龢之飨宰辅事也
　　次七脂牛正肪不濯釡而烹则欧歍之疾至【肪脂也欧歍吐逆声七以隂暗是得美味而不能致其谨洁宁无欧恶之嫌犹享尊位而不致其敬戒寜无悔吝之咎此戒占者凡事宜致其慎也】测曰脂牛欧歍不絜志也
　　次八食其委虽噭不毁【委委积也噭直呼声八居祸中是食人之禄宜忧人之难虽至于直呼而谏志在忠君复何毁之有哉】测曰食其委蒙厥德也
　　上九灶灭其火唯家之祸【灶所以炊爨今灭其火是灶道尽矣宁不为家之祸乎犹仁所以为人今而不仁是人道尽矣宁不为身之害乎此盖预为灭道亡家之兆】测曰灶灭其火国之贼也
　　□【二方二州三部三家】大【地阳家九金上上象丰卦】隂虚其内阳逢其外物与盘盖【盘盖物茂盛盘旋如车盖也大之初一日入栁宿十度】
　　初一渊潢洋包无方冥【潢洋广大貌一在大世居初是犹渊之广大无所不包而复泯然不见其迹也】测曰渊潢洋资褁无方也
　　次二大其虑躬自鑢【鑢磨物使减削也二居下位乃大其虑是空存出位之思则徒自刻削而已复何益哉】测曰大其虑为思所伤也
　　次三大不大利以成大【三居大世在下之上且有阳明之才是以居大而能自小居尊而能自谦是大不大也然自后者人先之自卑者人尊之所以利于成其大也】测曰大不大以小作基也
　　次四大其门郊不得其刀鸣虚【刀喻利四在福逢隂不明是以不能如三之自小乃侈大其门郊以夸其盛然骄则致危满则致覆宜其不得其利也不得其利者无他由鸣夸于虚浮而已】测曰大其门郊实去名来也
　　次五包荒以中克【五居大中得道当阳之君也故能大其度量包含荒秽无所偏诐以中道而胜其任也书曰无偏无诐尊王之义无党无偏王道平平以中之谓也】测曰包荒以中督九夷也【督治也】
　　次六大失小多失少【六过中逢隂已不能无偏故致其戒言事之大者由失于小物之多者由失于少皆以微而致着由寡而至多此君子所以凡事必谨于微也】测曰大失小祸由微也
　　次七大奢迃自削以觚或益之餔【奢迃谓过于侈大也觚有棱角之器喻法度也餔食也七已入祸故不能无侈大之过然幸逢阳故能自治以法是过而能改终于无过能不受餔养之益乎】测曰奢迃自削能自非也【自非即自责】
　　次八丰墙峭阯三岁不筑崩【上以下为基国以民为本基厚则上固本固则邦宁此必然之理也八位祸中处丰大之极不能节用爱民乃剥下以奉上朘民以充君曽无改悔之心宁保其不危哉是犹丰大其墙而削峭其基复且三岁之久不加脩治其荒怠如此能无崩亡之及乎】测曰丰墙之峭崩不迟也
　　上九大终以蔑否出天外【蔑无也九居丰大之终乃能自将以道处丰大而自视如无宁有不善之及哉否出天外言逺去也顔子有若无实若虚所以几于圣也】测曰大终以蔑小为大质也
　　□【二方三州一部一家】廓【地隂家一水下下亦象丰卦】隂气防而之阳犹恢而廓之【防音瘗音翕　防收敛之意恢廓开辟之意言隂气虽凝而阳犹盛也廓之初一日入栁宿十五度】
　　初一廓之恢之不正其基【大其事者宜正其始始正终犹不正况于始之不正乎一以隂邪徒欲恢大其事乃不正其基本后欲无倾胡可得乎】测曰廓之恢之始基倾也
　　次二金榦玉桢廓于城【二居下之中得阳之盛是以莫非贵重之物而为桢榦之用宜其廓大于城也夫桢榦美则城固宰辅良则国安也】测曰金榦玉桢蕃辅正也
　　次三廓无子室石妇【石喻不长不育三过中而不阳是犹廓之无子而复妻其不长不育之石妇岂有望其资生之益哉交友而非其类托国而非其人皆室石妇之谓】测曰廓无子焉得后生也
　　次四廓其门户以御寇虏【门户喻出入必由之道四以阳明故能大其所由之道则无徃而不服纵虽不化如寇盗岂不足御之哉】测曰恢其门户大经营也
　　次五天门大开恢堂之阶或生之差【差等差不同也天门大开喻君位之崇也恢堂之阶喻君业之隆也位崇则德难称业隆则任难胜惟圣人在天子之位则无慊也五以隂暗之资德不称位所以有等差之不同也】测曰天门大开德不满堂也
　　次六维丰维崇百辟冯冯伊德攸兴【冯冯满盛貌六居福之极盛故诸侯冯冯然其满盛岂无道以致之哉盖莫非由德以致其兴隆也】测曰维丰维崇兹太平也
　　次七外大扢其中失君子至野小人入室【扢强壮貌七居廓大将衰之际徒知外则大其恢拓之强不悟内有蹶其根本之失是形虽强而元气已弱贤则逺而不肖是亲也孟子曰入则无法家拂士出则无敌国外患者国恒亡此之谓也】测曰外大扢中无人也
　　次八廓其外虚其内利皷钲【外既廓而内复虚声闻无所窒碍可以其达故利于皷钲也八居髙廓可以逺及】测曰廓外虚内乃能有闻也
　　上九极廓于髙庸三岁无童【庸墉同墙也童仆也九居廓之极是至于髙庸然髙无辅故终至于无童也】测曰极廓髙庸终无所臣也
　　□【二方三州一部二家】文【地阳家二火下中象涣卦】隂敛其质阳散其文文质班班万物粲然【班班物相杂而适均之貌文之初一日入星宿四度】
　　初一祫何缦玉贞【苦贵切缦莫干切　文锦也缦外袭也即诗衣锦尚防之意盖恶其文之着也玉温粹之物言其美在中也一在文初能美其中而不骛乎外也如此故粹然而得贞也】测曰祫何缦文在内也
　　次二文蔚质否【二以隂暗虽其外之文蔚如而其内之质实否是盖徒美于外而无实以继之此中庸所谓小人之道的然而日亡也】测曰文蔚质否不能俱睟也
　　次三大文弥朴孚似不足【文之至者若无文诚之至者若不足皆言其厚有余也三以阳明之才故能自厚如此】测曰大文弥朴质有余也【此语用老子大辩若讷之意】
　　次四斐如邠如虎豹文如匪天之享否【斐邠皆文盛貌此则文有余而实不足故不为天之享而致否塞也】测曰斐邠之否奚足誉也
　　次五炳如彪如尚文昭如车服庸如【炳彪亦文貌五在文明之中故极其文明之盛而无过宜其为用于天子者也】测曰彪如在上天文炳也
　　次六鸿文无范恣于川【范范同　范法度也六过中而大于文初无法度旁行而流不循轨道是恣于川也】测曰鸿文无范恣意徃也
　　次七雉之不禄而鸡荩谷【雉文明之禽鸡虽有文不及于雉然鸡惟驯可家养雉性野不可家养是以雉反不禄而鸡荩谷也此狷者为髙而不屑仕和者或通而可以仕欤】测曰雉之不禄难幽养也
　　次八雕韯谷布亡于时文则乱【雕镂韯小谷善也八居文之将极而尚雕镂韯小极弊之文曽无实善可以施布于当时而区区之文果何益哉此文胜之弊已极于乱矣】测曰雕韯之文徒费日也
　　上九极文密密易以黼黻【黼黻先王法度之章服也九居文之极是极其文密密然无一之或遗莫若易以先王法度之文为得其中也】测曰极文易当以质也
　　□【二方三州一部三家】礼【地隂家三木下上象履卦】隂在下而阳在上上下正体物与有礼【礼之初一日入张宿二度小暑节终此首之次二大暑气起此首之次三斗指未林钟用事】
　　初一履于跂后其祖祢【跂足躐进也一以隂躁故其躐等而进反后其祖祢而先之其为不弟甚矣】测曰履于跂退其亲也
　　次二目穆穆足肃肃乃贯以棘【穆穆深逺貌肃肃严敬貌棘木名赤心二在礼之中故外有以极其严敬之体而内有以贯其中赤之心盖诚于中而形于外自然之符也】测曰穆穆肃肃敬出心也
　　次三画象成形孚无成【感人以实不以文三以隂虚故言徒画成形象虚而不实是果何所孚通而有成乎】测曰画象成形非其真也
　　次四孔鴈之仪利用登于阶【鴈有序之禽四在福初得阳之正是以如有序之鴈得其礼仪岂不利于进乎】测曰孔鴈之仪可法则也
　　次五懐其违折其匕过丧锡九矢【违不正也匕挽鼎肉之匙也五隂邪不君内存不正所以致折其所用之器毋寜惟是复过而丧其在先所赐之九矢盖传国之器俱亡之矣孟子所谓其失天下也以不仁斯之谓欤】测曰懐违折匕贬天禄也
　　次六鱼鳞差之乃矢施之帝用登于天【鱼鳞言其比次有序矢言其施为简直六以阳明得礼之正故其比次有序如鱼鳞之差其施为之简如矢之直有次序而且简直此帝王所以登进于天之道也】测曰鱼鳞差之贵贱位也
　　次七出礼不畏入畏【七为失志故出于礼然出礼则入于刑故不畏而入于畏也盖礼之所去刑之所取也】测曰出礼不畏人所弃也
　　次八冠戚防履全履【防女九切　戚防冠败貌冠履喻上下之体八居剥落之时言冠虽弊终不可以苴履履虽全则亦帷可履而已下固不可居上也】测曰戚防明不可上也
