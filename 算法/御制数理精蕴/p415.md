<!-- { "loadSidebar": true } -->
　　辛亥征贺鲁至于金岭至日有事于南郊
　　壬子册陈王忠为皇太子韩瑗来济为相宇文节为侍
　　中栁爽为中书令
　　癸丑驸马都尉房遗爱柴令武薛万彻荆王元景及二公主以谋逆伏诛遂杀呉王恪禇遂良复为右仆射睦州女防乱
　　甲寅筑长安罗城亲谒昭陵
　　乙卯废皇后王氏良姊萧氏为庶人册昭仪武氏为皇后罢长孙无忌禇遂良政事以许敬宗李义府为相武后杀庶人王氏萧氏崔敦礼为中书令
　　丙辰废皇太子忠为梁王册代王宏为皇太子改元显
　　庆杜正伦为相
　　丁巳幸许洛以洛阳为东都李义府进中书令许敬宗
　　进侍中贬相韩瑗来济为州刺史
　　戊午苏定方平贺鲁获其王
　　己未杀长孙无忌禇遂良于流所幸东都
　　庚申废梁王忠爲庶人苏定方平百济获其王扶余辛酉改元龙朔
　　壬戌还长安建门下尚书中书为东中西三台分侍中中书令为左右相造蓬莱宫许圉师为左相寻下狱
　　癸亥起含元殿于蓬莱宫李义府为右相寻配流隽州
　　死改来年为麟徳

　　皇极经世书卷六中
<子部,术数类,数学之属,皇极经世书>
　　钦定四库全书
　　皇极经世书卷六下　　　　宋　邵雍　撰观物篇三十四　　以运经世十
　　经元之甲一
　　经防之午七
　　经运之壬一百八十九
　　经世之子二千二百五十七
　　甲子唐孝皇帝十五年杀西台侍中上官仪又杀庶人忠于流所窦徳元为左相刘祥道为右相
　　乙丑帝同皇后廵东海封泰山陆敦信为右相
　　丙寅帝同皇后至自泰山改元干封刘仁轨为右相丁卯禁工商乗马戴至徳李安期张文瓘并同东西台
　　三品
　　戊辰李勣平高丽获其王祀明堂改元总章
　　己巳帝同皇后幸九成宫郝处俊同东西台三品李勣
　　卒
　　庚午改元咸亨薛仁贵征吐蕃不利
　　辛未帝同皇后幸东都及许昌皇太子监国中书令
　　阎立本黄门侍郎郝处俊从行
　　壬申帝及皇后至自东都
　　癸酉帝及皇后幸九成宫
　　甲戌皇后称天后以帝为天皇改元上元帝同皇后幸
　　东都帝有疾
　　乙亥皇太子卒以雍王贤为皇太子
　　丙子帝及皇后自东都至改元仪鳯来恒薛元超李义琰高智周并同中书门下三品李敬元刘仁轨为中书令
　　丁丑
　　戊寅改来年为通干
　　己卯甘露降改元调露帝同皇后幸东都裴行俭大伐
　　突厥
　　庚辰废皇太子贤为庶人以英王哲为皇太子帝皇后幸汝阳及嵩岳裴炎崔知温王德真并同中书门下三品改元永隆帝及皇后至自东都
　　辛巳裴行俭平突厥获其王伏念改元耀裴炎进侍
　　中崔知温薛元超进中书令
　　壬午改元永淳帝及皇后幸东都起奉天宫于嵩之阳刘景先郭待举郭正一岑长倩魏元同并同中书门下平章事
　　癸未改元道帝崩于东都皇太子哲嗣位是谓昭孝皇帝天后称制刘仁轨进尚书左仆射岑长倩进兵部尚书魏同进黄门侍郎刘齐贤进侍中裴炎进中书令
　　甲申改元嗣圣天后废帝为庐陵王迁之均立豫王旦改元文明侍中裴炎进爵为侯王徳真进侍中刘祎之武承嗣进中书平章事葬高宗于干陵再改元光宅徐敬业以州叛南防润州平之杀宰相裴炎又改来年为垂拱来俊臣周兴大行诬搆谓之罗织
　　乙酉武后徙帝居房陵改中书门下为鳯阁鸾台丙戌苏良嗣为文昌左相韦待贾为文昌右相并同鳯
　　阁鸾台三品
　　丁亥武后赐宰相刘祎之死张光辅为鳯阁侍郎戊子武后称圣母关东八王谋兴复博州琅琊王冲及父蔡州越王贞先发悉平之大夷王室
　　己丑武后改元永昌称圣皇大杀王族又杀纳言魏元同及内史张光辅引王本立范履氷邢文伟为相
　　庚寅武后改元载初以建子月为歳首祀明堂以明空为曌以诏为制大杀王族改国为周元曰天授称皇帝降豫王旦为皇嗣立武氏七庙封武氏三人为王引傅游艺为相改鱼为龟
　　辛卯武后祀明堂格辅元乐思晦并同鳯阁鸾台平章事欧阳通为纳言杀宰相岑长倩格辅元及纳言欧阳通用狄仁杰为相
　　壬辰武后祀明堂改元如意再改元长寿杨执柔崔元综李昭德姚璹李元素为相狄仁杰下狱
　　癸巳武后祀明堂称金轮皇帝引豆卢钦望韦巨源陆
　　元方为相娄师徳亦相
　　经世之丑二千二百五十八
　　甲午唐昭孝皇帝十一年在房陵武后祀明堂改元延载引苏味道王孝杰杨再思杜景俭李元素周允元相继为相
　　乙未武后改元证圣明堂火称天册再改元天册万歳丙申武后封中岳改元万歳登封祀明堂再改元万歳通天契丹李尽忠以孙万荣叛防营冀命二十八将讨之不利引王方庆李道广为相
　　丁酉武后祀明堂河朔平再用娄师徳为相魏王武承嗣梁王武三思并同鳯阁鸾台三品改元神功狄仁杰杜景俭复相诛司业少卿来俊臣遂及内史李昭德
　　戊戌武后祀明堂改元圣厯召帝于房陵返政突厥执武延秀及行人阎知防以破妫檀定赵用姚元崇李峤为相
　　己亥武后幸嵩山封皇嗣旦为相王引魏元忠吉顼为
　　相又引王及善豆卢钦望为左右相
　　庚子武后幸汝阳建三阳宫于嵩山之阳改元乆视复旧正朔张锡韦安石为相武三思为特进相吉顼配流岭表内史狄仁杰卒
　　辛丑改元大足武后幸嵩之三阳宫又改元长安李怀
　　逺顾琮李迥秀为相
　　壬寅武后祀南郊
　　癸卯武后幸东都朱敬则为相
　　甲辰韦嗣立宗楚客崔元暐张东之同平章事韦安石
　　纳言李峤内史
　　乙巳武后改元神龙张柬之崔元暐桓彦范敬晖袁恕已平张易之及昌宗之乱徙武后于上阳宫除周国号以相王旦为安国王太平公主为镇国公主赏定乱功也韦氏复正皇后位武三思进位司空相武后崩于东都之上阳宫祝钦明唐休璟为相
　　丙午帝还长安附武后于干陵以宫人上官婉儿为昭容武三思居中用事封张柬之桓彦范崔元暐袁恕己敬晖五人为王寻贬为州司马杀之于流所进魏元忠李峤为中书令李怀逺同中书平章事册卫王重俊为皇太子长宁安乐二公主府大行斜封墨制于惟谦为相苏瓌进侍中
　　丁未李多祚以羽林兵诛武三思又杀皇后韦氏不克败死太子重俊出奔野死宗楚客纪处讷萧至忠为相改元景龙
　　戊申安乐公主假皇后车服出敕武延秀张仁亶为相己酉作宫市韦嗣立崔湜韦温郑愔苏瓌赵彦昭相继
　　为相李峤为特进
　　庚戌杀諌臣燕钦融于殿庭皇后韦氏及安乐公主行弑于内寝立温王重茂为嗣改元唐隆以裴谈张锡张嘉福岑羲为相临淄王隆基以刘幽求薛崇简钟绍京麻嗣元兵入诛韦温纪处讷宗楚客武延秀马秦客叶静能赵履冰杨均及皇后韦氏安乐公主上官昭容葬中宗于定陵临淄王隆基称平王降重茂嗣尊父相王旦为帝是谓兴孝皇帝既践位以钟绍京刘幽求薛崇简崔日用为相册平王隆基为皇太子改元景云追废皇后韦氏安乐公主为庶人姚元之为相
　　辛亥皇太子隆基监国郭元振张説窦怀贞陆象先魏
　　知古为相刘幽求进侍中相
　　壬子祀南郊改元太极祀北郊改元延和帝传位于皇太子隆基是谓明孝皇帝既践位改元先天黜刘幽求钟绍京张晖官
　　癸丑太平公主窦怀贞岑羲萧至忠常元楷薛稷贾膺福李慈李钦李猷崔湜卢藏用傅李忠僧惠范作逆伏诛进姜皎李令问王毛仲王守一官复刘幽求钟绍京张晖官令知政事讲武于骊山改元元用卢怀慎姚崇为相改中书为紫微
　　甲寅
　　乙卯册郢王嗣谦为皇太子
　　丙辰太上皇崩葬睿宗于乔陵源乾曜苏珽为相姚崇
　　让宋璟为相
　　丁巳幸洛阳嫔永乐公主于契丹
　　戊午至自东都
　　己未
　　庚申张嘉贞为相
　　辛酉相姚崇卒
　　壬戌幸东都长安窃发
　　癸亥
　　经世之寅二千二百五十九
　　甲子唐明孝皇帝十三年废皇后王氏为庶人幸东都
　　宋璟守长安
　　乙丑封泰山用源乾曜张説为左右相
　　丙寅李元纮杜暹为相还东都
　　丁卯至自东都
　　戊辰萧嵩为相
　　己巳张説宋璟为左右相谒乔定献昭干五陵裴光庭
　　为相
　　庚午北讨契丹
　　辛未幸东都
　　壬申至自东都宋璟免相
　　癸酉韩休张九龄裴耀卿为相
　　甲戌幸东都李林甫为相
　　乙亥
　　丙子至自东都牛仙客为相是年太真杨氏入宫李林
　　甫用事
　　丁丑废皇太子瑛为庶人罢张九龄相仍黜之相宋璟卒监察御史周子谅言牛仙客事杖死于朝
　　戊寅册忠王璵为皇太子相李林甫领陇右河西节度
　　使牛仙客领河东节度使
　　己卯平突厥获其王追封孔宣父为文宣王顔回为兖
　　国公余哲并为侯
　　庚辰
　　辛巳命安禄山为平卢军节度使
　　壬午改元天寳李适之为相庄文列庚桑子四学裴
　　耀卿进尚书右仆射
　　癸未
　　甲申改元为载命安禄山为范阳节度使作太真妃杨
　　氏养子
　　乙酉册太真妃杨氏为贵妃契丹杀公主叛
　　丙戌陈希烈为左相右相李林甫大行诬搆首陷韦坚丁亥改温泉为华清宫
　　戊子以宦人高力士为骠骑大将军关中外赐安禄山
　　铁劵幸华清宫
　　己丑幸华清宫
　　庚寅幸华清宫权归韩国虢国秦国三夫人及鸿胪卿杨铦宰相杨国忠五家安禄山进封东平郡王
　　辛卯幸华清宫安禄山入朝乞兼河东讨云南不利壬辰幸华清宫李林甫卒杨国忠为右相
　　癸巳幸华清宫杨国忠大行诬搆进封哥舒翰西平郡
　　王
　　经世之卯二千二百六十
　　甲午唐明孝皇帝四十三年受朝于华清宫韦见素为相始以诗赋取士杨国忠进位守司空
　　乙未安禄山以范阳叛兵陷东都皇太子璵为元帅监国高仙芝封常清军败以哥舒翰将兵二十万守潼关
　　丙申潼关不守帝西幸蜀至马嵬兵乱杀宰相杨国忠及贵妃杨氏禄山陷长安称帝东都国曰燕元曰圣武皇太子西至灵武即皇帝位是谓宣孝皇帝改元至徳以广平王俶为元帅裴冕为相尊蜀中帝为太上皇移军彭原恒山陷顔杲卿死于东都
　　丁酉朔方节度使郭子仪太原节度使李光弼兵入逐安禄山将大败之于香积遂复两京帝还长安太上皇至自成都封广平王俶为成王苗晋卿代韦见素为左相安禄山为子庆绪所杀代立退保相州改元天成
　　戊戌唐改元乾元以成王俶为皇太子李揆王璵为相九节度围安庆绪于相州军溃禄山将史思明杀安庆绪称帝魏州
　　己亥唐改元顺天李岘吕諲第五琦为相史思明复陷
　　东都
　　庚子唐改元上元宦人李辅国逼太上皇入西宫刘展
　　以州叛
　　辛丑太上皇崩于西宫帝亦不豫皇太子俶监国苗晋卿行宰史思明为子朝义所杀代立保东都
　　壬寅改元寳应皇后张氏谋立越王系内臣李辅国程元振幽皇后张氏于别殿杀之帝崩皇太子俶践位是谓孝武皇帝以雍王适为元帅元载为相程元振为骠骑大将军居中用事复东都及河朔史朝义走幽州幽人杀之以献
