<!-- { "loadSidebar": true } -->
　　式七银一万○七百七十八两六钱○五厘籴米麦荳三色均平其每石价米二两三钱五分麦一两九钱五分荳一两四钱五分问各若干曰三色共一千八百七十四石五斗四升米共价四千四百○五两一钱六分九厘麦共价三千六百五十五两三钱五分三厘荳共价二千七百一十八两○八分三厘术以总银为实并三色每石价共五两七钱五分为法除实得各石数各以每石价乗得各共价
　　带分母子差分法
　　式四人共分金七百八十五两乙得甲十之七丙得乙十四之三丁得丙十二之九问各若干曰甲四百两乙二百八十两丙六十两丁四十五两术先并各子乗各母从小并起除丁九无并其丙裒十二又系三则以十二并三依约法三四一十二且作四以乗乙之十四得五十六为乙裒乙系五十六又系七则以五十六并七依约法七八五十六且作八以乗甲之十得八十为甲裒乃并丁九丙十二乙五十六甲八共一百五十七为首率总银为次率以各裒为各三率
　　式二三人共钱三千○四十二文甲得二之一乙得三之一丙得四之一问各若干曰甲一千四百○四乙九百三十六丙七百○二术先并母防其通四分三分二分之一者为主依法二三乗得六又乗四得二十四约之得十二以甲乙丙分之其数皆通甲二之一用六为裒乙三之一用四为裒丙四之一用三为裒乃并三裒得十三为首率总钱为次率各裒为各三率
　　式三三县派粮共一千四百○七石小县二分之一中县五分之三大县十一分之八问各若干曰大县五百六十中县四百六十二小县三百八十五术以各母相乗求通数二乗五得一十又乗十一得一百一十为通数小县裒五十五中县裒六十六大县裒八十并三裒得二百○一为首率总粮为次率各裒为各三率　此与右式同术
　　式四四人共银三百九十六两甲得二分之一外加十两乙得五分之三内欠二十两丙得三分之一外加八两丁得四分之一内欠六两问各若干曰甲一百二十乙一百四十四丙八十丁六十术先于总银内除去加数甲十丙八存三百七十八加入欠数乙二十丁六共四百○四两乃依前法并母二乗五得一十又乗三得三十又乗四得一百二十约得六十为通数甲裒三十乙裒三十六丙裒二十丁裒十五并得一百○一为首率四百○四两为次率各裒为各三率
　　式五兄弟三人季歳得伯四之三仲歳得伯六之五仲多季只八嵗问各嵗若干曰伯九十六仲八十季七十二术已知两母为伯裒并其母四六相乗得二十四为伯裒之实乃用母子互乗以求仲季之裒【四之三六之五】以四乗五得二十为仲裒以六乗三得十八为季裒以仲季两裒较二为首率仲多季八为次率伯裒二十四仲裒二十季裒十八为各三率
　　式六四人分钱不知数云乙得甲六之五丙得甲四之三丁得甲二十四之一十七丁与丙差四文问各若干曰甲九十六文乙八十文丙七十二文丁六十八文术先并母四乗六得二十四又乗二十四得五百七十六为甲裒乃以乙母六除甲裒得九十六以乙子五乗得四百八十为乙裒以丙母四除甲裒得一百四十四以丙子三乗得四百三十二为丙裒以丁母二十四除甲裒得二十四以丁子一十七乗得四百○八为丁裒以丙丁二裒之较二十四为首率丙丁差四为次率各裒为各三率　此与右式同术但彼三位此四位也通曰右二式用后借裒互徴法亦可
　　式七七人分钱甲乙共七十七文戊己庚共七十五文问丙丁及诸人各若干曰甲四十乙三十七丙三十四丁三十一戊二十八己二十五庚二十二术先令母子互乗甲乙二人为母七十七为子戊己庚三人为母七十五为子【二人三人】□【七十七七十五】以二乗七十五得一百五十以三乗七十七得二百三十一相减余八十一为一差之实并两母二三得五折半得二人半以减总七人余四人半以两母相乗得六乗四人半得二十七为一差之法以法除实得三文为一差之数乃知自甲而下递减三文也以三加甲乙和得八十折半得甲数递减三得各数
　　式八大小船数相等共载盐四千三百五十引大船每三只盐五百小船每四只盐三百问船盐各共若干曰大小船俱十八只大船共盐三千小船共盐一千三百五十术先令子母互乗【大三小四】□【五百三百】以三乗三百得九百以四乗五百得二十并得二千九百为首率两母相乗得十二为次率总盐为三率求出各船十八再以两母三四为各首率两子五百三百为各次率以船数十八为三率求得各盐数
　　式九鳌灯一座大小灯毬大每三盏油四两小每四盏油三两其小灯多大灯二之一共用油十八斤七两问大小灯及用油各若干曰大灯一百二十盏用油十斤小灯一百八十盏用油八斤七两术因有二之一立大母二小母三【小多大二之一故作三】通斤为两【用粟布法】以十八斤七两通作二百九十五两又通两为铢每两二十四铢通作七千○八十铢先求大小每盏油数以三盏四盏为各首率以二十四铢为次率以四两三两为各三率求得大每盏用油三十二铢小每盏用油十八铢再求大小盏数以母二乗三十二得六十四以母三乗十八得五十四并得一百一十八为首率以总油七千○八十铢为次率以母二母三为各三率求得各盏数以各每盏铢数乗得大共用三千八百四十铢小共用三千二百四十铢各归整得油数
　　贵贱相和差分法
　　式甲乙物共一百斤共价八钱七分五厘甲二斤价四分乙七斤价五分问各若干曰甲一十二斤半共价二钱五分乙八十七斤半共价六钱二分五厘术立长短
　　法上中下
　　三互求之
　　以甲价四分乗乙七斤得二钱八分以甲二斤乗乙价五分得一钱相减余一钱八分为长法以乙七斤乗总价得六两一钱二分五厘以乙价五分乗总一百斤得五两相减余一两一钱二分五厘为实以长法除实得六分二厘五毫为短法以甲二斤乗短法得十二斤半为甲数以甲价四分乗短法得二钱五分为甲价减总得乙又术以甲二斤乗总价得一两七钱五分以甲价四分乗总一百斤得四两相减余二两二钱五分为实仍用前长法除之得一钱二分五厘为短法以乙七斤乗之得八十七斤半为乙数以乙价五分乗短法得六钱二分五厘为乙价减总得甲
　　通曰合率诸式凡有差皆递加之差也苟非递加则须用盈朒法矣

　　数度衍卷十七
<子部,天文算法类,算书之属,数度衍>
　　钦定四库全书
　　数度衍卷十八
　　桐城　方中通　撰
　　和较三率【差分之六】
　　和较三率差分法
　　凡数分合不离三率而互和难测则立较以测之立中率以较之而又互置较位以求之
　　式上酒每斗价二钱中酒每斗价一钱二分今杂和二酒每斗价一钱五分内各酒若干曰八分斗之三为上酒【三升七合五勺】八分斗之五为中酒【六升二合五勺】术先立三率之程立和价一钱五分为一十五列上列上中二价为二
　　十为十二于右以
　　上价二十与立十
　　五较得五列左与中价并以中价十二与立十五较得三列左与上价并此互对也乃并两较三五得八列左下以并较为首率以一斗为次率以中较为上酒之三率上较为中酒之三率
　　式二甲金一两凖银十五两乙金一两准银十二两今
　　镕为一处使金一
　　两准银十四两其
　　甲乙金各若干曰甲该三分两之二乙该三分两之一术立和金凖银于上如法较之以并较为首率一两为次率乙较为甲之三率甲较为乙之三率
　　式三玉率方寸重七两石率方寸重六两今有璞方三寸重一百七十六两问玉石各若干曰玉九十八两石
　　七十八两术
　　立重数于上
　　以璞方三寸自乗再乗得立方二十七寸以通玉石以玉率七乗二十七得一百八十九两以石率六乗二十七得一百六十二两二数列右并较为首率立方二十七寸为次率石较为玉之三率玉较为石之三率求得玉一十四以七乗得玉数求得石一十三以六乗得石数
　　式四银裹金方四寸共重九百○四两每银方寸重十
　　二两金方
　　寸重十六
　　两问各若干曰金五百四十四两银三百六十两术立共重于上以四寸自乗再乗得立方六十四寸以通金银以银十二乗立方得七百六十八以金十六乗立方得一千○二十四列如前以并较为首率立方为次率以两较互为各三率求得金三十四寸银三十寸各以方寸重乗之得各数　此与右式同
　　式五椒一斤价四钱丁香一斤价三钱桂皮一斤价六钱阿魏一斤价一两缩砂一斤价八钱今以银七钱买上五色共一斤问各色若干曰椒十三分斤之一丁十三分斤之三桂十三分斤之一魏十三分斤之四砂十三分斤之四术立七钱于上此系多位者先定互对有
　　对者寻对
　　而互列之
　　如椒砂互丁魏互是也若桂则无对须借砂作对而互又列其桂较之一于砂左砂傍凡两数矣凡相对互位者务取一大于立数一小于立数如砂数大对椒数小也以较积为首率一斤为次率各傍列较数为各三率砂傍之椒三桂一并四为砂之三率也
　　又术取一大一小杂互更位如椒砂互椒魏又互丁砂
　　互桂砂又互
　　丁魏互桂魏
　　又互凡六互
　　得较积二十八以为首率一斤为次率各傍列较为各三率椒傍【一三】并四丁傍【一三】并四桂傍【一三】并四魏傍【三四一】并八砂傍【三四一】并八求出四率即各数

　　又术随意易位亦以大数互小数砂傍丁四桂一并五

　　四率【十三分　十三分　十三分　十三分　十三分斤之三　斤之一　斤之一　斤之三　斤之五】通曰后二术求出之数与前不同不可为凖姑存其法耳式六緑縀每丈价四两青缎每丈价六两红缎每丈价十两今有银四百八十两买缎八十丈问各若干曰緑三十二丈青三十二丈红一十六丈术先以八十丈除四百八十两得每丈六两为立价依法列之緑与红互
　　青又与红互以较积为
　　首率总丈为次率各傍
　　列较为各三率红傍之緑二青○止作二
　　通曰青价六与立六等故青较作○而红傍之较数无并仍作二也凡价与立等者皆作○若价皆大于立皆小于立皆等于立则不可较矣
　　式七酒四等甲酒每瓶二钱一分乙酒每瓶二钱七分丙酒三钱丁酒四钱今有酒共三百瓶每瓶立价三钱三分问各若干曰甲酒五十瓶乙酒五十瓶丙酒五十瓶丁酒一百五十瓶术以三钱三分作三十三为立数
　　其四
　　色惟
　　丁四
　　十【四钱】大于立其甲二十一【二钱一分】乙二十七【二钱七分】丙三十【三钱】皆小于立则此三小数皆与丁相互矣依法列之丁傍之甲十二乙六丙三并为二十一以较积为首率总瓶为次率各较为各三率
　　式八银四百两买药四百斤内丁香每斤价六钱椒每斤价七钱桂九钱苏合一两一钱辰砂一两二钱阿魏一两六钱问各若干曰丁八十七斤又二之一椒一百斤桂二十五斤合五十斤砂五十斤魏八十七斤又二
　　之一术
　　先以四
