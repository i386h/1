<!-- { "loadSidebar": true } -->
　　九地一为泥沙二为泽池三为沚崖四为下田五为中田六为上田七为下山八为中山九为上山【俱自下等而上也】
　　九人一为下人二为平人三为进人四为下禄五为中禄六为上禄七为失志八为疾瘀九为极【亦自下等而上至于盛则衰继之矣】
　　九体一为手足二为臂胫三为股肱四为要【腰同】五为腹六为肩七为防喖【音瘕怙　防喖谓唐湖也唐湖即颏颔之垂处】八为靣九为颡
　　九属一为孙二为曽孙三为仍孙四为子五为身六为父七为祖父八为曽祖九为髙祖父【自卑及尊】九窍一六为前为耳二七为目三八为鼻四九为口五五为后【前谓水道后谓谷道耳目及鼻窍皆两口则一也通为九】
　　九序一为孟孟二为孟仲三为孟季四为仲孟五为仲仲六为仲季七为季孟八为季仲九为季季【以三位重而九之】
　　九事一为规模二为方沮三为自如四为外他五为中和六为盛多七为消八为耗九为尽弊【规模始终营也方沮疑而未定也自如已决也外他已行也中和得宜也盛多巳极也消耗尽弊言其极而衰也】九年一为一十二为二十三为三十四为四十五为五十六为六十七为七十八为八十九为九十【大数终九凡此数条皆广推九位与万类相符合也】
　　推筭家一置一二置二三置三【筭谓筮所得家不知隂阳而以筭求之也遇一家则置一筭随所得之位多寡而置之数得竒为阳家数得偶为隂家也】
　　部一勿増二増三三増六【部凡三九二十七部统属八十一家一部实该属三家部一乃其本部即得其属之三家故勿増及至第二部必増三者以前第一部所属之三家已在前第四始属第二部之家故必増三而始得本部之家数及至第三家必増六者以前两部所属六始已在前第七始属第三部之家故必増六始得本部之家数后二十四部皆仿此推之】
　　州一勿増二増九三増十八【州凡三三九州亦统属八十一家毎一州实该属九家州一乃其本州即得其属之九家故勿増及至第二州必増九者以前第一州所属之九家已在前第十始属第二州之家故必増九而始得本州之家数及至第三州必増十八者以前两州所属十八家已在前第十九家始属第三州之家故必増十八而始得本州之家数后六州皆仿此推之】
　　方一勿増二増二十七三増五十四【方凡三方亦统属八十一家毎一方实统二十七家故第二方増二十七第三方増五十四余仿上二节推之】
　　求表之赞置姓去太始防数减而九之増赞去数半之则得赞去冬至日数矣偶为所得日之夜竒为所明日之昼也【表凡二百四十三表赞凡七百二十九赞表以分赞赞以该表若求表之赞则置所遇姓去太始防数太始谓中首也假如今遇应首姓去中首凡四十一防数则减所遇应首初一次二之数以九乗四十得三百六十然后増应首所遇初次一二之数却将所乗三百六十半除之而得一百八十兼所遇之赞数或一或二则得本赞所直之日数此即去冬至之日数矣葢减本赞则可以成数而乗易于推筭也以九乗由其一首有九赞也増本赞则因其既乗而易于加増也去半数由其二赞当一日也若遇应首之初一则为一百八十一为竒是昼在应首之次二则为一百八十二为偶是夜合昼夜共成一日也此竒偶非专言本赞之初一为竒次二为偶是统言七百二十九赞总计其只竒双偶之数如中首之九赞固是一三五七九为竒二四六八为偶到周首之初一反为偶二反为竒何则是通计中首九赞及周首之初一正当第十是偶次二正当第十一是竒也】
　　求星从牵牛始除筭尽则是其日也【巳得日数则星度可知矣冬至日起牵牛一度除一百四十筭则是井二十九度也】














　　太本防卷八
　　钦定四库全书
　　太本防卷九　　　　　明　叶子竒　撰
　　太文【此拟易文言】
　　罔直蒙酋【此拟易乾元亨利贞之文易始干而此始罔葢干为天为万物气之始罔为冬至为一年气之始元亨利贞为四时之徳直蒙酋为四时之象然始初文王系干之辞止为占筮之用故得干者宜大亨而利于正固及孔子作翼复取以配干之四徳则非复文王之意矣葢因时有明语各有当今子拟之而求其艰深险僻之辞以文其圣人已言之防初别无所发明但觉其有模仿重叠之烦而不见其从容自得之妙岂非程子所谓无之靡所缺者欤】
　　罔北方也冬也未有形也直东方也春也质而未有文也蒙南方也夏也物之修长也皆可得而载也酋西方也秋也物皆成象而就也有形则复于无形故曰【此子自解五字之义】
　　故万物罔乎北直乎东蒙乎南酋乎西乎北【罔皆言北者犹易贞兼正固二义罔当冬至已后大寒之前当立冬已后大雪之前】
　　故罔者有之舎也直者文之素也蒙者亡之主也酋者生之府也者明之藏也【此言其盛为衰始衰为盛端二者消息盈虚循环之无已也】
　　罔舎其气直触其类蒙极其修酋考其亲反其奥【此言其生长收藏之功】罔蒙相极直酋相勑出入新故相代隂阳迭循清浊相废将来者进成功者退已用则贱当时则贵天文地质不易厥位【此广推五者之义而极言之】
　　罔直蒙酋言出乎罔行出于罔祸福出乎罔罔之时矣哉行则有踪言则有声福则有膊祸则有形之谓直有直则可蒙也有蒙则可酋也可酋则反乎也是故罔之时则可制也八十一家由罔者也天炫炫出于无畛熿熿出于无垠故罔之时矣哉【防市兖切防肉也炫炫光明貌畛界也熿熿明盛貌垠限也罔为气之始万物莫不资之以生故直蒙酋皆由】
　　【之以出故反覆推言罔之妙人道天道无不本也】
　　是故天道虚以藏之【言罔】动以发之【言直】崇以临之【言蒙】刻以制之【言酋】终以幽之【言】渊乎其不可测也曜乎其不可髙也故君子藏渊足以礼神发动足以振众髙明足以覆照制刻足以悚懝幽足以隐塞君子能此五者故曰罔直酋【此言五者之道极乎深髙君子体之以为用】
　　或曰昆仑旁薄幽何为也曰贤人天地思而包羣类也昆诸中未形乎外独居而乐独思而忧乐不可堪忧不可胜故曰幽【此解中首初一赞辞当初圣人读易因所见而反覆明之初不必求其一一相类也葢文愈类而术愈疎也】
　　神战于幽何为也曰小人之心杂将形乎外陈隂阳以战其吉凶者也阳以战乎吉隂以战乎凶风而识虎云而知龙贤人作而万类同【陈音阵　解中首次二赞辞】龙出乎中何为也曰龙徳始着也隂不极则阳不生乱不极则徳不形君子修徳以俟时不先时而起不后时而缩动止防章不失其法者其唯君子乎故首尾可以为庸也【动止防章言或动或止或防或显也此解中首次三赞辞】
　　庳虚无因大受性命否何为也曰小人不能怀虚处乎下庳而不可临虚而不可满无而能有因而能作故大受性命而无辞辟也故否【庳而不可临虚而不可满即地道无成之意也无而能有因而能作而代有终之意也无辞与奉辞伐罪之辞同辟用也言无辞义为用也中次四赞辞】
　　日正于天何为也曰君子乗位为车为马车軨马可以周天下故利其为主也【軨音灵音介　軨辖系也尾结也车马喻所乗以行軨喻所行之道备也唯圣人得天子之位足以当之次五赞】
　　月阙其慱不如开明于西何为也曰小人盛满也自虚毁者水息渊木消林山杀瘦泽増肥贤人覩而众莫知【极言满损谦益之义】
　　酋酋之包何为也曰仁疾乎不仁谊疾乎不谊君子寛裕足以长众和柔足以安物天地无不容也不容乎天地者其唯不仁不义乎故水包贞【天地无不包然有不包者其唯不　此解中首次善者乎　六次七赞辞】
　　黄不黄何为也曰小人失刑中也诸一则始诸三则终二者得其中乎君子在则正在福则冲在祸则反小人在则邪在福则骄在祸则穷故君子得位则昌失位则良小人得位则横失位则丧八虽得位然犹覆秋常乎【此解中首次八赞辞】
　　颠灵气形反何为也曰絶而极乎上也极上则运絶下则颠灵已颠矣气形恶得在而不反乎君子年髙而极时者也欤阳极上隂极下气形乖鬼神阻贤者惧小人怙【此解中首上九赞辞葢九乃运穷数尽之时虽圣人不能已其已穷之运故圣人原始要终知其如此是以生顺死安以聴夫消息盈虚之数也】
　　昆仑旁薄大容也神战于相攻也龙出于中事从也庳虚之否不公也日正乎天光通也月阙其慱损嬴也酋酋之包法乎则也黄不黄失中经也颠灵之反穷天情也罔直蒙酋赞羣也【此再释九赞及四徳之义亦效文言再及干六爻之义也】
　　昆仑旁薄资怀无方神战于邪正两行龙出于中法度文明庳虚之否臣道不当日正乎天乘干之刚月阙其愽以观消息酋酋之包楷任乎刑徳黄不黄不可与即颠灵之反时则有极罔直蒙酋乃穷乎神域【楷正也言至此已极神明之道而无以加也此又三释九赞四德之义亦效易文言三及干六爻之义也】
　　天地之所贵曰生物之所尊曰人人之大伦曰治治之所因曰辟崇天普地分羣偶物使不失其统者莫若乎辟夫天辟乎上地辟乎下君辟乎中【辟法也君者法之宗也】仰天而天不惓俯地而地不怠惓不天怠不地惓怠而能乎其事者古未有诸【此言天地古今不息君子当体之以自强也】
　　是以圣人仰天则常穷神掘变极物穷情与天地配其体与鬼神即其灵与隂阳同其化与四时合其诚【掘凿而深求之意此言圣人与天地同体】视天而天视地而地视神而神视时而时天地神时皆驯而恶入乎逆【视取以为法之意此言圣人与天地同用】
　　太棿【棿研启切拟也】
　　之赞辞也或以气【谓隂阳五行节之类】或以类【谓因家姓之义触类而长之】或以事之骩卒【骩音委　随其家姓之事而委曲以终其义】谨问其姓而审其家观其所遭遇劘之于事详之于数逢神而天之触地而田之则之情也得矣【劘切劘也问之以刚柔之姓审之以隂阳之家观之以经纬之逢察之以事数之归莫不因事验理物各付物其有不得之情也乎　此一节教人索求赞之防】
　　故首者天性也衡对其正也错絣也测所以知其情攡张之莹明之数为品式文为藻饰棿拟也图象也告其所由往也　【此一节解释衡错测攡莹数文棿图告之义又所以为八十一家七百二十九赞之通例也】
　　维天肇降生民使其貌动口言目视耳聴心思有法则成无法则不成诚有不威棿拟之经【天生烝民有物有则法则之大者莫大于经故拟经于易则莫不畏敬之矣威畏也】
　　垂消为衣襞幅为裳衣裳之示以示天下棿拟之三八【东方为木衣裳木枝叶之象】
　　比扎为甲冠矜为防被甲荷防以威不恪棿拟之四九【西方为金甲防金之大者】
　　尊尊为君卑卑为臣君臣之制上下以制棿拟之二漆【南方为火为礼礼莫大于君臣上下之分】
　　鬼神耗荒想之无方无冬无夏祭之无度故圣人着之以祀典棿拟之一六【北方为空虚漠之地故归之鬼神】
　　时天时力地力维酒维食爰作稼穑棿拟之五五【土莫大于稼穑】
　　古者寳而货贝后世君子易之以金币国家以通万民以赖棿拟之思虑【变而通之】
