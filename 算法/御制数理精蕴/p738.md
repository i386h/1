<!-- { "loadSidebar": true } -->
　　章子厚为商洛令时屡过先生庐而拜之问曰此学防日可尽先生曰本无多事以子之才顷刻可尽但须相从林下十年使尘虑消散然后可邢恕和叔来学援引古今不已先生曰姑置是先天未有许多语且当虚心使胷中荡荡然无一事方可故其诗曰若问先天一字无又曰拔山葢世称才力到此分毫强得无先生小疾恕为甞药粥先生曰吾非黄石痴老子被跪进双履便能取得茍无诚心去道逺矣渠则心服二子之心已被先生捉着葢其胷次玲珑物来便应非其人不传也愚谓先天之学纯乎天者也欲传之者非纯乎其天之人则不可
　　三十六宫先儒亦有四説
　　干一兊二为三离三震四为七巽五坎六为十一艮七坤八为十五此一説也干三坤六画之九震坎艮画各五为十五巽离兊画各四共十二又一説也干一对坤八以至震四对巽五以八宫而成四九三十六此又一説也以至正卦八加覆卦二十八得三十六而合先天之暗卦愚谓此説为正虚谷方氏辨之曰以先天卦次为宫者说未当分竒偶卦画为宫者为杜撰以四其九为宫者说不分晓至第四説谓以正加覆得暗卦三十六宫者巧则巧矣而无味防愚见先天圎图复起子左邉一百八十日为十八宫姤起午右邉一百八十日为十八宫一旬为一宫三百六十日一年而复姤之运周似颇胜前四説愚曰此説虽善而未尽请卒言之曰自子至巳六辰即自复至干六卦自午至亥六辰即自姤至坤六卦干以初九一阳下交坤初为复是为十一月卦邵子名之曰天根言阳竒为根生于子也坤以初六一隂上交干初为姤是为五月之卦名曰月窟言隂偶象窟萌于午也【宁按先天图干姤在上坤复在下故曰下交上交】乾坤为大父母故生复姤复姤为小父母以生一隂一阳隂阳之一往一来始于此矣由复姤而临遯则二隂二阳之往来是为丑未之月由临遯而否泰则三隂三阳之往来是为寅申之月以至四隂四阳之往来而为观为壮五隂五阳之往来而为夬为剥终于六隂六阳交相易复姤复为乾坤乾坤复为复姤相与流行对待于十二宫之中有隂不可无阳有阳不可无隂分之则为三十六隂三十六阳散见于三百六十日之内是为三十六宫合之则曰一隂一阳两其五行而已【原本是为三十六宫在两其五行下今移置之文理方顺】物得此而生生化化人得此而泄泄融融其为春也大矣【原本此下有推而上之则三十六而七十二其数不可穷等语凢八十八字按其文义太泛而不切今删】
　　宁按邵子诗云天根月窟闲来往三十六宫都是春观之先天图字字有着落其妙无穷夫以坤遇震成复一阳生五隂之下曰天根者阳竒之象干遇巽成姤一隂生五阳之下曰月窟者隂偶之象干姤在上故曰手探坤复在下故曰足蹑天根月窟以一隂一阳始生言图之左本阳居之然未尝不交于右图之右本隂居之然未尝不交于左故左邉有一百一十二阳八十隂右邉有一百一十二隂八十阳实自复姤一隂一阳始皆自然而然有不待安排者所谓天根月窟闲来往也若隂阳无交易之理则造化之机息矣惟其交易徃来也故隂中有阳阳中有隂而生生之理不絶此所谓都是春也三十六宫之防先儒之説不一理皆可通鲁斋取虚谷方氏之説而发明之虽曰详偹而犹有欠亲切处今以月卦论之自子月一阳生至巳月六阳满为复至干六卦凢阳爻二十一隂爻十有五而阳之多于隂者六合之则三十六自午月一隂生至亥月六隂满为姤至坤六卦凢隂爻二十一阳爻十有五而隂之多于阳者六合之亦三十六通十二月卦计之阳爻隂爻捴七十二以配合言亦三十六然则所谓三十六者葢无往而不合也或者曰阳主生隂主杀曰都是春者必有阳为之主焉夫自午月阳极隂生驯至亥月则纯隂无阳矣尚可谓之春乎予甞闻诸程子之言谓阳无可尽之理变于上则生于下无间可容息也然则一阳之复实萌于亥月而成于子月亥月未尝无阳也以纯隂之月而未甞无阳则环中无非春矣造化精防之理非知道者孰能识之
　　左右
　　天道左旋日月右转阳左隂右昼夜相禅其説有三曰天道日月一也河图洛书二也先天图三也其位以坐北靣南分东左西右为次然先天图左右以法河图洛书而见河图洛书亦以天左旋日月右行而见故曰县象着明莫大乎日月于戱天之示人至矣
　　古书精义曰天轮自西而东左旋日月自东而西右旋又曰二十八宿皆随天运左转日月五星皆顺地道右行
　　日行天六甲之中与斗相值斗柄随月建而左指日则与月防而右行正月斗指寅在东日月则北防于亥而与寅合四月斗指巳在南日月则西防于申而与巳合天左行一度布气以生物日月亦右移一度变时以应天天日相应则气调齐又嵗星与太嵗亦左右行太嵗者自子至亥之类嵗星者木精曰嵗星火精曰荧惑之类嵗星为阳右行于天在天有十二次太嵗为隂左行于地在地有十二辰故十二嵗一周天为一纪详见少阳
　　邵子曰天左旋日右行又曰左旋右行天日之交又曰坎离列左右之门日月之所出入
　　河图括地象云天左动起于牵牛地右动起于毕天度相去各一百八十二度有半在天为度在人为日冬至左行一百八十有余转夏至又右行一百八十有余转冬至共三百六十日行在右随天入左以隂从阳是为盈度其日渐长日行在左随天入右以阳从隂是为缩度其日渐短坎离左右为日月之门【説见分二】
　　鹤山要义曰厯法言天左旋于地日月皆右行于天然天与日又各分左右者以时言也
　　先天图阳生子冬至后天左旋隂生午夏至后天右旋天左旋时自頥至干日则右转自剥行以至于姤阳之变隂皆从下而上天右旋时自大过至坤日则左转由夬行以至于复隂之变阳皆从上而下阳本上而生于下故自复始隂本下而生于上故自姤始天之隂阳自复左行至干受之以姤自姤右行至坤受之以复日之隂阳自剥右行至干受之以夬自夬左行至坤受之以剥此天日隂阳之相生所以循环无穷也先天图阳自剥起右行至姤变为复乃反生三十二阳隂自夬起左行至复变为姤乃反生三十二隂此太极生天地以乾坤为大父母而用六变也天日之变至坤而剥复相授至干而夬姤相授此天地生万物以复姤为小父母而用五变也天日错行复姤主之五变相交其一不动左旋布气生物右旋生气变时夏至冬至天与日又各南北分隂阳左右而行也若大致而论则曰天左行日右行而已
　　邵子先天图数往者顺若顺天而行是左旋也皆已生之卦故曰数往知来者逆若逆天而行是右行也皆未生之卦故曰知来
　　先天图説见前此但取左右行以明天道尔数往者数图上已往所生之卦也干兊离震以一二三四为序卦皆自南而北也左旋者天之阳气自十一月子半生于复震冬至一阳离兊之中春分二阳干立夏六阳卦皆下而上数其已往一如天道顺行于东南以生物于春夏知来者数图上未来方生之卦也巽坎艮坤以五六七八为序卦自西而北也右行者天之隂气自五月午半生于姤巽夏至一隂坎艮之中秋分二隂坤立冬六隂卦皆自上而下推其未来一如天道逆行于西北以成物于秋冬
　　方圆图隂阳左右之数
　　圆图干兊离震居左邉百十二阳八十隂巽坎艮坤居右邉百十二隂八十阳数阳者自坤右旋以至于姤自复左旋以至于干数隂者自干左旋以至于复自姤右旋以至于坤阳自南起隂自北起皆始于十二隂自南阳自北乃极于三十六若数方图之隂阳则坤自左而右自上而下干自右而左自下而上皆合此数方图四变数之尤顺【宁按圆图左右各四宫毎宫八卦数阳者自坤右旋坤宫八卦有十二阳至干宫有三十六阳数隂者自干左旋干宫八卦有十二隂至坤宫有三十六隂故云始于十二极于三十六】
　　朱子曰河图以运行之次言之则始东次南次中次西次北左旋一周而复于东
　　此象天左旋以生物
　　又曰洛书以运行之次言之则始西次南次东次中次北右旋一周而复于西
　　此象地右转以成物
　　【宁按启河图运行自东而南以左旋相生为序洛书运行自北而西以右转相克为序】
　　蔡九峯曰体数十而用九十不可变河图之数是也九可变洛书是也图对布以立体书错布以通用体立矣数不变则用不行
　　今以洛书变数推之一图之上左旋右旋之数皆备阳以三左行天圆径一围三三天数也一在北一而三之三在东三其三为九而居南九而三之三九二十七而居西三其二十七为八十一而一复居于北北而东东而南南而西西而复北循环不穷有以符天道左旋之义地方径一围四两其二也葢以地上之数起于二而隂资以为始位在西南而右行二而二之为四而居东南二而四之为八而居东北二其八为十六而居西北二其十六为三十二而二复居西南本位西南而东南东南而东北东北而西北西北而复西南亦循环不穷有以恊地道右行之説一三七九阳居四正二四六八隂居四隅左右旋转相为经纬造化之妙如此天地间无物无左右者自吾身之手足耳目以至男左女右主左賔右莫不皆然亦根于造化之分定也若以河图推之亦然但隂阳对布内外交错有不同尔



　　天原发防卷四下
<子部,术数类,数学之属,天原发微>
　　钦定四库全书
　　天原发微卷五上　　　　宋　鲍云龙　撰
　　眀　鲍宁　辨正
　　二中
　　一二三四五六七八九十者天地之全数也五六者天地之中数也五居天中为生数之主六居地中为成数之主五又曰阳中者以其居一三七九之中也六又曰阴中者以其居二四八十之中也以天地总数言之五五也五六也五十有五而虚其五则为天数中于五余得五十是为大衍之数五十有五而虚其六则为地数中于六余用四十有九是为揲蓍之数此二中之数流行天地间得其中者正而吉过与不及失而防
　　邵子曰天地之本起于中人居天地之中心居人之中日中则盛月中则盈故君子贵时中也
　　太极分为天地天地之中在人人之中在心人心中自具一天地圣人出而建中作极则能为天地立心俾天下皆归于中焉所以辅相裁成而与天合是故天以午为中地以子为中阳以夘为中阴以酉为中天地隂阳无不本乎中也语曰日中则移月满则亏移而亏则偏矣此君子所以贵时中
　　宁按邵子谓天地之本起于中中字所包者广以理言之中即太极也以数言之即五六是也以方位言之即子午是也其曰人居天地之中者葢天地发育万物人生其间独得其秀而有以全其所赋之理刘子所谓受天地之中以生是也其曰心居人之中者谓其处形体之中而为一身之主宰以体言之中者天下之大本是也以用言之君子而时中是也鲁斋释此中字似亦以太极言但谓太极分为天地是又堕汉唐诸儒之失观者宜详之论见象数篇辨正下
　　易大传言天地数五十有五大衍数五十
