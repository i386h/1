<!-- { "loadSidebar": true } -->
　　长方以重长重广共步及积求长广　法以共步为带纵而求长则以长数【重几长则为几数也下广数同】为负隅以广数乗积为实求广则以广数为负隅以长数乗积为实用带纵负隅减纵及翻法开之【不论求长求广但负隅数少乗积数多者积与纵常有余往往用带纵负隅减纵法负隅数多乗积数少者积与纵常不足往往用翻法惟田形狭长之甚者则不然临算当自知之不可预定耳】　假如长方积八百六十四步二长五广共一百九十二步为带纵以五乗积得四千三百二十为实【五乗积则得长乗广之数五而可以五广为带纵也】以二为负隅【实中无长自乗之数而带纵有二长故以二为负隅不益实即减纵也】用带纵负隅减纵开之得长三十六或以二乗积得一千七百二十八为实以五为负隅用翻法开之得广二十四　更有重长重广重和重较共步及积求长广者如积八百六十四步一和二较三长四广共二百八十八步法先约一和得一长一广并三长四广得四长五广又以二较益广为长共得六长三广乃如前求之若重较数多既益广尽为长而尚有余较者此则不可求长但可求广【原积无长乗较之数故不可求长原积有广自乗及广乗较之数各一故可求广】且如积八百六十四步一和六较三长四广共三百三十六步约一和三长四广得四长五广又以六较之五益广为长共得九长而余一较则以九长减较为广乃得九广十较而以十乗积得八千六百四十为实以一为隅算【十乗积则得广自乗及广乗较之数各十而带纵少一广故以一为隅算并纵也】以共步为带纵用隅算带纵并方亷开之得广二十四
　　长方以长广母子分数之共步及积求长广　法以长母乗广子为广率为广数以广母乗长子为长率为长数以两母相乗为总率以乗共步为带纵乃如前重长重广例求之　假如长方积八百四十步五分长之二四分广之一共二十步求长广者以五乗一得五为广率为五广以四乗二得八为长率为八长以五与四乗得二十为总率以乗共步得四百为带纵而此带纵之数凡有八长五广也乃以八乗积得六千七百二十为实以五为负隅用带纵负隅减纵开之得广二十四或以五乗积得四千二百为实以八为负隅用翻法开之得长三十五
　　长方匿原积以长乗重长重广积步及较或以广乗重长重广积步及较求长广　法以乗积为实并长广数为隅算而长乗求长则以广数乗较为负纵用隅算负纵减方亷开之广乗求广则以长数乗较为带纵用隅算带纵并方亷开之若广乗求长则以广数乗较为负纵又以较为旁负纵用隅算双负纵减方亷兼益积开之长乗求广则以长数乗较为带纵又以较为旁带纵用隅算双带纵并方亷兼减积开之假如长方匿其原积而以广乗六长三广得六千
　　九百一十二步其长广较一十二步求长者以乗积六千九百一十二为实以九为隅算以三乗较得三十六为负纵又以较一十二为旁负纵初商三十以乗隅算得二百七十减负纵得二百三十四为方法先以方法乗旁负纵得二千八百零八益实乃以方法乗商得七千零二十减实再开倍前商得六十以乗隅算得五百四十减负纵得五百零四为亷法约计次商当得六以乗隅算得五十四为隅法先以隅法乗旁负纵得六百四十八益实乃以亷法除实三千零二十四合次商又以隅法乗商得三百二十四减实尽得长三十六或再开以旁负纵乗隅算得一百零八以减亷法得三百九十六以除实二千三百七十六得六为次商而以隅法减实尽尤捷　右法更有以长乗重长重广重和重较或以广乗之而以其积步及较求长广者并先约和较为长广不待言矣若以较益广尽为长而尚有余较如前九长一较之比者别自有法且如九长一较法以九为隅算而长乗求长则以一乗较为带纵广乗求广则以十乗较为带纵【九广十较也】广乗求长则以一乗较为带纵又以较为旁负纵长乗求广则以十乗较为带纵又以较为旁带纵依例开之
　　长方匿原积以长乗重长重广积步及和或以广乗重长重广积步及和求长广　此与前一条相似而不同以长乗者但可求长以广乗者但可求广【隅算及负隅无旁加者势不能也故长乗不便于求广广乗不便于求长矣】法亦以乗积为实而长乗求长则以广数乗和为带纵广乗求广则以长数乗和为带纵又以长广数相减余数为隅算不足数为负隅求长取长求广取广为之乃用隅算带纵并方亷或用带纵负隅减纵及翻法开之如六长三广长乗求长则以三乗和为带纵以三为隅算【六长三广相减长余三以为隅算之数葢并三长于带纵得六长三广也】广乗求广则以六乗和为带纵以三为负隅【六长三广相减广不足三以为负隅之数葢减三广于带纵亦得六长三广也】开之是也　右法长广所乗若更兼重和重较者先约和较为长广而约得余较如前九长一较之比亦别有法且如九长一较长乗求长则以一乗和为负纵以十一为隅算【减一长一广于隅算得九长一较也】广乗求广则以十乗和为带纵以十一为负隅【减十一广于带纵亦得九长一较也】依例开之

　　九章録要卷六
<子部,天文算法类,算书之属,九章录要>
　　钦定四库全书
　　九章录要卷七
　　松江屠文漪撰
　　商功法
　　古九章五曰商功以御功程积实
　　堑堵求积尺　凡筑城墙堤堑之类上下广不等者法并上下广折半以髙乘之复以长乘之得积
　　堑堵求积又法　堤堑之类亦有两头之上广之下广之髙各不等者法倍东髙加入西髙以东头上下广并而乘之折半又倍西髙加入东髙以西头上下广并而乘之折半并二数以长乘之以六除之或不用两度折半者则以十二除之【右一条新订】
　　方台求积　法同粟米章方窖
　　长方台求积法同长方窖
　　员台求积　法同员窖
　　长员台求积法同长员窖
　　方锥求积　法同粟米方尖堆
　　方锥改方台求各数法　假如方锥下方二十四尺髙三十二尺今改方台上方六尺问髙几何
　　一率　二十四【原下方尺数无减】
　　二率　三十二【原髙尺数】
　　三率　一十八【今上下方较尺数】
　　四率　二十四【今髙尺数】
　　又如前例问截去几何
　　一率　二十四【下方】
　　二率　三十二【原髙】
　　三率　六【今台上方即今截下方】
　　四率　八【今所截之髙】
　　右二例若求今髙以减原髙亦得所截之髙求截髙以减原髙亦得今髙而必备其法者庻各得所求不须借径也又如前例今髙二十四尺问上方几何
　　一率　三十二【原髙】
　　二率　二十四【下方】
　　三率　八【今髙减原髙为所截之髙】
　　四率　六【今截下方即今台上方】
　　右例亦可以今髙列三率求得四率为今上下方较以减下方而得上方也
　　员台改员锥求各数　假如员台下周七十二尺上周一十八尺髙二十四尺今改员锥问髙防何
　　一率　五十四【原上下周较】
　　二率　二十四【原髙】
　　三率　七十二【今下周无减】
　　四率　三十二【今髙】
　　又如前例问增髙防何
　　一率　五十四【原上下周较】
　　二率　二十四【原髙】
　　三率　一十八【原台上周即今增下周】
　　四率　八【今所增之髙】
　　又如前例今髙三十二尺问上周
　　一率　二十四【原髙】
　　二率　五十四【原上下周较】
　　三率　三十二【今髙】
　　四率　七十二【今上下周较以减下周适尽知为员锥也】
　　右例亦可以今所增之髙列三率求得四率为所增上下周较以减原上周适尽而知为员锥也
　　又右六法方减员增特互举以见例而法则相通且方或以周算员或以径算亦皆同耳
　　堑堵增减求数法　假如筑墙上广二尺下广六尺髙二十尺今已筑至上广三尺六寸问髙防何
　　一率　四十【原上下广较化寸数】
　　二率　二十【原高尺数】
　　三率　二十四【今上下广较化寸数】
　　四率　一十二【今高尺数】
　　又如前例今欲筑至髙二十四尺问上广防何一率　二十【原高尺数】
　　二率　四十【原上下广较化寸数】
　　三率　二十四【今高尺数】
　　四率　四十八【今上下广较寸数以减下广得一十二寸为今上广】
　　堑堵以直高求斜高以斜高求直高　法以上下广较半之为勾直高为股斜高为以勾股法互求之【右一条新増】
　　功程迟速例　假如乙匠制造四十五日而毕加甲匠则十八日而毕问独用甲匠须防日法以十八日减四十五日得二十七日为乙匠未毕之工知甲匠十八日当乙二十七日也列率求之
　　一率　二十七
　　二率　一十八
　　三率　四十五
　　四率　三十
　　又如甲匠制造六十日而毕乙匠则百日而毕问两匠并营须防日法以六十日除百日得甲匠一日之工当乙匠一日又三分日之二并乙匠一日得二日又三分日之二以除百日得三十七日又二分日之一为并营日数或以百日除六十日得乙匠一日之工当甲匠五分日之三并甲匠一日得一日又五分日之三以除六十日亦得三十七日又二分日之一【右一条新增】
　　方尖堆物求积【自此以下皆隙积之法隙积谓积之有隙者如累棊及积酒罂之类与前积尺法不同】　假如方尖堆下广十二问积防何法置下广十二别以下广加一枚为十三而乗之得一百五十六又以下广加半枚为十二有半而乗之得一千九百五十以三除之得积六百五十
　　方平堆物求积　法以下广依尖堆法求积别以上广减一枚为下广依尖堆法求积两尖堆积相减得平堆积【此以平堆先作尖算乃减上虗尖成平也】
　　长方平尖堆求积【旣云尖又云平者上广只一故谓之尖上长不止于一故又谓之平也】假如长方平尖堆下广十长十二问积防何法以
　　长广较半之得一又加半枚得一有半并长得十三有半以广乗之得一百三十五又以广加一枚为十一而乗之得一千四百八十五以三除之得积四百九十五　又法先以广长较加一枚得上长而算之【上广只一不必言】假如平尖堆下广八长十三问积几何此可知上广一而长六也乃倍下长加上长得三十二以下广乗之得二百五十六又以下广乗之得二千零四十八并二百五十六得二千三百零四以六除之得积三百八十四
　　长方平堆求积　法倍上长加下长以上广乗之又倍下长加上长以下广乗之并二数加上下长较【上下广较同】以髙乗之【上下长较加一数得髙上下广较亦同】以六除之得积按此法长方平尖堆及方尖堆方平堆皆可用之盖一法而兼四法可云居要者也
　　三角尖堆求积　假如三角尖堆下广八问积防何法置下广八别以下广加一枚为九而乗之得七十二又以下广加二枚为十而乗之得七百二十以六除之得积一百二十
　　三角平堆求积　法以上广自乗又以下广自乗又以上广乗下广又倍下广加上广并四数以髙乗之【上下广较加一数得髙】以六除之得积　按此法亦可用之三角尖堆








　　九章录要卷七
　　钦定四库全书
　　九章录要卷八
　　松江屠文漪撰
　　均输法
　　古九章六曰均输以御逺近劳费
