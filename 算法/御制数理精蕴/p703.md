<!-- { "loadSidebar": true } -->
　　天有原乎曰有太极是也太极果何物乎曰无物也太极判有天有地有人有万物皆物也独太极则非物也物器也有道焉物气也有理焉物形质也有命焉有性焉有心焉囿乎器成乎气凝乎形质而为物则有象有数有色有声有臭有味有长短小大重轻多少皆显者也有微者焉合显微而一贯之则得之矣是故言器不言道言气不言理言形质不言命性心滑于土苴为小伎不知天者也乃若言道而违器言理而舍气言命性心而外形质沦于空虚为异端亦不知天者也吾友鲍景翔述圣贤格言着天原发微其知天者欤且周子所谓无极而太极者何也此之谓道此之谓理上帝以此降衷之谓命庶类以此秉彞之谓性人得此以为喜怒哀乐未发之中之谓心总其原而言之则谓之太极欲求所谓极之太者而不可得也则谓之无极万有粲然毕具而无端倪无方所无兆朕朱子所谓造化之枢纽品彚之根柢以为非物而实则为物之祖以为无物而未尝不行乎有物之中学者知此则知天之原矣景翔取程子语发之名之曰冲漠防乎哉此知天第一义也由冲漠有二气故动静静动之说次之曰动静者以一元对待流行之气兼言之也动而生阳静而生隂太极非能动也动者气也气亦非始于动也动前有静莫知其端以其动者先言之元为四徳之首也所以圣人体元出庶物外之着见者也曰静动者以一嵗流行之气専言之也剥复之间有坤卦四时有冬一日有夜非谓有静无动也静为动体贞为四徳之干也所以圣人主静立人极内之存养者也其次曰辨方者北方也隂终子半阳始子半在书朔易在罔冥故正固二义蛇象之曰浑者天形也天之外不可知也天之内皆气也天包地体而气贯之海地为底流至无地则天气吸水一涸无迹以日行地底消之也曰分二者隂阳也曰衍五者水火木金土也缺一不可二气五行无极二五妙合真精淮南大戴谓日火外景金水内景道家者流谓金水潜光收视返听以养其生谓日有食火有灭不欲外明先儒非之当明而明为离晋当晦而晦为明夷天不可废日火异端乃欲废日与火可乎曰观象者日月星辰也太阳日太隂月少阳星而少隂无象天之十二次天壤也七八九六有变不变寒暑晦明无乎不在举其大者言之也曰天枢者北辰也北辰无星在北极星内一度有半至宋人始知之斗杓所建以正四时故谓之辰曰嵗防者邵子经世书也以一嵗十二月推一元十二防气北而南则治气南而北则乱疫疠药疗旱潦贮储辅相裁成又在乎人曰司气者七十二候曰卦气者六日七分月更六候出大小戴四卦配四时六十卦配三百六十五日四分日之一出于焦京知天之一端也曰盈缩者攷气盈朔虚以置闰也曰象数者河图八卦洛书九畴也曰先后者伏羲易先天也文王周公易后天也孔子兼先后天易者也天未然而我先之天已然而我后之先后之义也曰左右者天左旋七曜右转也南面而观易之初画其字为一即有左有右有中再画为二交二为十即又有上有下有中以一为圈置十于内则天圎地方左东右西前南后北上午下子六合虚而包地四维实以承天河洛先天三图皆然曰二中者天数五居中地数六居中图书一居五中人居天地中心居人中即三圣授受之中也曰阳复者复卦七日来复也曰复者若失之而再得之喜之也自午至子为七以日代月为日圣人于姤不言崇阳也隔中孚一卦六日七分卦气之说亦巧矣姑存之若夫数原鬼神变化三篇景翔犹未轻缮写其大纲莫要于易莫备于关洛以来诸老所言矣幸卒成之以惠后学昔朱子尝欲为大尔雅而近世有为性理字义者未若此知天之原而能发其微也虽然体用一原显微无间言天而滑于小伎则裨灶梓慎落下闳鲜于妄人耿夀昌巫咸甘石之徒皆能之言天而沦于异端则老子之道生一有生于无列子庄子之太始太素太初王辅嗣之寂然至无孔頴逹之不生而物自生与夫释氏之无形本寂寥皆诞也天道之与器也天理之与气也天命天性天心之与形质也未始相离屈伸消息幽明死生之故初非二致一以贯之可也而所以贯之如何其惟敬之谓乎敬则诚诚则一立坤二之直方至干二之闲存诚之通动为先元而贞动此敬也诚之复静为先贞而元静此敬也自太极析而言之心性命理道合而言之道而已一太极而已无愧于太极之所以与我者敬而已敬之至诚而已探原发防致知也始事也穷原造防力行也终事也吾侪不可不勉也景翔与予同邑而长一嵗今年六十有六寳祐戊午乡贡进士其书二十五篇拟天数二十有五云至元辛卯三月十一日戴元表序



　　辨正凡例
　　一鲁斋鲍先生云龙着天原发防二十五篇拟易大传天数二十有五又散为三百八十四条拟易卦三百八十四爻可见此书全本于易原本各条正文大字书之所采先儒格言作注则低一字分行细书于下书成于前元元贞间已刻梓盛行其书所论多隂阳造化性命鬼神之理皆祖述徃圣先贤格言惜乎类聚有法而选择未精此辨正所以作也
　　一辨正新本各条正文与注文俱作大字书但注文低一字辨正比注文又低一字其间小节目有所去取则细注于下
　　一辨正云者注文有失则考据先儒之说以正之其间盖有存其文而辨于后者依朱子孝经刋误例也亦有不胜其繁而删之只举其得失之辞而辨于后者依中庸或问辨诸说得失例也
　　一辨正大节目如太极篇蔡节斋以无极解易字又谓易乃太极所自出鲁斋谓易在两仪万化之先天枢篇马融指北辰为太极等语象数篇以混沦言太极以河图生成数分隂阳以河图四正配四阳卦主意皆与朱子异愚于太极河图各着总论于下其余则随文见义而辨正之各见本篇下
　　一鲁斋所采先儒语録及经世等书以各书原文考之有字様讹谬或脱漏者或前条注文错入后条者或引一段居中而上下文意不相接者想此必门人代録而有此失今各据原文改正
　　一少阳篇所列星辰方位及所主灾祥并出春秋传国语及歴代史书天文志虚谷云吾辈非星翁术士姑知其畧而已今一依旧本无辨正
　　一象数篇原注多有碍今以胡云峰所注防校去取随见本篇
　　一近代先儒陈定宇赵东山于此书各有议东山书城南曹仲逹所蔵近年方得观只于额上畧节标写凡二十余处其当理者悉入辨正中以东山二字书之定字议则未之见也
　　一前后辨正共百余条其分辨异同处多系要义一按鲁斋虚谷戴元表三序所云太极之判与太极茫之始等语未免犹袭汉唐之失予于太极篇辨正中已采呉文正之言以正诸儒之误复深求朱子邵子之说而剖析于下观序文者当知之
　　一虚谷序辩汉儒言天字与朱子稍异问荅节要中载鲁斋荅语已明故不赘论
　　一此书有小节得失不及悉辩者以其非要义所关不欲繁其辞学者但于大者求之则小者自不能掩也











　　伏羲氏王天下龙马负图出河其数一六居下二七居上三八居左四九居右五十居中伏羲则之以画八卦














　　大禹治水神出洛负文列于背有数至九其数以五居中戴九履一左三右七二四为肩六八为足禹因第之以成九畴





<子部,术数类,数学之属,天原发微,各类图>
　　朱子曰○此所谓无极而太极也所以动而阳静而隂之本体也然非有以离乎隂阳也即隂阳而指其本体不杂乎隂阳而为言尔□此○之动而阳静而隂也中○者其本体也□者阳之动也○之用所以行也□者隂之静也○之体所以立也□者□之根也□者□之根也□此阳变隂合而生水火木金土也□者阳之变也□者隂之合也○隂盛故居右○阳盛故居左○阳穉故次火○隂穉故次水○冲气故居中而水火之□交系乎上隂根阳阳根隂也水而木木而火火而土土而金金而复水如环无端五气布四时行也○□□五行一隂阳五殊二实无余欠隂阳一太极精粗本末无彼此也太极本无极上天之载无声臭也五行之生各一其性气殊质异各一其○无假借也□此无极二五所以妙合无间也○干男坤女以气化者言也各一其性而男女一太极也○万物化生以形化者言也各一其性而万物一太极也























　　易系辞上曰易有太极是生两仪两仪生四象四象生八卦八卦定吉防吉防生大业














　　系辞曰易有太极是生两仪两仪生四象四象生八卦卲子曰一分为二二分为四四分为八是为八卦自八而十六十六而三十二三十二而六十四尤见法象自然之妙也




<子部,术数类,数学之属,天原发微,各类图>








　　易大传曰天地定位山泽通气雷风相薄水火不相射八卦相错数徃者顺知来者逆是故易逆数也
　　雷以动之风以散之雨以润之日以烜之艮以止之兊以说之干以君之坤以蔵之
　　邵子曰此一节明伏羲八卦也八卦相错者明交相错而成六十四也数徃者顺若顺天而行是左旋也皆巳生之卦也故云数徃也知来者逆若逆天而行是右行也皆未生之卦也故云知来也夫易之数由逆而成矣此一节直解图意若逆知四时之谓也朱子曰以横图观之有干一而后有兊二有兊二而后有离三有离三而后有震四有震四而巽五坎六艮七坤八亦以次而生焉此易之所以成也而圆图之左方自震之初为冬至离兊之中为春分以至于干之末而交夏至焉皆进而得其已生之卦犹自今日而追数昨日也故曰数徃者顺其右方自巽之初为夏至坎艮之中为秋分以至于坤之末而交冬至焉皆进而得其未生之卦犹自今日而逆计来日也故曰知来者逆然本易之所以成则其先后始终如横图及圆图右方之序而已故曰易逆数也





<子部,术数类,数学之属,天原发微,各类图>
