<!-- { "loadSidebar": true } -->
　　钦定四库全书
　　易通变卷三十　　　　　宋　张行成　撰闰数
　　置闰之法起于日月之行不齐日一日行天一度月一日行天十三度十九分度之七其十三度为一年十三周天之数余七分则为闰数故闰法以七与十九而取以十二乘七得八十四以十二乘十九得二百二十八故年中取月日中取时则又以八十四为七分以二百二十八为十九分也今自一时积之一日余七分以一月之日数乘之计二百一十分十二月则二千五百二十分也满十九分为一时年得一百三十二时余十二不尽若以十九年乘之得四万七千八百八十分【合乎百三十三年之日数与百三十三运之年数】如法除折年得一十一日余十二不尽十九年得二百九日余二百二十八分则一日十二时之分数也通二百一十日故十九年而七闰无余分也
　　四分歴法天度三百六十五又四分度之一以四析之年得一千四百六十一分总三十二年得四万六千七百五十二分除四万六千八十分为三百六十日之正数余五日四分日之一凡三十二年计六百七十二分则三百三十六而倍之也得余分一百六十八者二十四之七也倍算即六十四年尽六十四卦总一百二十八年天地各六十四卦得余分六百七十二日故天统乎体八变而终于十六也
　　四十八年得余分二百五十二日二【按二字永乐大典本误作一今依宋本改正】百四十者五日之余也十二者三时之余也六十四年得余分三百三十六日三百二十【按十字永乐大典本缺今依宋本补入】者五日之余也十六者三时之余也六十三时者天之余分也并月缩之六十九时十二分为一百三十三时者地之闰数也自气言之五日三时皆为余分自日言之则三时为余分也
　　每四年盈二十一日六十四年盈三百三十六日五千七百六十年盈三万二百四十日以三十除之得一千八月计八十四年之数在月则五百四而倍之也【单算日余者以求气也通算月余者以求闰也】
　　日一年余六十三时月一年余六十九时又十九分时之十二不尽通日月之余得一百三十二时合之而二百六十四故实用之数二百六十四加不尽时之十二亦以为十二数则百四十四合乎坤之防若以为一时得一百三十三时故日用一百三十三也卦气图二百五十六卦之爻一千五百三十六者二百五十六之六而三百八十四之四也去四卦用二百五十二卦得一千五百一十二爻者二百五十二之六而三百七十八之四也是故乾坤互变各存本卦而以六十三卦为用四分歴比太初歴少灾嵗五十七以四乗五十七得二百二十八则两卦归竒之闰数也
　　太元用七十二防为日法则四分歴之意以偶数为用之体起于十八防为三时者所以求余分也以四千六百一十七嵗为一元则太初歴之意以竒数为体之用起于十九年为一章者所以求月闰也
　　干一爻得归竒防十三暗防八十四用防三十六总之则一百三十三也一百三十三者闰数之祖则气盈六十三月虚七十是也干巽一爻得一百三十三坎艮一爻得一百二十九离兑一爻得一百二十五坤震一爻得一百二十一每四象总五百八半之则百五十四者【按百上当有二字】月一日行度之细分并之则四日之分也干一卦用防二百一十六坤一卦用防一百四十四巽离兑用防一卦各一百九十二震坎艮用防一卦各百六十八每四卦总七百二十半之则三百六十者日一年甲子之六周并之则四年之日也日用防而当年月兼不用而当日是故蓍一爻之用防三十者歴数天数也暗防七十八者律数地数也归竒防十九者闰数物数也【六爻之归竒得一百一十四若四位之归竒得七十有六而已】
　　中分所盈为没朔分所虚为灭经世卦气图一气之首多一日者灭没分也天有十二舎月一年十三周天计行一百五十六舍则律数七十八之偶也
　　月一日行天十三度十九分度之七尽以一变析为十九分得二百五十四分则一百二十七而偶之者也一百二十七者揲蓍一爻明暗之全数也其十三度者一年十三周天之数十二度为徒行【每度析为十九分共二百二十八分】一度为及日之数余七分则闰分也一度之分十九与闰分之七共二十有六故月寔用二十六也【三十六之数月用二十六天用十天不用三而与地故天用七月用二十九】
　　五百一十二卦明数四十九蓍先除挂一一蓍三千七十二者天之太极也经世以为卦气图二百五十六卦通隂数共五百一十二卦之爻数再除三挂三蓍九千二百一十六者地之乾坤坎离四卦也经世以为声音图五百十二卦之位数余四十五蓍一十三万八千二百四十其三十蓍为显诸仁则九万二千一百六十者开物八月之用数也其十五蓍为蔵诸用则四万六千八十者闭物四月之不用数也闭物之十五蓍亦自分为三其十属地则三万七百二十者动植数一百九十二与一百六十相唱和之数也其五属天则万五千三百六十者卦气图二百五十六卦之爻析一为十之数也此十五蓍并挂一挂三之四共为十九皆天地之闰数也一析为三才三才各具冲气故为人物数也一与五属天三与十属地故十九之中地用十三天用六也夫十九蓍自三揲大数分之天用七地用十二故六日一卦加余分为七而月得十二也自十九用细数分之天用六地用十三故甲子以六十日而足而月兼闰有十三也天用七地用十二者竒用竒偶用偶本用也天用六地用十三者竒用偶偶用竒交用也【闰年有十三月者除隂本数六月之外兼天之七也】
　　天度之余五度四分度之一者六十三时也六十三者七九亦九七也七者数之赢九者数之究皆造化之妙用也故先天与太元用之元用九以六而行起于赢赞十八防当三时次踦赞三十六防当六时则九之微也养首先赞三百二十四防当四日半五十四时则九之着也余八十首七百二十赞当三百六十昼夜则一朞之用也实起于一时六防六十三时三百七十八防故曰元以六而行也先天用七以四而析三百六十当朞之日十用其七得二百五十二隂阳进退各用百二十共二百四十则四析六十时之数也余数六与交数六共十二则四析三时之数也故曰先天以四而析也元地也以六行者承天也先天天也以四析者从地也承天者本于天天统乎体故全用三百六十六日从地者本于地地分乎用故止用二百五十二日也
　　六十三时者气之余分也先天日数用一百三十三则兼日月之闰矣六十三时为日之盈六十九时与十九分时之十二为月之缩以二者之数用于卦气图六十三时用于大小运之体数者天数也一百三十三时用于律吕偶卦之数者物数也若乃大小运之用数二百五十二应乎四析余之数五日为正当开物二百四十日三时为闰当闰数十二日者地数也葢天之用在地而物则合天地以成体也
　　月一日行天十三度十九分度之七其十三度为一年十三周天之数十二周天为徒行其一则及日之数也日积七分之闰一年得一百三十二时十九分时之十二而不足七分七者天变之赢以是为竒赢之积亦以是为不尽之本也闰数三百八十四太元余分之防用三百七十八者不尽六也一百三十三时不足七分者不尽七也余分单论日数闰兼日月数也日不尽六月不尽七隂阳相为用而互存其本也以三十为三十二而用者少隂之数生物数也闰数之体也以三十为三十六而用者老阳之数成物数也闰数之用也
　　六十一者六甲之余分也【一年计三百六十六日】三十二者二十四气之余分也【一年计三百八十四日】三十六者七十二之余分也【一年计四百三十二日】七者一卦之余分也【一年计四百二十日】一爻用防三十加暗防七十八与再揲三揲归竒十二总一百二十为一爻比用防则四倍矣以四分之用防得四之一以十分之归竒得十之一以四十分之暗防得四十之二十六也用防四之一故天一而地四归竒十之一故尺用九十律用八十一暗防四十之二十六故地体足于四十而月行得二十六分用防者日之用暗防者月之用归竒者物之用也
　　一元止有三百六十运一运止有三百六十年闰数当月而已卦气图有三百八十四年之数者当以月计之也以月计则分于十六位矣【太元四千六百一十七计嵗则显闰经世十二万九千六百计年则蔵闰显闰者三百六十之外别天之余日蔵闰者并日月盈缩二数而包之也】体数全用三百六十则闰数有六天止有三百六十六日故也故邵雍大运举体数通闰为三百六十六也用数用二百四十则隂之交数六日并天之余分六日为十二闰故雍小运举用数通闰为二百五十二也
　　以防经运之闰数体数以四爻直一运一运三十年每爻七年半前二爻为进数十五后二爻为退数十五其十五之数分为二爻交处各得半年而各以为一年二爻共成十六年十五年正数也一年闰数也二运实当天数二世之年竒运起甲子年进数之闰必当未退数之闰必当戌偶运起甲午年进数之闰必当丑退数之闰必当辰闰数之体皆当辰戌丑未者土数也闰数属地故也是故自天言之十干之数五行各占二者均为五用也自地言之十二支之数土用一分金木水火用二分以一临二者尊土也辰戌丑未为土土为正时寄王四季各十八日者闰之义也【每一季三月四行各王两月季一月每行附土王十二日土自王十八日故一年之中四行共二分土占一分也】闰之用数以两卦直一运二运共六十年一爻二年半加闰半年二爻共五年而为六年竒运上爻自己巳年起算【运起甲巳孟日】闰数一未二子三巳四戌五卯六申偶运上爻自己亥年起算闰数一丑二午三亥四辰五酉六寅共十二闰者闰之体数散为万物亦从天数逆生以季仲孟而行也子卯午酉辰未戌丑寅巳申亥司天在泉隔十五年而相对者一月三十日一防三十运朔望隂阳进退之理也二年干数司一运气司天在泉迭为宾主凡阳年之干则司天克在泉凡隂年之干则在泉克司天隂阳胜负之理也
