<!-- { "loadSidebar": true } -->
　　答曰城去左后表一里二百步
　　东西四里四十步
　　南北三里一百步
　　术曰置表相去自乗以望城西北隅入数而一得城去表又以望城西南隅入数而一所得减城去表余为城之南北以望城东北隅入左后表数减城去表余以乗表相去又以入左后表数而一即得城之东西
　　草曰置表相去六丈自乗之得三千六百尺以西北隅入表一尺二寸除之得三千尺以六尺除之得五百步又以里法三百步除之得一里余二百步为城去表步数又别置三千六百尺以望城西南隅入表四寸除之得九千尺以减城去表三千尺余有六千尺以六除之得一千步里法而一得三里余有一百步为城南北步数又置望城东北隅入左后表二丈四尺以减城去表三千尺余有二千九百七十六尺以表相去六丈乗之得一十七万八千五百六十尺以入左后表二丈四尺除之得七千四百四十尺以六尺除之得一千二百四十步里法而一得四里余四十步为城东西步合问
　　今有甲日行疾于乙日行二十五里而甲发洛阳七日至邺乙发邺九日至洛阳　问邺洛阳相去防何
　　答曰七百八十七里半
　　术曰以甲乙所至日数相乗又以甲日行疾里数乗之为实以甲至日减乙至日数余为法实如法而一
　　草曰置甲乙所至七日九日相乗得六十三又以甲疾行二十五里乗之得一千五百七十五为实以甲至七日减乙至九日余有二日为法除实得七百八十七里半合问
　　今有官出库金五十九斤一两赐王九人公十二人侯十五人子十八人男二十一人王得金各多公五两公得金各多侯四两侯得金各多子三两子得金各多男二两　问王公侯子男各得金防何
　　答曰
　　王一斤六两
　　公一斤一两
　　侯十三两
　　子十两
　　男八两
　　术曰置王公侯子男数王位十四之公位九之侯位五之子位二之并之以减出金两数余以凡人数而一所得各以本差之数加之得王公侯子男各所得金之数不加即男之得金
　　草曰置王九人公十二人侯十五人子十八人以王位十四之得一百二十六公位九之得一百八侯位五之得七十五子位二之并之得三百四十五以减出金五十九斤一两余六百为实倂五等人数得七十五为法除实得八两乃加十四两为王加九得十七两为公加五得十三两为侯加二得十两为子男不加如数加满斤法而一不满者命为两合问
　　今有十等人大官甲等十人官赐金依等次差降之上三人先入得金四斤持出下四人后入得金三斤持出中央三人未到者亦依等次更给　问各得金防何及未到三人复应得金防何
　　答曰
　　甲一斤七十八分斤之三十三
　　乙一斤七十八分斤之二十六
　　丙一斤七十八分斤之十九
　　丁一斤七十八分斤之十二
　　戊一斤七十八分斤之五
　　己七十八分斤之七十六
　　庚七十八分斤之六十九
　　辛七十八分斤之六十二
　　壬七十八分斤之五十五
　　癸七十八分斤之四十八
　　未到三人共得三斤七十八分斤之十五
　　术曰以先入人数分所持金数为上率以后入人数分所持金数为下率二率相减余为差实并先后入人数而半之以减凡人数余为差法实如法而一得差数倂一二三以差数乗之以减后入人所持金数余以后入人数而一又置十人减一余乗差数并之即第一人所得金数以次每减差数各得之矣并中央未到三人得应持金数
　　草曰先置入人数于左上置得金数于右上又置后入人数于左下置后得金数于右下以后入人数乗先得金数得十六以先入人数乗后得金数得九以九直减十六得七为差实又并先后入人数七半之得三半以减十人数余六半又以先后人数率分母三与分母四相乗得十二以乗六半得七十八为差法【七十八是一斤也】置后入所得金数三以乗差法得二百三十四又置一二三得差以七因之得四十二直减二百三十四余有一百九十二以后入四人数除之人得四十八乃是癸得之数累加差七乃合前问
　　今有圆材径头二尺一寸欲以为方问各防何
　　答曰一尺五寸【淳风等谨按开方除之为一尺四寸二十五分寸之二十一】
　　术曰置径尺寸数以五乗之为实以七为法实如法而一
　　草曰置二尺一寸以五乗之得一百五寸以七除之得一尺五寸合前问
　　今有泥方一尺欲为弹丸令径一寸　问得防何答曰一千七百七十七枚九分枚之七
　　术曰置泥方寸数再自乗以十六乗之为实以九为法实如法得一
　　草曰置一尺为十寸再自乗得一千以十六乗之得一万六千为实以九为法除实得一千七百七十七枚九分之七合前问【臣淳风等谨按密率为丸一千九百九枚十一分枚之一】依密率术曰令泥方寸再自乗以二十一乗之为实以十一为法实如法而一即得又依密率草曰置泥方十寸再自乗得一千寸以二十一乗之得二十一万为实以十一为法除之得一千九百九枚十一分枚之一合问
　　今有客不知其数两人共盘少两盘三人共盘长三盘问客及盘防何
　　答曰
　　客三十人
　　十三盘
　　术曰以二乗少盘三乗长盘倂之为盘数倍之又以二乗少盘数增之得人数
　　草曰置二人于右上少两盘于右下置三人于左上置剰三盘于左下各以人乗盘右下得四左下得九并之得一十三盘数别置少盘二以剰盘三乗之得六更并少剰盘乗之得三十人合前问
　　今有女善织日益功疾初日织五尺今一月日织九疋三丈　问日益防何
　　答曰五寸二十九分寸之十五
　　术曰置今织尺数以一月日而一所得倍之又倍初日尺数减之余为实以一月日数初一日减之余为法实如法得一
　　草曰置九疋以疋法乗之内三丈得三百九十尺以一月三十日除之毎日得一丈三尺倍之得二丈六尺又倍初日尺数得一丈减之余一丈六尺为实又置一月三十日减一日得二十九日为法除之得五寸二十九分寸之十五合前问
　　今有女子不善织日减功迟初日织五尺末日织一尺今三十日织讫　问织防何
　　答曰二疋一丈
　　术曰并初末日织尺数半之余以乗织讫日数即得
　　草曰置初日五尺讫日一尺并之得六半之得三以三十日乗之得九十尺合前问
　　今有绢一疋买紫草三十斤染绢二丈五尺今有绢七疋欲减买紫草还自染余绢　问减绢买紫草各防何
　　答曰
　　减绢四疋一丈二尺十三分尺之四
　　买草一百二十九斤三两一十三分两之九
　　术曰置今有绢疋数以本绢一疋尺数乗之为减绢实以紫草三十斤乗之为买紫草实以本绢尺数并染尺为法实如法得一其一术盈不足术为之亦得
　　草曰置绢七疋以疋法乗之得二百八十尺又以买草绢一疋四十尺乗之得一万一千二百尺为减绢实以本绢尺数六十五尺为法除实得一百七十二尺法与余皆倍之得一十三分尺之四又置二百八十尺以紫草三十斤乗之得八千四百斤为买草实亦以六十五尺为法除之得一百二十九斤余不尽者十六乗之得二百四十又以法除之得三两余与法皆倍之得一十三分两之九合前问
　　今有生丝一斤练之折五两练丝一斤染之出三两今有生丝五十六斤八两七分两之四　问染得防何答曰四十六斤二两四百四十八分两之二百二十三
　　术曰置一斤两数以折两数减之余乗今有丝斤两之数又以出两数并一斤两数乗之为实一斤两数自乗为法实如法得一两数
　　草曰置五十六斤以两法十六乗之内子八两得九百四两又以分母七乗之内子四得六千三百三十二两为实又以练率十一染率十九相乗得二百九以乗其实得一百三十二万三千三百八十八为积以十六相乗得二百五十六又以分母七乗之得一千七百九十二为法除积得七百三十八两余与法皆再折得四十八分两之二百二十三若求练丝折法置积两以十六乗以十一除得丝数
　　今有铁十斤一经入炉得七斤今有铁三经入炉得七十九斤一十一两　问未入炉本铁防何
　　答曰二百三十二斤五两四铢三百四十三分铢之二百八十四
　　术曰置铁三经入炉得斤两数以十斤再自乗乃乗上为实以七斤再自乗为法实如法而得一草曰置三经入炉得七十九斤以十六乗之内一十一两得一千二百七十五两以十斤再自乗得一千以乗之得一百二十七万五千为实以七斤再自乗七两得三百四十三为法以除实得三千七百一十七两余六十九以二十四乗之得一千六百五十六又以法除之得四铢三百四十三分铢之二百八十四又以十六除所得两数得二百三十二斤五两并前铢零合前问
　　今有丝一斤八两直绢一疋今持丝一斤禆钱五十得绢三丈今有钱一千　问得绢防何
　　答曰一疋二丈六尺六寸大半寸
　　术曰置丝一斤两数以一疋尺数乗之以丝一斤八两数而一所得以减得绢尺数余以一千钱乗之为实以五千钱为法实如法得一
　　草曰置丝一十六两以四十尺乗之得六百四十以一斤八两通为二十四两为法除之得二丈六尺六寸大半寸为丝所得之绢以减三丈余三尺三寸少半寸为钱之所直以三尺三寸三因之内子一得十尺以乗一千钱得一万尺又以禆钱五十以三因之得一百五十为法除实得六丈六尺六寸大半寸合前问
　　今有甲贷乙绢三疋约限至不还疋日息三尺今过限七日取绢二疋偿钱三百　问一疋直钱防何
　　答曰七百五钱十七分钱之十五
　　术曰以过限日息尺数减取绢疋尺数余为法以偿钱乗一疋尺数为实实如法而一
　　草曰置七日三疋绢日息三尺共九尺以乗七日得六十三尺以减八十尺余一十七尺为法又置偿钱三百以四十尺乗之得一万二千钱以一十七为法除之得七百五文余十七分钱之十五合前问
　　今有金方七银方九秤之适相当交易其一金轻七两问金银各重防何
　　答曰金方重十五两十八铢
　　银方重十二两六铢
　　术曰金银方数相乗各以半轻数乗之为实以超方数乗金银方数各自为法实如法而一
　　草曰置金方七银方九相乗得六十三以半轻数三两半乗得二百二十两半又以金银超方数二以乗金方数得一十四为法除实得一十五两余不尽者以二十四乗之得二百五十二铢再以前法除之得一十八铢若求银方又置前二百二十两半以银方九二因得一十八为法除之得一十二两余二十四乗之得一百八以法除之得六铢为银方合前问
　　今有器容九防中有米不知其数满中粟舂之得米五防八升　问满粟防何
　　答曰八防
　　术曰置器容九防以米数减之余以五之二而一得满粟斗数
　　草曰置九防以米五防八升减之得三防二升以粟数五因之得一石六防以糠率二防除之得八防为粟合前问
　　今有七百人造浮桥九日成今增五百人　问日防何
　　答曰五日四分日之一
　　术曰置本人数以日数乗之为实以本人数今増人数并之为法实如法而一
　　草曰置七百人以九百因之得六千三百又以増五百人加七百人得一千二百人为法除之得五日余四分日之一合前问
　　今有与人钱初一人与三钱次一人与四钱次一人与五钱以次与之转多一钱与讫还敛聚与均分之人得一百钱　问人防何
　　答曰一百九十五人
