<!-- { "loadSidebar": true } -->
　　牛负五【右一十】羊正六【右十二】豕正八【右一十六】负三两【右六】乃别列减并之数仍分正负互乘之如后图羊负十一为法以乘左行中下【羊正得四百零七豕负得五百三十九价负得二十两九钱】亦以羊正三十七而乘右行中下【羊负同数异名减尽豕正得五百五十五与左豕负异名减余一十六价正一十八两五钱与左异减余二两四钱】以减余豕正一十六为法价正二百四十为实以法除实得豕价一两五钱就以右行豕正十五乘【二十二两五钱】加正价【五两】共二十七两五钱俱羊价以十一除之得每羊二两五钱复以前图右行豕负十三乘豕价得数【一两五钱】加入正价【五两】共二十四两五钱为牛羊总价内减右行五羊之价【一十二两五钱】余一十二两悉牛价以牛二除之得每牛六两
　　羊负一十一　豕正一十五【五百五十五】价正五【一十八两五钱】羊正三十七【四百七】豕负四十九【五百三十九】价负一十九【二十两九钱】问买柰二梨四共钱四十文梨二桃七亦共钱四十文桃四榴七共钱三十文梨八柰一共钱二十四文各价防文列甲乙丙丁四行每行五段先以甲丁柰为法彼此互乘以甲柰二徧乘丁【梨空桃空榴一十六钱四十八文】丁柰一徧乘甲【桃榴俱空钱仍四十文对减余八文】因丁梨空当照甲立负四次当以乙丁柰互乘乙无柰取梨二徧与丁乘【梨负得八桃空榴三十二钱一十六文】丁亦以负梨四徧乘乙【梨八减尽桃二十八榴空钱一百六十文并得一百七十六文】因丁桃空亦照乙立负二十八次以丙桃徧乗丁【桃一百一十二榴一百二十八钱七百零四文】丁亦以桃负二十八徧乘丙【桃一百一十二减尽榴一百九十六减余六十八钱八百四十文减余一百三十六】相减讫取此余榴六十八为法余钱一百三十六文为实其甲乙与丁互乘之数但求应立负数以为乘母而减并之数皆置不用者也以法除实得二文为榴价乃就丙价三十文内减七榴之价【十四】余钱一十六文俱桃价以四除得每桃四文又于乙价四十文内减七桃之价【二十八文】余钱一十二文俱梨价以二除得每梨六文又于甲价四十文内减四梨之价余一十六文俱柰价以二除得每柰八文
　　甲柰二　梨四　○　　　○　　　四十文
　　乙○　　梨二桃七【二十八】　○　　　四十文
　　丙○　　○　　桃四　　榴七【一百九十六】三十文【八百四十文】丁柰一　○负四【八】○负二十八　榴八【一十六　　一百二十八】二十四文【四十八文】问井不知深用甲绳二不及泉借乙绳一补之
　　及泉用乙绳三则借丙一用丙绳四则借丁一
　　用丁绳五则借戊一用戊绳六条则借甲一乃
　　俱及泉其井深若干五等绳各长若干列五行
　　以五绳之数为母借绳一为子先取甲二乗乙
　　三得六以乗丙得二十四以乗丁得一百二十
　　以乗戊得七百二十并入子一共七百二十一
　　为井深积列位
　　一　甲二　乙一　○　　○　　　　　七百二十一二　○　　乙三　丙一　○　　○　　七百二十一三　○　　○　　丙四　丁一　○　　七百二十一四　○　　○　　○　　丁五　戊一　七百二十一五甲一　　○【负一】　○【负一】○【负一】戊六　七百二十一乃取五行为主而以一二三四俱与相乗先以一行甲二为法徧乘五行【甲一得二戊六得十二积七百二十一得一千四百四十二】五行甲一亦乘一行对减【甲二得二减尽乙一得一因五行乙空立负一积七百二十一得本数以减五行仍余七百二十一】次以二行乙三为法乘五行【乙负一得负三戊正十二得三十六积七百二十一得二千一百六十三】五行乙负一亦乘二行【乙三得三对减尽丙一得一因五行丙空立负一积七百二十一得本数并入五行积二十一百六十三共二千八百八十四】再以三行丙四为法乘五行【戊正三十六得一百四十四积二千八百八十四得一万一千五百三十六】五行丙负一亦乘三行【丙四得四减尽丁一得一因五行丁空立负一积得本数与五行积一万一千五百三十六对减余一万八百一十五】又以四行丁五为法乘五行【丁负一得五戊正一百四十四得七百二十积一万八百一十五得五万四千七十五】五行丁负一亦乘四行【丁五得五减尽戊一得一并入五行戊正七百二十共七百二十一积得本数并入五行积五万四千七十五得五万四千七百九十六】乃以最后所得求之以积五万四千七百九十六为实戊七百二十一为法除之得戊绳七尺六寸以减四行总积【七百二十一】余六百四十五以丁五除之得一百二十九为丁绳一丈二尺九寸以减三行积【七百二十一后同】余五百九十二以丙四除之得丙绳一丈四尺八寸亦减二行积余五百七十三以乙三除得乙绳一丈九尺一寸以减一行积余五百三十以甲二除得甲绳二丈六尺五寸
　　递加法第九
　　数始于微积于钜渐加渐赜览之茫如然有定数可推如人数物数有分有总但知一隅亦可例推也为立法如左





















　　右超位加各审其母如超一超二超三四之类各以所超为母其间少者易知多者难定大率以退位减之余数即母
　　凡超位数截取三位较之其前后二位数必倍于中位数


　　若截四位较之则前后二位与中二位数等

　　以上皆取位置匀列超母相同者论之虽所超多位如超五超六至千万位但同超母者截取前后逺数相并较其进内挨身两位相并其数皆等




　　右凡加数以求总积之实不论累加超加及超二超三等但系递加者只除首位单一不用外取次位与末位数并为实其中间亦不拘防位但察自前至后布位之数为法乘之所得之数皆倍各位实积之数以减半得总数如右式以前四后三十七并之共四十一数系一十二位以一十二乘四十一得四百九十二减半为二百四十六即其十二位之全数若以前四后十六并之共二十数系五位乘得一百减半得五十即五位全数也【如欲连首位算则再加一云】
　　此超八
　　递加者
　　右式假如方箭一束外周六十四枝问中积数防何者凡方物必以八包一每层超八递加今置中心一枝不算【即首位之一】以内层之八并外周六十四共七十二以八位乘之得数【五百七十六】减半得八位之总数加中心之一为二百八十九枝凡平方面有中心之一者仿此
　　此超六递加者

　　右式假如圆箭一束外周三十六枝问中积者凡圆物必以六包一每层以六递加今置中心一枝不算外以内层之六并外周三十六共四十二以六位乘之得数【二百五十二】减半得六位之总数再加中心之一为一百二十七枝凡平圆面仿此
　　此超九
　　递加者
　　右式假如有三棱物一束外周七十二枝问积者凡三棱物必以外九包中一每层超九递加置中心一枝不算外以内层之九并外周七十二共八十一以八位乘之得数【六百四十八】减半得八位之总数再加中一为三百二十五枝凡三棱面者仿此
　　若顺数而加自一而二而三而四以递相加者另是一法但取最后二大数相乘得数亦以减半即得最后第二位以至首位之数惟余最后第一位在外又并入得全数



　　右式假如有物倚墙一面尖堆最下一行濶十五枚问总积若干取最下二行【一十五一十四】相乘得数【二百一十】减半【一百○五】又加入下行十五得一百二十枚合总
　　一法取下行加一为法以乘下行得数减半亦同
　　若首位不系一数而自二数或三或四为首者并首尾二位为实而以首位数减尾位数其余数加一为法乘之减半合总
　　假如有物倚墙一面平堆下濶十四枚上濶四枚问总积者并首尾二位得一十八为实就尾位减首位得一十外加一共一十一乘之葢原系十一位也以乘得数【一百九十八】减半得九十九枚合总
　　又假如众人醵钱首位出八文末位出六十文问总数总人者以首位减末位余五十二外加一系五十三位乃并首尾二位钱数以乘五十三得三千六百四文合总
　　若自一而三而九俱以阳数超加者但看位数以自乘得全数

　　此皆阳位但据位数自乘如系一十位自乘得一百之类其阳数超加已知首尾两位之数而未知中间若干位者但取尾位之数外加一以减半得位数如右式尾位十九加一得二十减半则十位也但系阳数虽至百千万位皆同此法
　　若自二而四而六俱以阴数超加者取最后一位之数减半即得位数再以减半数外加一而与位数相乘即得自首至尾全数


　　四　取二十四减半见位数又减半加一为十三二　以乘位数十二得一百五十六见全数
　　又若自二数起递加至一百数止但取一百减半知是共五十位再加一为五十一以乘位数五十得二千五百五十即五十位之全数
　　若多中起数超位递加但知位数及首位数及所超母数而未知最后一位数者但审布位若干于内减一以乘超母【如超一则一为母超八则八为母之类】得数加入首位数即得尾位之数既得首尾二位乃照前首尾相并而以位乘减半得全数


　　此超八递加者计十位减一为九与八相乘得七十二再加首位三得七十五为末位数又以七十五加三得七十八以乘十位得七百八十减半三百九十合全数
　　假如有牛四十区但云第一区是三十头余区递加二十头今问第四十区防头依前法就四十减一为三十九与超母二十相乘得七百八十再加首区三十知是八百一十乃最后一区之数也再问各区总数防何照法以首区三十加末区共八百四十以乘区数四十得三万三千六百减半得一万六千八百头为各总数若但知末区数及母数位数而不知首区数者照前以区数减一与母数相乘得数而以末区数减之即得首区之数【如前乘得七百八十而末区系八百一十相差三十即知首区系三十头】



　　假如发兵破一贼巢有二十人先登以登城先后叙赏其第二十人赏银一百两第十九人赏一百三十两其余递加三十两问第一人该银防何此以二十为位减一为十九以乘超母三十得五百七十再加尾位一百得六百七十两为第一人所赏之数也若问此二十人共银几何照法并首尾二数得七百七十与位数二十相乘减半得七千七百两见全数
　　若但举总数及超数及首尾共数而不知系几位亦不知首尾二位数各若干者以总数为实以首尾数减半为法除之得位数又以位数减一乘超母得数即用此数为主若
　　以并首尾共数减其半即尾数若
　　以较首尾共数减其半即首数
　　右式假如贷钱起息每日増钱六文共积子母钱三百二十文不言每日细数但云并初末日共钱一百六十文问初末日各防文其起息计几日者以日为位立总钱三百二十为实并初末减半得八十除之得四日依法减一为三乘増母之六得一十八以并初末数得一百七十八减半是末数若以较初末数余一百四十二减半是初数
　　若但举中积及位数及首尾之较若干以求首尾各防何者倍中积为实以位为法除之得数以较减之半其余得首数乃以较加之得尾数



