<!-- { "loadSidebar": true } -->
　　除如前
　　右得广二十四以除实积得纵三十
　　六若欲还原以广纵相乗
　　长濶和变作通
　　长六十
　　濶二十四共负
　　四百八十
　　假如列实三万三千六百长濶和四百列实亦列和
　　为减纵初商一乗负隅仍得一以减
　　纵【四】余三百随首位列注以呼所商
　　一三除叄讫　次倍初商一作二为
　　廉法以减纵四仍余二注退位再商
　　二亦以减纵变二○为一八而以次
　　商呼之　一二除二一上叄变一
　　又呼二八一十六恰尽　格右加○
　　以结末位得濶一百二十
　　右法同前但减纵有借法进位故録
　　为式
　　假如列实六万九千三百六十长濶和七百八十二列
　　如前初商一以乗负隅仍得一减纵
　　【七】余六相呼　一六除陆　一八除
　　八玖变一　一二除二叄变一讫
　　次倍一作二为廉法以减纵仍剰五
　　附列而纵数多于原数无可商除则
　　纪○于右并初次商得一十另倍一
　　十作二十为廉法挨注退位以二减
　　纵七是为　挨尾段列之续商二以相呼　二五除一十　进削一　二八一十六除尽得濶一百二【初商除讫即以先减纵数亦然】
　　假如列实九万六千长濶和六百四十
　　初商二以乗负隅一仍得二纪右亦
　　注首位以减六　余四以相呼　二
　　四除八　四上玖变一又呼二四除
　　八　四上陆变八　进削一讫
　　乃倍二作四为廉法以减纵六剰二
　　亦随退位注之　次商四纪右亦注
　　退位为隅以减纵【只剰二】乃以四变○
　　以商相呼　二四除八恰尽　因有
　　余位　右加○得濶二百四十
　　右法已见因纵有重位故録备例
　　若以积与虚长濶共若干而欲求其濶者及欲求其长者皆以共若干为带纵方而求濶则以濶为负隅以长乗积为实求长则以长为负隅以濶乗积为实列例如左
　　假如直积八百六十四步三长五濶共二百二十八步求濶几何以三乗积步得二千五百九十二为实【三长原有
　　三积故以三乗】五为负隅【已用三长尚少五濶故用为负隅暗
　　添五段濶方之积】以共步为带纵列实定位
　　初商二纪右以乗负隅【五】得【○一】以一
　　减纵首　贰变一　余纵一百二十
　　八挨注首位与商相呼一二除二二
　　二除四退位伍变一　二八一十六退位玖变三进削一余实三十二再以所商【二】乗负隅得【○一】以【一】减余纵剰二十八【即前倍方为廉之法】续商【四】以乗负隅得【○二】再减余纵二十剰八以呼所商四八三十二恰尽得濶二十四步

　　假如直积八百六十四步三长五濶共二百二十八步求
　　长几何以五乗积步得四千三百二
　　十为实【五濶原有五积故五乗之】以三为负隅【于原
　　纵减去二长故】以共步为带纵初商三以乗
　　负隅三得九减纵注其退位九上贰
　　变三　进位贰变一余纵一三八挨
　　注首位以呼初商一三除三　一上
　　肆变一　三三除九退位叄变四
　　进削一　三八二十四　八上贰变八　进位四变一余积一百八十复以初商三乗负隅【三】得九以减纵九上三变四进削一剰四十八次商六又乗负隅【三】得十八亦以减纵剰三十与商相呼恰尽得长三十六步
　　又有以积与虚长濶和较共若干求濶者及求长者约和得长濶几何并濶与较得长几何而视其所求为长为濶如前法以别实积及负隅而皆以共数为带纵
　　假如直积八百六十四步一长二濶三和四较共三百一
　　十二步求濶几何约三和自具三
　　长三濶以并一长二濶共四长五
　　濶又以四较益濶为四长共得八
　　长而余一濶应八乗积步得数六
　　千九百一十二为实以余一为负
　　隅以共步为带纵初商二以乗负
　　隅【一】仍得二【因点为二段此为二十】以置纵
　　次位减之二上壹变九　进位叄
　　变二余纵二百九十二列原积之下以呼所商二二除四二上陆变二　二九一十八次位玖变一　进位二变
　　一　二二除四　二上壹变七　进位一变○　余实一○七贰复以初商二又乗负隅以减纵二上九变七　剰纵二七贰续商四又乗隅减纵四上贰变八　进位七变六是为二六八以乗所商【四】除尽得濶二十四步又有以虚长虚濶约其子母共若干与积若干求长濶若干者法以长母乗濶子为濶率以濶母乗长子为长率又两母相乗以乗共数为带纵而约带纵为几长几濶以一乗原积为实以一为负隅如前法为减纵开平方除之
　　假如直积二千三百五十二步只云长取八之五濶取三之二并得六十三步求濶者两母【三八】互乗得二十四以乗相并【六十三】共一千五百一十二为带纵而以长母【八】乗濶子【二】得一十六为濶率以濶母【三】乗长子【五】得一十五为长率则知此带纵数内具有长十五濶十六也以长十五乗直积得三万五千二百八十为实以濶一十六为负隅初商四纪右【有二点即作四十】以乗负隅得六百四十以减纵四上壹变七六上伍变八　进削壹　余纵八百七十二以注实下与商呼除四八三十二　八上伍变三进
　　削三四七二十八七上贰变四
　　进削三二四除八　尾位变○
　　余实四百再以初商所乗隅算
　　【六百四十】减余纵四上七变三　六
　　上八变二余纵二百三十二续
　　商二纪右以乗负隅得三十二
　　亦以减纵尾位除贰进位三变
　　○剰纵二百与续商二相呼恰
　　尽得濶四十二以除直积得长
　　五十六
　　带纵负隅减纵翻法开平方法【积和求长】
　　凡积与勾股和求股者原积但有长乗濶数而负长自乗之数法须损濶益长求之先立一为负隅以和为纵方而以负隅减纵方初商令稍浮常法以乗负隅减纵次呼余纵开积而原积不及翻以原积减商除之积而以余负积为实复以初商乗隅以减余纵如余纵不及即以余纵翻减以为负纵而隅积纵三者俱负乃以负纵约余负积以得次商命负隅以除负积为带纵负隅减纵翻法开平方
　　假如直积八百六十四长濶和六十求长几何列实以和为纵方一为负隅初商三【有二段即系三十正得长濶之平损濶益长】纪右以乗负隅【一】仍得三以减纵剰三十与商相呼三三得九【即九百】而原积不及乃翻列九百于原积之上而以原积减之尾位○变六进位○变三　首位削九得余负积三十六为实再以初商【三】命负隅【一】以减余纵【三十】减尽乃约余实得次商六纪右以乗负隅【一】仍得六注尾位呼除负实六六三十六恰尽得长三十六

　　假如直积三千四百五十六长濶和一百二十求长几何列实定位列和为纵方立一为负隅初商七【有二段即七十】乗负隅【一】仍得七纪右以减纵方余纵【五即五十】以呼初商合除三千五百而原积不足乃翻以原积除之列三五于原积之上反以原积除之尾位○变四进位○变四　进位削五又进位削三　剰负积四十四为实仍以初商七十乗负隅减余纵【五十】而余纵不足乃以余纵【五十】反减初商【七十】余二十为廉法挨注次位而纵又为负次商二纪右亦注二
　　于尾位为隅法共二十二皆与所商之二呼除恰尽得长七十二
　　亦有虚立长濶和较求长者假如直积八百六十四步一长二濶三和四较共三百一十二步求长若干依前法演
　　得八长一濶以一濶为实
　　八长为负隅共步为纵方
　　列实初商三纪右【即三十】以
　　乗隅【八】得二百四十以减
　　纵一变七进削三余纵七
　　十二以呼所商【三】除积合除二千一百六十而积反不足乃翻以积除之列二一六○于上　肆上○变六　进位六变九　进位一变二　进位二变一　尚余负积一二
　　九六复以初商【三】乗负隅
　　【八】合减纵二百四十而余
　　纵【七十二】不足翻以余纵减
　　之剰负纵一百六十八是
　　余纵积算俱负
　　次约负积商六纪右以乗负隅八又并负纵共二百一十六挨注尾位以呼所商二六一十二　二上削二进削一　一六除六　一上九变三　六六三十六恰尽得长三十六
　　假如直积三千四百五十六步一长二濶三和四较共六百二十四步求长几何仍前八长一濶以一为实八为负隅共步为纵方初商七纪右以乗负隅【八】得五百六十以减纵方剰六十四注首位合除四千四百八○
　　列原积上以视原积不
　　足翻以原积减之尾位
　　○变四　四上八变二
　　六上四变○　进位
　　四变一　余负一千二
　　十四为实再以初商【七十】乗负隅【八】得五百六十者减余纵而纵又不足则翻以纵减之余纵四百九十六而隅法纵法积法俱负续商二纪右以乗隅【八】得一十六并入负纵共五百一十二挨尾注之与所商二相呼恰尽得长七十二步

　　同文算指通编卷七
　　钦定四库全书
　　同文算指通编卷八
　　明　李之藻　撰
　　带纵诸变开平方第十五
　　开方带纵其变无穷更绎其要有十一种余可神而明之若积与二濶较及长濶较求濶用带纵减积开平方假如三广田积二千四百六十五步第云中广不及南广八步亦不及北广三十六步又不及正长六十七步
　　问广并长各几何列积为实
　　并不及二广【共四十四】以四而一
　　得一十一为纵方以不及正
　　长【六十七】为减积初商一纪右
　　【即一十】以并带纵共二十一列
　　注首点下为方法以乗减积得一千四百七先以减积所乗呼商一七除七尾位伍变八　进位陆变五　一四除四　进位肆变○一一除一首位贰变一　次以
　　所注方法呼商一二除二
　　二上○变八进削一　一
　　一除一　一上五变四余
　　实八四八乃倍方一作二
　　为廉法【即二十】并减积【六十七】
　　又并带纵【一十一】共九十八为方法注退位续商八纪右以并方法得一百六呼除一八除八　一上削八　六八四十八恰尽得中广一十八步各加不及得南广二十六步北广五十四步正长八十五步
　　右凡梯田斜田箕田杖鼓田四不等田以积求长广者俱以此法求之
　　凡大小二方和积求径者用减积带纵负隅并纵开平方
　　假如大小方田二段共积七千五百九十二步大方面较小方面多二十八步求大小方面各几何用较自乗【得七百八十四】以减积余六千八百零八为实倍较【二十八】得五
　　十六为带纵叧置二为负隅初
　　商四【即四十】乗负隅【二】得八十并
　　纵方共一百三十六为方法注
　　积下以呼所商一四除四　一
　　上陆变二　三四一十二　三
