<!-- { "loadSidebar": true } -->
　　太阳之实行每日不同歩日躔者必以平行为根而求平行之法则在于定岁实岁实者太阳循黄道右旋一周而复于原界之日时也【或自今年冬至至明年冬至或自今年春分至明年春分】古厯定太阳每日所行为一度故周天为三百六十五度四分度之一其后渐觉后天以为岁实太强自汉以来每次修厯必有所减以合当时实测故每日之平行虽定为一度而天周与岁实讫无定率也今法定天周为三百六十度故太阳每日之行不及一度其分秒之进退视岁实之消长得岁实即得毎日之平行矣数岁以来于二分二至遣人各省分测得岁实为三百六十五日五时三刻三分四十五秒【即三百六十五日十分日之二分四二一八七五】乃置天周三百六十度为实以岁实三百六十五日五时三刻三分四十五秒为法实如法而一得太阳每日平行五十九分零八秒一十九防四十九纎五十九忽三十九芒【即十分度之九分八五六四七三六五八】既得太阳每日之平行递加之得十日百日之平行递析之得每时每分之平行以立表【毎日二十四时毎时六十分】
　　测岁实之法古人皆测冬至然冬至之时刻难定不如用春秋分时得数为眞葢冬至时黄道与赤道平行其纬度一日所差不过数十秒仪噐无从分别春秋分黄道与赤道斜交其纬度一日差二十四分其差易见且求平行须用平行岁实而测量止能得视行惟二分时去中距不逺其平行实行之差甚防可以不计况冬至时太阳之地平纬度少清之气甚大古来岁实难得确准此其故也
　　康熙五十四年乙未二月
　　十六日癸未午正于畅春
　　园测得太阳髙五十度零
　　三十二秒三十五防加地
　　半径差一分五十六秒零
　　五防得实髙五十度零二
　　分二十八秒四十防与赤
　　道髙五十度零三十秒相
　　减余一分五十八秒四十
　　防为太阳在赤道北之纬
　　度即知春分时刻在午正
　　前也如图甲为春分乙为
　　太阳丙为赤道乙丁为午
　　正太阳实髙丙丁为赤道
　　髙乙丙为太阳距赤道北
　　纬度用甲乙丙正弧三角
　　形此形有甲角大距度二
　　十三度二十九分三十秒
　　有丙直角有乙丙纬度一
　　分五十八秒四十防求甲
　　乙弧为太阳过春分之经
　　度法用甲角正三九八
　　六一五七与丙直角正
　　一千万之比同于乙丙弧
　　正五七五三与甲乙弧
　　正一四四三三之比得
　　甲乙弧四分五十七秒四
　　十三防用变时法以一日
　　之平行五十九分零八秒
　　二十防为一率【二分时太阳之实行
　　与平行相近故即用平行为一率若他节气须用本
　　日之实行为一率】二十四时化为
　　一千四百四十分为二率
　　甲乙弧四分五十七秒四
　　十三防为三率得四率一
　　百二十分四十九秒一十
　　二防以每时六十分収之
　　得二时零四十九秒一十
　　二防为春分距午正前之
　　时即已初三刻一十四分
　　一十秒四十八防春分也
　　康熙五十五年丙申二月
　　二十七日戊子午正于畅
　　春园测得太阳髙四十九
　　度五十四分四十九秒五
　　十一防加地半径差一分
　　五十六秒一十七防得实
　　髙四十九度五十六分四
　　十六秒零八防与赤道髙
　　五十度零三十秒相减余
　　三分四十三秒五十二防
　　为太阳在赤道南之纬度
　　即知春分时刻在午正后
　　也依法用甲乙丙正弧三
　　角形求得乙甲弧九分二
　　十一秒三十九防为太阳
　　未到春分之经度变时得
　　三时四十七分五十五秒
　　四十八防为春分距午正
　　后之时即申初三刻二分
　　五十五秒四十八防春分
　　也乃总计两春分相距得
　　三百六十五日五时三刻
　　三分四十五秒即为岁实

















　　本天髙卑为盈缩之原
　　太阳行天每岁一周万古不忒宜其每日平行而无有盈缩乃征之目下实测则春分至秋分行天半周而厯日多秋分至春分行天半周而厯日少其在本天所行之度原均而人居地上所见时日不同今即其不平行之数求其所以然之故则惟有本天髙卑之説能尽之本天髙卑之法有二一为不同心天一为本轮立名虽异而理则同故髙卑之距盈缩之度皆不谋而合焉
　　不同心天之法盖以天包
　　地外以地为心太阳本天
　　亦包乎地外而不以地为
　　心因其有两心之差而髙
　　卑判焉如图甲为地心乙
　　丙丁戊为黄道己为太阳
　　本天心庚辛壬癸为太阳
　　本天其癸庚辛大半周逺
　　于地为髙辛壬癸小半周
　　近于地为卑戊为春分丙
　　为秋分乙为夏至丁为冬
　　至自春分厯夏至以至秋
　　分太阳自癸厯庚以至辛
　　行本天之大半周故厯日
　　多而自地心甲立算其自
　　戊厯乙以至丙止行黄道
　　之半周故为行缩自秋分
　　厯冬至以至春分太阳自
　　辛厯壬以至癸行本天之
　　小半周故厯日少而自地
　　心甲立算其自丙厯丁以
　　至戊亦行黄道之半周故
　　为行盈夫日在本天原自
　　平行因自地心甲立算而
　　不以太阳本天心已立算
　　遂有髙卑盈缩之异故髙
　　卑为盈缩之原而两心之
　　差又髙卑之所由生也
　　本轮之法盖以本天与地
　　同心而本天之周又有一
　　本轮本轮心循本天周向
　　东而行日在本轮之周向
　　西而行两行之度相等【轮心
　　东行太阳西行二者亦有防差然积至周岁才差一
　　分虽谓相等可也】太阳在本轮之
　　下半周去地近为卑则顺
　　轮心行故见其速于平行
　　在本轮之上半周去地逺
　　为髙则背轮心行故见其
　　迟于平行在本轮之左右
　　去地不逺不近为髙卑适
　　中故名中距其行与平行
　　等如图甲为地心即本天
　　心乙丙丁戊为本天其本
　　轮循本天东行由丁向戊
　　而乙而丙而复于丁为平
　　行度【即经度】太阳循本轮西
　　行由下而左而上而右而
　　复于下【本轮以近地心为下逺地心为上】为自行度【名引数】如本轮心
　　在丁则太阳在本轮之下
　　如辛去地心甲最近是为
　　最卑本轮心在乙则太阳
　　在本轮之上如己去地心
　　甲最逺是为最髙最髙最
　　卑之防皆对本轮心与地
　　心成一直线其平行实行
　　同度故为盈缩起算之端
　　如本轮心由丁向戊太阳
　　由本轮下向左顺轮心行
　　能益东行之度故较平行
　　度为盈至半象限后所益
　　渐少迨轮心行一象限至
　　戊太阳亦行轮周一象限
　　至壬即无所益而复于平
　　行是为中距然而积盈之
　　多正在中距盖平行至戊
　　而太阳在壬从地心甲立
　　算则太阳当本天之子子
　　戊弧以本轮之半径为正
　　切为盈差之极大也从中
　　距而后太阳行本轮之上
　　半周背轮心行故实行渐
　　缩然因有积盈之度方以
　　次渐消其实行仍在平行
　　前迨行满一象限至最髙
　　为极缩而积盈之度始消
　　尽无余其实行与平行乃
　　合为一线故自最卑至最
　　髙半周俱为盈厯也如本
　　轮心由乙向丙太阳由本
　　轮上向右背轮心行能损
　　东行之度故较平行度为
　　缩至半象限后所损渐少
　　迨轮心行一象限至丙太
　　阳亦行轮周一象限至庚
　　即无所损而复于平行是
　　为中距然而积缩之多亦
　　在中距盖平行至丙而太
　　阳在庚从地心甲立算则
　　太阳当本天之丑丑丙弧
　　亦以本轮之半径为正切
　　为缩差之极大也从中距
　　而后太阳行本轮之下半
　　周顺轮心行故实行渐盈
　　然因有积缩之度方以次
　　相补其实行仍在平行后
　　迨行满一象限至最卑为
　　极盈而积缩之度始补足
　　无缺其实行与平行乃合
　　为一线故自最髙至最卑
　　半周俱为缩厯也此本轮
　　之法于盈缩之理最为显
　　著然谓与不同心天之理
　　同何也试于本轮上己庚
　　辛壬诸防聨为一圜此圜
　　必不以甲为心而以癸为
　　心遂成不同心天之形其
　　癸甲两心之差即本轮之
　　半径故求得两心之差而
　　本轮之径自见明于本轮
　　之故而盈缩之理益彰然
　　则其理相通其用相辅并
　　存其説实可以参稽而互
　　证也


　　求两心差及最髙
　　新法厯书用春分秋分立夏三节气相距日时推得两心差为三五八四一六最髙在夏至后五度三十分然而未详何年月日永年表载康熙丁酉年最卑在冬至后七度四十三分四十九秒今以丁酉年实测节气时刻依法推算得两心差为三五八九七七最卑在冬至后八度三十八分二十五秒五十五防皆与原数不合葢今之春分秋分立夏皆不正当最髙最卑中距之度用两心差以推其时刻与实测不合则用实测之时刻以推两心差亦必与原数不合而最髙最卑所在亦必不合矣因思太阳在最髙最卑二防平行与实行合为一线本天与黄道皆平分为两半周太阳厯半周岁而适行半周天其度分即髙卑所在自最卑厯周岁四分之一至中距应行九十度其实行之过于九十度者即积盈之度自最髙厯周岁四分之一至中距亦应行九十度其实行之不及九十度者即积缩之度检其正切即两心差之数也今以丁酉年逐日实测日躔度分求得最髙过夏至最卑过冬至各七度四十四分三十六秒四十八防又自太阳过最髙之日分加周岁四分之一求其时刻之实行不及中距二度零三分零九秒四十防检其正切得三五八四一六皆与歴书所载相合是故用两心差之全数以推盈缩维中距与实测合最髙前后两象限则失之小最卑前后两象限则失之大所以又用均轮以消息其数方与实测相符今于其相合者得最髙及两心差所自来于其不相合者得本轮均轮所由设推算之法并述于左
　　用实测最髙最卑中距求
　　两心差及最髙所在如康
　　熙五十六年丁酉二至后
　　畅春园逐日测午正太阳
　　髙度求其经度用实行推
　　得五月二十一日甲戌辰
　　正一刻零四十秒四十五
　　防交未宫七度五月二十
　　二日乙亥已初一刻一十
　　四分五十七秒二十七防
　　交未宫八度十一月二十
　　七日丁丑子正一刻一十
　　二分五十七秒四十一防
　　交丑宫七度本日夜子初
　　三刻一十二分二十七秒
　　四十七防交丑宫八度夫
　　未宫七度至丑宫七度厯
　　一百八十二日一十六时
　　一十二分一十六秒五十
　　六防大于半周岁一时一
　　十七分五十四秒二十六
　　防而未宫八度至丑宫八
　　度厯一百八十二日一十
　　四时二十七分三十秒二
　　十防小于半周岁二十六
　　分五十二秒一十防乃以
　　此两数立法以求最髙所
　　在如图甲为地心即宗动
　　天心乙丙丁戊为黄道与
