<!-- { "loadSidebar": true } -->
　　以食甚视行化秒为一率近时距分化秒为二率用时东西差化秒为三率求得四率为秒以时分收之得真时距分加减号与近时距分同
　　求食甚真时
　　置食甚用时加减真时距分得食甚真时
　　推食分第十一
　　求真时春分距午时分
　　用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以食甚真时加减十二时【不及十二时则加十二时过十二时则减十二时】为太阳距午后时分两数相加【加满二十四时去之用其余】
　　求真时月距限
　　用交食北极髙四十度黄平象限表以真时春分距午时分察表内时分相近者取其与黄平象限相对之数得真时黄平象限宫度又置太阳黄道经度加减近时东西差【真时距分加者亦为加真时距分减者亦为减】得真时太隂黄道经度两数相减余为真时月距限度【有一宫作三十度】太隂黄道经度大于真时黄平象限宫度者为限东小于真时黄平象限宫度者为限西
　　求真时限距地髙
　　用交食北极髙四十度黄平象限表以真时春分距午时分察表内时分相近者取其与限距地髙相对之数得真时限距地髙
　　求真时太隂髙弧
　　用交食太阳髙弧表以真时月距限及真时限距地髙之度察其所对之度分秒得真时太隂髙弧
　　求真时黄道髙弧交角
　　用交食黄道髙弧交角表以真时月距限及真时限距地髙之度察其所对之度分秒得真时黄道髙弧交角
　　求真时白道髙弧交角
　　置用时黄道髙弧交角加减黄白交角四度五十八分三十秒【加减与用时白道髙弧交角同】得真时白道髙弧交角
　　求真时髙下差
　　用日躔太阳地半径差表以真时太隂髙弧按太阳实引宫限察其所对之数为太阳地半径差又用月离太隂地半径差表以真时太隂髙弧按太隂距地限察其所对之数为太隂地半径差两地半径差相减余为真时髙下差
　　求真时东西差
　　用交食东西南北差表以真时白道髙弧交角及真时髙下差察其与东西差所对之数得真时东西差
　　求真时南北差
　　用交食东西南北差表以真时白道髙弧交角及真时髙下差察其与南北差所对之数得真时南北差
　　求食甚视纬
　　置食甚实纬加减真时南北差得食甚视纬白平象限在天顶南者实纬在黄道南则加而视纬仍为南实纬在黄道北则减而视纬仍为北若实纬在黄道北而南北差大于实纬则反减而视纬即变为南白平象限在天顶北者实纬在黄道北则加而视纬仍为北实纬在黄道南则减而视纬仍为南若实纬在黄道南而南北差大于实纬则反减而视纬即变为北
　　求太阳半径
　　用交食视半径表以太阳实引宫度察其与日半径相对之分秒得太阳半径
　　求太隂半径
　　用交食视半径表以太隂实引宫度察其与月半径相对之分秒得太隂半径
　　求并径
　　以太阳半径与太隂半径相加得并径
　　求食甚
　　以太阳半径倍之为一率十分为二率并径内减食甚视纬余为三率求得四率即食分
　　推初亏真时第十二
　　求初亏复圆距弧
　　用交食月行表以并径分及食甚视纬分察其所对之分秒得初亏复圆距弧
　　求初亏复圆距时
　　以月距日实行化秒为一率三千六百秒为二率初亏复圆距弧化秒为三率求得四率为秒以时分收之得初亏复圆距时
　　求初亏用时
　　置食甚真时减初亏复圆距时得初亏用时
　　求初亏春分
　　用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以初亏用时加减十二时【不及十二时则加十二时过十二时则减十二时】为太阳距午后时分两数相加【加满二十四时去之用其余】得初亏春分距午时分
　　求初亏月距限
　　用交食北极髙四十度黄平象限表以初亏春分距午时分察表内时分相近者取其与黄平象限相对之数得初亏黄平象限宫度又置太阳黄道经度减初亏复圆距弧复加减真时东西差【真时距分加者亦为加真时距分减者亦为减】得初亏太隂黄道经度两数相减余为初亏月距限度【有一宫作三十度】太隂黄道经度大于初亏黄平象限宫度者为限东小于初亏黄平象限宫度者为限西
　　求初亏限距地髙
　　周交食北极髙四十度黄平象限表以初亏春分距午时分察表内时分相近者取其与限距地髙相对之数得初亏限距地髙
　　求初亏太隂髙弧
　　用交食太阳髙弧表以初亏月距限及初亏限距地髙之度察其所对之度分秒得初亏太隂髙弧
　　求初亏黄道髙弧交角
　　用交食黄道髙弧交角表以初亏月距限及初亏限距地髙之度察其所对之度分秒得初亏黄道髙弧交角
　　求初亏白道髙弧交角
　　置初亏黄道髙弧交角加减黄白交角四度五十八分三十秒【食甚交周为初宫十一宫初亏月距限东则加月距限西则减食甚交周为五宫六宫初亏月距限东则减月距限西则加】得初亏白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为初亏白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北
　　求初亏髙下差
　　用日躔太阳地半径差表以初亏太隂髙弧按太阳实引宫限察其所对之数为太阳地半径差又用月离太隂地半径差表以初亏太隂髙弧按太隂距地限察其所对之数为太隂地半径差两地半径差相减余为初亏髙下差
　　求初亏东西差
　　用交食东西南北差表以初亏白道髙弧交角及初亏髙下差察其与东西差所对之数得初亏东西差
　　求初亏南北差
　　用交食东西南北差表以初亏白道髙弧交角及初亏髙下差察其与南北差所对之数得初亏南北差
　　求初亏视行
　　初亏与食甚同在限东或同在限西者以初亏东西差与食甚东西差相减为差分以加减初亏复圆距弧【初亏与食甚同在白平象限东初亏东西差大则以差分减初亏东西差小则以差分加初亏与食甚同在白平象限西初亏东西差大则以差分加初亏东西差小则以差分减】得初亏视行初亏在限东食甚在限西者以初亏东西差与食甚东西差相并为差分以减初亏复圆距弧得初亏视行
　　求初亏距分
　　以初亏视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得初亏距分
　　求初亏真时
　　置食甚真时减初亏距分得初亏真时
　　推复圆真时第十三
　　求复圆用时
　　置食甚真时加初亏复圆距时得复圆用时
　　求复圆春分距午时分
　　用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分义以复圆用时加减十二时【不及十二时则加十二时过十二时则减十二时】为太阳距午后时分两数相加【加满二十四时去之用其余】得复圆春分距午时分
　　求复圆月距限
　　用交食北极髙四十度黄平象限表以复圆春分距午时分察表内时分相近者取其与黄平象限相对之数得复圆黄平象限宫度又置太阳黄道经度加初亏复圆距弧复加减真时东西差【真时距分加者亦为加真时距分减者亦为减】得复圆太隂黄道经度两数相减余为复圆月距限度【有一宫作三十度】太阳黄道经度大于复圆黄平象限宫度者为限东小于复圆黄平象限宫度者为限西
　　求复圆限距地髙
　　用交食北极髙四十度黄平象限表以复圆春分距午时分察表内时分相近者取其与限距地髙相对之数得复圆限距地髙
　　求复圆太隂髙弧
　　用交食太阳髙弧表以复圆月距限及复圆限距地髙之度察其所对之度分秒得复圆太隂髙弧
　　求复圆黄道髙弧交角
　　用交食黄道髙弧交角表以复圆月距限及复圆限距地髙之度察其所对之度分秒得复圆黄道髙弧交角
　　求复圆白道髙弧交角
　　置复圆黄道髙弧交角加减黄白道角四度五十八分三十秒【食甚交周为初宫十一宫复圆月距限东则加月距限西则减食交周为为五宫六宫复圆月距限东则减月距限西则加】得复圆白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为复圆白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北
　　求复圆髙下差
　　用日躔太阳地半径差表以复圆太隂髙弧按太阳实引宫限察其所对之数为太阳地半径差又用月离太隂地半径差表以复圆太隂髙弧按太隂距地限察其所对之数为太隂地半径差两地半径差相减余为复圆髙下差
　　求复圆东西差
　　用交食东西南北差表以复圆白道髙弧交角及复圆髙下差察其与东西差所对之数得复圆东西差
　　求复圆南北差
　　用交食东西南北差表以复圆白道髙弧交角及复圆髙下差察其与南北差所对之数得复圆南北差
　　求复圆视行
　　复圆与食甚同在限东或同在限西者以复圆东西差与食甚东西差相减为差分以加减初亏复圆距弧【复圆以食甚同在白平象限东复圆东西差大则以差分加复圆东西差小则以差分减复圆与食甚同在白平象限西复圆东西差大则以差分减复圆东西差小则以差分加】得复圆视行食甚在限东复圆在限西者以复圆东西差与食甚东西差相并为差分以减初亏复圆距弧得复圆视行
　　求复圆距分
　　以复圆视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得复圆距分
　　求复圆真时
　　置食甚真时加复圆距分得复圆真时
　　推太阳宿度第十四
　　求太阳黄道宿度
　　依日躔求宿度法求得本年黄道宿钤察太阳黄道经度足减本年黄道宿钤内某宿度分则减之余即为太阳黄道宿度
　　求太阳赤道宿度
　　依恒星厯理求得本年赤道宿钤察太阳赤道经度足减本年赤道宿钤内某宿度分则减之余即为太阳赤道宿度
　　推日食方位及食限总时
　　求初亏交周
　　置食甚交周减初亏复圆距弧得初亏交周
　　求复圆交周
　　置食甚交周加初亏复圆距弧得复圆交周
　　求初亏实纬
　　用交食黄白距度表以初亏交周宫度察其所对之度分秒得初亏实纬并记南北号
　　求初亏视纬
　　置初亏实纬加减初亏南北差得初亏视纬【加减之法与食甚视纬同】
　　求复圆实纬
　　用交食黄白距度表以复圆交周宫度察其所对之度分秒得复圆实纬并记南北号
　　求复圆视纬
　　置复圆实纬加减复圆南北差得复圆视纬【加减之法亦与食甚视纬同】
　　求初亏纬差角
　　用交食纬差角表以并径分及初亏视纬分察其所对之度分得初亏纬差角
　　求复圆纬差角
　　用交食纬差角表以并径分及复圆视纬分察其所对之度分得复圆纬差角
　　以下求定交角及方位并食限总时皆与前法同

　　推各省日食法
　　求各省日食时刻分秒
