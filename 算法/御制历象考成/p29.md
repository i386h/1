<!-- { "loadSidebar": true } -->
　　周升度差所变时分为食甚
　　用时若食甚在两交前太阴
　　由丙向甲而丙戊实朔交周
　　度少丙己食甚交周度多则
　　于戊防实朔用时加戊己交
　　周升度差所变时分为食甚
　　用时也

　　求日食食甚真时及食甚视纬
　　日食食甚时刻必以东西差加减用时方为真时而东西差之时分最为难定葢太阴因视差之故其行度时时不同若以实行比例加减用时而其时又有东西差必不与用时之东西差相等自人视之或在食甚前或在食甚后犹非食甚真时也故欲定东西差之时分必以视行为比例其法以一小时月实行与一小时之比即同于用时东西差与近时距分之比以加减食甚用时为食甚近时【太阴在白平象限西则加在白平象限东则减】又以近时求得东西差与用时之东西差相较得差分以加减用时东西差为食甚视行【用时之东西差小近时之东西差大则以差分减用时之东西差大近时之东西差小则以差分加或以用时之东西差倍之减近时之东西差所得亦同】乃以食甚视行与近时距分之比即同于用时东西差与真时距分之比以加减食甚用时即为食甚真时也既得食甚真时则以真时求得南北差与食甚实纬相加减即得食甚视纬矣【白平象限在天顶南者实纬在黄道南则加南北差而视纬仍为南实纬在黄道北则减南北差而视纬仍为北若实纬不足减南北差则反减而视纬即变为南白平象限在天顶北者反是】
　　设食甚用时为申正一刻五
　　分而在白平象限西其东西
　　差三分五十一秒一小时月
　　实行为三十三分求食甚真
　　时及食甚视纬如图甲为天
　　顶甲乙丙丁为过白极经圈
　　乙丙为地平丁为白极戊己
　　为白道戊为白平象限甲庚
　　为髙弧食甚用时太阴在辛
　　人从地面视之却见太阴在
　　壬当白道之癸尚在食甚辛
　　防之西三分五十一秒故辛
　　癸为东西差夫太阴实经度
　　在辛视经度既在癸待太阴
　　行过辛防三分五十一秒时
　　而实经度在子则视经度必
　　应在辛故

　　以一小时月实行三十三分
　　计之行辛癸弧三分五十一
　　秒须得时之七分则行子辛
　　弧三分五十一秒亦须得时
　　之七分是为近时距分因于
　　食甚用时申正一刻五分内
　　加七分得申正一刻十二分
　　是为近时也然近时既迟于
　　用时其时亦必有东西差乃
　　以近时复推得东西差为四
　　分五十一秒如子丑大于子
　　辛弧一分然则依用时之东
　　西差辛癸计之太阴在子视
　　之应在辛而依近时之东西
　　差子丑计之则太阴在子者
　　视之必应在丑仍在食甚辛
　　防之西一

　　分如辛丑是自食甚用时至
　　食甚近时止见太阴行丑癸
　　之度故以辛丑为差分以减
　　用时之东西差辛癸三分五
　　十一秒余丑癸二分五十一
　　秒为视行夫行丑癸弧二分
　　五十一秒既须时之七分则
　　行辛癸弧三分五十一秒必
　　须时之九分二十七秒矣故
　　以九分二十七秒为真时距
　　分以加食甚用时得申正一
　　刻十四分二十七秒为食甚
　　真时也葢食甚用时实经度
　　在辛视经度在癸而食甚近
　　时实经度在子视经度在丑
　　则食甚真时实经度必更在
　　子防之东

　　如寅人从地面视之却见太
　　阴在夘其视经度正当食甚
　　白道之辛故太阴行至寅防
　　方为食甚真时乃以真时推
　　得辛夘南北差为太阴白道
　　纬差以加减白道实纬即为
　　太阴距太阳之视纬也

　　求日食初亏复圆用时
　　欲求初亏复圆距食甚之时刻必先求初亏复圆距食甚之弧度其法以视纬为一边以太阳太阴两视半径相并为一边以视纬交白道之角为直角用正弧三角形求得初亏距食甚之弧亦即复圆距食甚之弧其理与月食同但月食初亏复圆距食甚之弧度等而时刻亦等日食因视差之故常变实行为视行其初亏复圆距食甚之弧度虽等而时刻则不等然不等者视行也而相等者实行也非先以实行求其相等之时刻无以求东西差而得视行故以一小时月实行与一小时之比即同于初亏复圆距食甚之度与初亏复圆距食甚时分之比以减食甚真时为初亏用时以加食甚真时为复圆用时既有初亏复圆用时则可以求初亏复圆真时故日食初亏复圆时刻虽不以用时为定而实以用时为入算之本也
　　设食甚真时为申初初刻
　　七分食甚视纬二十分太
　　阳视半径一十五分太阴视
　　半径一十六分一小时月实
　　行为三十三分求初亏复圆
　　用时如图甲乙为黄道甲丙
　　为白道丁为太阳丁戊为食
　　甚视纬二十分食甚时大阴
　　视经在戊初亏时太阴视经
　　在己复圆时太阴视经在庚
　　丁辛与丁壬皆太阳视半径
　　一十五分己辛与庚壬皆太
　　阴视半径一十六分丁己与
　　丁庚皆并径三十一分己戊
　　为初亏距食甚之弧戊庚为
　　复圆距食甚之弧其度相等
　　故用丁戊己正弧三角形求
　　己戊弧此形有戊直角有丁
　　戊弧二十

　　分有丁己弧三十一分求得
　　己戊弧二十三分四十一秒
　　为初亏距食甚之度亦即复
　　圆距食甚之度也但己戊与
　　戊庚之度虽等而大阴行此
　　度之时刻则不等故先以一
　　小时月实行三十三分与一
　　小时六十分之比即同于己
　　戊或戊庚二十三分四十一
　　秒与初亏复圆距食甚时分
　　四十四分二十四秒之比而
　　得己戊或戊庚所变时分因
　　于食甚真时申初初刻七分
　　内减四十四分二十四秒得
　　未正一刻七分三十六秒即
　　初亏用时于食甚真时申初
　　初刻七分

　　加四十四分二十四秒得申
　　初三刻六分二十四秒即复
　　圆用时也

　　求日食初亏复圆真时
　　日食初亏复圆真时即以初亏复圆用时求之而得与求食甚真时又用近时者不同葢食甚己有东西差则可相较得视行以为比例也其法以初亏复圆两用时各按法求其东西差同限者以其东西差与食甚之东西差相减为差分以加减初亏复圆距食甚之度为初亏复圆时视行异限者以其东西差与食甚之东西差相并为差分以减初亏复圆距食甚之度为初亏复圆时视行【初亏与食甚同在白平象限东而初亏东西差大于食甚东西差则以初亏差分减初亏东西差小于食甚东西差则以初亏差分加若初亏与食甚同在白平象限西则加减反是复圆与食甚同在白平象限东而复圆东西差大于食甚东西差则以复圆差分加复圆东西差小于食甚东西差则以复圆差分减若复圆与食甚同在白平象限西则加减反是若初亏在限东食甚在限西或食甚在限东复圆在限西则俱以差分减】乃以初亏视行与初亏用时距食甚时分之比即同于初亏距食甚之度与初亏真时距食甚时分之比以减食甚真时即为初亏真时以复圆视行与复圆用时距食甚时分之比即同于复圆距食甚之度与复圆真时距食甚时分之比以加食甚真时即为复圆真时也
　　设食甚真时为申初初刻七
　　分而在白平象限西其东西
　　差一十八分五十四秒初亏
　　距食甚之弧为二十三分四
　　十一秒比例得时分四十四
　　分二十四秒初亏用时为未
　　正一刻七分三十六秒求初
　　亏真时如图甲为天顶甲乙
　　丙丁为过白极经圈乙丙为
　　地平丁为白极戊己为白道
　　戊为白平象限甲庚为髙弧
　　食甚真时太阴在辛人从地
　　面视之却见太阴在壬当白
　　道之癸正当食甚之防辛癸
　　为食甚东西差一十八分五
　　十四秒子为初亏子癸为初
　　亏距食甚

　　之弧二十三分四十一秒夫
　　太阴行过食甚癸防一十八
　　分五十四秒时而实经度在
　　辛视经度既在癸则太阴行
　　过初亏子防一十八分五十
　　四秒时而实经度在丑视经
　　度必应在子是故丑子与辛
　　癸等丑辛亦与子癸等丑防
　　即为初亏用时然初亏在食
　　甚前其时亦必有东西差乃
　　以初亏用时复推得东西差
　　为一十二分零二秒如丑寅
　　小于丑子弧六分五十二秒
　　然则依食甚之东西差辛癸
　　计之太阴在丑视之应在子
　　而依初亏之东西差丑寅计
　　之则太阴

　　在丑者视之必应在寅己过
　　初亏子防之东六分五十二
　　秒如子寅是自初亏用时至
　　食甚真时止见太阴行寅癸
　　之度故以子寅为差分以减
　　初亏距食甚之子癸二十三
　　分四十一秒余寅癸一十六
　　分四十九秒为视行夫行寅
　　癸弧一十六分四十九秒既
　　须时之四十四分二十四秒
　　则行子癸弧二十三分四十
　　一秒必须时之一时零二分
　　五十秒矣故以一时零二分
　　五十秒为初亏距时以减食
　　甚真时得未正初刻四分一
　　十秒为初亏真时葢食甚真
　　时实经度

　　在辛视经度在癸而初亏用
　　时实经度在丑视经度在寅
　　则初亏真时实经度必更在
　　丑防之西如夘人从地面视
　　之却见太阴在辰其视经度
　　正当初亏白道之子故太阴
　　行至夘防方为初亏真时也
　　复圆真时仿此

　　日食分秒
　　日食分秒以太阳与太阴两视半径相并内减食甚视纬余为两体相掩之分乃命太阳视径为十分以视经度分与十分之比即同于减余度分与十分中几分之比而得食分为太阳视径十分中之几分也或食甚视纬大于并径则两周不相切为不食食甚视纬仅与并径等则两周相切而不相掩亦为不食或太阴正当黄道而无食甚视纬即以并径为食分两心相掩是为全食若遇太阴视径小于太阳视径则四周露光名为金环食也
　　如图甲乙丙为黄道丁戊
　　己为白道乙为太阳心戊
　　为太阴心乙戊为视纬庚
　　辛为太阳视径壬癸为太
　　阴视径乙癸为两视半径
　　相并之数内减乙戊视纬
　　余戊癸与壬辛等为太阴
　　掩太阳之分以太阳全径
　　庚辛作十分计之则壬辛得
　　五分有余为食分也又如庚
　　辛为太阳视径壬癸为太阴
　　视径乙戊为视纬与乙辛壬
　　戊两视半径相并之数等则
　　太阴与太阳两周相切而不
　　相掩其视纬大于并径者则
　　愈不相掩矣又如太阴视经
　　度正在两道之交而无纬度
　　则太阴心与太阳心相合于
　　乙全掩太阳之光是为全食
　　或太阴之视径壬癸小于太
　　阳之视径庚辛则大阳四周
　　露光如金环也

　　定日食方位
