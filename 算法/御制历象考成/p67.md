<!-- { "loadSidebar": true } -->
　　太阳均数表按最卑最髙分顺逆列之引数初宫至五宫为最卑后列于上引数六宫至十一宫为最髙后列于下前后列引数度分分顺逆以别加减中列逐宫逐度之均数太阳引数在上六宫者用顺度其号为加太阳引数在下六宫者用逆度其号为减
　　用表之法以引数之宫对引数之度分其纵横相遇即所求之均数也表以十分为率若引数有零分者按中比例法求之设太阳引数为二宫五度一十二分求其均数则以二宫五度一十分所对之数一度五十二分三十七秒与下层五度二十分所对之数一度五十二分四十六秒相减余九秒为一十分之较乃以引数一十分为一率较数九秒为二率设数二分为三率求得四率一秒小余八收作二秒与二宫五度一十分之均数一度五十二分三十七秒相加【因二十分之均数大于一十分之均数故相加反是则相减也】得一度五十二分三十九秒为所求之均数其号为加即为加均也

<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　黄赤距度表
　　黄赤距度表按二分二至分顺逆列之二分后之各宫列于上降娄大梁实沈三宫系春分后为北纬夀星大火析木三宫系秋分后为南纬其数同二至后之各宫列于下鹑首鹑火鹑尾三宫系夏至后为北纬星纪元枵娵訾三宫系冬至后为南纬其数同太阳实行在上六宫者用顺度太阳实行在下六宫者用逆度
　　用表之法以实行之宫对实行之度分其纵横相遇即所求之距度也表以十分为率若实行有零分者按中比例法求之设太阳实行在黄道大火宫二十一度一十五分求黄赤距度则以大火宫二十一度一十分所对之数一十八度零五分二十四秒与下层二十一度二十分所对之数一十八度零八分零二秒相减余二分三十八秒为一十分之较乃以一十分为一率较数二分三十八秒化作一百五十八秒为二率设数五分为三率求得四率七十九秒收作一分一十九秒与大火宫二十一度一十分之距度一十八度零五分二十四秒相加【因二十分之距度火于一十分之距度故相加反是则相减也】得一十八度零六分四十三秒为所求之距度也

<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　黄赤升度表
　　黄赤升度表黄道宫度与赤道宫度并列之皆自冬至星纪宫起初宫【即○宫】元枵宫为一宫以太阳经度为次用宫数不用宫名者太阳当交宫之际惟二分二至黄赤同度其余恒不同宫故用宫数以便列表
　　用表之法以太阳实行察黄道宫度其所对之赤道宫度即所求之赤道升度也表以逐度为率若实行有零分者按中比例法求之设太阳实行在黄道降娄宫五度二十四分求赤道升度自星纪宫起初宫计之为三宫五度二十四分则以黄道三宫五度所对之数三宫四度三十五分一十五秒与下层三宫六度所对之数三宫五度三十分二十一秒相减余五十五分零六秒为一度之较乃以一度化作六十分为一率较数五十五分零六秒化作三千三百零六秒为二率设数二十四分为三率求得四率一千三百二十二秒收作二十二分零二秒与三宫五度之赤道度三宫四度三十五分一十五秒相加得三宫四度五十七分一十七秒为所求之赤道升度也

<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　黄道赤经交角表
　　黄道赤经交角表【黄道赤经交角乃黄道与过赤极经圏相交之角即正弧三角形所谓黄道交极圏角也】亦按二分二至分顺逆列之二分后之各宫列于上二至后之各宫列于下太阳实行在上六宫者用顺度太阳实行在下六宫者用逆度
　　用表之法以实行之宫对实行之度其縦横相遇即所求之交角也设太阳实行在黄道实沈宫五度求黄道赤经交角则察实沈宫五度所对之数为七十九度三十五分三十秒即所求之交角也【实沈宫在上故用顺度】若实行有零分者亦按中比例法求之

<子部,天文算法类,推步之属,御制历象考成,表卷一>
　　升度时差表
　　升度时差表亦按二分二至分顺逆列之二分后六宫列于上二至后六宫列于下前后列黄道度分顺逆以别加减中列逐宫逐度之升度时差即赤道升度与黄道相差度分所变时刻之分秒【每一度变时之四分每十五分变时之一分每十五秒变时之一秒】太阳实行在上六宫者用顺度其号为加太阳实行在下六宫者用逆度其号为减
　　用表之法以实行之宫对实行之度其縦横相遇即所求之升度时差也设太阳实行在黄道大梁宫八度求升度时差则察大梁宫八度所对之数为九分三十一秒即所求之升度时差其号为加即为加差也【大梁宫在上故用顺度】若实行有零分者亦按中比例法求之

<子部,天文算法类,推步之属,御制历象考成,表卷一>
　　均数时差表
　　均数时差表亦按最卑最髙分顺逆列之最卑后六宫列于上最髙后六宫列于下前后列引数度分顺逆以别加减中列逐宫逐度之均数时差即均数度分所变时刻之分秒【每一度变时之四分每一十五分变时之一分每一十五秒变时之一秒】太阳引数在上六宫者用顺度其号为减太阳引数在下六宫者用逆度其号为加
　　用表之法以引数之宫对引数之度其縦横相遇即所求之均数时差也设太阳引数为十一宫二十五度求均数时差则察十一宫二十五度所对之数为四十四秒即所求之均数时差其号为加即为加差也【十一宫在下故用逆度】若引数有零分者亦按中比例法求之

<子部,天文算法类,推步之属,御制历象考成,表卷一>
　　太阳地半径差表
　　太阳地半径差表分最髙中距最卑三限列之其前列实髙度【太阳引数自四宫一十五度至七宫一十五度为最髙限自一宫一十五度至四宫一十五度自七宫一十五度至十宫一十五度皆为中距限自十宫一十五度至一宫一十五度为最卑限】表内分秒即三限实髙度所生之地半径差也
　　用表之法如夏至后太阳引数当最髙限推得午正太阳实髙七十三度求地半径差则察最髙限实髙七十三度所对之数为五十一秒即所求之地半径差与实髙七十三度相减余七十二度五十九分零九秒为本日午正太阳之视髙也如先测得午正太阳视髙七十二度五十九分零九秒则以地半径差五十一秒与视髙相加得七十三度为本日午正太阳之实髙也盖实髙乃地心之度视髙乃地面之度实髙所生之地半径差与视髙所生之地半径差应有不同然所差甚微故本表虽以实髙求视髙而视髙求实髙亦可同用髙度有零分者亦按中比例法求之
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　清防气差表
　　清防气差表分两段列之第一段自初度至二十二度第二段自二十三度至四十五度皆地平之髙度其所对之数则逐度之蒙气差也
　　用表之法如测得七政或恒星髙四十度求气差则察四十度所对之数为一十秒即所求之防气差与视髙四十度相减余三十九度五十九分五十秒为实髙如先推得实髙三十九度五十九分五十秒则以防气差一十秒与实髙相加得四十度为视髙也髙度有零分者亦按中比例法求之

<子部,天文算法类,推步之属,御制历象考成,表卷一>
　　太阳实行表
　　太阳实行表亦按最卑最髙分顺逆列之最卑后六宫列于上最髙后六宫列于下前后列引数度中列逐宫逐度之太阳实行【太阳实行者太阳一小时之实行也本轮心之行度为平行一小时恒为二分二十七秒五十一微而实行则有盈缩盖因均数时时不同故实行亦不同也求法以一度为一率逐度均数之较为二率太阳一小时之引数为三率求得四率为一小时均数之较与太阳一小时之平行相加减即得太阳逐宫逐度一小时之实行其加减之法均数为加者本度加均小次度加均大则加本度加均大次度加均小则减均数为减者本度减均小次度减均大则减本度减均大次度减均小则加】太阳引数在上六宫者用顺度太阳引数在下六宫者用逆度用表之法以引数之宫对引数之度纵横相遇即所求之实行也设太阳引数为一宫二十五度求实行则察一宫二十五度所对之数为二分三十一秒即所求之实行也【一宫在上故用顺度】引数有零分者满三十分以上则进作一度不用中比例因逐度实行所差甚微故也

<子部,天文算法类,推步之属,御制历象考成,表卷一>

　　御制厯象考成表卷一
<子部,天文算法类,推步之属,御制历象考成>
　　钦定四库全书
　　御制厯象考成表卷二
　　月离表一
　　太阴年根表
　　太阴周歳平行表
　　太阴周日平行表
　　太阴初均表
　　交均距限表
　　黄白距度表
　　黄白升度差表
　　太阴地半径差表
　　太阴实行表

　　太阴年根表
