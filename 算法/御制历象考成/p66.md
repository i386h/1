<!-- { "loadSidebar": true } -->
　　以黄平象限宫度与星经度相减余为月距限度【凌犯时太阴与星同度故以星经度与黄平象限宫度相减余即为月距限度】星经度大于黄平象限宫度为限东小于黄平象限宫度为限西
　　求限距地髙
　　用交食北极髙四十度黄平象限表以春分距午时分察表内时分相近者取其与限距地髙相对之数得限距地髙
　　求正交经度
　　依月离厯法推得本时正交实行得正交经度
　　求限距交
　　黄平象限宫度内减正交经度【不足减者加十二宫减之】余为限距交
　　求限距纬
　　用月离黄白距度表以限距交宫度按本日月离黄白大距相近限内察其所对之度分秒得限距纬并记南北号
　　求白道髙度
　　置限距地髙加减限距纬【北加南减】得白道髙度【白道髙度者黄平象限上白道距地平之髙度虽黄白距纬与地平髙弧不同然数度之间相去不逺故先求得黄平象限距交之度以求其距纬乃与限距地髙相加减即为白平象限距地平之髙虽黄平象限与白平象限经度亦自不同而白平象限之髙与当黄平象限处畧相等且以求白道髙弧交角所差无多故借用以从简易】
　　求太阴髙弧
　　用交食太阳髙表以月距限及白道髙度察其所对之度分秒【八表以白道髙度当限距地髙】得太阴髙
　　求白道髙交角
　　用交食黄道髙交角表以月距限及白道髙度察其所对之度分秒【入表以白道髙度当限距地髙】得白道髙交角【黄道髙交角表以月距限及限距地髙立算今旣以白道髙度当限距地髙故所得即为白道髙交角】
　　求太阴引数
　　依月离厯法求得本时太阴平引得太阴引数
　　求太阴距地
　　用交食视半径表以太阴引数宫度察其与月距地相对之数得太阴距地
　　求髙下差
　　用月离太阴地半径差表以太阴髙按太阴距地限察其所对之数得髙下差【恒星无视差故太阴地半径差即髙下差若太阴凌犯火金水诸星则各用本星地半径差表以太阴髙按本星引数宫限察得本星地半径差与太阴地半径差相减即髙下差与日食髙下差之理同】
　　求东西差及南北差
　　用交食东西南北差表以白道髙交角及髙下差察其与东西差所对之数得东西差随察其与南北差所对之数得南北差
　　求太阴距交
　　星经度内减正交经度【不足减者加十二宫减之】得太阴距交【凌犯时太阴与星同度故于星经度内减正交经度即得太阴距交】
　　求太阴实纬
　　用月离黄白距度表以太阴距交宫度按本日月离黄白大距相近限内察其所对之度分秒得太阴实纬并记南北号
　　求太阴视纬
　　置太阴实纬加减南北差得太阴视纬实纬在黄道南则加南北差而视纬仍为南实纬在黄道北则减南北差而视纬仍为北若实纬在黄道北而南北差大于实纬则反减而视纬即变为南
　　求太阴距星
　　视纬与星纬同在黄道南或同在黄道北者则相减得太阴距星一在黄道南一在黄道北者则相加得太阴距星相距一度以内者用相距一度以外者不用定太阴在上在下之法与取凌犯入限同
　　求太阴实行
　　用月离太阴实行表以太阴引数宫度察其所对之分秒得太阴实行
　　求视时距分
　　以太阴实行化秒为一率三千六百秒为二率东西差化秒为三率求得四率为秒以分收之得视时距分太阴距限西为加太阴距限东为减
　　求凌犯视时
　　置凌犯时刻加减视时距分得凌犯视时















　　御制厯象考成下编卷十
<子部,天文算法类,推步之属,御制历象考成>
　　钦定四库全书
　　御制厯象考成表
　　卷一
　　日躔表
　　卷二
　　月离表一
　　卷三
　　月离表二
　　卷四
　　月离表三
　　卷五
　　交食表一
　　卷六
　　交食表二
　　卷七
　　交食表三
　　卷八
　　交食表四
　　卷九
　　土星表
　　卷十
　　木星表
　　卷十一
　　火星表
　　卷十二
　　金星表
　　卷十三
　　水星表
　　卷十四
　　恒星表
　　卷十五
　　黄赤经纬互推表上
　　卷十六
　　黄赤经纬互推表下














　　钦定四库全书
　　御制歴象考成表卷一
　　日躔表
　　太阳年根表
　　太阳周嵗平行表
　　太阳周日平行表
　　太阳均数表
　　黄赤距度表
　　黄赤升度表
　　黄道赤经交角表
　　升度时差表
　　均数时差表
　　太阳地半径差表
　　清蒙气差表
　　太阳实行表

　　太阳年根表
　　太阳年根表以距冬至及最卑逐年列之前用纪年者乃厯元后逐年之干支也表名距冬至者乃逐年天正冬至次日子正太阳平行距丑宫初度之分秒也【求逐年距冬至法以周日一万分为一率太阳每日平行三千五百四十八秒小余三三○五一六九为二率以厯元甲子年天正冬至气应分数六千五百六十三分小余七四九二六与周日一万分相减余三千四百三十六分小余二五○七四为三率求得四率一千二百一十九秒小余二九五三三六四收作二十分一十九秒一十七微四十三纤一十二忽四十芒为厯元甲子年距冬至之数此后用加法以本年距冬至之数加三百六十五日之太阳平行三百五十九度四十五分四十秒三十八微一十九纤一十二忽二十四芒满三百六十度减之余为次年距冬至之数而本年即为三百六十五日是为平年如相加不满三百六十度则再加一日之太阳平行五十九分零八秒一十九微四十九纤五十一忽三十九芒然后减三百六十度余为次年距冬至之数而本年即为三百六十六日是为闰年又捷法以本年距冬至之数减三百六十五日之太阳平行度与全周之较一十四分一十九秒二十一微四十纤四十七忽三十六芒即得次年距冬至之数而本年即为平年若不足减则以本年距冬至之数加三百六十六日之太阳平行度与全周之较四十四分四十八秒五十八微零九纤零四忽零三芒即得次年距冬至之数而本年即为闰年按法求得逐年距冬至之数满三十纤以上者进作一微不足三十纤者可以去之后仿此】最卑者乃逐年天正冬至次日子正最卑过丑宫初度之度分也【求逐年最卑法厯元甲子年天正冬至最卑应七度一十分一十一秒一十微即厯元甲子年最卑过冬至之数此后用加法如本年为平年则加三百六十五日之最卑行一分零一秒零七微三十四纤一十五忽五十八芒即得次年最卑过冬至之数如本年为闰年则加三百六十六日之最卑行一分零一秒一十七微三十七纤零九忽一十六芒即得次年最卑过冬至之数】后列纪日值宿者乃逐年天正冬至次日之干支并所值之宿也【求逐年纪日及值宿法厯元甲子年天正冬至气应七日为辛未次日为壬申即厯元甲子年纪日此后用加法如本年为平年则自本年纪日干支顺数加五日即得次年纪日干支如本年为闰年则自本年纪日干支顺数加六日即得次年纪日干支盖纪法以六十为率三百六十日则纪法满六周故平年加五日闰年加六日也又厯元甲子年天正冬至宿应五日为尾宿次日为箕宿即厯元甲子年值宿此后用加法如本年为平年则自本年值宿顺数加一宿即得次年值宿本年为闰年则自本年值宿顺数加二宿即得次年值宿盖宿法以二十八为率三百六十四日则宿法满一十三周故平年加一宿闰年加二宿也】
　　用表之法如求康熙六十一年壬寅之年根则察本表纪年自歴元甲子年后第一壬寅为所求之年乃视壬寅所对各数录之其距冬至为八分一十八秒三十二微其最卑为七度四十八分五十五秒二十八微其纪日为辛夘其值宿为张宿也















<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　太阳周嵗平行表
　　太阳周嵗平行表以太阳平行及最卑行逐日列之其前用日数者自一日至三百六十六日之日数也表名平行者乃太阳本轮自一日至三百六十六日之平行各数也【太阳每日平行五十九分零八秒一十九微四十九纤五十一忽三十九芒累加之即得逐日平行之各数】最卑行者乃太阳本天自一日至三百六十六日之最卑行各数也【最卑每日行一十微零二纤五十三忽一十八芒累加之即得逐日最卑行之各数】
　　用表之法如求冬至后九十二日之太阳平行及最卑行则察本表日数九十二所对各数录之其平行为三宫零四十分四十六秒二十四微即九十二日太阳平行之共数其最卑行为一十五秒二十四微即九十二日最卑行之共数也



<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
<子部,天文算法类,推步之属,御制历象考成,表卷一>
　　太阳周日平行表
　　太阳周日平行表以一日内之时分秒递降列之盖时刻之分秒与度数之分秒皆以六十递析【一日二十四时每时六十分每分六十秒】故太阳一时之平行与一分或一秒之平行皆同数不过递降一位耳如太阳一时行二分有余一分行二秒有余一秒行二微有余其平行之数同为二而为分为秒为微则递降也表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则太阳逐时逐分逐秒之平行数也【太阳每日之平行用二十四时除之得二分二十七秒五十微四十九纤三十四忽四十芒是为一时之平行累加之为逐时之平行逐分逐秒之平行皆同数而递降一位时之平行为度分秒微分之平行为分秒微纤秒之平行为秒微纤忽】至于最卑每日止行一十微有余则时分所行甚少故周日平行表不列最卑行
　　用表之法如求一十二时四十二分五十一秒之太阳平行则察本表一十二时所对之数为二十九分三十四秒一十微四十二分所对之数为一分四十三秒二十九微三十四纤五十一秒所对之数为二秒零五微四十纤一十二忽合计三数得三十一分一十九秒四十五微一十四纤一十二忽即所求之太阳平行也











<子部,天文算法类,推步之属,御制历象考成,表卷一>
　　太阳均数表
