<!-- { "loadSidebar": true } -->
　　金星最髙每日平行十分秒之二又二七一○九五【金星最髙每嵗平行一分二十二秒五十七微以周嵗三百六十五日二四二一八七五除之得最髙每日平行一十三微三十七纎三十五忽四十芒以秒法通之即得】
　　金星伏见每日平行二千二百一十九秒小余四三一一八八六【金星伏见每日平行三十六分五十九秒二十五微五十二纎一十六忽四十四芒以秒法通之即得】
　　金星本天半径一千万
　　金星本轮半径二十三万一千九百六十二
　　金星均轮半径八万八千八百五十二
　　金星次轮半径七百二十二万四千八百五十金星次轮面与黄道交角三度二十九分
　　气应七日六五六三七四九二六
　　金星平行应二十分一十九秒一十八微【与厯元甲子年天正冬至次日子正初刻太阳平行度同】
　　金星最髙应六宫零一度三十三分三十一秒零四微
　　金星伏见应初宫一十八度三十八分一十三秒零六微【按新法厯书载崇祯元年戊辰金星最髙距冬至六宫初度一十六分零六秒伏见行距次轮平逺初宫零九度一十一分零七秒自崇祯戊辰年天正冬至次日至厯元甲子年天正冬至次日积二万零四百五十三日以积日各与每日平行相乗得数各与崇祯戊辰年诸应相加即厯元甲子年诸应也】

　　推金星法
　　求积年
　　自厯元康熙二十三年甲子距所求之年共若干年减一年得积年
　　求中积分
　　以积年与周嵗三百六十五日二四二一八七五相乘得中积分
　　求通积分
　　置中积分加气应七日六五六三七四九二六得通积分上考往古则置中积分减气应得通积分
　　求天正冬至
　　置通积分其日满纪法六十去之余为天正冬至日分上考往古则以所余转与纪法六十相减余为天正冬至日分
　　求积日
　　置中积分加气应分六五六三七四九二六【不用日】减本年天正冬至分【亦不用日】得积日上考往古则置中积分减气应分加本年天正冬至分得积日
　　求金星年根
　　以积日与金星每日平行三千五百四十八秒三三○五一六九相乗满周天一百二十九万六千秒去之余为积日金星平行加金星平行应二十分一十九秒一十八微得金星年根上考往古则置金星平行应减积日金星平行得金星年根
　　求最髙年根
　　以积日与金星最髙每日平行十分秒之二又二七一○九五相乘得数为积日最髙平行加金星最髙应六宫零一度三十三分三十一秒零四微得最髙年根上考往古则置金星最髙应减积日最髙平行得最髙年根
　　求伏见年根
　　以积日与金星伏见每日平行二千二百一十九秒四三一一八八六相乘满周天一百二十九万六千秒去之余为积日伏见平行加金星伏见应初宫一十八度三十八分一十三秒零六微得伏见年根上考往古则置金星伏见应减积日伏见平行得伏见年根
　　求金星日数
　　以所设日数与金星每日平行三千五百四十八秒三三○五一六九相乗得数为秒以官度分收之得金星日数
　　求最髙日数
　　以所设日数与金星最髙每日平行十分秒之二又二七一○九五相乘得数为秒以分收之得最髙日数
　　求伏见日数
　　以所设日数与金星伏见每日平行二千二百一十九秒四三一一八八六相乘得数为秒以宫度分收之得伏见日数
　　求金星平行
　　以金星年根与金星日数相加得金星平行
　　求最髙平行
　　以最髙年根与最髙日数相加得最髙平行
　　求伏见平行
　　以伏见年根与伏见日数相加得伏见平行
　　求正交平行
　　置最髙平行减一十六度得正交平行【则加初均为加者则减金星正交恒距最髙前一十六度故置最髙平行减一】
　　求引数
　　置金星平行减最髙平行得引数
　　求初均数
　　均轮心自本轮最髙左旋行引数度次轮心自均轮最近防右旋行倍引数度用两三角形法求得地心之角为初均数【十六度得正交平行也法详五】引数初宫至五官为减六宫至十一宫为加随求次轮心距地心之边为求次均数之用
　　求初实行
　　置金星平行加减初均数得初实行
　　求伏见实行
　　置伏见平行加减初均数得伏见实行初均为减者
　　【星厯理五求初均数篇伏见平行为星距次轮平逺之度伏见实行为星距次轮最逺之度其相差之较即初均数而加减相反详五星厯理五求次均数篇】
　　求次均数
　　星自次轮最逺右旋行伏见实行度用三角形法以次轮心距地心线为一边【即求初均数时所得次轮心距地心之边】次轮半径七百二十二万四千八百五十为一边伏见实行度为所夹之外角【过半周者与全周相减用其余】求得地心对次轮半径之角为次均数伏见实行初宫至五宫为加六宫至十一宫为减随求星距地心之边为求视纬之用
　　求黄道实行
　　置初实行加减次均数得黄道实行【金水二星本道即黄道故置初实行加减次均数即黄道实行无升度差也】
　　求距交实行
　　置初实行减正交平行得距交实行
　　求距次交实行
　　以伏见实行与距交实行相加【加满全周去之用其余】得距次交实行【距次交实行者星距次轮正交之度也伏见实行为星距次轮最逺之度而次轮最逺距次轮正交之度与次轮心距本道正交之度等故相加得距次交实行也详五星厯理七五星交周及金水二星纬度篇】
　　求次纬
　　以半径一千万为一率次轮面与黄道交角三度二十九分之正为二率距次交实行之正为三率求得四率为次纬之正检表得次纬
　　求星距黄道线
　　以半径一千万为一率次纬之正为二率次轮半径七百二十二万四千八百五十为三率求得四率即星距黄道线
　　求视纬
　　以星距地心线为一率【即求次均数时所得星距地心之边】星距黄道线为二率半径一千万为三率求得四率为视纬之正检表得视纬距次交实行初宫至五宫为黄道北六宫至十一宫为黄道南
　　求黄道宿度
　　依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度

　　用表推金星法
　　求诸年根
　　用金星年根表察本年距冬至分秒【三十微进一秒下仿此】得金星年根察本年最髙行宫度分秒得最髙年根察本年伏见行宫度分秒得伏见年根
　　求诸日数
　　用金星周嵗平行表察本日平行宫度分秒得金星日数察本日最髙行分秒得最髙日数察本日伏见行宫度分秒得伏见日数
　　求金星平行
　　以金星年根与金星日数相加得金星平行
　　求最髙平行
　　以最髙年根与最髙日数相加得最髙平行
　　求伏见平行
　　以伏见年根与伏见日数相加得伏见平行
　　求正交平行
　　置最髙平行减一十六度得正交平行
　　求引数
　　置金星平行减最髙平行得引数
　　求初均及中分
　　用金星均数表以引数宫度分察其与初均所对之度分秒得初均察其与中分所对之分秒得中分并记初均加减号
　　求初实行
　　置金星平行加减初均数得初实行
　　求伏见实行
　　置伏见平行加减初均数得伏见实行初均为减者则加初均为加者则减
　　求次均及较分
　　用金星均数表以伏见实行宫度分察其与次均所对之度分秒【三十度进一官】得次均察其与较分所对之度分秒得较分并记次均加减号
　　求实次均
　　以三千六百秒为一率较分化秒为二率中分化秒为三率求得四率为秒以度分收之为加差与次均相加得实次均加减号与次均同
　　求黄道实行
　　置初实行加减实次均得黄道实行
　　求距交实行
　　置初实行减正交平行得距交实行
　　求距次交实行
　　以伏见实行与距交实行相加【加满全周去之用其余】得距次交实行
　　求星距黄道线
　　用金星距黄道表以距次交实行宫度察其所对之数得星距黄道线并记南北号
　　求星距地
　　用金星距地表以伏见实行宫度察其与星距地所对之数得星距地
　　求距地差
　　用金星距地表以引数宫度察其与距地差所对之数得距地差
　　求星距地用数
　　置星距地减距地差得星距地用数【星距地用数者求视纬所用星距地心之数也表中所列星距地数乃设次轮心在最髙所得星距地心之边而次轮心距地心实有髙卑则是距地心之差亦与次轮心距地心之差等故以引数宫度求得次轮心距地心之边与最髙距地心相减余为距地差于星距地数内减之方为星实距地之数也○土木二星星距黄道线即初纬之正而星距地心线亦以次轮心在中距立算故其比例同金水二星星距黄道线乃以次轮半径与次纬正比例之数原无闗于本天之髙卑而星距地心线又以次轮心在最髙立算故减距地差为星距地用数其比例乃相当也】
　　求视纬
　　以星距地用数为一率星距黄道线为二率半径一千万为三率求得四率为视纬之正检表得视纬
　　求黄道宿度
　　依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度

　　御制厯象考成下编卷八
　　钦定四库全书
　　御制厯象考成下编卷九
　　水星厯法
　　推水星用数
　　推水星法
　　用表推水星法【附推五星伏见及交宫同度法】

　　推水星用数
　　康熙二十三年甲子天正冬至为厯元
　　周天三百六十度【入算化作一百二十九万六千秒】
　　周日一万分
　　周嵗三百六十五日二四二一八七五
　　纪法六十
　　水星每日平行三千五百四十八秒小余三三○五一六九【与太阳平行同】
　　水星最髙每日平行十分秒之二又八八一一九三【水星最髙每嵗平行一分四十五秒一十四微以周嵗三百六十五日二四二一八七五除之得最髙每日平行一十七微一十七纎一十三忽四十六芒以秒法通之即得】
　　水星伏见每日平行一万一千一百八十四秒小余一一六五二四八【水星防见每日平行三度零六分二十四秒零六微五十九纎二十九忽二十二芒以秒法通之即得】
　　水星本天半径一千万
　　水星本轮半径五十六万七千五百二十三
　　水星均轮半径一十一万四千六百三十二
　　水星次轮半径三百八十五万
　　水星次轮心在大距与黄道交角五度四十分水星次轮心在正交当黄道北交角五度零五分一十秒其与大距交角较三十四分五十秒
　　水星次轮心在中交当黄道北交角六度一十六分五十秒其与大距交角较三十六分五十秒
　　水星次轮心在正交当黄道南交角六度三十一分零二秒其与大距交角较五十一分零二秒
　　水星次轮心在中交当黄道南交角四度五十五分三十二秒其与大距交角较四十四分二十八秒
　　气应七日六五六三七四九二六
　　水星平行应二十分一十九秒一十八微【与厯元甲子年天正冬至次日子正初刻太阳平行度同】
