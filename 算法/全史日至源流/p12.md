<!-- { "loadSidebar": true } -->
　　厯家推筭合朔得定朔为是泥平朔为非此编于每年正月必纪朔日者所以掲史家逐月纪日之纲于岁首以便阅者推考又可以推冬至日辰或在上旬或在中旬或在下旬则本年及次年或应闰或不应闰可即此而易见也但愚不精于厯术未能推定朔而平朔之数载在厯书人人可学而知因本平朔推而纪之盖逐月推筭拘拘平朔自不足用至于无闰之年三百五十四日间或五日有闰之年三百八十四日间或三日本有常分就此推岁首朔日自可百不失一惟五日者或七八年或三四年或逾年三日者或数年或十数年或数十余年每错出不齐今之所推极知未能脗合天行然每年正月朔日其已见史册者既据史以登之则其余纵不能悉合或亦若志目中眉不致大差耳
　　此编遵今推古惟以冬至为主其余节气虽载在史册皆所不登缘其与今新法不合故也盖新法维太阳之行黄道其于周天度分计平行则终岁之间每日如一计实行则每节每气之间日日不等故于日躔十二宫次验其行度之盈缩以定二十四节气之长短乃总节气之长短计之得岁实若干此万古不易之定理即万世不易之定法也旧法取岁实之数均摊于每节每气各得十五日二时四刻十四分有竒殊于天行未覩其真今近举元明间之节气见于传记可据者论之宏简録元至元三十一年甲午岁正月一日壬子立春二月二日癸未惊蛰三月三日癸丑清明四月四日甲申立夏五月五日甲寅芒种六月六日乙酉小暑七月七日乙夘立秋八月八日乙酉白露九月九日丙辰寒露十月十日丙戌立冬十一月十一日丁巳大雪十二月十二日丁亥小寒今推本其年天正冬至刻分以起筭而用旧法平推之每节每气各十五日二时四刻十四分三十五秒有竒
　　十一月癸丑朔十五日丁夘夘初一刻七分内一秒冬至十二月壬午朔巳正一刻六分小寒
　　正月壬子朔亥初初刻五分立春
　　二月壬午朔二日癸未辰初二刻四分惊蛰
　　三月辛亥朔三日癸丑酉正初刻四分清明
　　四月辛巳朔四日甲申寅正二刻三分立夏
　　五月庚戌朔五日甲寅申初初刻二分芒种
　　六月庚辰朔六日乙酉丑初二刻一分小暑
　　七月己酉朔七日乙夘午初三刻立秋
　　八月戊寅朔八日乙酉亥正一刻白露
　　九月戊申朔九日丙辰辰正三刻十四分寒露
　　十月丁丑朔十日丙戌戌初一刻十三分立冬
　　十一月丁未朔十一日丁巳夘初三刻十二分大雪十二月丙子朔十二日丁亥申正一刻十一分小寒
　　再用新法推之
　　十一月癸丑朔【十五日丁夘夘初一刻七分内一秒冬至同前　二十九日辛巳亥正一刻五分小寒】
　　十二月壬午朔三十日辛亥巳初三刻五分立春正月壬子朔三十日辛巳寅正三刻惊蛰
　　二月壬午朔
　　三月辛亥朔午初二刻九分清明
　　四月辛巳朔二日壬午夘正三刻十分立夏
　　五月庚戌朔四日癸丑午正二刻十三分芒种
　　六月庚辰朔五日甲申夜子初一刻八分小暑
　　七月己酉朔八日丙辰辰正三刻三分立秋
　　八月戊寅朔十日丁亥巳正二刻五分白露
　　九月戊中朔十一日戊午子正二刻十一分寒露十月丁丑朔十二日戊子丑正一刻九分立冬
　　十一月丁未朔十一日丁巳酉初三刻二分大雪十二月丙子朔十二日丁亥寅正初刻十一分小寒又王敬哉冬夜笺记明万厯二十二年甲午岁中气正月一日雨水二月二日春分三月三日谷雨四月四日小满五月五日夏至六月六日大暑七月七日处暑八月八日秋分九月九日霜降十月十日小雪十一月十一日冬至十二月十二日大寒今推其年天正十一月三十日庚辰丑正一刻一分内一秒冬至又考厯学新说称其月二十九日己夘夜半前冬至与今所推先一时二刻兹就己夘夜子初三刻一分起筭而用旧法平推之每节每气各得十五日二时四刻十四分三十三秒有竒
　　十一月辛亥朔二十九日己夘夜子初三刻一分内一秒冬至
　　闰月辛巳朔
　　十二月庚戌朔巳正初刻大寒
　　正月庚辰朔戌正二刻十四分雨水
　　二月庚戌朔二日辛亥辰初初刻十三分春分
　　三月己夘朔三日辛巳酉初二刻十三分谷雨
　　四月己酉朔四日壬子寅正初刻十一分小满
　　五月戊寅朔五日壬午未正二刻十分夏至
　　六月戊申朔六日癸丑丑初初刻九分大暑
　　七月丁丑朔七日癸未午初二刻八分处暑
　　八月丙午朔八日癸丑亥正初刻八分秋分
　　九月丙子朔九日甲申辰正二刻七分霜降
　　十月乙巳朔十日甲寅戌初初刻六分小雪
　　十一月乙亥朔十一日乙酉夘初二刻五分冬至十二月甲辰朔十二日乙夘申正初刻四分大寒
　　再用新法推之
　　十一月辛亥朔三十日庚辰丑正一刻一分内一秒冬至
　　十二月辛巳朔二十九日己酉午正一刻四分大寒正月庚戌朔三十日己夘寅初初刻五分雨水
　　二月庚辰朔三十日己酉寅初二刻九分春分
　　闰月庚戌朔
　　三月己夘朔申正二刻十一分谷雨
　　四月己酉朔二日庚戌酉初二刻三分小满
　　五月戊寅朔五日壬午丑正二刻一分夏至
　　六月戊申朔六日癸丑未初二刻四分大暑
　　七月丁丑朔八日甲申戌初二刻八分处暑
　　八月丙午朔十日乙夘申正一刻八分秋分
　　九月丙子朔十日乙酉夜子初三刻十二分霜降十月乙巳朔十一日乙夘戌正初刻十三分小雪十一月乙亥朔十一日乙酉辰正初刻五分冬至十二月甲辰朔十一日甲寅酉正初刻八分大寒此上两年一记初节一记中气乃元明间所授人时兹以新法推之自上年冬至距下年冬至岁实无异每月朔日皆仍其旧而中间节气前却逈异以致置闰迟早亦复不同此由旧法于天周三百六十度外増五度四分度之一以配岁余则所分十二躔次既不合乎天度太阳不由中气改躔又不测其每日实行以定节气而但均岁实以平列之尤不协乎天行其法未知始自何时大抵秦废古制置闰既概用后九月则以天度配嵗气节气概用平推亦可想见汉承秦不求正厯至于太初虽改建正朔而厯术未覩其真故法相沿迄元明而未革我
　　朝择行新法惟就近实测顺天以求合既黙契夫钦若敬授之心源而晰理极精立法尽善初不假遡厯元于太古而本之以上考古初实与五帝三王之建法若合符节即如史称颛帝十三年作厯以孟春之月为元是岁正月朔旦立春鸡始三号今本唐尧甲辰元载由帝挚帝喾颛顼在位年数逆推得十三年岁次己夘因以新法所定现今每年冬至时日刻分为本而加岁差以推之其年天正冬至在壬午日子正三刻三分由此起数厯小寒大寒积四十四日二时一刻十四分于正月丙寅朔旦夘初一刻二分交立春设如旧法平推虽数起冬至之刻分如一而立春乃在丁夘日午正二刻不惟与鸡始三号无涉且后天一日有四时不得在朔旦又书称武王十三年一月壬辰旁死魄癸巳于征伐商四月丁未祀庙庚戌柴望故先儒皆谓其年闰二月今遵新法加岁差推得其年天正月三十日壬戌丑初二刻十
　　分冬至由此起数歴小寒大寒立春雨水惊蛰积八十九日零六刻五分于二月辛夘晦寅初初刻五分交春分又积闰月内春分清明三十日六时四刻二分于三月朔日辛酉申正初刻七分交谷雨若用旧法平推壬戌日丑初冬至即壬辰日午正大寒应闰十一月而不得闰二月则一月又安得有壬辰癸巳乎即此证之可知新法上同乎古法惟其实测与天合符故若昊授时先圣后圣其揆一也慨自周道伤于厉极于幽史记称申侯与犬戎攻幽王弑之于骊山犬戎尽取周赂且夺岐丰当是时宫庙黍离则虽有古传厯象玑衡亦遭燹毁而平王仓卒播迁则畴人子弟流离分散又势所不免下至春秋之世王纲日頽治厯明时之道不复讲求古法遂浸以失传矣然而日南至之纪于春秋传者若僖公丙寅岁之辛亥昭公己夘岁之己丑迄今如法推之犹可坐致且求诸列国若鲁梓慎谓火出于夏为三月于商为四月于周为五月可以见古人推筭恒星岁差之法晋史墨因十二月辛亥朔日食追数日月在辰尾庚午之日日始有谪又传纪十一月乙亥朔食讥辰在申为司厯之过可以见古人推筭日食去交分若干日时及加时在昼之法鲁祝史论日食用币因当时失闰而以六月朔为过分未至可以见古人推筭节气必测太阳实行之法传因失闰纪先王之正时必履端于始举正于中归余于终可以见古人以闰定时成岁之法绛县人自谦不知纪年而言臣生之岁正月甲子朔至其季三之一亦可以见古人岁纪甲寅日纪甲子之法凡此皆识大识小之在人者是以古法虽废犹存什一未至若暴秦之灭裂也夫秦人尽举古法而灭裂之其志在舞智以愚黔首耳越二千余年以来累代厯术渐求渐宻而余弊未殄伏遇
　　大圣人应运以兴革法而维新之于是分至启闭各协其时而五气和日月星辰悉循其轨而羣生遂用厘百工恪共者允矣咸熈乎庶绩用颁正朔遵行者惟曰欲
　　至于万年此率土臣民无疆之庆也伯政素不精于厯学此集推算已往日至悉遵新法推之惟二百十六期递减二十秒之说乃从前推节气差者所未发似乎千虑之一得然非新法至精至当而周天仍如旧法多五度四分度之一且度不定为六十分分不定为六十秒日躔差仍依旧法为黄道西移而不知为恒星东行日法仍为百刻每刻不定为十五分每分不定为六十秒节仍用平推而无短长之别则曷由引伸以起悟此犹之规矩为方圆之至虽拙工用之亦可以熟思而生其明巧也要之治厯明时之道务在理明器精随时测騐追合天行非恃有定之法以御无穷之数惟以之求己然之迹尚可无差故甲子运无事实可徴但浑举其大纲而壬子运则逐回详列之名曰全史日至源流云

　　全史日至源流卷首下
<子部,天文算法类,推步之属,全史日至源流>
　　钦定四库全书
　　全史日至源流卷一
　　山东道御史许伯政撰
　　壬子运一【每期三百六十五日二时七刻十四分十秒】冬至十四日八时三刻十四分二十秒
　　小寒十四日八时四刻五分十秒
　　大寒十四日九时一刻十分二十五秒
　　立春十四日十时一刻六分二十五秒
　　雨水十四日十一时三刻四分二十五秒
　　惊蛰十五日零七刻零二十秒
　　春分十五日二时三刻九分一十秒
　　清明十五日四时零八分十秒
　　谷雨十五日五时四刻八分十五秒
　　立夏十五日六时七刻零二十秒
　　小满十五日八时零三分十五秒
　　芒种十五日八时三刻十分二十秒
　　夏至十五日八时七刻零二十秒
　　小暑十五日八时五刻三分二十秒
　　大暑十五日八时零八分二十秒
　　立秋十五日七时零十一分二十秒
　　处暑十五日五时六刻六分二十秒
　　白露十五日四时三刻九分二十五秒
　　秋分十五日二时四刻十一分三十秒
　　寒露十五日一时一刻八分二十五秒
　　霜降十四日十一时五刻五分二十秒
　　立冬十四日十时二刻十一分三十秒
　　小雪十四日九时二刻十二分二十五秒
　　大雪十四日八时五刻十分二十秒
　　甲子年甲子月壬子朔子正初刻一分内一秒冬至日躔在室十一度之三十九分
