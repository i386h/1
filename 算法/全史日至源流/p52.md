<!-- { "loadSidebar": true } -->
　　己亥十五年十一月己丑朔庚寅日丑初一刻八分内五十一秒冬至正月戊子朔　庄公十二年经秋八月甲午宋万弑其君捷及其大夫仇牧冬十月宋万出奔陈今推甲午九月十一日盖经文月误万十月出奔亦可据杜氏移上年闰七月于此年八月后以就之似不可从
　　僖王【庄王子在位五年】
　　庚子元年十一月癸未朔乙未日辰初一刻二分内一秒冬至正月壬午朔　庄公十三年
　　辛丑二年十一月戊寅朔庚子日未初初刻十分内一十一秒冬至正月丁丑朔　庄公十四年应闰六月
　　壬寅三年十一月壬寅朔乙巳日戌初初刻三分内二十一秒冬至正月辛丑朔　庄公十五年
　　癸夘四年十一月丙申朔辛亥日子正三刻十一分内三十一秒冬至正月乙未朔　庄公十六年
　　甲辰五年十一月庚寅朔丙辰日夘正三刻四分内四十一秒冬至正月已丑朔　庄公十七年应闰四月自乙亥年至此十一闰又一纪
　　惠王【僖王子在位二十五年】
　　乙巳元年十一月甲寅朔辛酉日午正二刻十二分内五十一秒冬至正月癸丑朔　庄公十八年经王三月日有食之不书朔日今推三月朔得壬子大衍授时诸厯皆云五月壬子朔入食限殆就杜氏长厯以周正改月数言之耳
　　丙午二年十一月戊申朔丙寅日酉正二刻六分内一秒冬至正月丁未朔　庄公十九年传夏六月庚申楚子卒今推庚申五月十六日传文或系月误但自惠王元年至十九年应得七闰如法置闰则经传月日多不相符必早闰数月甚或早一年有余庶几可合即后例前此年本应闰九月而误置于五月后故六月十七日得庚申是月二十八日辛未午正交处暑由是壬寅日辰正秋分在七月二十九日壬申申正霜降在八月三十日至壬寅午正小雪乃在十月朔旦盖置闰先时似与失闰有间然后时则冬入于春先时则春来于冬其失一也当是时王室有子頺之乱则正朔乖宜殆有由欤
　　丁未三年十一月壬申朔子正一刻十四分内一十一秒冬至正月辛未朔　庄公二十年
　　戊申四年十一月丁夘朔丁丑日夘正一刻七分内二十一秒冬至正月丙寅朔　庄公二十一年置闰应在下年六月后然此年四月后无闰则经书五月辛酉七月戊戌及下年正月癸丑皆不合姑如杜氏长厯置之经夏五月辛酉郑伯突卒月二十九日是月十八日庚戌酉初交大暑秋七月戊戌夫人姜氏薨月七日是月二十日壬子戌正交秋分
　　己酉五年十一月辛夘朔上年十月壬午日午正初刻十五分内三十一秒冬至正月庚寅朔　庄公二十二年经春王正月癸丑葬我小君文姜月二十四日是月二十二日辛亥未初交春分以上皆上年闰四月之据秋七月丙申及齐髙傒盟于防月九日如法置闰则此月当作闰七月八月丁巳朔二日戊午丑正交秋分此闰得二百二十四章
　　庚戌六年十一月乙酉朔丁亥日酉正初刻八分内四十一秒冬至正月乙酉朔　庄公二十三年
　　辛亥七年十一月庚辰朔癸巳日子正初刻一分内五十一秒冬至正月己夘朔　经十有二月甲寅公防齐侯盟于扈月六日是月十四日壬戌巳正交大寒庄公二十四年此年七月后必不得有闰然不闰七月则与经书八月丁丑戊寅及下年五月癸丑皆不合姑仿长厯置之经八月丁丑夫人姜氏入月三日戊寅大夫宗妇觌用币是月二十四日戊戌亥初交霜降此早闰七月之据
　　壬子八年十一月甲辰朔前十月戊戌日夘初三刻十分内一秒冬至正月癸夘朔　庄公二十五年经夏五月癸丑衞侯朔卒月十三日今推是年四月二十九日庚子夘正交夏至此五月实是闰月六月辛未朔酉初交大暑经六月辛未朔日有食之鼓用牲于社传曰非常也唯正月之朔慝未作日有食之于是乎用币于社伐鼓于朝盖是日既交大暑二隂已生故传明其非正阳之月其説已见首卷
　　癸丑九年十一月戊戌朔癸夘日午初三刻三分内一十一秒冬至正月戊戌朔　庄公二十六年
　　甲寅十年十一月癸巳朔戊申日酉初二刻十一分内二十一秒冬至正月壬辰朔　经冬十有二月癸亥朔日百食之庄公二十七年
　　乙夘十一年十一月丁亥朔癸丑夜子初二刻四分内三十一秒冬至正月丙戌朔　庄公二十八年经三月甲寅齐人伐衞晦日也先日癸丑未初交谷雨应闰三月四月甲申朔未正交小满经夏四月丁未邾子琐卒月二十四日此闰合法而最有据故特表之
　　丙辰十二年十一月辛亥朔己未日夘初一刻十二分内四十一秒冬至正月庚戌朔　庄公二十九年
　　丁巳十三年十一月乙巳朔甲子日午初一刻五分内五十一秒冬至正月甲辰朔　庄公三十年应闰七月传夏四月丙辰虢公入樊执樊仲皮今推丙辰五月十五日自闰七月后八月庚子朔丑初交秋分经八月癸亥葬纪叔姬月二十四日也九月庚午朔日有食之是日巳初交霜降
　　戊午十四年十一月己巳朔旦酉初初刻十四分内一秒冬至正月戊辰朔　庄公三十一年
　　己未十五年十一月癸亥朔甲戌夜子初初刻七分内一十一秒冬至正月壬戌朔　庄公三十二年今推六月庚寅朔十九日戊申己正交大暑此年必不得闰六月然不置闰则经书七月癸巳八月癸亥十月己未皆不合姑仿杜氏长厯置之经秋七月癸巳公子牙卒月五日是月二十二日庚戌未初交秋分八月癸亥公薨于路寝月六日是月二十三日庚辰戌正交霜降冬十月己未子般卒月三日是月二十四日庚辰寅正交冬至
　　庚申十六年十一月丁亥朔前十月内庚辰日寅正三刻十五分内二十一秒冬至正月丙戌朔　闵公元年移上闰于此年应闰五月六月癸丑朔申正交大暑经六日辛酉葬我君庄公九日也
　　辛酉十七年十一月壬午朔乙酉日巳正三刻八分内三十一秒冬至正月辛巳朔　闵公二年经夏五月乙酉吉禘于庄公月七日是月九日丁亥午初交夏至此年必不得闰六月经书秋八月辛丑七月二十四日説见后
　　壬戌十八年十一月丙子朔庚寅日申正三刻一分内四十一秒冬至正月乙亥朔　僖公元年经秋七月戊辰夫人姜氏薨于夷八月二十七日是月二十五日丙寅夘正交秋分冬十月壬子公子友败莒师于郦十一月十二日其月二十六日乙未亥正交冬至见下年首月
　　癸亥十九年十一月辛未朔乙未日亥正二刻九分内五十一秒冬至正月己巳朔　经十有二月丁巳夫人氏之丧至自齐月十八日僖公二年夏五月辛巳葬我小君哀姜月十五日由此推之于前七月无戊辰十月无壬午设于闵二年五月乙酉后添闰六月则其年八月辛丑僖元年七月戊辰十月壬午皆可合而十二月无丁巳五月无辛巳是添闰曲就虽得三仍失二故今不从杜氏此年应闰四月而闰五月小误耳
　　甲子二十年十一月甲午朔辛丑日寅正二刻三分内一秒冬至正月癸巳朔　僖公三年
　　乙丑二十一年十一月戊子朔丙午日巳正一刻十一分内一十一秒冬至正月丁亥朔　僖公四年应闰九月
　　丙寅二十二年十一月辛亥朔日申正一刻四分内二十一秒冬至正月辛亥朔　僖公五年传春王正月辛亥朔日南至今推至日得辛亥与传合但传不系四年冬而称五年王正月乃分传附经者移就周正而为之其説已见首卷经九月戊申朔日有食之
　　丁夘二十三年十一月丙午朔丙辰日亥正初刻十二分内三十一秒冬至正月丙午朔　僖公六年
　　戊辰二十四年十一月辛丑朔壬戌日寅正初刻五分内四十一秒冬至正月庚子朔　僖公七年应闰七月传闰月惠王崩本在经秋七月盟于甯母之下而传叙管仲对齐侯之言终以冬郑伯使请盟于齐乃叙闰月事是闰月在冬也此闰二百一十五章
　　己巳二十五年十二月乙丑朔丁夘日巳初三刻十三分内五十一秒冬至正月甲子朔　僖公八年
　　襄王【惠王子在位三十三年】
　　庚午元年十一月己未朔壬申日申初三刻七分内一秒冬至正月戊午朔　僖公九年经秋七月乙酉伯姬卒盖晦日
　　辛未二年十一月甲寅朔丁丑日亥初二刻十五分内一十一秒冬至正月癸丑朔　僖公十年应闰五月
　　壬申三年十一月丁丑朔癸未日寅初二刻八分内二十一秒冬至正月丁丑朔　僖公十一年
　　癸酉四年十一月辛未朔戊子日巳初二刻一分内三十一秒冬至正月辛未朔　僖公十二年经三月庚午日有食之不书朔
　　甲戌五年十一月丙寅朔癸巳日申初一刻九分内四十一秒冬至闰十一月丙申朔正月乙未朔　冬至在十一月二十八日不宜月后置闰当时盖闰十一月经冬十有二月丁丑陈侯杵臼卒月十三日是月二十八日壬辰申正交雨水此早闰十一月之据后代厯家用平气推算其置闰多类此僖公十三年于法应闰三月
　　乙亥六年十一月庚寅朔戊戌日亥初一刻二分内五十一秒冬至正月庚寅朔　僖公十四年经秋八月辛夘沙鹿崩今推八月十一日得丁夘九月六日得辛夘日月未知孰误杜氏于八月前增闰以就之但僖公十二年不早闰十一月则十二月无丁丑如已置闰此年八月前安得又闰耶
　　丙子七年十一月乙酉朔甲辰日寅初初刻十一分内一秒冬至正月甲申朔　僖公十五年经夏五月日有食之不书朔日大衍授时皆推得四月癸丑朔入食限今推四月得癸丑朔殆官失朔日而月亦讹耶此年应闰八月九月庚戌朔子正交霜降经九月己夘晦震夷伯之庙月三十日今推己夘日戌正交小雪宜作十月朔意者误置大建耶然置闰后适值大月而中气前在朔后在晦者秋末冬间节气既短往往有之若用平气则免此然未得节气之真也十月震庙不宁不令甚矣
　　丁丑八年十一月己酉朔日巳初初刻四分内一十一秒冬至正月戊申朔　僖公十六年经春王正月戊申朔陨石于宋五
　　戊寅九年十一月癸夘朔甲寅日未正三刻十二分内二十一秒冬至正月壬寅朔　僖公十七年
　　己夘十年十一月丁酉朔己未日戌正三刻五分内三十一秒冬至正月丙申朔　僖公十八年应闰五月闰月十六日得戊寅经五月戊寅宋师及齐师战于甗是先以五月为闰四月而以闰月为五月小失也秋八月丁亥葬齐桓公杜注八月无丁亥今推八月二十日得辛亥丁亥七月二十六日
　　庚辰十一年十一月辛酉朔乙丑日丑正二刻十三分内四十一秒冬至正月庚申朔　僖公十九年
　　辛巳十二年十一月丙辰朔庚午日辰正二刻六分内五十一秒冬至正月乙夘朔　僖公二十年经五月乙巳西宫灾今推五月十六日得己巳无乙巳
　　壬午十三年十一月庚戌朔乙亥日未正一刻十五分内一秒冬至正月己酉朔　僖公二十一年应闰四月
　　癸未十四年十一月甲戌朔庚辰日戌正一刻八分内一十一秒冬至正月癸酉朔　僖公二十二年
　　甲申十五年十一月己巳朔丙戌日丑正二刻一分内二十一秒冬至正月戊辰朔　经冬十有一月己巳朔宋公及楚人战于僖公二十三年
　　乙酉十六年十一月癸亥朔辛夘日辰正初刻九分内三十一秒冬至正月壬戌朔　僖公二十四年此年二月壬辰朔二十九日庚申巳初交春分应闰二月闰月辛酉朔三月庚寅朔亥正交谷雨传三月晋侯潜防秦伯于王城己丑晦公宫火是以闰月为三月而三月为闰月也其三月十五日乙亥未正交清明传称介之推隠而死文公以緜上为之田殆在斯时此西河旧俗为子推寒食所由来乎説具首卷
