<!-- { "loadSidebar": true } -->
　　己夘二十三年十一月辛酉朔己丑日夘正二刻三分内三十一秒冬至正月庚申朔　昭公二十年传王二月己丑日南至今推至日得己丑与传合但己丑冬至在十一月二十九日乃分传附经者以正月为建子又见传闰月在八月后知为失闰妄移己丑日南至属之王二月耳盖此年应闰三月而失之传六月丙辰衞侯在平寿丁己晦公入与北宫喜盟于彭水之上是月三日辛夘夘正交夏至秋七月戊午朔遂盟国人八月辛亥公子朝出奔晋月二十五日闰月戊辰杀宣姜月十二日是月八日甲子戌正交秋分
　　庚辰二十四年十一月乙酉朔甲午日午正一刻十一分内二十一秒冬至正月甲申朔　昭公二十一年经秋七月壬午朔日有食之
　　辛巳二十五年十一月己夘朔己亥日酉正一刻四分内一十一秒冬至正月戊寅朔　昭公二十二年经夏四月乙丑天王崩月十九日是月二十四日庚午已初交小满传四月王田北山乙丑崩于荣锜氏与经合经六月叔鞅如京师葬景王王室乱传六月丁巳葬景王王子朝与灵景之族作乱丁巳六月十二日亦与经合但是月二十八日癸酉夘初交大暑应闰七月得二百二十二章如法置闰则闰月乙巳朔十七日辛酉传八月辛酉司徒丑以王师败绩于前城是以闰七月为八月而闰在八月后也乃分传附经者妄移闰月于十二月后以致八月前传与经合八月后传与经异如经书秋刘子单子以王猛入于王城而称传冬十月丁巳纳于王城今推丁巳九月十四日经书冬十月王子猛卒而传称十一月乙酉王子猛卒今推乙酉十月十二日余见下年
　　敬王【王子猛弟在位四十四年】
　　壬午元年十一月癸夘朔乙巳日子正初刻十二分内一秒冬至正月壬寅朔　经十有二月癸酉朔日有食之授时厯是月癸酉朔加时在昼交分入食限杜预以长厯推之当为癸夘非是此未察杜氏之误由于作伪者妄移闰月于后盖传称十二月庚戌晋籍谈帅师军于隂本十一月八日闰月辛丑伐京本十二月二十九日今遵经改正读者审之昭公二十三年传春王正月壬寅朔二师围郊七月戊辰晦战于鸡父
　　癸未二年十一月丁酉朔庚戌日夘正初刻四分内五十一秒冬至正月丙申朔　昭公二十四年经夏五月乙未朔日有食之秋八月大雩丁酉杞伯郁厘卒杜注丁酉九月五日今同
　　甲申三年十一月壬辰朔乙夘日午初三刻十二分内四十一秒冬至正月辛夘朔　昭公二十五年推得是年六月三十日戊子夜子初交大暑应闰六月而失之经九月己亥公孙于齐月十二日是月四日辛夘丑正交秋分冬十月戊辰叔孙婼卒
　　乙酉四年十一月丙戌朔十二月丙辰朔庚申日酉初三刻五分内三十一秒冬至闰十二月正月乙夘朔经十有一月己亥宋公佐卒于曲棘月十四日是
　　月六日辛夘夘初交小雪传十二月庚辰齐侯围郓月二十五日是月五日庚申冬至以上皆失闰六月之据盖闰在十二月后昭公二十六年传王正月庚申齐侯取郓月六日先日巳未酉正交雨水此十二月后巳补闰之据
　　丙戌五年十一月庚戌朔乙丑日夜子初二刻十三分内二十一秒冬至正月己酉朔　昭公二十七年
　　丁亥六年十一月甲辰朔辛未日夘初二刻六分内一十一秒冬至正月癸夘朔　昭公二十八年经夏四月丙戌郑伯宁卒月十五日是月三十日辛丑戌正交小满应闰四月秋七月癸巳滕子宁卒月二十四日是月六日乙亥夜子初交处暑此闰四月之据
　　戊子七年十一月戊辰朔丙子日午初一刻十四分内一秒冬至正月丁夘朔　昭公二十九年
　　己丑八年十一月癸亥朔辛巳日酉初一刻六分内五十一秒冬至正月壬戌朔　昭公三十年推得是年应闰九月五月庚申朔二十一日庚辰二十四日癸未酉初交夏至经夏六月庚辰晋侯去疾卒殆误于五月后置闰故以七月为六月欤抑或夏六月即夏五月之讹欤此当阙疑
　　庚寅九年十一月丙戌朔夜子初初刻十四分内四十一秒冬至正月丙戌朔　传冬十二月己夘吴灭徐月二十四日是月丙辰朔已初交大寒此五月后巳置闰之明据昭公三十一年
　　辛夘十年十一月辛巳朔壬辰日夘初初刻七分内三十一秒冬至正月庚辰朔　经十有二月辛亥朔日有食之昭公三十二年
　　壬辰十一年十一月乙亥朔丁酉日巳正三刻十五分内二十一秒冬至正月甲戌朔　定公元年经夏六月癸亥公之丧至自干侯月二十二日是月二十九日庚午亥正交大暑应闰六月如法置闰则闰月壬申朔二十二日癸巳经秋七月癸巳葬我君昭公是失闰也
　　癸巳十二年十一月庚午朔十二月己亥朔壬寅日申正三刻八分内一十二秒冬至正月己巳朔　定公二年传夏四月辛酉巩氏之羣子弟贼简公月二十四日是月五日壬寅辰初交谷雨经夏五月壬辰雉门及两观灾月二十六日是月七日癸酉辰正交小满此皆上年失闰六月之据盖补闰在五月后
　　甲午十三年十一月甲午朔丁未日亥正三刻一分内一秒冬至正月癸巳朔　定公三年经二月辛夘邾子穿卒月二十九日是月十五日丁丑子正交春分此上年五月后巳补闰之据
　　乙未十四年十一月戊子朔癸丑日寅正二刻八分内五十一秒冬至正月丁亥朔　定公四年经春王二月癸巳陈侯吴卒杜注癸巳正月七日今同夏四月庚辰蔡公孙姓帅师灭沈月二十五日是月二十八日癸未戌初交小满应闰四月
　　丙申十五年十一月壬子朔戊午日已正二刻一分内四十一秒冬至正月辛亥朔　经冬十有一月庚午蔡侯以吴子及楚人战于柏举月十九日庚辰吴入郢二十九日是月七日戊午冬至此四月后巳闰之据定公五年经王三月辛亥朔日有食之
　　丁酉十六年十一月丙午朔癸亥日申正一刻九分内三十一秒冬至正月乙巳朔　定公六年
　　戊戌十七年十一月庚子朔戊辰日亥正一刻二分内二十一秒冬至正月庚子朔　定公七年应闰三月而失之
　　己亥十八年十一月乙未朔十二月乙丑朔甲戌日寅正初刻十分内一十一秒冬至正月甲午朔　传冬十一月戊午单子刘子逆王于庆氏月二十四日是月十日甲辰申正交小雪己已王入于王城杜注巳巳十二月五日今同是月十日甲戌寅正交冬至定公八年传二月己丑单子伐谷城月二十六日辛夘伐简城二十八日是月十日癸酉寅正交雨水皆上年失闰三月之据盖补闰在二月后经秋七月戊辰陈侯栁卒月八日是月十八日戊寅亥初交处暑此二月后补闰之据
　　庚子十九年十一月己未朔己夘日已正初刻一分内一秒冬至正月戊午朔　定公九年应闰七月二百二十三章
　　辛丑二十年十一月癸未朔甲申日申初三刻十分内五十一秒冬至正月壬午朔　定公十年
　　壬寅二十一年十一月丁丑朔己丑日亥初三刻三分内四十一秒冬至正月丙子朔　定公十一年
　　癸夘二十二年十一月辛未朔乙未日寅初二刻十一分内三十一秒冬至正月庚午朔　定公十二年应闰五月自甲戌年至此十一闰又一纪经冬十月癸亥公防齐侯盟于黄月二十八日是月六日辛丑丑初交霜降是失闰五月也
　　甲辰二十三年十一月丙寅朔闰十一月乙未朔庚子日巳初二刻四分内二十一秒冬至正月甲午朔　经十有一月丙寅朔日有食之授时厯是岁十月丙寅朔加时在昼入食限今推是月五日庚午亥正交小雪此亦失闰五月之据盖补闰在十一月后定公十三年
　　乙巳二十四年十一月庚寅朔乙巳日申初一刻十二分内一十一秒冬至正月己丑朔　传冬十一月丁未荀寅士吉射奔朝歌月十八日十六日乙巳冬至十二月辛未赵鞅入于绛月十三日十七日乙亥丑初交大寒此上年十一月后巳补闰之据定公十四年
　　丙午二十五年十一月甲申朔庚戌日亥初一刻五分内一秒冬至正月癸未朔　定公十五年应闰三月二月癸丑朔三月壬午朔二十日辛丑二十九日庚戌午初交谷雨经二月辛丑楚子灭胡是早闰正月故以三月为二月抑或经文二月即三月之讹未可知也夏五月辛亥郊一日也二日壬子亥初交夏至壬申公薨月二十二日此正月后巳置闰之据八月庚辰朔日有食之九月丁巳葬我君定公月九日辛巳葬定姒杜注十月三日今同
　　丁未二十六年十一月戊申朔丙辰日寅初初刻十二分内五十一秒冬至正月丁未朔　哀公元年
　　戊申二十七年十一月壬寅朔辛酉日巳初初刻五分内四十一秒冬至正月辛丑朔　哀公二年经秋八月甲戌晋赵鞅及郑罕达战于铁月七日二十九日丙申夜子初交秋分应闰八月
　　己酉二十八年十一月丙寅朔日未正三刻十三分内三十一秒冬至正月乙丑朔　哀公三年经夏四月甲午地震月一日五月辛夘桓宫僖宫灾月二十九日此上年闰八月之据
　　庚戌二十九年十一月庚申朔辛未日戌正三刻六分内二十一秒冬至正月庚申朔　哀公四年
　　辛亥三十年十一月乙夘朔丁丑日丑正二刻十四分内一十一秒冬至正月甲寅朔　哀公五年应闰六月经秋九月癸酉齐侯杵臼卒月二十四日是月三日壬子申正交秋分是失闰六月故以八月为九月也冬叔还如齐闰月葬齐景公传秋齐景公卒冬十月公子嘉公子阳生来奔莱人歌之曰景公死乎不与埋盖闰十月
　　壬子三十一年十一月己夘朔壬午日辰正二刻七分内一秒冬至日躔在牛二度之五分正月戊寅朔哀公六年
　　癸丑三十二年十一月癸酉朔丁亥日未正一刻十四分内五十一秒冬至正月壬申朔　哀公七年
　　甲寅三十三年十一月丁夘朔壬辰日戌正一刻七分内四十一秒冬至正月丙寅朔　哀公八年应闰四月
　　乙夘三十四年十一月辛夘朔戊戌日丑正初刻十五分内三十一秒冬至正月辛夘朔　经冬十有二月癸亥杞伯过卒月三日七日丁夘午正交大寒此四月后巳闰之据哀公九年
　　丙辰三十五年十一月丙戌朔癸夘日辰正初刻八分内二十一秒冬至正月乙酉朔　哀公十年
　　丁巳三十六年十一月庚辰朔戊申日未正初刻一分内一十一秒冬至正月己夘朔　哀公十一年应闰二月经五月甲戌齐国书帅师及吴战于艾陵月二十八日是月四日庚戌未正交夏至此二月后巳置闰之明据
　　戊午三十七年十一月甲辰朔癸丑日戌初三刻九分内一秒冬至正月癸夘朔　哀公十二年经夏五月甲辰孟子卒月四日是月十五日乙夘戌正交夏至是岁法不应置闰安有失不置闰之事杜氏长厯何妄也
　　己未三十八年十一月戊戌朔己未日丑初三刻一分内五十一秒冬至正月丁酉朔　传宋向巢伐郑取锡遂围嵒十二月郑罕达救嵒丙申围宋师月二十九日是月二十一日午初交大寒安有火犹西流之事哀公十三年传六月丙子越子伐吴月十二日乙酉战丙戌复战丁亥入吴是月二十八日壬辰未初交大暑秋七月辛丑盟吴晋争先月七日是月二十九日癸亥戌初交处暑应闰七月得二百二十四章杜注前年失闰至此年谬极
　　庚申三十九年十一月壬戌朔甲子日辰初二刻九分内四十一秒冬至正月辛酉朔　哀公十四年经夏四月庚戌叔还卒月二十一日五月庚申朔日有食之是月七日丙寅辰初交夏至传六月甲午齐陈恒弑其君壬于舒州月七日此上年七月后巳置闰之明据
　　辛酉四十年十一月丙辰朔己巳日未初二刻二分内三十一秒冬至正月丙辰朔　哀公十五年
