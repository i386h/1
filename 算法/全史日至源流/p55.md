<!-- { "loadSidebar": true } -->
　　乙巳十六年十一月戊寅朔庚寅日亥正二刻七分内一十一秒冬至正月戊寅朔　襄公十七年经春王二月庚午邾子牼卒月二十四日是月十四日庚申子正交春分此上年六月后已补闰之明据
　　丙午十七年十一月癸酉朔丙申日寅正一刻十五分内一秒冬至正月壬申朔　襄公十八年应闰五月而失之传冬十月防于鲁济同伐齐丙寅晦齐师夜遁是月五日壬寅丑正交霜降
　　丁未十八年十一月丁夘朔十二月丁酉朔辛丑日巳正一刻七分内五十一秒冬至正月丙寅朔　传十一月丁夘朔入平隂是月五日辛未亥正交小雪十二月戊戌及秦周伐雍门之萩月二日五日卒丑冬至襄公十九年传夏五月壬辰晦齐灵公卒是月九日壬申丑初交小满经秋七月辛夘齐侯环卒月二十九日是月十二日甲戌亥初交大暑八月丙辰仲孙蔑卒月二十四日是月十四日丙午寅正交处暑以上皆上年失闰五月之据盖补闰在八月后
　　戊申十九年十一月辛夘朔丙午日申正初刻十五分内四十一秒冬至正月庚寅朔　襄公二十年经春王正月辛亥仲孙速防莒人盟于向月二十二日是月十六日乙巳酉初交雨水此上年八月后已补闰之据冬十月丙辰朔日有食之
　　己酉二十年十一月乙酉朔辛亥日亥正初刻八分内三十一秒冬至正月甲申朔　襄公二十一年应闰四月经九月庚戌朔日有食之传冬十月庚辰朔日有食之此四月后已置闰之明据
　　庚戌二十一年十一月己酉朔丁巳日寅正初刻一分内二十一秒冬至正月戊申朔　襄公二十二年
　　辛亥二十二年十一月甲辰朔壬戌日巳初三刻九分内一十一秒冬至正月癸夘朔　传十二月郑游昄将如晋未出竟遭逆妻者夺之丁巳其夫攻子明杀之杜注丁巳十一月十四日今同襄公二十三年经春王二月癸酉朔日有食之应闰九月置闰则闰月己巳朔七日乙亥经冬十月乙亥臧孙纥出奔邾是以闰月为十月而十月为闰月也
　　壬子二十三年十一月丁夘朔日申初三刻二分内一秒冬至正月丙寅朔　襄公二十四年经秋七月甲子朔日有食之既八月癸巳朔日有食之此上年十月后已置闰之明据
　　癸丑二十四年十一月壬戌朔壬申日亥初二刻九分内五十一秒冬至正月辛酉朔　襄公二十五年经秋八月己巳诸侯同盟于重丘传秋七月己巳同盟于重丘杜注己巳七月十一日今同
　　甲寅二十五年十一月丙辰朔戊寅日寅初二刻二分内四十一秒冬至正月乙夘朔　襄公二十六年传郑伯赏入陈之功三月甲寅朔享子展是月二十四日丁丑酉初交谷雨应闰六月如法置闰则闰月癸丑朔七月壬午朔亥初交处暑经八月壬午许男甯卒于楚是失闰六月故以七月为八月也
　　乙夘二十六年十一月辛亥朔十二月庚辰朔癸未日巳初一刻十分内三十一秒冬至闰十二月正月己夘朔　传楚子伐郑十二月乙酉入南里月六日此失闰六月之明据盖补闰在十二月后襄公二十七年传五月甲辰晋赵武至于宋月二十八日丙午郑良霄至月三十日是月九日乙酉巳初交夏至六月丁未朔宋人享赵文子此前十二月后已补闰之明据盖自文公十一年至此中得二十六闰未尝阙一也
　　丙辰二十七年十一月乙亥朔戊子日申初一刻三分内二十一秒冬至正月甲戌朔　经冬十有二月乙亥朔日有食之传十一月乙亥朔日有食之辰在申司厯过也再失闰矣杜注今长歴推乙亥十一月朔非十二月姜岌授时诸厯皆云十一月乙亥朔交分入食限则经文讹一为二明矣按昭公七年传曰日月之防是谓辰即日行一岁所厯十二躔次以日食言之即夏书所谓辰弗集于房也然则传云辰在申言日月之防在申时耳凡司厯推筭日食必加时在昼乃预详其日应食之时刻以诏救防毋或先时后时致于失误今推乙亥日食在大雪节内日入申正二刻虽食不见而当时司厯者以为日月之防在申故讥其过若七月虽斗建在申而日月合朔或尚值大暑中气或已交立秋初气皆躔鹑火之次于辰在午若以岁差推之其时七月合朔日躔所值于宿在轸皆与斗杓指申无渉设乙亥日食果系七月合朔当称建在申何以称辰在申盖再失闰矣四字乃解传者所妄注非传之本文杜氏信之抑又妄矣襄公二十八年
　　景王【灵王子在位二十五年】
　　丁巳元年十一月己巳朔癸巳日亥初初刻十一分内一十一秒冬至正月己巳朔　传十二月乙亥朔齐人迁庄公殡于大寝经十有二月甲寅天王崩乙未楚子昭卒杜注十二月戊戌朔乙亥误十二月无乙未今推传前称十一月乙亥尝于太公之庙月七日也则十二月必无乙亥朔盖己亥讹为乙亥而非戊戌朔明矣甲寅十二月十六日后五日己未经文乙未亦己未之讹盖乙与已形音皆相近故易讹写耳襄公二十九年经夏五月庚午衞侯衎卒月五日二十九日乙未亥初交夏至应闰九月经秋九月齐髙止出奔北燕传乙未出月一日也六日己亥酉正交霜降此五月后已置闰之据
　　戊午二年十一月癸巳朔己亥日寅初初刻四分内一秒冬至正月壬辰朔　襄公三十年传夏四月己亥郑伯及其大夫盟今推四月十五日得乙亥经五月甲午宋灾月四日己亥九日
　　己未三年十一月丁亥朔甲辰日辰正三刻十一分内五十一秒冬至正月丙戌朔　襄公三十一年
　　庚申四年十一月辛巳朔己酉日未正三刻四分内四十一秒冬至正月庚辰朔　昭公元年传春楚公子围聘于郑且娶于公孙段氏正月乙未入逆而出月十六日是月二十九日戊申申初二刻交雨水应闰二月如法置闰则闰月庚辰朔二十五日得甲辰传三月甲辰盟是以闰月为三月也经六月丁巳邾子华卒月十日是月七日癸未丑正交夏至此失闰二月之据盖闰在六月后
　　辛酉五年十一月甲辰朔甲寅日戌正二刻十二分内三十一秒冬至正月甲辰朔　经冬十有一月己酉楚子麇卒传冬楚公子围将聘于郑未出竟闻王有疾而还十一月己酉入问王疾缢而弑之月六日也此六月后已补闰之据杜注十二月六日非是附传十二月晋既烝赵孟适南阳甲辰朔烝于温庚戌卒今推十一月甲辰朔六日己酉七日庚戌盖此传别叙晋事其追纪晋既烝本系于十月浅人见其附讹于十一月后循次混改为十二月而杜氏不察宁舎传与经合之十一月己酉而特阙前闰以就甲辰朔于十二月谬已昭公二年
　　壬戌六年十一月己亥朔庚申日丑正二刻五分内二十一秒冬至正月戊戌朔　昭公三年应闰七月二百二十一章
　　癸亥七年十一月癸亥朔乙丑日辰正一刻十三分内一十一秒冬至正月壬戌朔　昭公四年传六月丙午楚子合诸侯于申月十七日是月九日戊戌戌初交大暑此上年七月后巳闰之据秋七月楚子使屈申围朱方八月甲申克之杜注八月无甲申今推甲申七月二十六日八月字衍
　　甲子八年十一月戊午朔庚午日未正一刻六分内一秒冬至正月丁巳朔　昭公五年
　　乙丑九年十一月壬子朔乙亥日戌正初刻十三分内五十一秒冬至正月辛亥朔　昭公六年七年传铸刑书之岁二月或梦伯有介而行曰壬子余将杀带也杜注壬子六年三月三日今同是月二十六日乙亥已正交谷雨应闰六月今推六月己夘朔八日丙戌传六月丙戌郑灾周时火以建未之月见午位故曰火见郑其火也
　　丙寅十年十一月丙子朔辛巳日丑正初刻六分内四十一秒冬至正月丙子朔　昭公七年经春正月暨齐平传齐求之也癸巳齐侯次于虢月十八日是月四日庚辰丑正交雨水此上年六月后巳置闰之据夏四月甲辰朔日有食之
　　丁夘十一年十一月辛未朔丙戌日辰初三刻十四分内三十一秒冬至正月庚午朔　昭公八年经冬十月壬午楚师灭陈传冬十一月壬午灭陈今推壬午十一月十八日见下年杜注十月十八日非是检推此年前后月日自见
　　戊辰十二年十一月乙丑朔辛夘日未初三刻七分内二十一秒冬至正月甲子朔　昭公九年传二月庚申楚公子弃疾迁许于夷实城父月二十七日是日申初交春分应闰三月
　　己巳十三年十一月己丑朔丙申日戌初二刻十五分内一十一秒冬至正月戊子朔　昭公十年传五月庚辰战于稷今推庚辰四月二十五日经七月戊子晋侯彪卒月四日是月十七日辛丑未初交处暑此可证上年三月后巳置闰且推此年正月戊子朔传称正月有星出于婺女郑禆灶言于子产曰七月戊子晋君将死尤可证戊子在七月而五月无庚辰也
　　庚午十四年十一月癸未朔壬寅日丑初二刻八分内一秒冬至正月壬午朔　昭公十一年经九月己亥葬我小君齐归月二十一日是月二十九日丁未夜子初交霜降应闰十月置闰则闰月戊寅朔二十日得丁酉经冬十有一月丁酉楚师灭蔡是以闰月为十一月而闰在十一月后也见下年
　　辛未十五年十一月戊寅朔闰十一月丁未朔日辰初一刻十五分内五十一秒冬至正月丙午朔　昭公十二年经三月壬申郑伯嘉卒月二十八日是月二日丙午亥初交谷雨此十一月后巳闰之据传冬十月壬申朔原舆人逐绞而立公子跪寻
　　壬申十六年十一月辛丑朔壬子日未初一刻八分内四十一秒冬至正月庚子朔　昭公十三年
　　癸酉十七年十一月丙申朔丁巳日戌初一刻一分内三十一秒冬至正月乙未朔　昭公十四年推得是年六月癸亥朔二十九日辛夘夘正交大暑应闰六月自甲辰年至此十一闰又一纪传九月甲午楚子杀鬭成然月四日先日癸巳已初交秋分盖失闰也
　　甲戌十八年十一月庚寅朔十二月庚申朔癸亥日丑初初刻九分内二十一秒冬至正月己丑朔　昭公十五年经二月癸酉有事于武宫月十五日是月四日壬戌丑初交雨水六月丁巳朔日有食之大衍厯五月丁巳朔食失一闰今推是月九日乙丑丑初交夏至传秋八月戊寅王穆后崩月二十三日是月十二日丁夘酉正交处暑此皆上年失闰六月之据盖补闰在八月后
　　乙亥十九年十一月甲寅朔戊辰日辰初初刻二分内一十一秒冬至正月癸丑朔　昭公十六年传二月丙申齐师至于蒲隧月十四日次日丁酉辰正交春分此上年八月后巳补闰之据
　　丙子二十年十一月戊申朔癸酉日午正三刻十分内一秒冬至正月丁未朔　昭公十七年应闰四月如法置闰则闰月乙巳朔五月甲戌朔二日乙亥未初交夏至经夏六月甲戌朔日有食之是以闰四月为五月以五月为六月而日食尚在至前故传称祝史请所用币曰在此月也日过分而未至可见王朝颁朔虽闰不如法而当时列国太史未尝不推筭节气而知之也传九月丁夘晋荀吴帅师涉自棘津月二十五日是月七日己酉寅初交秋分此皆失闰四月之据盖闰在十月后
　　丁丑二十一年十一月壬申朔戊寅日酉正三刻二分内五十一秒冬至正月辛未朔　昭公十八年传春王二月乙夘周毛得杀毛伯过月十五日是月七日丁未戌正交春分此上年十月后巳补闰之据
　　戊寅二十二年十一月丁夘朔甲申日子正二刻十分内四十一秒冬至正月丙寅朔　昭公十九年
