<!-- { "loadSidebar": true } -->
　　草曰别得七十二步即大差也斜行即半径即股也立天元一为半径以自之为股幂又以二行差六十四以自之得□为勾幂并二幂得丨□□为幂【寄左】然后以斜行步自之得□为同数与左相消得丨□□开平方得一百二十步倍之即城径也合问
　　或问甲出南门不知逺近而立乙出东门南行三十步望见甲却就甲斜行二百五十五步与甲相防问答同前
　　法曰二行差自之为幂以减于斜行幂为平实一虚隅得半径
　　草曰别得南行步即股差也斜步即也半径即勾也乃立天元一为半城径以自之为幂以二行相减余二百二十五以自之得□为股幂二幂相并得丨□□为幂【寄左】然后以斜行自之得□为同数与左相消得下丨□□开平方得一百二十步即半径也合问
　　或问甲出南门东行不知步数而立乙出东门南行三十步望见甲斜行一百二步相防问答同前
　　法曰二行相乘四之于上又加入斜行幂为平实得虚和一百三十八
　　草曰别得斜步内减南行为甲东行步也此问以外容圆入之以二行相减数乘乙南行三十步得□又四之得□为二直积也又加入斜步幂□共得□即和幂也平方而一得一百三十八步即虚和也又加斜步得二百四十步即城径也合问
　　或问乙出东门南行不知步数而立甲出南门东行七十二步望见乙斜行一百二步与乙相防问答同前法曰倍相减步以乘倍东行得数复以减于斜步幂余为实平方而一得较也又以二行相减数乘倍东行为平实以较为从方得勾勾较共为长又以斜步并入勾股共即城径
　　草曰别得二行相减余□为乙南行步也以此数又减于甲东行余四十二步即较也乃以二行相减数□乘倍东行得□为平实以较为从平方开得四十八即勾也勾内加较得九十步即股也勾股共得一百三十八又加入斜步共得二百四十步即城径也合问
　　或问乙出南门东行甲出东门南行两相望见既而乙云我东行不及城径一百六十八步甲云我南行不及城径二百一十问答同前
　　法曰半甲不及步以自之为幂半甲不及步内减云数差以自之为幂二幂相并内却减差幂为平实二之乙不及为益从三步半虚法得甲南行
　　草曰别得乙不及为虚勾半径共又为径内减明勾也甲不及为虚股半径共又为径内减□股也又二云数相并为虚和圆径共也云数相减即虚较也乃立天元一为甲南行以减于甲不及步又半之得□□为虚股也虚股内减虚较得□□为虚勾勾自之得□□□为勾幂也又股自之得下式□□□为股幂也二幂相并得□□□为幂【寄左】然后以天元加虚较得□□为乙东行又加入天元甲南行得□□为虚以自之得□□□为同数与左相消得□□□开平方得三十步即甲南行也内加少步即城径也合问
　　或问丙出南门直行甲出东门直行两相望见既而丙云我行少于城径一百五步甲云我行少于城径二百二十四步问答同前
　　法曰二少歩相乘讫又自乗为实六之共步乘云数相乘数为益从十八之云数相乘数于上又三之共步自乘加上位内复减丙少步幂甲少步幂为从亷四十八之共步为益二亷六十三步常法翻法开三乗方得一百二十步即半径
　　草曰别得云数共减于倍城径为甲丙共数又云数相减即皇极差亦为甲行不及丙行数立天元一为半城径以三之副置二位上位减丙少步得□□为皇极股也下位减甲少步得□□为皇极勾也勾股相乘得□□□以天元除之得□□□为也自之得□□□□□为幂【寄左】然后以股自之得下□□□为股幂于上又以勾自之得□□□为勾幂并以加入上位得□□□为同数与左相消得□□□□□翻法开三乘方得一百二十步即半城径也合问
　　或问甲出东门直行丙出南门直行各不知步数而立乙望见甲就甲斜行了二百八十九步与甲相防其二直行共一百五十一步问答同前
　　法曰斜幂内减共步幂为平实倍共步内减斜步为从一常法得径
　　草曰别得共数城径并即皇极和也立天元一为圆径加共步得□□为皇极和以自之得丨□□于上以斜行幂□减上位余丨□□为二直积【寄左】然后以天元乘斜步得□□与左相消得丨□□开平方得二百四十步即城径也合问
　　或问甲出东门直行乙出东门南行丙出南门直行丁出南门东行各不知步数而立四人遥相望悉与城叅相直只云甲丙共行了一百五十一步乙丁立处相距一百二步又云丙直行步多于甲直行步问答同前
　　法曰共步距步相减得数自之于上以共步为幂内减上为平实二之距步内减共步距步差为从一步虚法得城径
　　草曰别得共步得城径即皇极和也相距步即虚也皇极和内减虚即皇极也又共步距步差□即皇极内减城径也【此名旁差】乃立天元一为城径加共步得□□为皇极和也以自之得丨□□于上以共步距步差□加天元得□□为皇极也以自之得下式丨□□减上位余得□□为二直积【寄左】然后以天元径乘皇极得丨□为同数与左相消得丨□□开平方得二百四十步即城径也合问
　　或问甲出南门东行不知步数而立乙出东门南行望见甲复就甲斜行与甲相防乙通计行了一百三十二步其乙南行步不及斜行七十二步其甲东行多于乙南行问答同前
　　法曰倍不及步在地以不及步减通步以乗之为实以四之不及步为法得乙南行三十步
　　草曰别得乙南行即□股也以减通步即虚也以减不及步即虚较也其不及步即甲东行也立天元一为乙南行置不及步以天元乘之又四之得□为二直积【寄左】然后倍不及步以为较和于上□以不及步减通步得□为较较以乗上位得□为同数与左相消得□□上法下实得三十步为乙南行也余各以数求之
　　又法别得通行步为两个乙南行一个甲东行共也其不及步即东行步也云步相并即两个虚相减即两个乙南行也
　　或问甲出南门东行不知步数而立乙出东门南行望见甲复斜行与甲相防二人共行了二百四步又云甲行不及乙一百三十二【按甲不及乙六十步非一百三十二步当云甲行不及共步方合】问答同前
　　法曰别得二行共即两个虚也其不及步即乙南行与一虚共也置不及步内减一余三十步即乙南行也以乙南行反以减虚余七十二步即甲东行也以乙南行减甲东行余即虚较也　此问无草
　　按右二问语若浅近然以发明加减乘除相通之
　　义最为深切集中仿此者可类推之
　　或问乙出东门南行甲出西门南行甲望见乙斜行五百一十步相防乙云我南行少于城径二百一十步问答同前
　　法曰少步幂为平实四斜步内减二少步为益从五步常法得乙南行
　　草曰别得少步为径内减叀股立天元一为乙南行以二之减于倍斜行步得□□为梯底也以二之天元乘之得□□为径幂【寄左】再置天元加少步得下式□□为城径以自之得丨□□与左相消得□□□开平方得三十步即乙南行也加少步即城径也合问
　　或问乙出南门东行甲出北门东行甲望见乙斜行二百七十二步与乙相防乙云我东行不及城径一百六十八步问答同前
　　法曰以不及步幂之为实四斜内减二之不及步为虚从五常法平实开得乙东行七十二
　　草曰别得不及步为城径减明勾也立天元一为乙东行以倍之减于二之斜行步得下□□为梯底也倍天元乘之得□□为径幂【寄左】再置天元加不及步得□□为城径以自之得丨□□为同数与左相消得□□□开平方得七十二步即乙东行也加入少步即城径也合问
　　或问乙出南门东行丁出东门南行却有甲丙二人共在西北隅甲向东行丙向南行四人遥相望见俱与城叅相直既而相防甲云我多乙二百四十八步丙云我多于丁五百七十步问答同前
　　法曰二多步相乗为平实并二多步而半之为从七分半常法得城径
　　草曰别得甲多步为大勾内减明勾也丙多步为大股内少叀股也又乙东行得一虚勾为半径丁南行得一虚股为半径又二多数相并得□为大和内少虚也又二多数相减余□为两个角差又甲多步内减半径即勾方差也丙多步内减半径即股方差也立天元一为城径以半之减于甲多步得□□为勾方差又以半径减于丙多步得□□为股方差二差相乘得□□□为径幂【寄左】然后以天元幂与左相消得下式□□□开平方得二百四十步即城径也合问
　　或问甲丙二人俱在西北隅甲向东行丙向南行又乙出南门东行丁出东门南行各不知步数而立四人遥相望见悉与城叅相直既而相防甲云我与乙共行了三百九十二步丙云我与丁共行六百三十步问答同前
　　法曰甲乙共自之为幂丙丁共自之为幂二幂又相乘为三乘方实甲乙共自之为幂以丙丁共乘之于上又以丙丁共自之为幂以甲乙共乘之加上位为益从甲乙共自之为幂丙丁共自之为幂并以七分半乘之于上又以甲乙共乘丙丁共得数减上位为第一益亷并二共数以七分半乘之为第二亷以七分半自之得五分六厘二毫五丝于上位以一步内减上位余四分三厘七毫五丝为虚隅得城径草曰别得甲为大勾乙为明勾丙为大股丁为叀股也甲乙共内减半径即是黄长也丙丁共内减半径即黄广也黄长黄广二数相减余为两个皇极差也乃立天元为城径半之副置二位上以减于甲乙共数得□□即黄长也以自之得□□□为黄长幂也内减天元一幂余得下式□□□为勾方差幂也下位以减于丙丁共得下式□□即黄广也以自之得□□□为黄广幂也内减天元一幂余得□□□为殷方差幂也再以勾方差幂股方差幂相乘得□□□□□为径幂【寄左】然后以天元为幂又以幂自之与左相消得下式□□□□□开三乘方得二百四十步即城径也合问

　　测圆海镜卷七
　　钦定四库全书
　　测圆海镜卷八
　　元　李冶　撰
　　明叀后一十六问
　　或问出南门向东有槐树一株出东门向南有柳树一株丙丁俱出南门丙直行丁往至槐树下甲乙俱出东门甲直行乙往至柳树下四人遥相望见各不知所行步数只云丙丁共行了二百七步甲乙共行四十六步又云甲丙立处相距二百八十九步问答同前
　　法曰以二共相减数又以减距数为实二为法得平勾
　　草曰识别得丙丁共即明和也甲乙共即叀和也相距步即极也二共相并即极内少个虚黄也又为极和内少个虚和也二共相减余为平勾髙股差也又为虚差极差共也又为通差内减极差也立天元为平勾加入二共相减数得□□为髙又加天元得□□为极【寄左】以相距步二百八十九与左相消得□□上法下实如法得六十四即平勾也以二共相减数加平匀得二百二十五为髙股复以平勾乘之得一万四千四百步开平方得一百二十步即城半径也合问
　　又法二共数并以减相距数余者半为泛率以泛率加丙丁共为长以泛率加甲乙共为阔长阔相乘为平方实得半径
