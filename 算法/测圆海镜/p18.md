<!-- { "loadSidebar": true } -->
　　草曰立天元一为一分之数以三之得□为径以四之得□为勾以径减勾余□为小差【只天元便是小差】再置小差加入甲多步得□□为大差倍大差以天元乘之得□□为一段圆径幂【寄左】再置城径以自之得下式□□为同数与左相消得□□上法下实得八十步即一分之数也以三之得二百四十步即城径也合问
　　或问甲出西门南行不知步数而立乙出北门东行望见甲既而乙云我所行居城径六分之五甲云然则我所行却多于汝二百八十步问答同前
　　法曰四之却多步为实分自之于上半分母减子得数倍之又以减数乘之减上位为法得一分之数草曰别得却多步即勾股差也乃立天元一为一分数以六之为城径以五之为乙行置乙行内减半城径得□为小差也又加入却多步得□□又二之得□□为二大差又以小差乘之得□□为径幂【寄左】然后以径幂□□与左相消得下□□上法下实得四十步即一分之数也六之则为城径五之则为乙行又以却多步加乙行即甲行步也合问
　　或问甲丙二人俱在西北隅甲向东行不知步数而立丙向南行望见甲与之相防丙语甲云我行既多于汝又城径少于我四十分之十六【按四十为股分十六为径当云径少于我为四十分之十六原文脱为字似十六为股圆差分矣】甲云然则吾二人共行了九百二十步问答同前
　　法曰倍子以减倍母又乘共行步为实倍子减倍母以乘子母并数于上又以子幂加上位为法如法得一十五步即一分之数也
　　草曰别得共行步即通和也又别得四十分之十六或作二十分之八或作十分之四亦得但所得分数不同耳乃立天元一为一分之数以十六之为城径以四十之为丙行丙行减和步得□□为通勾勾内减径余得□□为小差于上以分母分子相减余□又倍之得□为两个大差以乘上位得□□为圆径幂【寄左】然后以分子十六分自之得下□□与左相消得□□上法下实得一十五步即一分之数也以十六之得二百四十步即城径也合问
　　或问甲乙俱立于城中心乙出东门直行不知步数而立甲出南门直行亦不知步数望见乙向乙斜行与之相防乙云我居汝南行十五分之八又云斜行步内若减甲直行余三十四步若减乙直行余一百五十三步问答同前
　　法曰以云数二减步为小差大差以相乘倍之开平方加入大小差并以自之于上又以大小差相较数以自之减上位为实甲行分乙行分相乘又倍之为隅法得一分之数
　　草曰别得云步相并得一百八十七是于皇极内少一个皇极黄方靣也又别得三十四步是个小勾圆差其一百五十三步是一个小股圆差此二差又相减余一百一十九即中差也乃立天元一为一分之数以八之得□为乙东行数以十五之得□为甲南行数以二数相乘又倍之得□□为二直积于上【寄左】然后以云步三十四乘一百五十三得五千二百二又倍之得一万四百四为平方实开之得一百二步即小黄方也加入相并数一百八十七得二百八十九为小也以自之得八万三千五百二十一为幂于上以中差幂一万四千一百六十一减上位余□与左相消得□□□平方开之得一十七步即一分之数也副置一分之数上位以八之得一百三十六即乙东行也下位以十五之得二百五十五即甲东行也二位相乘得三万四千六百八十又倍之得六万九千三百六十为实以二百八十九为法如法得二百四十步即城径也合问
　　或问甲出西门南行乙出北门东行各不知逺近两相望见复相斜行各行了三百四十步相防甲云城径居我南行二分之一乙云我东行居城径六分之五问答同前
　　法曰以二之斜行步自之为实以各行分数自之为幂【按此语未详当云以城径六分乘甲南行二分得十二分加半城径三分得十五分为大股分乙东行五分加半城径三分得八分为大勾分各自之为幂】又相并为隅法开平方得一分之数
　　草曰别得倍斜行为大又别得乙行五分城径六分甲行十二分乃立天元一为一分之数以六之得□为城径以五之得□为乙行分以十二之得□为甲行分乃副置半城径上位加甲行步得□以自之得□□为甲行幂下位加乙行步得□以自之得□□为乙行幂二幂又相并得□□为大幂【寄左】然后置大六百八十步以自之得□与左相消得□□□平方开之得四十步即一分之数也以六之得二百四十步即城径也合问
　　或问甲出西门南行不知步数而立乙出北门东行见之乙斜行与甲相防甲乙二人共行了一千三百六十步其甲南行居斜十七分之十二其乙东行居斜十七分之五问答同前
　　法曰别得共步即二也半共步得六百八十步副置上位以五之得三千四百以十七而一得二百步即乙东行也下位以十二之得八万一千六百以十七而一得四百八十即甲南行也二行相减余二百八十即勾股差也其余各依法求之合问
　　或问甲出西门南行不知步数而立乙出北门东行望见之既而乙谓甲云我取汝六分之五得六百步甲谓乙云我取汝五分之三亦得六百步问答同前法曰求得各行步【按见后草】相并以自之于上并甲南行幂乙东行幂以减上为实并各行为从半步常法得全径
　　草曰置【乙取甲六分之五六百步甲取乙五分之三六百步】以上六分五分各自直乗步数讫得人【六分　之五　三千六百步五分　之三　三千步】别得左行三千六百步为六乙行五甲行也右行三千步为五甲行三乙行也以方程法入之乃再置【五甲行　六乙行　三千六百步五甲行　三乙行　三　千　步】先以左行直减右行右上空中余三乙行下余六百步上法下实得二百步即乙行也却以今右行减于元左行上余五甲行空中下余二千四百步上法下实得四百八十步即甲行也既得此数乃立天元一为城径以半之副置二位上以加甲行得□□为通股以自之得□□□为大股幂下位加乙行得□□为通勾以自之得□□□为大勾幂二幂相并得□□□为大幂【寄左】乃并甲行乙行以自乗得下式□亦为大幂与左相消得下□□□开平方得二百四十步即城径也合问
　　或问甲从坤隅南行不知步数而立乙从艮隅东行望见之既而乙谓甲云我所行取汝所行三分之一得二百步甲谓乙云我所行内减汝所行四分之三得三百步问答同前
　　法曰如法求得各行【按见后草】以相乗又二之开平方得全径
　　草曰置【乙取甲三分　之一　二百步甲减乙四分　之三　三百步】以上三分四分置乗步数讫得【三分之一　六百步　　四分之三　一千二百步】别得右行六百步为三乙行一甲行也左行一千二百步为四甲行内少三之乙行步也以方程法入之乃再置【一甲行　三乙行　　六　百　步四甲行　三乙行负　一千二百步】先以左行直加右行右上得五甲行中空下一千八百步上法下实得三百六十步即甲行也次以一甲行减元右行六百步余二百四十步以中三除之得八十步即乙行步也甲行乙行二数相乘得数又倍之开平方即城径也合问
　　或问股圆差如股五分之三勾圆差如勾四分之一又云其大小差相减余二百八十步问答同前
　　法曰二之中差为实置股子以勾母乗之内减股母为法得小差
　　草曰别得勾圆差即小差股圆差即大差云步即中差乃立天元一为小差以四之得□为勾勾上加中差得□□为股又三之得□□为五个大差也内减五个天元得□□为五个中差也【寄左】乃以五之相减步□与左相消得□□上法下实得八十步即小差也合问
　　或问股圆差如股五分之三勾圆差如勾四分之一又云勾母每分少于股母每分四十步问答同前法曰二之少步实以股子母相减数减勾子母相减数为法如法得小差
　　草曰立天元一为勾圆差便为勾母每分数以天元加四十步得□□为股母每分数于上乃以股子减股母余二分以乘上位得□□为城径【寄左】再置天元在地以勾子减勾母余三分以乗之得□□为同数与左相消得下丨□上法下实得八十步即勾圆差也合问
　　或问甲出南门直行乙出东门直行望见甲斜行与甲相防甲云我行不及股圆差二十四分之十五乙云我行不及勾圆差五分之四又云甲行多于乙行一百一十九股圆差多于勾圆差二百八十问答同前法曰以大差母分二十四以乘甲多一百一十九得数倍小差母五得一十以乘之于上以小差母五乗二之二差相较数又九之减上位为实倍小差母得一十却以小差乗之又九之于上倍甲分母以小差母乗之得数减上位以为法得小差一分之数草曰立天元一为小差一分之数【此一分之数便是乙直行之数也】以五之得□为小差加二百八十得下□□为大差又倍之得□□以小差乗之得下式□□为一个圆径幂又九之得□□【寄左】乃又置乙行步加一百一十九□□即甲行步也以二十四之得□□为九个大差也倍小差母得□以乘之得□□为同数与左相消得□□上法下实得一十六步即小差一分之数也既得此数余各如法求之合问
　　或问大勾大股大三事和一千六百步以明勾除大股得八步三分之一以□股除大勾得一十步三分之二以虚勾明勾相减余二十四步以虚股□股相减余六十步问答同前
　　法曰六十步加入大三事和又三之二而一为实并二云数分母分子内减六步为法如法得□股草曰别得六十步与二十四步二数相并而半之得□即明勾□股差也又为虚勾虚股差也若以二数直相减即虚黄方也其二十四步得二虚勾即半径也其六十步得二□股亦为半径也立天元一为□股加差步得□□为明勾也以乗八步三分之一得□□为大股也以天元乗一十步三分之二得□为大勾也勾股相并得下□□为大和也【寄左】然后四之天元加入二之六十步得□□为小三事和以小三事和加入大三事和得□□为二个大和也合折半为大和了又就三分之为前数今不折半三因但身外加五得□□为同数与左相消得□□上法下实得三十步即□股也四之□股加入二之六十步得二百四十步即城径也合问
　　按之分即通分也张邱建谓学者不患乘除之为难而患通分之为难又谓夏侯阳之方仓孙子之荡杯皆未尽其妙于是作为算经三卷以发其义是书末设十四问皆以立天元一之法御之尤为简妙殆所以明立天元一之法其用无不周也又按问中两言以方程入之张邱建算经内数问亦然盖有通分而乗除不穷有方程而通分益便此又因通分及之非立天元一本法也秦九韶谓时人误以大衍法为方程者盖此类也
