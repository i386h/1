<!-- { "loadSidebar": true } -->
　　以最髙实均之正为一率最髙均轮半径一一七三一五为二率日距月最高倍度之正为三率求得四率为本天心距地数【即本时两心差】
　　求最髙实行
　　置用最髙加减最髙实均得最髙实行
　　求太阴引数
　　置用平行减最髙实行得太阴引数【不及减者加十二宫减之】
　　求初均
　　以半径一千万为一边本时两心差为一边【即本天心距地数】太阴引数与半周相减余为所夹之角【引数不及半周者与半周相减过半周者则减半周】用切线分外角法求得对两心差之小角与前所夹之角相加复为所夹之角仍以前二边用切线分外角法求得对半径之大角为平圆引数乃以半径一千万【即撱圆大半径】为一率本天心距地之余【以本天心距地数为正对其余即撱圆小半径】为二率平圆引数之正切线为三率求得四率查正切线得实引与太阴引数相减得初均数引数初宫至五宫为减六宫至十一宫为加
　　求初实行
　　置用平行加减初均得初实行
　　求月距日
　　置初实行减本日太阳实行得月距日【不及减者加十二宫减之】
　　求二均数
　　以半径一千万为一率太阳在最髙时之最大二均数三十三分一十四秒化作一千九百九十四秒为二率月距日倍度之正为三率求得四率为秒以分收之为太阳在最髙时月距日之二均数又以半径一千万为一率太阳在最卑时之最大二均数三十七分一十一秒化作二千二百三十一秒为二率月距日倍度之正为三率求得四率为秒以分收之为太阳在最卑时月距日之二均数乃以太阳髙卑立方大较一○一四一○为一率本时之立方较为二率前所得髙卑两二均数相减余化秒为三率求得四率为秒以分收之与前所得太阳在最髙时月距日之二均数相加得本时之二均数月距日倍度不及半周为加过半周为减
　　求二实行
　　置初实行加减二均得二实行
　　求实月距日
　　置月距日加减二均得实月距日
　　求太阳最髙
　　置太阳最卑平行加减六宫得太阳最髙
　　求日月最髙相距
　　置太阴最髙实行减太阳最髙得日月最髙相距【不及减者加十二宫减之】
　　求相距总数
　　以实月距日与日月最髙相距相加得相距总数【加满十二宫去之】
　　求三均数
　　以半径一千万为一率最大三均二分二十五秒化作一百四十五秒为二率相距总数之正为三率求得四率为秒以分收之为三均数总数初宫至五宫为加六宫至十一宫为减
　　求三实行
　　置二实行加减三均得三实行
　　求末均数
　　以半径一千万为一率两最大末均日月最髙相距一十度为六十一秒二十度为六十七秒三十度为七十六秒四十度为八十八秒五十度为一百零三秒六十度为一百二十秒七十度为一百三十九秒八十度为一百五十九秒九十度为一百八十秒用日月最髙相距度比例得两最大末均为二率【两最大末均以十度为率日月最髙相距有零度者用中比例法求之如十度为六十一秒二十度为六十七秒十五度则为六十四秒是也】实月距日之正为三率求得四率为秒以分收之为末均数实月距日初宫至五宫为减六宫至十一宫为加
　　求白道实行
　　置三实行加减末均得白道实行
　　求正交实均
　　以正交本轮半径五十七分半为一边正交均轮半径一分半为一边日距正交之倍度为所夹之外角【日距正交倍度过半周者与半周相减用其余】用切线分外角法以边总五十九为一率边较五十六为二率日距正交之正切线为三率【即半外角切线日距正交过一象限者与半周相减过半周者减半周过三象限者与全周相减】求得四率为正切线检表得数与日距正交相减余为正交实均日距正交倍度不及半周为加过半周为减
　　求正交实行
　　置用正交加减正交实均得正交实行
　　求月距正交
　　置白道实行减正交实行得月距正交【不及减者加十二宫减之】
　　求交角减分
　　以半径一千万为一率日距正交倍度之正矢为二率【凡日距正交倍度过半周者则与全周相减余为距交倍度凡距交倍度不及九十度则用正矢以余与半径相减过九十度则用大矢以余与半径相加】黄白大距半较八分五十二秒半化作五百三十二秒半为三率求得四率为秒以分收之得交角减分
　　求距限
　　置最大距限五度一十七分二十秒减交角减分得距限
　　求距交加差
　　以半径一千万为一率日距正交倍度之正矢为二率【同前】最大两加分二分四十三秒折半得八十一秒半为三率求得四率为秒以分收之得距交加差
　　求距日加分
　　以半径一千万为一率实月距日倍度之正矢为二率【同前】距交加差折半化秒为三率求得四率为秒以分收之得距日加分
　　求黄白大距
　　置距限加距日加分得黄白大距
　　求黄道纬度
　　以半径一千万为一率黄白大距之正为二率月距正交之正为三率【月距正交过一象限者与半周相减过半周者减半周过三象限者与全周相减】求得四率为距纬之正检表得黄道纬度月距正交初宫至五宫为北六宫至十一宫为南
　　求升度差
　　以半径一千万为一率黄白大距之余为二率月距正交【白道度也】之正切线为三率求得四率为黄道度之正切线检表得月距正交之黄道度与月距正交相减余为升度差月距正交初一二六七八宫为交后为减三四五九十十一宫为交前为加
　　求黄道实行
　　置白道实行加减升度差得黄道实行
　　求黄道宿度
　　依日躔求宿度法求得本年黄道宿钤察黄道实行足减宿钤内某宿度分则减之余为某宿度分
　　求月孛宿度
　　察最髙实行足减本年黄道宿钤内某宿度分则减之余为月孛宿度
　　求罗防宿度
　　置正交实行加减六宫足减本年黄道宿钤内某宿度分则减之余为罗防宿度
　　求计都宿度
　　察正交实行足减本年黄道宿钤内某宿度分则减之余为计都宿度

　　用表推月离法
　　求诸年根
　　用月离太阴年根表察本年距冬至宫度分秒【三十微进一秒下仿此】得太阴年根察本年最髙宫度分秒得最髙年根察本年正交宫度分秒得正交年根
　　求诸日数
　　用月离太阴周岁平行表察本日平行宫度分秒得太阴日数察本日最髙宫度分秒得最髙日数察本日正交度分秒得正交日数
　　求太阴平行
　　以太阴年根与太阴日数相加【满十二宫去之】得太阴平行
　　求最髙平行
　　以最髙年根与最髙日数相加【满十二宫去之】得最髙平行
　　求正交平行
　　置正交年根减正交日数【不及减者加十二宫减之】得正交平行
　　求一平均
　　用月离一平均表以太阳引数宫度分察其所对之一平均分秒得太阴一平均又察其所对之最髙分秒得最髙平均又察其所对之正交分秒得正交平均俱记加减号
　　求立方较
　　用日距地立方较表以太阳引数宫度察其所对之立方较数得立方较
　　求二平行
　　置太阴平行加减太阴一平均得二平行
　　求用最髙
　　置最髙平行加减最髙平均得用最髙
　　求用正交
　　置正交平行加减正交平均得用正交
　　求日距月最髙
　　置太阳实行减用最髙得日距月最髙【不及减者加十二宫减之】
　　求日距正交
　　置太阳实行减用正交得日距正交【不及减者加十二宫减之】
　　求二平均
　　用月离二平均表以日距月最髙宫度分察其所对之二平均分秒并较秒记之乃以髙卑立方大较一○一四为一率前所得之立方较为二率所记之较秒为三率求得四率与所记之二平均相加得二平均并记加减号
　　求三平均
　　用月离三平均表以日距正交宫度分察其所对之三平均秒得三平均并记加减号
　　求并均
　　二三平均同为加者则相加为并均仍为加二三平均同为减者亦相加为并均仍为减若二三平均一为加一为减者则相减为并均加数大为加减数大为减
　　求用平行
　　置二平行加减并均得用平行
　　求最髙实均及本天心距地
　　用月离太阴最髙均及本天心距地表以日距月最髙宫度分察其所对之最髙均数度分秒得最髙实均并记加减号又察其所对之本天心距地数得本天心距地随将本天心距地数与中数两心差或最小两心差相减余为距地较为求初均之用【如本天心距地数大于中数两心差者则与中数两心差五五○五○五相减如本天心距地数小于中数两心差者则与最小两心差四三三一九○相减】
　　求最髙实行
　　置用最髙加减实均得最髙实行
　　求月引数
　　置用平行减最髙实行得月引数
　　求初均数
　　用月离太阴初均表以月引数宫度分及本天心距地数察其所对之度分秒得初均数表列大均中均小均三段查前所得本天心距地数大于中数两心差五五○五○五者则以月引数宫度分察其所对之中均数为初均本位察其所对之大均数为初均次位如本天心距地数小于中数两心差五五○五○五者则以月引数宫度分察其所对之小均数为初均本位察其所对之中均数为初均次位本位与次位相减余为初均较乃以距地半较一一七三一五为一率【即最小两心差与中数两心差相减之数亦即中数两心差与最大两心差相减之数也】前所得之距地较为二率初均较为三率求得四率与初均本位相加为所求之初均数并记加减号
　　求初实行
　　置用平行加减初均得初实行
　　求月距日
　　置初实行减夲日太阳实行得月距日【不及减者加十二宫减之】
　　求二均
　　用月离太阴二均表以月距日宫度分察其所对之二均分秒并较数记之乃以髙卑立方大较一○一四为一率前所得之立方较为二率所记较数为三率求得四率与所记之二均相加得二均并记加减号
　　求二实行
　　置初实行加减二均得二实行
　　求实月距日
　　置月距日加减二均得实月距日
　　求太阳最髙
　　置太阳最卑平行加减六宫得太阳最髙
　　求日月最髙相距
　　置太阴最髙实行减太阳最髙得日月最髙相距
　　求相距总数
　　以实月距日与日月最髙相距相加得相距总数
　　求三均
　　用月离太阴三均表以相距总数宫度分察其所对之三均分秒得三均并记加减号
　　求三实行
　　置二实行加减三均得三实行
　　求末均
　　用月离太阴末均表以日月最髙相距宫度及实月距日宫度察其纵横相遇之分秒得末均并记加减号
　　求白道实行
　　置三实行加减末均得白道实行
　　求正交实均
　　用月离太阴正交均数表以日距正交宫度分察其所对之度分秒得正交实均并记加减号
　　求正交实行
　　置用正交加减正交实均得正交实行
　　求月距正交
　　置白道实行减正交实行得月距正交
　　求距交加分
　　用月离交角加分表以日距正交宫度分察其所对之距交加分之分秒得之交加分
