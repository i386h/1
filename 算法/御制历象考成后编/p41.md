<!-- { "loadSidebar": true } -->
　　用表之法以日月最高相距之宫度对实月距日之宫度察其纵横相遇之数即所求之末均也表列实月距日以逐度为率若实月距日有三十分以上者进一度不及三十分者去之日月最高相距以十度为率若日月最高相距有零度者用中比例法求之设日月最髙相距为三宫一十三度实月距日为十一宫一十九度求末均数则先察日月最高相距三宫一十度条内横对实月距日十一宫一十九度之末均为三十秒次察三宫一十度条内横对实月距日十一宫一十九度之末均为二十七秒两数相减余三秒为日月最高相距一十度之较乃以一十度为一率较数三秒为二率设数三度为三率求得四率十分秒之九收作一秒与日月最高相距三宫一十度所对实月距日十一宫一十九度之末均三十秒相减【因三宫二十度之末均小于三宫一十度之末均故相减反是则相加也】余二十九秒为所求之末均实月距日十一宫为加即为加均也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　太隂正交实均表
　　太隂正交实均表按日距正交宫度分顺逆列之初一二六七八宫列于上三四五九十十一宫列于下前后列日距正交度分中列日距正交逐宫逐度之正交实均宫在上者用顺度其号为加宫在下者用逆度其号为减
　　用表之法以日距正交之宫对日距正交之度分其纵横相遇之数即所求之正交实均也表以十分为率若日距正交有零分者按中比例法求之设日距正交为八宫二度四十六分求正交实均则以十分为一率日距正交八宫二度四十分所对之交均一度一十四分一十六秒与下层八宫二度五十分所对之交均一度一十三分五十八秒相减余一十八秒为二率设数六分为三率求得四率一十秒小余八收作一十一秒与八宫二度四十分之交均一度一十四分一十六秒相减【因五十分之均数小于四十分之均数故相减反是则相加也】余一度一十四分零五秒为所求之正交实均其号为加即为加均也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　交角加分表
　　交角加分表按日距正交宫度分顺逆列之初一二六七八宫列于上三四五九十十一宫列于下前后列日距正交度中列日距正交逐宫逐度之距交加分及距交加差宫在上者用顺度宫在下者用逆度
　　用表之法以日距正交之宫度纵横察得本表之距交加分为距交加分察得加差为距交加差复以实月距日之宫度亦察本表之加差得距日加差然后以最大两加分二分四十三秒与两加差比例得距日加分与距交加分相加即得所求之交角加分也表以十分为率若日距正交及实月距日有零分者按中比例法求之设日距正交为八宫二度四十六分实月距日为十一宫一十九度一十六分求距交加分及加差则以十分为一率日距正交八宫二度四十分所对距交加分之数三分四十五秒与下层八宫二度五十分所对距交加分之数三分四十二秒相减余三秒为二率设数六分为三率求得四率一秒小余八收作二秒与日距正交八宫二度四十分之距交加分三分四十五秒相减【因四十分之距交加分大于五十分之距交加分故相减反是则相加也】余三分四十三秒为所求之距交加分记之又察日距正交八宫二度四十分所对加差之数与下层八宫二度五十分所对加差之数俱为二分零九秒无庸比例即以日距正交八宫二度四十分之加差二分零九秒为所求之距交加差记之又察实月距日十一宫一十九度一十分所对加差之数与上层十一宫一十九度二十分所对加差之数俱为六秒亦无庸比例即以实月距日十一宫一十九度一十分之加差六秒为所求之距日加差记之然后以最大两加分二分四十三秒化作一百六十三秒为一率所记距交加差二分零九秒化作一百二十九秒为二率所记距日加差六秒为三率求得四率四秒小余七收作五秒为距日加分与前所记距交加分三分四十三秒相加得三分四十八秒即所求之交角加分也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　黄白升度差表
　　黄白升度差表按月距正交宫度分顺逆列之初一二六七八宫列于上三四五九十十一宫列于下前后列月距正交度中列最小交角月距正交逐宫逐度之升度差傍列较秒者乃最大交角月距正交逐宫逐度之升度差与最小交角月距正交逐宫逐度之升度差相减之较也宫在上者用顺度其号为减宫在下者用逆度其号为加
　　用表之法以月距正交之宫度分纵横察得升度差及较秒各记之复以交角大较数一十七分四十五秒为一率前所得本时交角加分为二率所记之较秒为三率求得四率与所记之升度差相加即得所求之升度差也表以十分为率若月距正交有零分者按中比例法求之设月距正交为七宫二十度五十一分交角加分为三分四十八秒求黄白升度差察月距正交七宫二十度五十分与七宫二十一度所对之升度差俱为六分二十四秒无庸比例即以七宫二十度五十分之升度差六分二十四秒记之又察月距正交七宫二十度五十分与七宫二十一度所对之较秒俱为四十七秒亦无庸比例即以七宫二十度五十分之较秒四十七秒记之然后以交角大较数一十七分四十五秒化作一千零六十五秒为一率交角加分三分四十八秒化作二百二十八秒为二率所记较秒四十七秒为三率求得四率一十秒与所记之升度差六分二十四秒相加得六分三十四秒为所求之升度差其号为减即为减差也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　黄白距纬表
　　黄白距纬表按月距正交宫度分顺逆列之初一二六七八宫列于上三四五九十十一宫列于下前后列月距正交度分中列最小交角月距正交逐宫逐度之距纬傍列较分者乃最大交角月距正交逐宫逐度之距纬与最小交角月距正交逐宫逐度之距纬相减之较也宫在上者用顺度宫在下者用逆度初宫至五宫其号为北六宫至十一宫其号为南
　　用表之法以月距正交之宫度分纵横察得距纬及较分各记之复以交角大较数一十七分四十五秒为一率前所得之交角加分为二率所记之较分为三率求得四率与所记之距纬相加即得所求之黄白距纬也表以十分为率若月距正交有零分者按中比例法求之设月距正交为七宫二十度五十一分交角加分为三分四十八秒求黄白距纬则以十分为一率月距正交七宫二十度五十分所对之距纬三度五十二分零九秒与七宫二十一度所对之距纬三度五十二分四十二秒相减余三十三秒为二率设数一分为三率求得四率三秒与七宫二十度五十分之距纬三度五十二分零九秒相加【因二十一度之距纬大于二十度五十分之距纬故相加反是则相减也】得三度五十二分一十二秒为所求之黄白距纬记定又以十分为一率月距正交七宫二十度五十分所对之较分一十三分四十四秒与七宫二十一度所对之较分一十三分四十六秒相减余二秒为二率设数一分为三率求得四率十分秒之二不足半秒无庸相加即将月距正交七宫二十度五十分之较分一十三分四十四秒为所求之较分记定然后以交角大较数一十七分四十五秒化作一千零六十五秒为一率交角加分三分四十八秒化作二百二十八秒为二率所记之较分一十三分四十四秒化作八百二十四秒为三率求得四率一百七十六秒收作二分五十六秒与所记之黄白距纬三度五十二分一十二秒相加得三度五十五分零八秒为所求之黄白距纬其号为南即为南纬也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>

　　御制歴象考成后编卷九
　　钦定四库全书
　　御制厯象考成后编卷十
　　交食表
　　首朔诸根表
　　朔望策表
　　黄道赤经交角表
　　太阳视半径表
　　太隂视半径表
　　太隂距地心表
　　太隂地半径差表
　　太阳实行表
　　太隂实行表

　　首朔诸根表
