<!-- { "loadSidebar": true } -->
　　置黄道赤经交角加减初亏赤经髙弧交角得初亏黄道髙弧交角太阴在前六宫影在午西则减亦为限西影在午东则加加过九十度与半周相减亦为限东太阴在后六宫影在午东则减亦为限东影在午西则加加过九十度与半周相减亦为限西若加不及九十度则不与半周相减午东为限西午西为限东【无赤经髙弧交角则黄道赤经交角即黄道髙弧交角前六宫为限西后六宫为限东复圆同】
　　求复圆影距正午赤道度
　　以复圆距子正之时刻变赤道度得复圆影距正午赤道度子正前影在午东子正后影在午西
　　求复圆距极分边
　　以复圆影距正午赤道度余之对数与北极距天顶正切线之对数相加内减半径之对数余为距极分边正切线之对数检八线对数表得复圆距极分边
　　求复圆距影分边
　　置影距北极加减复圆距极分边得复圆距影分边复圆影距正午赤道度九十度以内为减九十度以外为加
　　求复圆赤经髙弧交角
　　以复圆影距正午赤道度正切线之对数与复圆距极分边正之对数相加内减复圆距影分边正之对数余为复圆赤经髙弧交角正切线之对数检八线对数表得复圆赤经髙弧交角
　　求复圆黄道髙弧交角
　　置黄道赤经交角加减复圆赤经髙弧交角得复圆黄道髙弧交角太阴在前六宫影在午西则减亦为限西影在午东则加加过九十度与半周相减亦为限东太阴在后六宫影在午东则减亦为限东影在午西则加加过九十度与半周相减亦为限西若加不及九十度则不与半周相减午东为限西午西为限东
　　求并径交实纬角
　　以食甚实纬化秒之对数与半径之对数相加内减并径化秒之对数余为交角余之对数检八线对数表得并径交实纬角【如无食甚实纬则无交角亦无纬差角】
　　求初亏黄道交实纬角【以下并与前法同】
　　置九十度加减斜距黄道交角得初亏黄道交实纬角食甚月距正交初宫六宫为减五宫十一宫为加
　　求初亏并径黄道交角【即初亏纬差角】
　　以初亏黄道交实纬角与并径交实纬角相减得初亏并径黄道交角并记南北号凡并径交实纬角小于初亏黄道交实纬角则南北与食甚实纬同号大于初亏黄道交实纬角则南北与食甚实纬异号若两角相等则并径与黄道合无交角
　　求复圆黄道交实纬角
　　置九十度加减斜距黄道交角得复圆黄道交实纬角食甚月距正交初宫六宫为加五宫十一宫为减
　　求复圆并径黄道交角【即复圆纬差角】
　　以复圆黄道交实纬角与并径交实纬角相减得复圆并径黄道交角并记南北号凡并径交实纬角小于复圆黄道交实纬角则南北与食甚实纬同号大于复圆黄道交实纬角则南北与食甚实纬异号若两角相等则并径与黄道合无交角
　　求初亏并径髙弧交角【即初亏定交角】
　　置初亏黄道髙弧交角加减初亏并径黄道交角得初亏并径髙弧交角初亏在限东南加北减初亏在限西南减北加如无初亏并径黄道交角则初亏黄道髙弧交角即初亏并径髙弧交角
　　求复圆并径髙弧交角【即复圆定交角】
　　置复圆黄道髙弧交角加减复圆并径黄道交角得复圆并径髙弧交角复圆在限东南减北加复圆在限西南加北减如无复圆并径黄道交角则复圆黄道髙弧交角即复圆并径髙弧交角
　　求初亏方位
　　初亏在限东者初亏并径髙弧交角初度为正下四十五度以内为下偏左四十五度以外为左偏下九十度为正左过九十度为左偏上初亏在限西者初亏并径髙弧交角初度为正上四十五度以内为上偏左四十五度以外为左偏上九十度亦为正左过九十度为左偏下并径黄道交角大反减黄道髙弧交角则左变为右
　　求复圆方位
　　复圆在限东者复圆并径髙弧交角初度为正上四十五度以内为上偏右四十五度以外为右偏上九十度为正右过九十度为右偏下复圆在限西者复圆并径髙弧交角初度为正下四十五度以内为下偏右四十五度以外为右偏下九十度亦为正右过九十度为右偏上并径黄道交角大反减黄道髙弧交角则右变为左【求月食方位以黄平象限在天顶南而定若北极出地二十三度以下黄平象限有时在天顶北则初亏复圆方位之左右与此相反并径黄边交角之加减亦相反】
　　求食限总时
　　以初亏复圆距时倍之得食限总时









　　推各省月食法
　　求各省月食时刻
　　置京师月食时刻按各省东西偏度所变之时分加减之得各省月食时刻【盛京加二十九分浙江加一十四分四十六秒福建加一十一分五十六秒江南加九分一十二秒山东加九分江西减二分二十八秒河南减七分四十四秒湖广减九分零八秒广东减一十四分一十三秒山西减一十五分五十一秒广西减二十四分五十九秒陜西减三十分一十五秒贵州减三十九分三十一秒四川减四十九分零四秒云南减五十四分二十八秒朝鲜加四十二分解见上编日躔节气时刻篇偏度见下编日躔推各省节气时刻法】
　　求各省月食方位
　　以各省北极髙度及各省初亏复圆时刻依京师推月食方位法算之【黄平象限在天顶北者并径黄道交角之加减相反初亏复圆方位之左右亦相反】得各省月食方位




　　推月食带食法
　　求日出入卯酉前后赤道度
　　以半径一千万为一率本省北极髙度之正切线为二率本时黄赤距纬【即食甚影距赤道度】之正切线为三率求得四率为夘酉前后赤道度之正检表得卯酉前后赤道度
　　求日出入时分
　　以卯酉前后赤道度变时【一度变为四分十五分变为一分十五秒变为一秒】春分后秋分前以减卯正加酉正得日出入时分秋分后春分前以加卯正减酉正得日出入时分【见上编日躔昼夜永短篇】
　　求带食距时
　　以日出或日入时分与食甚时分相减得带食距时
　　求带食距弧
　　以一小时化作三千六百秒为一率一小时两经斜距化秒为二率带食距时化秒为三率求得四率为秒以分收之得带食距弧【食甚两心相距与斜距成直角带食两心相距亦与斜距成勾股故用斜距为比例初亏复圆以距弧求距时此以距时求距弧其理一也】
　　求带食两心相距
　　以半径一千万为一率带食距弧之余为二率食甚实纬之余为三率求得四率为带食两心相距之余检表得带食两心相距【用勾股求法算之所得亦同】
　　求带食分秒
　　以太阴视半径倍之得太阴全径化秒为一率十分化作六百秒为二率并径内减带食两心相距余化秒为三率求得四率为秒以分收之得带食分秒
　　求带食赤经髙弧交角
　　以影距赤道度之余为一率【即影距北极之正】北极髙度之正为二率半径一千万为三率求得四率为赤经髙弧交角之余检表得带食赤经髙弧交角带出地平为东带入地平为西【带食时太阴必在地平北极至卯酉之经圈必九十度卯酉经圈与地平相交之角即北极出地度而影距北极经圈与地平相交之角即赤经髙弧交角之余故用对边对角法算或以髙弧九十度之正一千万为一率影距正午赤道度之正为二率北极距天顶之正为三率则得四率为赤经髙弧交角之正亦系对边对角之法若初亏复圆正当日出入时刻太阴正当地平则初亏复圆赤经髙弧交角亦可用此法求之】
　　求带食黄道髙弧交角
　　置黄道赤经交角加减带食赤经髙弧交角得带食黄道髙弧交角太阴在夏至前六宫影在午西则减午东则加【加过九十度者与半周相减用其余】太阴在夏至后六宫影在午西则加【加过九十度者与半周相减用其余】午东则减【若黄道赤经交角不足减赤经髙弧交角则反减或加过一百八十度则减去一百八十度用其余黄平象限即在天顶北若黄道赤经交角与赤经髙弧交角相等而减尽无余或相加适足一百八十度则黄道在天顶与髙弧合无交角】
　　求带食两心相距交实纬角
　　以带食两心相距化秒为一率食甚实纬化秒为二率半径一千万为三率求得四率为交角之余检表得带食两心相距交实纬角【与初亏复圆并径交实纬角之理同】
　　求带食两心相距与黄道交角【即纬差角】
　　以初亏或复圆黄道交实纬角【带食在食甚前用初亏黄道交实纬角在食甚后用复圆黄道交实纬角】与带食两心相距交实纬角相减得带食两心相距与黄道交角带食两心相距交实纬角小于黄道交实纬角则带食距纬之南北与食甚同大于黄道交实纬角则食甚为纬北者带食为纬南食甚为纬南者带食为纬北若两角相等则两心相距与黄道合无交角【与初亏复圆并径黄道交角之理同】
　　求带食两心相距与髙弧交角【即定交角】
　　置带食黄道髙弧交角加减带食两心相距与黄道交角得带食两心相距与髙弧交角食甚前带出地平食甚后带入地平者纬南则加纬北则减食甚后带出地平食甚前带入地平者纬南则减纬北则加如带食两心相距与黄道无交角则带食黄道髙弧交角即带食两心相距与髙弧交角【黄平象限在天顶北者加减相反】
　　求带食方位
　　食甚前与初亏同食甚后与复圆同【黄平象限在天顶北者左右相反】


　　用表推月食带食法
　　求日出入卯酉前后赤道度
　　以本省北极髙度正切线之对数与本时黄赤距纬【即食甚影距赤道度】正切线之对数相加内减半径之对数余为卯酉前后赤道度正之对数检八线对数表得卯酉前后赤道度
　　求日出入时分
　　以卯酉前后赤道度变时【一度变为四分十五分变为一分十五秒变为一秒】春分后秋分前以减卯正加酉正得日出入时分秋分后春分前以加卯正减酉正得日出入时分
　　求带食距时
　　以日出或日入时分与食甚时分相减得带食距时
　　求带食距弧
　　置带食距时化秒之对数减斜距对数较余为带食距弧之对数检对数表得眞数为秒以分收之得带食距弧
　　求带食两心相距
　　以带食距弧余之对数与食甚实纬余之对数相加内减半径之对数余为带食两心相距余之对数检八线对数表得带食两心相距
　　求带食分秒
　　并径内减带食两心相距余化秒察其对数与六百秒之对数相加内减太阴全径化秒之对数检对数表得眞数为秒以分收之得带食分秒
　　求带食赤经髙弧交角
　　以北极髙度正之对数与半径之对数相加内减影距赤道余之对数余为交角余之对数检八线对数表得带食赤经髙弧交角带出地平为东带入地平为西
　　求带食黄道髙弧交角
　　置黄道赤经交角加减带食赤经髙弧交角得带食黄道髙弧交角太阴在前六宫东加西减太阴在后六宫东减西加凡加过九十度者与半周相减用其余【若黄道赤经交角不足减赤经髙弧交角则反减或加过一百八十度则减去一百八十度用其余黄平象限即在天顶北若黄道赤经交角与赤经髙弧交角相等而减尽无余或相加适足一百八十度则黄道在天顶与髙弧合无交角】
　　求带食两心相距交实纬角
