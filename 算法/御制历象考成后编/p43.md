<!-- { "loadSidebar": true } -->
　　用表之法以太隂实引之宫度及本天心距地数察其相对之分秒即所求太隂在地平上之地半径差也若本天心距地数在大小之间者用中比例法求之设太隂实引为六宫八度本天心距地数为六五九七八九求太隂在地平上之地半径差则以实引六宫八度所对最大两心差之地半径差六十一分三十五秒与所对最小两心差之地半径差六十分零五秒相减余一分三十秒为两地半径差之较【六宫在下故用逆度】乃以最大两心差六六七八二○与最小两心差四三三一九○相减余二三四六三○为一率所设本天心距地数六五九七八九与最小两心差四三三一九○相减余二二六五九九为二率两地半径差较一分三十秒化作九十秒为三率求得四率八十六秒小余九进作八十七秒收为一分二十七秒与所对最小之地半径差六十分零五秒相加【因最大两心差之地半径差大于最小两心差之地半径差故相加】得六十一分三十二秒即所求太隂在地平上之地半径差也实引有零分者满三十分以上则进作一度不用中比例因逐度地半径差所差甚微故也
　　如求本日地平髙弧六十度之地半径差则以半径一千万为一率本日太隂在地平最大地半径差六十一分三十二秒化作三千六百九十二秒为二率地平髙弧六十度之余五百万为三率【即距天顶之正】求得四率一千八百四十六秒收作三十分四十六秒即所求本日高弧六十度之地半径差也【前表以太隂距地与地半径比例数及髙度列表故中列地平髙弧逐度之地半径差今以实引列表故止列太隂在地平之地半径差而求髙弧逐度之地半径差则又用比例法解见日躔地半径差篇】












<子部,天文算法类,推步之属,御制历象考成后编,卷十>
<子部,天文算法类,推步之属,御制历象考成后编,卷十>
　　太阳实行表
　　太阳实行表按最卑最高分顺逆列之最卑后六宫列于上最高后六宫列于下前后列引数度太阳引数在上六宫者用顺度在下六宫者用逆度中列逐宫逐度之太阳一小时之实行【求太阳实行之法与前表同】
　　用表之法以太阳引数之宫对引数之度縦横相遇即所求之太阳实行也设太阳引数为一宫二十五度求太阳实行则察一宫二十五度所对之数为二分三十一秒即所求之太阳实行也【一宫在上故用顺度】引数有零分者满三十分以上则进作一度不用中比例因逐度实行所差甚微故也





<子部,天文算法类,推步之属,御制历象考成后编,卷十>
　　太隂实行表
　　太隂实行表按最髙最卑分顺逆列之最髙后六宫列于上最卑后六宫列于下前后列引数度太隂引数在上六宫者用顺度在下六宫者用逆度中列逐宫逐度太隂一小时之大小两实行【太隂一小时之平行恒为三十二分五十六秒二十八微而实行则有迟疾盖因均数时时不同故也旧法以朔望时太隂止有初均数无二三均故亦如求太阳实行之法以一度为一率逐度初均数之较为二率太隂一小时之引数为三率求得四率为一小时初均数之较与太隂一小时之平行相加减即得逐宫逐度太隂一小时之实行今以太隂唯在朔望时无二三均若一小时之前与一小时之后则仍有二三均然则前所得太隂实行犹为初实行也以朔望前后之二均计之毎度应加七十秒以朔望前后最大之三均计之毎度应加三秒合二三均计之毎度应加七十三秒而一小时月距日之行则约有半度强故以毎度应加之二三均七十三秒折半得三十六秒半为毎一小时应加二三均之数与前所推一小时太隂初实行相加方为太隂一小时实在之实行也】盖太隂本天心距地数有大小之不同则太隂之初均数与一小时之实行亦有大小之异最髙行迟而两心差之大者为尤迟最卑行疾而两心差之大者为尤疾故按两心差之大小各求其逐宫逐度太隂一小时之实行而分列之也
　　用表之法以太隂引数之宫度及本天心距地数察其相对之分秒即所求之太隂实行也若本天心距地数在大小之间者用中比例法求之设太隂引数为初宫十五度本天心距地数为六五九七八九求太隂一小时之实行则以引数初宫十五度所对最大两心差之实行二十九分二秒与所对最小两心差之实行三十分二十秒相减余一分十八秒为两实行之较【初宫在上故用顺度】乃以最大两心差六六七八二○与最小两心差四三三一九○相减余二三四六三○为一率所设本天心距地数六五九七八九与最大两心差六六七八二○相减余八○三一为二率两实行较一分十八秒化作七十八秒为三率求得四率二秒小余六进作三秒与所对最大两心差之实行二十九分二秒相加【最小两心差之实行大于最大两心差之实行故相加】得二十九分五秒即所求太隂一小时之实行也若引数有零分者则即以所近最大两心差上下二度之实行比之【所设两心差与最大两心差相近故用最大两心差之实行】不用三次比例因最大两心差逐度实行之较与最小两心差逐度实行之较所差甚微故也













<子部,天文算法类,推步之属,御制历象考成后编,卷十>















　　御制厯象考成后编卷十
