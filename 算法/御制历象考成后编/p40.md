<!-- { "loadSidebar": true } -->
　　太隂三平均表按日距正交宫度分顺逆列之初一二六七八宫列于上三四五九十十一宫列于下前后列日距正交度分中列日距正交逐宫逐度之三平均宫在上者用顺度其号为减宫在下者用逆度其号为加用表之法以日距正交之宫对日距正交之度其纵横相遇即所求之三平均也表以逐度为率若日距正交有零分者按中比例法求之设日距正交为八宫二度四十六分求三平均则以八宫二度所对三平均之数三十九秒与下层八宫三度所对三平均之数三十八秒相减余一秒为六十分之较乃以六十分为一率较数一秒为二率设数四十六分为三率求得四率十分秒之七六收作一秒与八宫二度三平均之数三十九秒相减【因三度之平均小于二度之平均故相减反是则相加也】得三十八秒即所求之三平均其号为减即为减均也

<子部,天文算法类,推步之属,御制历象考成后编,卷八>
　　太隂最高均及本天心距地表
　　太隂最高均及本天心距地表按日距月最高宫度分顺逆列之初一二六七八宫列于上三四五九十十一宫列于下前后列日距月最高度分中列逐宫逐度之最高均及本天心距地数并各列较数于其傍宫在上者用顺度均数之号为加宫在下者用逆度均数之号为减
　　用表之法以日距月最高之宫对日距月最高之度其纵横相遇即所求之最高均及本天心距地数也表以十分为率若日距月最高有零分者按中比例法求之设日距月最高为三宫一十六度一十五分求最高均及本天心距地数则以十分为一率三宫一十六度一十分与二十分之间所对之较分三分五十五秒化作二百三十五秒为二率设数五分为三率求得四率一百一十七秒小余五收作一分五十八秒与三宫一十六度一十分所对之最高均数七度五十四分五十秒相加【因二十分之最高均大于一十分之最高均故相加反是则相减也】得七度五十六分四十分秒为所求之最高均数其号为减即为减均也又以十分为一率三宫一十六度一十一十分与二十分之间所对之距地较数四四二为二率设数五分为三率求得四率二二一与三宫一十六度一十分所对之本天心距地数四五五七二○相加【因二十分之本天心距地数大于一十分之本天心距地数故相加反是则相减也】得四五五九四一即所求之本天心距地数也

<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>
<子部,天文算法类,推步之属,御制历象考成后编,卷八>

　　御制厯象考成后编卷八
<子部,天文算法类,推步之属,御制历象考成后编>
　　钦定四库全书
　　御制歴象考成后编卷九
　　月离表下
　　太隂初均表
　　太隂二均表
　　太隂三均表
　　太隂末均表
　　太隂正交实均表
　　交角加分表
　　黄白升度差表
　　黄白距纬表

　　太隂初均表
　　太隂初均表按太隂引数宫度分顺逆列之初宫至五宫列于上六宫至十一宫列于下前后列太隂引数度分中列逐宫逐度之初均数因太隂两心差随时不同故表分大均中均小均三段最大两心差六六七八二○列为大均中数两心差五五○五○五列为中均最小两心差四三三一九○列为小均宫在上者用顺度其号为减宫在下者用逆度其号为加
　　用表之法以太隂引数宫度及本天心距地数察其纵横相遇之均数即所求之初均数也表以十分为率若太隂引数有零分及本天心距地数在大均中均小均之间者用三次比例法求之【本天心距地数在大均中均之间者则以大均数与中均数相比例本天心距地数在中均小均之间者则以中均数与小均数相比例】设太隂引数为三宫一十八度四十三分本天心距地数为四五五九四一求初均数【本天心距地数在中均小均之间应以小均为本位中均为次位】则以十分为一率引数三宫一十八度四十分所对之小均数四度四十六分五十一秒与下层三宫一十八度五十分所对之小均数四度四十六分三十七秒相减余一十四秒为二率设数三分为三率求得四率四秒与三宫一十八度四十分所对之小均数四度四十六分五十一秒相减【因五十分所对之小均数小于四十分所对之小均数故相减反是则相加也】余四度四十六分四十七秒即引数三宫一十八度四十三分之小均数为初均本位又以十分为一率引数三宫一十八度四十分所对之中均数六度零六分零三秒与下层三宫一十八度五十分所对之中均数六度零五分四十六秒相减余一十七秒为二率设数三分为三率求得四率五秒与三宫一十八度四十分所对之中均数六度零六分零三秒相减【相减之理与前同】余六度零五分五十八秒即引数三宫一十八度四十三分之中均数为初均次位乃以最小两心差四三三一九○与中数两心差五五○五○五相减余一一七三一五为一率本天心距地数四五五九四一与最小两心差四三三一九○相减【因本天心距地数四五五九四一在两心差中数小数之间故与两心差小数四三三一九○相减若本天心距地数在两心差大数中数之间则与两心差中数五五○五○五相减】余二二七五一为二率本位初均四度四十六分四十七秒与次位初均六度零五分五十八秒相减余一度一十九分一十一秒化作四千七百五十一秒为三率求得四率九百二十一秒收作一十五分二十一秒与本位初均四度四十六分四十七秒相加得五度零二分零八秒为所求之初均数其号为减即为减均也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　太隂二均表
　　太隂二均表按月距日宫度分顺逆列之初一二六七八宫列于上三四五九十十一宫列于下前后列月距日度分中列太阳在最高时月距日逐宫逐度之二均数傍列较数者乃太阳在最卑时月距日逐宫逐度之二均与太阳在最高时月距日逐宫逐度之二均相减之较也宫在上者用顺度其号为加宫在下者用逆度其号为减
　　用表之法以月距日之宫对月距日之度分纵横察其二均及较数各记之复以高卑立方大较数一○一四为一率前所得本时立方较为二率所记之较数为三率求得四率与所记之二均相加即所求之二均数也表以十分为率若月距日有零分者按中比例法求之设月距日为十一宫一十九度三十分立方较为九二三求二均数则将十一宫一十九度三十分所对之二均一十一分五十五秒较数一分二十五秒各记定【月距日无零分故无庸中比例】乃以立方大较数一○一四为一率前所得之立方较九二三为二率所记之较数一分二十五秒化作八十五秒为三率求得四率七十七秒收作一分一十七秒与所记之二均一十一分五十五秒相加得一十三分一十二秒为所求之二均其号为减即为减均也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　太隂三均表
　　太隂三均表按日月最高相距与实月距日相加之总数宫度分顺逆列之初一二六七八宫列于上三四五九十十一宫列于下前后列相距总数度分中列相距总数逐宫逐度之三均数宫在上者用顺度宫在下者用逆度初宫至五宫其号为加六宫至十一宫其号为减
　　用表之法以相距总数之宫对相距总数之度其纵横相遇之数即所求之三均数也表以十分为率若相距总数有零分者五分以上则进作十分不足五分者去之设相距总数为三宫二度二十四分求三均数则察三宫二度二十分所对三均之数为二分二十五秒即所求之三均其号为加即为加均也

<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　太隂末均表
　　太隂末均表按日月最高相距宫度及实月距日宫度分上下前后顺逆列之日月最高相距初一二六七八宫每隔十度顺列于上三四五九十十一宫毎隔十度逆列于下实月距日初一二六七八宫逐度顺列于前三四五九十十一宫逐度逆列于后中列日月最高相距及实月距日逐宫逐度之末均数日月最高相距初一二六七八宫用上度三四五九十十一宫用下度实月距日初一二宫其号为减六七八宫其号为加俱用顺度三四五宫其号为减九十十一宫其号为加俱用逆度
