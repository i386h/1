<!-- { "loadSidebar": true } -->
　　时之实行度此法得数与
　　前同而即以平行积度为
　　丙角较前法为省便也
　　又如平行距最卑后九十
　　度求实行若干度分则先
　　设丙角为九十度作丙丑
　　甲丑二线成甲丙丑勾股
　　形依法求得甲丑线一○
　　○○二八五六【小余一】丑甲
　　丁角九十一度五十六分
　　一十一秒【小余○九】甲丑丁积
　　七八五二八七六○一八
　　三六九五与九十度撱圆
　　积七八五二八五九九五
　　七○五八四相减余一六
　　○六一三一一一为甲丑
　　丁积大于九十度平行积
　　之较即知平行九十度时
　　太阳在丑之后如卯乃
　　依中率半径截甲卯线于
　　辰截甲丑线于巳成甲辰
　　巳分平圆面与甲卯丑为
　　同式形以甲丑自乘得一
　　○○○五七一三○一五
　　七三○七为一率中率自
　　乘方九九九八五七一八
　　四八○一九一为二率积
　　较为三率【即丑甲卯积】求得四
　　率一六○四九八四八○
　　为甲辰巳分平圆面积以
　　一秒之面积二四二三七
　　二二二一除之得百分秒
　　之六六为辰甲已角【即丑甲卯
　　角】与丑甲丁角九十一度
　　五十六分一十一秒【小余○九】相减余九十一度五十六
　　分一十秒【小余四三】为卯甲丁
　　角即平行距最卑后九十
　　度时之实行度也
　　又如平行距最卑后一百
　　二十度求实行若干度分
　　则先设丙角为一百二十
　　度作丙寅甲寅二线成甲
　　丙寅三角形依法求得甲
　　寅线一○○八六六二四
　　【小余一三】寅甲丁角一百二十
　　一度三十九分四十六秒
　　【小余六九】甲寅丁积一○四七
　　○七九九○六四九五○
　　六与一百二十度之撱圆
　　积一○四七○四七九九
　　四二七四四六相减余三
　　一九一二二二○六○为
　　甲寅丁积大于一百二十
　　度平行积之较即知平行
　　一百二十度时太阳在寅
　　之后如辰乃依中率半
　　径截甲寅线于巳截甲辰
　　线于午成甲巳午分平圆
　　面与甲寅辰为同式形以
　　甲寅边自乘得一○一七
　　三九九八六三三九八九
　　八为一率中率自乘方九
　　九九八五七一八四八○
　　一九一为二率积较为三
　　率【即甲寅辰积】求得四率三一
　　三六一九七八九一为甲
　　已午积以一秒之面积二
　　四二三七二二二一除之
　　得一十二秒【小余九四】为巳甲
　　午角【即寅甲辰角】与寅甲丁角
　　一百二十一度三十九分
　　四十六秒【小余六九】相减余一
　　百二十一度三十九分三
　　十三秒【小余七五】为辰甲丁角
　　即平行距最卑后一百二
　　十度时之实行度也右借
　　积求积之法最为精密而
　　理亦易晓然须乗除比例
　　十数次推算则属繁难故
　　又设后法
　　次设借角求角之法如太
　　阳平行距最卑后四十五
　　度求实行若干度分先从
　　本天心设丁乙辛角为四
　　十五度则乙壬丁分撱圆
　　面积亦为四十五度次将
　　丁乙辛角加癸乙子撱圆
　　差角【九十度以内大一撱圆差角九十度以外
　　小一撱圆差角解见后】以撱圆小半
　　径九九九八五七一【小余八五】为一率大半径一千万为
　　二率所设丁乙辛角四十
　　五度之正切一千万为三
　　率求得四率一○○○一
　　四二八【小余三五】为丁乙癸角
　　之正切检表得四十五度
　　○分一十四秒【小余七三】即丁
　　乙癸角度次与乙癸平行
　　作丙丑线自甲作甲丑线
　　则丙角与丁乙癸角等而
　　甲丑丁积为分撱圆四十
　　五度之面积与乙壬丁积
　　等是为平行丑甲丁角即
　　为实行乃将丙丑线引长
　　至寅使丑寅与甲丑等则
　　丙寅为二千万【甲丑丙丑共二千万
　　丑寅既与甲丑等故丙寅亦二千万】又自甲
　　至寅作甲寅线成甲寅丙
　　三角形用切线分外角法
　　求得寅角四十一分三十
　　四秒【小余七四】倍之得一度二
　　十三分九秒【小余四九】即甲丙
　　丑形之丑角度【甲丑寅形之丑角以
　　甲丑丙角为外角与甲寅二内角等丑寅既与甲丑
　　等则甲角必与寅角等故倍寅角即得甲丑丙角】与丙角四十五度○分一
　　十四秒【小余七三】相加得四十
　　六度二十三分二十四秒
　　【小余二二】为丑甲丁角度【丑甲丁角
　　为丑甲丙角之外角与丙丑二内角等故以丑角与
　　丙角相加得丑甲丁角】即平行距最
　　卑后四十五度时之实行
　　度也然则何以设丙角比
　　平行积度大一撱圆差角
　　而甲丑丁积即与平行积
　　度相等也盖与丙丑平行
　　之乙癸线截本天于卯所
　　截之乙卯丁积比甲丑丁
　　积多一甲乙巳形【乙卯丁积比甲
　　丑丁积少一辰丑卯形多一甲乙辰形辰丑与甲辰
　　等辰卯与己辰等辰丑卯积与辰甲巳积等以多补
　　少尚多一甲乙巳积也】此甲乙巳形
　　之积与癸午倍撱圆差乘
　　乙未余折半之乙癸午
　　三角形积等【癸子辛壬皆撱圆差而辛
　　壬防小于癸子子午又微小于辛壬然为数无多故
　　谓癸午为倍差】亦即与乙卯壬积
　　等【以卯癸子补子壬午弧内弧外所差无多故谓
　　相等】夫乙卯丁积比乙壬丁
　　积多一乙卯壬形比甲丑
　　丁积多一甲乙巳形甲乙
　　已积既与乙卯壬积等则
　　甲丑丁积必与乙壬丁积
　　等而乙壬丁为分撱圆四
　　十五度之面积辛乙丁角
　　为四十五度之角癸乙丁
　　角比辛乙丁角原大一撱
　　圆差角丑丙丁角又原与
　　癸乙丁角等故设丙角比
　　平行积大一撱圆差角而
　　甲丑线所截撱圆积即与
　　平行积相等也然则又何
　　以知甲乙巳积与乙癸午
　　积相等也试以乙丁大半
　　径作乙丁申酉正方形又
　　以乙戊小半径作乙戊戌
　　亥正方形两积相减余酉
　　申丁亥戌戊磬折形积与
　　两心差自乘之甲乙干坎
　　正方积等【乙丁与甲戊等为乙戊为股
　　甲乙为勾股两方相减与勾方等】斜分而
　　半之则乙甲坎勾股积即
　　与酉申戌戊斜尖长方积
　　等而申艮倍撱圆差与酉
　　申相乘折半之乙申艮三
　　角积原与酉申震戊长方
　　积等【乙申艮三角形与酉申震戊长方形同以
　　酉申为髙而申艮为申震之一倍以申艮与酉申相
　　乘折半得乙申艮三角积故与酉申震戊长方积等】比酉申戌戊斜尖长方积
　　仅多申震戌一小勾股积
　　则借乙申艮三角积为与
　　乙甲坎勾股积相等可也
　　又以方为斜截丁辛弧为
　　四十五度乙辛与乙丁等
　　辛巽为四十五度之正
　　辛离为四十五度之余
　　依乙戊小径截乙辛线于
　　坤依乙甲两心差截乙辛
　　线于兑与辛巽平行作坤
　　亢兑氐二线与辛离平行
　　作坤房兑尾二线所成正
　　方各为前图正方积之一
　　半则于离辛巽乙正方形
　　内减房坤亢乙正方形余
　　离辛巽亢坤房磬折形积
　　亦与乙尾兑氐正方积等
　　乙兑氐勾股积亦与离辛
　　坤房斜尖长方积等而辛
　　箕倍撱圆差乘辛离余
　　折半之乙辛箕三角积原
　　与离辛壬房长方积等【辛壬
　　为四十五度之撱圆差辛箕为倍差与辛离余相
　　乗折半得乙辛箕积故与离辛壬房长方积等】比
　　离辛坤房斜尖长方积仅
　　多辛壬坤一小勾股积则
　　借乙辛箕三角积为与乙
　　兑氐勾股积相等亦可也
　　由此推之逐度之正余
　　所成之勾股虽非正方
　　而斜不改则各数比例
　　皆同试自与丙丑平行之
　　乙癸线所截之癸作癸
　　未正癸斗余又依乙
　　戊小径截乙癸线于牛作
　　牛女牛虚二线又依甲乙
　　两心差截乙癸线于水作
　　水火水金二线皆相平行
　　则于斗癸未乙长方形内
　　减去女牛虚乙长方形余
　　斗癸未虚牛女磬折形积
　　亦与金水火乙长方积等
　　乙水火勾股积亦与斗癸
　　牛女斜尖长方积等而癸
　　午倍撱圆差乗癸斗余
　　【与乙未等】折半之乙癸午三角
　　积原与斗癸子女长方积
　　等【癸子为撱圆差癸午为倍差与癸斗余相乗
　　折半得乙癸午积故与斗癸子女长方积等】比
　　斗癸牛女斜尖长方积仅
　　多癸牛子一小勾股积则
　　借乙癸午积为亦与乙水
　　火勾股积等而甲乙土勾
　　股与乙水火勾股为相等
　　形【同用一乙角土角与火角同为直角而甲乙与
　　乙水等故三边及面积皆相等】比甲乙巳
　　积仅多甲巳土一小弧矢
　　积其差只在微纎之间故
　　谓甲乙巳积与乙癸午积
　　相等也此法所得实行较
　　前法多百分秒之二十四
　　盖乙卯丁积比乙壬丁积
　　多乙卯壬积实与甲乙土
　　积等而比甲丑丁积仅多
　　甲乙巳积则是甲丑丁积
　　比乙壬丁四十五度积为
　　稍大故所得实行丑甲丁
　　角亦稍大计其所大之数
　　适与甲巳土弧矢积度相
　　去不逺至于以乙癸午三
　　角积为与斗癸牛女斜尖
　　长方积等其数微多【多癸牛子
　　勾股积】以癸午为倍撱圆差
　　其数微少然其多少之差
　　约足相抵可不计也
　　又如太阳平行距最卑后
　　九十度求实行若干度分
　　先从本天心设丁乙戊角
　　九十度则乙戊丁分撱圆
　　面积亦为九十度次与乙
　　戊平行作丙癸线自甲至
　　癸作甲癸线则丙角与戊
　　乙丁角等而甲癸丁分撱
　　圆面积即为九十度与乙
　　戊丁积等【九十度无撱圆差觧见后】是
　　为平行癸甲丁角即为实
　　行乃丙癸线引长至子
　　使癸子与甲癸等则丙子
　　为二千万又自甲至子作
　　甲子线成甲丙子三角形
　　求得子角五十八分五秒
　　【小余五五】倍之得一度五十六
　　分一十一秒【小余一○】即甲丙
　　癸形之癸角度与丙角九
　　十度相加得九十一度五
　　十六分一十一秒【小余一○】为
　　癸甲丁角度即平行距最
　　卑后九十度时之实行度
　　也盖乙戊丁为撱圆四分
　　之一其积为九十度戊乙
　　丁角亦九十度【积度与角度同为一
　　线故无撱圆差】丙角既与乙角等
　　甲癸丁积又与乙戊丁积
　　等【甲癸丁积比乙戊丁积多一丑癸戊形少一甲
　　乙丑形而甲乙丑积与丑癸寅积等是丑癸戊形比
　　甲乙丑形仅多癸戊寅一小弧矢积故谓丑癸戊积
　　与甲乙丑积等而甲癸丁积亦谓与乙戊丁积等】故即以平行积度为丙角
