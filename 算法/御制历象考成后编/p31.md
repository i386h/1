<!-- { "loadSidebar": true } -->
　　以食甚实纬化秒之对数与半径之对数相加内减带食两心相距化秒之对数余为交角余之对数检八线对数表得带食两心相距交实纬角
　　求带食两心相距与黄道交角
　　以初亏或复圆黄道交实纬角【带食在食甚前用初亏黄道交实纬角在食甚后用复圆黄道交实纬角】与带食两心相距交实纬角相减得带食两心相距与黄道交角并记南北号带食两心相距交实纬角小于黄道交实纬角则南北与食甚实纬同号大于黄道交实纬角则南北与食甚实纬异号若两角相等则两心相距与黄道合无交角
　　求带食两心相距与髙弧交角
　　置带食黄道髙弧交角加减带食两心相距与黄道交角得带食两心相距与髙弧交角食甚前带出地平食甚后带入地平者南加北减食甚后带出地平食甚前带入地平者南减北加如带食两心相距与黄道无交角则带食黄道髙弧交角即带食两心相距与髙弧交角【黄平象限在天顶北者加减相反】
　　求带食方位
　　食甚前与初亏同食甚后与复圆同【黄平象限在天顶北者左右相反】右月食法惟食甚两心实相距与斜距成直角与旧法不同他若推平望之用日躔月离推方位之用黄道赤经交角及两心相距与黄道交角则其理相同特用法有殊耳余惟数目小异至用表推算之法则惟首朔根朔望策时差地半径差日月视径黄道赤经交角列有本表余俱用对数表以加减代乘除以折半代开方甚为简便学者熟此可以实收对数之功而尤贵明比例之理不可务末而忘其本也

　　御制厯象考成后编卷五
<子部,天文算法类,推步之属,御制历象考成后编>
　　钦定四库全书
　　御制厯象考成后编卷六
　　日食歩法
　　推日食用数
　　推日食法
　　推各省日食法
　　推日食带食法
　　日食诸角加减图

　　推日食用数
　　雍正元年癸夘天正冬至为元
　　周天三百六十度【入算化作一百二十九万六千秒】
　　周日一万分
　　周歳三百六十五日二四二三三四四二
　　纪法六十
　　朔策二十几日五三○五九○五三
　　太隂交周朔策一十一万零四百一十三秒小余九二四四一三三四
　　中距太隂地半径差五十七分三十秒
　　太阳地半径差一十秒
　　中距太阳距地心一千万
　　中距太阴距地心一千万
　　中距太阳视半径一十六分六秒
　　中距太隂视半径一十五分四十秒三十微
　　太阳光分一十五秒
　　黄赤大距二十三度二十九分
　　气应三十二日一二二五四
　　朔应一十五日一二六三三
　　首朔太隂交周应六宫二十三度三十六分上十二秒四十九微

　　推日食法
　　推首朔及入交及实朔实时【理与月食同】
　　求积年
　　自雍正元年癸夘距所求之年共若干年减一年得积年
　　求中积分
　　以积年与周歳三百六十五日二四二三三四四二相乘得中积分
　　求通积分
　　置中积分加气应三十二日一二二五四得通积分上考徃古则置中积分减气应得通积分
　　求天正冬至
　　置通积分其日满纪法六十去之余为天正冬至日分上考徃古则以所余转与纪法六十相减余为天正冬至日分
　　求纪日
　　以天正冬至日数加一日得纪日
　　求积日
　　置中积分加气应分一二二五四【不用日】减本年天正冬至分【亦不用日】得积日上考徃古则置中积分减气应分加本年天正冬至分得积日
　　求通朔
　　置积日减朔应一十五日一二六三三得通朔上考徃古则置积日加朔应得通朔
　　求积朔及首朔
　　置通朔以朔策二十九日五三○五九○五三除之得数加一为积朔余数与朔策相减为首朔上考徃古则置通朔以朔防除之得数为积朔余数为首朔
　　求首朔太隂交周
　　以积朔与太隂交周朔防一十一万零四百一十三秒九二四四一三三四相乘满周天一百二十九万六千秒去之余数为秒以宫度分収之为积朔太隂交周加首朔太隂交周应六宫二十三度三十六分五十二秒四十九微得首朔太隂交周上考徃古则置首朔太隂交周应减积朔太隂交周【不及减者加十二宫减之】得首朔太隂交周
　　求逐月朔太隂交周
　　置本年首朔太隂交周以太隂交周朔防一宫零四十分一十三秒五十五微逓加十三次得逐月朔太隂交周
　　求太隂入交月数
　　逐月朔太隂交周自初宫初度至初宫二十一度一十八分自五宫八度四十二分至六宫九度一十四分自十一宫二十度四十六分至十一宫三十度皆为太隂入交第几月入交即第几月有食【太阳最大视半径一十六分二十二秒三十微太隂最大视半径一十六分四十八秒相并得三十三分一十秒三十微以此数当距纬用最小黄白交角四度五十九分三十五秒求得距交白道经度六度二十二分为黄道南实朔可食之限又以最大太阳太隂两半径相并之数与最大高下差一度一分二十七秒相加得一度三十四分三十七秒三十微以此数当距纬用最小黄白交角求得距交白道经度一十八度二十六分为黄道北实朔可食之限各加实朔距平朔之行度二度五十二分黄道南得九度一十四分黄道北得二十一度一十八分为平朔可食之限图觧见上编太阳食限篇】
　　求平朔
　　以太隂入交月数与朔防二十九日五三○五九○五三相乘得数与本年首朔日分相加其所得日数即平朔距冬至之日数再加纪日满纪法六十去之自初日甲子起算得平朔干支以周日一千四百四十分通其小余得平朔时分秒
　　求实朔泛时
　　以平朔距冬至之日数用推日躔月离法各求其子正黄道实行如太隂实行未及太阳则平朔日为实朔本日平朔次日为实朔次日如太阴实行已过太阳则平朔前一日为实朔本日平朔日为实朔次日又用推日躔月离法各求其本日或次日子正黄道实行乃以本日次日两太阳实行相减为一日之日实行本日次日两太隂实行相减为一日之月实行一日之二实行相减为一日之月距日实行化秒为一率周日一千四百四十分为二率本日太阳实行内减本日太隂实行余化秒为三率求得四率为距本日子正后之分数以时收之得实朔泛时【如次日太隂实行仍未及太阳则次日为实朔日即于次日太阳实行内减次日太隂实行余为三率所得四率为距次日子正后之分数如本日太隂实行已过太阳则前一日为实朔日即以本日太阳实行转于本日太隂实行内减之余为三率所得四率爲距本日子正前之分数与一千四百四十分相减余为距前一日子正后之分数】
　　求实朔实时
　　以实朔泛时之时刻设前后两时用推日躔月离法各求其黄道实行乃以前后两时太阳实行相减为一小时之日实行以前后两时太隂实行相减为一小时之月实行一小时两实行相减为一小时月距日实行化秒为一率一小时化作三千六百秒为二率前时太阳实行内减前时太隂实行余化秒为三率求得四率为秒以分収之加于前时得实朔实时再以实朔实时用推日躔月离法各求其黄道实行则太隂太阳必同宫同度乃视本时月距正交自初宫初度至初宫一十八度二十六分自五宫一十一度三十四分至六宫六度二十二分自十一宫二十三度三十八分至十一宫三十度皆入食限为有食不入此限者不食即不必算推实朔用时第一【理与月食同】
　　求均数时差
　　以实朔太阳均数变时得均数时差【一度变为四分十五分变为一分十五秒变为一秒】均数加者则为减均数减者则为加
　　求升度时差
　　以半径一千万为一率黄赤大距二十三度二十九分之余为二率实朔太阳距春秋分黄道经度之正切线为三率【实朔太阳黄道经度不及三宫者与三宫相减过三宫者减三宫过六宫者与九宫相减过九宫者减九宫得太阳距春秋分黄道经度】求得四率为距春秋分赤道经度之正切线检表得太阳距春秋分赤道经度与太阳距春秋分黄道经相减余为升度差变时得升度时差二分后为加二至后为减
　　求时差总
　　均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减
　　求实朔用时
　　置实朔实时加减时差总得实朔用时距日出前日入后五刻以内者可以见食五刻以外者则全在夜即不必算
　　推食甚实纬及食甚用时第二
　　求斜距交角差
　　以一小时太隂白道实行化秒为一邉【本时次时二月离白道实行相减得一小时太隂白道实行太阳仿此】一小时太阳黄道实行化秒为一邉实朔黄白大距为所夹之角用切线分外角法求得对小邉之角为斜距交角差
　　求斜距黄道交角
　　置实朔黄白大距加斜距交角差得斜距黄道交角
　　求两经斜距【即一小时两经斜距】
　　以斜距交角差之正为一率一小时太阳实行化秒为二率实朔黄白大距之正为三率求得四率为秒以分収之得两经斜距
　　求食甚实纬【即食甚用时两心实相距】
　　以半径一千万为一率斜距黄道交角之余为二率实朔月离黄道实纬化秒为三率求得四率为秒以分収之得食甚实纬南北与实朔黄道实纬同
　　求食甚距弧
　　以半径一千万为一率斜距黄道交角之正为二率实朔月离黄道实纬化秒为三率求得四率为秒以分収之得食甚距弧
　　求食甚距时
　　以一小时两经斜距化秒为一率一小时化作三千六百秒为二率食甚距弧化秒为三率求得四率为秒以分収之得食甚距时月距正交初宫六宫为减五宫十一宫为加
　　求食甚用时
　　置实朔用时加减食甚距时得食甚用时
　　推地平高下差及日月视径第三
　　【下编推食甚用时之后即求三差而旣得食甚真时之后方求日月视径今求各时高下差皆以本日地平高下差为比例而求地平高下差与日月视径又皆由日月距地而生故以推地平高下差及日月视径次于食甚用时之后为日食第三段也】
　　求太阳实引
　　置实朔太阳引数加减本时太阳均数得太阳实引
　　求太隂实引
　　置实朔太阴引数加减本时太隂初均数得太隂实引
　　求太阳距地
　　以倍两心差三三八○○○为一邉以二千万为两邉和以太阳实引为一角用三角作垂线成两勾股法算之【实引三宫以内者即以实引为一角过九宫者与全周相减为一角俱作垂线于形外实引过三宫者与六宫相减过六宫者减六宫为一角俱作垂线于形内法见日躔撱圆角度与面积相求篇】求得地心至撱圆界之一邉为太阳距地
　　求太阴距地
　　以实朔太阴本天心距地数倍之爲一边以二千万爲两边和以太阴实引爲一角用三角作垂线成两勾股法算之【实引三宫以内者卽以实引爲一角过九宫者与全周相减爲一角俱作垂线于形内实引过三宫者与六宫相减过六宫者减六宫爲一角俱作垂线于形外】求得地心至撱圆界之一边卽太阴距地
　　求地平高下差
