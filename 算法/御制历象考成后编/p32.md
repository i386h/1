<!-- { "loadSidebar": true } -->
　　以太隂距地为一率中距太隂距地一千万为二率太隂中距最大地半径差五十七分三十秒化作三千四百五十秒为三率求得四率为秒以分収之得本日太阴在地平上最大地半径差减太阳地半径差一十秒得地平高下差
　　求太阳实半径
　　以太阳距地为一率中距太阳距地一千万为二率中距太阳视半径一十六分六秒化作九百六十六秒为三率求得四率为秒以分収之得太阳视半径再减太阳光分一十五秒得太阳实半径
　　求太隂视半径
　　以太隂距地为一率中距太隂距地一千万为二率中距太隂视半径一十五分四十秒三十微化作九百四十秒半为三率求得四率为秒以分収之得太隂视半径
　　求并径
　　以太阳实半径与太隂视半径相加得并径
　　推食甚太阳黄赤经纬宿度及黄赤二经交角第四【下编推太阳实经在推实朔用时之前而推黄赤宿度在推复圆真时之后今太阳黄道经度已在本时日躔之中而求日食三差则必用赤道纬度及黄赤二经交角与赤道经度宿度皆属一体故以推黄赤经纬宿度及黄赤二经交角并在三差之前为日食第四段也】
　　求距时日实行
　　以一小时化作三千六百秒为一率一小时太阳黄道实行化秒为二率食甚距时化秒为三率求得四率为秒以分収之得距时日实行食甚距时加者亦为加减者亦为减
　　求食甚太阳黄道经度
　　置实朔太阳黄道实行加减距时日实行得食甚太阳黄道经度【下编即用实朔经度今实朔经度已见日躔而月食求太隂白道经度加减距时月实行故日食亦同一例究之所差无多故东西差虽亦有日行分而黄道经度皆不另算】
　　求食甚太阳黄道宿度
　　察食甚太阳黄道经度足减本年黄道宿钤内某宿度分则减之余为食甚太阳黄道宿度
　　求食甚太阳赤道经度
　　以半径一千万为一率黄赤大距二十三度三十九分之余为二率食甚太阳距春秋分黄道经度之正切线为三率【食甚太阳黄道经度不及三宫者与三宫相减过三宫者减三宫过六宫者与九宫相减过九宫者减九宫得太阳距春秋分黄道经度】求得四率为距春秋分赤道经度之正切线检表得太阳距春秋分赤道经度自冬至初宫起算得食甚太阳赤道经度
　　求食甚太阳赤道宿度
　　察食甚太阳赤道经度足减本年赤道宿钤内某宿度分则减之余为食甚太阳赤道宿度
　　求食甚太阳赤道纬度
　　以半径一千万为一率黄赤大距二十三度二十九分之正为二率食甚太阳距春秋分黄道经度之正为三率求得四率为距纬之正检表得食甚太阳赤道纬度春分后秋分前为北秋分后春分前为南
　　求太阳距北极
　　置九十度加减食甚太阳赤道纬度【纬南则加纬北则减】得太阳距北极
　　求黄赤二经交角
　　以食甚太阳距春秋分黄道经度之余为一率黄赤大距二十三度二十九分之余切线为二率半径一千万为三率求得四率为黄赤二经交角之余切线【本为黄道赤经交角之正切线故即为黄赤二经交角之余切线】检表得黄赤二经交角冬至后黄经在赤经西夏至后黄经在赤经东如太阳在冬夏至则黄经与赤经合无交角
　　求黄白二经交角
　　斜距黄道交角即黄白二经交角实朔月距正交初宫十一宫白经在黄经西五宫六宫白经在黄经东
　　求赤白二经交角
　　黄赤二经交角与黄白二经交角同为东或同为西者则相加得赤白二经交角东亦为东西亦为西一为东一为西者则相减得赤白二经交角东数大为东西数大为西【此之所谓东西乃白经在赤经之东西也】若两角相等而减尽无余则白经与赤经合无交角如无黄赤二经交角则黄白二经交角即赤白二经交角东西并同本法
　　推食甚用时两心视相距第五
　　求用时太阳距午赤道度
　　以食甚用时与十二时相减【不及十二时者于十二时内减之过十二时者则减去十二时】余数变赤道度【一时变为十五度一分变为十五分一秒变为十五秒】得用时太阳距午赤道度
　　求用时赤经高弧交角
　　以北极距天顶为一邉【北极高度与九十度相减余即北极距天顶】太阳距北极为一邉用时太阳距午赤道度为所夹之角用斜弧三角形法自天顶作垂弧至赤道经圏即成两正弧三角形先以半径一千万为一率用时太阳距午赤道度之余为二率北极距天顶之正切线为三率求得四率为距极分邉之正切线检表得距极分邉与太阳距北极相加减得距日分邉【太阳距午赤道度不及九十度者作垂弧于形内则相减过九十度者作垂弧于形外则相加若距极分邉与太阳距北极等则赤经高弧交角为九十度】次以半径一千万为一率用时太阳距午赤道度之正切线为二率距极分邉之正为三率求得四率为垂弧之正切线又以距日分邉之正为一率垂弧之正切线为二率半径一千万为三率求得四率为赤经高弧交角之正切线检表得用时赤经高弧交角若距极分邉转大于太阳距北极则所得为外角与半周相减余为赤经高弧交角午前赤经在高弧东午后赤经在高弧西【若太阳在正午无距午赤道度则赤道与高弧合无交角若太阳距午赤道度为九十度则北极距天顶即为垂弧用正弧三角形法以太阳距北极之正为一率北极距天顶之正切线为二率半径一千万为三率求得四率为赤经高弧交角之正切线检表得赤经高弧交角若太阳距午赤道度为九十度太阳距北极亦九十度则北极距天顶度即赤经高弧交角度图解见黄道高弧交角篇】
　　求用时太阳距天顶
　　以用时赤经高弧交角之正为一率北极距天顶之正为二率用时太阳距午赤道度之正为三率求得四率为太阳距天顶之正检表得用时太阳距天顶
　　求用时高下差
　　以半径一千万为一率地平高下差化秒为二率用时太阳距天顶之正为三率求得四率为秒以分収之得用时高下差
　　求用时白经高弧交角
　　用时赤经高弧交角与赤白二经交角同为东或同为西者则相加得用时白经高弧交角东亦为东西亦为西一为东一为西者则相减得用时白经高弧交角赤经高弧交角大东西与赤经高弧交角同赤经高弧交角小东西与白经高弧交角同【如无赤经高弧交角则赤白二经交角即白经高弧交角如无赤白二经交角则赤经高弧交角即白经高弧交角东西并同此之所谓东西乃白经在高弧之东西也】如无赤经高弧交角亦无赤白二经交角或两角相等而减尽无余则白经与高弧合无交角食甚用时即真时用时高下差与食甚实纬相加减【白经高弧交角九十度以内南加北减九十度以外南减北加】即食甚两心视相距
　　求用时对两心视相距角
　　月在黄道北则用时白经高弧交角即对两心视相距角实距在高弧之东西与白经同月在黄道南则以白经高弧交角与半周相减余为对两心视相距角白经在高弧东者实距在高弧西白经在高弧西者实距在高弧东【若白经高弧交角过九十度则纬南如纬北纬北如纬南】
　　求用时对两心实相距角
　　以食甚用时两心实相距为一边【即食甚实纬】用时高下差为一边用时对两心视相距角为所夹之角用切线分外角法求得半较角与半外角相加减【用时两心实相距大于高下差则加小于高下差则减】得用时对两心实相距角
　　求用时两心视相距
　　以用时对两心实相距角之正为一率用时两心实相距化秒为二率用时对两心视相距角之正为三率求得四率为秒以分収之得用时两心视相距【白经在高弧西两心视相距大于并径者或无食或食未及与并径等者食甚用时即初亏真时小于并径者在初亏食甚之间白经在高弧东用时两心视相距大于并径者或无食或食已过与并径等者食甚用时即复圆真时小于并径者在食甚复圆之间】
　　推食甚设时两心视相距及食甚真时第六
　　求食甚设时
　　用时白经高弧交角东向前取西向后取角大逺取角小近取【逺不过九刻近或数分】量距用时前后若干分为食甚设时
　　求设时距分
　　以食甚设时与食甚用时相减得设时距分
　　求设时距弧
　　以一小时化作三千六百秒为一率一小时两经斜距化秒为二率设时距分化秒为三率求得四率为秒以分収之得设时距弧
　　求设时对距弧角
　　以食甚实纬化秒为一率设时距弧化秒为二率半径一千万为三率求得四率为对距弧角之正切线检表得设时对距弧角
　　求设时两心实相距
　　以设时对距弧角之正为一率设时距弧化秒为二率半径一千万为三率求得四率为秒以分収之得设时两心实相距
　　求设时太阳距午赤道度
　　以食甚设时与十二时相减余数变赤道度得设时太阳距午赤道度
　　求设时赤经高弧交角
　　以北极距天顶为一邉太阳距北极为一边设时太阳距午赤道度为所夹之角用斜弧三角形法求得对北极距天顶之角为设时赤经高弧交角【法与求用时赤经高弧交角同】
　　求设时太阳距天顶
　　以设时赤经高弧交角之正为一率北极距天顶之正为二率设时太阳距午赤道度之正为三率求得四率为太阳距天顶之正检表得设时太阳距天顶
　　求设时高下差
　　以半径一千万为一率地平高下差化秒为二率设时太阳距天顶之正为三率求得四率为秒以分収之得设时高下差
　　求设时白经高弧交角
　　以设时赤经高弧交角与赤白二经交角相加减得设时白经高弧交角【法与用时同】
　　求设时对两心视相距角
　　月在黄道北以设时白经高弧交角与设时对距弧角相减余为设时对两心视相距角对距弧角小则实距在高弧之东西与白经同对距弧角大则白经在高弧西者实距在高弧东白经在高弧东者实距在高弧西月在黄道南以设时白经高弧交角与设时对距弧角相加得数与半周相减余为设时对两心视相距角白经在高弧东者实距在高弧西白经在高弧西者实距在高弧东如两角相等而减尽无余或相加适足一百八十度则两心实相距与高弧合无交角亦无对设时两心实相距角即以设时高下差与设时两心实相距相减余为设时两心视相距【若白经高弧交角过九十度则纬南如纬北纬北如纬南】
　　求设时对两心实相距角
　　以设时两心实相距为一邉设时高下差为一边设时对两心视相距角为所夹之角用切线分外角法求得半较角与半外角相加减【设时两心实相距大于高下差则加小于高下差则减】得设时对两心实相距角
　　求设时两心视相距
　　以设时对两心实相距角之正为一率设时两心实相距化秒为二率设时对两心视相距角之正为三率求得四率为秒以分収之得设时两心视相距
　　求设时白经高弧交角较
　　以设时白经高弧交角与用时白经高弧交角相减得白经高弧交角较
　　求设时高弧交用时视距角
　　以设时白经高弧交角较与用时对两心实相距角相加减【纬北为减纬南为加】得设时高弧交用时视距角【若白经高弧交角过九十度纬北为加纬南为减】
　　求对设时视行角
