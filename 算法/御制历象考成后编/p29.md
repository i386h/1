<!-- { "loadSidebar": true } -->
　　置实望黄白大距加斜距交角差得斜距黄道交角
　　求两经斜距
　　以日实行之对数与实望黄白大距正之对数相加内减斜距交角差之正对数余为两经斜距之对数检对数表得眞数为秒以分收之得两经斜距
　　求斜距对数较
　　置一小时三千六百秒之对数内减两经斜距之对数余为斜距对数较【斜距对数较者一率与二率两对数相减之数如有距弧求距时以斜距为一率一小时为二率当加一小时之对数减斜距之对数今对数较已先减斜距之对数则但加对数较而已得也如有距时求距弧以一小时为一率斜距为二率当加斜距之对数减一小时之对数今对数较已减斜距之对数则但减对数较而已得也故用对数较】
　　求食甚实纬
　　以斜距黄道交角之余对数与实望太阴实纬之对数相加减半径之对数【即减首位所进之一】余为食甚实纬之对数检对数表得眞数为秒以分收之得食甚实纬记南北号【与实望黄道实纬同】
　　求食甚距弧
　　以斜距黄道交角之正对数与实望太阴实纬之对数相加减半径之对数余为食甚距弧之对数检对数表得眞数为秒以分收之得食甚距弧
　　求食甚距时
　　以食甚距弧之对数与斜距对数较相加为食甚距时之对数检对数表得眞数为秒以分收之得食甚距时月距正交初宫六宫为减五宫十一宫为加
　　求食甚时刻
　　置实望用时加减食甚距时得食甚时刻自初时起子正一时为丑初以次顺数至二十三时为夜子初毎十五分为一刻不足一刻者为零分
　　推食分第三
　　求太阳实引
　　置实望太阳平引加减本时太阳均数得太阳实引
　　求太阴实引
　　置实望太阴平引加减本时太阴初均数得太阴实引
　　求太阴地半径差
　　用交食地半径差表以太阴实引宫度【实引三十分以上则进一度不足三十分者去之】及本天心距地数【见月离】察其所对之分秒得太阴地半径差如距地心有逺近者按中比例法求之【见本表】
　　求太阳视半径
　　用交食太阳视径表以太阳实引宫度【实引三十分以上则进一度不足三十分者去之】察其所对之分秒得太阳视半径
　　求影半径
　　置太阴地半径差加太阳地半径差一十秒减太阳视半径得影半径
　　求影差
　　太阴地半径差化秒以六十九除之得影差
　　求实影半径
　　置影半径加影差得实影半径
　　求太阴视半径
　　用交食太阴视径表以太阴实引宫度【实引三十分以上则进一度不足三十分者去之】及本天心距地数察其所对之分秒得太阴视半径如距地心有逺近者按中比例法求之
　　求并径
　　以太阴视半径与实影半径相加得并径
　　求两径较
　　以太阴视半径与实影半径相减得两径较
　　求食分
　　并径内减食甚实纬余化秒察其对数与六百秒之对数相加内减太阴全径化秒之对数余为食分之对数检对数表得眞数为秋以分收之得食分【若食甚实纬大于并径则不食即不必算】
　　推初亏复圆时刻第四
　　求勾和
　　以并径与食甚实纬相加化秒得勾和
　　求勾较
　　以并径与食甚实纬相减化秒得勾较
　　求初亏复圆距弧
　　以勾和之对数与勾较之对数相加折半得初亏复圆距弧之对数检对数表得眞数为秒以分收之得初亏复圆距弧【此即勾和较求股法对数以加代乘以折半代开方故也】
　　求初亏复圆距时
　　以初亏复圆距弧之对数与斜距对数较相加为初亏复圆距时之对数检对数表得眞数为秒以时分收之得初亏复圆距时
　　求初亏时刻
　　置食甚时刻减初亏复圆距时得初亏时刻不足减者加二十四时减之初亏即在前一日命时之法与食甚同
　　求复圆时刻
　　置食甚时刻加初亏复圆距时得复圆时刻加满二十四时去之复圆即在次日命时之法与食甚同
　　推食旣生光时刻第五【食甚实纬大于两径较则月食在十分以内无食旣生光】
　　求勾和
　　以两径较与食甚实纬相加化秒得勾和
　　求勾较
　　以两径较与食甚实纬相减化秒得勾较
　　求食旣生光距弧
　　以勾和之对数与勾较之对数相加折半得食旣生光距弧之对数检对数表得眞数为秒以分收之得食旣生光距弧
　　求食旣生光距时
　　以食旣生光距弧之对数与斜距对数较相加为食旣生光距时之对数检对数表得眞数为秒以时分收之得食旣生光距时
　　求食旣时刻
　　置食甚时刻减食旣生光距时得食旣时刻不足减者加二十四时减之食旣即在前一日命时之法与食甚同
　　求生光时刻
　　置食甚时刻加食旣生光距时得生光时刻加满二十四时去之生光即在次日命时之法与食甚同
　　推食甚太阴黄道经纬宿度第六
　　求距时月实行
　　以月实行之对数与食甚距时之对数相加内减三千六百秒之对数余为距时月实行之对数检对数表得眞数为秒以分收之得距时月实行并记加减号【与食甚距时同】
　　求食甚太阴白道经度
　　置实望太阴白道实行加减距时月实行得食甚太阴白道经度
　　求食甚月距正交
　　置实望月距正交加减距时月实行得食甚月距正交
　　求黄白升度差
　　以实望黄白大距余之对数与食甚月距正交【月距正交过五宫者与六宫相减过六宫者减去六宫过十一宫者与十二宫相减】正切线之对数相加内减半径之对数余为黄道正切线之对数检八线对数表得黄道度与食甚月距正交相减余为黄白升度差并记加减号【与食甚距时同】
　　求食甚太阴黄道经度
　　置食甚太阴白道经度加减黄白升度差得食甚太阴黄道经度
　　求食甚太阴黄道宿度
　　察食甚太阴黄道经度足减本年黄道宿钤内某宿度分则减之余为食甚太阴黄道宿度
　　求食甚太阴黄道纬度
　　以实望黄白大距之正对数与食甚月距正交之正对数相加内减半径之对数余为距纬正之对数检八线对数表得食甚太阴黄道纬度并记南北号【与食甚实纬同】
　　推食甚太阴赤道经纬宿度第七
　　求太阴距二分弧与黄道交角
　　以太阴距春秋分黄道经度之正对数【食甚太隂黄道经度不及三宫者与三宫相减过三宫者减三宫过六宫者与九宫相减过九宫者减九宫得太阴距春秋分黄道经度】与食甚太阴黄道纬度余切线之对数相加内减半径之对数余为交角余切线之对数检八线对数表得太阴距二分弧与黄道交角
　　求太阴距二分弧与赤道交角
　　置黄赤交角二十三度二十九分加减太阴距二分弧与黄道交角得太阴距二分弧与赤道交角太阴黄道经度在秋分后春分前者黄道在赤道南纬南则加仍为南纬北则减亦为南若太阴距二分弧与黄道交角大于黄赤交角则反减即为在赤道北食甚太阴黄道经度在春分后秋分前者黄道在赤道北纬北则加仍为北纬南则减亦为北若太阴距二分弧与黄道交角大于黄赤交角则反减即为在赤道南
　　求食甚太阴赤道经度
　　以食甚太阴距春秋分黄道经度正切线之对数与太阴距二分弧与赤道交角余之对数相加内减太阴距二分弧与黄道交角余之对数余为太阴距春秋分赤道度正切线之对数检八线对数表得太阴距春秋分赤道度【此合两比例为一比例也按前法以太阴距二分弧与黄道交角之余为一率半径一千万为二率食甚太阴距春秋分黄道经度之正切线为三率太阴距二分弧之正切线为四率又以半径一千万为一率太隂距二分弧与赤道交角之余为二率太阴距二分弧之正切线为三率太隂距春秋分赤道度之正切线为四率是当以食甚太阴距春秋分黄道经度正切线之对数与半径之对数相加内减太阴距二分弧与黄道交角余之对数得太隂距二分弧正切线之对数又与太隂距二分弧与赤道交角余之对数相加内减半径之对数而得太隂距春秋分赤道度正切线之对数今第一比例不加半径之对数第二比例亦不减半径之对数故省一四率也】自冬至初宫起算得食甚太阴赤道经度【察食甚太阴黄道经度不及三宫者则以距春秋分赤道度与三宫相减过三宫者则加三宫过六宫者则与九宫相减过九宫者则加九宫即得自冬至初宫起算赤道经度】
　　求食甚太阴赤道宿度
　　察食甚太阴赤道经度足减本年赤道宿钤内某宿度分则减之余为食甚太阴赤道宿度
　　求食甚太阴赤道纬度
　　以太阴距二分弧与赤道交角正切线之对数与食甚太阴距春秋分赤道经度正之对数相加内减半径之对数余为距纬正切线之对数检八线对数表得食甚太阴赤道纬度并记南北号【与太阴距二分弧与赤道交角同】推月食方位第八
　　求影距赤道度
　　以黄赤大距二十三度二十九分正之对数与太阳距春秋分黄道经度【实望太阳黄道经度不及三宫者与三宫相减过三宫者减三宫过六宫者与九宫相减过九宫者减九宫得太阳距春秋分黄道经度】正之对数相加内减半径之对数余为影距赤道度正之对数减八线对数表得影距赤道度并记南北号【太阳在春分后秋分前影在赤道南太阳在秋分后春分前影在赤道北】
　　求黄道赤经交角
　　用交食黄道赤经交角表以太阳距春秋分黄道宫度察其所对之度分秒得黄道赤经交角黄道有零分者按中比例法求之【若求黄赤二经交角则以所得黄道赤经交角与九十度相减余即所求黄赤二经交角】
　　求影距北极
　　置九十度加减影距赤道度【地影纬南则加纬北则减】得影距北极
　　求北极距天顶
　　置九十度减本省北极出地度得北极距天顶
　　求初亏影距正午赤道度
　　以初亏距子正之时刻变赤道度【子正后者即用初亏时刻子正前者与二十四时相减用其余一时变为十五度一分变为十五分一秒变为十五秒复圆仿此】得初亏影距正午赤道度子正前影在午东子正后影在午西
　　求初亏距极分边
　　以初亏影距正午赤道度余之对数与北极距天顶正切线之对数相加内减半径之对数余为距极分边正切线之对数检八线对数表得初亏距极分边
　　求初亏距影分边
　　置影距北极加减初亏距极分边得初亏距影分边初亏影距正午赤道度九十度以内为减九十度以外为加
　　求初亏赤经髙弧交角
　　以初亏影距正午赤道度正切线之对数与初亏距极分边正之对数相加内减初亏距影分边正之对数余为初亏赤经髙弧交角正切线之对数检八线对数表得初亏赤经髙弧交角【此合两比例为一比例余同前】
　　求初亏黄道髙弧交角
