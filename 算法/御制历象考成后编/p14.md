<!-- { "loadSidebar": true } -->
　　前测日月同度两高相距九十度三均差二分二十五秒【见求两心差第二条一平均第二条】两高同度日月相距九十度三均亦差二分二十五秒【见求两心差第三条一平均第一条】日月同度两高相距四十五度三均差一分四十三秒【见求二平均第二条】两高同度日月相距四十五度三均亦差一分四十三秒【见求二均第一条】今测两距共九十度三均亦差二分二十五秒两距共四十五度三均亦差一分四十三秒故知三均生于两距之总度而九十度之正与二分二十五秒之比同于四十五度之正与一分四十三秒之比故知逐度之三均以半径与总度之正为比例也前测月天最高在日天高卑前后四十五度月在朔望前后四十五度末均皆为一分七秒半月天最高在日天高卑前后二十二度半月在朔望前后二十二度半末均皆为二十五秒五十二微半可见月天最高距日天高卑前后之度等则其差亦等月距朔望前后之度等则其差亦等而独四十五度与二十二度半一分七秒半与二十五秒五十二微半无以为比例于是取月天最高距日天高卑前后九十度时按月距日逐度测之设日在最高丙正当交点月天最高在丁距日天最高后九十度月在最高丁距朔后九十度此时无一二三平均亦无初二三均然测太阴实行比平行少三分若月天最高在己距日天最高前九十度月在己距日二百七十度而距朔前九十度以测太阴实行则比平行多三分是知月天最高距日天最高前后九十度而月距日朔望前后九十度时末均为三分朔后为减望后为加又设日在最高丙月天最高在丁距日天最高后九十度月在庚距最高前六十度而在朔后三十度此时太阴初均应加四度一十分五十六秒二均应加二十八分四十七秒三均应加二分六秒实行应比平行多四度四十一分四十九秒然测太阴实行仅比平行多四度四十分一十九秒比所推实行少一分三十秒若月天最高在己距日天最高后二百七十度而距日天最高前九十度月在辛距最高前六十度距日二百一十度而距望后三十度此时太阴诸均俱与前同然以测太阴实行则比平行多四度四十三分一十九秒比所推实行多一分三十秒又设日在最高丙月天最高在丁月在壬距最高后六十度距日一百五十度而距望前三十度此时初均应减四度一十分五十六秒二均应减二十八分四十七秒三均应减二分六秒实行应比平行少四度四十一分四十九秒然测太阴实行却比平行少四度四十三分一十九秒比所推实行少一分三十秒若月天最高在己月在癸距日三百三十度而距朔前三十度此时太阴诸均俱与前同然以测太阴实行仅比平行少四度四十分一十九秒比所推实行多一分三十秒是知月天最高距日天最高前后九十度而月距日朔望前后三十度时末均为一分三十秒朔后为减望后为加又九十度之正一千万与三分之比同于三十度之正五百万与一分三十秒之比故知月距日逐度之末均以半径与月距日之正为比例也乃用此法各于月距日九十度时测得月天最高距日天高卑前后九十度最大末均为三分八十度最大末均为二分三十九秒七十度最大末均为二分一十九秒六十度最大末均为二分五十度最大末均为一分四十三秒四十度最大末均为一分二十八秒三十度最大末均为一分一十六秒二十度最大末均为一分七秒一十度最大末均为一分一秒月天最高与日天高卑同度无末均其间月高距日高逐度之差用中比例法求得月天最高距日天高卑前后四十五度之最大末均为一分三十五秒半以半径与月距日四十五度之正为比例得本时末均为一分七秒半又求得月天最高距日天高卑前后二十二度半之最大末均为一分九秒一十五微以半径与月距日二十二度半之正为比例得本时末均为二十六秒二十二微半与前测合

　　求交均及黄白大距
　　正交之行有迟疾由于黄白大距有大小上编言之详矣授时厯用古法黄白大距恒为六度【以周天三百六十度每度六十分约之得五度五十四分三十九秒】朔望两无异故无交均新法算书测定朔望时交角【即大距度】最小为四度五十八分三十秒两时交角最大为五度一十七分三十秒两距度之较为一十九分交均之最大者为一度四十六分零八秒自奈端噶西尼以来谓日在两交时交角最大为五度一十七分二十秒日距交九十度时交角最小为四度五十九分三十五秒两距度之较为一十七分四十五秒朔望而后交角又有加分因日距交与月距日之渐逺以渐而大至日距交九十度月距日亦九十度时加三分四十三秒交均之最大者为一度二十九分四十二秒皆与新法算书不同然厯家测黄白大距必于月距交九十度时夫月距交九十度而值朔望则日距交亦九十度是今之谓日距交九十度交角小犹与朔望交角小之义同也月距交九十度而值两则日必在两交是今之谓日在两交交角大犹与两交角大之义同也惟日在两交而又值朔望则交角关乎食分之浅深日距交九十度而又值两则加分关乎距纬之逺近是必验诸实测古今确有不同之处防稽经纬以成一家之言而非轻为改定也至其推算之法以五十九为边总五十六为边较求得黄极之角为交均以日距交月距日之余比例得加分与最小之交角相加为大距亦与新法算书不同则是作者务出新竒而又取其易于入算故近日西士皆从之称为新学今并悉其根源具详图説于左
　　如图甲为黄极乙丙丁为
　　黄道以最大距限【距限即大距度
　　因大距又有大小故名距限以别之】五度一
　　十七分二十秒与最小距
　　限四度五十九分三十五
　　秒相加折半得五度八分
　　二十七秒半为距限中数
　　以中数为半径作戊己庚
　　辛圏为白极绕黄极本轮
　　又以两距限相减折半得
　　八分五十二秒半为半径
　　作壬癸子丑圏为负白极
　　均轮均轮心循本轮周左
　　旋自戊向己每日三分有
　　余为正交行度白极循均
　　轮周右旋自壬向癸每日
　　二度四分有余为日距正
　　交之倍度如均轮心在戊
　　日在两交时白极在壬正
　　交在乙中交在丁寅丙弧
　　为最大距限五度一十七
　　分二十秒与壬甲弧等日
　　距交九十度时白极在子
　　正交亦在乙中交亦在丁
　　卯丙弧为最小距限四度
　　五十九分三十五秒与子
　　甲弧等惟此二时白极与
　　轮心同在一线故无交均
　　日厯两交而后白极从壬
　　向癸距限渐小交行渐迟
　　交均俱为加差日距交九
　　十度而后白极从子向丑
　　距限渐大交行渐疾交均
　　俱为减差【正交逆行故加为迟减为疾也】此即上编求交均大距之
　　法惟白极行日距正交之
　　倍度与月距日倍度不同
　　耳然用是以推交均则与
　　今表不合设日距交四十
　　五度白极自壬行九十度
　　至癸交均戊甲癸角当为
　　一度三十九分一秒今表
　　则为一度二十九分四十
　　秒其法以五十九为一率
　　五十六为二率日距正交之
　　正切线为三率求得四率为
　　正切线检表与日距正交相
　　减得交均盖弧线三角形之
　　小者可作直线算而甲戊癸
　　三角形知甲戊戊癸二边及
　　壬戊癸外角当用切线分外
　　角法日距正交之度即半外
　　角也则五十九必边总也五
　　十六必边较也以数推之戊
　　辰当为四百八十二秒半辰
　　癸当为五十秒用约分比例
　　甲戊一万八千五百零七秒
　　半为五十七分半则戊辰四
　　百八十二秒半为一分四九
　　九若以甲戊正八九六○
　　六六为五

　　十七分半则戊辰正二三
　　三九二为一分五○一折中
　　而取之为一分半故相加得
　　五十九分为边总相减得五
　　十六分为边较此其为立法
　　所自来断如矣然用是以求
　　大距则又与今表不合盖均
　　轮之内仍有一小轮试将壬
　　子均轮全径一千零六十五
　　秒五分之得二百一十三秒
　　除一百六十三秒为加分小
　　轮全径余五十秒即为交均
　　小轮全径与均轮全径相减
　　余一千零一十五秒为负小
　　轮全径小轮心循负小轮周
　　右旋行日距正交之倍度白
　　极自小轮

　　最逺防左旋行轮心之倍度
　　如日在两交无距度则小轮
　　心在己白极在壬无交均仍
　　以壬甲弧为距限也日距交
　　九十度则小轮心自己行一
　　百八十度至午白极自最逺
　　子行三百六十度仍至子无
　　交均仍以子甲为距限也如
　　日距交四十五度则小轮心
　　自己行九十度至未白极自
　　最逺癸行一百八十度至辰
　　戊甲辰角一度二十九分四
　　十秒为交均辰甲五度八分
　　三十四秒为距限也如日距
　　交三十度则小轮心自己行
　　六十度至申白极自最逺酉
　　行一百二

　　十度至戌戊甲戌角一度
　　一十六分三十七秒为交
　　均【表多二秒】戌甲五度一十二
　　分五十八秒为距限也【先用
　　戊酉斗三角形求得酉斗邉七分四十一秒一六斗
　　戊邉四分二十六秒二五则斗甲为五度一十二分
　　五十三秒七五次求得酉戌通四十三秒三○与
　　酉斗相减余六分五十七秒八六为斗戌邉然后用
　　斗甲戌直角形求甲角及甲戌邉余仿此】如日
　　距交六十度则小轮心自
　　巳行一百二十度至亥白
　　极自最逺亢行二百四十
　　度至氐戊甲氐角一度一
　　十八分五十秒为交均【表少
　　九秒】氐甲五度四分六秒为
　　距限也如此则交均距限
　　理数皆极精宻而推算则
　　属繁难且交均用小轮与
　　去一小轮全径作小均轮
　　其角度相去不逺【见前】距限
　　用与用股其邉度亦相
　　去不逺【见后】故戊癸均轮
　　半径五百三十二秒半减
　　癸辰小轮全径五十秒余
　　戊辰四百八十二秒半作
　　小均轮半径则甲戊与戊
　　辰之比常如五十七分半
　　与一分半之比用切线分
　　外角法即得逐度之交均
　　以半径一千万为一率日
　　距正交倍度之正矢为二
　　率【过九十度则用大矢】仍以均轮壬
　　戊半径五百三十二秒半
　　为三率【酉斗癸戊亢牛等线皆为均轮正
　　壬斗壬戊壬牛等线皆为均轮正矢故仍以均轮半
　　径为比例】求得四率为距交减
　　分【如壬斗壬戊壬牛之类】与壬甲最
　　大距限五度一十七分二
　　十秒相减即得逐度之距
　　限也【斗甲为五度一十二分五十四秒比戊甲
　　少四秒戊甲为五度八分二十八秒比辰甲少六秒
　　牛甲为五度四分一秒比氐甲少五秒故日相去不
　　逺】然此又惟朔望为然朔
　　望而后交角又有加分因
　　日距交与月距日之渐逺
　　以渐而大至日距交九十
　　度月距日亦九十度时交
　　角比朔望大二分四十三
　　秒盖白道之上又有小轮
　　其周之下点与白道相切
