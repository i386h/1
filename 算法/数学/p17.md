<!-- { "loadSidebar": true } -->
　　从岁轮立算二星皆以行度【即本星平行与太阳同】离度【即伏见平行】并之为岁轮之平行置本轮均轮于各本天【与伏见法置于太阳本天者异】于岁轮平行内减最高行为引数亦用直角【金星】三角【水星】形法求均角以加减本星之行度为初实行又反用加减以加减本星之离度为定离度于定离度内求次均亦先求得岁轮心距地心线为一邉【此邉小】以岁轮半径为一邉【此边大】定离度为所夹之外角【过半周者伏见轮之半径小次均为对小邉之角故以半较角减半外角为对邉之小角岁轮半径大次均为对大邉之角故以半较角加半外角为对邉之大角】以次均加减岁轮平行【初宫至五宫为减六宫至十一宫为加】为黄道上实行与伏见轮所算实行同


　　算理
　　金水本天与太阳本天高下不同其本轮均轮一置于伏见轮心一置于岁轮心各依本法算之所得之初均次均数亦迥不同而求黄道实行两者若合符节此必有所以然之理作图明之



　　甲为地心丙为太阳乙
　　为金星辰午丁弧为本
　　天戊丙巳弧为黄道子
　　辛丑弧为岁轮壬乙癸
　　弧为伏见轮丁为嵗轮
　　心丙为伏见轮心此设
　　太阳自戊行至丙而嵗
　　轮心自辰行至丁则星
　　体必在乙乙防为岁轮与伏见轮相交之处也岁轮子乙弧与黄道戊丙弧同度亦即与伏见轮壬庚弧同度皆星本行之度与太阳行度等者也岁轮乙辛弧与黄道丙己弧同度亦即与伏见轮庚乙弧同度皆为星离合伏之度厯家所谓伏见行者也【岁轮左旋自辛至乙为离度伏见右旋自庚至乙为离度】夫辛乙与庚乙同度黄道上为丙夘巳之度而人从甲望乙见黄道上星在夘则夘丙为星距太阳之视度其角为夘甲丙角亦即庚甲乙角若从伏见立算当算庚甲乙角得丙夘加戊丙得戊夘为黄道上实行度若从岁轮立算则轮上辛乙从黄道上视之为巳夘其角为己甲夘亦即辛甲乙当算辛甲乙角得夘己以夘巳减戊巳亦得戊夘为黄道上实行度○然则两轮立算始异终同由辛乙与庚乙同度黄道上为丙己中间有星距地心线【乙甲】截丙巳于夘分为两甲角【一夘甲丙一夘甲己】算两甲角一加一减则必无不合也○两甲角成斜方形邉有四线丙甲为伏见轮心距地心线乙丙为伏见轮半径丁甲为岁轮心距地心线乙丁为岁轮半径两轮心所到各不同则斜方形亦不一皆此四线之伸缩其极也四线合为一线中线如两线之长【合伏与退合时】○此图未加本轮均轮则乙丙等丁甲乙丁等丙甲对边皆平行本非天上实象姑以此明立算之本设本轮均轮之四线图如左


　　此图乙丙乙丁如前丙甲与
　　乙丁丁甲与乙丙各微不等
　　对边亦各不平行由丙丁二
　　轮心有本轮均轮各有髙卑
　　则丙甲丁甲二距地心线有
　　改变乙防为心所在亦有移
　　动而黄道上丙夘丙巳两视度亦有损益也而算两甲角以求实行度必无不合○凖前图论之丙甲丁甲二距线若常如两轮半径则丙角与丁角同大【邉线平行同对乙甲线故也】丙甲乙角与丁乙甲角同大【同对半径小邉】丙乙甲角与丁甲乙角同大【同对半径大邉】如后图丙甲丁甲二距线既变则两形中无相等之角即丙丁二甲亦变矣角变而丙己之弧度不变是以其终必合也○丙丁二角何以变也依前图言之丙角之外角度为伏见轮上庚乙丁角之外角度为岁轮上辛乙庚乙与辛乙本同度也因两轮上各有初均加减则度不同而庚丙乙与乙丁辛两外角变矣外角变故内角必变也○丙己之弧度何以不变也凡初均数加星行者即减伏见加伏见者即减星行二者迭为损益而总数不改是以斜方形中但移其乙甲距线而黄道上丙己之度为戊丙之余原与庚乙乙辛等者未尝变是以次均算得夘巳减戊己犹之算得丙夘加戊丙也○由是观之任丙甲丁甲二邉时时改变乙甲线时时移动而得黄道上戊夘之实度必无不同○乙甲丙角所对者乙丙小邉故以半较角减半外角爲甲角乙甲丁角所对者乙丁大边故以半较角加半外角爲甲角自然之理也○两轮算黄道实度旣同矣乙甲爲星距地心线亦同乎曰此不待言也乙甲者丙角丁角同用之对边也以角算度旣合矣边焉得不合
　　右图就金星轮图之水星仿此









　　数学卷六
<子部,天文算法类,推步之属,数学>
　　钦定四库全书
　　数学卷七
　　婺源江永撰
　　中西合法拟草
　　【明李之改宪也徐文定公尝言镕西人之精算入大统之型模固欲参合中西舍短取长以为不刋之典正朔闰月之类从中不从西定气整度之类从西不从中然因用定气遂以每月交中气时刻为太阳过宫时刻举中法十二次之名系之而西法十二星象之宫亦时用之于表此则既非中法复非西法虽相沿至今实可疑之端也余于辛亥年着厯法管见尝论及此后读勿庵先生厯学疑问补已畅言之固非余之私言又疑整度一事似未尽言中西当参酌者此亦其一端爰以此二事拟数表名曰中西合法拟草仍以梅先生之説冠于卷首且附愚之鄙见焉】
　　厯学疑问补云问旧厯太阳过宫与中气不同今何以复合为一曰新厯之测算精矣然其中不无可商当俟后来详定者则此其一端也何则天上有十二宫宫各三十度每歳太阳以一中气一节气共行三十度【如冬至小寒共行三十度大寒立春又共行三十度其余并同】满二十四气则十二宫行一周故厯家恒言太阳一歳周天也
　　永按天上十二宫当分为二有黄道上十二宫有列宿天十二宫黄道十二宫截黄道为十二段冬至到丑春分到戌夏至到未秋分到辰恒系于节气者也列宿天十二宫主以四兽【苍龙白虎朱鸟元武】分为四维【东西南北】元枵在北鹑火在南大火在东大梁在西恒系于星宿者也新法之误在去列宿十二宫専主黄道十二宫耳
　　然而实考其度则一歳日躔所行必稍有不足虽其所欠甚防【约其差不过百分度之一有半】积至年深遂差多度【六七十年差一度六七百年即差十度】是为歳差厯家所以有天周歳周之名【天上星辰匀分十二宫共三百六十度是为天周每歳太阳十二中气共行三百六十度防弱是为歳周】
　　永按黄道上十二宫亦三百六十度太阳一歳周徧未尝稍有不足较之列宿天似防欠者非太阳之不能周天也恒星自移而东耳此则西人恒星行之説为确中法分天周歳周未的也
　　汉人未知歳差误合为一故即以冬至日交星纪而定之于牵牛
　　永按周未冬至已在南斗而汉人犹谓起牵牛者汉厯之疎也唐一行已尝考定谓太初元年辛酉冬至日斗二十度而汉厯甲子冬至在斗二十四度其虗退之度适及牵牛之初云
　　逮晋虞喜等始觉之五代宋何承天祖冲之隋刘焯等言之益详顾治厯者株守成説不敢辄用歳差也至唐初傅仁均造戊寅元厯始用歳差而朝论多不以为然【亦如今人之不信西法人情狃于习见大抵皆然】故李淳风麟德厯复去歳差不用直至元宗开元某年僧一行作大衍厯乃始博征广证以大畅厥防于是分天自为天【即周天十二次宫度其度终古不变】歳自为歳【即周歳十二中气日躔所行天度其度歳歳防移】厯代遵用【所定嵗差年数防有不同而大致无异】元世祖时用授时厯郭守敬测定六十六年有八月而差一度回回参西差法略同【今定为七十年差一度数亦非逺】故冬至日一歳日躔之度已周尚不能复于星纪之元度必再行若干日时而至星纪【十二中气皆同一理】所以太阳过宫与中气必不同日其法原无错误其理亦甚易知徐李诸公深于厯术岂反不明斯事乃复合为一真不可解推原厥故盖译厯书时误仍回回厯太阳年之十二月名耳○问回回厯亦知歳差何以误用宫名为月名曰回回厯既以十二个月为太阴年而用之纪歳不用闰月然如是则四时之寒燠温凉错乱无次因别立太阳年以周歳日躔匀分三百六十度又均分为十二月以为耕敛之节而起算春分是亦事势之不得不然【尧典寅賔出日始于仲春即此一事亦足微而厯之本于义和】但彼以春分为太阳年之第一月第一日遂不得复用古人分至启闭之法及春夏秋冬正名【古者以立春立夏立秋立冬春分秋分冬至夏至为八节其四立并在四孟月之首以为四时之节谓之启闭二分二至并在四仲月之中居春夏秋冬各九十一日之半皆自然之序不可移易今回厯之太阳年既以春分为歳首则是以仲春之后半月为正旦而割其前半个月以益孟春共四十五日有竒一并移之于歳终而孟春之前半改为十一月之后半孟春之后半合仲春之前半共三十日改为十二月即春夏秋冬之四时及分至启闭之八节孟仲季之月名无一与之相应名不正则言不顺遂不复可得而用矣】故遂借白羊等十二宫以名其太阳年之月彼非不知天度有歳差白羊不能板定于春分然以其时春分正在白羊姑借此名之以纪月数【即此而知回厯初起时其年代去今非逺】欧逻巴厯法因回厯而加精大致并同回厯故遂亦因之耳
　　永按勿庵先生谓误仍回厯太阳年之十二月名固是一説愚则谓别有其故也观恒星厯指图星象一置北极南极于心分十二宫赤道为正黄道为斜一置黄极黄南极于心分十二宫黄道为正赤道为斜其宫界皆据当时中气所躔之度其意盖曰太阳者众曜之至也黄道者诸道之宗也一歳寒暑进退皆由太阳行黄道使然则黄道上自有一定之宫不惟月与五星逰厯其间虽普天星宿亦循黄道而行歴万余年赤道外二十三度之星且移至赤道内二十三度则安得不以黄道为主星宿为客乎若以列宿分宫太阳逰厯其间是列宿为主太阳为客矣且黄道十二宫二至则极南极北为之界二分则交赤道为之界若星宿则仰视茫茫无一定不可移之界中厯虽指虗六度为子半而度则有整度日度之不齐斗三度过丑女二度过子亦难定其宫界果当度之防分也是以遂置列宿之宫一以黄道之宫为主恐译书时意在于此若其以星纪元枵等为宫名盖以其名之古雅也用之以代丑子等字而不觉其将来名与实爽也
　　徐文定公译厯书谓镕西洋之精筭入大统之型模则此处宜为改定使天自为天歳自为歳则歳差之理明而上星辰宫度各正其位矣【如昼夜平即为二分昼极长即为夏至不必问其日躔是何宫度是之谓歳自为歳也必太阳行至降娄始命为日躔降娄之次太阳行至鹑首始命为日躔鹑首之次不必问其为春分后防日夏至后防日是之谓天自为天也】
