<!-- { "loadSidebar": true } -->
　　草曰置甲原纳米三十五石七斗为实以毎畆苗三升五合为法除之得一千二十畆为甲原有田以乗毎畆税一尺一寸五分得一百一十七丈三尺为绢积尺次以甲原纳绢防折帛八匹三丈九尺七寸三分九厘并防绢本色二十匹二丈八尺九寸三分九厘得二十九匹二丈八尺六寸七分八厘以匹法四丈通匹数内零丈得一百一十八丈八尺六寸七分八厘内减田绢积丈尺一百一十七丈三尺余一丈五尺六寸七分八厘为甲地防以毎畆防一尺三寸四分纳之得一十一畆七分其畆下七分倍之得一百四十身下加二得一百六十八步以六十步纳之得二角零四十八步得一十一畆二角四十八步为甲原有地乃以甲所出四百七畆及五百一十六畆并得九百二十三畆减原有一千二十畆余九十七畆为甲今有田并原地【按三字误葢地一十一畆余不在田一千二十畆之内也】次以甲出田四百七畆并乙原有田三百七十五畆共得七百八十二畆为乙令有田次以甲所出田五百一十六畆并丙原有田四百六十三畆共得九百七十九畆为丙今有田各列三户今有田地数于右行副之先以毎畆苗三升五合徧乗右行甲得三石三斗九升五合乙得二十七石三斗七升两得三十四石二斗六升五合为本户苗米次以毎畆税一尺一寸五分徧乗左副行甲得一十一丈一尺五寸五分乙得八十九丈九尺三寸丙得一百一十二丈五尺八寸五分各为丈积各列二位皆以三分因头位七分因下位并退一位即是自下三七折之又各以四大约丈积成匹其甲得三丈三尺四寸六分五厘为夏税折帛又得一匹三丈分尺八分五厘为夏税本色其一得六匹二丈九尺七寸九分为夏税折帛又得一十五匹二丈九尺五寸一分为夏税本色其丙得八匹一丈七尺七寸五分五厘为夏税折帛得一十九匹二丈分尺九分五厘为夏税本色次以田力一贯二百徧乗右副行并以地物力乗甲原地及纳甲得一百一十六贯四百乙得九百三十八贯四百丙得一千一百七十四贯八百各为田物力其甲又置一十一畆七分以乗地防一尺三寸四分得一丈五尺六寸七分八厘为甲地防半之得七尺八寸三分九厘各为折防本色又以甲地乗物力九百得一十贯五百三十为甲地乗力并田物力一百一十六贯四百共得一百二十六贯九百三十文为甲物力列甲乙丙三户共物力各为贯皆以物力和买率三十二贯为法除之甲得三匹九分六厘六毫五丝六忽二防五尘乙得二十九匹三分二厘五毫丙得三十六匹七分一厘二毫五丝各为和买率亦各列二位各以七三折之其头位七折者为和买折帛下位三折者为和买本色折讫其甲得二匹七分七厘六毫五丝九忽三防七尘五沙为和买折帛率又得一匹一分八厘九毫九丝六忽八防七尘五沙为和买本色率乙得二十匹五分二厘七毫五丝为和买折帛率又得八匹七分九厘七毫五丝为和买本色率丙得二十五匹六分九厘八毫七丝五忽为和买折帛率又得一十一匹一厘三毫七丝五忽为和买本色率各率除端匹外乃以定下分毫皆以四因之收为丈尺寸分甲得和买折帛二匹三丈一尺六分三厘七毫五丝本色一匹七尺五寸九分八厘七毫五丝乙得和买折帛二十匹二丈一尺一寸本色八匹三丈一尺九寸丙得和买折帛二十五匹二丈七尺九寸五分本色一十一匹五寸五分为各户和买数及分本色下畸零数合问
　　均科绵税
　　问县科绵有五等户共一万一千三十三户共科绵八万八千三百三十七两六钱上等一十二户副等八十七户中等四百六十四户次等二千三十五户下等八千四百三十五户欲令上三等折半差下二等此中等六四折差科率求之问各户纳及各等几何按题言下二等比中等六四折差是次等为中等六分之四下等又为次等六分之四也乃术草中皆以十分之四收之是四分折差而非四六折差矣集中题与术不相应者多类此岂成书之后未能重加校正欤
　　答曰上等一户一百二十四两一十二户计一千四
　　百八十八两
　　副等一户六十二两八十七户计五千三百九十四两
　　中等一户三十一两四百六十四户计一万四千三百八十四两
　　次等一户一十二两四钱二千三十五户计二万五千二百三十四两
　　下等一户四两九钱六分八千四百三十五户计四万一千八百三十七两六钱
　　术曰列五等户数先以四折下等数加次等户又以四折之加中等户数却以半折之加二等户又以半折之加上等户数不折便为法除科绵得上等一户之绵复半之为副等又半之为中等又四折之为次等又四折之为下等各一户绵却各以户数乗之各得五等共出绵具图折之
　　上　　副　　　中　　次　　下


　　草曰先置下等户八千四百三十五以四折之得三千三百七十四



　　乃以得数折入次户二千三十五内得五千四百九户讫



　　又以四折次数五千四百九户得二千一百六十三户六分



　　乃以得次数并入中户四百六十四内共得二千六百二十七户六分




　　次以五分折中数二千六百二十七户六分得数



　　次以得数一千三百一十三户八分并副户八十七得一千四百户八分



　　又以五折副数一千四百户八分得七百户四分既得数



　　乃以副数七百户四分并上户一十二户得七百一十二户四分不折便以为法
　　为法


　　累折至等共得七百一十二户四分以为总法乃置科绵八万八千三百三十七两六钱为实法法七百一十二户四分而一得一百二十四两为上等一户所出绵以五折之得六十二两为副等一户所出绵又五折之得三十一两为副等一户所出绵乃以四折之得一十二两四钱为次等一户所出绵又以四折之得四两九钱六分为下等一户所出绵乃以各等户数各乗一户所出即各得每等共数之绵均定劝分
　　问欲劝粜赈济据甲民户物力畆步排定共计一百六十二户作九等上等三户第二等五户第三等七户第四等八户第五等十三户第六等二十一户第七等二十六户第八等三十四户第九等四十五户今先观谕第一等上户愿粜五千石第九等户愿粜二百石欲知各等抛差石数并数认米数各几何答曰认该米二十三万七千六百石
　　上等一户米五千石三户计一万五千石二等一户米四千四百石五户计二万二千石
　　三等一户米三千八百石七户计二万六千六百石
　　四等一户米三千二百石八户计二万五千六百石
　　五等一户米二千六百石一十三户计三万三千八百石
　　六等一户米二千石二十一户计四万二千石
　　七等一户米一千四百石三十六户计三万六千四百石
　　八等一户米八百石三十四户计二万七千二百石
　　九等一户米二百石四十五户计九千石
　　术曰以衰分求之置上下户米减余为实列等数减一余为法除之得抛差石数以差累减上等米各得诸等米以各等户乗之并之为总数
　　草曰置上等户米五千石减下等户二百石余四千八百石为实以九等减一余八为法除实得六百石为每等抛差用减上等余四千四百石为二等米又减六百得三千八百石为三等米又减六百得三千二百石为四等米又减六百得二千六百石为五等米又减六百得二千石为六等米又减六百得一千四百石为七等米又减六百得八百石为八等米又减六百得二百石为九等米又各乗户数并之得总认米石数二十三万七千六百石合问
　　均定合解【按原本此问无题今増】
　　问州郡合解诸司窠名钱户部九十六万五千四百二十一贯文总所六十四万三千六百一十四贯文运司一万六千九十贯三百五十文今诸窠名先催到九千二百五十三贯六百二十文欲照原额分数均定桩收解合各几何
　　答曰户部五千四百九十七贯二百文　总所三千六百六十四贯八百文　运司九十一贯六百二十文
　　术曰以衰分求之置诸原率可约约之副并为法以催到钱乗未并者各为实实如法而一合问
　　草曰列户部九十六万五千四百二十一贯总所六十四万三千六百一十四贯运司一万六千九十贯三百五十文各为原率今原率可约求等得一万六千九十贯三百五十为等数俱约之户部得六十总所得四十运司得一各为率副并得一百一为法以催到钱九千二百五十三贯六百二十文乗未并数六十四十及一毕得五十五万五千二百一十七贯二百文为户部之实三十七万一百四十四贯八百文为总所之实九千二百五十三贯六百二十文为运司之实三实皆如法一百一而一其户部得五千四百九十七贯二百文总所得三千六百六十四贯八百文运司得九十一贯六百二十各为侯解钱按此法今名和数比列即用合解为率亦可増一约分取其数简也
　　寛减屯租
　　问屯租欲议寛减仍聴以夏麦折纳分数官牛种者与减二分私牛种者与减四分每嵗租谷以三分之一许夏折二麦内四分大六分小折色每大麦三石折小麦二石小麦二石折谷三石五斗屯租旧额官种一石纳租五石私种一石纳租三石今某州屯田去年计官私种共九千七百八十二石共合收租谷三万九千五百八十六石欲知官私种各数原额今减合催成年夏麦秋谷几何
　　按此题有官私共种数租数有种一石租数求各种数租数古谓之差分今谓之和较比例折色亦差分也今谓之和数比例大小麦与谷相易古谓之异乗同乗今谓之和率比列
　　答曰请官种五千一百二十石私出种四千六百六十二石　原租额共三万九千五百八十六石官种二万五千六百石私种一万三千九百八十六石　今减一万七百一十四石四斗官种五千一百二十石私种五千五百九十四石四斗　合催二万八千八百七十一石六斗
　　官种租二万四百八十石　一分折麦计谷六千八百二十六石六斗六升零三分升之二　四分折大麦二千三百四十石五斗七升七分升之一系折谷二千七百三十石六斗六升三分升之二　六分折小麦二千三百四十石五斗七升七分升之一系折谷四千九十六石二分正色谷一万三千六百五十三石三斗三升之一
　　私种租八千三百九十一石六斗　一分折麦计谷二千七百九十七石二斗　四分折大麦九百五十九石四升系折谷一千一百一十八石八斗八升　六分折小麦九百五十九石四升系折谷一千六百七十八石三斗二升　二分正色谷五千五百九十四石四斗
　　成年共收夏折谷【按即官种私种一分折谷共数】九千六百二十三石八斗六升三分升之二　大麦三千二百九十九石六斗一升七分升之一小麦三千二百九十九石六斗一升七分升之一　秋正谷一万九千二百四十七石七斗三升三分升之一
