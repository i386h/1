<!-- { "loadSidebar": true } -->
　　草曰置层髙二尺靣阔三丈相乘得六十尺又乘长三十又得一万八千尺为初率次以差阔一尺乘髙二尺又乘长三十丈得六百尺为次率却以石版长五尺阔二尺厚五寸相乘得五尺为法以除二率得三千六百片为初积一百二十片为次积列右行置深四丈二尺以每层二尺约之得二十一层乘初积三千六百片得七万五千六百片于上次置二十一层减一余二十以乘二十一层得四百二十半之得二百一十乗次积一百二十觔得二万五千二百片加入上共得一十万八百片为石版数次置二十一层减去一余二十以差阔一尺乗之得二丈并上阔三丈共得五丈为下阔之数又置石一十万八百片以每工九约得一万一千二百置石版数以搬扛四人乗之得四十万三千二百为实以五片为法除之得八万六百四十工又置石版数以每片用灰一十觔乗之得一百万八千觔为灰实以毎人担用一百一十觔约之得九千一百六十三工一十一分工之七为灰工于上又并石版工一万一千二百及并搬扛工八万六百四十工加上共得一十万一千三工一十一分工之七通分内子得一百一十一万一千四十为实置火头每名管六十工以乗分母一十一得六百六十为法除实得一千六百八十三工不尽二百六十与法约之为三十三分工之一十三为火头工数半之得八百四十一工三十三分工之二十三为部押壕寨数今众工下十一分工之七以母十一除火头分母三十三得三以三因众工下母子为一十万一千三工三十分工之二十一并三项母子得一十万三千五百二十九工分子五十七满母三十三收一工余二十四与母各三约为十一分工之八为共用一十万三千五百二十八工十一分工之八








<子部,天文算法类,算书之属,数学九章,卷七下>
<子部,天文算法类,算书之属,数学九章,卷七下>
<子部,天文算法类,算书之属,数学九章,卷七下>








　　筑埂均功
　　问曰县共兴筑圩埂长三十六里半甲县出二千七百八十人乙县出一千九百九十人丙县出一千六百三十人丁县出一千三百二十人其甲县先差到一千五百四十四丙县先差到九百六十五夫欲知各合赋役埂长几何【里法三百六十歩】
　　筑曰甲先到人筑二千六百二十八歩【计七里一百八歩】丙先到人筑一千六百四十二歩半【计四里二百二歩半】
　　术曰以啇功求之置里通歩作尺为积率并诸县人数为均法法与率可约者约之以科率各乗先到人为实皆法而一各得先筑里歩为先赋埂长续到人合赋功凖此求之
　　草曰置三十六里五分以里法三百六十歩通之得一万三千一百四十歩又以歩五尺乗之得六万五千七百尺为长率并甲乙丙丁县四县合科人得七千七百二十为均法合法与率可求等得二十以约之率得三千二百八十五法得三百八十六以长率三千二百八十五尺乗甲县先到人一千五百四十四夫得五百七万二千四十人为甲实实如法三百八十六而一得一万三千一百四十尺以歩五尺约之得二千六百二十八歩为甲县先到人所筑积歩又以长率三千二百八十五乗丙县先到人九百六十五夫得三百一十七万二十五尺为丙实实如法三百八十六而一得八千二百一十二尺五寸以歩法五尺约之得一千六百四十二歩半为丙县先到人所筑歩
　　计浚河渠
　　问通运河就土筑堤令面广六丈底广四丈上流深八尺下流深一丈六尺长四十八里其堤下广二丈四尺上广一丈八尺与河等未知髙以墟四坚三为率秋程入功每名自运筑墟坚共积常六十尺筑堤至半为棚道取土上下工减五分之一限一月毕欲知河积及堤积尺共用工并日役工数及堤髙各几何
　　答曰河积六千二百二十万八千尺　堤积四千六百六十五万六千尺　堤髙二丈一尺七分尺之三　共用工二十四万四千九百四十四　日役工八千一百六十四五分工之四
　　按共用工日用工二数俱误若以共工分工积则每工各得四百四十四尺余其不合明矣辨详草后
　　术曰以啇功求之并河上下广于上并河上下流深乗之又以长乗为实以四为法除得河积以坚率乗河积为实以墟率为法除得堤积并堤上下广乗堤长半之为法除堤积得堤髙并河堤二积以棚道母半之副置以棚道减工子乗之以棚道减工母除之得数以并其副共为寄以子减母余乗常尺为増子以母乗常尺为増分并増分増子乗寄倍为用工实以増分乗増子又乗限月日为法除实得用人工数
　　草曰置河上广六丈并底广四丈通之折半得五十尺于上又置河上流深八尺并下流深一丈六尺并之折半得一十二尺以乗上数得六百尺为次置长四十八里以尺里法二千一百六十通之得一十万三千六百八十尺得堤河长以乗次得六千二百二十万八千尺为河积以坚率三因河积得一亿八千六百六十二万四千尺为实以穿率四为法除之得四千六百六十五万六千尺为堤积置上广一丈八尺下广二丈四尺并之为四十二尺以乗堤长一十万三千六百八十尺得四百三十五万四千五百六十尺以半之得二百一十七万七千二百八十尺为法除堤积得二十一尺为堤髙不尽九十三万三千一百二十与法求等得三十一万一千四十俱约之为七分尺之三次置河积六千二百二十万八十尺并堤积四千六百六十五万六千尺得一亿八百八十六万四千尺以棚道筑至半是二除之得五千四百四十三万二千尺副之先以减工之子一【按此以下法皆误】乗之只得此数为实乃后以减工母五为法除之得一千八十八万六千四百尺并副五千四百四十三万二千尺共得六千五百三十一万八千四百尺为寄以折减工五分之一以子一减母五余四以乗常尺六十得二百四十尺为増子以母五乗常尺六十得三百尺为増分以二増并之得五百四十乗寄得三百五十二亿七千一百九十三万六千尺以半之得一百七十亿三千五百九十六万八千尺为用工实【按此下又有脱误】得八千一百六十四为每日人工数不尽一百七十二万八千与法求等四十三万二千俱约之为五分工之四得每日用工八千一百六十四工五分工之四复通分内子得四万七百二十四以三十日乗之得一百二十二万一千七百二十为寔仍以母五约之得二十四万四千三百四十四工为共用工合问
　　按草中求堤积至宻至防诚数家之要法也至减工子母乗除而下则法与数皆有误焉葢题言棚道减工五分之一是棚道为平道四分之五也四为分母五为分子应以分子五乗上下积五千四百四十三万二千尺得二亿七千二百一十六万尺以分母四乗副半积得二亿一千七百七十二万八千尺并之得四亿八千九百八十八万八千尺为实以分母四乗常尺六十得二百四十尺为法除实得二百零四万一千二百工为共工数以一月三十日除之得六万八千零四十工为每日工数或置分子五乗上半积之得数于上又并分子母得九乗常尺六十得五百四十尺乗上数得一千四百六十九亿六千六百四十万尺为实以分母四乗六十尺得二百四十尺为增母以分子五乗六十尺得三百尺为増子増母子相乗得七万二千尺为法除实得共工数亦与前同此特不用副半积数然不若前法之省草中以五为分母以一为分子母子既以颠倒而又以余分为分子后虽易一为四而母子之名未正故其中累乗累除之数漫无可据而所差甚逺也
　　围田先计
　　问有草荡一所广三里纵一百一十八里夏日水深二尺五寸与溪靣等平溪阔一十三丈流长一百三十五里入湖冬日水深一尺欲趁此时围成田于荡中顺纵大港一条磬折通溪顺广小港二十四条其深同其小港阔比大港六分之一大港深比大港靣三分之一大小港底各不及靣一尺取土为埂髙一丈上广六尺下广一丈二尺荡纵当溪其岸髙广倍其埂数上下流各立斗门一所湏令田内止容水八寸遏余水复溪入湖里法三百六十歩歩法五尺欲知田积埂土积大小港底靣深阔冬夏积水田港容水过水溪靣泛髙几何
　　按题意掘土为港即以其土四邉为埂当溪者髙阔倍之余三邉等语皆未详
　　答曰田积一千八百六十六顷八畆二十四歩埂土积九百六十五亿五千二百万立方寸大港靣阔六丈一尺七寸　底阔六丈七
　　寸　深六尺八寸　小港靣阔一丈二寸六分寸之五　底阔九尺二寸六分寸之五深六尺八寸　夏积水二万八千六百七十四亿立方寸　冬积水一万一千四百六十九亿六千万立方寸　田容水九千七十二亿六千九百一十二万立方寸　港容水九百六十五亿五千二百万立方寸【港上者在田内】遏出水一万八千六百三十五亿七千八百八十八万立方寸溪靣泛髙一尺三寸一十三万一千六百二十五分寸之一万四千四百一十一
　　按题言大港深比大港靣三分之一答数中大港靣六丈一尺七寸深六尺八寸是九之一不足而非三之一矣此数与题不合以下俱误
<子部,天文算法类,算书之属,数学九章,卷七下>
