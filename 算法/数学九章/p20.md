<!-- { "loadSidebar": true } -->
　　术曰以粟米求之互易入之列共租共种各以租种率数依本色对之先以各种率互乗诸租騐租数之少者以乗共种得数覆减共租余为实以二租数相减余为官种法实如法而一得官种以减共种余为私种各以租率对乗官私种各得官私种所纳租次以减分对乗各纳租乃得各减数以减所纳余为合催租乃分别之先以总折分子乗之各为实并以总分母除之各得折色正色数次置折色数二位用夏折大小麦乗之各得与毎折诸率如雁翅列常以多一事者相乗为实以少一事者相乗为法各得所折大小麦其正色数如故为并本色得成年夏折二麦秋收正谷
　　草曰列共租三万九千五百八十六石并共种九千七百八十二石次各以官种一石纳租五石私种实石纳租三石各为率对租种本色列之先以种率各一石互乗租数只得共谷次騐租数率三石系少者以乗共种九千七百八十二石得二万九千三百四十六石为种覆减共租余一万二百四十石为种实以租率三减租率五余二石系官租者为官种法除种实得五千一百二十石为官种以减共种九千七百八十二余四千六百六十二石为私出种以官租率五石私租率三石各对乗官私种得二万五千六百石为官租所纳租得一万三千九百八十六石为私种所纳租并之得原额租次列官牛种与减二分私牛种与减四分各对乗所纳租数得五千一百二十石为官种减租数得五千五百九十四石四斗为私种减租数并之得一万七百一十四石四斗为今减数乃以官种减租五千一百二十石减官种租二万五千六百余二万四百八十石为合催次以私种减租五千五百九十四石四斗减私种租一万三千九百八十六石余八千三百九十一石六斗亦是合催租乃以二等合催租分列之先以毎嵗三分之一以子一减分母三得二乃以一及二皆为子各乗各催租其官种者一分租得二万四百八十石二分租得四万九百六十石其私种者一分租得八千三百九十一石六斗二分租得一万六千七百八十三石二斗并为实此四实并如母三而一其官种一分折得六千八百二十六石六斗六升零三分升之二及二分正色谷得一万三千六百五十三石三斗三升三分升之一其私种一分折色得二千七百九十七石二斗二分正色谷得五千五百九十四石四斗次置官私种各一分折色数各二位乃用夏折四分大六分小对乗之通系四位乃并四六得一十分约之是并退一位其官种四分大麦者置折谷六千八百二十六石六斗六升三分升之二通分内子得二万四百八十列二位头位以四分折之得八千一百九十二石为大麦实下位以六分折之得一万二千二百八十八石为小麦实次置私种折谷二千七百九十七石二斗列二位头位以四分折之得一千一百一十八石八斗八升为大麦率下位以六分折之得一千六百七十八石三斗二升为小麦率其图如后次列折色每大麦三石折小麦二石小麦二石折谷三石五斗为诸率与大小麦实率四数如雁翅列之其六分折小麦勿置大麦折率有母者列母







　　官种者先以大麦率三乗小麦率二得六又乗谷实八千一百九十二石得四万九千一百二十五石为大麦实乃以小麦率二乗谷率三石五斗得七石又乗母得二十一石为法除实得二千三百四十石五斗七升七分升之一为官种折大麦数仍以母三约本实八千一百九十二石得二千七百三十石六斗六升三分升之二为所折上得大麦谷数次以小麦折二乗谷实一万二千二百八十八石得二万四千五百七十六石为小麦实乃以谷率三石五斗乗母三得十石五斗为法除实得二千三百四十石五斗七升七分升之一为官种折小麦谷仍以母三约本实一万二千二百八十八石得四千九十六石为所折上得小麦谷数私种者先以大麦三乗小麦率二得六又乗谷数一千一百一十八石八斗八升得六千七百一十三石二斗八升为实乃以小麦率二乗谷率三石五斗得七石为法除之得九百五十九石四升为私种折大麦数次以小麦率二乗谷率一千六百七十八石三斗二升得三千三百五十六石六斗四升为实以谷率三石五斗为法除之得九百五十九石四升为私种谷折小麦数次以官种四分大麦二千三百四十石五斗七升七分升之一并私种四分大麦九百五十九石四升得三千二百九十九石六斗一升七分升之一为成年夏折大麦数次以官种六分小麦二千三百四十石五斗七分七分升之一并私种六分小麦九百五十九石四升得三千二百九十九石六斗一升七分升之一为成年夏折小麦数次以官种二分正色谷一万三千六百五十三石三斗三升三分升之一并私种正色谷五千五百九十四石四斗得一万九千二百四十七石七斗三升三分升之一合问
　　户税均寛
　　问州郡寛恤近将某县下三等税户秋科余欠钱米已与蠲放共钱一千三百五十五贯七百六文米五千二百七十二石一斗九升某本县下三等物力计三万七千六百五十八贯五百文今来官员陈述本县多有乐输无欠之户今防蠲放税尾似反寛润顽输之户于理未均遂议将乐输三等户于明年两税与照昨来体例减免契勘得三等无欠户物力二十二万八百一十五贯三百二十一文欲知每百文合减免钱米及共减各几何
　　答曰毎物力一百文放钱三文六分放米一升四合明年两税放免钱七千九百四十九贯三百五十一文五分五厘六毫米三万九百一十四石一斗四升四合九勺四抄
　　术曰以粟米衰分求之置原物力为法除原放钱米得毎百文物力所放钱米率以各率乗今来物力各得钱米为明年两税合放数
　　草曰以原物力三万七千六百五十八贯五百文为法先除原放钱一千三百五十五贯七百六文定法百文上得一文为商除得三文六分为物力百文所放钱率次除原放米五千二百七十二石一斗九升得一升四合为物力百文所放米率以今三等户物力二十二万八千一十五贯三百二十一文徧乗所放钱米二率得钱七千九百四十九贯三百五十一文五分五厘六毫得米三万九百一十四石一斗四升四合九勺四抄为明年两税合放数
　　米谷粒分
　　问开仓受约有甲户米一千五百三十四石到廊验得米内夹谷乃于様内取米一捻数计二百五十四粒内有谷二十八颗凡粒米率每勺三百今欲知米内杂谷多少以折米数科贵及粒各几何
　　答曰米一千三百六十四石八斗九升七合六勺一百二十七分勺之四十八谷一百六十九石一斗二合三勺一百二十七分勺之七十九　合折米八十四石五斗五升一合一勺一百二十七分勺之一百三　原米折米共计四十三亿四千八百三十四万六千四百五十六粒
　　术曰以粟米求之衰分入之置様米粒数为法以常谷颗数减之余与谷为列衰可约约之以共米乗列衰为各实实如法而一各得米数谷数置谷数以粟率折之为谷所折米次以勺率遍乗米数折米得粒数
　　草曰置一捻様粒数二百五十四为法以带谷二十八颗为谷衰以减法余二百二十六为米衰此二衰与法皆可约求等得二俱以约之法得一百二十七米衰得一百一十三谷衰得一十四以米米一千五百三十四石遍乗二衰得一十七万三千三百四十二石为米实得二万一千四百七十六石为谷实皆如法一百二十七而一米得一千三百六十四石八斗九升七合六勺一百二十七分勺之四十八谷得一百六十九石一斗二合三勺一百二十七分勺之七十九以粟率五十折之得八十四石五斗五升一合一勺一百二十七分勺之一百三为谷折纳米数并二米得一千四百四十九石四斗四升八合八勺一百二十七分勺之二十四先通分纳子一十八万四千八十石以勺率三百粒乗之得五千五百二十二亿四千万粒为实以母一百二十七除之得四十十亿四千八百三十四万六千四百五十六粒不尽八十八弃之合问





　　数学九章卷五下
<子部,天文算法类,算书之属,数学九章>
　　钦定四库全书
　　数学九章卷六上　　　　宋　秦九韶　撰钱谷
　　课籴
　　问差人五路和籴据浙西平江府石价三十五贯文一百三十五合至镇江水脚钱每石九百文安吉州石价二十九贯五百文一百一十合至镇江水脚钱每石一贯二百文江西隆兴府石价二十八贯一百文一百一十五合至建康水脚钱每石一贯七百文吉州石价二十五贯八百五十文一百二十合至建康水脚钱每石二贯九百文湖南潭州石价二十七贯三百文一百一十八合至鄂州水脚钱每石一贯七百文【按草中系二贯一百文此此讹】其钱并十七界官防其米并用文思院斛交量纽数欲皆以官解计石钱相比贵贱几何【文思院解每斗八十三合】
　　答曰文思院斛石钱安吉州二十三贯一百六十四文一十一分文之六平江府二十二贯七十一文二十七分文之二十三隆兴府二十一贯五百七文二十三分文之一十九潭州二十贯六百七十九文五十九分文之四十九【按三十九讹四十九】吉州一十九贯八百八十五文十二分文之五
　　术曰以粟米互换求之置石价并水脚乗石数又乗官斗合数为实各如本州合数而一各得官解石钱以课贵贱
　　草曰置安吉州石价二十九贯五百文平江石价三十五贯文隆兴石价二十八贯一百文吉州石价二十五贯八百五十文潭州石价二十七贯三百文列右行次置水脚安吉一贯二百文平江九百文隆兴一贯七百文吉州二贯九百文潭州二贯一百文列左行各对本州石价以两行数并之得数安吉三十贯七百文平江三十五贯九百隆兴二十九贯八百潭州二十九贯四百吉州二十八贯七百五十仍于右行次以文思院官斗八十三合遍乗之安吉州得二千五百四十八贯一百文平江府得二千九百七十九贯七百文江西隆兴得二千四百七十三贯四百文湖南潭州得二千四百四十贯二百文江南吉州得二千三百八十六贯二百五十文各为实于右得次列安吉斗一百一十合平江斗一百三十五合隆兴斗一百一十五合潭州斗一百一十八合吉州斗一百二十合于左行为法以对除右行之实安吉得二十三贯一百六十四文一十一分之六平江得二十三贯七十一文二十七分文之二十三除兴得二十一贯五百七文二十三分文之一十九潭州得二十贯六百七十九文五十九文分之四十九【按三十九讹四十九】吉州得一十九贯八百八十五文一十二分文之五相课石价其安吉州最贵平江次之隆兴又次之潭州又次之吉州最贱
　　折解轻赍
　　问有甲乙丙丁四郡各合起上供银绢甲郡银三千二百两每两二贯二百文足绢六万四千匹每匹二贯文足去京一千里每担一里佣钱六文足其时旧防每贯五十四文足乙郡银二千七百两每两二贯三百文足绢四万九千二百匹每匹二贯四百二十文足云京九百八十里每担一里佣钱四文二分足旧防价五十九文足丙郡银四千两每两新防九贯三百文绢七万三千六百匹每匹新防一十贯三百文去京二千里每担一里佣钱八十文旧防丁郡银二千六百两每两五十一贯文旧防绢三万二千三十五匹每匹五十八贯文旧防去京一千五百里每担一里佣钱一百文旧防诸郡银每五百两绢每六十匹新防每五千贯为担欲并折新防均作三限起解求各郡每限及本色原理折解实用寛余佣钱各新防几何
