<!-- { "loadSidebar": true } -->
　　按右草自求甎砌台身积至级数皆无误求踏踪数有误至求补数需数其法更多未合如题内云先用甎砌台身次用甎砌转道周围五带并濶六尺南北二平道东西三峻道如自台下艮隅南升至巽西折行至坤北升至干东折行至艮复南升至巽乃登台顶是南北二平道至台址皆如一面平堆形西峻道至台址东里峻道至台址皆上如一面三角斜堆下如一面平堆形东外峻道至台址如一面三角斜堆形法当按各形取积草中取二平道皆如法至取峻道乃以道濶并下长为补以南北道高台高三数并乗之为需然后以半道濶乗之为积其意殊不可解然以数考之有差至三之一者又台身外四面甎砌各加六尺转道东面加二层三面各加一层是台基长一十九丈四尺濶一十八丈草中以下濶为一千七百四十寸差少六尺下长仍用一千八百二十寸差少一丈二尺皆疎漏之误今自求踏踪至末皆另步之法以台上长减下长余一千寸半之得五百寸为勾率以乗南道高四百八十寸得二十四万寸为实如台高一千二百寸而一得二百寸为底率以减下长得一千六百二十寸为底股以外道级八十约之得二尺零二分半为东外道踏踪又以底率减底股余一千四百二十寸为中底以勾率五百乗中停高四百二十寸得二十一万寸如台高寸而一得一百七十五寸为中率以减中底余一千二百四十五寸为中股以西道级七十约之得一尺七寸七分又七分分之六为西道踏踪以中率减中股余一千零七十寸为上底以勾率五百乗上停高三百寸得一十五万寸如台高而一得一百二十五寸为上率以减上底余九百四十五寸为上股以里道五十约之得一尺八寸九分为里道踏踪次以道濶加下长与下停高相乗得九十万二千四百寸为倍东外峻道三角形立面中底与中停高相乗得五十九万六千四百寸为倍上下外濶相减余一千寸以北道高乗之得九十万以台高寸数除之得七百五十寸以减北下外濶得九百九十寸为北道上濶与北下外濶相加以北道乗之得二百四十五万七千寸为倍北道至台址平堆形立面并倍二面数得三百九十九万三千寸又并前五数之共数得九百九十六万九千寸以半道濶三十寸乗之得二亿九千九百零七万寸为共道峻道积又并前砌台身积三亿四千三百四十五万零四百寸得总积六亿四千二百五十二万零四百寸为共率次二因道濶与下长相加得一千九百四十寸与南道下外濶一千八百寸相乗得三百四十九万二千寸又以原下广一千五百寸下袤一千七百寸相乗得二百五十五万寸以减外长濶相乗余九十四万二千寸以石基三十五寸乗之得三千二百九十七万寸为西峻道上三角形立面中底下底并与下停高相乗得一百五十五万五千二百寸为倍西峻道下平堆形立面上底上停高相乗得三十二万一千寸为倍东里道上三角形立面上底下底并与中停高下停高并相乗得二百六十万零一千寸为倍东里道下平堆形立面倂五数共得五百九十七万六千寸比旧草所用需数大一百一十二万五千六百寸次求南北平道立面先以上下濶俱加三道濶得上外濶八百寸下外濶一千八百寸上下外濶相减余一千寸以南道高乗之得四十八万寸以台高寸除之得四百寸为减率以减下外濶得一千四百寸为南道上濶与下外濶相并以南道高乗之得一百五十三万六千寸为倍南道至台址平堆形立面又以上下濶各加倍道濶得北上外濶七百四十寸北下外濶一千七百四十寸北石率以石率减共率余六亿零九百五十五万零四百寸为甎率以甎长濶厚连乗得一百八十寸为甎法以石长濶厚连乗得五千寸为石法以甎法除甎率得三百三十八万六千三百九十一片九分片之一为共用甎数以石法除石率得六千五百九十四片为共用石数
　　堂隍程筑
　　问有营造地基长二十一丈濶一十七丈先令七人筑坚三丈计功二日今涓吉立木有日欲限三日筑了每日合收杵手几何
　　答曰日收五百五十五工三分工之一
　　术曰以长乗濶又乗原日原人为实以限日乗筑丈数为法除之得人夫
　　草曰以长二十一丈乗濶一十七丈得三百五十七丈又乗原二日得七百一十四又乗原七人得四千九百九十八为工实以限三日乗原筑三丈得九为法除实得五百五十五工不尽三与法俱三约之为三分工之一为日收五百五十五工三分工之一合问
　　砌甎计积
　　问有交到六门甎一十五垜每垜高五尺濶八尺长一丈其甎毎片长八寸濶四寸厚一寸欲砌地面使用堂屋三间各深三丈共濶五丈二尺书院六间各深一丈五尺各濶一丈二尺后閤四间各深一丈三尺内二间濶一丈次二间濶一丈五尺亭子地面之长濶几何
　　答曰见有一十八万七千五百片今用一万六千四百六片四分片之一外余一十七万一千九十三片四分片之三
　　术曰以少广求之置各地面深濶相乗以间数若所数乗之共为实甎长濶相乗为甎平法除得今用甎数次以甎垜高长濶相乗为实却以甎法乗厚得数为甎积法除之得毎垜甎数次以垜数乗之得见有甎以减今用甎得余甎
　　草曰置堂濶五丈二尺乗深三丈得一十五万六千寸于上又置书院深一丈五尺乗濶一丈二尺得一万八千寸又以六间乗之得一十万八千寸加上共得二十六万四千寸并上又置后閤濶一丈并濶一丈五尺得二丈五尺又以各二间乗之得五百寸以乗各深一丈三尺得六万五千寸加上得三十二万九千寸并上次置亭基一丈四尺自乗得一万九千六百寸以一十所乗之得一十九万六千寸又并上共得五十二万五千寸为实以甎长八寸乗濶四寸得三十二寸为甎平法除之得一万六千四百六片四分片之一为共用甎次置毎垜高五尺乗濶八尺得四千寸又乗长一丈得四十万寸为毎垜实却以甎平法三十二寸乗厚一寸只得三十二寸为甎积法除之得一万二千五百片又以十五垜乗之得一十八万七千五百片为见有甎内减今用甎余有一十七万一千九十三片四分片之三为外余瓦数合问












　　数学九章卷七上
<子部,天文算法类,算书之属,数学九章>
　　钦定四库全书
　　数学九章卷七下　　　　宋　秦九韶　撰营廷
　　计定城筑
　　问郡筑一城围长一千五百一十丈外筑羊马墙壕长与城同城身髙三丈靣阔三丈下阔七丈五尺羊马墙髙一丈靣阔五尺下阔一丈壕靣阔三十丈下阔二十五丈女头鹊防共髙五尺五寸共阔三尺六寸共长一丈鹊台长一丈髙五寸阔五尺四寸座子长一丈髙二尺二寸五分阔三尺六寸肩子髙一尺二寸五分阔三尺六寸长八尺四寸防子髙一尺五寸阔三尺六寸长六尺六寸箭窻三眼各阔六寸长七寸五分外眼比内眼斜低三寸取土用穿四坚三为率周廻石版铺城脚三层每片长五尺阔二尺厚五寸通身用甎包砌下一丈九幅【按九幅即九层】中一丈七幅上一丈五幅甎每片长一尺二寸阔六寸厚二寸五分防崄墙髙三尺阔一尺二寸【按此句赘盖下既论幅则不用阔下当云每幅之阔为甎之长数】下脚髙一尺五寸铺甎三幅上一尺五寸铺甎二幅每长一丈用木物料永定柱二十条长三丈五尺径一尺每条栽埋工七分串凿工三分爬头拽后木共八十条长二丈径七寸每条作工三分串凿工二分子木二百条长一丈径三寸每条作工二分搬扛工二分絍橛二千个每个长一尺方一寸每个工七毫絍索二千条长一丈径五分每条工九毫石版一十片匠一工搬一工每片灰一十觔搬灰千觔用一工甎匠每工砌七百片石灰每甎一觔芦蓆一百五十领青茅五百束丝竿筀竹五十条笍子水竹一十把每把二尺围镢手锹手担土杵手每工各六十尺火头一名受六十工部押壕寨一名管一百二十工每工日支新会一百文米二升五合欲知城墙坚积壕积壕深共用木竹橛索甎石灰芦茅人工钱米数各防何
　　按题意掘土为壕以筑城城身及羊马墙身共积即壕身积语中未详羊马墙及壕周绕城外当长于城周题中未载距城尺数城墙用甎包砌当计三靣题中只计一靣皆属疎漏防险墙应以甎长为阔题中复言阔之尺数柱木防橛等径方长短术草不用其数题中亦皆载未免冗繁然古啇功之略犹可见焉故于草中就其所问之意而改正之
　　答曰城积二千三百七十八万二千五百尺坚积墙积一百一十三万二千五百尺坚积
　　壕积三千三百二十二万尺穿积　壕深八丈　永定柱三万二百条每条长三丈五尺径一尺　爬头拽后木一十二万八百条每条长二丈径七寸　子木三十万二千条毎条长一丈径三寸絍橛子三百二万个每个长一尺方一寸　絍索三百二万条每条长一丈径五分　芦蓆二十二万六千五百领　青茅七十五万五千束每束六尺围筀竹七万五千五百竿　水竹一万五千一百把毎把二寸围　石版一万五千一百片城甎一千二百八十三万三千四百九十
　　片　石灰一千二百九十八万四千四百九十觔　用工二百万三千七百七十工　新会二十万三百七十七贯文　支米五万九十四石二斗五升
　　按右答数石版城甎石灰三数俱误余数亦多偶合具详草后
　　术曰以啇功求之置城及墙上下广各并之乘髙进位半之各得每丈积率并之为共率先以每功尺除之又以诸色工各数乘之为土功丈率次置柱木橛索乘其每条叚功得各共功次置城方一丈自之乘用甎总幅数为实以甎长乘厚为则法除实得城身用甎次置鹊台座子肩子防子各髙阔长相乘为寄并之于上次箭窻眼髙依差寸求斜深虚积减寄余为女头甎实以则法乘甎阔为甎积法除之得女头台用砖又置防险墙髙以丈乘而半之又乘上下幅共数为实以砖阔厚相乘为法除之得防险墙用甎并三项用甎为都实以毎功片为法除之得甎匠功以每丈用石叚数求石匠工以搬每丈石求搬石工以片用灰数乘都甎得甎用灰以每丈石版数乘片用灰得石用灰并之为甎石共灰以每工搬灰数除之得搬灰工并诸作工为实以火头壕寨每管人数各为法除之得各数又并之为都工然后以城围通长偏乘诸项毎丈率积灰各工料得共数女头围【按旧图在术前其尺数多未合今改正移于此】
　　草曰置城上广三丈并
　　下广七丈五尺得一十
　　丈五尺乘髙三丈得三
　　千一百五十尺进位【按即
　　十尺乘之】得三万一千五百
