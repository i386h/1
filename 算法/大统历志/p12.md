<!-- { "loadSidebar": true } -->
　　按分至每嵗有差黄道即因而易即不能毎嵗歩之当于六十六年嵗差一度时更定度钤始为无也凡冬至所在宿皆有前后距其黄道皆减于赤道今所推其宿至后积度是自冬至日躔后距其宿末度黄道数其天正黄道宿度则是自冬至日躔前距其宿初度黄道数也合二数则是自其宿初度距其宿末度总数故即命为天正宿定积度也于是以各宿黄道度累加之即各得其宿所距天正宿初度之数而命为定积度也
　　求日月食甚宿次黄道度及分秒法同通轨
　　又术置所推食甚盈缩厯缩厯加半周天为黄道定积度月食盈缩厯俱加半周天满周天分去之为黄道定积度皆迳以距天正黄道积度相挨者减之即各得日月食甚黄道宿度及分秒
　　按此法不用定积度钤故亦不加天正黄道度然必毎年歩定黄道积度方可用之也
　　赤道宿度
　　角十二【一十】　　　亢九【二十】　　　　氐十六【三十】
　　房五【六十】　　　　心六【五十】　　　　尾十九【一十】
　　箕十【四十】
　　右东方七宿七十九度二十分
　　斗二十五【二十】　　牛七【二十】　　　　女十一【三五】
　　虚八【九十五太】　　　危十五【四十】　　　室十七【一十】
　　壁八【六十】
　　右北方七宿九十三度八十分太
　　奎十六【六十】　　　娄十一【八十】　　　胃十五【六十】
　　十一【三十】　　　毕十七【四十】　　　觜初【五】
　　参十一【一十】
　　右西方七宿八十三度八十五分
　　井三十三【三十】　　鬼二【二十】　　　　栁十三【三十】
　　星六【三十】　　　　张十七【二十五】　　翼十八【七十五】轸十七【三十】
　　右南方七宿一百○八度四十分
　　黄赤道立成
　　积度　度率　积度　度率　积差　差率

<子部,天文算法类,推步之属,大统历志,卷八>
<子部,天文算法类,推步之属,大统历志,卷八>
<子部,天文算法类,推步之属,大统历志,卷八>
<子部,天文算法类,推步之属,大统历志,卷八>
<子部,天文算法类,推步之属,大统历志,卷八>
<子部,天文算法类,推步之属,大统历志,卷八>
　　附郭守敬传
　　初刘秉忠以大明厯自辽金承用二百余年浸以后天议欲脩正而卒十三年江左既平世祖思用其言遂以守敬与王恂率南北日官分掌测騐推歩于下而命张文谦与枢宻张易为之主领裁奏于上左承许衡参预其事守敬首言厯之本在于测騐而测騐之器莫先仪表今司天浑仪宋皇祐中汴京所造不与此处天度相符比量南北二极约差四度表石年深亦复欹侧守敬乃尽考其失而移置之既又别图高爽地以木为重棚创作简仪高表用相比覆又以为天枢附极而动昔人尝展管望之未得其的作极仪极辰既位天体斯正作浑天象象虽形似莫适所用作玲珑仪以表之矩方测天之正圜莫若以圜求圜作仰象古有经纬结而不动守敬易之作立运仪日有中道月有九行守敬一之作证理仪表高景虚罔象非真作景符月虽有明察景则难作闚几厯法之騐在于交防作日月食仪天有赤道轮以当之两极低昂标以指之作星晷定时仪又作正方案九表悬正仪座正仪为四方行测者所用又作仰规覆矩图异方浑葢图日出入永短图与上诸仪互相参考十六年改局为太史院以恂为太史令守敬为同知太史院事给印章立官府及奏进仪表式守敬当帝前指陈理数至于日晏帝不为倦守敬因奏唐一行开元间令南宫说天下测景书中见者凡十三处今疆宇比唐犹大若不逺方测騐日月交食分数时刻不同昼夜长短不同日月星辰去天髙下不同即日测騐人少可先南北立表取直测景帝可其奏遂设监候官一十四员分道而出东至高丽西极滇池南逾珠崖北尽铁勒四海测騐凡二十七所十七年新厯告成守敬与诸臣同上奏曰臣等窃闻帝王之事莫重于厯自黄帝迎日推防帝尧以闰月定四时成嵗舜在璇玑玉衡以齐七政爰及三代厯无定法周秦之间闰余乖次西汉造三统厯百二十年而后是非始定东汉造四分厯七十年而仪式方备又百二十一年刘洪造乾象厯始悟月行有迟疾及魏黄初间始以日食课其疎宻魏杨伟作景初厯始立交食起亏术又百八十年姜岌造三纪甲子元厯始悟以月食推騐日宿度所在又五十七年何承天造元嘉厯始悟以朔望及皆定大小余及以晷景騐气又六十五年祖冲之造大明厯始悟太阳有嵗差之数极星去不动处一度余又五十二年张子信始悟日月交道有表里五星有迟疾畱逆又三十三年张胄造大业厯始立五星入气加减法及月应食不食术刘焯造皇极厯始悟日行有盈缩及立推黄道月道又三十五年傅仁均造戊寅元厯颇采旧议始用定朔又四十六年李淳风造麟徳厯以古厯章蔀元首分度不齐始为总法用进朔以避晦晨月见又六十三年一行造大衍厯始以朔有四大三小定九服交食轨漏之异及创立嵗星差合术又九十四年徐昂造宣明厯始悟日食有气刻时三差人七十二年邉冈造崇厯始立相减相乗法以求黄道月道又六十三年王朴造钦天厯始变五星法迟留逆行舒亟有渐又九十八年周琮造明天厯始悟日法积年自然之数又三十六年姚舜辅造纪元厯始悟食甚泛余差数以上计千一百八十二年厯经七十改其创法者十有三家自是又百七十四年圣朝専命臣等改修新厯臣等用创造简仪高表凭其测实数所考正者凡七事一日冬至自丙子年立冬后依每日测到晷景逐日取对冬至前后日差同者为凖得丁丑年冬至在戊戌日夜半后八刻半又定丁丑夏至在庚子日夜半后七十刻又定戊寅冬至在癸邜日夜半后三十三刻巳邜冬至在戊申日夜半后五十七刻庚辰冬至在癸丑日夜半后八十一刻各减大明厯十八刻逺近相符前后应凖二曰嵗余自大明厯以来凡测景騐气得冬至时刻真数者有六用以相距各得其时合用嵗余考騐四年相符不差仍自宋大明壬寅年距至今日八百一十年每嵗合得三百六十五日二十四刻二十五分其二十五分为今厯嵗余合用之数三曰日躔用至元丁丑四月癸酉望月食既推求日躔得冬至日躔赤道箕宿十度黄道箕九度有竒仍凭每日测到太阳躔度或凭星测月或凭月测日或迳凭星度测日立术推筭起自丁丑正月至巳邜十二月凡三年共得一百三十四事皆躔于箕与月食相符四曰月离自丁丑以来至今凭每日测到逐时太阴行度推算变从黄道求入转极迟疾并平行处前后凡若干转计五十一事内除去不眞的外有三十事得大明厯入转后天又因考騐交食加大明厯三十刻与天道合五曰入交自丁丑五月以来凭毎日测到月道去极度数比拟黄道去极度得月道交于黄道出入度仍依日食法度推求皆有食分得入交时刻与大明厯所差不多六曰二十八宿距度自汉太初厯以来距度不同互有损益大明厯则于度下余分附以太半少皆私意牵就未尝实测其数今新仪皆细刻周天度分毎度为三十六分以距线代管窥宿度余分并依实测不以私意牵就七曰日出入昼夜刻大明厯日出入昼夜刻皆据汴京为凖其刻数与大都不同今更以本方北极出地高下黄道出入内外度立术推求毎日日出入昼夜刻得夏至极长日出寅正二刻日入戌初二刻昼六十二刻夜三十八刻冬至极短日出辰初二刻日入申正二刻昼三十八刻夜六十二刻永为定式所创法凡五事一曰太阳盈缩用四正定气立为升降限依立招差求得毎日行分初末极差积度比古为宻二曰月行迟疾古厯皆用二十八限今以万分日之八百二十分为一限凡析为三百三十六限依垜叠招差求得转分进退其迟疾度数逐时不同葢前所未有三曰黄赤道差旧法以一百一度相减相乗今依筭术勾股弧矢方圆斜直所容求到度数积差差数与天道实脗合四曰黄赤道内外度据累年实测内外极度二十三度九十分以圆容方直矢截勾股为法求毎日去极与所测相符五曰白道交周旧法黄道变推白道以斜求斜今用立浑比量得月与赤道正交距春秋二正黄赤道正交一十四度六十六分拟以为法推逐月毎交二十八宿度分于理为尽十九年恂卒时厯虽颁然其推歩之法与夫立成之数尚皆未有定稿守敬于是比次篇类整齐分秒裁为推歩七卷立成二卷厯议拟稿三卷转神选择二卷上中下三厯注式十二卷二十三年继为太史令遂上表奏进又有时候笺注二卷修改源流一卷其测騐书有像象法式二卷二至晷景考二十卷五星细行考五十卷古今交食考一卷新测二十八舍杂坐诸星入宿去极一卷新测无名诸星一卷月离考一卷并藏之官

　　大统厯志卷八
