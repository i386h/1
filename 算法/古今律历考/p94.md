<!-- { "loadSidebar": true } -->
　　以倍三差得六分七十三秒九十二微以减一段二差余八分○九二八以一段积限一十二限归除二次得五秒六十二微为平差
　　置三差以一段积限一十二限归除三次得一十九微半为立差
　　推迟疾差
　　置立差以迟疾限乘之得数以三而一加平差再以迟疾限乘之得数折半以减定差余数再以迟疾限乘之得数为迟疾差
　　又法置立差以六而一得三微二五以迟疾限乘之得数加半平差二秒八十一微再以迟疾限乘之得数减定差余数再以迟疾限乘之得数为迟疾差
　　推盈缩迟疾定差平差立差
　　各置第一段三差四之以减第一段二差半之寄位以六归第一段三差加前寄位再加第一段二差及一差以第一段积日而一为定差各置第一段三差倍之以减第二段二差以第一段积日归除二次为平差各置第一段三差以第一段积日归除三次为立差
　　右测晷厯原授时旧法先分后减似觉烦琐而新立之法不分径减为便故两存之
　　古今律厯考卷六十八
<子部,天文算法类,推步之属,古今律历考>
　　钦定四库全书
　　古今律厯考卷六十九　　明　邢云路　撰厯原三
　　厯原
　　求黄赤道弧矢勾股割圆差率度
　　周天径一百二十一度七十五分少【少不用】
　　半径六十○度八十七分半【又黄赤道大又立勾股】
　　黄赤道内外半弧背二十四度【所测就整】
　　黄赤道弧矢四度八十四分八十二秒
　　黄赤道大勾二十三度八十分七十秒
　　黄赤道大股五十六度二分六十八秒【又为立股】
　　如问半弧背一度下黄赤道矢度若干
　　答曰八十二秒【微以下不用】
　　术曰置半弧背一度自之得一度为半弧背幂
　　置周天径一百二十一度太自之得一万四千八百二十三度六分二十五秒为径幂【又为上廉】
　　置二幂相乘得一万四千八百二十三度○六二五为正实
　　置径幂一万四千八百二十三度○六二五以周径一百二十一度太乘之得一百八十○万四千七百○七度八十五分九十三秒七五为益从方
　　置半弧背一度倍之得二度以周径乘之得二百四十三度五十分为下廉
　　初商八十秒
　　置初商八十秒乘上廉一万四千八百二十三度○六二五得一百一十八度五八四五以减益从方一百八十○万四千七百○七度八五九三七五余一百八十○万四千五百八十九度二七四八七五为从方
　　置初商八十秒自之得六十四微以减下廉余二百四十三度四九九九三六以八十秒乘之得一度九四七九九九四八八为从廉并从方共得一百八十○万四千五百九十一度二二二八七四四八八为下法除正实余实三百八十六度三十三分二七一七○○四○九六【置秒自之得微者葢八十秒自之原得六十四分以万定分定万秒为分筭得微也余同】
　　次商二秒
　　置初商八十秒倍之得一分六十秒加次商二秒得一分六十二秒乘上廉一万四千八百二十三度○六二五得二百四十○度一三三六一二五以减益从方余一百八十○万四千四百六十七度七二五七六二五为从方
　　置初次商八十二秒自之得六十七微加初商八十秒自之之数得一秒三十一微以减下亷二百四十三度五十分余二百四十三度四九九八六九以前所得一分六十二秒乘之得三度九十四分四六九七八七七八为从亷并从方共得一百八十○万四千四百七十一度六十七分○四六○三七七八为下法除余实又余实二十五度四三八三【不足一秒不用下同】是求得矢度八十二秒即授时厯元所谓立天元一也
　　问黄道半弧背一度下赤道积度若干
　　答曰一度○八分六十五秒
　　术曰置半径六十○度八十七分五十秒【又为黄赤道大】内减矢度八十二秒余六十○度八六六八为黄赤道小
　　置黄赤道小以黄赤道大股五十六度○二分六十八秒乘之得三千四百一十○度一七二○三○二四以黄赤道大六十○度八七五而一得五十六度○一分九十二秒为黄赤道小股【又为赤道小勾】
　　置矢度八十二秒自之得六十七微以周天径一百二十一度太而一得五十五纤为黄道半背差【微以下不用下同】
　　置黄道半弧背一度内减黄道半背差余为黄道半弧【今黄道半背差在微以下所以不减】即为黄道半弧
　　置黄道半弧一度自之得一度为幂
　　置黄赤道小股五十六度○一分九二自之得三千一百三十八度一十五分○七六八六四为股幂
　　置二幂相并得三千一百三十九度一五○七六八六四以平方法开之得五十六度○二分八一为赤道小【弧中以至黄道小勾股隅】
　　置黄道半弧一度以黄赤道大乘之得六十○度八七五以赤道小五十六度○二八一而一得一度○八分六十五秒为赤道半弧
　　置黄赤道小股五十六度○一九二【又为赤道横小勾】以乘黄赤道大六十○度八七五得三千四百一十○度一六八八以赤道小五十六度○二分八一而一得六十○度八十六分五十三秒为赤道横大勾
　　置半径六十○度八七五内减赤道横大勾六十○度八六五三余九十七秒为赤道横弧矢
　　置赤道横弧矢九十七秒自之得九十四微○九以周天径而一得七十七纤为赤道背差
　　置赤道半弧一度○八分六十五秒内加赤道背差为赤道积度【今赤道背差在微以下不加】即为赤道积度是求得赤道积度一度○八分六十五秒
　　问半弧背二度下黄赤道矢度若干
　　答曰三分二十八秒
　　术曰置半弧背二度自之得四度为半弧背幂
　　置周天径一百二十一度太自之得一万四千八百二十三度○六二五为径幂【又为上廉】
　　置二幂相乘得五万九千二百九十二度二五为正实置径幂一万四千八百二十三度○六二五以周天径一百二十一度太乘之得一百八十○万四千七百○七度八五九三七五为益从方
　　置半弧背倍之得四度以周天径一百二十一度太乘之得四百八十七度为下廉
　　初商三分
　　置初商三分乘上廉一万四千八百二十三度○六二五得四百四十四度六九一八七五以减益从方一百八十○万四千七百○七度八五九三七五余一百八十○万四千二百六十三度一六七五为从方
　　置初商三分自之得九秒以减下廉四百八十七度余四百八十六度九九九一以初商三分乘之得一十四度六○九九七三为从廉并从方共得一百八十○万四千二百七十七度七十七分七四七三为下法除正实余实五千一百六十三度九一六六七五八一
　　次商二十秒
　　置初商三分倍之加次商二十秒得六分二十秒乘上廉一万四千八百二十三度○六二五得九百一十九度○二九八七五以减益从方一百八十○万四千七百○七度八五九三七五余一百八十○万三千七百八十八度八十二分九十五秒为从方
　　置初次商三分二十秒自之得一十○秒二四加初商三分自之之数得一十九秒二四以减下廉四百八十七度余四百八十六度九九八○七六以前所得六分二十秒乘之得三十○度一九三八八○七一二为从廉并从方共得一百八十○万三千八百一十九度○二三三八○七一二为下法除余实又余实一千五百五十六度二七八六二九○五
　　又商八秒
　　置初次商三分二十秒倍之得六分四十秒加三商八秒共得六分四十八秒乘上廉一万四千八百二十三度○六二五得九百六十○度五三四四五以减益从方余一百八十○万三千七百四十七度三二四九二五为从方
　　置初次三商三分二十八秒自之得一十○秒七五八四加初次商三分二十秒自之得一十○秒二四内共得二十○秒九九八四以减下廉四百八十七度余四百八十六度九九七九○○一六以六分四十八秒乘之得三十一度五五七四六三九三为从廉并从方得一百八十○万三千七百七十八度八八二三八八九三为下法除余实又余实一百一十三度二五五五
　　是求得矢度三分二十八秒
　　问半弧背二度下赤道积度若干
　　答曰二度一十七分二十八秒
　　术曰置半径六十○度八七五【又为黄赤道大】内减矢度三分二十八秒余六十○度八十四分二十二秒为黄赤道小
　　置黄赤道小以黄赤道大股五十六度○二分六八乘之得三千四百○八度七九三七七○九六以黄赤道大而一得五十五度九九六六一二为黄赤道小股【又为赤道小勾】
　　置矢度三分二十八秒自之得一十○秒七五八四以周天径一百二十一度太而一得八微八为黄道半背差
　　置黄道半背二度内减黄道半背差余为黄道半弧【今黄道半背差在微以下不减】即为黄道半弧
　　置黄道半弧二度自之得四度为幂
　　置黄赤道小股五十五度九九六六一二自之得三千一百三十五度六二○五五五四七为股幂
　　置二幂相并得三千一百三十九度六二○五五五四七以平方法开之得五十六度○三二三一六为赤道小【弧中以至黄道小勾股隅】
　　置黄道半弧二度以黄赤道大乘之得一百二十一度七五以赤道小五十六度○三二三一六而一得二度一十七分二十八秒为赤道半弧
　　置黄赤道小股五十五度九九六六一二【又为赤道横小勾】以乘黄赤道大六十○度八七五得三千四百○八度七九三七五五五以赤道小五十六度○三二三一六而一得六十○度八三六二为赤道横大勾
　　置半径六十○度八七五内减赤道横大勾六十○度八三六二余三分八十八秒为赤道横弧矢
　　置赤道横弧矢自之得一十五秒○四六六四以周天径而一得一十二微为赤道背差
　　置赤道半弧二度一十七分二十八秒内加赤道背差为赤道积度【今赤道背差在微以下不加】即为赤道积度是求得赤道积度二度一十七分二十八秒
　　置一度下积度一度○八分六十五秒与二度下积度二度一十七分二十八秒相减余一度○八分六十三秒为黄道一度下赤道度率后皆仿此
　　置一度下矢度八十二秒与二度下矢度三分二十八秒相减余二分四十六秒为黄道一度下差率后皆仿此
　　问半弧背二十四度下黄赤道矢度若干
　　答曰四度八十四分八十二秒
　　术曰置半弧背二十四度自之得五百七十六度为半弧幂
　　置周天径一百二十一度太自之得一万四千八百二十三度○六二五为径幂【又为上廉】
　　置二幂相乘得八百五十三万八千○百八十四度为正实
　　置径幂以周天径乘之得一百八十○万四千七百○七度八五九三七五为益从方
　　置半弧背倍之得四十八度乘周径一百二十一度太得五千八百四十四度为下廉
　　初商四度
　　置初商四度乘上廉得五万九千二百九十二度二十五分以减益从方余一百七十四万五千四百一十五度六○九三七五为从方
