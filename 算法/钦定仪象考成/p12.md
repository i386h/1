<!-- { "loadSidebar": true } -->
　　以丁午与丁子较弧之正矢
　　丁丑相减余丑午与未戊等
　　为矢较遂成子卯辰与子未
　　戊同式两勾股形而子辰与
　　子戊之比同于卯辰与未戊
　　之比又子辰为距等圏之半
　　径子戊与乙巳两叚同为甲
　　戊已赤道经圏之所分则子
　　辰与子戊之比原同于乙辛
　　与乙已之

　　比是以半径乙辛与甲角
　　正矢乙已之比即同于中
　　数卯辰与矢较未戊之比
　　也既得矢较未戊与丁子
　　较弧之正矢丁丑相加得
　　丁午即丁戊弧之正矢与
　　丁辛半径相减余午辛为
　　丁戊弧之余检表得丁
　　戊弧之度即土木二星斜
　　距之度也
　　设如测得太阳午正视髙度四十度求实髙度几何
　　如图甲为天顶甲乙丙为
　　子午圏丁为地心戊为地
　　面已庚为地平已乙与庚
　　丙为太阳在地平上最大
　　之地半径差十秒与丁戊
　　【戊辛为地巳乙与庚丙弧线甚小可作直
　　线算故谓与丁戊地半径等】地半径等
　　周气之厚六千零九十
　　五【丁戊地半径设为一千万戊辛为六千零九十
　　五】壬为太阳视髙壬戊
　　巳角为午正太阳视髙度
　　四十度癸为太阳实髙
　　癸丁乙角为午正太阳实
　　髙度戊子壬为视线常直
　　而髙戊子癸为光线常折
　　而下壬子癸角为本时
　　气差角戊癸为太阳距地
　　面丁癸为太阳距地心戊
　　癸丁角为本时地半径差
　　角先求气差自地心丁
　　过子防作丁丑气之割
　　线则壬子丑角为视线与
　　割线所成之角癸子丑角
　　为光线与割线所成之角
　　其两角之较即壬子癸
　　气差之角也先用丁戊子直
　　线三角形有丁戊子角之外
　　角有丁【即太阳视距天顶度】戊边有
　　丁【即地半径一千万】子边求丁【地半
　　径加气之厚】子戊角以丁子一
　　千万零六千零九十五为一
　　率丁戊一千万为二率丁戊
　　子角之外角五十度之正
　　七百六十六万零四百四十
　　四为三率求得四率七百六
　　十五万五千七百七十八为
　　丁子戊角之正检表得四
　　十九度五十七分三十秒为
　　丁子戊角度与壬子丑角等
　　即视线与割线所成之角乃
　　以视线角之正定率一千
　　万为一率光线角即太阳视
　　距天顶度即地半径一千万
　　之正定率一千万零二
　　千八百四十一为二率前
　　所得之壬子丑角【即丁子戊角】正七百六十五万五千
　　七百七十八为三率求得
　　四率七百六十五万七千
　　九百五十三为癸子丑角
　　之正检表得四十九度
　　五十八分四十秒为癸子
　　丑角度即光线与割线所
　　成之角与壬子丑角度相
　　减余一分十秒为壬子癸
　　角度即气差角之度也
　　【壬子癸角乃子之角人自地面戊视之则壬戊
　　癸角始为气差角然所差甚微故即以壬子癸角
　　为壬戊癸角也】与壬戊已角视髙
　　度相减余三十九度五十
　　八分五十秒为癸戊已角
　　即无气差之视髙度次求
　　地半径差将戊癸线引长至
　　子作丁子垂线即癸角地半
　　径差之度用丁戊子直角三
　　角形有丁戊边有子直角有
　　戊角求丁子边以半径一千
　　万为一率戊角五十度一分
　　十秒之正七百六十六万
　　二千六百二十六为二率丁
　　戊十秒为三率求得四率八
　　秒为丁子即癸角地半径差
　　之度与癸戊已角三十九度
　　五十八分五十秒相加得三
　　十九度五十八分五十八秒
　　为癸丁乙角度即午正太阳
　　实髙度也

















　　钦定仪象考成卷首下
<子部,天文算法类,推步之属,钦定仪象考成>
　　钦定四库全书
　　钦定仪象考成卷一
　　恒星总纪
　　三垣
　　一十八宿
　　恒星全图
　　赤道北恒星图
　　赤道南恒星图








　　恒星总纪
　　恒星即经星也以其有常不易故名经星【史记天官书紫宫房心权衡咸池虚危列宿部星此天之五宫坐位也为经不移徙大小有差濶狭有常】经星又各有经纬度故别之曰恒星其星官名数古今不同汉书天文志经星常宿中外官凡百一十八名积数七百八十三星晋志载呉太史令陈卓始列甘石巫咸三家星官着于图録凡二百八十三官一千四百六十四星今皆不见原本隋丹元子歩天歌与陈卓数合后此言天官者皆以歩天歌为凖康熙十三年监臣南懐仁修仪象志星名与古同者总二百五十九座一千一百二十九星比歩天歌少二十四座三百三十五星又于有名常数之外増五百九十七星又多近南极星二十三座一百五十星近年以来累加测騐星官度数仪象志尚多未合又星之次第多不顺序亦宜厘正于是逐星测量推其度数观其形象序其次第着之于图计三垣二十八宿星名与古同者总二百七十七座一千三百一十九星比仪象志多十八座一百九十星与歩天歌为近其尤与古合者二十八宿次舍自古皆觜宿在前参宿在后其以何星作距古无明文唐书云古以参右肩为距失之太逺文献通考载宋两朝天文志云觜三星距西南星参十星距中星西第一星西法觜宿距中上星参宿亦距中西一星今按觜宿中上星在西南星前仅六分余而西南星小中上星大则以中上星作距可也若参宿以中西一星作距星则觜宿之黄道度已在参宿后一度余即赤道度亦在参宿后三十一分余今依次顺序以参宿中三星之东一星作距星则觜宿黄道度恒在参前一度弱与觜前参后之序合其余诸座之星皆以次顺序无凌躐颠倒之弊又于有名常数之外増一千六百一十四星近某座者即名某座増星依次分注方位以备稽考其近南极星二十三座一百五十星中国所不见仍依西测之旧共计恒星三百座三千八十三星编为总纪一卷庶星官名数古今不同及黄道赤道所属宫次皆展卷了然矣















　　紫微垣
　　北极五星一太子二帝星三庶子四后宫五天枢外庶子増三星后宫増一星黄道在午未宫赤道在卯辰宫四辅四星外増一星黄道在未宫赤道在已午宫勾陈六星外増十星黄道在未申宫赤道在丑寅卯戌亥宫
　　天皇大帝一星黄道在申宫赤道在亥宫
　　天柱五星外増六星黄道在申酉宫赤道在子丑宫御女四星外増一星黄道在未申酉宫赤道在丑寅宫女史一星外増一星黄道在未宫赤道在寅宫
　　柱史一星外増二星黄道在申宫赤道在丑宫
　　尚书五星外増二星黄道在辰已午宫赤道在寅宫天床六星外増一星黄道在巳午宫赤道在寅卯宫大理二星外増一星黄道在未宫赤道在辰巳宫阴德二星外増一星黄道在未宫赤道在巳宫
　　六甲六星外増一星黄道赤道俱在未申宫
　　五帝内座五星外増二星黄道在申宫赤道在酉戌宫华葢七星黄道在酉宫赤道在戌宫
　　杠九星附华葢为一座外増一星黄道在申酉宫赤道在酉戌宫
　　右垣墙七星一右枢二少尉三上辅四少辅五上卫六少卫七上丞外少尉増二星上辅増二星少辅増一星上卫増三星少卫増一星上丞増三星黄道在已午未申宫赤道在辰已午未申酉宫
　　左垣墙八星一左枢二上宰三少宰四上弼五少弼六上卫七少卫八少丞外上卫増三星少卫増八星少丞増一星黄道在辰已酉宫赤道在戌亥子丑寅卯宫天乙一星黄道在已宫赤道在辰宫
　　太乙一星黄道在午宫赤道在辰宫
　　内厨二星外増二星黄道在午宫赤道在辰宫
　　北斗七星一天枢二天璇三天玑四天权五玉衡六开阳七揺光外天枢増三星天璇増八星天权増三星开阳増二星黄道在已午宫赤道在辰已宫
　　辅一星附北斗为一座外増三星黄道在已宫赤道在辰宫
　　天枪三星外増四星黄道在已宫赤道在卯宫
　　元戈一星外増二星黄道在辰宫赤道在卯宫
　　三公三星黄道在已宫赤道在辰宫
　　相一星外増三星黄道在已宫赤道在辰宫
　　天理四星外増一星黄道在午宫赤道在已宫
　　太阳守一星外増一星黄道赤道俱在巳宫
　　太尊一星黄道在午宫赤道在巳宫
　　天牢六星外増二星黄道在巳午宫赤道在巳宫势四星外増十六星黄道在午宫赤道在巳宫
　　文昌六星外増八星黄道在午未宫赤道在午宫内阶六星外増十星黄道在未宫赤道在午宫
　　三师三星外増一星黄道在未宫赤道在午宫
　　八谷八星外増三十四星黄道赤道俱在申宫
　　传舍九星外増四星黄道在申酉宫赤道在酉戌亥宫天厨六星外増二星黄道在戌宫赤道在子丑宫天棓五星外増十星黄道赤道俱在寅宫
　　右共三十七座一百六十三星外増一百七十七星
　　太微垣
　　五帝座五星外増三星黄道赤道俱在巳宫
　　太子一星黄道赤道俱在巳宫
　　从官一星黄道赤道俱在巳宫
　　幸臣一星黄道赤道俱在巳宫
　　五诸侯五星外増七星黄道在辰巳宫赤道在辰宫九卿三星外増九星黄道赤道俱在辰宫
　　三公三星黄道赤道俱在辰宫
　　内屏四星外増六星黄道赤道俱在巳宫
　　右垣墙五星一右执法二上将三次将四次相五上相外次相増三星上相増二星黄道赤道俱在巳宫左垣墙五星一左执法二上相三次相四次将五上将外左执法增一星次相増一星次将増三星上将増二星黄道赤道俱在辰宫
　　郎将一星外増二星黄道在巳宫赤道在辰宫
　　郎位十五星外増三星黄道在巳宫赤道在辰巳宫常陈七星外増六星黄道在巳宫赤道在辰巳宫三台六星上台二星中台二星下台二星外上台増七星中台増三星下台増二星黄道在巳午未宫赤道在巳午宫
　　虎贲一星黄道赤道俱在巳宫
　　少微四星外增八星黄道在巳午宫赤道在巳宫长垣四星外増九星黄道在巳午宫赤道在巳宫灵台三星外増八星黄道赤道俱在巳宫
　　明堂三星外増六星黄道赤道俱在巳宫
　　谒者一星外増二星黄道在巳宫赤道在辰宫
　　右共二十座七十八星外増九十三星
　　天市垣
　　帝座一星黄道赤道俱在寅宫
　　候一星外増五星黄道赤道俱在寅宫
　　宦者四星外増五星黄道赤道俱在寅宫
　　斗五星外増十四星黄道在寅卯宫赤道在寅宫斛四星外増三星黄道赤道俱在寅宫
　　列肆二星外増四星黄道在寅卯宫赤道在寅宫车肆二星外増二星黄道赤道俱在寅宫
　　市楼六星外増一星黄道赤道俱在寅宫
　　宗正二星外増三星黄道赤道俱在寅宫
　　宗人四星外増四星黄道赤道俱在寅宫
　　宗二星黄道赤道俱在丑宫
　　帛度二星外増三星黄道赤道俱在寅宫
　　屠肆二星外増三星黄道赤道俱在丑寅宫
　　右垣墙十一星一河中二河间三晋四郑五周六秦七蜀八巴九梁十楚十一韩外河间増一星晋増三星周増十四星秦増一星蜀増二星巴増四星黄道赤道俱在寅卯宫
