<!-- { "loadSidebar": true } -->
　　防又夹片内开谨查二十八宿星次或自下而上【如角室等宿】或自东而西【如虚毕等宿】或自西而东【如心尾等宿】或自中而左右旋转【如斗牛等宿】而以第一星作距星则各宿皆同惟觜参二宿相近自古星躔分野皆觜宿在前参宿在后西法以参宿中三星之西一星作距星则参宿在前觜宿在后今以参宿中三星之东一星作距星则觜前参后与古合再查二十八宿分列四方每方各七宿星家分配七政皆木金土日月火水为序东方七宿角亢氐房心尾箕尾属火箕属水北方七宿斗牛女虚危室壁室属火壁属水南方七宿井鬼柳星张翼轸翼属火轸属水皆系火前水后惟西方七宿若以奎娄胃昴毕参觜为序参属水觜属火则水前火后与三方之序不协今改觜前参后则火前水后与三方之序脗合等因具
　　奏奉
　　防大学士防同九卿议奏钦此钦遵抄出到部该【臣】等防议得周天躔度以二十八宿为经星经星之星数多寡不一所占之度数亦广狭不一而前后相次总以各宿之第一星为距星此天象之自然古今所不易也其间惟觜参二宿相距最近觜止三星形如品字其所占之度狭参有七星三星平列于中四星角出于外其所占之度广古法以参宿中三星之东一星作距星则觜前参后康熙年间用西法算书以参中三星之西一星作距星遂改为参前觜后故时宪书内星宿值日亦依此序铺注乾隆五年钦天监修协纪辨方书曾奏称宿之距星惟人所指星宿值日于算法疎密全无关碍请依古改正当经大学士九卿奉
　　防议覆以星宿值日既于算法全无关碍则既经康熙年间改定今亦不必更改等因在案惟是宿之距星惟人所指而以星度考之觜之占度本狭古以觜在前则距参一度而分野之度狭参之占度本广古以参在后则距井十度三十六分而分野之度广若如西法以参在前以觜在后是则参反距觜一度而参宿距井之十度三十六分移而归觜似不如古法为优今荘亲王等既奏称奉
　　命重修仪象志恒星经纬度表查明星座次第顺序改正参宿在后觜宿在前列于恒星经纬度表乾隆十九年之七政书即用此表推算并时宪书之值宿亦依古觜前参后改正铺注等语是觜参之前后现今依古改正至时宪书之值宿虽与七政书算法全无关碍而七政书乃时宪书之所从出其铺注列宿次第未便与推算之星度互异应如所奏请以乾隆十九年为始时宪书之值宿依古改正仍以觜前参后铺注觜参之前后既经顺序改正与恒星经纬度表相合则二十八宿分列四方星家以七宿分配七政皆木金土日月火水为序者西方七宿亦火前水后与三方之序脗合矣恭
　　命下之日令钦天监遵照办理可也再此本系礼部主
　　稿合并声明【臣】等未敢擅便谨
　　题请
　　防乾隆十七年十二月十四日题本月十六日奉防依议钦此






　　和硕荘亲王【臣】允禄等谨
　　奏为请
　　防事乾隆九年十一月内【臣】等折奏三辰公晷仪制规仿玑衡其用广大简易为从前所未有请制造大仪安置观象台上以便测之用如
　　俞允【臣】等防同海望三和办理等因奉
　　防好依议钦此钦遵今已制造安设讫【臣】等谨按尚书蔡沈注云宋钱乐作浑天仪即璿玑玉衡遗法本朝因之为仪三重其在外者曰六合仪次其内曰三辰仪其最在内者曰四游仪【臣】等从前制造三辰公晷规仿其制省为两重要带赤道以其一器而备日月星辰之用故名三辰今制造大仪【臣】等先经进呈式様已即仍为三重惟省黄道地平二环以免遮蔽实即玑衡遗法而更为简明若仅名三辰于义未备伏请
　　皇上钦赐嘉名并请于仪之正中子午双环南面镌刻
　　乾隆甲子年
　　御制清汉字様以垂永久伏祈
　　圣训为此谨
　　奏请
　　防乾隆十九年正月初五日具
　　奏奉
　　防知道了
　　硃笔批出玑衡抚辰仪钦此








　　和硕荘亲王【臣】允禄等谨
　　奏为销算奏
　　闻事先经【臣】等
　　奏称观象台添设三辰仪据原任郎中佛保等约估得铸造并运往安设等项办买物料需银八百四十八两三钱四分六厘匠役等工价饭食需银三千四百三十六两二钱四分四厘以上共需银四千二百八十四两五钱九分向广储司领取应用如有余剰核明缴回倘不敷用再行请领统俟工完之日核实报销等因具
　　奏奉
　　防知道了钦此钦遵在案今制造得三辰仪子午圏二个天常赤道圏一个游旋赤道圈一个过极圏二个四游圏二个大龙牙二根小龙牙四根龙柱二根狮子八个云墪一个地平一件山子四个螺蛳四个直距窥管三根业经运往观象台合对安设讫查铸造三辰仪共实用过铜一万四千零二十四斤五两此内除观象台旧有废铜六千二百二十斤外添用过铸炉处铜七千八百零四斤五两办买物料及匠役工价饭食共实用过银三千五百六十九两八钱四分六厘余剰银七百十四两七钱四分四厘谨将用过铜斤办买物料银两及行取过物料数目另缮清单一并恭呈
　　御览俟
　　命下之日交各该处查照外余剰银两缴回广储司可
　　也为此谨具
　　奏
　　闻乾隆十九年正月初五日具
　　奏奉
　　防知道了钦此


　　【刑部左侍郎镶红旗满洲副都统兼管钦天监事务臣觉离勒尔森工部左侍郎乐部大臣里行兼管钦天监事务臣何国宗】谨
　　奏为
　　御制仪器吿成恭疏陈
　　谢并请编著仪説以垂永久事乾隆九年十月二十七日
　　皇上驾幸观象台
　　特允荘亲王等所请规放玑衡制造大仪安设台上以
　　裨测乾隆十九年正月初五日
　　赐名
　　御制玑衡抚辰仪三月十六日镌刻清汉文讫钦惟【一】皇上
　　道通法象
　　学贯天人
　　钦若授时齐七政而万邦惟宪
　　文明熙载抚五辰而庶绩其凝固已嫓美勲华合符化育矣乃以灵台旧器赤道动静未分前代浑仪天度竒零不尽爰稽古制聿阐新规两极兼三逺绍唐虞遗法七环省二秘参易简真源诚千古之钜观万年之大宝也【臣】等瞻
　　天仰
　　圣无任屏营抑【臣】等更有请者仪器法理精微功用广大康熙十三年新制六仪告成【臣】监请修仪象志十六卷星度之外仪説附之乾隆九年【臣】监监正戴进贤等因星度尚有未合奏请重修
　　皇上勅交荘亲王管理乾隆十七年十一月书成三十
　　卷
　　赐名
　　钦定仪象考成
　　武英殿刋刻将次竣事今
　　御制玑衡抚辰仪告成伏请仍
　　勅荘亲王率同【臣】监编著仪説附成全帙宣付史馆以传永久则理明法备球图共焕光华象显义彰奕禩永为典则矣为此恭疏陈
　　谢具
　　奏请
　　防乾隆十九年三月三十日具
　　奏奉
　　防知道了着交荘亲王钦此










　　和硕荘亲王【臣】允禄等谨
　　奏为遵
　　防编著仪説恭呈
　　御览仰祈
　　圣训事乾隆十九年三月三十日【臣】勒尔森【臣】何国宗
　　等具奏
　　御制仪器告成恭疏陈
　　谢并请编著仪説以垂永久一折奉
　　防知道了着交荘亲王钦此钦遵【臣】等伏惟唐虞之世
　　首重玑衡汉唐以来代有制作我
　　朝康熙八年
　　圣祖仁皇帝命监【臣】南懐仁新制六仪康熙五十二年命监【臣】纪利安制地平经纬仪精义利用于斯大备我皇上敬
　　天法
　　祖齐政勤民酌古凖今
　　御制玑衡抚辰仪
　　颁设灵台用禆测功用广大法理精微【臣】等钦遵圣训编著仪説首仪制次制法次用法次算法成书上
　　下二卷并从前具奏所奉
　　谕防叙于巻端谨缮稿本恭呈
　　御览伏请
　　皇上训定交
　　武英殿刋刻冠于
　　钦定仪象考成之首所有前后监造诸【臣】职名另折开
　　列应否载入伏
　　谕防遵行为此谨
　　奏请
　　防乾隆十九年闰四月二十九日具
　　奏奉
　　防着刋刻钦此

　　乾隆十七年十一月二十二日奉
　　防开载总理协理考测推算绘图诸臣职名
　　总理
　　和　　硕　　荘　　　亲　　王【臣】允　禄
　　︵字位过密　无法显示︶　　　　　　　　　　　【臣】鄂尔泰原任经筵讲官刑部尚书乐部大臣加太子太保吏部尚书【臣】张　照协理
　　刑部左侍郎镶红旗满洲副都统兼管钦天监事务【臣】觉罗勒尔森工部左侍郎乐部大臣里行兼管钦天监事务【臣】何国宗考测
　　原任钦天监监正加礼部侍郎衔【臣】戴进贤钦　　天　　监　　监　　正【臣】刘松龄钦　　天　　监　　监　　副【臣】鲍友管推算
　　兵部郎中留钦天监五官正任【臣】明安图
　　钦　天　监　春　官　　正【臣】何国卿
　　钦　天　监　秋　官　　正【臣】孙君徳
　　工部主事留钦天监冬官正任【臣】鲍钦辉
　　钦　　天　　监　　博　　士【臣】鲍懐仁钦　　天　　监　　博　　士【臣】路　铨钦　　天　　监　　博　　士【臣】白士杰钦　　天　　监　　博　　士【臣】钮兆凤钦　　天　　监　　博　　士【臣】李　鏊钦　　天　　监　　天　　文　生【臣】徐文学钦　　天　　监　　天　文　　生【臣】何廷禄钦　　天　　监　　天　文　　生【臣】张　肱钦　　天　　监　　天　文　　生【臣】鲍懐礼钦　　天　　监　　天　文　　生【臣】陈际新绘图
　　钦　天　监　五　官　灵　台　郎【臣】欧天瑞钦　　天　　监　　天　　文　生【臣】潘从源钦　　天　　监　　天　　文　生【臣】金　渊钦　　天　　监　天　文　　生【臣】文有徳















　　乾隆十九年闰四月二十九日奉
　　防开载总理协理监造诸臣职名
　　总理
　　和　　硕　　荘　　亲　　王【臣】允　禄协理
　　原任经筵讲官刑部尚书乐部大臣加太子太保吏部尚书【臣】张　照太子少保内大臣户部尚书总管内务府大臣【臣】海　望工部左侍郎乐部大臣里行兼管钦天监事务【臣】何国宗工　部右侍郎总管内务府大臣【臣】三　和原任钦天监监正加礼部侍郎衔【臣】戴进贤钦天监监正加三品职衔食俸【臣】刘松龄
　　钦　　天　　监　　监　　副【臣】鲍友管钦　　天　　监　　监　　副【臣】傅作霖监造
　　原　任　内　务　府　郎　中【臣】佛　保内　　　务　　府　　郎　　中【臣】杨作新内　　　务　　府　　　郎　　中【臣】公　义钦　　天　　监　中　　官　正　【臣】何国栋内　　　务　　府　　　催　　总【臣】舒　山原　任　内　务　府　副　催　总【臣】叶文成钦　　天　　　监　　博　　　士【臣】刘裕锡











　　钦定四库全书　　　　　子部六
　　钦定仪象考成目録　　　　天文算法类一【推之属】卷首上
　　御制玑衡抚辰仪説卷上
　　卷首下
　　御制玑衡抚辰仪説卷下
　　卷一
　　恒星总纪
　　卷二
　　恒星黄道经纬度表一
　　卷三
