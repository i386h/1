<!-- { "loadSidebar": true } -->
　　钦定四库全书
　　御制仪象考成序
　　上古占天之事详于虞典书称在璿玑玉衡以齐七政后世浑天诸仪所为权舆也厯代以来递推迭究益就精宻所传六合三辰四逰仪之制本朝初年犹用之我
　　皇祖圣祖仁皇帝奉若天道研极理数尝用监臣南怀仁言改造六仪辑灵台仪象志所司奉以测验其用法简当如定周天度数为三百六十周日刻数为九十有六分黄赤道以备仪制减地平环以清仪象创制精宻尤有非前代所及者顾星辰循黄道行每七十年差一度黄赤二道之相距亦数十年差一分所当随时厘订以期脗合而六仪之改创也占虽精体制究未协于古赤道一仪又无游环以应合天度志载星象亦间有漏略躐次者我
　　皇祖精眀歩天定时之道使用六仪度至今必早有以随时更正矣予小子法
　　祖敬
　　天虽切于衷而推测协纪之方实未夙习兹因监臣之请按六仪新法参浑仪旧式制为玑衡抚辰仪绘图着说以禆测并考天官家诸星纪数之阙者补之序之紊者正之勒为一书名曰仪象考成纵予斯之未信期允当之可循由是仪器正天象着而推算之法大备夫制器尚象以前民用莫不当求其至精至宻矧其为授时所本熙绩所关尤不容有秒忽差者折衷损益彰往察来以要诸尽善奉时修纪之道敢弗慎诸至乃基命宥宻所为夙夜孜孜监于成宪者又自有在是为序乾隆二十有一年嵗在丙子冬十有一月御笔

　　钦天监监正加礼部侍郎【臣】戴进贤等谨
　　奏为请
　　防増修灵台仪象志表以昭遵守事窃【臣】等西鄙庸愚
　　荷我
　　皇上深仁广覆畀以玑衡重任早夜兢兢唯恐有旷职
　　守伏查康熙十三年
　　圣祖仁皇帝命原任治理歴法兼工部侍郎【臣】南懐仁制造观象台测量日月星辰仪器六座又纂成灵台仪象志一书有解有图有表皆阐明仪器六座所用之法此书乃【臣】监中天文科推测星象所常用者其中诠解用法仪详理备但志中原载星辰循黄道行毎年约差五十一秒合七十年则差一度今为时已久运度与表不符理宜改定再查康熙十三年纂修仪象志时黄道赤道相距二十三度三十二分今测得相距二十三度二十九分志中所列诸表皆据曩时分度所当逐一加修脗合天
　　行庶测验时更觉便于较证又查三垣二十八宿以及诸星今昔多寡不同应以本年甲子为元厘辑増订以资考测【臣】等受
　　恩日久报称无能此乃分所应办故敢冒昧陈
　　奏至修书人员容【臣】于监中拣用数员务期悉心从事书成之日进呈
　　御览恭请
　　钦定伏
　　睿鉴施行谨
　　奏乾隆九年十月初六日具
　　奏奉
　　防着荘亲王鄂尔防张照议奏钦此

　　和硕荘亲王【臣】允禄等谨
　　奏十月初六日
　　发下戴进贤等奏折一件奉
　　防着荘亲王鄂尔泰张照议奏钦此该【臣】等议得戴进贤等折请修灵台仪象志一书系伊衙门应办之事又即请用伊衙门所有之人不支桌饭银两自应如所请令其精详修纂完竣进呈
　　御览伏
　　圣训谨
　　奏乾隆九年十一月初六日具
　　奏奉
　　防依议仍着荘亲王鄂尔泰张照兼管钦此

　　和硕荘亲王【臣】允禄等谨
　　奏为请
　　防事乾隆九年十一月二十二日【臣】等奏称三辰公晷仪制规仿玑衡其用广大简易为从前所未有请制造大仪安置观象台上以便测量之用如
　　俞允【臣】等防同海望三和办理等因奉
　　防好依议钦此本月二十六日奉
　　防观象台所存旧仪座架废铜着即为制造新仪之用钦此该【臣】等防看得观象台现设黄道赤道二仪俱径六尺座髙四尺五寸今应按其尺度制造谨用五分之一拟制式样恭呈
　　御览伏
　　圣训再铸造仪器若另立作厰置办器具未免糜费钱
　　粮今郎中佛保现在
　　雍和宫办理铸造之事请就便交与佛保处遵
　　防用旧仪座架废铜铸造如有不敷再行配搭添补【臣】等已出内务府郎中杨作新公义副总领叶文成【臣】馆算学教习何国栋原任钦天监五官正刘裕锡防同监制督工【臣】等不时前往查看一切作法仍防同西洋人戴进贤刘松龄等商酌辨理其需用工料钱粮数目令佛保等细加核估【臣】等另行奏
　　闻为此谨
　　奏请
　　防乾隆十年三月三十日具
　　奏奉
　　防好照议办理先依此五分之一式样制造铜仪一座进呈钦此

　　和硕荘亲王【臣】允禄等谨
　　奏为奏
　　闻事乾隆十年三月三十日【臣】等奏称观象台现设黄道赤道二仪俱径六尺座髙四尺五寸今铸造三辰仪应按其尺度制造谨用五分之一拟制式样恭呈
　　御览请交与佛保处遵
　　防用旧仪座架废铜铸造其需用工料钱粮数目令佛
　　保等细加核估【臣】等另行奏
　　闻等因奉
　　防好照议办理先依此五分之一式様制造铜仪一座进呈钦此钦遵【臣】等随令郎中佛保等将五分之一铜仪一座现今敬谨制造外其观象台添设三辰仪据该郎中佛保等约估得铸造三辰仪并运往安设等项办买物料计银八百四十八两三钱四分六厘食粮匠役一万三千三百三十工毎工饭银三分六厘计银四百七十九两八钱八分外雇匠役一万八千八百二十六工毎工银一钱五分四厘计银二千八百九十九两二钱四厘壮夫七百十四名每名银八分计银五十七两一钱六分以上办买物料匠役工价饭银共约需银四千二百八十四两五钱九分相应向广储司领取应用如有余剰核明缴回倘不敷用再行请领统俟工完之日核实报销谨约估需用工料钱粮细数并行取物料另缮清单一并恭呈
　　御览伏候
　　圣训谨此
　　奏
　　闻乾隆十年七月十七日具
　　奏奉
　　防知道了钦此

　　和硕荘亲王【臣】允禄等谨
　　奏为遵
　　防増修灵台仪象志恒星经纬度表告成恭呈
　　御览仰祈
　　圣鉴事乾隆九年十一月内钦天监监正戴进贤等奏请増修灵台仪象志一折【臣】允禄等遵
　　防议覆系伊衙门应办之事应如所请令其精详修纂
　　完竣进呈等因奉
　　防依议仍着荘亲王鄂尔泰张照兼管钦此【臣】等谨查汉以前星官名数今无全书晋志载吴太史令陈卓总巫咸甘石三家星官着于图録凡二百八十三官一千四百六十四星今亦不见原本隋丹元子天歌与陈卓数合后之言星官者皆以天歌为凖康熙十三年监臣南懐仁修仪象志星名与古同者总二百六十一官一千二百一十星比天歌少二十二官二百五十四星又于有名常数之外増五百一十六星又多近南极星二十三官一百五十星监臣戴进贤等据西洋新测星度累加测验仪象志尚多未合又星之次第多不顺序【臣】何国宗恭奉
　　圣训宜加厘正【臣】刘松龄【臣】鲍友管率同监员明安图等详加测算着之于图【臣】允禄等复公同考定总计星名与古同者二百七十七官一千三百一十九星比旧仪象志多十六官一百零九星与天歌为近其中次第颠倒凌躐【臣】等顺序改正者一百五官四百四十五星其尤彰明较著者二十八宿次舎自古皆觜宿在前参宿在后其以何星作距星史无明文仪象志以参宿中三星之西一星作距星则觜宿在后参宿在前今依次顺序以参宿中三星之东一星作距星则觜前参后与古合亦经顺序改正又于有名常数之外増一千六百一十四星按其次序分注方位以备稽考又近南极星二十三官一百五十星中国所不见悉仍西测之旧共计恒星三百官三千零八十三星编为总纪一卷黄道经纬度表赤道经纬度表各十二卷月五星相距恒星经纬度表一卷天汉黄赤经纬度表四卷共成书三十卷书内星图体制微小谨另绘大图一并恭呈
　　御览伏乞
　　皇上训定
　　钦赐嘉名
　　御制序文冠于卷端交
　　武英殿刋刻以垂永久所有襄事诸臣职名应否载入另折开列请
　　防为此谨
　　奏乾隆十七年十一月二十二日具
　　奏奉
　　防知道了书名用仪象考成职名准开载新测恒星并増星图象着照乾清宫陈设天球式様制造二分进呈钦此

　　和硕荘亲王【臣】允禄等谨
　　奏为请
　　防更定时宪书觜参之序以归画一事查时宪书内铺注二十八宿值日古法觜宿在前参宿在后自用西法以来改为参宿在前觜宿在后乾隆五年钦天监修协纪办方书奏称星宿值日于算法疎密全无关涉请依古改正经大学士九卿议覆二十八宿值日载在时宪书既于算法全无关涉则亦不必更改等因在案今【臣】等奉
　　命重修仪象志恒星经纬度表查明星座次第顺序改正参宿在后觜宿在前列于恒星经纬度表恭候
　　钦定则乾隆十九年之七政书即用此表推算若时宪书之值宿仍依参前觜后铺注则与七政书不能画一请以乾隆十九年为始依古觜前参后改正铺注则七政书之星度时宪书之日宿皆一例顺序矣【臣】等未敢擅便伏乞
　　皇上圣鉴勅下大学士九卿再行议覆施行为此谨奏请
　　防又夹片谨查二十八宿星次或自下而上【如角室等宿】或自东而西【如虚毕等宿】或自西而东【如心尾等宿】或自中而左右旋转【如斗牛等宿】而以第一星作距星则各宿皆同惟觜参二宿相近自古星躔分野皆觜宿在前参宿在后西法以参宿中三星之西一星作距星则参宿在前觜宿在后今以参宿中三星之东一星作距星则觜前参后与古合再查二十八宿分列四方每方各七宿星家分配七政皆木金土日月火水为序东方七宿角亢氐房心尾箕属火箕属水北方七宿斗牛女虚危室壁室属火壁属水南方七宿井鬼柳星张翼轸翼属火轸属水皆系火前水后惟西方七宿若以奎娄胃昴毕参觜为序参属水觜属火则水前火后与三方之序不协今改觜前参后则火前水后与三方之序脗合干隆十七年十一月二十四日具
　　奏奉
　　防大学士防同九卿议奏钦此

　　大学士忠勇公【臣】傅恒等谨
　　题为遵
　　防议奏事乾隆十七年十一月二十六日内阁抄出和硕荘亲王等具奏内开查时宪书内铺注二十八宿值日古法觜宿在前参宿在后自用西法以来改为参宿在前觜宿在后乾隆五年钦天监修协纪辨方书奏称星宿值日与算法疎密全无关涉请依古改正经大学士九卿议覆二十八宿值日载在时宪书既于算法全无关涉则亦不必更改等因在案今臣等奉
　　命重修仪象志恒星经纬度表查明星座次第顺序改正参宿在后觜宿在前列于恒星经纬度表恭候
　　钦定则乾隆十九年之七政书即用此表推算若时宪书之值宿仍依参前觜后铺注则与七政书不能画一请以乾隆十九年为始依古觜前参后改正铺注则七政书之星度时宪书之值宿皆一例顺序矣伏乞
　　皇上圣鉴勅下大学士九卿再行议覆施行谨
　　奏请
