<!-- { "loadSidebar": true } -->
　　【鼎】生平得力于友朋之益故虽一言之惠示不敢忘也必谨録之久而成帙取其关于算学者别为一卷
　　一古算器攷一卷
　　今有笔算【今之筹算亦是笔书】遂以珠盘为古不知古用筹策故曰持筹其用珠盘盖起元末明初制度简妙天下习用之而遂忘古法故为之攷【作珠盘者甚巧惜逸其名氏】
　　一数学星槎一卷
　　初学莫易于笔算【减并乘除三日可了】然除法定位转易乘法定位稍难兹以本数大数小数三者别焉虽童子可知矣至于句股开方非图不解周髀算经有古图简质可翫歴书本几何立説亦足引人思致今稍广之为图者六以示余两孙【防成玕成】俾稍知其意数学如海非笃好精思鲜不自涯而返然而千里之行始于足下因命之曰数学星槎云尔
　　以上算学书二十六种
　　内巳刻者七种











　　勿庵歴算书记
