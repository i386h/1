<!-- { "loadSidebar": true } -->
　　甲损一百余二百乙增一百得六百是甲为乙六之二乙损五十余四百五十丙增五十得七百五十是乙为丙十五之九
　　丙损三十余六百七十其二之一则三百三十五甲增十得三百三十是甲为丙二之一而少五数
　　问二人共数一百原所得之数不均今以甲三之一与乙五之一相易则适均其原所得若干
　　法以三分通甲数损一与乙而存其二分　又以五分通乙数损一与甲而存其四分
　　乃以和数列之


　　乙七为法　余五十为实　法除实得七又七之一为乙之一分　以乙分母五乗之得三十五又七之五【为乙数】以减一百得六十四又七之二为甲数计开
　　甲六十四【又七之二】其三之一为二十一【又七之三】其三之二为四十二【又七之六】
　　乙三十五【又七之五】其五之四为二十八【又七之四】其五之一为七【又七之一】以甲三之一加乙五之四五十也　以乙五之一加甲三之二亦五十也
　　论曰此以分相增损而为和数亦与刋误条甲乙二仓异彼是以其全数偕彼防分此则以所存之余数偕彼几分也既云相易则实有增损非如甲乙仓虚借增率而无损也
　　问二人物数不均若于甲取三之一于乙取四之一以和合而平分之以凑原存数则各五十而适均其原数各若干
　　法以三分通甲数而倍之为六分损其一与乙余五分以四分通乙数而倍之为八分损其一与甲余七分以和数列位
　　解曰以四之一与三之一和合而平分之是各取其数之半也　于三之一取其半是六之一以与乙而甲余其五也于四之一取其半是八之一以与甲而乙余其七也


　　偏乗对减以得法实　法除实得五又十七分之十五为乙八之一　以乙分母八乗之得四十七又十七分之一为乙原数　以两五十共一百减乙原数余五十二又十七分之一十六为甲原数
　　计开
　　甲原数五十二【又十七分之十六】三除之得十七【又十七分之十一】为甲三之一　以三之一转减甲余三十五【又十七分之五】为甲所存三之二
　　乙原数四十七【又十七分之一】四除之得十一【又十七分之十三】为乙四之一以四之一转减乙余三十五【又十七分之五】为乙所存四之三
　　以甲三之一乙四之一和合之共二十九【又十七分之七】半之得十四【又十七分之十二】为和合平分之数以加甲乙存数各得五十
　　论曰甲去三之一乙去四之一所存之数已均矣故以平分之数加之而适均
　　又法
　　以甲分母三通甲为三分以乙分母四通乙为四分又总计各得五十六共一百为和数
　　以甲取三之一余三之二乙取四之一余四之三命为适足【甲取三之一乙取四之一以和合平分而等则其所存者亦等也故命之适足】乃以和较杂列位


　　如法乗甲同减尽　乙异并一十七分为法　正二百无减就为实　法除实得一十一又十七之十三为乙之一分以分母四乗之得四十七又十七分之一为乙原数　以乙原数减共数一百余五十二又十七分之十六
　　按此所得与前无异而较捷故并存之
　　问甲乙丙三人共博甲赢乙金二之一乙赢丙金三之一丙又赢甲金四之一事毕各剰金七百其原携金若干
　　法以各分母通其原数又各减其赢去之一而列之【以七百为和数】
　　和数列位




　　如法减并　丙七分为法　二千一百为实　法除实得三百为丙之一分　以丙分母三乗之得九百为丙原金　以丙之一分减乙剰七百余四百为乙所余二之一　二因之得八百为乙原金　以乙二之一减甲剰金七百余三百为甲自剰四之三　三除之得一百为甲三之一　四乗之得四百为甲原金
　　计开
　　甲原金四百　加赢乙四百【二之一也】共八百　除丙又赢去甲一百【四之一也】仍余七百
　　乙原金八百　加赢丙三百【三之一也】共一千一百　甲赢去四百【乙二之一也】仍余七百
　　丙原金九百　赢甲一百【四之一也】共一千　乙赢去三百【丙三之一也】亦仍余七百
　　论曰此与刋误条骡马逓借一匹同但马一骡二驴三即是原物偕所借之一而为和数今乙一丙二甲三却是各所存之余分偕所赢之一分而为和数也得数大异者马骡即是全数今则用分故丙之全数转多于乙若以一分计则乙之分自多于丙如马力之于骡矣
　　又论曰此三条皆是两相交易而又是和数与前数条金银交易几锭不同
　　难题歌曰一条竿子一条索索比竿子长一托双折索子去量竿却比竿子短一托
　　解曰一托者五尺也
　　法以零整襍列位　因双折是二之一故以二通索


　　法一即以实一丈命为绳之一分　分母二因之得绳长二丈　减负五尺余得竿长一丈五尺
　　假如有绳长不知数但云比竿长六尺若三折其绳则短于竿八尺


　　法二除实三丈得竿长一丈五尺　加正六尺得绳长二丈一尺
　　论曰原法别有求法然不如方程穏捷故作此问以明之若用难题法不能通矣故方程能御杂法而杂法不能御方程　此条统宗原入均输今改正
　　问井不知深先将绳折作三条入井汲永绳长四尺复将绳折作四条入井亦长一尺其井深绳长各若干
　　法以两母【三四】相乗得十二分为绳母数　以母【三四】互乗其子【之一之一】得【四三】是为以绳十二分之四汲水而长四尺以绳十二分之三汲水而长一尺也


　　余一分为法　即以实三尺命为绳十二分之一以十二分乗一分得三十六尺为绳长　以绳之三分计九尺同减负一尺得八尺为井深
　　计开
　　井深八尺
　　绳长三十六尺
　　三折之得一十二尺　比井多四尺
　　四折之得九尺　　　比井多一尺
　　论曰此条原属盈朒今以方程御之尤简易故曰方程能御杂法也
　　试更之则先得井深


　　法一省除即以八尺命为井深　加正四尺共十二尺绳之四分除之得三尺为一分　一十二分母乗之得绳长三十六尺
　　论曰此余八尺者即物实也前以余三尺为绳长实者即人实即此可悟盈朒章作法之原要之是二色方程法耳【人实物实不同而除法则同故皆可以互求】
　　今有绢一疋欲作帐幅先折成六幅比旧帐长六寸改折作七幅却又短四寸其绢并旧帐幅各长若干【折作六幅以较长即六之一七幅即七之一】
　　法如前以【六七】幅相乗得四十二分为总母　以【六七】互乗其【之一之一】得【之七分之六分】为所用之分而列之【以绢四十二之七则长于帐六寸　以绢四十二之六则短于帐四寸】为较数


　　法一　实一尺即为绢之一分　以分母四十二乗之得绢长四丈二尺　以绢之七分计七尺减负六寸余六尺四寸为旧帐之长
　　计开
　　旧帐幅六尺四寸
　　绢长四丈二尺
　　均作六幅得七尺　比帐长六寸
　　均作七幅得六尺　比帐短四寸
　　论曰此与井不知深皆是以一物之细分与一整物较皆零整杂用之法也
　　又以上三条盈朒章旧有求法然皆因所较之井深与旧帐幅皆为一数而不变故可用盈朒之法若亦有分数不同则非盈朒所能御此方程之用能包盈朒诸法而诸法不能御方程
　　今有台不知髙从上以绳缒而度之及台三之二而余六尺双折其绳度之及台之半而不足三尺问台之髙及绳之长若何
　　法以台【三二】之【二一】用母相乗为母之法通台为六分　又用母互乗子为子之法变台三之二为六之四台之半为六之三　又以双折通绳为二　皆以化整为零而列之


　　余绳二分为法　并三十尺为实　因二为分母与法同省除与乗径以实三十尺为绳长　减负六尺余二十四尺以台之四分除之母六乗之得三十六尺为台髙
　　计开
　　台髙三十六尺
　　绳长三十尺
　　台三之二髙二十四尺　以绳度之余六尺
　　台之半髙一十八尺　　以半绳一十五尺比之短三尺
　　今有井不知深以乙绳汲之余绳二尺以庚绳汲之亦余绳四尺双折庚绳三折乙绳以相续而汲之适足问井深及二绳各长若何
　　法以乙绳通为三　庚绳通为二
　　以三色列之　井整数乙庚用分



　　以隔行之同名仍为较数列之　余较皆与庚同名


　　余庚一分为法　即以实一丈命为庚二之一　倍之得庚绳二丈　减负二尺得乙绳一丈八尺【用减余之右行葢乙正三即全数也】
　　又减负二尺得井深一丈六尺【用原列之右行亦以乙负三即全数故】计开
　　井深一丈六尺
　　乙绳一丈八尺　比井多二尺
　　庚绳二丈　　　比井多四尺
　　三折乙绳六尺加双折庚绳一丈共一丈六尺即同井深
　　论曰此二条与前井深绢帐同理然即非盈朒所能御又按田之横直亦可以绳折比量水面亦然
　　今有直田欲截一段之积只云截长六歩不足积七步截长八步又多积九步问所截之积及原濶
　　法以较数列之【其原濶即截长每一步之积】
　　上　　　　　中　　　　　　下


　　长二步除积十六步得原濶八步　以截长六步乗濶得四十八步加不足七步得截积五十五步
　　论曰此盈朒中方田也然无闗于方田之实用故入盈朒然不知宜入方程也
　　试更作问
　　今有方田欲截横头之积改为直田但云截濶五步则不足十二步截濶九步则如所截之积一有半问所截直田积并原田之方
　　如法列位


　　濶一歩半为法　积十八歩为实　法除实得原方一十二歩　以濶五歩乗方得六十歩加不足十二歩得截直田七十二歩
　　计开
　　原方田方十二歩　积一百四十四歩
　　截直田七十二歩　宜截濶六歩
　　若此条则盈朒不能御
　　今有米换布七疋多四斗换九疋适足问原米若干及布价
　　法列位
　　上　　　中　　　下


　　布二疋为法　四斗为实　法除实得布价每疋二斗　以九疋适足乗布价得原米一石八斗
　　论曰此盈朒中粟布法也
　　试更设问
　　今有谷换绢十疋余三石以谷之半换绢六疋不足五斗问原谷若干及绢价
　　法列位


　　法一免除　得绢每疋价二石　以十疋乗价加余三石得原糓二十三石
　　若此条则非盈朒所能御
　　论曰直田截积及米换布盈朒本法也愚所设方田截积及糓换绢非盈朒本法也乃带分盈朒之变例也【如旧法芝蔴粜银是其例也】虽盈胸亦有求法颇多转折非其质矣不如用方程之省约
　　今有芝蔴不知总但云取麻八分之三粜银十两不足二石取麻三分之一粜银八两适足问原麻总数及每银一两之麻
　　法先以麻【八　之三三　之一】用母相乗得二十四为母母互乗子得【之九之八】为所用之分而列之　依省算左加九之一而径减


　　法一两省除即以麻二石命为银每两之麻　以银八两麻八分适足省乗除径以二石为麻之一分以二十四分乗得原麻四十八石
　　计开
　　原麻四十八石　　　　银毎两麻二石
　　其八之三计一十八石　银十两该二十石　故不足二石
　　其三之一计一十六石　银八两恰该一十六石　故适足
