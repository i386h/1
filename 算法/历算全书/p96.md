<!-- { "loadSidebar": true } -->
　　视平方筹积数有小于实者用其方数为初商用其积数为方积【初商自乘之数也】　即视纵筹与初商同行之积数用之为纵积【初商乘纵之数也如初商一则用纵筹第一行】兼方积纵积两数以减原实而定初商【必原实中兼此两积之数则初商无悮矣故曰定】　若原实不及减改而商之如前求得两积以减之为初商定数　不及减又改商之及减而止若应商十数因无纵积改商单九是初商空也则于初商之位作○而纪其改商之数于○下若次商者然【初商应是百而改九十应是千而改九百并同】
　　定位法曰既得初商视所作原实之防共有几何以定其得数之位以知其有次商与否【如一防则得数是单而无次商二防则得数是十而有次商之类皆如平方法取之】
　　次商法曰依前定位知初商未是单数而减积又有未尽是有次商也　次商之法倍初商加入纵为亷法用筹除之　视亷法筹行内之积数有小于余实者用为亷积以减余实用其行数为次商　就以次商自乘为隅积以减余实以定次商【必余实内有亷隅两积则次商无误】不及减者改商之及减而止皆如平方法
　　商三次以上并同次商
　　命分法曰若得数已是单而有不尽则以法命之　法以所商数倍之加入纵为亷又加隅一为命分不尽之数为得分
　　亦有得数非单而余实少在亷法以下不能商作单一者亦以法命之　法即以亷法加隅一为命分
　　列商数法曰依平方法视所作防而以最上一防为主若初商五以上【不论单五或五十或五千或五百并同】皆用进法书其其得数于防之上两位则不论纵之多少也
　　若初商四以下【亦不论单十百千】则以纵之多少而为之进退法以纵折半加入初商【单从单十从十百千各以类加】若满五以上者变从进法书于防之上两位【如初商四而纵有二初商三而纵有四之类】
　　若纵数少虽加之而仍不满五数者仍用常法书其得数于防之上一位【如初商四而纵只有一初商三而纵只有二只有二之类】总而言之所商单数皆书于亷法之上一位故初商得数有进退之法乃豫为亷法之地以居次商也初商五以上倍之则十虽无纵加亷法已进位矣初商虽四以下而以半纵加之满五则其倍之加纵而为亷法也亦满十而进位矣亷法进位故初商必进两位书也若加半纵仍不满五则其亷法无进位矣故初商只进一位而书之葢豫算所商单数已在亷法之上也
　　又初商若得单数其亷法即为命分凡商得单数必在命分之上一位以此考之庶无谬误
　　假如有直田积六十三步但云濶不及长二步
　　列位【依平方法】作防【从单位起】
　　视防在次位合六十三步商之为实次以平方筹与纵二筹平列之各为法
　　视平方筹积有【四九】小于【六三】其方七也商作单
　　七【用进法书于防之上两位　一防知所商是单】
　　即视带纵筹第七行积数【一四】用为纵积
　　并方积【四十九】纵积【一十四】共六十三除实尽【此亦偶除尽耳设不尽其命分必是十数故前商七之数必进书之以存其位】
　　定为濶七步　加纵二步得长九步
　　凡得数在五以上用进法书于防之上两位此其例也
　　假如有直田六百三十步但云长多濶二步
　　列位【无单位补作圈】作防
　　视防在首位独商之以○六百步
　　为实
　　以平方带纵二各用筹为法
　　视平方筹积数有【○四】小于【○六】
　　其方二商二十步【二防故初商十】自乘得方积【四百步】随视纵筹第二行是【四】得纵积【四十步】并两积共四百四十步以减原实余一百九十步再商之【初商十故有次商也商数二十以纵折半得单一加之共二十一仍不满五数故只用常法书于防之上一位】
　　次以初商【二十步】倍之【四十步】加纵【二步】共四十二步为亷法【用第四第二两筹】
　　合视两筹第四行积数【一六八】小于【一九○】次商【四】减亷积一百六十八步余二十二步【所减首位不空次商故书本位】次以次商【四步】为隅法自乘得【一十六步】为隅积用减余实不尽六步以法命之【初商虽不进位所得次商单数已在命分之上一位矣列商数法妙在于此】倍所商【二十四步】为【四十八步】加纵【二步】又加隅【一步】共五十一步为命分
　　命为濶【二十四步】又【五十一分步之六】加纵【二步】得长【二十六步】又【五十一分歩之六】
　　凡得数在四以下以半纵加之仍不满五则只用常法书于防之上一位此其例也
　　假如有直田五亩但云长多濶八十八步
　　列位【以亩法二百四十通之得一千二百步十步单步空补作两圈】作防
　　视防在次位合商之以一千二
　　百步为实纵有两位用两筹与
　　平方筹并列各为法
　　先视平方筹有【○九】小于【一二】宜商三十【二防商十】因有纵改商二
　　十其方积四百步纵积一千七
　　百六十步【初商十与纵相乘故纵单数皆成十数】兼两积共二千一百六十步大于实不及减所商有误抹去之
　　改商【一十步】其方积【一百步】其纵积【八百八十步】并两积共除实九百八十步余二百二十步再为实以求次商【初商十故有次商也】
　　【纵折半四十四步加初商一十步共五十四步故变用进法】
　　次以初商【一十步】倍之【二十步】加纵【八十八步】共一百○八步为亷法【用第一空位第八三筹】
　　合视筹第二行积【二一六】小于【二二○】次商【二步】于初商【一十步】之下减亷积一百一十六余四步【所减首位○故进书之初商豫进正为此也】
　　次以次商【二步】自乘得四步为隅积除实尽
　　定为濶一十二步加纵【八十八步】得长一百步
　　假如有直田一十二亩半但云长多濶七十步
　　列位【以亩法二百四十通之得三千步百十单皆作圈】作防
　　视防在次位以三千○百步为实
　　以平方带纵七十各用筹为法
　　先视平方筹积有二五小于【三○】宜
　　商【五十】因纵改商【四十步】其方积一
　　千六百步其纵积二千八百步共四
　　千四百步大于实不及减抹去之
　　改商【三十步】其方积【九百步】其纵积【二千一百步】共三千步除实尽
　　【纵七十折半三十五加初商三十共六十五是五以上也故用进法书商三于防上两位假有余实则当再商或命之以分今虽商尽当存其位　命分者亷法加隅一也倍初商加纵共一百三十是原实百者亷法之位也进一位乃单位初商不进两位何以容单数】
　　凡开得平方三十步为田濶　加纵七十步共一百步为长
　　假如有直田七亩但云长多濶六十步
　　列位【以亩法二百四十通之得一千六百八十步单位空作圈】作防
　　视防在次位合商之以一千六百步
　　为实
　　以平方带纵六十步用筹各为法
　　先视平方筹有一六与实同宜商四
　　十【二防初商是十】因带纵改商三十步其方
　　积【九百步】纵积【一千八百步】共二千
　　七百步大于实不及减抹去之
　　改商【二十步】其方积【四百步】纵积【一千二百步】共减一千六百步余八十步再商之
　　【纵折半三十加初商共五十故进书之】
　　【假余实满命分一百○一步即当商一步故初商豫进以居次商今次商虽空当存○位故也】
　　次以初商【二十步】倍之【四十步】加入纵六十步共一百步为亷法　亷法大于余实不及减次商作○其余实以法命之　法以亷法加隅一为命分
　　命为濶【二十步】又【一百○一分步之八十】加纵为长【八十步】又【一百○一分步之八十】
　　假如有直田四亩但云长多濶九十步
　　列位【以亩法通之得九百六十步】作防
　　视防在首位独商之以○九百为实
　　以平方带纵九十步各用筹为法
　　先视平方筹积有【○九】与实同宜
　　商三十步【二防故初商十】因带纵改商二
　　十步其方积【四百步】纵积【一千八】
　　【百步】不及减又改商一十歩其方积【一百步】纵积【九百步】共一千步仍不及减　此有二防宜商十步今改商一十仍不及减是初商十位空也
　　【纵九十折半四十五加初商十步满五十以上故商一进书防之上两位】
　　改商单九步其方积【八十一步】纵积【八百一十步】共八百九十一步以减实余六十九步不尽【此宜商十数者变商单步故初商之位作○而以改商之九步书于○位下如次商然也盖必如此书之所商单数乃在命分之上一位也】
　　商数已得单步而有不尽以法命之以商九步倍之加纵九十步共一百○八步更加隅一步共一百○九步为命分
　　命为濶九步又【一百○九分步之六十九】　加纵为长九十九步又【一百○九分步之六十九】
　　以上四则乃纵多进位之法也凡得数虽四以下以半纵加之满五即用进法书于防之上两位此其例也
　　开带纵立方法【筹算五】
　　勿庵氏曰泰西家説勾股开方甚详然未有带纵之术同文算指取中算补之其论带纵平方有十一种而于立方带纵终缺然也程汝思统宗所载又皆两纵之相同者惟难题堆垜还原有二例只一可用其一强合而已非立术本意又不附少广而杂见于均输虽有善学何从而辨之兹因筹算稍以鄙意完其缺义取晓畅不厌烦复使得其意者可施之他率不穷云尔
　　凡立方带纵有三
　　一只带一纵
　　如云长多方若干或髙多方若干是也【即同髙】
　　一带两纵而纵数相同
　　如云长不及方若干髙不及方若干是也【此方多数为纵】

　　一带两纵而纵数又不相同
　　如云长多濶若干濶又多髙若干是也
　　大约带一纵者只有纵数而已带两纵者有纵亷又有纵方故其术不同

　　带一纵图三
　　此长多于方　　　　　此髙多于方
　　也为横纵横　　　　　也为直纵直
　　纵之形濶与　　　　　纵之形长濶
　　髙等如其方　　　　　相等如其方
　　其厚也如其　　　　　其髙也如其
　　纵所设　　　　　　　纵所设
　　俱立方一纵形一合为长立方形
　　如图立方形方纵形合者初商
　　也平亷三内带纵者二长亷三
　　内带纵者一小隅一此七者次
　　商也
　　平亷所带之纵长与立方等厚
　　与次商等其髙也则如纵所设
　　长亷所带之纵两头横直等
　　皆如次商其髙也如纵所设
　　用法曰以积列位乃作防从单位起隔两位防之防毕视积首位有防独商之以首位为初商之实首位无防以首位合有防之位商之　防在次位以首两位为初商之实　防在第三位以首三位为初商之实　皆同立方法
　　先视立方筹积数有小于初商之实者用其方数为初商【定位法合计所作防共有若干一防者商单数二防则商十数每一防进一位皆如立方】用其积数为初商立方积【定位法视初商方数若初商单数其积亦尽于单位若初商十数其积乃尽于千位每初商进一位其积进三位亦可以防计之皆如立方】
