<!-- { "loadSidebar": true } -->
　　弩同减尽　小弓异并五百二十八为法　力同减余一万五千八百四十为实　法除实得三十斤为小弓力　以小弓力乗右行余小弓十得三百斤异如力正一千○八十斤共一千三百八十斤以余弩二十三除之得六十斤为弩力【或于左行共力二千五百二十斤内同减小弓六该一百八十斤余二千三百四十斤以余弩三千九除之得六十斤亦同即此可见两减余之为一和一较】乃于原列任取右行八小弓力二百四十斤二弩力一百二十斤以减共力五百二十五斤余一百六十五斤以大神臂弓三除之得五十五斤为大神臂弓力
　　论曰两弩正数同而其力不同者小弓之故也左行和数也是弩偕小弓之力也右行较数也是弩力中减去小弓之力而余者也合而观之则是左行之弩力有小弓一百三十八以为之益而右行之弩力反减去小弓三百九十然则左行正数之多于右行者凡共差小弓五百二十八而左行正数所以多于右行一万五千八百四十斤者正是此小弓五百二十八之力也
　　凡此减余之数亦可互求若更置之以小弓列上则先得弩力如后图
　　上　　　　中　　　　下


　　依法右左徧乗得数【左乗右和乗较也故仍其正负右乗左较乗和也故变从乗法之名皆名之曰负】
　　小弓同减尽　弩异并得五百二十八为法　力异并得三万一千六百八十为实　法除实得六十斤为弩力　以弩力乗右行弩二十三得一千三百八十斤同减正一千○八十斤余三百斤以小弓十除之得小弓力
　　论曰两小弓同名负其数既同而左行负数之力有若干右则无之而且反小于正数之力若干者何也以左行负数中有弩三百九十右则无之而其所对之正数反有弩一百三十八以为之除算则是左负数之多于右者共五百二十八弩也右负数少此五百二十八弩而正数力遂多六千四百八十斤左负数多此五百二十八弩则不但补却右行之所少而又自有力二万五千二百斤然则左行共多于右三万一千六百八十斤者正是此五百二十八弩之力也此三色和变较例也【四色以上襍见诸卷中】
　　问有甲乙丙三数甲加七十三得为乙丙数者倍乙加七十三得为甲丙数者三丙加七十三得为甲乙数者四其本数各几何　畣曰甲七　乙十七　丙廿三
　　法先以较数列位



　　先以中行甲正一遍乗右左得数皆如故【只变中行故两行之正负俱不变又是一数为乗法故数亦不变】
　　次以右行甲负三徧乗中行次以左行甲负四徧乗中行各得数【左右既省不变故变中行以从之首位变负下三位俱变正】
　　次以中右得数相减并　甲同减尽　中乙得正六同减左得正一余正五　中丙得正六异并右得负三共得正九中较数得正二百一十九异并右负七十三共得正二百九十二
　　次以中左得数相减并　甲同减尽　中乙得正八异并左得负四共得正十二　中丙得正八同减左得正一余七正　中较数得正二百九十二异并左负七十三共得正三百六十五以上减并之数皆同名又皆在一行知已变为和数重列之不分正负【依此显虽同名而或乙正在中丙正在左即不得变和数也何也左行之正中行之负也】
　　论曰此较数变为和数也以中右之得数言之中行六个乙六个丙共多于三个甲者二百一十九右行一个乙少于三个甲三个丙者七十三于是两相对较则两行之甲皆三个其数本同而中行之乙丙多于甲二百一十九者因中行之乙多于右行之乙者五个又有同名之丙六个以益之而中行之甲又非若右行之甲与三个丙同名是又少三个丙也夫甲股内少则乙丙股内多合而观之则是中行之乙丙股内共多五个乙九个丙而右行之乙股内共少此五个乙九个丙也夫中行之乙丙股内多五个乙九个丙便多于三个甲者二百一十九右行之乙股内少五个乙九个丙则不惟不多而反少于三个甲者七十三然则并此多二百一十九少七十三共二百九十二者正是此五个乙九个丙之共数而非其较数也故不分正负
　　又以中左之得数言之中行正数是八个乙八个丙负数是四个甲而正数多者二百九十二左行正数是一个丙负数是四个甲四个乙而正数少者七十三于是两相对勘则两行负数之甲皆四个其数本同惟中行之正数内比左正数多七个丙又加八个乙而中行之负数又比左负数少四个乙合而观之是中行之正数比左行共多十二个乙与七个丙而左行之正数比中行共少十二个乙七个丙也然则中行正数之多于负数二百九十二者以多此十二个乙七个丙而左行正数之反少于负数七十三者以少此十二个乙七个丙也则是并此多二百九十二少七十三之数共三百六十五者正是此十二个乙七个丙之共数而非其较数也故亦不分正负


　　如法以乙数左右互徧乗得数相减【无正负故有减无并】乙减尽　丙减余七十三为法　下位余一千六百七十九为实　法除实得二十三为丙数以丙数乗左行　丙七得一百六十一以减共三百六十五余二百○四以左乙十二除之得一十七为乙数又以乙数异加原列右行负七十三共九十内减原右行丙三该六十九余二十一以原右行甲三除之得七为甲数
　　论曰此同文算指所立叠借互征设问之一也原法繁重今改用方程简易如此
　　此所设问三色方程耳以西术求之已不胜其难况四色以往乃至多色乎此亦足见方程之不可废而古人别立一章之诚有实用也
　　此三色较变和例也　四色以往至于多色则其变益多要不出于和较例具后诸卷中兹不详列












　　厯算全书卷四十
　　钦定四库全书
　　厯算全书卷四十一
　　宣城梅文鼎撰
　　方程论卷二
　　极数
　　吾论方程至和较之杂之变尽矣虽然不知带分叠脚重审之法无以穷其致故极数次之
　　极数有三一带分二叠脚三重审皆不离乎和较之四术带分方程例
　　法曰视原问中有云防分之防者则以分母通其全数而列之或云有物防数又防分之防者以分母通其全数而纳其子如法列位遍乗减并以求一法一实既得法以除实而得者即所求物之一分也以所得一分之数分母乗之则为物之全数矣
　　或云防分之防又防分之防者以两分母相乗为全数而列之又以两分母互乗其子为所用之分而列之所用之分同在一行者并而列之分用于两行者不并也并之而所用之分反大于全数者以全数除之命为几全数又几分之几其入算乗除仍用所并之分得数后则只以全数之分乗之为全数【以上两法皆化整为零乗除竟用零分故先得一分之数】
　　又法
　　凡较数有以此之全数当彼之防分之防者则通其一行之内皆以分母乗之而后列焉则其所得即为全数而非其一分也【如云乙得甲三分之二则以分母三乗乙全数得全乙者三乗甲之二分得六分是为全甲者二则以三乙当二甲而列之骤视之如倒列其子母其实皆全数耳】若有正负之数亦以分母乗而列之【亦全数非零分也是为以零变整与化整为零之法不同故径得其全数所用乗除皆整数非分故也】得即为整【其所用分母只在本一行中如一物有两分母又分用于各行则各以其行中分母为用】凡和数中有一位带分而余只全数者亦可以分母通乗而列之其所得亦为全数而非分【如甲三乙二又三之一共十六则以分母三乗甲得九乗一二得六乗乙之一得三亦整一也并得整七乗共十六得四十八是为甲九乙七共四十八变零为整径以整数乗除所得即为整数】
　　又法
　　凡带分之法或化整为零或变零为整取其画一也此外又有杂用零整之法亦所当知【如行中有几位或原带有零分者以化整为零法列之其原未带分者只以整数列之但乗除得数后整列者所得即为整数零分列者所得只为零分之数仍须以分母乗之为全数】
　　又法
　　视所带之分有可以分母除之而尽者则以所除分秒附于整数而列之则其乗除后得数亦为所求之全数【若分母除其子不能尽者则不用此法】
　　今有甲字库贮金丁字库贮银各不知总但云取甲四之三加丁五之二则一百一十万若以甲加丁之倍数则四百四十万问各若干
　　畣曰甲库金四十万　丁库银二百万
　　法以分子甲之三分丁之二分列右
　　以分母四通甲整一得四分以分母五通丁整二得十分列左


　　依和数法互乗对减余丁之分二十二为法余八百八十万为实
　　法除实得四十万为丁之一分以丁之分母五乗丁之一分得二百万为丁库银数　乃以丁库数倍之得四百万减四百四十万余四十万为甲库金数此化整从零法也【原列零分故得亦零分之数】
　　又法以丁分母五互甲之三得十五以甲分母四互丁之二得八列右乂以两分母【五四】相乗得二十为甲丁共母以乗一甲得二十乗倍丁得四十列左　乃以甲丁共母乗一百一十万得二千二百万列右乗四百四十万得八千八百万列左【分母相乗为母母互乗子只是通分之法妙在以分共母乗其和数而零数皆为整用矣此用法之妙】
　　上　　　中　　　下


　　依法乗减余丁四百四十为法　八亿八千万为实以法除实得二百万为丁数以丁四十计八千万减八千八百万余八百万以甲二十除之得四十万为甲数此变零为整法也【原列整数故所得即为整数】
　　又法以甲分母四除之三得七分五秒以丁分母五除之二得四分列之则其余数皆不变


　　左甲一乗右行皆如原数　右甲○七分五秒乗左行各得四分之三甲各○七分五秒尽减　丁余一一【上一整数下一一分乃十分之一】为法共数减余二百二十万为实　法除实得二百万为丁数　以丁数倍之减共数余四十万即为甲数
　　此除零附整法也【零分既除为分秒则乗除之际皆以整数为主故所得亦即为整数】
　　今有甲乙二数不知总但云取乙五之三又取乙四之一以益甲则甲之数倍取甲三之二又取甲七之二以与乙较则乙多数二百四十问甲乙本数各防何畣曰甲本数一千○七十一　乙本数一千二百六十
　　法以较数带分取之　本二色也却有三位以分母通之仍二位也　先以乙分母【五四】相乗得二十以当乙之全数　又以分母五互乗分子一得五以分母四互乗分子三得十二并之得十七以当乙所益甲之分　是为乙二十分之十七以益甲也
　　次以甲分母【三七】相乗得二十一以当甲之全数　又以分母三互乗分子二得六以分母七互乗分子二得十四并之共二十以当甲所与乙较之分　是为甲二十一分之二十以与乙较也
　　于是分正负列位


　　依较数法乗减　乙余八十分为法　负数无减就以五千○四十为实　法除实得六十三为乙之一分　以乙全分二十乗之得一千二百六十为乙本数　乙本数同减负二百四十余一千○二十即甲与乙较之分也以左行甲之二十分除之得五十一为甲之一分以甲全分二十一乗之得一千○七十一为甲本数
