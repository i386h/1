<!-- { "loadSidebar": true } -->
　　以心中之幂一【句】加乙心之幂八【股】并之为幂九开方得中乙【或中子或用前总图则为甲丙为甲己并同】是即四等面形外切浑圆之半径也外切圆之幂九【中乙】内切圆之幂一【心中】得其根之比例为三与一故四等面形内容浑圆之径一则其外切浑圆之径三又捷法但以乙丑半边之幂加五【即二之一】为中乙【或中子等】幂开方得外切圆之半径【葢乙丑之幂六中乙之幂九其比例为一有半也】
　　此四边不等形【又为三角立锥形】为
　　四等面形四之一各自中切
　　至边线成此形其底三边等
　　即四等面形之一面其髙为中心即内容小浑圆之半径其中乙等三楞线三倍大于中心之髙即外切浑圆之半径
　　取四等面形全积捷法
　　先取面幂【即前图乙己丙平面依前比例求其幂】以内容圆半径【心中】乘之得数四因三归见积
　　法曰丙甲半边之幂三则甲乙中长之幂九开方得中长【乙甲】以乘丙甲得乙己丙三等边之幂积即四等面形之一面也
　　次求本积四之一【即各面辏心剖裂之形如右图】
　　丙申半边之幂六则中心之幂一开方得中心髙以乗所得面幂而三分取其一即为四等面形四之一于是四乗之即为全积也
　　又防法以丙甲乗心甲又以中心乗之即得本形四之一【即同三除以心甲为乙甲三之一故也】
　　此带纵小立方形与右图四等面形四之一等积
　　又防法以丙己全边【亦即丙乙】乗
　　乙心再以中心乗即得本形
　　全积【乙心为心甲之倍数丙己为丙甲之倍数用以】
　　【相乗则得丙甲乗心甲之四倍数也】
　　边设一百
　　依上法求容
　　丙己边一百其幂一万丙甲半边五
　　十其幂二千五百三因之得七千五百
　　为乙甲中垂之幂【丙甲股幂减丙己幂得句幂也丙己亦即丙乙】　平方开之得八十六【六○二五】为乙甲其三之一得二十八【八六七五】为心甲　其三之二得五十七【七三五○】为心乙　又置丙甲幂二千五百取六之一为心中幂得四百一十六六六不尽　开方得心中之髙二十零四一二四亦即内容浑圆之半径
　　依上法以丙己全边一百乘乙心五十七【七三五○】得五千七百七十三半　又以心中二十零【四一二四】乘之得全积一十一万七千八百五十一弱【与厯书微不同】
　　四等面体求心捷法
　　准前论心中幂一则心甲幂
　　二中乙幂九乙丑幂六以句
　　股法考之则中甲与中丑之幂俱三也
　　何也心中甲句股形以中甲为故心中句幂一心甲股幂二并之为中甲幂三也而乙中丑句股形以中丑为句故乙中幂九内减乙丑股幂六其余为中丑句幂亦三也
　　由是徴之则中丑与中甲正相等但如法求得甲丑线折半得中防即为体心
　　又捷法取乙丑幂【即原设边折半自乗】半之为中丑幂开方得中丑亦得甲中【或乙子全边自乘取八之一为甲中幂亦同】
　　中丑即原边乙子距体心之度甲中即原边丙己距体心之度而中为体心
　　想甲防在丙己边折半之处今从侧立观之则线化为防
　　而丙己与甲成一防故从丙
　　己原边依楞直剖至乙子对
　　边即成甲丑线其线即所剖
　　面之侧立形

　　此图即前图甲丑线所切之
　　面葢面侧视则成线矣

　　原设四等面全形今依子丑
　　乙楞剖至甲则成纵剖图故
　　甲防内有丙己线若依丙甲
　　己楞剖至丑则成横剖图故
　　丑防内有子乙也
　　纵剖有三依子乙楞剖至甲而平分丙己边于甲一也依丙乙楞剖而平分子巳边二也依己乙楞剖而平分子丙边三也
　　横剖亦三依丙己楞剖至丑而平分子乙边于丑一也依子丙边剖而平分乙己边二也依子巳楞边剖而平分丙乙边三也其所剖之面并相似皆以中防为三对角垂线相交之心
　　一率　一一七八五一　　　例容
　　二率　一○○○○○○　　例边之立方积
　　三率　一○○○○○○　　设容
　　四率　八四八五二九○　　设边之立方积
　　开方得根二百○四弱为公积一百万之四等面体楞与比例规解合
　　若商四数则其平廉积四十八万长廉积九千六百其隅积六十四共得四十八万九千六百六十四不足四千三百七十四为少百分之一弱故比例规解竟取整数也
　　计开
　　四等面诸数
　　边一百
　　积一十一万七八五一
　　积一百万
　　边二百○三九六
　　内容浑圆半径二十○【四一二四】
　　内容浑圆全径四十○【八二四八】
　　外切浑圆半径六十一【二一○○】
　　外切浑圆全径一百念二【四二○○】
　　互剖求心之图
　　设边一百其幂一万【丙己乙子乙丙
　　乙己子丙子己并同为外切浑圆径幂三之二】半边五十其幂二千五百【丙甲
　　甲己乙丑丑子等并同为边幂四之一】
　　斜垂线之幂七千五百【乙心甲子
　　角甲丙亢丑己氐丑并同为边幂四之三】
　　其根八十六六○二五
　　斜垂线三之一二十八八六
　　七五其幂八百三十三三三
　　【即外切浑圆径幂十八之一为边幂十二之一】即各
　　面内容平圆半径【心甲角甲亢丑氐丑并同】
　　斜垂线三之二五十七七三五○其幂三千三百三十三三三【乙心子角丙亢己氐并同】
　　内容浑圆半径二十○四一二四其幂四百一十六六六不尽【为边幂二十四之一即外切浑圆三十六之一】即分体中髙【心中角中亢中氐中并同】　若内圆全径之幂则一千六百六十六六六【为边幂六之一外切浑圆径幂九之一】
　　外切浑圆半径六十一二三七二其幂三千七百五十即分体之立面楞【乙中子中丙中己中并同】四因之为浑圆全径幂一万五千其径一百二十二四七四四
　　又外切正相容之立方其幂五千为四等面边幂之半即斜方之比例又为外切浑圆径幂三之一
　　一率　外切浑圆径一百二十二四七四四
　　二率　四等面之边一百
　　三率　浑圆径一百
　　四率　内容四等面边八十一六四九六
　　又捷法浑圆径幂一万五千则内容四等面边幂一万或内容立方面之斜亦同为浑圆径幂三之二
　　若设浑圆径一百其幂一万则内容四等面边之幂六千六百六十六六六亦三之二也
　　平方开之得八十一六四九六为四等面边即内容立方之斜内容立方面幂三千三百三十三三三为浑圆径幂三之一即方斜之半幂亦即四等面边幂之半平方开之得五十七七三五○是为浑圆径一百内容立方之边亦即浑圆内容立方立方又容小圆之径若于四等面内又容浑圆则其径幂一千一百一十一一一为浑圆径幂九之一为四等面幂六之一立方面幂三之一
　　开得平方根三十三三三不尽【幂九之一则其根必三之一也】为内容小浑圆之径以径乗幂得三万七千○三十七为径上立方积　以十一乗十四除得二万九千一百○○半为圆柱积　柱积取三之二得一万九千四百为小浑圆积得大浑圆二十七之一　以小浑圆积二十七因之得五十二万三千九百为四等面外切大浑圆积【即径一百之浑圆积也】
　　互剖求心法
　　凡四等面体任以一尖为顶则其垂线为自尖至相对之平面心【亦即平面容圆之心】而以余三尖为底其垂线至底之防旁距三尖皆等【即乙心丙心己心三线之距心皆等而以子尖为顶其垂线为子中心其底为乙丙己平三角面余仿此】此为正形【各尖皆可为顶其法并同】若以子中心垂线为轴而旋之则成圆角体
　　凡四等面体任平分一边而平分之防为顶以作垂线则其垂线自此防至对边之平分防而以对边为底底无面但有边底边与顶边相午直正如十字形假如以子乙边平分于丑以线缀而悬之则其垂线至所对丙己边之平分正中为甲防其线为丑中甲而子乙边衡扵上则丙己边纵于下正如十字无左右之欹亦无髙下之微差也
　　若以丑中甲垂线为轴旋之则成圆柱体
　　凡四等面体以其边为斜线而求其方以作立方则此立方能容四等面体
　　何以知之曰准前论以一边衡于上而为立方上一面之斜则其相对之一边必纵于下而为立方底面之斜
　　矣又此二边之势旣如十字
　　相午直而又分于上下为立
　　方上下两面之斜线然则自
　　上面之各一端向底面之各一端联为直线即为四等面之余四边亦即立方余四面之斜如此则四等面之六边各为立方形六面之斜线而为正相容之体如前所论圆角体圆柱体虽亦能容四等面形而垂线皆小于圆径故不得为正相容
　　捷法四等面之边自乘折半开方即正相容之立方根【即倍句股意】设边一百其幂一万折半五千即为立方一面之积求其立方根得七十○七一○六即丑中甲垂线之髙
　　若以此作容四等面之圆柱则其髙七十○七一○六同立方之方根而其圆径一百同立方面之斜此圆柱内可函立方
　　其乙中子中等为自四等面体心至各角之线又为立方心至各角之线又为外切浑圆之半径又为四等面分为四体之楞线又为立方分为六方锥之楞线又捷法以四等面之边幂加二分之一开方即外切正相容之浑圆径亦即立方体内对角线【如自乙至震】折半为自心至角线　四等面设边一百其幂一万用捷法二分加一得一万五千为外切正相容之浑圆全径幂开方得一百二十二四七四四为浑圆全径折半得六十一二三七二为浑圆半径
　　立方内容四等面图
　　设立方边一百其积百万内
　　容四等面边一百四十一【四二
　　一三】其积三十三万三千三百
　　三十三【三三三三】为立方积三之
　　一乾坤震防立方【干丙坤己乙防子震与中心之丑甲同髙】内容子乙丙己四等面为立方积三之一
　　何以明之凡锥体为同底同髙之柱体三之一今自立方之乙角依斜线剖至丙巳成乙丙巳防三角锥以丙巳防立方之半底为底又自子角斜剖至丙巳成子丙巳震锥以丙巳震立方之半底为底合丙半底则与立方同底矣而子震与乙防之髙即立方髙也是此二锥得立方三之一矣
　　又自子乙斜线斜剖至巳角成倒锥以子乙坤立方之半顶为底以坤巳立方髙为髙又自子乙斜剖至丙角亦成倒卓之锥以子乙干立方之半顶为底以干丙立方髙为髙与前二锥同亦三之一也
　　合此二锥共得立方三之二则其余为子乙丙巳四等面体者必立方三之一矣
　　准此论之凡同边之八等面积四倍大于四等面积何以知之以此所剖之四锥体合之则为八等面之半体皆以剖处为面而其边其面皆与四等面等是同边之体也而八等面之半体旣倍大于四等面则其全体必四倍之矣
　　设八等面边一百四十一【四二一三】与四等面同边则八等面之积一百三十三万三千三百三十三【三三不尽】为四等面之四倍
　　若设四等面边一百则其外切之立方面幂五十立方根七十○【七一○六】以根乘幂得立方积三十五万三千五百五十三四等面积一十一万七千八百五十一为立方积三之一
　　推得八等面边一百其积四十七万一千四百○四此同边之比例
