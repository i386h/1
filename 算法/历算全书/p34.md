<!-- { "loadSidebar": true } -->
　　试仍以前图明之丁乙丙形乙角旁两弧乙丁改用辛亥【义见前】乙丙改用丙亥皆余弧也则丙癸辛戊两正皆变余【丙癸为丙亥弧余辛戊为辛亥弧余】癸已戊已两余皆变正【癸已为丙亥弧正戊巳为辛亥弧正】然则先以两正相乘者今为两余然虽变两余而其为丙癸与辛戊者不变故其所得之初数戊庚亦不变也次数仿论
　　总例
　　凡弧度与半周相减之余则所用之正同余亦同
　　凡弧度与象限相减之余则所用之正变余余变正
　　余内减次数例【钝角法锐角法各一】
　　丁乙丙弧三角形有三边
　　求乙钝角　丙乙小弧其
　　正丙辰余辰巳　丁
　　乙大弧其正癸甲余
　　甲已　是为角旁之两弧
　　不同类　癸干初得数【两正】
　　【乗半径除之数】　午已次得数【两余乗半径除之数】　丁丙对边大其正壬卯余卯已　对边大于象限而角旁弧不同类宜相减　对弧余大于次数法当于余卯巳内减去次得数午已余午卯【即艮丁】为二率
　　一　初得数　癸干
　　二　【次得数减余】　艮丁
　　三　半径　　辛已
　　四　角余　寅已
　　对边大角旁弧异类而次数小减对弧余其角为钝宜以四率寅已捡余表得度以减半周度其余即为乙钝角之度【即寅酉大矢之度】
　　若先有乙钝角求对弧则反用其率
　　一　半径　　辛巳
　　二　角余　寅已
　　三　初得数　癸干
　　四　【次得数减余】　艮丁
　　既得艮丁乃以次数加之成卯已余检表得度以减半周得丁丙对边之度
　　凡过弧与其减半周之余度同用一余故以余检表得度以减半周即得过弧
　　仍用前图取锐角
　　丁戊庚三角形【系锐角○此形有三锐角】有三边求戊角　戊庚小边其正庚丑余丑巳　丁戊次小边其正癸甲余甲巳　是为角旁弧同类　初得数癸干【半径除两正矩】　次得数午已【半径除两余矩】　丁庚对边小其正壬卯余卯巳　对边小于象限而角旁弧同类宜相减次数午已小于对弧余卯已以午已去减卯已余
　　卯午【即艮丁】
　　一　初得数　癸干
　　二　【次得数减余】　艮丁
　　三　半径　　辛已
　　四　角余　寅已
　　对边小角旁弧同类而次数小去减余其角为锐宜以四率寅已检余表得戊锐角之度
　　若先有戊锐角度求对边丁度则反用其度
　　一　半径　　辛巳
　　二　角余　寅已
　　三　初得数　癸干
　　四　【次得数减余】　艮丁
　　以所得艮丁加次数午已检余表得丁庚对边之度因锐角角旁弧同类次数小于余得数后宜加次数为对边余
　　论曰丁戊庚形与丁乙丙形为相易之形故丁戊为丁乙减半周之余戊庚等乙丙此两弧所用之正余并同则初数次数亦同矣而丁庚对弧亦丁丙对弧减半周之余则所用余边又同加减安得不同
　　次数内转减余例【锐角法钝角法各一】
　　丁乙丙形三边求乙角【系锐角】　丙乙小边正辰丙余辰已　丁乙大边正癸甲余甲已　是为角旁之两边不同类　初得数甲干【半径除两正矩】　次得数午
　　已【半径除两余矩】　丁丙对边
　　大正壬卯余卯已
　　对边大而角旁弧不同类
　　宜相减　次数午已大于
　　对弧余卯已法当于午
　　己内减卯巳余午卯【即甲艮】
　　为二率
　　一　初得数　　甲干
　　二　【余减次数之余】　甲艮
　　三　半径　　　辛巳
　　四　角余　　寅已
　　对边大角旁弧异类而次数大受对弧余之减其角为锐宜以四率寅已检余表得乙鋭角之度【即寅辛矢度】若先有乙角而求对边丁丙则反用其率
　　一　半径　　　辛巳
　　二　角余　　寅己
　　三　初得数　　甲干
　　四　【余减次数之余】　甲艮
　　末以所得甲艮转减次数午已得对弧余卯巳检表得度以减半周为对弧丁丙度
　　前图取钝角
　　丁戊庚形三边求戊角【系锐角】　戊庚小边正丑庚余丑巳　丁戊次小边正癸甲余甲巳　是为角旁两弧同类　初数甲干【半径除两正矩】　次数午已【半径除两余矩】　丁庚对边小正壬卯余卯巳　对边小而角旁两弧同类宜相减　次数午巳大于对边余卯巳当于午巳内减卯已余午卯【即甲艮】
　　一　初得数　　甲干
　　二　【余减次数之余】　甲艮
　　三　半径　　　辛巳
　　四　角余　　寅已
　　对边小角旁弧同类而次数大内减去余其角为钝宜以四率寅巳检余表得度以减半周得戊钝角之度
　　若先有戊钝角而求对边丁庚则反用其率
　　一　半径　　　辛已
　　二　角余　　寅巳
　　三　初得数　　甲干
　　四　【余减次数之余】　甲艮
　　末以所得甲艮转减次数午巳得对弧余卯已检表得对弧丁庚之度
　　一系　半浑员面所成斜三角形左右皆相对如左锐角者右必钝也对边左小者右必大也角旁之边左为同类者右必异类也【角旁两弧一居员周一居圆面此员面弧线左右所同用也而员周之弧左右有大小故同于左者不同于右】
　　加减法【以代乗除】
　　初数次数并以乘除而得今以总弧存弧之余相加减而半之即与乗除之所得脗合法简而妙而甲数乙数之用亦从此生矣
　　总法曰凡两弧相并为总弧相减为存弧【存弧一曰较弧】总弧存弧各取其余以相加减成初数次数　法曰视总弧过弧限则总存两余相加总弧不过象限则相减皆折半为初数【即原设两弧之正相乗半径除之之数】以初数转减存弧余即为次数【即原设两弧之余相乗半径除之之数】又法【总弧过象限两余相减不过象限则相加并折半为次数】又法【初数以相加成者以总弧余减初数以相减成者以总弧余加并加减初数为次数亦同】
　　又取总弧存弧之正相加减成甲数乙数　法曰以总存两正相加折半为甲数【即原设大弧正乗小弧余半径除之之数】总存两正相减折半为乙数【即原设小弧正乘大弧余半径除之之数】又法【以存弧正减甲数其余为乙数亦同】又法【以甲数减总弧正即得乙数】
　　总弧在象限内两余相减
　　大弧丙寅　小弧辰丙【即丑丙】　二弧相加为总弧辰寅相减得存弧丑寅　丑寅存弧之余丑癸【亦即丁乙】
　　辰寅总弧之余卯辰【即癸子亦即乙午】　两余相减【丑癸内减
　　子癸存丑子或乙丁内减乙午存午丁】其余
　　半之【丑子半之于壬成壬丑即亥丁】为【丙寅
　　辰丙】二弧两正相乗半径
　　除之之数即初得数也
　　以初得数转减存弧之余
　　【以壬丑减丑癸其余癸壬亦即亥乙】其余
　　为大小二弧两余相乗半径除之之数即次得数也论曰丙辛大弧之正也丑戊小之正也以句股形相似之故乙丙半径【】与丙辛正【股】若丑戊正【小】与丑壬初得数也【小股】其半而得者何也曰辰戊同丑戊则戊巳亦同丑壬而壬子即已戊则子丑者初得数【壬丑】之倍数故半之即得　辛乙大弧之余也戊乙小弧之余也乙丙半径【】与辛乙余【句】若戊乙余【小】与亥乙次得数也【小句】又以存弧余内兼有初得次得两数故减初得次也【丑癸余内有丑壬初数癸壬次数故减丑壬即得癸壬也或于乙丁内减亥丁得亥乙并同】
　　以上用总存两余加减
　　又丑寅存弧之正丑丁【即午子或癸乙】辰寅总弧之正辰午【即卯乙】两正相加半之为大弧正乗小弧余半径除之之数即甲数也　以甲数转减总弧之正【以午已减辰午其余巳辰亦即卯未】是为大弧余乗小弧正半径除之之数即乙数也
　　论曰乙辛大弧之余也辰戊小弧之正也以两句股形同比例之故丙乙半径【】与乙辛余【句】若辰戊正【小】与辰已乙数也【小句】
　　又丙辛大弧之正也戊乙小弧之余也而丙乙半径【】与丙辛正【股】若戊乙余【小】与戊亥甲数【小句】也又以总弧正内兼有甲乙两数故减乙得甲减甲亦得乙矣【辰午正内有辰巳乙数巳午甲数故减辰巳得巳午若减巳午亦必得辰巳】
　　以上用总存两正加减
　　若以酉丙为大弧丙丑为小弧则其总弧酉丑【正丑丁余丑癸】其存弧辰酉【正辰午余卯辰】但互易存总之名其他并同论曰凡过象限之弧与其减半周之余弧同用一正如丙酉过弧以减半周得丙寅所用正【丙辛】余【辛乙】皆丙酉弧与丙寅弧之所同也故但易总存之名而正余加减之用不变又法　凡过象限之弧即截去象限用其余度如法加减但以总弧为存弧存弧为总弧而总存之余为正正为余如酉丙过弧截去酉甲象限只用丙甲为大弧与丙丑小弧相加减则丑甲为总弧其正丑癸余丑丁而辰甲为存弧其正卯辰余辰午是总存正余名皆互易也法以总存两正相减而其余折半为甲数【丑癸内减卯辰余丑子半之得丑壬为甲数】仍以甲数转减总弧正【甲数丑壬转减丑癸其余癸壬即乙数】是其名虽易而其实不易也但横易为直
　　论曰去过弧之象限而用之则过弧之正为余余为正矣故加减而得之数皆两弧之正乘余余乘正之数而非复正乗正余乘余之数也何也过弧之正余互易而小弧之正余如故也
　　如丙酉过弧去象限为丙甲则其正丙庚即过弧之余也【丙庚即辛乙故】其余庚乙即过弧之正也【庚乙即丙辛故】而小弧丙丑之正丑戊余戊乙皆如旧故先得之丑壬为大弧余丙辛乘小弧正丑戊而丙乙半径除之也非两正相乘也乙数转减正而得之亥乙【即癸壬亦即戊未】为大弧正辛乙乘小弧余戊乙而半径除之也非两余相乘也
　　又论曰又法即测夜时篇中测星距午之第二法也加减代乗除只此一例而絶不与七卷八卷之乘除求初数次数者相虽有学者何从悟入乎愚故为之详説以发其覆
　　又论曰元法依图直看直者正横者余又法正余互易则图当横看变立体为眠体本以总存两余加减者变为两正加减然其数并同
　　又论曰又法是用大之余度而小弧则用元度何以言之测星条用星之赤纬即去极之余度也其用赤道髙则极去天顶之元度也然而赤纬在南者则是于星去极度截去象限之数也何以亦为余度曰过弧既与其减半周之余度同一正则此减半周之余度亦即正弧也然则此截去象限而余者非即正弧之余度乎大弧过象限若干度与不及象限若干度其正并同故加减可通为一法【此又测星条用法之意】
　　约法
