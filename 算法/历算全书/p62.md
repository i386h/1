<!-- { "loadSidebar": true } -->
　　假如正月十八日【土水】星在子宫【二十六度四十九分二十六度三十三分】十九日【土水】星在子宫【二十六度五十六分二十八度一十七分】
　　问曰【土水】二星系何时同度　答曰寅初三刻十二分
　　假如正月二十五日【太阳水星】在亥宫【二十八度三十分二十八度四十二分】二十六日【太阳水星】在亥宫【二十九度三十分二十七度四十二分】
　　问曰水星系何时与太阳合退伏　答曰丑正一刻九分
　　假如二十日【太阳土星】在【丑未】宫【三度二十六分四度十分】
　　二十一日【太阳土星】在【丑未】宫【四度二十四分四度六分】
　　问曰土星系何时与太阳冲　答曰酉初初刻一分
　　假如二十八日【太阳木星】在子宫【二十七度三十分二十七度五十五分】二十九日【太阳木星】在子宫【二十八度三十分二十八度二分】
　　问曰木星系何时与太阳合伏　答曰午初一刻四分
　　求五星退入宫法
　　本日度分内减去次日度分其较为一率本日余分为二率【度以上不算止用余分】一千四百四十为三率二三率相乘以一率除之得时刻
　　假如二十六日金星在戌宫初度三十二分
　　二十七日金星在亥宫二十九度三十八分
　　问曰金星系何时退入某宫　答曰未正初刻十三分退入亥宫
　　求五星顺入宫法
　　以次日宫度分内减去本日宫度分余度分化分为一率诸法俱与月入宫法同【如退入宫者则于本日宫度分内减去次日宫度分得数化分为一率以日法为二率即以本日初度分为三率依法求之】
　　假如正月初三日水星在丑宫二十九度四十六分初四日水星在子宫一度三十五分
　　问曰水星系何时刻入某宫　答曰寅初初刻四分入子宫
　　求五星最髙卑中距法
　　凡三宫九宫为中距　○宫为最卑　六宫为最高火金水三星以实引次实引查　土木星以平引查假如土星平引在四宫八度二十分
　　问曰从何限之上下行　答曰中距下行
　　求五星留逆法
　　凡五星经度自一度二度而行者为顺如从十五度十四度而行者为逆　本日系十度五分次日仍十度五分者为留第三日系十度六分为留顺初如系十度四分三分为留退初
　　求五星伏见法
　　以天球安定北极出地如四十度求晨在东地平上用本日太阳距星之数求夕在西地平上用次日太阳距星之数以太阳所在之宫挨地平又看此日之星宫度相距太阳之逺近又用缺规矩较星距太阳之定限如土星定限距太阳十一度木星定限距太阳十度火星定限距太阳十一度半金星定限距太阳五度水星定限距太阳十一度半以缺规矩较定之限挨地平视星所在之宫度及纬南纬北之度视
<子部,天文算法类,推步之属,历算全书,卷十八>















　　厯算全书卷十八
<子部,天文算法类,推步之属,历算全书>
　　钦定四库全书
　　厯算全书卷十九
　　宣城梅文鼎撰
　　揆日候星纪要
　　求日影法
　　谨按测日之法要先知太阳纬度　其次要知里差其次要知句股算法其次又要知割圆八线
　　太阳纬度有半年在赤道南有半年在赤道北此以节气定之假如冬至日太阳在赤道南二十三度半为纬度之极南其影极长自此以后太阳渐渐自南而北其南边纬度渐减则影之长者亦渐减至春分日太阳行到赤道上即无纬度
　　既过春分太阳行过赤道之北于是渐生北纬纬既渐北其影渐短至夏至之日而影短极矣
　　夏至日太阳在赤道北二十三度半为纬度之极北其影极短自此以后太阳渐渐自北而南则北边纬度渐减而影之短者复渐长至秋分日太阳行到赤道上亦无纬度
　　既过秋分太阳行过赤道之南于是渐生南纬纬既渐南影亦渐増至于冬至之度而复为影长之极矣长极则短短极则长总由太阳南北纬度之所生其纬日日不同故影之长短亦日日不同也
























　　凡防表上层节气顺数而下自初日至十五日止下层节气逆数而上亦自初日至十五日止或论日或论度防有不同然所差不逺

<子部,天文算法类,推步之属,历算全书,卷十九 >
　　查表法
　　第一表是太阳在赤道南所纪度分是南纬日日不同之数管冬至小寒大寒立春雨水惊蛰【其日期自上而下顺推】又管秋分寒露霜降立冬小雪大雪【其日期自下而上逆推】凡顺推日期者看右行顺下之数逆推日期者看左行逆上之数
　　第二表是太阳在赤道北所纪度分是北纬日日不同之数管春分清明谷雨立夏小满芒种【日期顺推看右行】又管夏至小暑大暑立秋处暑白露【日期逆推看左行】
　　凡查纬度看本日是何节气则知太阳在赤道南或在其北
　　又看是节气之第几日依表顺逆查之即知太阳在赤道南北相离几何度分
　　假如辛未年四月初一日是在谷雨节内检表便知在赤道北又查交过谷雨已有八日便于谷雨节之下从上顺数而下对右行八字之格内【系第九格】寻其纬度是【十四度十三分】便是此日太阳距赤道北纬之数也
　　又法不用算日期只于本年七政厯寻本日太阳所到宫度加三十分即是　假如四月初一日七政厯内太阳是酉宫七度三十六分此是夜半子时度数加三十分得八度○六分便是本日午正太阳躔度也以午正太阳入酉宫八度○六分从本表中谷雨节一行内从上顺数而下到横对右行顺下第八号之格是十四度一十三分便是此日此时太阳离赤道北之纬度也以上论太阳纬度
　　既知纬度则日影长短之縁已得之矣然又要知里差何也纬度不同是天上事乃万国九州所同然而人所居有南北故所见太阳之髙下各异则其影亦异前所论纬度髙下是毎日不同今论里差则虽同此一日而北方日影与南方不同若不知此则误矣
　　里差南北论本地北极出地
　　即如四月初一日午正推得太阳在地平上髙六十四度此据京师地势言之若在别省则其度不同何也北极之出地不同也　后图明之






















　　右图举浙江为例其他处各各不同可以类推
　　北极出地度开后
　　京师　四十度　　山东　三十七度　陜西　三十六度盛京　四十二度　山西　三十八度　河南　三十五度江南　三十二度　浙江　三十度　　福建　二十六度湖广　三十一度　【江西四川】　俱廿九度　广西　二十五度贵州　二十四度　广东　二十三度　云南　二十二度求赤道髙法
　　各以其地北极出地度减九十度余为赤道髙度观前图自明
　　以上论里差
　　既知太阳纬度又知本地里差则任举一日可知太阳午正之髙度而测影不难矣
　　然又要知句股算法及割圆八线
　　凡测影有二法一是用直表而取平地之影【又名直影】　一是用横表而取壁上之影【又名倒影】
　　此两者皆是句股形







　　直表取影是一个正句股形





　　古人用八尺表取影只用直表直影故前所论者亦直影也
　　凡此句股之法生于割圎八线
　　何以谓之割圆周天三百六十度今取其若干度而算之是将浑沦圆形剖开算之故曰割圆也
　　割圆有八种线俱是算句股之法今取日影则所用者切线也切线有正有余此因直表取影故所用者又是余切线也
　　凡测影者先以纬度及里差得太阳髙度即用所得髙度入八线中查本度之余切即得所求直影
　　假如前推四月初一日太阳髙六十四度一十四分即于八线表中寻六十四度十四分之余切线便是所得直影
　　八线表在厯书中其查法毎度六十分自四十五度以前自上而下四十五度以后至九十度自下而上【其顺下逆上俱自一分起至六十分止俱要看表旁之分号对而取之】


　　甲乙为半径
　　【为股】以当表丙
　　乙为余切线
　　【为句】以当影甲
　　丙为日光斜
　　
　　太阳在已光
　　射于表端之
　　甲直至于丙成甲乙丙句股形
　　其己庚髙度与戊丁相对之度等用戊丁即如用己庚也
　　以戊丁为主则丁乙为余度而丙乙者即戊丁髙度之余切线也
　　查八线表法
　　先查某度　再查某线　再查某分　以横直相遇处取之
　　其度数有写在髙处者【自○度起至四十四度止】有写在下面者【自四十五度起至九十度止】
　　其八线之号有写在上一层者有写在下一层者其分数有自上而下者有自下而上者此无他故也只看度数写在髙处者其八线之号【如正切等】亦即写在上一层而其分数亦自上而下也若度数写在下面者其八线之号亦即写在下一层而其分数亦自下而上也【凡一度俱有两张一张自○分至三十分一张自三十分至六十分】
　　假如前推太阳髙六十四度便知此度数写在下靣即于表中寻下面左角上写有六四字样者此则六十四度之表也　度既写在下便从下一层横看八线之号至余切字样处认定此即六十四度余切之行也　又因度下有一十四分便向表中原写六四字样处接了便是○分自此逆上一分二分以至十四分止是所用之横格也依此十四分之号横看至余切之行其中所书便是六十四度十四分之余切线数矣他仿此【若依前加太阳十五分便寻三十分之号如法求之】
　　又式
　　康熈辛未七月初四日丁亥测正午时日影　京师立表
　　前月二十八日壬午夘时交大暑节
　　本日子正太阳度鬼宿三度七分为六宫四度三十三分
　　午正太阳度鬼宿三度三十六分为六宫五度○二分黄纬十九度○五分在北
　　京师赤道髙五十度　午正太阳髙度六十九度○五分
　　余切线○三八三八六
　　立八尺表　正午日影该三尺○七分
　　凡立表须正取影之地须平又须正对子午
　　又按此直表也故当以太阳半径加髙度而取直影【用余切】
　　若横表即当以太阳半径减髙度而取倒影【用正切】此测影中最精之理不可不知






　　皖城北极髙
　　三十一度
　　赤道髙五十
　　九度　立表
　　八尺　冬至
　　日在赤道外
　　二十三度三
　　十一分半
　　午正太阳髙三十五度二十八分半　余切线一四○○六五　直影宜加太阳半径十五分竒共髙三十五度四十四分其余切线一三八九九四以表数八尺乘余切线得影长一丈一尺一寸二分　若求倒影宜减太阳半径十五分竒得髙三十五度一十三分



　　四省表影立成
