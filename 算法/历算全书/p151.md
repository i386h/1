<!-- { "loadSidebar": true } -->
　　假如锐角形甲乙邉【二百三十二尺】甲丙邉【三百四十尺】乙丙邉【四百六十八尺】求积
　　术先求垂线用锐角第三术任以
　　乙丙邉为底以甲丙甲乙为两
　　两之较数【一百零八尺】总数【五百七十二尺】相乗【六万一千七百七十六尺】为实以乙丙底
　　为法除之得数【一百三十二尺】转减乙丙余数【三百三十六尺】半之得乙丁【一百六十八尺】依句股法以乙丁自乗【二万八千二百二十四尺】与甲乙自乗【五万三千八百二十四尺】相减余数【二万五千六百尺】平方开之得甲丁垂线【一百六十尺】以甲丁垂线折半乗乙丙底得积凡求得锐角形积三万七千四百四十尺
　　如图移辛补壬移庚补癸则成长
　　方形即垂线折半乗底之积
　　右锐角形任以乙丙邉为底取垂
　　线求积若改用甲乙或甲丙邉为
　　底则所得垂线不同而得积无异故可以任用为底假如钝角形甲乙邉【五十八步】甲丙邉【八十五步】乙丙邉【三十三步】求积
　　术求垂线立于形外用钝角第三
　　术以乙丙为底甲乙甲丙为两
　　总数【一百四十三步】较数【二十七步】相乗【三千八百
　　六十一步】为实乙丙底为法除之得数
　　【一百一十七步】内减乙丙余数【八十四步】折半
　　【四十二步】为乙丁【即乙丙引长邉】依句股法乙丁自乗【一千七百六十四步】甲乙自乗【三千三百六十四步】相减余数【一千六百步】平方开之得甲丁【四十步】为形外垂线以乙丙底折半【十六步半】乗之得积
　　凡求得钝角形积六百六十步
　　如图甲乙丙钝角形移戊补庚移
　　庚己补壬癸又移壬子补辛成辛
　　癸丑长方即乙丙底折半乗中长
　　甲丁之积
　　右钝角形以乙丙为底故从甲角作垂线若以甲乙为底则自丙角作垂线亦立形外而垂线不同然以之求积并同若以甲丙为底从乙角作垂线则在形内如锐角矣其垂线必又不同而其得积无有不同故亦可任用一邉为底
　　凡用垂线之髙乗底见积必其线上指天顶底线之横下应地平两线相交正如十字故其所乗之幂积皆成小平方可以虚实相补而求其积数钝角形引长底线以作垂线立于形外则两线相遇亦成十字正方之角矣
　　总论曰三角形作垂线于内则分两句股钝角形作垂线于外则补成句股皆句股法也

　　三角求积第二术
　　以中垂线乗半周得积谓之以量代算
　　假如钝角形乙丙邉【五十八步】甲乙邉【一百一十七步】甲丙邉【八十五步】求积
　　术平分甲乙两角各作线防于心从
　　心作十字垂线至乙甲邉【如心庚】即中
　　垂线也乃量取中垂线【心庚】得数【一十八步】
　　合计三邉而半之【一百三十步】为半周以半周乗中垂线得积
　　凡求得钝角形积二千三百四十步
　　又术如前取中垂线【心庚】为濶半周为
　　长【如乙癸及丁壬】别作一长方形【如乙壬丁癸】即
　　与【甲乙丙】钝角形等积
　　解曰凡自形心作垂线至各邉皆等故中垂线乗半周为一切有法之形所公用方员及五等面六等面至十等面以上并同故以中垂线为濶半周为长其所作长方形即与三角形等积
　　又解曰中垂线至邉皆十字正方角即分各邉成句股形以乗半周得积即句股相乗折半之理
　　附分角术　有甲角欲平分之
　　术以甲角为心作虚半规截角旁两
　　线得辛壬二防乃自辛自壬各用为
　　心作弧线相遇于癸作癸甲线即分
　　此角为两平分
　　三角求心术
　　如上分角术于甲角平分之于乙角
　　又平分之两平分之线必相遇成一
　　防此一防即三角形之心
　　解曰试再于丙角如上法分之则亦
　　必相遇于原防

　　三角求积第三术
　　以三较连乗又乗半总开方见积
　　假如钝角形甲乙邉【一百一十六尺】甲丙邉【一百七十尺】乙丙邉【二百三十四尺】求积
　　术合计三邉而半之【二百六十尺】为半总
　　以与甲乙邉相减得较【一百四十四尺】与甲
　　丙邉相减得较【九十尺】与乙丙邉相减
　　得较【二十六尺】三较连乗【以两较相乗得数又以余一较】
　　【乗之也】得数【三十三万六千九百六十尺】又以半总较之得数【八千七百六十万零九千六百尺】平方开之得积
　　凡求得钝角形积九千三百六十尺
　　若系锐角同法
　　解曰此亦中垂线乗半周之理但所得为幂乗幂之数故开方见积详或问

　　三角容员第一术
　　以与句股求容员径【此术惟句股形有之凡句股相并为和以和与并为和和以和与相减为和较】
　　假如【甲乙丙】句股形甲丙句【二十步】乙甲股【二十一步】乙丙【二十九步】求容员径
　　术以句股和【四十一步】与相减得数为容员径
　　凡求得内容员径一十二步
　　解曰此以和较为容员径
　　如图从容员心作半径至邉又作
　　分角线至角成六小句股形则各
　　角旁之两线相等【如丙戊丙庚两线在丙角旁则
　　相等乙庚乙己在乙角旁甲戊甲己在甲角旁并两线相等】
　　其在正方角旁者【甲戊甲己】乃和较也【于乙丙内分丙庚以对丙戊又分乙庚以对乙己则其余为甲戊及甲己此即句股和与乙丙相较之数也】然即为内容员径何也各角旁两线并自相等而正方角旁之两线又皆与容员半径等【正方角旁两小形之角皆平分方角之半则句股自相等而甲戊等心戊甲己等心己】然则和较者正方角旁两线【甲戊甲己】之合即容员两半径【心戊心己】之合也故和较即容员径也
　　试以甲戊为半径作员则戊心亦
　　半径而其全径【癸戊甲】与容员径【丁心
　　己】等以甲己为半径作员则己心
　　亦半径而其全径【辛己甲】与容员径
　　【戊心壬】亦等

　　三角容员第二术
　　以周与积求容员径
　　内分二支
　　一句股形以和和为用【亦可用半】
　　一锐角钝角形以全周半周为用
　　假如【甲乙丙】句股形甲丙句【一十六步】甲乙股【三十步】乙丙【三十四步】求容员径
　　术以句股相乗得数【四百八十步】为实并句股数【共八十歩】为法除之得数倍之为容员径
　　凡求得容员径一十二步
　　解曰此以和和除句股倍积得容员半径也
　　如图从容员心作对角线分其形为三【一甲心丙一甲心乙一丙心乙】乃于甲丙句线两端各引长之截子甲如乙甲股截丙丑如丙乙则子丑线即和和也乃自员心作癸壬直线与丑子平行两端各聫之成长方又作辛丙线分为三长方形其濶并如员半径其长各如句如股如
　　而各为所分三小形之倍积【甲辛长方
　　如甲丙句之长而以心戊半径为濶即为甲心丙分形之倍甲癸长
　　方如乙甲股之长而以同心己之半径为濶即为乙心甲形之倍丙
　　壬长方如丙乙之长而以同心庚之半径为濶即为乙心丙形之
　　倍】合之即为本形倍积与句股相
　　乗同也【句股相乗为倍积见求积条】故以和
　　和除句股相乗积得容员半径

　　假如【甲乙丙】句股形甲丙句【八十八尺】甲乙股【一百零五尺】乙丙【一百三十七尺】求容员径
　　术以句股相乗而半之得积【四千六百二十尺】为实并句股数而半之【一百六十五尺】为法除之得数倍之为容员径凡求得内容员径五十六尺
　　解曰此以半周除句股形积而得容员半径也【半周即和和之半】
　　如图从容员心分本形为六小句股则同角之句股各
　　相等可以合之而各成小方形【同甲角之
　　两句股成丁己小方形同丙角之两句股可合之成丁辛长方形以心辛
　　丙形等丙戊心也同乙角之两句股可合之成己庚长方形以乙庚心形
　　等心戊乙也】乃移己庚长方为辛癸长方
　　则癸甲即同半周而癸己大长方即
　　为半周乗半径而与句股积等也【六小形之句皆原形之周变为长方则两两相得而各用其半是半周也癸甲及壬己之长并半周壬癸及己甲辛丙之间并同心丁是半周乗半径也辛癸长方与己庚等积即与乙角旁两句股等积又丁辛长方与丙角旁两句股等积再加丁己形即与原设乙甲丙句股形等积矣】然则以句股相乗而半之者句股形积也故以半周除之即容员半径矣
　　或以和和除四倍积得容员全径并同前论
　　论曰句股形古法以和较为容员径与和和互相乗除乃至精之理测员海镜引伸其例以为测望之用其变甚多三角容员盖从此出故为第一支

　　假如【甲乙丙】锐角形乙丙邉【五十六尺】甲丙邉【七十五尺】甲乙邉【六十一尺】求容员径
　　术以乙丙邉为底求得甲丁中长线【六十尺○法见求积】以乗底得数【三千三百六十尺】倍之【六千七百二十尺】为实合计三邉【共一百九十二尺】为法除之得容员径
　　凡求得内容员径三十五尺
　　解曰此以全周除四倍积得容员
　　径也
　　如图自容员心作对角线分为
　　小三角形三各以员半径为髙
　　各邉为底若于各邉作长方而
　　各以邉为长半径为濶必倍大
　　于各小三角形【如壬丙长方倍大于丙心乙形
　　丙丑长方倍大于丙心甲形甲丁长方倍大于甲心乙形】又
　　作加一倍之长方则四倍大于
　　各小三角【如未乙长方倍大于丙壬长方必四倍于】
　　【丙心乙三角则夘甲亦四倍于丙心甲而甲酉亦四倍于甲心乙】于是而通为一大长方【移夘甲长方为亥丙移甲酉为乙辰则成亥午大长方形矣】必四倍原形之幂而以三邉合数为长以容员之径为濶然则以中长线乗底而倍之者正为积之四倍也以三邉除之岂不即得员径乎
　　或以全周除倍积得容员半径
　　或以半周除积得容员半径并同
　　若钝角形亦同上法
　　论曰锐角钝角并以周为法此与句股形用和和同但必先求中长线故为第二支

　　三角容员第三术
　　以中垂线为员半径曰以量代算
　　假如【甲乙丙】三角形求容员径【既不用算故不言邉角之数】
　　如求积术均分甲乙二角之度各
　　作虚线交于己即己为容员之心
　　次以己为心尽一邉为界运规作
　　员此员界必切三邉
　　于是从己心向三邉各作十字垂线必俱在切员之防而等为员半径知半径知全径矣【半径各如己庚线】
　　论曰此容员心即三角形之心【故以容员半径乗半总即得积也】又案此术亦句股及锐钝两角通用

　　三角容员第四术
　　用三较连乗
　　假如【甲乙丙】钝角形乙丙邉【四百三十二尺】甲丙邉【五百尺】甲乙邉【一百四十八尺】求容员径
　　术以半总【五百四十尺】求得乙丙邉较
　　【一百○八尺】甲丙邉较【四十尺】乙甲邉较
　　【三百九十二尺】三较连乗得数【一百六十九万三千
