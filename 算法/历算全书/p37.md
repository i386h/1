<!-- { "loadSidebar": true } -->
　　假如前图星在兊用心甲兊三角形
　　有心兑边【星距黄极】有甲兑边【星距北极】有心
　　甲边【两极距】求甲钝角为赤道经度
　　因赤纬同故甲数乙数同
　　星在兊赤纬在北黄纬亦在北纬同向北宜相减而成次率而乙数大以黄纬减之得斗未【乙数兊干内减去黄纬兊离余离干即斗未】
　　乙数大受黄纬转减而赤纬在北必赤经亦在北六宫为钝角
　　一　甲数　　　酉戊
　　二　【乙数内减去黄纬】　斗未
　　三　赤道半径　寅乙
　　四　甲角余　艮乙
　　以艮乙查余表得度用减半周为甲钝角即赤经也在春分后以象限减钝角度在夏至后以钝角度与三象限相减皆命为星距春分赤道经度
　　假如星在巽用心甲巽三角形有心巽边【距黄极】有甲巽边【距北极】有甲心边【两极距】求甲钝角为赤经
　　甲数乙数并同
　　惟心在巽是赤纬南也黄纬亦南也两纬并南宜相减
　　成次率　乙数小黄纬大故以乙数
　　减黄纬得斗未【斗牛黄纬即栁巽也内减乙数未牛余即
　　斗未矣】　乙数小去减黄纬而赤纬在
　　南赤经必在北六宫为钝角
　　一　甲数　　　酉戊
　　二　【黄纬内减乙数】　　斗未
　　三　赤道半径　寅乙
　　四　甲角余　艮乙
　　以艮乙余查度春分后用余度减象限夏至后加象限皆命为距春分赤经

　　第四图　赤纬小于二极距甲数大乙数小
　　假如星在箕用心甲
　　箕钝角形有心箕过
　　【距黄极对角边也其余箕翼即黄纬】有
　　甲箕边【距北极即辰危之余】有
　　心甲边【两极距寅丙及危室并同】求甲钝角赤道经
　　两极距危室之正
　　危辛余辛乙　赤纬危辰之正辰戊余戊乙甲数戊酉【为半径危乙与二极距之正危辛若赤纬余戊乙与甲数戊酉也】
　　乙数辰巳【或戊壬　为半径危乙与二极距之余辛乙若赤纬正辰戊与乙数辰巳也】依加减代乗除以辰危危室两弧相加为总弧辰室其正辰午
　　又相减为较弧娄室其正娄丁【或丁井即午昴】
　　以总弧正辰午加较弧正午昴成辰昴而半之为甲数巳午【巳坤为辰坤之半坤午为坤昴之半合之为巳午】即戊酉
　　又以甲数己午转减正辰午得辰巳为乙数【亦即戊壬】星在箕为赤纬北而黄纬亦在北两纬同向宜相减而成次率而乙数大当以黄纬转减之成斗未【牛未乙数内减牛斗黄纬余斗未】
　　乙数大受黄纬反减而纬在北赤经在北六宫为钝角一　甲数　　　酉戊　　以艮乙余查度春分后二　【乙数内减黄纬正】　斗未　　用减象限夏至后加象限三　赤道半径　寅乙　　命为距春分经度
　　四　甲角余　艮乙
　　若星在尾用心甲尾三角形则为南纬而黄纬亦南两
　　纬同向宜相减成次率而乙数小于
　　黄纬故以乙数减黄纬成斗未【虚尾黄纬
　　内减乙数氐尾余虚氐即斗未】　其甲数乙数等算
　　并同　乙数小去减黄纬而纬在南
　　赤经必在北六宫为钝角
　　一　甲数　　　酉戊
　　二　【黄纬正内减乙数】　斗未
　　三　赤道半径　寅乙
　　四　甲角余　艮乙
　　若星在兑用心甲兑三角形兑为北纬而黄纬亦北两
　　纬同向宜相减成次率而乙数小于
　　黄纬故以乙数减黄纬成未斗【兊干黄纬
　　内减乙数兊离余余离干即未斗】甲数乙数并同
　　乙数小去减黄纬而纬在北赤经反
　　在南六宫为锐角
　　一　甲数　　　戊酉　　以女乙余度秋分后减二　【黄纬正内减乙数】　未斗　　三象限冬至后加三象限三　赤道半径　危乙　　命为距春分赤经【下同】四　甲角余　女乙
　　若星在巽用心甲巽三角形赤纬南黄纬亦南两纬同向宜相减成次率而乙数大以黄纬转减之成未斗【未牛乙数内减黄纬斗牛即栁巽其余即未斗】
　　乙数大受黄纬转减而纬在南赤经
　　即在南六宫为锐角

　　一　甲数　　　戊酉
　　二　【乙数内减黄纬正】　未斗
　　三　赤道半径　危乙
　　四　甲角余　女乙
　　第五图　赤纬小于二极距甲数大乙数小
　　黄纬乙数相加成次
　　率【黄纬在南角鋭钝黄纬在北角】星在巽用心甲巽三
　　角形有心甲边【二极距】有巽甲边【距北极度为过弧其
　　赤纬女巽在南】有巽心边【距黄
　　极度其余巽为黄纬在北】　求对
　　巽心弧之甲角　心甲两极距即危室【或寅丙】其正危辛余辛乙　女巽赤纬即危娄【或辰危即丑寅】其正辰戊余戊乙
　　甲数戊酉【两极距正危辛乗赤纬余戊乙半径危乙除之之数也法为危乙与危辛若戊乙与戊酉】乙数辰巳【两极距余辛乙乗赤纬正辰戊半径危乙除之之数也法为危乙与辛乙若辰戊与辰巳】依加减代乗除改用辰危危室相加为总弧辰室其正辰午又相减为较弧娄室其正娄丁【即午昴及丁井】以总较两正相加成辰昴折半得巳午为甲数即戊酉【巳坤为辰坤之半坤午为坤昴之半合之成己午】
　　甲数巳午转减总弧正辰午得辰巳为乙数即戊壬黄纬巽氐在北赤纬女巽在南两纬异向宜以乙数与黄纬正相加成次率【以同黄纬正巽栁之牛斗加同乙数戊壬之未牛成未斗】乙数黄纬正相加而黄纬在北其赤经必在南六宫为锐角法为甲数戊酉与未斗若戊乙与未乙亦即若危乙与女乙
　　一　甲数　　　　戊酉　　以女乙查余表得度二　【乙数加黄纬正】　未斗　　秋分后减冬至后加皆与三　赤道半径　危乙　　三象限相加减命为其星四　甲角余　女乙　　距春分赤道经度
　　又如星在箕用心甲箕三角形有心甲边【二极距】有箕甲边【距北极度其余箕艮赤纬在北】有箕心边【距黄极度为过弧其黄纬翼箕在南】求对箕心弧之甲角
　　甲数乙数同上
　　惟黄纬翼箕在南赤纬箕艮在北两纬异向宜以乙数
　　与黄纬正相加成次率【以黄纬正箕张相
　　同之牛斗加乙数辰巳相同之牛未成斗未】
　　乙数与黄纬相加而黄纬在南其
　　赤经必在北六宫为钝角法为甲数
　　酉戊与斗未若戊乙与未乙亦即若寅乙与艮乙一　甲数　　　戊酉　　以艮乙查余表得度春二　【乙数加黄纬正】　斗未　　分后减夏至后加皆加减三　赤道半径　寅乙　　象限命为其星距春分赤四　甲角余　艮乙　　赤道经度
　　求赤道经度约法
　　用三边求角【两极距为一边距北极为一边此二边为角两旁之弧距黄极为一边此为对角之弧】以求到钝角赤道经度在北六宫锐角赤道经度在南六宫
　　法为甲数与次率若赤道半径与所求角之余其枢纽在次率也
　　凡黄纬南北与赤纬同向者并以乙数与黄纬相减而成次率减有二法

　　凡黄纬南北与赤纬异向者并以乙数与黄纬相加而成次率
　　加惟一法

　　厯算全书卷十
<子部,天文算法类,推步之属,历算全书>
　　钦定四库全书
　　厯算全书卷十一
　　宣城梅文鼎撰
　　环中黍尺卷五之六
　　加减捷法
　　用加减则乗除省矣今惟用初数则次数亦省又耑求矢度省余则角之锐钝得矢自知边之大小加较即显无诸拟议之烦故称捷法
　　如法角旁两弧度相加为总相减为存视总弧过象限以总存两余相加不过象限则相减并折半为初数
　　若总弧过两象限与过象限法同【其余仍相加】过三象限与在象限内同【其余仍相减】若存弧亦过象限则反其加减【总弧过象限或过半周宜相加今反以相减若总弧过于三象限宜相减今反以相加】并以两余同在一半径相减不然则加也
　　总存两余同在一半径当相减折半图
　　乙丁丙三角形
　　丁为钝角

　　丙卯为总弧其正卯
　　戊余戊己　庚丙为
　　存弧其正庚壬余壬巳　两余同在丙已半径宜相减【壬巳余内减戊巳成戊壬】折半为初数丑壬【即甲庚亦即未酉】总存两余分在两半径当相加折半图
　　乙丁丙形　丁为锐角

　　庚丙为总弧其正弧庚
　　壬余壬巳　卯丙为
　　存弧其正卯戊余
　　戊已径两余分在丙巳子巳两半径宜相加【以戊巳加壬巳成壬戊】折半为初数丑戊【即甲酉亦即未卯】
　　三边求角初数恒为法以两矢较乗半径为实法为初数与两矢较若半径与角之矢也
　　一　初数【即角旁两正相乗半径除之之数今以加减得之】
　　二　两矢较【或两俱正矢或两俱大矢或存弧用正矢对弧用大矢】
　　三　半径
　　四　角之矢【正矢角锐大矢角钝】
　　角求对边则以初数乗角之矢为实半径为法法为半径与角之矢若初数与两矢较也
　　一　半径
　　二　角之矢【或正矢或大矢】
　　三　初数
　　四　两矢较【并以较加存弧矢为对弧矢加满半径以上为大矢其对弧大不满半径为正矢其对弧小】
　　乙丁丙形　三边求丁角
　　小边乙丁【正卯辛】大边丙丁【正壬丙】　初数卯癸【两正相乗半径除之也】
　　今改用加减

　　两余相减【余房戊】折半得
　　丑戊即初数卯癸【与先所得同】

　　一系　总弧过半周而存弧亦过象限则余相减法为卯癸初数与两矢较牛乙若卯辛正【距等半径】与乙庚【距等大矢】亦即若寅巳半径与角之大矢酉子
　　一　初数　　卯癸【即丑戊】
　　二　两矢较　牛乙【即房甲】
　　三　半径　　寅巳
　　四　角之大矢酉子
　　若先有丁钝角而求乙丙对边则反用其率
　　一　半径　　寅巳
　　二　角之大矢酉子
　　三　初数　　卯癸
　　四　两矢较　牛乙
　　以所得两矢较加存弧大矢房丙得大矢甲丙
　　乙丁丙形
　　三边求丁角
　　小边乙丁【正乙辛】　大边丙丁【正戊壬】
　　初数戊癸
　　今用加减

　　两余相减【余辰甲】折半得辰
　　丑即初数戊癸
　　对弧【乙丙】大矢斗乙
　　存弧　大矢甲乙【两矢较斗甲】
　　法为初数戊癸与两矢较斗甲若戊壬正【距等半径】与丙庚【距等大矢】亦即若寅巳半径与角之大矢酉子
　　一　初数戊癸【即丑甲】
　　二　两矢较　斗甲
　　三　半径　　寅巳
　　四　角之大矢酉子
