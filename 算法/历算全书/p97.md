<!-- { "loadSidebar": true } -->
　　次以初商自乘以乘纵数为纵积
　　合计立方积纵积共数以减原积而定初商【若初商无误者原实中必兼此两积】命初商为方数加纵数为髙数【或长数皆依先所设】不及减者改商之及减而止
　　次商法曰依前定位知初商是何等【或单十百千等】若初商未是单数而减积又有不尽是有次商也
　　法以初商自乘而三之又以纵与初商相乘而两之共为平亷法　又法以初商三之纵倍之并其数与初商相乘得数为平亷法　或以初商加纵而倍之并初商数以乘初商为平亷法并同
　　又以初商三之加纵为长亷法
　　乃置余实列位以平亷法除之得数为次商【用筹为法除而得之】
　　【依除法定其位】
　　于是以次商乘平亷法为三平亷积　又以次商自乘以乘长亷法为三长亷积　就以次商自乘再乘为隅积　合计平亷长亷隅积共若干数以减原实【原实中兼此并积知次商无误矣】乃并初商次商所得数为方数加纵命为髙数【或长数皆如先所设】合问　不及减者改商之及减而止
　　商三次者以初商次商所得数加纵而倍之并商得数为法仍与商得数相乘为平亷法
　　又以商得数三之加纵为长亷法　余并同次商
　　命分法曰己商至单数而有不尽则以法命之　其法以所商得数加纵倍之加所商得数以乘所商得数【如平亷】又以所商得数三之加纵【如长亷】并两数又加单一【如隅】为命分不尽之数为得分
　　或商数尚未是单而余实甚少在所用平亷长亷两法并数之下或仅同其数【仅同者无隅积】是无可续商也亦以法命之法即以所用平亷长亷两法并之又加隅一为命分
　　列商数法曰依立方法以初商之实有防者为主【即原实内最上之一防】凡初商得数必书于防之上一位乃常法也惟初商一数者用常法
　　有以初商得数书于防之上两位者进法也初商二三四五者用进法
　　有以初商得数书于防之上三位者超进法也初商六七八九者用超进之法
　　若纵数多亷法有进位则宜用常法者改用进法宜用进法者用超进之法宜超进者更超一位书之其法于次商时酌而定之葢次商时有三平亷法三长亷法再加隅一为命分法于原实寻命分之位为主命分上一位单数位也从此单数逆寻而上自单而十而百而千至初商位止有不合者改而进书之若与初商恰合者不必强改此法甚妙平方带纵亦可用之
　　若宜商一十而改单九或宜商一百而改九十凡得数退改小一等数者皆不用最上一防而以第二防论之此尤要诀【或于初商位作圈而以所商小一等数书于圈之下即可以上一防论也细考其数则同此商数列位立法之妙宜详翫之】
　　假如浚井计立方积七百五十四万九千八百八十八尺但云深多方八百尺　法以立方带纵为法除之列位　作防
　　视防在首位独商之以○
　　○七百万尺为初商之实
　　以立方筹为法　视立方筹积有○○一小于○○七商一百尺【三防故初商百商一百故用常法书于防之上一位】得立方积一百万尺【三防者方积尽百万之位　初商之方积皆尽于最上之一防】
　　次以初商一百尺自乘一万尺乘纵八百尺得八百万尺为纵积　并两积九百万积大于原实不及减抹去之不用改商如后图
　　视立方筹第九行积七二九改商九十尺得立方积七十二万九千尺【百改十故亦改用第二防第二防是十位故方积亦尽于千位】次
　　以初商九十尺自乘八千一
　　百尺乘纵八百尺得六百四
　　十八万尺为纵积　并两积
　　共七百二十万○九千尺以减原实余三十四万○八百八十八尺再商除之【初商一百今改商九十故上一防不用用第二防论之商九者书于第二防之上三位超进法也】
　　次用次商又法以纵八百尺加初商九十尺而倍之得一千七百八十尺并初商九十尺共一千八百七十尺用与初商九十尺相乘得一十六万八千三百尺为平亷法　又以初商九十尺三因之得二百七十尺加纵八百尺共得一千○七十尺为长亷法乃列余实以平亷为法除之【用第一第六第八第三共四等】
　　商九十用超进法书于第二防之上三位今以纵多致亷法进为十万故次商时应更为酌定又超一位书之然后次商单数在亷法上一位矣改如后图【亷法十万上一位单数位也今商九十不合在此位故改之】



　　合视筹第二行积○三三六六小于余实次商二尺于初商九十之下【所减首位是○法宜进书也初商不改而更超之何以居次商】就以次商二尺乘平亷法得三十三万六千六百尺为平亷积　又以次商二尺自乘四尺用乘长亷法得四千二百八十尺为长亷积　又以次商二尺自乘再乘得八尺为隅积　并三积共三十四万○八百八十八尺除实尽
　　乃以商数命为井方　加纵为井深
　　计开
　　井方九十二尺深八百九十二尺
　　此超进法改而更超一位也


　　带两纵纵数相同图二
　　此髙不及方也方之横与直俱
　　多于髙是为两纵两纵者纵廉
　　二纵方一并立方而四
　　立方形长濶髙皆相等
　　纵亷形髙与濶相等如其方之
　　数其厚也如所设纵之数
　　纵方形两头等皆如纵数其髙也如立方之数两纵亷辅立方两面而纵方补其隅合为一短立方形
　　不及之数有在立方旁者观后图可互见其意





　　如图初商有立方有纵廉二纵方一共四形今只图其二余为平廉所掩意防之可也【此横头不及方也即前图之眠体】
　　次商平廉三内带一纵者二带两纵者一长廉三内带纵者二小隅一共七
　　平廉带一纵者濶如初商加纵为长厚如次商其带两纵者髙濶皆等皆如初商加纵之数厚如次啇
　　长廉带纵者长如初商加纵之数其两头横直皆等皆如次商
　　无纵长廉长如初商两头横直等如次商
　　小隅横直髙皆等皆如次商
　　用法曰先以纵倍之为纵廉【两纵并也】以纵自乘为纵方【两纵相乘】
　　此因两纵数同故其法如此也若两纵不同径用乘法并法矣
　　乃如法列位作防求初商之实
　　以立方筹为法求得初商方数及初商立方积【皆如立方法皆依定位法命之】
　　次以初商乘纵方得数为纵方积　又以初商自乘数乘纵亷得数为纵亷积
　　合计纵方纵亷立方之积共若干数以减原实而定初商【皆如一纵法】
　　命初商为髙数【或深数皆如所设】加纵为方数【不及减改商之若初商未是单数则以余实求次商】
　　次商法曰以初商加纵倍之以乘初商髙数得数　又以初商加纵自乘得数　并之共为平亷法【又法初商三之加纵以初商加纵乘之得数为平亷法亦同】
　　次以初商加纵倍之并初商数共为长亷法【又法初商三之纵倍之并为长亷法亦同】
　　乃置余实列位　以亷法位酌定初商列法而进退之以平亷为法而除余实得数为次商【皆以所减首位是○与否而为之进若退】　又法合平亷长亷两法以求次商
　　于是以次商乘平亷法为平亷积　又以次商自乘数乘长亷法为长亷积　又以次商自乘再乘为隅积　合计平亷长亷隅积共若干数以减余实而定初商【皆如一纵法】
　　【又法以次商乘长亷法为长亷法又以次商自乘为隅法并平亷长亷隅法以与次商相乘为次商亷隅共积以减余实亦同】
　　乃命所商数为髙【或深之类如所设】加纵数命为方合问
　　不尽者以方倍之乘髙又以方自乘【如平亷】又以方倍之并髙【如长亷】又加单一【如隅】为命分
　　假如有方台积五百八十六万六千一百八十一尺但云髙不及方一百四十尺　以带两纵立方为法除之【方者长濶等每面各多髙一百四十尺】
　　先以纵一百四十尺倍之得二百八十尺为纵积又纵自乘之得一万九千六百尺为纵方
　　列位　加防
　　视防在首位独商之以○
　　○五百万尺为初商之实
　　视立方积有○○一小于
　　○○五商一百尺【三防故商百尺】得立方积一百万尺【商一数宜用常法书于防之上一位今因纵多致亷法升为十万法上一位为单单上一位为十今初商是百尺故改用进法书之亷法之升见后】
　　就以初商一百尺乘纵方得一百九十六万尺为纵方积
　　又以初商一百自乘一万乘纵亷得二百八十万尺为纵亷积
　　合计立方纵方纵亷积共五百七十六万尺以减原实余一十万○六千一百八十一尺【初商百尺宜有续商】初商一百尺髙也　加纵共二百四十尺方也次以方倍之四百八十尺用乘髙数得四万八千尺又以方自乘之得五万七千六百尺并之得一十万○五千六百尺为平亷法
　　又以方倍之并髙得五百八十尺为长亷法
　　乃列余实　以亷法酌定初商改进一位书之
　　以平亷法用筹除余实
　　视筹第一行○一○五六
　　小于余实次商一尺于初
　　商一百尺之隔位【所减是○一○五六首位○宜进书然犹与初商隔位故知为单一尺】　就以次商一尺乘平亷法如故又以次商一尺自乘以乘长亷法亦如故就命为平亷长亷积　又以次商自乘再乘仍得一尺如故　合计三积共一十万○六千一百八十一尺除实尽
　　乃以所商数命为台髙　加纵为方
　　计开
　　台髙一百○一尺　方二百四十一尺
　　此常法改用进法也
　　假如有方池积五十万丈但云深不及方五十尺　先以纵【五十】尺倍之一百为纵亷　又纵自乘之得【二千五百】尺为纵方
　　列位　加防
　　视防在第三位合商之以五十
　　万○○尺为初商之实
　　视立方筹有三四三小于五○
　　○宜商七十尺【二防商十尺】因纵改商六十尺得立方积二十一万六千尺　次以初商六十尺自乘三千六百尺用乘纵亷一百尺得三十六万尺已大于实不及减不必求纵方积矣　改商五十尺用筹求得立方积一十二万五千尺
　　就以初商五十尺乘纵方得纵方积亦一十二万五千尺　又以初商五十尺自乘二千五百尺用乘纵亷得纵亷积二十五万尺　并三积共五十万尺除实尽　以商数命为池深　加纵为方
　　计开　池深五十尺　方一百尺
　　此进法改为超进也【假有次商则其平亷法二万尺矣假有命分则其命分二万○二百五十一矣】　亦有髙与长同而濶不及数者准此求之但以初商命为濶而加纵为髙与长






　　带两纵纵数不相同图二
　　此长多于濶而髙又多于
　　长也是为两纵而又不相
　　同凡为大纵亷小纵亷各
　　一纵方一并立方形而四
　　立方形长濶髙相等
　　大纵亷横直等如其方而
　　髙如大纵　小纵亷髙濶
　　等如其方而厚如小纵
　　纵方形之两头髙如大纵厚
　　如小纵其长也则如立方大
　　纵　小纵以辅立方之两
　　面而纵方补其阙合为一长
　　立方形如图初
　　商有立方有大纵廉小纵廉
　　纵方各一共四只图其二余
　　为平廉所掩也次商平廉三
　　内
　　带小纵者一带大纵者一带
　　两纵者一长廉【在初商大纵立方之
　　背面】三内带小纵
　　者一带大纵者一小隅一共
