<!-- { "loadSidebar": true } -->
　　凡方员同径则方积大员积小周亦如之其比例若四○○○○○○○○与三一四一五九二六五
　　方径一○○○○周四○○○○　积一○○○○○○○○员径一○○○○周三一四一五竒积○七八五三九八一六方径二○○○○周四○○○○　积四○○○○○○○○员径二○○○○周六二八三一竒积三一四一五九二六五凡径倍者周亦倍而其积为倍数之自乗亦谓之再加比例授时厯谓之平差
　　径二倍周亦二倍而其积则四倍径三倍周亦三倍而其积九倍乃至径十倍周亦十倍而积百倍径百倍周亦百倍而积万倍皆所加倍数之自乗数亦若平方谓之再加也
　　同周较积较径
　　凡方员同周则员积大方积小径亦如之其比例若四○○○○○○○○与三一四一五九二六五
　　方周一○○○○○○径○二五○○○○积六二五○○○○○○○○员周一○○○○○○径○三一八三○九八八积七九五七七四七○○○○方周四○○○○○○径一○○○○○○积一○○○○○○○○○○○○员周四○○○○○○径一二七三二三九五四积一二七三二三九五四○○○○论曰周四则径与积同数但其位皆陞皆视周数之位今用百万为周则积陞六位成万亿矣故虽同而实不同不惟不同而且悬絶定位之法所以当明也
　　问位既大陞而数不变何耶曰周径相乗得积之四倍于是四除其积即得所求平积此平幂之公法也兹方员之周既为四则以乗其径而复四除之即还本数矣惟周数之四或十或百或千万亿无定而除法之四定为单数故无改数而有进位也
　　又论曰周四倍之径与周一之径为四倍其积则十六倍所谓再加之比例
　　浑圎内容立方径一万寸求圎径　法以方斜一万四千一百四十二寸为股自乗得二亿为股实以方径一万寸为句自乗得一亿为勾实并勾股实为三亿为实开方得一万七千三百二十○半寸命为浑圎之径
　　又以浑圎径求围得五万四千四百十四寸弱　周径相乗得九亿四千二百四十七万六九九四寸为浑幂以四除浑幂得二亿三千五百六十一万九千二百四十八寸竒为大平圎幂即立方一万寸外切浑圎之腰围平幂也
　　圎柱积四万○千八百十○亿四三一八四九八四寸以浑圎径乗平圎幂得之
　　倍圎柱积以三除之得浑圎积二万七千二百○六九五四五六六五六寸
　　约法　立方径一千尺其积一十尺　外切之浑圎径一十七尺三二○五　浑圎积二千七百二十○尺六九五四　约为二千七百二十一尺弱
　　试再用径上立方求浑圎积法【即立方内求所容浑圎】以浑圎径自乗再乗得浑圎径上立方以圎率【三一四竒】乗之得数六除之得浑积并同
　　立方与员柱若四○○与三一四竒【同径之员柱也】
　　立方为六方角所成员柱为六员角所成其所容角体并六而方与员异故其比例如同径之周　此条为积之比例
　　员周上自乗之方与浑员面幂若三一四竒与一○○浑员面幂与员径上平方形亦若三一四竒与一○○皆员周与径之比例
　　浑员面幂与员径上平员若四与一
　　员柱面幂与员径上平员若六与一【六员角之底皆外向合成此数】平员并为一而员柱幂为其六倍浑员幂为其四倍浑员为员柱三之二即此可徴积之比例如其面也以上四条并面幂之比例浑员体与员角体若四与一浑员面既为平员之四倍从面至心皆成角体故体之比例亦四倍
　　立方面与径上平方若六与一【六面故也】
　　立方体与浑员体若六○○与三一四竒
　　浑员面与径上平方既若三一四竒与一○○而立方面与径上平方若六与一平方同为一○○而立方面为其六倍浑员面为其三倍一四竒故立方之面与浑员之面亦若六○○与三一四竒也而体之比例同面故亦为六○○与三一四竒
　　立员得员柱三之二
　　论曰凡员柱之面及底皆立员径
　　上平员也旁周似员筩亦如截竹
　　周围并以员径为髙即员径乗员
　　周幂也为径上平员之四倍与浑
　　员面幂同积【半径乗半周得平员则全径乗全周必平员之四倍】合面与底共得平员之六倍而浑员面幂原系平员之四倍是员柱幂六而浑员幂四也而体积之比例凖此可知亦必为三之二矣【三之二即六之四之半】
　　问体积之比例何以得如面幂曰试于员柱心作员角
　　体至面至底成员角体二皆以半
　　径为髙平员为底其余则外如截
　　竹而内则上下并成虚员角于是
　　纵剖其一邉而令员筩伸直以其
　　幂为底以半径为髙成长方锥【底濶
　　如全径直如员周髙如半径锥只一防】此体即同四
　　员角【或纵剖为四方锥亦同皆以周四分之一为底濶以全径
　　为底长以半径为髙其体并同员角何也以周四之一乗全径与半
　　径乗半周同故方底同员底而其髙又同则方角同员角】合面
　　底二员用共六员角矣而浑员体
　　原同四员角【浑员面为底半径为髙作员锥即同四员
　　角】是员柱浑员二体之比例亦三
　　与二也
　　员角体得员柱三之一　凡角体并同
　　凖前论员柱有六员角试从中腰平截为两则有三员角而员筩体原当四员角今截其半仍为二员角或面或底原系一员角合之成三员角以为一扁员柱然则员角非员柱三之一乎
　　若立方形各从方楞切至心则成六方角【皆以方面为底半径为髙】从半径平切之为扁立方则四周之四方角皆得一半成两方角而或底或面原有一方角亦是三方角合成一扁立方而方角体亦三之一矣
　　浑员体分为四则所分角体各所乗之浑幂皆与员径上平员幂等
　　甲戊丙丁浑员体　从丑乙辰乙癸乙子乙卯乙寅乙等各半径各自其浑幂透至乙心而以半径旋行而割切之则成上下两员角体一甲卯辰丑乙【以甲丑卯辰割浑员之面为底乙为其锐此割员曲径自丑而甲而辰居员周三之一】一丙癸寅子乙【以子丙寅癸浑员之割面为底乙为其锐此割员曲径亦
　　三之一如三百六十之一百二十】此上下两角体
　　相等皆居全浑体四之一中腰成
　　鼓形而上下两面并穵空各成虚
　　员角【其外则周遭皆凸面如丑戊子及辰丁癸之割员状此割
　　员曲径自辰而丁而癸居员周六之一为三百六十之六十】
　　此鼓形体倍大于上下两角体居浑员全体之半若从戊乙丁腰横截之为二则一如仰盂一如覆碗而其体亦浑员四之一也
　　如此四分浑体而其割员之面幂即各与员径上之平员幂等故曰浑员面幂与径上平员若四与一也问何以知中腰鼓体能倍大于上下两角体曰试于子丙乙癸角体从子寅癸横切之则成子未癸午小员面
　　为所切乙子寅癸小员角体之底
　　乃子寅小半径乗子未癸小半周
　　所成也然则以子寅小半径乗子
　　未癸小半周又以乙寅半半径为
　　髙乗之而取其三之一即小角体矣
　　试又于中腰鼓体从丑子及卯寅
　　及辰癸诸立线周遭直切之脱去
　　其外鼓凸形即成员柱体之外周
　　截竹形又从酉乙申横切之为两
　　【一仰盂一覆碗】则此覆碗体举一式为例
　　可直切断而伸之亦可成方角体
　　此体以乙寅半半径乗子未癸午
　　小员全周为底【其形长方】又以小半径
　　子寅【子寅即乙申】为髙而乗之取三之
　　一为长方角体此长方角体必倍
　　大于小员角体何也两法并以小
　　半径及半半径两次连乗取三之
　　一成角体而所乗者一为小员全
　　周一为小员半周故倍大无疑
　　也
　　又丙癸寅子亦可成角体与乙子
　　寅癸等覆碗体既倍大则兼此两
　　角体矣
　　凖此而论仰盂体必能兼甲丑卯辰及乙辰卯丑两角体亦无疑也
　　又角体内既切去一小角体又穵
　　去一相同之小角体则所余者为
　　丙癸寅子员底仰盂体
　　鼓体内既穵去如截竹之体则所
　　余者为内平【如丑子及辰癸】外凸【如子戊丑及辰
　　丁癸】之空圈体而此体必倍大于员
　　底仰盂体何以知之盖两体并以
　　半径为平面【丑子与癸丙并同】并以员周
　　六之一为凸面而腰鼓之平面以
　　半径循员周行员底仰盂之平面则以半径自心旋转周行者两头全用旋转者在心之一头不动而只用一头则只得其半矣故决其为倍大也
　　凖此而甲丑卯辰亦为穵空之员覆碗体而只得鼓体之半矣由是言之则上下角体各得中腰鼓体之半而鼓体倍大于角形浑体平分为四夫复何疑
　　曰浑体四分如此真无纎芥之疑体既均分为四则其浑体外幂亦匀分为四亦无可复疑但何以知此所分四分之一必与径上平员相等耶曰此易明也凡割浑员一分而求其幂法皆从其所切平面员心作立线至凸面心而以其髙为股员面心至邉之半径为勾勾股求其斜用为半径以作平员即与所割圎体之凸面等幂假如前圗所论上下两角体从丑夘辰横线切之则以甲夘为股夘丑为句求得甲丑与半径同以作平员与丑夘辰甲凸面等然则此角体之凸面岂不与径上平员等幂乎
　　甲亢半径与甲丑同以作丑
　　亢平员与甲丑夘辰凸面等
　　幂
　　试又作甲戊线为半径之斜线【甲乙与戊乙皆半径为句为股故也】以为半径而作平员必倍大于半径所作之平员而浑员半幂与之等则浑员半幂不又为平员之倍乎
　　【如图甲丑为半径作乙庚房平员与丙戊甲平员等亦与甲辰夘丑
　　割员凸面等为浑幂四之一也】
　　【甲戊为半径作戊心亥平员与甲丁乙戊半浑幂等而倍大于乙庚
　　房亦倍大于丙戊甲平员则平员居浑幂四之一】
　　如是宛转相求无不脗合则平员为浑员幂四之一信矣取浑幂四之一法
　　当以半径为通以一端抵圎径之端为心旋而防之则所割浑幂为四之一而其浑幂与圎径上平员幂等
　　甲辰【即丁乙】之自幂一百辰夘之自
　　乗幂【七十五】如四与三则辰丑通
　　为径以作平员亦丁戊全径上平
　　员四分之三也大小两平员各为
　　底以半径为髙而作员角体其比
　　例亦四与三也
　　今浑员径上平员【即下戊径上平员】所作之员角体既为浑积四之一则辰丑通径所作之员角体即浑体十六之三矣【即甲丑夘辰角体及乙丑夘辰角体之合】若以丑辰通上平员为底半半径为髙而作角体即浑体三十二之三
　　分浑体为四又法
　　甲乙丙浑员体　从员周分为三【一丑甲辰一辰癸丙一丙子丑各得周三之一】又从辰从丙从丑依各半径【辰乙丙乙丑乙皆是】至乙心旋而
　　切之则成三角体者三各得浑体
　　四之一【一辰甲丑乙一丑子丙乙一丙癸辰乙说见前】则
　　其所余亦浑体四之一也【此余形有三平
　　员面以辰丑丑丙辰丙为员径而并穵空至乙心如员锥之幂有两】
