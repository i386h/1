<!-- { "loadSidebar": true } -->
　　定位诀【于右线法数六字上一位作□为单位之识以横对左得数九字定为单九亩进位是十亩又进百亩又进千亩命所得为三千五百一十九亩】
　　乗法还原【以法六分乘得数三千五百一十九亩仍得原实见乗法】除法还原【以得数为法除原实仍得法数六分　见后条】试法
　　【九减得数无余纪○于左法数余六纪于右左右相乗仍纪○于上
　　九减原实无余纪○于下凡○位与他数相乗所得皆○】

　　【七减得数余五纪左法数余六纪右左右相乗仍以七减余二纪于
　　上七减原实余二纪于下两试皆上下相同知其不悮】
　　【论曰除法以乘法还原犹之乘法以除法还原此旧法珠算所必需若除法以除法还原则旧所无也同文算指用九减七减试法可免还原颇称巧防今以并法代之则试法亦省故称简法焉兹各具一则用相参互以明筭理握算者择而用之可也今定笔除只用简法还原若笔乘仍用试法】
　　多位除式
　　假如有熟地三千五百一十九亩共征银二百一十一两一钱四分问每亩科则若干　答曰毎亩六分审法实【此以总数求毎数也问者欲知毎亩科则是将以总银变为毎银银数动地亩不动故以地为法银为实】
　　列位法【先以实数自上而下顺布于右线之右次以法数对书于右线之左实首位是二百法首是三千法大于实一位故进一位列之凡进位列者皆不满法】





　　商除法【以法数约实法首是三实是二合两位二一除之宜商七因法有次位须留余地改商六以乗法三呼三六一十八是言十之数以商数六对实首二书于左直线之右以乘得一八书于左线之左遂以商数六徧乗法次位五呼五六成三十乗得三○挨书于一八之下一位又以商数徧乗法第三位一呼一六如六乘得○六挨书下一位又以商数六徧乗法末位九呼六九五十四乘得五四又挨书下一位如此徧乗法四位讫乃以乘出数为减数对减原实恰尽】
　　定位【寻法首上一位为单位横对左线得数上二位定为两顺下一位是钱此二位俱空补作○○再下是分定所得为六分】
　　此一次除尽例也又为法大实小故所得不能成整数【两为整数今所得是分在两下二位】
　　【若用乘法还原同前条还原法若用除法还原即前条除法】
　　此所定单位在得数之外乃借虚位以定实数【下条同】其故何也曰法是三千有零能满此数始能成一两故曰实如法而一今法大实小是实不满法不能成一数所得者乃剖一整数而得其若干如此条所得乃百分两之六也【详命分】
　　假如有银八两六钱六分八厘换金毎金一两该银八两八钱问换金若干
　　答曰九钱八分五厘
　　定法实诀【此为以银除银金价八两八钱是先有之定则不动就以为法】






　　【如前法对列法实于右线之左右初商法八实八宜商一因无次商改退商九以乗法八得七二又乗法次位八亦得七二依法挨书遂以对减实三位八六六余○七四　次商八以乘法八得六四乗法次八亦得六四依法书之遂以对减余实七四八余○四四　三商五以乗法八八得四四○依法书之遂以对减余实恰尽】
　　定位【法数上一位为单位横对得数上一位是两定为○两九钱八分五厘法实首位同而法次位八大于实次位六故亦借虚位以定实数説在前条】
　　【甪乗法还原见乗法第二条　用除法还原以金九钱八分五厘为法除实得毎两价八两八钱即畸零法也详通分】
　　假如有银四万八千两六十四人分之该若干
　　答曰各七百五十两





　　假如有银二百七十二两○二分四厘九毫毎钱一千银九钱○五厘问钱若干　答曰三十万零五百八十文定法实【此先有定则九钱○五厘故以为法】
　　【此法有○位例也亦是得数有○之例
　　初商三以乗法九得二七法次位空无乘挨作○○以存其位
　　再乗法末位五得一五各如式书之以对减原实二七二○余
　　○○○五　实空位无可商次商从实五字起商作五以乘法
　　九得四五法次位空亦作○存位　乗法末位五得二五如式
　　书之以对减实五二四九余○七二四】
　　【初商三乗九得二十七是言十之数宜对实首位二字书得数三次商五乗九得四十五亦是言十之数宜对余实首位五字书得数五如此审定而书则乘出减实之数与实相对了了分明便知不误然初商次商不相接续所差二位是得数有二空位也补作○○于初商次商之间以存得数之空位如是则次商之事毕　末商八以乗法九得七二法次位无乘亦作○存之法末位乗得四○以对减余七二四恰尽】定位【此因所问是毎千之价故千即单数也从法上一位横对定为千文之位上为万又上十万定所得为三十万○○五百八十文】
　　若以数三十万○○五百八十文为法除原实二百七十二两○二分四厘九毫亦复得九钱○五厘为毎千之价如后图
　　审法实【此问钱价是以钱分银故以总钱为法总银为实】
　　列位之理【所欲知者毎千之价故以千为
　　单以万为十以十万当百与原银对列
　　其书商数如式不错则得数之空位自明定位亦自无
　　舛説见前此两条互相还原　若以
　　乗法还原并用乘法第三条】

　　命分法
　　凡除法至单而止故曰实如法而一所谓一者即单一数也其有除至单数而仍有不尽之余实或法之数本大于实皆不能成一整数则以法命之其法有二其一除之至尽如计轻重者不满一两则除之为若干钱若干分及厘毫丝忽前条法大实小及得数单下仍有数位者是也【若授时厯万分为度百秒为分及钱钞论贯贯之下有百冇十有零文尤为易见】其一以法数为分母不尽之数为分子命为几分之几【如以三除五内除三数满法成一整数余实二不能成整则以此二数各剖为三分共成六分而以三除之各得二分是为三分之二也】假如十九人分银二百五十四两问各若干
　　答曰各十三两零十九分之七
　　【以十九人为法除二百五十四两各得一十三两不尽七两以法命
　　之　其法以法十九命为分母不尽七数为分子命为十九分两之
　　七　解曰一整两各剖为十九分则不尽之七两共剖为一百三十
　　三分以十九人分之各得七分并整数分数为毎人分得一十三两
　　零十九分两之七】
　　【若用乘法还原法以十九人乗得数十三两得共二百四十七两加
　　八不尽七两共二百五十四两合原实】
　　【若用除法还原　法置原实内减不尽之数七两余二百四十七两为实毎人十三两为法法除实得十九人】
　　论曰古人只用命分后世乃有除之至尽之法然终不能尽【如以十九人除七两各得三钱六分八厘四毫二丝一忽终余一忽】故不如命分之简妙【如钱粮尾数一忽之下仍冇微纎等七位不等徒滋繁文无禆实用然亦终不能尽若命分之法只一语喝尽更无渗漏然后知古法为无】
　　省除法【旧名定身除亦名减法凡法首位是一数者用之】
　　假如漕粮正耗共五百○四石每正米一石除耗四斗问正米若干
　　答曰三百六十石
　　【先以原数五定正数为三书直线左以应减耗数四乗所定正三得
　　耗一十二并正三共得四二以减原数五○余○八次以余数八定
　　正数为六书正数三之下以减耗四乗六得二十四并正六共得八
　　四减余数恰尽合得数减数并之即还原数或用
　　加四亦同】
　　定位【凡省除皆以原数定位】
　　省除又法【古谓之求一除法】
　　凡定身除惟法首是一数者可用今以倍半之法求之则法首皆变为一数
　　其法遇法首位是二是三法实皆折半遇四则折半两次遇五六七八九法实皆加倍【如此则法首位皆成一数】假如前条六十四人分银四万八千两用除法各得七百五十两今以法实各折半两次用定身除所得亦同
　　【先以法六十四折半作三十二又折半一十六为法实四万八千折
　　半作二万四千又折半一万二千为实用定身除法先以实首两位
　　一二定七为得数法去首位一不用只用六以乘得数七得四十二
　　书左并得数七共一一二以减原实一二余○○八次以余实八定
　　五为得数亦以法六乗得三○挨书于左以减余实八恰尽】
　　定位【得数七对原实千因法是有十之数退一等作七百定所得为七百五十石　假如十人七千即毎人七百故法有十者退一位也凖此推之法有百退二位有千退三位万以上仿此论之凡省除依原实定位当知此诀】
　　并除法【旧名异除同除】
　　凡有当除数次者则以法相乗为法作一次除之亦简法也【如以四除之又以五除之又以七除之则以四乘五得二十又以七乘得一百四十共为法以除之是并数次除为一次除也】
　　假如经商获利二千两原本三千二百两已经四年问毎年毎两之息
　　答曰毎两息一钱五分六厘二毫半

　　法曰先以四年乗原本【三千
　　二百】得【一万二千八百】为总法【本法宜以
　　二千二百除二千得毎两之息再以四年除之得毎
　　年毎两之息今并两次除为一次除足简法也】

　　截除法【与并除相反所以便初学】
　　凡除有法数位繁者或可以截为两次除以从简易假如五十六人分银【一千五百一十二两】各若干
　　答曰各二十七两




　　【此因法五十六是七八相乘之数故先以八除得一百八十九两仍用为实再以七除之得二十七两合问】
　　【或先用七除得数二百一十六两复以八除之亦得二十七两为毎人数】


　　【右省除式也只作一直线书原实于右纪得数于左而以九九数呼而减之不必另书减数凡法只一位者用此为便】
　　假如铜一百二十八斤价二十两问毎斤若干
　　答曰毎斤一钱五分六厘二毫半【原法三位今用截除三次俱一位为法可用省除】







　　假如银一千○八十两置田二百一十六亩问田价每亩若干
　　答曰五两　【原法三位今用六除三次亦同】





　　约分法
　　凡命分有可约者以法约之古法曰可半者半之不可半者以少减多更相减损求其有等以等约之【以等数除母子数则皆除尽西人谓之纽数】
　　假如八十一人分银二十七两问各数　答曰各得三分两之一
　　法曰【以八十一除二十七不能各得一两依命分法八十一为分母二十七为分子命为八十一分两之二十七又以法约之为三之一】解曰【八十一是三个二十七若剖毎两为八十一分即各得其二十七分是三之一也】
