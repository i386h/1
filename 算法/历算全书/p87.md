<!-- { "loadSidebar": true } -->
　　其加减以五度何也曰取整数也古厯测黄白大距为六度【以西度通之得五度五十四分竒】西厯所测只五度竒而至于朔望又只四度五十八分半今论交角故祗用整数也【若用弧三角法求白道限度所在及其距地之髙并可得交角细数然所差不多盖算交食必在朔望又必在交前交后故也】
　　问五度加减后何以有异号不异号之殊曰近交时白道与黄道低昻异势者也【惟月在半交能与黄道平行亦如二至黄道之与赤道平行也若交前交后斜穿黄道而过不能与黄道平行亦如二分黄道之斜过赤道也故低昻异势】然又有顺逆之分而加减殊焉其白道斜行之势与黄道相顺者则恒减减惟一法【减者角损而小也虽改其度不变其向】若白道与黄道相逆者则恒加加者多变遂有异号之用矣【加者角増而大也増之极或满象限或象限以上遂至改向】
　　是故限西黄道皆西下而东髙限东黄道皆西髙而东下此黄道低昻之势因黄平象限而异者也而白道正交【○宫十一宫也即古法之中交】自黄道南而出于其北亦为西下而东髙【黄道半周在地平上者偏于天顶之南以南为下北为上正交白道自南而北如先在黄道之下而出于其上故比之黄道为西下而东髙也】白道中交【五宫六宫也即古法之正交】自黄道北而出于其南亦为西髙而东下【白道自北而南如先在黄道之上而出于其下故比之黄道为西髙而东下也】
　　假如日食正交而在限西日食中交而在限东是为相顺相顺者率于交角减五度为定交角是角变而小矣角愈小者东西差愈大故低昻之势増甚而其向不易也【限西黄道本西下东髙而正交白道又比黄道为西下东髙则向西之角度变小而差西度増大其时刻迟者益迟矣限东黄道本西髙东下而中交白道又比黄道为西髙东下则向东之角度变小而差东之度増大其时刻早者益早矣是东西之向不易而且増其势也】
　　假如日食正交而在限东日食中交而在限西是为相逆相逆者率于交角加五度为定交角是角变而大矣角愈大者东西差愈小故低昻之势渐平而甚或至于异向也【限东黄道本西髙东下而正交白道比黄道为西下东髙则向东之角渐大而差东度改小时刻差早者亦渐平若加满象限则无时差乃至满象限以上则向东者改而向西时刻宜早者反差迟矣限西黄道本西下东髙而中交白道为西髙东下则向西之角渐大而差西度改小时刻差迟者亦渐平若加满象限则无时差乃至满象限以上则向西者改而向东而时刻宜迟者反差而早矣】
　　凡东西差为见食甚早晚之根如上所论定交角所生之差与黄道交角无一同者则欲定真时刻非定交角不可也若但论黄道交角时刻不真矣
　　凡东西差与南北差互相为消长而南北差即食分多少之根如上所论则欲定食分非定交角不能也但论黄道交角食分亦悮矣
　　差分有用并之理
　　问差分本以两时差相较而得【十四求已有备论】今乃有用并之法何也曰异号故也此其白道限度必在两食限之间【或限度在甚与复两限之间则食甚在限东而复圆限而或限度在亏与甚之间则食甚在限西而初亏限东】两食限一距限东一距限西其两时差必一为减号一为加号是为东西异号无可相较故惟有相并之用也
　　乃若定交角大于象限则先为同号而变为异号其食甚必在黄平限及白道限度之间【食甚在黄平限西白道限度东则先推食甚复圆同号者变为异号矣食甚在黄平限东白道限度西则先推食甚初亏同号者变为异号矣】两食限既变为东西异号则其两时差亦一加一减变为相并矣
　　问异号恒相并固也乃复有定交角过九十度而仍用相较为差分者何也曰此异号变为同号也其黄平限必在两食限之间而白道限度或反在食限之外则能变异号为同号【假令黄平限在复与甚之间甚距限东复距限西本异号也而复圆之定交角过象限则白道限度必又在复圆之西而先推黄平限复圆在西者今推白道限度复圆在限东即复圆食甚变为同号矣又加黄平限在亏与甚之间亏距限东甚距限西本异号也而初亏之定交角过象限则白道限度必又在初亏之东而先推黄平限初亏在东者今推白道限度初亏在限西即初亏食甚变为同号矣】又如前论食甚在黄平限及白道限度之间能变同号为异号即亦能变异号为同号【凖前论食甚在黄平限西白道限度东能变食甚与复圆异号则先推食甚与初亏异号者今反同号矣若食甚在黄平限东白道限度西能变食甚与初亏异号则先推食甚与复圆异号者今反同号矣】凡此之类变态非一皆于定交角取之故可以不用十七求也
　　相并为差分者并减实行为视行之理
　　问用差分取视行有减实行加实行之异而相并为差分者一例用减何也曰凡相较为差分者有前小后大前大后小之殊故其于实行有减有加【觧见前条】减者常法加者变例也【凡减实行为视行者在限东者益差而东在限西者益差而西食限中如此者多故为常法若加实行为视行者限东者反损其差东之度在西者反损其差西之度乃偶一有之故为变例】若相减为差分者不论前后之大小縂成一差故于实行有减无加只用常法也【十四求附说论食甚初亏复圆三限定交角满象限并用时差减实行与此同理盖彼以无可相较故径用一时差此则虽有两时差不以相较而且以相益故其时刻并变大而行分变小故皆减实行为视行也】
















　　己为天顶　庚为黄道极　丑寅癸为地平　子为黄平象限度　子辛丙癸为地平上黄道之一象限　甲乙丁壬为黄道北纬　己乙丙寅为地平经圏　乙为天上太隂实纬【在黄道北】　丙为人所见太隂视度【正当黄道】乙丙为髙下差【是地平上髙弧差】　乙丁为东西差【是黄道经度差】丙丁为南北差【是黄道纬度差】　盖髙卑差以天顶为宗下至地平为直角南北差以黄极为宗下至黄道为直角东西差以中限为宗下至黄极为直角而其根皆生于地靣与地心不同视之故也























　　设太隂实髙在乙视髙在庚髙弧上乙庚之距为髙下差
　　从黄极出经线至太隂实度【乙】又从黄极出经线至视度庚必过【丁】黄道上乙丁之距为东西差
　　实度乙正当黄道视度庚在黄道南其距丁庚纬度与乙丙防是为南北差










　　设太隂实髙在庚视髙在乙髙弧上庚乙之距为髙下差
　　从黄极出经线二一过实髙庚指黄道度丁一过丙至视度乙黄道丁乙之距为东西差【与丙庚防】
　　实度庚在黄道北其纬度庚丁与丙乙防视度乙正当黄道无纬度丙乙为南北差【与丁庚防】










　　设太隂实髙在辛视髙在庚髙弧上辛庚之距为髙下差
　　从黄极出经线二一过太隂实髙度辛至黄道乙乙为实度一过北纬甲及黄道丁至太隂视髙度庚丁为视度黄道上乙丁之距为东西差【与甲辛丙庚防】
　　月实纬辛在黄道北其距辛乙与甲丁防视纬庚在黄道南其距丁庚与乙丙防甲庚为南北差【与辛丙防】厯算全书卷二十七
　　钦定四库全书
　　厯算全书卷二十八
　　宣城梅文鼎撰
　　交食防求卷三【订补】
　　月食
　　一求诸平行
　　首朔根　　　查二百恒年表本年下首朔等五种年
　　根并纪日录之
　　朔策望策　　用十三月表以所求某月五种朔策并
　　望策之数録于各年根之下
　　平望　　　　以首朔日时与朔策望策并纪日并之
　　【满二十四时进一日满六十日去之】
　　太阳平引　　以太阳引根与朔策望策并之【满十二宫去之
　　后并同】
　　太隂平引　　以太隂引根与朔策望策并之
　　交周平行　　以交周度根与朔策望策并之
　　随视其宫度以辨食限
　　○宫○六宫十五度以内
　　五宫十一宫十五度以外
　　以上宫度俱有食
　　太阳经平行　以太阳经度根与朔望二策并之二求日月相距
　　日定均　　　以太阳平引宫度查一卷加减表如平
　　引满三十分进一度查之【记加减号】
　　月定均　　　以太隂平引宫度查一卷加减表如平
　　引满二十分进一卷查之【记加减号】
　　距弧　　　　以日月定均同号相减异号相并即得
　　距时　　　　以距弧度分于四行时表月距日横行内查得相当或近小数以减距弧得时【视相当近小数本行上顶格所书时数录之即是】其余数再如法查取得时之分秒【依上法用相当近小数取之】并所查数即为距时
　　随定其加减号
　　两均同加者日大则加　日小则减
　　两均同减者日大则减　日小则加
　　两均一加一减者　　　加减从日
　　三求实引
　　日引弧　　　以距时时及分查四行时表太阳平行
　　两数并之【依距时加减号】
　　日实引　　　置太阳平引以日引弧加减之即得月引弧　　　查四行时表取距时时分下太隂平行
　　两数并之【依距时加减号】
　　月实引　　　置太隂平引以月引弧加减之即得四复求日月相距
　　日实均　　　以日实引宫度查一卷加减表如实引
　　满三十分进一度查之【记加减号】
　　月实均　　　以月实引宫度查一卷加减表如实引
　　满三十分进一度查之【记加减号】
　　实距弧　　　以日月实均同减异加即得
　　实距时　　　以实距弧度分查四行时表与前距时
　　同【加减号亦同前】
　　五求实望
　　实望　　　　置平望以实距时加减之即得如加满二十四时则进一日不及减借二十四时减之【则实望退一日】
　　六求实交周
　　交周距弧　　查四行时表实距时时分下交周平行
　　两数并之即得【依实距时加减号】
　　交周次平行　置交周平行以交周距弧加减之即得【凡加者满三十度进一宫满十二宫去之为○宫减者遇所减度数反小则加三十度退一宫减之○宫度不及减则加十二宫然后减之】
　　实交周　　　置月实均【记加减号】以加减交周次平行即
　　得
　　七求月距黄纬
　　月距黄纬　　以实交周查太隂距度表依中比例法
　　求之
　　假如实交周十一宫十九度十四分先以十九度查得五十六分五十三秒又以十九度与二十度之数相减得较五分○七秒化作三百○七秒与实交周小余十四分相乘用六十分为法除之得七十一秒収作一分十一秒以减十九度之数得五十五分四十二秒即月距纬【其纬在南】中比例加减法　视表上数前【少多】后【多少】者【加减】
　　又法　视表上宫名在上者以所得
　　中比例数加○宫六宫是也　表上
　　宫名在下者以所得中比例数减五
　　宫十一宫是也
　　辨交食月纬南北法
　　视实交周是【○六】宫【五　十一】宫其纬在【北南】
　　八求径距较数
　　月半径　　　以月实引查二卷视半径表即得影半径　　　月半径下层即景半径
　　景差　　　　以日实引加减六宫查视半径表即得
　　实景　　　　景半径内减去景差即实景
