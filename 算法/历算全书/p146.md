<!-- { "loadSidebar": true } -->
　　其一庚己辛句股形有庚己句有辛己股【己丁减辛丁得之】可求庚辛
　　法以庚己句辛己股各自乗而并之开方得庚辛为所测平面之又一边【即甲乙之对邉】
　　第三求甲庚线
　　法于丁防侧安平仪以指尺向甲向庚作甲丁庚角成甲丁庚形此形有甲丁庚丁两线及两线所作之丁角【此丁角在甲丁庚丁两线间】可求甲庚线为所测形之侧边
　　法自庚角作甲丁之垂线至壬分甲丁线为两而甲丁庚三角形分为两句股形
　　其一庚壬丁句股形　有庚丁线为有丁角可求庚壬句壬丁股【法同前用丁角之正余】
　　其一庚壬甲句股形　有庚壬句甲壬股【丁壬减甲丁得甲壬】依句股法可求甲庚线为所测平面之侧边
　　第四求乙辛线
　　法亦于丁防侧安平仪指尺向乙向辛作乙丁辛角成乙丁辛形　此形有乙丁辛丁两线及两线所作之丁角此【丁角在辛丁乙丁两线间】可求乙辛线为所测形之又一侧边法自辛角作乙丁之垂线至癸分乙丁线为两而乙丁辛三角形分为两句股形
　　其一辛癸丁句股形有辛丁线为有丁角可求辛癸句癸丁股【法亦同前用丁角之正余】
　　其一辛癸乙句股形有辛癸句乙癸股【癸丁减乙丁得乙癸】依句股法可求乙辛线为所测平面之又一侧边
　　如此则所测形之四边皆具乃用后法求其幂
　　第五求乙庚线
　　法仍于丁防斜立平仪以指尺向乙向庚作乙丁庚角成乙丁庚形此形有庚丁乙丁两线及两线所作之丁角【此丁角又在乙丁庚丁两线间】可求乙庚线为所测形内之对角斜线
　　乙庚丁角形内自庚角作乙丁之垂线至卯分乙丁线为两而乙庚丁三角形亦分为两句股形
　　其一庚卯丁句股形　有庚丁线为有丁角可求庚卯句卯丁股【依上法用丁角之正余】
　　其一庚卯乙句股形　有庚卯句有卯乙股【卯丁减乙丁得卯乙】依句股法可求乙庚线为所测平面形内对角之斜线
　　既有乙庚线则所测甲乙辛庚平面形分为两三角形可以求其幂积
　　其一乙甲庚形有乙庚底　有甲庚甲乙两腰　法以两腰相减为较相并为和和乗较为实乙庚底为法除之得乙午以减乙庚得午庚半之得子庚乃用句股法以甲庚子庚各自乗相减为实开方得甲子垂线垂线半之以乗乙庚底得乙甲庚形平积
　　其乙辛庚形有乙庚底　有乙辛辛庚两腰如上法以乙辛辛庚相减为较又相并为和和乗较为实乙庚底为法除之得乙辰为底较以减乙庚得辰庚半之得丑庚乃用句股法以丑庚庚辛各自乗相减为实开方得丑辛垂线垂线半之以乗乙庚底得乙辛庚形平积末以两三角形积并之为所测甲乙辛庚平面四不等形之总积
　　右法可以不用丈量而遥知亩歩即有种种异态以三角御之足矣新法厯书言测量详矣然未着斯法意者其在几何后数卷中为未译之书欤
　　庚午蜡月既望晤逺西安先生谈及算数云量田可以不用履亩初闻之甚不以为然归而思之得此法然未知其所用者即此与否而此法固己足用矣若用有纵衡细分之测器指尺一量即得无烦布算矣



<子部,天文算法类,推步之属,历算全书,卷四十九>
<子部,天文算法类,推步之属,历算全书,卷四十九>
　　测量用影差义疏
　　凡方形内从角剖成两句股形必相似而等【正方或长方并同】



　　方形内作对角斜线分为两句股又于斜线上任取一防作直线纵横相交如十字而悉与方边平行分方形为大小四句股形此四句股形各两两相似而等【大形丙与丁等小形庚与辛等】
　　则其四句股旁之两余方形虽不
　　相似而其容必等
　　解曰于原斜线所分相等句股内
　　各减去相等之大小两句股则其余亦等【丙戊庚形内减去大形丙小形庚余戊又于丁己辛形内减去大形丁小形辛余己原形既等所减又等则其余必等故戊己两长方虽不相似而其容必等也】
　　句股测逺
　　有甲乙之距人在戊立
　　表又立表于丁使戊丁
　　乙为一直线再于丙立
　　表使丙丁与乙戊如十字之半而与甲乙平行则丁戊小股与丙丁小句若丙庚大股与甲庚大句也
　　法以丙丁小句为二率乙丁大股为三率【即丙庚】相乗为实戊丁小股为一率为法法除实得大句甲庚再以庚乙加之得甲乙
　　假如丙丁两表相距【三歩】人在戊窥丁到乙逺【戊丁十二歩丁乙十八歩】欲求甲乙之距
　　法以丙丁【三歩】乗乙丁【十八歩】得【五十四歩】为实戊丁【十二歩】为法除之得【四十五歩】为甲庚加丙丁【三歩即乙庚】共四十八歩为甲乙
　　解曰此以乙丙长方形变为丙癸也依前论乙丙实形丙癸虚形不相似而容积等故也
　　重测法



　　有巽乙甲井方池欲遥望测其甲乙之一面方并乙丁之距
　　法立表于丁望测方池之东北角乙至东南角巽使丁乙巽为一直线　再于丁横过立一表于丙使丙丁为乙丁之横立正线【丙丁横六歩四分】次从丁退而北行至【戊】量得【十二歩】　从戊斜望池西北隅【甲】不能当【丙】表而出其间如【戌】又于戌立表【戌丁】之距【四歩】　再退而北行至【己】从【己】窥【甲】正过【丙】表己丙甲为一直线量得己丁之距【三十六歩】
　　法以【丙丁六歩四分】为一率【丁己三十六歩】为二率【戊丁四歩】为三率　二三相乗得【一百四十四歩】为实一率【六歩四分】为法除之得【二十二歩半】为辛己于辛己内减丁戊【十二歩】余【十歩半】为壬己是为景差
　　次以【戌丁四歩】减【丙丁六歩四分】余【丙戌二歩四分】以戊丁【十二歩】乗之得【二十八歩八分】为句实　景差【十歩半】为法除句实得二歩【八分弱】为甲申大句之距加丙丁【六歩四分即申乙】得共【九歩二分弱】为甲乙即方池一面之濶
　　次以辛己【二十二歩半】减丁己【三十六歩】余【十三歩半】辛丁为二率丁戊【十二歩】为三率相乗得【一百六十二歩】为股实　景差【十歩半】为法除之得【十五歩八分半弱】为乙丁大股之距
　　解曰此以四表重测改为三表乃巧算也　若测髙则重测本为前后二表者亦改用一表故当先知本法然后明其所以然下文详之
　　试先明四表本法
　　有甲乙之濶先立【丁】表从戊测之戊【人目】丁【表】乙【逺物之末端】三者参相直　次于【丁】表横过与【甲乙】平行作戊丁乙直线之横直线此线上取戊立表人目从【戊】过【戌】表窥甲逺物之西端亦参相直但于戊丁乙线为斜成句股形　量得戌丁两表横距【四歩】丁戊【人目距东表】直距【十二歩】
　　次于丁戊直线退而北行至己　又于西表戌作戌干癸直线与丁戊平行此平行线内取癸立西后表人目从【己】过【癸】至甲参相直成己甲癸斜　亦从【癸】横行至【丁己】线寻【辛】立东后表此后两表【癸辛】之距为前表【戌丁】等【四歩】　又量得【辛己】为东后表距人目之数【辛丁二十二歩半】次以丁戊【十二】减辛己【二十二半】得【十歩半】为壬己景差　末以己辛【二十二半】减【己丁三十六】余【十三歩半】为前后表间之距　以表横距【四歩】乗之得【五十四歩】为表间积【即丁癸长方】　置表间积为实以景差【十歩半】为法除之得【五歩一半弱】加表横距【四歩】　　得共【九歩二分弱】为所测逺物甲乙之濶解曰前表测得成【戊乙甲】句股形内有戌乙余方与形外戌坤余方等积　后表测得【己乙甲】句股形内有癸乙余方与形外酉癸余方等积　于【癸乙】内减【戌乙】于【酉癸】内减【寅癸即丑戌】则所余之【癸丁】及【酉辰】两余方亦必等积也故以【丁癸】变【辰酉】而得【辰寅】亦即【甲庚】也
　　次明改用三表之理
　　用三表者于【丙丁】两表间増一【戌】表其实则于【戌丁】两表外増一【丙】表也前増一表而无后表则无从而得景差故以三率法求而得之其实【癸辛】即后表也其理与四表同
　　然不用【癸子】形而用【戌子】形何也曰准前论【辰酉】形与【丁癸】形等积而【午癸】形与【丁癸】形亦等积【两余方在己丙丁句股形内外故等】则【酉辰】与【午癸】亦等积矣各减同用之【卯未】则所余之【酉卯】与【卯癸】二形亦自相等积而【卯癸】原与【戌子】等故用【戌子】变为【卯酉】而得【卯寅】即得【甲申】矣是故【戌子】可名句实也
　　其以【辛丁】乗【戊丁】为股实何也曰此三率法也【丁乙】外加【丁辛】前后两测之表距故【辛壬即戊丁】外亦加【壬己】两测之景差法为壬己与辛丁若戊丁与丁乙也凖此测髙可用一表而成两测【即借前测逺之图而以横为直】
　　假如有【甲乙】髙立【丙丁】表人目在【戊】测之则表之端不相值而参相直于表之若干度如【戊】退若干歩至【己】测之正对表端【丙】其法并同
　　因看数度衍中破勾测逺条疑其图不真因作此以证明其説
　　测量图説
　　一测股六十四尺
　　八寸【壬丁】　二测
　　句四十三尺二寸
　　【丙丁】　三大股三
　　千六百八十五尺
　　二寸【乙丁即丙午】四大
　　句二千四百五十
　　六尺八寸【甲午】加【午乙】
　　得二千五百尺为甲乙之髙
　　解曰癸丁长方形即古人所谓表间积也以景差壬辛【即丑子】除之变为寅子形是寅子与癸丁同积也　而申癸形原与癸丁同积则寅子与申癸亦同积也　于内各减同用之申子而寅未与未癸亦同积矣夫未癸即氐己也是戊丁【即亥己】乗丙己之积也故可命为句实而以景差壬辛【即申未】除之得甲午句也【甲午即戌酉】其取股实何也曰三率法也表在丁其景丁戊　后表在庚则其景庚壬后表之逺于前表者为庚丁故后景之大于前景者为辛壬则其比例为辛壬与庚丁若丁戊【即庚辛】与丁乙也
　　试引癸庚至箕截庚箕如庚壬又截尾箕如壬辛于尾于箕各作与庚乙平行线而于乙作垂弧为乙牛联之作长方形又作丁心线截之作箕乙线斜分之则其理着矣

　　三角形求外切圆法
　　设如锐角形有甲丙边七十五尺甲乙边六十一尺
　　乙丙边五十六尺　问外切
　　圆径若干　畣曰外切圆半
　　径三十八尺一寸二分五牦
　　法先求得甲丁中长线六十
　　尺为一率甲乙边六十一尺
　　为三率甲丙边折半得戊甲三十七尺五寸为三率二率与三率相乗一率除之得四率【三八一二五】为甲乙圆半径
　　解曰此甲丁乙三角形与甲己戊三角形同式故其线为相比例率也若甲为钝角其理亦同
