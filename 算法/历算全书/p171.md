<!-- { "loadSidebar": true } -->
　　四等面十二等面二十等面之径皆自边至边【以边折半处作垂线至对边折半处形如工字四等面则上下边遥相午错如十字】
　　八等面之径为自尖至尖　然皆以其径之两端正切于立方方面之中心一立方面其相切亦必六求积约法
　　凡立方内容诸体皆与立方之六面同髙同濶　则灯形积为立方积六之五　四等面积为立方积三之一八等面积为立方积六之一　以上三者皆方斜比
　　例
　　灯形及八等面皆以方求斜法以边自乘倍之开方得外切立方径以径再自乘得立方积取六之五为灯六之一为八等面积
　　四等面则以方求其半斜法以边自乘半之开方得外切立方径以径再自乘为立方积取三之一为四等面积
　　立圆在立方内则其积为立方积二十一之十一谨按方圆比例祖率圆径一百一十三圆周三百五十五见郑世子律学新説较径七周二十二之率为宻又今推平圆居平方四百五十二分之三百五十五较十四分之十一为宻又推得立圆居立方六百七十八分之三百五十五较二十一分之十一为宻
　　准立方比例以求各体自相比　皆以同髙同阔同为立方所容者较其积
　　灯内容同髙之八等面　为八等面得灯积五之一又立圆内容同髙之八等面　为八等面得圆积六十六之二十一【即二十二之七】　二者皆同髙而又能相容用课分法母互乘子得之


　　准此而知立圆内容八等面其积之比例若围与径也
　　又立方内容十二等面其内又容八等面　又立方内容二十等面其内又容八等面　二者亦同髙而能相容
　　同髙之四等面积为灯积五之二【即十之四　以灯面四因退位得四等面积】同髙之八等面积为四等面积二之一
　　同髙之四等面积为立圆积十一之七


　　此三者但以同髙同为立方所容而不能自相容若相容则不同髙
　　凡立方之灯形内又容立方则内小立方边与径得外立方三之二体积为二十七之八面幂为九之四凡灯容立方以其边为方而求其斜为外切之立方边取方斜三之二为内立方边
　　立方边一○○　　　　　　面幂一○○○○　　　体积【一○○○○○○】
　　灯边　　○七○七一○六　面幂○五○○　　　　体积【○八三三三三三】小立方边○六六六六六六　面幂○四四四四四四　体积【○二九六二九六】凡方内容圆圆内又容方则内小方之幂得大方三之一防法以小方根倍之为等边三角形之边而求其中垂线即外切立圆之径亦即为外大方之边
　　如图三边既等则乙丙得甲丙之半若乙丙一其幂亦一而甲丙二其幂则四以乙丙句幂一减甲丙幂四所余
　　为甲乙股幂三
　　内方之幂一而外切浑圆之
　　幂三故其根亦如乙丙与甲
　　乙也　或以小立方之根为句倍根为求其股为外切浑圆径亦同【浑圆径即外方边】
　　若以量代算则三角形便
　　如以大方求小方者则以大方为中垂线而作等边三角形其半边即小方根也
　　或用大方为股而作句股形使其句为之半即得之防法句股形使甲角半于丙角则倍于句而句与股如小立方根与大方根
　　或以甲角作三十度而自乙作垂线引之与甲丙线遇于丙则乙丙即圆所容方之根
　　又按先有大方求小方者取大方根倍之为等边三角形之边而求其中垂线以三归之即得
　　凡立方内容方灯灯内又容立圆圆内又容圆灯灯内又容八等面凡四重在内其外切于立方也皆同防【切立方有六处所同者皆在其方面之最中一防若从此一防刺一针则五层悉透内惟方灯以面切面不可言防若言防则有十二皆切在立方边折半处】
　　凡立方内容方灯灯内又容十二等面体体内又容圆灯灯内又容八等面凡四重在内其切于立方也皆同处【凡六处皆在立方面内方灯体以面切面十二等面以边切余皆以尖切尖切者皆每面之最中防】凡立方内容方灯灯内又容二十等面体体内又容圆灯灯内又容八等面同上
　　凡立方方灯立圆十二等面二十等面圆灯内所容之八等面皆同大
　　凡立方内容四等面体体内又容八等面其切立方皆同处【四等面以边切为立方六面之斜八等面以尖切居立方各面中心即四等面边折半处】准此而知立方内所容之八等面与四等面所容之八等面亦同大且同髙各体中所容八等面皆同大因此可知
　　凡立圆内容十二等面体　又容立方其立方之角同十二等面之尖而切于立圆故立圆内所容之立方与十二等面内所容之立方同大
　　凡二十等面体内容立圆　内又容立方立方之角切立圆以切二十等面之面故立圆所容之立方与二十等面内所容之立方必同大
　　凡二十等面体内容立圆　内又容十二等面体体内又容立方此立方之角切十二等面之角以切立圆而切于二十等面之面皆同处
　　凡诸体能相容者其相容之中间皆可容立圆此立圆为外体之内切圆亦为内体之外切圆
　　惟八等面外切二十等面十二等面四等面及圆灯其中间难着立圆何也八等面之切圆灯以尖切尖而其切四等面十二等面二十等面则以尖切边故其中间不能容立圆
　　其他相切之中间能容立圆者皆以内之尖切外之面凡诸体在立方内即不能外切他体惟四等面在立方内能以其角同立方之角切他体故诸体所容四等面之边皆与其所容立方之面为斜线
　　凡诸体相容其在内之体为所容其在外之体为能容能容与所容两体之相切必皆有一定之处
　　凡相容两体之相切或以尖或以边【即体之棱】或以面浑圆在立方内为以面切面其相切处只一防皆在立方每面之中央【立方六面相切凡六防】
　　立方在浑圆内为以尖切面【立方之角有八故相切有八防】有一防不相切者即非正相容也
　　浑圆在诸种体内皆与在立方内同谓其皆以面切诸体之面而切处亦皆一防也然其数不同如四等面则切防有四方灯则切防有六八等面则切防有八十二等面及圆灯则切防有十二二十等面则切防有二十其切防之数皆如其面之数而皆在其面之中央也方灯则以其方面为数圆灯则以其五等边之面为数而不论三角之面者何也三角之面距体心逺故不能内切立圆也
　　诸体在浑圆内皆与立方在浑圆内同谓其皆以各体之尖切浑圆之面也其数亦各不同如四等面则切防亦四方灯则切防十二八等面则切防六十二等面则切防二十二十等面则切防十二圆灯则切防三十皆如其尖之数也
　　四等面在立方内以边棱切立方之面四等面有六棱以切立方之六面皆徧其四尖又皆切于立方之角十二等面二十等面在立方内皆以其边棱切立方之面两种各有三十棱其切立方只有其六以立方只有六面也
　　此三者为以楞切面
　　八等面在立方内以尖切面凡六防　圆灯在立方内亦以尖切面有六防皆在立方面中尖与八等面同方灯在立方内则以面切面皆方面也方灯之方面六亦与立方等也其十二尖又皆切于立方之十二边楞皆在其折半处为防
　　十二等面与二十等面逓相容皆以内体之尖切外体之面
　　十二等面在八等面内以其尖切八等面之面体有二十尖只用其八也
　　方灯在八等面内亦以面切面而皆三角面方灯之三角面有八数相等也又其尖皆切于八等面各棱之中央折半处棱有十二与灯之尖正等也
　　圆灯在十二等面内以面切面皆五等边平面也圆灯体之五等边平面原有十二故也又皆以其尖切十二等面之边楞而皆在其中半
　　圆灯在二十等面内亦以面切面皆三角平面也圆灯体之三角平面原有二十故也又皆以其尖切二十等面之边楞而皆在其中半
　　问十二等面与二十等面体势不同而圆灯之尖皆能切其楞边何也曰圆灯有三十尖而两等面体皆有三十楞故也
　　凡能容之体皆可改为所容之体递相容者亦可递改如立方容圆即可刓方为圆浑圆容方即可削圆为方递相容者如立方内容浑圆圆内又容十二等面体体内又容二十等面即可递改
　　凡所容之体皆可补为能容之体皆以数求之
　　如立方外切立圆以其尖角则求立方心至角之线为立圆半径
　　凡以面切面者其情相通
　　如方灯以其方面切立方面又能以其三角切八等边面则此三者皆方斜之比例也
　　又如圆灯以其五等边面切十二等面又能以其三角面切二十等面则此三者皆理分中末之比例也若反用之而令立方在方灯之内则立方之尖所切者必三角面若八等面在方灯之内则其尖所切又必方面也若令十二等面在圆灯内则所切者必三角面而二十等面居圆灯内所切者又必五等边面也故曰其情相通
　　诸体相容
　　凡立圆立方皆可以容诸体
　　凡立圆内容立方立方内又可容立圆两者不杂他体可以相生而不穷
　　凡立圆内容立方此立方内又可容四等面四等面又可容立圆三者以序进亦可以不穷
　　凡立圆内容立方又容四等面四等面在立方内以其尖切立圆与立方尖所切必同防
　　凡立圆容四等面在立圆所容立方内必以其楞为立方面之斜依此斜线衡转成圆柱形必为立圆之所容而此柱形又能含立方
　　外圆者柱之底若面内方者
　　立方之底若面直而斜者四
　　等面之边
　　凡四等面体在立圆内任以一尖为顶以所对之面为防旋而作圆锥此锥体必为立圆之所容而不能为立方之容
　　此两体虽非正相容体然皆有法之体
　　凡立方内可容八等面八等面又可容立方而相与为不穷
　　凡立方有六等面八尖八等面有八等面六尖故二者相容则所容体之尖皆切于为所容大体之面之中央而等
　　凡立方内容立圆此立圆内仍容八等面其八等面尖切立圆之防即可为切立方之防
　　八等面内容立圆此立圆内仍容立方则立方尖切立圆之防亦即可为其切八等面之防
　　凡立圆可为诸等面体所容其在诸体内必以圆面一防切诸体之各面此一防皆在其各等面之中心而等而徧
　　凡八等面内容立圆仍容立方　立方内仍容四等面而四等面以其角切立方角即可同立方角切立圆以切八等面叠串四体皆一防相切必在八等面各面之中心
　　立方设一百内容二十等面边六十一【八○三三九八】内又容立圆也十三【四一七二】
　　简法取内容立圆径幂三之一开方得内容小立方再以小立方为理分中末之全分而求其大分得内容十二等面边
　　凡十二等面二十等面皆能为立圆之所容皆以其尖切浑圆凡十二等面二十等面皆能容立圆皆以各面之中心一防正与浑圆相切
　　凡十二等面与二十等面可以互相容皆以内体之尖切外体之各面中心一防
　　凡十二等面内容浑圆浑圆内又容二十等面与无浑圆者同径二十等面内容浑圆浑圆内又容十二等面亦与无浑圆同径何也浑圆在各体内皆以其体切于外体各面之中心防而此防即各内体切浑圆之防故也以上皆可以迭串相生而不穷
　　凡十二等面内容浑圆浑圆内又容十二等面亦可以相生不穷
　　二十等面与浑圆递相容亦同
