<!-- { "loadSidebar": true } -->
　　凡五等边平面其边即七十二度之通横剖大线即一百四十四度之通各折半为正可以径求一率　　三十六度正
　　二率　　七十二度正
　　三率　　五等边之一边
　　四率　　横剖之大线
　　凡十二等面体与二十等面体可互相容而不穷十二等面体有二十尖二十等面体有十二尖其各尖之相距必均其互相容也皆能以其在内之尖切在外各面之中心而徧
　　凡二十等面内容立圆仍可以容二十等面
　　二十等面内容立圆仍可以容十二等面
　　甲心乙　乙心丙　丙心丁
　　丁心戊　戊心甲　皆二十
　　等面之一面其各三边皆等
　　各以庚辛壬癸己为其面之
　　心若内容十二等面体则十二等面之各尖必切于庚辛壬癸己等心点
　　今求内容十二等面之边则必以庚辛等心点聮为直线即成五等边面之边而与十二等面之形相似而可
　　以相容矣
　　法当以边【如甲戊】半之【如甲辰】作
　　对心垂线【如辰心】成心辰甲句
　　股形既得己卯倍之为己庚即内容十二等面之一边二十等面体内容十二等面之图
　　第一图原形如五面扁锥心
　　尖鋭起甲心戊等三等边平
　　面凡五共辏而成一心尖乃
　　二十等面四之一
　　其己庚辛壬癸五点皆三等边平面之中心亦即内容十二等面之棱尖所切故必先求此点
　　简法曰以甲戊边半之于辰作辰心对角斜垂线又以心甲心戊各取三分之二为心子心丑乃聮子丑为线与甲戊边平行与辰心垂线十字交于己点则己点即甲心戊平面之心再从子至午作与边平行线线之半即庚点余三面尽如此作平行线则辛点在午未线壬点在未酉线癸点在酉丑线但半之皆得心矣
　　第二图剖形是五等边平面
　　因前图所作子丑等平行线
　　横剖之去其中髙之尖成子
　　午未酉丑五等邉平面此平
　　面之心点在前图心顶之内
　　惟子丑等邉线是原形所作平行线在体外可见余皆以剖而成乃从各角作线至心如子心等分形为五皆平面三角形而心子等线皆小于子丑邉因子己原邉及子心丑角求得心己垂线及子心对角线
　　第三图正用之形即内容十二等面之一面
　　因前第二图各平分其邉得
　　己庚辛壬癸五点即原形之
　　平面心又聮此点作己庚等
　　直线则成此形以此形为内容十二等面之一面则己庚等五点为十二等面之鋭角而皆切二十等靣之平面心矣
　　求己庚线法因心子对角线及心己垂线子己原半边得己卯倍之为己庚
　　第一图
　　设二十等面边一百　甲戊等五边甲心等五辏顶线并同　则子心六十六【六六】　子丑平行线同　皆为原边三之二　心己斜垂线五十七【七三五○】　为心辰斜垂线三之二
　　以上用第一图乃斜立面也
　　第二图
　　子己半边三十三【三三】　子心对角线五十六【七○九九】己心垂线四十五【八七九二】
　　法为全数与五十四度之割线【一七○一三○】若子己边与子心也子己乘割线以全数十万而一得子心
　　又全数与五十四之切线【一三七六三八】若子己边与己心也子己乘切线以全数十万而一得己心　凡全数除降五位
　　第三图　仍从第二图生
　　己庚等两平面心相距线五十三【五八一六】　其半己卯二十六【七九○八】
　　法为子心对角线与己子半边若己垂线与己卯也倍己卯得己庚
　　求得二十等面边一百　内容十二等面其边五十三【五八一六】
　　防法但用法聮两平面之中心点即为内容十二等面之边　两平面心相聮为直线之图
　　乙心甲及戊心甲两等边平
　　三角面以甲心边为同用之
　　边而甲心隆起如屋之山
　　两平面之中心为己为庚聮
　　为己庚线与甲心为十字然
　　不相切何也甲心既隆起
　　则甲心折半之卯在己庚折
　　半之栁点上其距为卯栁
　　试侧视之则甲心戊面变为
　　戊卯线甲心乙面变为卯乙
　　线而甲卯心线变为卯点己
　　庚点在平面原近甲心点为
　　卯戊卯乙三之一则卯栁之距亦为垂线三之一矣二十等面从腰横剖之图
　　凡二十等面体其面之边皆
　　等而皆斜交故边皆髙于面
　　面之中心如己如庚是距体
　　心最近之处故为内容浑圆
　　及十二等面所切之点也
　　边之两端又髙于其折半之处边所辏为尖如甲如戊如乙如心等是距体心最逺之处故为外切浑圆及外切十二等面之尖也　其各边折半之点如寅如卯其距体心在近逺酌中为外切立方之半径其内切之己庚外切之甲戊乙心等頼寅卯距心之线为用然后可知故其用最要
　　横剖所成之面【十二等面从腰横剖其根亦同】
　　问各边既髙于面而又斜交
　　何以能横切成平面乎曰从
　　右图观之甲戊尖最髙则其
　　所对之乙心等边似平矣而
　　乙心等尖亦髙则其所对之甲戊等边又平一髙一平彼此相制而成相等之距故寅卯等折半之处其距体心皆等联之为线即成相等之线而皆平行也
　　然则何以知其为十等边平面曰准右图上下各五面其腰围亦上下各五面而尖牙相错成十面今各从其半边剖之则必为十边平面无疑也
　　如图奎卯寅十等边平面以中为心
　　中寅中卯皆原体心与其邉
　　折中处相距之半径亦即为
　　外切立方之半径也于前图
　　作外切之奎角卯寅平图则
　　寅卯等即为分圆线乃全圈十分之一当三十六度理分中末线图
　　奎中为全径井中为半径以半
　　径【设五十】为句全径【设一百】为股
　　求其得一百一十一【八○三三】
　　【九八】为井奎　以井为心中为界作圆分如中斗截井奎线于斗则井斗亦半径也　以井斗减井奎其余斗奎即为理分中末线之大分【亦即奎牛】　以奎牛为度作点于倍径之圈周而徧即成十平分圈周之点聮其点为线即成寅卯等十等边故十等边之寅卯等即木圈半径之理分中末大分也　若奎中为半径则井中为半半径亦同
　　奎中全数【半径】设一百　寅卯必六十一【八○三三九八】即半径理分中末之大分【奎牛即奎斗】
　　理分中末线　法以全数一百之幂一万为股幂其半五十之幂二千五百为句幂并得一万二千五百为幂开方求其根得一百一十一【八○三三九八】以半数五十减之得六十一【八○三三九八】为理分中末之大分即三十六度之分圆线也
　　半之为十八度之正三○九○一六九九【八线表作三○九○二】二十等面分体之图
　　甲戊心为二十等面之一面
　　其三边等中为体心
　　甲中戊中心中皆各面之鋭
　　角距体心之线又为体外切
　　浑圆及外切十二等面之半
　　径
　　以甲戊心面为底依甲中戊
　　中心中三线剖至体心中成
　　三角锥体为二十等面体二
　　十之一
　　锥体之底各以其三边半之
　　于寅于辰于卯从此三点作
　　线而体心之中点皆为锥体各立面之斜垂线如辰中即为甲中戊立面之斜垂线寅中为甲中心立面之斜垂线卯中为戊中心立面之斜垂线并同
　　又聮寅卯辰三点为寅卯卯辰辰寅三线成寅卯辰小等边平三角面以此为底依寅中卯中辰中三斜垂线剖至体心之中点成小三角锥体其积为大三角锥四之一其寅卯等边为原边二之一　原设边一百则寅卯五十
　　其己点为三角面之中心【大小并同】　己中即分体之中髙【大小锥体同】是即内容浑圆之半径亦即内容十二等面体各尖距其体中心之半径
　　其辰中卯寅中卯卯中辰皆立三角面皆为横剖成十等边平面之分形故寅卯与寅中之比例若理分中末线之大分与其全数也
　　今求寅中线【即外切立方半径卯中亦同】
　　一率　理分中末之大分　　　　　六十一【八○三三九八】
　　二率　全数　　　　　　　　　　一百
　　三率　寅卯【剖形十等边之一即原边之半】　　　　五十
　　四率　寅中　　　　　　　　　　八十○【九○一七】按寅中线为量体之主线既得此线即可以知余线而此线实生于理分中末线几何原本谓分中末线为用最广盖谓此也
　　次求己中【即内容浑圆及十二等面之半径】
　　甲戊原边设一百半之于寅
　　作寅己垂线至己心【乃平靣心】己寅二十八【八六七五】为句其幂
　　八百三十三【三三三三】　用防法
　　以边幂一万取十二之一得
　　之
　　寅中八十○【九○一七】为其幂
　　六千五百四十五【○八五○】句幂减幂余五千七百一
　　十一【七五一七】开方得股为己中
　　七十五【五七六一】
　　订定寅中线
　　一率　理分中未线大分　六十一【八○三三九八】
　　二率　全数　　　　　　一百
　　三率　寅卯【剖形十等边之一即原边之半】五十
　　四率　寅中【即外切立方之半径】　　八十○【九○一七】
　　订定己中线
　　甲戊边原设一百【半之于寅作寅己线】
　　己寅句二十八【八六七五】　幂八百三十三【三三三三】
　　寅中八十○【九○一七】　幂六千五百四十五【○八五○】己中股幂五千七百一十一【七五一七】　根七十五【五七六一】末求己庚线【两平面心相聮即内容十二等面之边】
　　一率　寅中八十○【九○一七】　为大
　　二率　己中七十五【五七六一】　为大股
　　三率　寅己二十八【八六七五】　为小
　　四率　己星二十六【九六七二】　为小股
　　倍己星得五十三【九三四四】为己庚
　　解曰中寅己大句股形与己寅星小句股形同用寅角则其比例等而为相似之形故也
　　己庚等线相聮成五等边平靣图
　　准前论甲心戊等三角平面
　　合二十面为二十等面体则
　　甲心等边线皆髙于平面而边
　　线之端五相辏即为尖角【如心
　　点】依此推知甲乙丙丁戊点
　　皆必与他线五相辏而成尖角矣
　　其己庚辛壬癸各点为各平面之最中央在体为最平之处故内容之浑圆及内容之十二等面各尖必切此点
　　今依前法求得己庚等点相联为直线则凡五平面相辏为尖必有各中央之点相联为线而皆成五等边平面形矣【此平面形正与心尖相应】　依此推知甲乙丙丁戊各点皆能为尖则其周围相辏之五平面亦必各以其中央之点相联为线而皆成五等边平面形　二十等面体以五边线相辏之尖凡十有二每一尖之周围皆有五平面即皆有中央之点相联而成五等边平面亦十有二如此而内容十二等平面体己成故曰但联己庚二
　　点为线即内容十二等面之边也
　　求甲中线【即外切浑圆及十二等面之半径心中戊中并同】
　　寅甲为原边之半设五十其
　　幂二千五百为句幂
　　寅中为外切立方半径八十
　　○【九○一七】其幂六千五百四十
　　五【○八五○】为股幂并句股幂九千○四十五【○八五○】平方开之得甲中
