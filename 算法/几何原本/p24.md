<!-- { "loadSidebar": true } -->
　　与丁丙己角等为丁辛其丙丁庚己戊辛俱为直线也【一卷四五可推】次作一壬癸线为丙丁丁庚之中率【本篇十三】末于壬癸上作子形与甲相似而体势等【本篇十八】即子形与乙等
　　论曰丙丁壬癸丁庚三线既为连比例即依本篇二十题之系可显一丙丁与三丁庚之比例若一丙丁上之甲与二壬癸上之子两形相似而体势等者之比例也又丙丁与丁庚之比例若丙戊与丁辛两等髙平行方形之比例也【本篇一】则丙戊与丁辛若甲与子矣夫丙戊与丁辛元若甲与乙也【丙戊与甲等丁辛与乙等】则甲与乙之比例若甲与子也【五卷十一】而乙形与子形等矣【五卷九】
　　第二十六题
　　平行方形之内减一平行方形其减形与元形相似而体势等又一角同则减形必依元形之对角线解曰乙丁平行方形之内减戊庚平行方形元形减形相似而体势等又戊甲庚同角题言戊庚形必依乙丁形之对角线
　　论曰试作甲己己丙对角两线若两线为一直线即显戊庚形依甲丙对角线矣如云甲己己丙非一直线令别作元
　　形之对角线而分戊己邉于辛即作辛壬线与己庚平行其乙丁戊壬两平行方形既同依甲辛丙一直对角线则宜相似而体势等矣【本篇廿四】是乙甲与甲丁之比例宜若戊甲与甲壬也夫乙甲与甲丁元若戊甲与甲庚【元设形相似而体势等】今若所云则戊甲与甲庚亦若戊甲与甲壬矣【五卷十一】而甲壬分与甲庚全亦等矣【五卷九】可乎若云甲辛丙分己庚于辛即令作辛壬与己戊平行依前论驳之
　　第二十七题
　　凡依直线之有阙平行方形不满线者其阙形与半线上之阙形相似而体势等则半线上似阙形之有阙依形必大于此有阙依形
　　解曰甲乙线平分于丙于半线丙乙上任作丙丁戊乙平行方形其对角线乙丁次作甲乙戊辛满元线平行方形即甲丁为甲丙半线上之有阙依形丙戊为丙乙半
　　线上之阙形【本卷界说六】此两形相等相似势体又等题言甲乙线上凡作有阙依形不满线者其阙形与丙戊相似而体势等即甲丙半线上之甲丁有阙依形必大于此有阙依形
　　论曰试于乙丁对角线上任取一防为庚从庚作己庚壬线庚癸线与甲乙乙戊各平行即得甲庚为依甲乙元线之有阙平行方形而癸壬为其阙形此癸壬阙形既依乙丁对角线则与丙戊阙形相似而体势等【本篇廿四】夫丙庚庚戊两余方形既等【一卷四三】若每加一癸壬角线方形即丙壬与癸戊亦等也又丙壬与丙己俱在两平行线内底等即两形等【一卷三六】而丙己与癸戊两形亦等若每加一丙庚形是甲庚平行方形与子丑磬折形亦等也丙戊平行方形凾子丑磬折形之外尚有庚丁形则丙戊形必大于子丑磬折形而等丙戊之甲丁形【丙戊甲丁同在两平行线内又等底故见一卷三六】必大于等磬折形之甲庚形矣依显凡依乙丁对角线作形与丙戊相形者其有阙依形俱小于甲丁也为其必有庚丁之较故也
　　又论甲丁必大于甲庚曰己丁丁壬两平行方形同在两平行线内又底等即两形
　　等【一卷卅六】而庚戊为丁壬之分则丁壬大于庚戊较余一庚丁形其大于丙庚亦如之【庚戊丙庚两余方形等故见一卷四三】即等丁壬之己丁形其大于丙庚亦较余一庚丁形也次每加一丙己形则甲丁必大于甲庚矣
　　又解曰若庚防在丙戊形外即引乙丁对角线至庚从庚作辛丑线与癸戊平行次引甲癸线至辛引乙戊线至丑而与辛丑线遇于辛于丑末作庚己线与辛甲平行
　　即得甲庚为依甲乙元线之有阙平行方形又得己丑与丙戊相似而体势等者【两形同依乙庚对角线故见本篇廿四】为其阙形也题言甲丁形亦大于甲庚形
　　论曰试于丙丁线引出之至子即辛子子丑两线等【一卷卅四】而辛丁丁丑两形亦等【一卷卅六】其丁丑己丁两余方形既等即己丁与辛丁亦等夫辛丁大于辛壬既较余一庚丁形则己丁之大于辛壬亦较余一庚丁形也此两率者每加一甲壬平行方形则甲丁大于甲庚者亦较余一庚丁形矣依显凡乙丁对角线引出丙戊形外依而作形与丙戊相似者其有阙依形俱小于甲丁也为其必有庚丁之较故也
　　第二十八题
　　一直线求作依线之有阙平行方形与所设直线形等而其阙形与所设平行方形相似其所设直线形不大于半线上所作平行方形与所设平行方形相似者
　　法曰甲乙线求作依线之有阙平行方形与所设直线形丙等而其阙形与所设平行方形丁相似先以
　　甲乙线两平分于戊次于戊乙半线
　　上作戊己庚乙平行方形与丁相似
　　而体势等【本篇十八】次作甲辛庚乙满元
　　线平行方形若甲己平行方形与丙
　　等者【本篇廿五】即得所求矣若甲己大于
　　丙者【题言甲己小即不可作见本篇廿七】即等甲己之
　　戊庚亦大于丙也则寻戊庚之大于丙几何假令其较为壬【两直线形不等相减之较法见一卷四五増】即作癸子丑寅平行方形与壬等又与戊庚形相似而体势【本篇廿五】则戊庚平行方形与丙直线形及癸丑平行方形并等而戊庚必大于癸丑矣夫戊庚与癸丑既相似即戊己与巳庚两边之比例若寅癸与癸子也而戊庚既大于癸丑即戊己己庚两邉亦大于寅癸癸子也次截取己巳己夘与癸子癸寅等而作己己辰夘平行方形必与
　　癸丑形相等相似而体势等矣又夘
　　己形既与戊庚相似而体势等必同
　　依乙己对角线也【本篇廿六】次于己辰线
　　引出抵甲乙元线于夘辰两界各引
　　出作午未线即甲辰为依甲乙线之
　　有阙平行方形与丙等而其阙形乙
　　辰与戊庚相似【本篇廿四】即亦与丁相似
　　论曰辰庚与辰戊两余方形既等【一卷四三】每加一乙辰角线方形即乙己与戊午亦等而与等戊午之戊未亦等【戊午戊未同在平行线内又底等故见一卷卅六】乙己与戊未既等又每加一申辰方形即甲辰平行方形与申酉罄折形亦等矣夫申酉罄折形为戊庚形之分而戊庚与丙及癸丑等戊庚所截去之夘己又与癸丑等则申酉罄折形与丙等也而甲辰亦与丙等也
　　第二十九题
　　一直线求作依线之带余平行方形与所设直线形等而其余形与所设平行方形相似
　　法曰甲乙线求作依线之带余平行
　　方形与所设直线形丙等而其余形
　　与所设平行方形丁相似先以甲乙
　　线两平分于戊次于戊乙半线上作
　　戊己庚乙平行方形与丁相似而体
　　势等【本篇十八】次别作一平行方形与丙及
　　戊庚并等为辛【二卷十四】次别作一平行方形与辛等又与丁相似而体势等为壬癸子丑【本篇廿五】其丑癸既与辛等即大于戊庚而丑癸既与戊庚相似即丑壬与壬癸两邉之比例若戊己与己庚也而丑壬与壬癸两线必大于戊巳与巳庚也【若等或小即丑癸不大于戊庚】次于巳戊引之至卯与壬丑等于巳庚引之至寅与壬癸等而作卯寅平行方形即卯寅与丑癸同依辰巳对角线而等【本篇廿六】又与戊庚相似而体势等矣次于甲乙引之至巳庚乙引之至午于午卯引之至未末作甲未线与己夘平行即得甲辰带余平行方形依甲乙线与丙等而己午为其余形与戊庚形相似而体势等【本篇廿四】即与丁相似而体势等
　　论曰甲夘戊午两形既等【一卷卅六】戊午与乙寅两余方形又等【一卷四三】则甲夘与乙寅亦等矣而每加一夘己形则甲辰平行方形与戊辰寅罄折形亦等矣夫戊辰寅罄折形元与丙等【丑癸即夘寅与丙及戊庚并等每减一戊庚即罄折形与丙等】即甲辰亦与丙等
　　第三十题
　　一直线求作理分中末线
　　法曰甲乙线求理分中末先于元线作甲乙丙丁直角方形次依丁甲邉作丁己带
　　余平行方形与甲丙直角方形等而甲己为其余形又与甲丙形相似【本篇廿九】即甲己亦直角方形矣【惟直角方形恒与直角方形相似】则戊己线分甲乙于辛为理分中末线也【本卷界说三】
　　论曰丁己与甲丙两形既等每减一甲戊形即所存甲己辛丙两形亦等矣此两形之甲辛己戊辛乙两角既等【两皆直角故】即两角旁之各两邉线为互相视之线也【本篇十四】而等戊辛之甲乙线与等辛己之甲辛线其为比例若甲辛与辛乙也是甲辛乙线为理分中末也
　　又论曰甲乙甲辛辛乙凡三线而第一第三矩内之辛丙直角形与第二甲辛上直角方形等即三线为连比例【本篇十七】而甲乙与甲辛若甲辛与辛乙矣又法曰甲乙线求分于丙而甲乙偕丙乙矩内直角形与甲丙上直角方形等【二卷十一】即甲乙之分于丙为理分中末线盖甲乙甲丙丙乙三线
　　为连比例故【本篇廿七】
　　第三十一题
　　三邉直角形之对直角邉上一形与直角旁邉上两形若相似而体势等则一形与两形并等
　　解曰甲乙丙三邉直角形乙甲丙为直角于乙丙上任作直线形为乙丙丁戊次于甲乙甲丙上亦作甲乙己庚甲丙壬辛两形与乙丁形相似而体势等【本篇】
　　【十八】题言乙丁形与乙庚丙辛两形并等
　　论曰试从甲作甲癸为乙丙之垂线依本篇第八题之系即乙丙与丙甲两邉之比例若丙甲与丙癸两邉则一乙丙邉与三丙癸邉之比例若一乙丙上之乙丁形与二甲丙上之丙辛形也【本篇十九或二十之系】反之则丙癸与乙丙两邉之比例若丙辛与乙丁两形也依显乙癸与乙丙两邉之比例若乙庚与乙丁两形也【乙丙乙甲乙癸三邉为连比例故见本篇八之系】夫一丙癸与二乙丙之比例既若三丙辛与四乙丁而五乙癸与二乙丙之比例亦若六乙庚与四乙丁则一丙癸五乙癸并与二乙丙之比例若三丙辛六乙庚并与四乙丁也既一丙癸五乙癸并与二乙丙等则三丙辛六乙庚并与四乙丁亦等【五卷廿四】
　　又论曰甲乙丙与癸甲丙两角形既相似而甲乙丙角形其乙丙与丙甲之比例若癸甲丙角形之丙甲与丙癸【本篇八】即乙丙与丙甲两邉相似则癸甲丙与
　　甲乙丙两角形之比例为丙甲与乙丙再加之比例【本篇十九】而丙辛与乙丁两形之比例亦为丙甲与乙丙再加之比例【本篇十九二十】则癸甲丙与甲乙丙两角形之比例若丙辛与乙丁两形也【五卷十一】依显癸乙甲与甲乙丙两角形之比例若乙庚与乙丁两形也是一甲癸丙与二甲乙丙之比例若三丙辛与四乙丁也而五癸乙甲与二甲乙丙之比例若六乙庚与四乙丁也即一甲癸丙五癸乙甲并与二甲乙丙之比例若三丙辛六乙庚并与四乙丁也【五卷廿四】既一甲癸丙五癸乙甲并与二甲乙丙等则三丙辛六乙庚并与四乙丁亦等
　　又论曰一甲丙上直角方形与二乙丙上直角方形之比例若三丙辛形与四乙丁形【此两率之比例皆甲丙与乙丙再加之比例见本篇十九二十】又五甲乙上直角方形与二乙丙上直角方形之比例若六乙庚形与四乙丁形即一甲丙上五甲乙上两直角方形并与二乙丙上直角方形之比例若三丙辛六乙庚两形并与四乙丁形【五卷廿四】旣甲丙甲乙上两直角方形并与乙丙上直角方形等【一卷四十】则丙
　　辛乙庚两形并与乙丁形等
　　増题角形之一邉上一形与余两邉上两形相似而体势等者其一形与两形并等则余两邉内角必直角
