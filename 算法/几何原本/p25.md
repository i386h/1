<!-- { "loadSidebar": true } -->
　　解曰甲乙丙角形于乙丙上任作一直线形与甲乙甲丙上两形相似而体势等其一形与两形并等题言乙甲丙必直角
　　论曰试作甲丁为甲丙之垂线与甲乙等次作丁丙线其丙甲丁既直角即于丁丙上作一形与乙丙上形相似其丁丙上形与丁甲甲丙上相似而体势等之两形并等矣【本题】又甲丁与甲乙等其上两形亦等即丁丙上形与甲乙甲丙上两形并亦等而乙丙上形元与甲乙甲丙上两形并等则丁丙乙丙上两形亦等而丁丙与乙丙两线亦等【本篇廿二补论】夫甲丙丁角形之甲丁与甲乙丙角形之甲乙等甲丙同邉其底乙丙丁丙又等即丁甲丙与乙甲丙两角必等丁甲丙既直角则乙甲丙亦直角
　　第三十二题
　　两三角形此形之两邉与彼形之两邉相似而平置两形成一外角若各相似之各两邉各平行则其余各一邉相聨为一直线
　　解曰甲乙丙丁丙戊两角形其甲乙甲丙邉
　　与丁丙丁戊邉相似者谓甲乙与甲丙之比例若丁丙与丁戊也试平置两形令相切成一甲丙丁外角而甲乙与丁丙甲丙与丁戌各相似之两邉各平行题言乙丙丙戊为一直线
　　论曰甲乙与丁丙既平行即甲角与内相对之甲丙丁等【一卷廿九】依显丁角亦与内相对之甲丙丁等则甲丁两角等而甲乙丙与丁丙戊两角形之甲丁两角旁各两邉比例又等即两形为等角形而乙角与丁丙戊角必等【本篇六】次于乙角加甲角于丁丙戊角加等甲之甲丙丁角即乙甲两角并与等甲丙丁丁丙戊两角并之甲丙戊角等次每加一甲丙乙角即甲乙丙形之内三角并与甲丙乙甲丙戊两角并等夫甲乙丙形之内三角等两直角【一卷卅二】则甲丙乙甲丙戊并亦等两直角而为一直线【一卷十四】
　　第三十三题【三支】
　　等圜之乗圜分角或在心或在界其各相当两乗圜角之比例皆若所乗两圜分之比例而两分圜形之比例亦若所乗两圜分之比例
　　解曰甲乙丙戊己庚两圜等其心为丁为辛两圜各任割一圜分为乙丙为己庚其乗圜角之在心者为乙丁丙己辛庚在界者为乙甲丙己戊庚题先言乙丙与己庚两圜分之比例若乙丁丙与己辛庚两角次言乙甲丙与己戊庚两角之比例若乙
　　丙与己庚两圜分后言乙丁丁丙两腰偕乙丙圜分内乙丁丙分圜形与己辛辛庚两腰偕己庚圜分内己辛庚分圜形之比例亦若乙丙与己庚两圜分先论曰试作乙丙己庚两线次作丙壬合圜线与乙丙等作庚癸癸子两合圜线各与己庚等【四卷一】其丙壬既与乙丙等即乙丙与丙壬两圜分亦等【三卷十八】而乙丁丙与丙丁壬两角亦等【三卷廿七】依显己庚庚癸癸子三圜分己辛庚庚辛癸癸辛子三角俱等则乙丙壬圜分倍乙丙圜分之数如在心乙丁壬角或乙丁壬内地倍乙丁丙角之数而己庚癸子圜分倍己庚圜分之数如在心己辛子角或己辛子内地倍己辛庚角之数何者乙丁壬己辛子两角或两地内之分数与乙丙壬己庚癸子两圜分内之分数各等故也然则乙丁壬角与地若等于己辛子角与地即乙丙壬圜分必等于己庚癸子圜分矣若大亦大若小亦小矣是一乙丙所倍之乙丙壬三乙丁丙所倍之乙丁壬偕二己庚所倍之己庚癸子四己辛庚所倍之己辛子等大小皆同类也则一乙丙与二己庚之比例若三乙丁丙与四己辛庚也【五卷界说六】
　　次论曰乙丁丙角倍大于乙甲丙角而己辛庚角亦倍大于己戊庚【三卷二十】即乙丁丙与己辛庚两角之比例若乙甲丙与己戊庚两角矣【五卷廿五】则乙甲丙与己戊庚在界乗圜之两角亦若乙丙与己庚两圜分也【五卷十一】若作甲壬戊癸直线亦可用先论推显【用地当角说见三卷廿増题】
　　后论曰试于乙丙圜分内作乙丑丙角次于丙壬圜分内作丙寅壬角此两角所乗之乙甲壬丙与丙乙甲壬两圜分既等【三卷廿七】即两角亦等而乙丑丙与丙寅壬两圜小分亦相似亦相等【乙丙与丙壬两合圜线等故见三卷廿四】次每加一相等之乙丁丙丙丁壬角形即乙丁丙丙丁壬两分圜形等【一卷四】则乙丁壬分圜形倍乙丁丙分圜形之数如乙丙壬圜分倍乙丙圜分之数依显己辛子分圜形倍己辛庚分圜形之数亦如己庚癸子圜分倍己庚圜分之数然则乙丙壬圜分若等于己庚癸子圜分者即乙丁壬分圜形亦等于己辛子分圜形矣若大亦大若小亦小矣【五卷界说六】是乙丙壬圜分之倍一乙丙圜分乙丁壬分圜形之倍三乙丁丙分圜形偕己庚癸子圜分之倍二己庚圜分己辛子分圜形之倍四己辛庚分圜形等大小
　　皆同类也则一乙丙圜分与二己庚圜分之比例若三乙丁丙分圜形与四己辛庚分圜形也【五卷界说六】一系在圜心两角之比例皆若两分圜形
　　二系在圜心角与四直角之比例若圜心角所乗圜分与全圜界四直角与在圜心角之比例若全圜界与圜心角所乗之圜分
　　丁先生言欧几里得六卷中多研察有比例之线竟不及有比例之靣故因其义类増益数题用补阙如左云窦复増一题窃弁于首仍以题防从先生旧题随类附演以广其用俱称今者以别于先生旧増也
　　今増题圜与圜为其径与径再加之比例
　　解曰甲乙丙丁戊己两圜其径甲丙丁己题言甲
　　乙丙与丁戊己为甲丙与丁
　　己再加之比例
　　论曰如云不然当言甲乙丙
　　圜与小于丁戊己之庚辛壬
　　圜或大于丁戊己之癸子丑
　　圜为甲丙与丁己再加之比
　　例也【五卷界说二十増】若言庚辛壬是者试置庚辛壬圜于丁戊己圜内为同心次于外圜内作丁亥戊未己申酉戌多邉切形其多邉为偶数又等而全不至内圜也【四卷十六补题】次于甲乙丙圜内作甲午乙寅丙夘辰己多邉切形与丁戊己圜内切形相似【四卷十六补题可推】其两圜内两径上有丁亥戊未己与甲午乙寅丙相似之两多邉形则为两相似邉再加之比例也【本篇二十】而甲丙与丁己两线为两形之相似邉据如彼论即甲午乙寅丙与丁亥戊未己两形甲乙丙与庚辛壬两圜同为甲丙与丁己两线再加之比例也甲乙丙半圜大于甲午乙寅丙形将庚辛壬半圜亦大于丁亥戊未己形乎则分大于全乎若言癸子丑是者亦如前论甲午乙寅丙与丁亥戊未己两形甲乙丙与癸子丑两圜同为甲丙与丁己两线再加之比例也反之即癸子丑与
　　甲乙丙两圜之比例为丁己
　　与甲丙两径再加之比例也
　　设他圜干兊离令癸子丑与
　　甲乙丙之比例若丁戊己与
　　干兊离【五卷界说増】则丁戊己与
　　干兊离两圜亦宜为丁己与
　　甲丙两径再加之比例也癸子丑既大于丁戊己即甲乙丙亦大于干兊离而丁戊己与小于甲乙丙之干兊离两圜能为丁己与甲丙两径再加之比例乎【前己驳有两圜其第一与他圜之小于第二者不得为元圜两径再加之比例】夫甲乙丙不得与圜之大于丁戊己者小于丁戊己者为甲丙与丁己再加之比例则止有元两圜为其元两径再加之比例
　　一系全圜与全圜半圜与半圜相当分与相当分任相与为比例皆等葢诸比例皆两径再加之比例故二系三边直角形对直角边为径所作圜与余两邉为径所作两圜并等半圜与两半圜并等圜分与相似两圜分并等【本篇卅一可推】
　　三系三线为连比例以为径所作三圜亦为连比例推此可求各圜之相与为比例者又可以圜求各圜之相与为比例者【本篇十九二十之系可推】
　　一増题直线形求减所命分其所减所存各作形
　　与所设形相似而体势等
　　法曰如甲直线形求减三分之一其所减所存各作形与所设乙形相似而体势等先作丙丁形与甲等与乙相似而体势等【本篇廿五】次任于其一邉如丙戊上
　　作丙己戊半圜次分丙戊为三平分而取其一庚戊次从庚作己庚为丙戊之垂线【本篇九】次作己丙己戊两线末于己丙己戊上作己辛己壬两形各与丙丁相似而体势等【本篇十八】即所求
　　论曰丙己戊角形既负半圜为直角【三卷卅一】即丙丁直线形与己辛己壬相似之两形并等【本篇卅】而于等甲之丙丁形减己壬存己辛两形各与丙丁相似而体势等则与乙相似而体势等今欲显己壬为丙丁三分之一者试观丙庚己丙己戊两角形既相似【本篇八】即丙庚与庚己之比例若丙己与己戊也【本篇四】夫丙庚庚己庚戊三线为连比例即丙庚与庚戊为丙庚与庚己再加之比例【本篇八之系】而己辛与己壬两形亦为丙己与己戊两相似邉再加之比例【本篇十九二十】即丙庚与庚戊两线之比例若己辛与己戊两形也【两比例为两同理比例之再加故】合之则丙戊与庚戊之比例若等己辛己壬两形并之丙丁与己壬矣丙戊三倍于庚戊则丙丁亦三倍于己壬而己壬为等甲之丙丁三分之一
　　若直线形求减之不论所减所存何形其法更易
　　如甲形求减三分之一先作乙丙平
　　行线形与甲等【一卷四一】次分乙丁为三
　　平分而取其一戊丁末从戊作己戊线与丙丁平行即戊丙形为等甲之乙丙形三分之一【本篇一】今附若于大圜求减所设小圜则以圜径当形邉
　　余法同前如上图
　　又今附依此法可方一初月形【方初月形者谓作直角方形与初月形等】如甲乙丙丁圜其界上有附圜
　　四分之一之乙壬丙戊初月形而求作一直角方形与初月形等先从乙丙作甲乙丙丁内切圜直角方形【三卷六】次用方形法四平分之即其一为所求方形与初月形等何者甲乙丙半圜与甲乙乙丙上两半圜并等
　　【本増题之今附】甲乙乙丙两线自相等即其上两半圜亦自相等而庚乙壬丙分圜形为大半圜之半即与乙己丙戊小半圜等此两率者各减一同用之乙己丙壬圜小分其所存乙壬丙戊初月形与庚乙丙角形等而庚己丙辛直角方形与庚乙丙角形亦等则与乙壬丙
　　戊初月形亦等依显甲乙丙丁直角方形与大圜界上四初月形并等
　　二増题两直线形求别作一直线形为连比例法曰甲与乙丙丁两直线形求别作一直线形为连比例先作一戊己庚直线形与甲等与乙丙丁相似而体势等【本篇廿五】次以两形相似之各一邉如戊己乙丙为前中率线而求其连比例之末率线为辛壬【本篇十一】末于
　　辛壬上作辛壬癸形与两形相似而体势等【本篇十八】即所求
　　论曰戊己乙丙辛壬三线既为连比例即其上三形相似而体势等者亦为连比例【本篇廿二】
　　今附有两圜求别作一圜为连比例则以圜径当形邉依上法作之
　　三増题三直线形求别作一直线形为断比例法曰一甲二乙丙丁戊三己庚辛三直线形求别作一直线形为断比例先作壬癸子丑形与甲等与乙丁相似而体势等【本篇廿五】次以三形之任各一邉如壬癸乙丙己庚为三率求其断比例之末率
　　线为寅夘【本篇十二】末于寅夘上作寅夘
　　辰形与己庚辛相似而体势等【本篇十八】即所求
　　论曰四线既为断比例即其线上形
　　相似而体势等者亦为断比例【本篇廿二】
　　今附有三圜求别作一圜为断比例亦以圜径当形邉依上法作之
　　四増题两直线形求别作一形为连比例之中率法曰甲与乙丙丁两直线形求别作一形为连比例之中率先作戊己庚直线形与甲等与乙丙丁
