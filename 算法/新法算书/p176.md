<!-- { "loadSidebar": true } -->
　　解曰甲丁己辛为子午圏甲比己南
　　丁辛为夏至之圏从夏至圏截之甲至丁作直线用此线为半径作甲丁别圏亚竒黙徳之一卷四十题曰甲丁别圏之积与丁甲辛球分之曲面等又从巳至丁作直线为他圏之半径其圏之积亦与丁己辛球分之曲面等若曲面非全球之若干
　　分则为无法之形
　　量球一分之容
　　取球之一分截面过心其曲面之界为圏亚竒黙德曰想圆角体其底之圏几何与所截凸面之一分等其高为球之半径此体之容与今所解之球分等
　　如甲丁己辛球丁甲辛庚为截分丁甲辛为凸面丁庚辛庚截面过心则先求丁甲半径倍之以二二乗之以七除之所得之
　　半以半径乗之为凸面之积次以甲庚半径乗之三而一为丁甲辛庚球分之容
　　若截为直面不过心如甲丁辛之一分而求其容则先求甲丁辛凸面之积以径乗之六而一为丁甲辛庚体之容次丁辛截面至心则想丁辛庚圆角体求其容以减丁甲辛庚体之容余为丁甲辛球分之容
　　量撱圆体之容
　　撱圆亦有法之体也又次于圆球其为体则长圆形之长径为轴旋转所生如一防直行生线一线横行生面一面上行生体平圆面以径为轴转轴环行是生圆球长圆面则有二径一长一短以长径为轴转轴环行是生撱圆之体以短径为轴转轴环行是生扁圆之体撱圆之体或名为卵体非也凡乌卵一端大一端小是为无法之体撱圆体则两端等亚竒黙徳之第一卷备解此体及分角体之理今略述之
　　凡截圆球生两圆面成两圏若平分之即过心过心之截分恒相等若撱圆体从小径横截之生两平圆面因小径过心故若从其长径直截之生两长圆面即元体之长圆也若横截与小径平行亦成平圆面若斜截之则其面皆不等皆成长圆形
　　凡圆角体其底之径为撱圆体之小径其高半长径则其体之容为撱圆体四之一
　　如甲乙为长径丙丁为小径
　　即丙戊丁甲半撱圆体倍大
　　于甲丙丁角体
　　解曰小径以二十二乗之七而一小径之周也得数以乗小径四而一小径之平圆面积也得数以乗半长径圆柱之容也三而一角体之容也得数四之撱圆半体
　　之容也
　　若截面与小径平行如庚己
　　壬求撱圆分体如庚甲壬之
　　容黙徳法曰先求庚壬甲角体之容次用三率法己乙【大分之轴线】与戊乙【半长径线】甲己【小分之轴线】并若角体甲庚壬之容与撱圆小分庚己壬甲之容
　　若求大分之容先求角体庚
　　壬乙之容次用三率法甲己
　　【小分之轴线】与甲乙【长径】戊乙【半长径】
　　并若角体庚壬乙之容与撱圆大分庚己壬乙之容
　　量无法之体
　　解曰以锡为正方椟各边一尺或五寸若用木则以三
　　和灰涂其罅令不漏实之以水投所
　　量物其中则水溢取出物量水减几
　　何得物之容如减一寸而椟边设一
　　尺则得一百寸为物之容盖各边一
　　尺上面积为一百寸水减一寸则为
　　一百寸若水减不及寸或过焉则量若干分以面积乘之得物之容










　　新法算书卷九十二
　　钦定四库全书
　　新法算书卷九十三　　明　徐光启等　撰测量全义卷七　　球面曲线形
　　圏内线相当之理
　　每弧毎角有八种线曰正曰正切线曰正割线曰正矢曰余曰余切线曰余割线曰余矢幷全数为九种诸线内各有相当之理皆依三边形等角比例法【防何六卷四题】
　　如上图丙丁为正弧甲丁为正
　　丙辛为正切线乙辛为正割线甲
　　丙为正矢戊丁为余己壬为余
　　切线乙壬为余割线戊己为余矢乙己乙丁乙丙皆全数也即辛丙乙壬己乙两形相似何者己丙两直角己乙辛丙为平行线辛乙直线割两平行即其相对两内角必等既丙辛乙壬乙己两角等即其对边相似
　　一全数为正余割线两率之中率
　　如丙丁弧之正为甲丁全数为
　　丁乙余割线为乙壬则甲丁与丁
　　乙若乙己与乙壬矣丁乙乙己皆
　　全数必等则甲丁与丁乙若丁乙与乙壬也
　　又全数为余正割线之中率如戊丁与丁乙若丁乙【与乙丙等故】与乙辛
　　一系凡四率全数为中率【或二或三】若第一率
　　为正即弃正而变余割线为中率全
　　数为第一省而一　若第一率为余则
　　变正割线为中率　若第一率为正割线则变余若第一率为余割线则变正　凡所变者皆以易全数而使为第一率
　　论曰凡有连比例之三率一率与二【如二与六】若二率与三【如六与十八】别有二数其比例若连理之一率与二【如八与二十四】即可代用或连理之一率与二【如二与六】若他数与别数【八与二十四】可也或连理之二率与三【六与十八】若他数与别数【八与二十四】亦可也为其比例等故也【皆三之一】今连理之一率为甲【正】二率为乙【全数】三率为丙【余割线】次有断理之第三率丁第四率戊即可代用谓一甲【正】与二乙【全数】若三丁与四戊可也谓二乙【全数】与三丙【余割线】若三丁与四戊亦可也是于连理之三率二比中弃前比而用后比初以全数为第二余割为三今以全数为一余割为二也如三十八度一十七分之正六一九五五与全数若三十度之正与某数常法二三率相乘以一率为法而一得第四今法用三十八度一十七分之余割线一六一四○七为二率以易全数而为第一以二三率相乘即得第四何者正全数余割线为连比例故也二系凡四率中无全数若第一率为正则变余割线为第一率若第一率为余则变正割线为第一率法用一二率相乘得数以全为法去后五位所存若干位与全数等而一又以乘第三率得数如前而一得四率【名为而一者再皆以全数为法止减末位不难也常法一乘一除此用两乗犹是防法】
　　假如一十八度四十○分之正三二○○六与二十五度三十七分之正四三二三一若六十三度三十二分之切线二○○八六二与某数其常法二三率相乘第一率而一今用防法取一十八度四十分之余割线三一二四三九乘第二率四三二三一得一三五○七○○○○○○为实以全数为法而一得一三五○七○又以第三率一二四三二二乘之得一六七九二二○○○○○以全为法而一得一六七九二二为四率
　　二三○七三五　六十四度十九分之正割线
　　又假设三率如一二二三四一
　　二三四三二
　　第一率变取六十四度十九分之余四三三四○以乗第二率得数减后五位以所存乘第三率得数又减
　　后五位所存即第四率
　　二全数为正余两切线之中率
　　如上圗辛丙与丙乙若乙己与己壬
　　何者丙乙乙己皆全数则辛丙丙乙【或乙己】己壬为三率连比例
　　系凡四率断比例全数为中率若第一为正切线变余切线为中率以易全为第一若第一为余切线变正切线为中率以易全为第一
　　三正与余若全数与余切线余与正若全数与正切线
　　如前圗甲丁与丁戊【即甲乙故】若乙己与己壬戊丁【即甲乙故】与甲丁若乙丙与丙辛
　　系四率断比例若一二率为正与余变为全数与余切线若为余与正变为全数与正切线
　　四凡两弧之正割线与其余为互相视之线两弧之余割线与其正为互相视之线
　　如上圗丙癸丙丁两弧丙癸弧之正
　　割线为乙寅丙丁弧之正割线为乙
　　辛丙癸弧之余为庚癸丙丁弧之
　　余为戊丁则乙寅与乙辛若戊丁
　　与癸庚
　　论曰全数在正弧【丙癸】为其正割线【乙寅】及其余【癸庚】之中率在他弧【丙丁】亦为其正割线【乙辛】及其余【丁戊】之中率两理之各前后矩内形各与全数上方形等【各为其中率故】即两矩内形自相等其边互相视【防何六卷十四】
　　五凡两弧之正切线与其余切线为互相视之线同上论卷中诸圏皆以曲线当圎球之大圏相交相截人目视球曲面或近或逺或上或下或左或右所见不同有时视曲线而为直线即同是曲线而形象不一葢平面图球不能尽球之理宜从论説中领其意义乃得耳
　　圆球原本内借论题　　古徳阿多西阿撰
　　一大圏皆与球同心　系大圏皆相等若从大圏分球过心必为两平分【一卷六】
　　二两大圏于球上相交各为两平分
　　三反之两圏于球上相分为两平分必两皆大圏【一卷十一十二如赤道黄道等】
　　四大圏过他圏之两极必相交为直角【一卷十五题如子午圏过赤道极则两圏交处皆为直角】
　　五大圏与本极距一象限九十度
　　六大圏交两大圏若作直角则元圏之极在两圏之交如赤道与极至交圏极分交圏为直角则两圏之交在赤道极
　　七大圏三百六十平分之小圏亦然但小圏去离大圏一分其小圏之各分必小于大圏之各分
　　八两大圏相交其交角必等或上或下两角幷必等两直角与直线相交同理
　　九球上大圏不能相偕为平行弧一心止一圏故也若同心而能为多圏则是距等小圏非大圏矣
　　分球上三角形之各类
　　球上圏相交成三角形若三皆大圏之弧此形为大测之本【若有小圏之一弧即未能定圏大小之数安能定其弧数明大测不用小圏之弧也】
　　球上角形或三边等其角必等边之度若四之一【九十度】则角为直角过四之一则钝角不及则鋭角【如正球之赤道地平子午圏皆相交为直角则各边俱九十度】
　　或二边等其对角亦等若边过象限为钝角不及为鋭角或各边不等各角亦不等
　　球上角形或三直角其边皆四之一或两为直角其两对边皆四之一此二类自明勿论所论者一为直角余或钝或鋭各有本法如左
　　一圗外大圏内两大圏分皆相交为直角则各圏之极在他两圏之交【用号作十者指直角作○者指钝角作丨者指鋭角边云多者谓过四之一云少者谓不及四之一】
　　二圗两直角形第三角或鋭或钝【己上二圗俱不论】
　　三圗甲乙丙形甲为直角余皆鋭其边少甲丙戊形甲直角丙钝戊鋭钝角之对边大即甲已戊弧鋭角之对边小即甲丙弧或一直角两钝角如乙丙丁形乙丙两钝角其对边过四之一即乙壬丁弧
　　凡两角或鋭或钝若同其间所容弧不及四之一直线三角形与球上曲线三角形异理
　　一直线形之三角幷与两直角等曲线形之三角幷其数不定但不能及四直角【四直角者三百六十度也】
　　二直线形得两角即得其三曲线形否
　　三直线直角形有两边以句股开方法求其三曲线形否四直线形有三角不能求三边若干但得其比例耳曲形设三角可推三边若干
　　五直线形各边能当全数曲线之各边否
　　六两直线形等角即两形之边有比例曲线等角形之边必等
　　七直线形但有一易法以垂线分元形是也曲形有六易法
　　八直线形不过二种一直角二或钝或鋭角其边虽有长短不变其曲形边有大小其法不同
　　球上斜三角形因各角各边不等分为九种【或恒用或否俱见下文】第一三角皆鋭其边皆小于四之一【如第一图甲形】
