<!-- { "loadSidebar": true } -->
　　水银一度又七十五分度之三十八
　　铅一度又二十三分度之一十五
　　银一度又三十一分度之二十六
　　铜二度又九分度之一
　　鐡二度又八分度之三
<子部,天文算法类,推步之属,新法算书,卷二十一>
　　锡二度又三十七分度之一
　　先定金之立方体其重一觔为一度本线上从心向外任取一防为一度即是金度次以分体线第十防为腰此度为底置尺依各色之本率于分体线上取若干度分之线为底从心取两等腰合于次底作防即某色之度防
　　又法　取各率之分子用通分法乘之
　　得金四五九五九二五
　　水银六九二四五二七
　　铅八六二七四○○
　　银八四三一二一二一七
　　铜九○○一四○○
　　鐡一○九一四○七五
　　钖一一七九九○○○
　　次以各率开【立方】求各色之根
　　得金一六六弱
　　水银一九一弱
　　铅二○二
　　银二○四
　　铜二一三
　　鐡二二二
　　锡二二八
　　若金立方重一斤其根一百六十六弱用各色之根率为边成立方即与金为同类【皆为立方】同重【皆为一斤】之体今本线用此以二二八为末防如各率分各色之根数加号【石体轻重不等故不记其比例】
　　用法一　有某色某体之重欲以他色作同类之体而等重求其大小法以所设某色某体之一边为度以为底以本线本色防为腰置尺次以他色号防为腰取底即所求他体之边
　　用法二　若等体等大求其重法以所设体之相似一边为度以为底置尺于他色号防取其底两底并识之次于分体线上先以设体之重数为腰以先设体之底为底置尺以次得他体之底为底进退求相等数为腰即他体之重
　　用法三　有异类之体求其比例先依更体线通为同【书卷二十一】

　　类次如前法新法算
<子部,天文算法类,推步之属,新法算书>
　　钦定四库全书
　　新法算书卷二十二　　明　徐光启等　撰筹算
　　算数之学大者画野经天小者米盐凌杂凡有形质有度数之物与事靡不借为用焉且从事此道者步步蹠实非如谈空说可欺人以口舌明明布列非如握槊夺标可欺人以强力层层积累非如繇旬刹那可欺人以荒诞也而为术最繁不有简法济之即当年不能殚恶暇更工他学哉敝国以书算其来逺矣乃人之记函弱而心力柔厌与昏每乘之多有畏难而中辍者后贤别立巧法易之以筹余为译之简便数倍以似好学者皆喜以为此术之津梁也遂梓行之传不云不有博奕者乎为之犹贤乎已是书稍贤于博奕然旅人入来未及他有论著以此先之不亦末乎行复自哂曰小道可观聊为之佐一筹而已崇祯戊辰暮春廿日罗雅谷识
　　造法
　　一造筹
　　或牙或骨或木或合楮俱可其形长方广为长六之一厚约广五之一诸筹相准不得有短长广狭厚薄须平正光洁便于画方书字凡筹数任意多寡总之五筹两面可当一单数说见定数条十筹当十数十五筹当百数二十筹当千数二十五筹当万数三十筹当十万数约以众筹之厚为一筹之长便于作开方筹入匣也详造匣条
　　二分方
　　每筹横平分为九作九方筹筹相等横列之线线相直
　　方方相对

　　三分角
　　每方自左上至右下斜作一对角线则每方成直角三
　　边形二横列之则两筹对角
　　线又成一斜直线其两直角
　　三边形又合成一平行线方形
　　四定数
　　数自一至九并○共十位筹有二面五筹可满十数其数以方数与筹上方数相乘每方之中既以对角线分而为二即每方各成二位右位即零数左位即十数至第九筹第九方九九相承得八十一而止
　　第一筹一面作零数九方对角线之上各画一圏一面
　　作一数九方对角线之上顺
　　书一二三四五六七八九数

　　第二筹一面作二数第一方线右书二第二方线右书
　　四二筹二方二二如四也第
　　三方线右书六二筹三方二
　　三得六也后推此则第四方
　　线右书八第五方线右书○线左书一二筹五方二五得十故左位一右位○以当零数也后推此则第六方线右书二线左书一第七方线右书四线左书一第八方线右书六线左书一第九方线右书八线左书一一面作三数第一方线右书三第二方线右书六第三方线右书九第四方线右书二线左书一第五方线右书五线左书一第六方线右书八线左书一第七方线右书一线左书二第八方线右书四线左书二第九方线右书七线左书二
　　第三筹一面作四数第一方线右书四第二方线右书
　　八第三方线右书二线左书
　　一第四方线右书六线左书
　　一第五方线右书○线左书
　　二第六方线右书四线左书二第七方线右书八线左书二第八方线右书二线左书三第九方线右书六线左书三一面作五数第一方线右书五第二方线右书○线左书一第三方线右书五线左书一第四方线右书○线左书二第五方线右书五线左书二第六方线右书○线左书三第七方线右书五线左书三第八方线右书○线左书四第九方线右书五线左书四第四筹一面作六数第一方线右书六第二方线右书
　　二线左书一第三方线右书
　　八线左书一第四方线右书
　　四线左书二第五方线右书
　　○线左书三第六方线右书六线左书三第七方线右书二线左书四第八方线右书八线左书四第九方线右书四线左书五一面作七数第一方线右书七第二方线右书四线左书一第三方线右书一线左书二第四方线右书八线左书二第五方线右书五线左书三第六方线右书二线左书四第七方线右书九线左书四第八方线右书六线左书五第九方线右书三线左书六
　　第五筹一面作八数第一方线右书八第二方线右书
　　六线左书一第三方线右书
　　四线左书二第四方线右书
　　二线左书三第五方线右书
　　○线左书四第六方线右书八线左书四第七方线右书六线左书五第八方线右书四线左书六第九方线右书二线左书七一面作九数第一方线右书九第二方线右书八线左书一第三方线右书七线左书二第四方线右书六线左书三第五方线右书五线左书四第六方线右书四线左书五第七方线右书三线左书六第八方线右书二线左书七第九方线右书一线左书八
　　五定号
　　号者应于面之左右两旁厚处露出匣外者记本面数
　　目○至九共十号其旁狭难
　　书一二三四等字姑作横线
　　如○则无线一则一横线也
　　至五则结为一纵线以该之如五则一纵六则一纵一横七则一纵二横也各书本面之右用时视其旁即可得之
　　六平立方筹
　　诸小筹之外别作一大筹长与诸筹等广约长六分之
　　二两面横分九方亦与诸筹
　　等其一面平方筹纵作二行
　　其右行九方书一至九之数
　　为平方根其左行九方亦如
　　小筹作对角线以平方根数
　　自乘之各书根数之左第一方线右书一第二方线右书四第三方线右书九第四方线右书六线左书一第五方线右书五线左书二第六方线右书六线左书三第七方线右书九线左书四第八方线右书四线左书六第九方线右书一线左书八其一面立方筹纵作六分右一分作一行九方书一至九之数为立方根中二分作一行九方书一至九各自乘之数与平方筹同左三分作一行九方每方止截左边三分之二亦如小筹作对角线是每方分为直角三边形无法四边形各一也而无法四边形之中暗具一直角方形在右一直角三边形在左今止以左中右分之以中行自乘之数再乘之各书方数之左名立方数第一方右书一第二方右书八第三方右书七中书二第四方右书四中书六第五方右书五中书二左书一第六方右书六中书一左书二第七方右书三中书四左书三第八方右书二中书一左书五第九方右书九中书二左书七
　　七造匣
　　匣合纸或木为之其形短方其空广如筹之长空厚如筹之广匣有盖以筹长五分之三为匣之深其二为葢之深使筹入匣而旁号露于匣口之上以便抽取也小筹比立匣中方根筹侧于小筹之旁下切匣口上切盖顶正相容也若盖之外径等于匣之外径则匣口必出笋以入盖夫方根筹之广与匣之深并尚不及小筹之长以其不及为笋之高则匣与盖外切筹与盖匣内切矣若匣之外径等于盖之内径则匣自为笋盖冒之可无庸笋也
　　赖用算法【凡三条】
　　算家加减二法并命分法亦用筹所赖故各具一则
　　一加法
　　加者多小几何并为一大几何也亦谓之计先以第一小数从左向右横列于上次以第二小数如前横列于下从视之则零对零十对十百对百也分钱两及寸尺丈俱依此推次视零位若成十成十则进一位又视十位若干百则进一位千万以上俱依此推
　　假如有银九万一千七百六十一两又八万二千○七十八两又四千五百二十两又九万○六百五十
　　四两俱横列则视末位有一八○四
　　并得十三本位书三进位加一与六
　　七二五并得二十一本位书一进位
　　加二与七五六并得二十本位作○
　　进位加二与一二四并得九本位书九首位九八九并得二十六本位书六进位书二得二十六万九千○一十三两如物数是斤两则十六两成一斤进位尺步亩之类俱依此推
　　二减法
　　减者一大几何减去一小几何余几何也亦谓之除以大数书于上应减数书于下亦零对零十对十百对百也次于每位对除之若除数多于原数则借前位一以除之盖前位之一即本位之十也除完则得余数
　　假如有银三十○万○一百七十六
　　两三钱四分内除去二十九万八千
　　六百四十三两八钱五分从左首位
　　起上数三下数二三除二存一次位
　　上数○下数九借前一成一○除九
　　存一三位上数○下数八借前一成一○除八存二四位上数一下数六借前一成一一除六存五五位上数七下数四七除四存三六位上数六下数三六除三存三七位上数三下数八借前一成一三除八存五八位上数四下数五借前一成一四除五存九该存一千五百三十二两四钱九分
　　三命分二法
　　命分者一大几何已分几何尚余几何今应命此余者为几何分之几何也又所余之小几何再分得几何今应命此得者为几何分之几何也前解曰法数为母余数为子如法数一六八余数四九即命为一百六十八分之四十九后解曰得数为子得数前位为母如得数一位则前位为十得数六即命为十分之六得数二位则前位为百得数三四即命为百分之三十四得数三位则前位为千得数二八三即命为千分之二百八十三得数四五位以上推此第前位定于一数十则一十百则一百千则一千万则一万【前一法即九章之命分法亦即几何原本之命比例法后一法即九章之小数如衡有钱分厘毫量有尺寸分厘厯有分秒微纤也】
　　用法【凡四条】
　　一乘法
