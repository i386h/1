<!-- { "loadSidebar": true } -->
　　有两星同在一天顶圏内测其高若一星有赤道之纬度即可推他星之纬度及两星之赤道经度差
　　如图丙庚辛为子午圏丁壬为赤道
　　巳为极庚为天顶两星一在乙一在
　　子测得甲子甲乙两星之高若知乙
　　星之纬度乙戊可推子星之纬度子
　　丑及两星之经度差丑戊法用庚己乙形有庚己【极高之余】有庚乙【乙星高之余】有乙己【乙星距极之度】三边以求庚乙己角次乙己子形有乙己【乙星距极】有乙子【两星高之差】有己乙子角【庚乙己角之余】求己子边以比九十度其较为子星之纬度又求乙己子角其弧戊丑为两星之经度差
　　若有两星同在一天顶圏内而各有其经纬度可推极出地之度如上图先用子乙己形有子己及己乙【两星纬之余】有己角【两经度之差】求乙角次庚己乙形有己乙庚乙及庚乙己角求庚己为极距天顶之度若先知两星之经纬度又测其高可推恒星之清蒙差但恒星极逺蒙差极微则法须极准极细乃可
　　第十题
　　有两星之地平经纬度【经者距地平南北圏纬者地平上高】若知一星之赤道经纬可推他星之赤道经纬【两星须俱在东或俱在西】
　　图圏如前但从天顶庚作庚子卯象
　　限弧定子星之高卯子【地平纬】亦定子
　　星距北之弧卯辛【地平经】又甲辛弧为
　　乙星距北之经自得卯甲弧【或卯庚甲角】
　　为两星之地平经差　今论先知乙星之赤道经纬则用庚乙己形有庚己边【极距天顶】有庚乙【乙星地平纬之余】有乙己弧【乙星距极】依法求得己庚两角次于乙庚己角用卯庚甲角或加之或减之得子庚己角又己乙弧【乙星过极之圏】交庚卯弧【子星之天顶圏】于酉其庚酉己形有庚己边又得己庚两角依法求得庚酉酉已两边及酉角次酉子己形有酉子【庚子为子星高之余内减庚酉存酉子】有己酉子角【庚酉己角之余】又有酉己边依法求得酉己子角其弧戊丑即两星之经度差又求子已即子星距极之度
　　若先知子则用子庚己形有庚己庚子子己求得己庚两角次于己庚子角加乙庚子角得乙庚己全角次庚乙己形有庚己庚乙及庚角求得乙己边即乙星距极之弧又求庚己乙角以减庚己子角余乙己子角其弧
　　戊丑即两星之经差
　　若一星在午圏上即午己丁己合为
　　一弧不成三角形无从考其度分不
　　用此法
　　若一星在东一星在西即戊己极圏不能割庚卯天顶圏亦不成三角形不用此法
　　第十一题
　　有两星之黄道经纬度求两星之距度
　　如图丙戊为两星己壬为黄道之一弧丁为极己丙为丙星之纬丙丁其余戊壬为戊星之纬戊丁其余己丁壬角为两星之经度差求距度丙戊法以大圏弧聨两星成戊丙丁斜角形有
　　丙丁丁戊两边有丁角次从戊【从丙亦可】作戊甲垂弧依法求得戊甲甲丁又甲丙戊形求丙戊即两星之距【若地球上有两方之经纬度可推其距度如丁为北极丙丁戊丁为北极之两高丙丁戊角为东西里差丙戊为两方大圏上相距之度分以里法二百五十里通之得丙戊斜相距之里】
　　第十二题
　　有两星正午上之高及相距度求其赤道上经度差如图丁为北极己壬为赤道丙戊为两星丙丁戊形有丙丁戊丁为两星距北极之度【正午高之余各加北极距天顶之度得星距北极之度】及丙戊边求丁角
　　法为丁丙丁戊两腰相加得总数相减得较数各求其余若总数过九十者即两余相加不及即相减得数半之为先得数次以两腰弧较之矢及丙戊底之矢相加相减【几底过九十合为总不及九十减为较】所得或总或较为实以先得数为法而一得丁角之矢
　　第十三题
　　有新星【未知其经纬度即恒星亦名新星客星及彗孛同】测得其去两旧星之各距度而先知两旧之经纬度以推新星之经纬度【三星所居之纬度有三类或俱在北或俱在南如一图或一南一北或一南二北一北二南如二图或三距周绕一极如三图言经纬度者或赤道或黄道皆用此葢以二求一其理同也】
　　如一图丁角为极己辛壬为对角之弧丙戊为两旧星乙为新星从丁极作丁丙己丁乙辛丁戊壬三象弧又以大圏弧聨三星如丙乙乙戊戊丙今先求两旧星之弧
　　丙戊用丙戊丁角形有丁丙丁戊两边【两星纬度之余】及丙丁戊角【两星之经度差】依法求丙戊边亦求丙戊丁角次丙乙戊形有三边【先测乙丙乙戊今得丙戊】依法求丙戊乙角末乙戊丁形有戊丁【戊星纬度之余】有乙戊【两星相距之弧】及乙戊丁角【丙戊丁丙戊乙两角并】
　　求乙丁边即新星乙纬度之余又求乙丁戊角【即辛壬弧】先己知己壬弧度分【两星之经度】今得辛壬弧即知辛防所在为乙星之经度差
　　二图用戊乙丙形及丙乙丁形求得如前法
　　三图极在乙戊丙形内【星纬之余小于相距度则近极故极在形内】先用丙
　　戊丁形求丙戊边及丙
　　戊丁角次丙乙戊全形
　　求丙戊乙全角于全角
　　减丁戊丙角得其余丁
　　戊乙角次丁乙戊形求丁角及丁乙边
　　今借用西史旧测一则为例【二北一南】如万厯十九年辛卯太阳近夏至逺西马日诺测北极出地四十五度有竒中西里差一百
　　○二度三十○分用象限仪测火星【荧惑也为乙新星】得其距
　　河鼓中星丙四十四度○三分
　　为丙乙其距心大星戊二十一
　　度五十一分求火星之经纬度
　　法用河鼔中丙本年之经纬度
　　【经为二百九十六度○一分己防是北纬二十九度二十一分丙己是】及心中戊本年之经纬度【经为二百四十四度○五分壬防是南纬四度二十七分戊壬是加丁壬九十度得戊丁】两经相减得较为经差己壬五十一度五十六分【己上用上图己下用下图】次丙戊丁形有丙丁丁戊两边有丁角从丁丙边引长之从戊作甲戊垂弧成戊甲丁直角形求戊甲【全与戊丁之正若丁角之正与戊甲】得四十三度二十○分又求丁甲【全与丁角之余若戊丁之切线与丁甲之切线】得四十七度三十八分次以丁甲丁丙相减余四十六度四十九分甲丙也次丙甲戊直角形有甲丙四十七度有竒有甲戊四十三度有竒求丙戊【全与甲丙之余若甲戊之余与戊丙之余】得六十度○九分次二求丁丙戊角则先求甲丙戊角【全与甲丙之余割线若甲戊之切线与丙角之切线】得五十二度一十八分其余【并上以满半周】一百二十七度四十二分即丁丙戊角【以求丙戊丁角亦同】　次三丙乙戊形【此下复用上图】先有丙乙乙戊【两星距新星之度】今得丙戊边求乙丙戊角【见斜角形本法】以丁丙戊乙丙戊两角相减余乙丙丁为八十九度三十六分三十○秒　次四丁丙乙形有丁丙【六十○度三十九分】丙乙【四十四度○三分】两边及乙丙丁角【八十九度三十】
　　【六分】求乙丁边依法得八十六度○四分四十○秒其余三度三十五分二十○秒为新星之北纬度乙辛又求乙丁丙角得其经度差己辛为二十一度五十四分第十四题
　　有新星求其经纬度不用仪器从本星之四隅取四旧星成十字形可以四星之经纬度推新星之经纬度【法用直边之尺望新星与其相近二星皆切尺边成纵直线次又望三星切尺边成横直线即五星成十字形不论逺近上下前后随其位置以诸三角形推算如下文】
　　如图乙为黄道极【二道俱可推此以黄为例】子辛
　　壬为黄道弧丙丁己庚为旧星戊为
　　新星从乙极过诸星各作象弧为乙
　　丙子乙丁卯乙戊寅乙己辛乙庚壬
　　从乙定各旧星纬度之余子卯为丙丁两星之经差卯寅为丁戊两星之经差寅辛为戊己两星之经差辛壬
　　为己庚两星之经
　　差今求新星戊之
　　经纬度有丙戊庚
　　三星成一直线【即三】
　　【星在一大圏上】从丙戊庚弧引长遇黄道于丑【若星在南则先遇丑】又丁戊己三星成一直线从丁戊己弧引长遇黄道于亥先用丙庚乙形有乙丙【丙星纬之余】有乙庚【庚星纬之余】有丙乙庚角【丙庚两星之经差】求得丙角　次二丁乙己形有丁乙己乙【两星纬之余】及丁乙己角【两星之经度差】求得乙己丁角　次二丙子丑直角形有丙子【丙星之纬】有子丙丑角【乙丙庚角之余】求得丑角【过两星圏遇黄道所作角】　次四求得丑子弧【既知丙星之经度在子防可知黄道上之经差丑子】　次五己亥辛直角形有己角【乙己丁角之余】及己辛【己星之纬】求得亥角　次六又求得亥辛弧【既知己星之经度在辛防可知黄道上之经度亥辛】　次七亥戊丑形有亥丑两角及亥丑弧【知亥丑两防黄道上之经度因知其距度】求得亥戊边　次八亥戊寅直角形有亥角及亥戊边求得亥寅边为戊星黄道上距交防之经度又求得戊寅为戊星之纬度
　　第十五题
　　有过午圏赤道之防及某星地平经纬度求其赤道上经纬度
　　如图戊壬丙为地平丁壬寅为赤道从
　　天顶庚【地平极】作庚乙子象限弧子乙为
　　星之地平纬度子丙为其经度【从北圏丙起算】又从己极作己乙甲象限弧得星距极
　　之弧乙己【纬度之余】成庚乙己形形有庚乙【星地平纬之余】有庚己【极距天顶】有己庚乙角【丙子弧之角】求得己角【赤道弧丁甲之角】即星距午上赤道防之角又求得己乙边为星距极之度即纬度之余
　　第十六题
　　有新星之赤道上纬度【测得午正之高以加减赤道高得纬度】及距一旧星之度【有其经纬度】求新星之经纬度
　　子为旧星乙为新星己为赤道极辛丙为赤道弧其己乙子形有己子【旧星纬之余】有己乙【新星纬之余】及乙子【两星之距度】求得己角为新
　　星赤道上距子星之经度差
　　第十七题
　　一新星两旧星作直线若测得新星距一旧星之度可推新星之经纬度
　　丁丙为二旧星乙为新星己丁丙形有己丁己丙两边及丙己丁角【两旧星之经度差】求得丁丙边及己丁丙角又己丁乙形有己丁
　　丁乙【即丁丙丙乙】求己乙边即新星纬度之余又求丁己乙角即辛庚弧为乙丁两星之经度差

　　新法算书卷九十五
　　钦定四库全书
　　新法算书卷九十六　　明　徐光启等　撰测量全义卷十　　仪器图说





　　古三直游仪第一【西古多禄某所造以测七政地平上髙度与下丈六环仪皆彼中之鼻祖后来増修其术渐趋巧便然非古莫因故并存之】
　　铸铜为方柱名旋柱【或铁或木皆可权用】髙五六尺广厚各二寸【更大更小任意作之】下端有轴为台或架以入轴【台架或铜铁木石或定或移任意作之】左右旋转令可周窥也上施垂线线末繋之垂权取正焉别造一直衡曰窥衡衡之长畧与柱等其广其厚减三分之一衡首为小圆形形之心横穿圆孔为枢以合于柱之上端左旁令可髙下游移也衡之下面从枢心中出直线名曰指线衡之末向下斜剡之为鋭边合

