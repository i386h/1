<!-- { "loadSidebar": true } -->
　　以上月大小之论乃厯家从天测算真原今民厯所云月大月小非本于此月大者是两合朔内中积有三十个子正或二朔日干字相同如首朔在乙夘日亥时加朔防并其均得次朔在乙酉某时此月谓之大盖二朔日午字皆同乙或其中积有三十个子正月小者是两合朔内中积无三十个子正或二朔日干字为异如首朔在乙丑次朔在甲午其中但有二十九日谓之小
　　系月大月小之根非由于时之长短
　　一月有长时反谓之小如首朔在甲子日丑时加二十九日七十八刻【两朔中积约之为大】得次朔在癸巳日戌时而谓之月小盖以次朔非同甲日也
　　一月有短时反谓之大如首朔在甲子日亥时加二十九日二十二刻【两朔中积为小】得次朔在甲午日丑时而谓之月大葢以次朔于同甲故也
　　一所定月大小之法非公法因非从天测乃繇方所而定如顺天府首朔在甲子日子正一刻到次朔西安府在癸巳日子初三刻顺天府前月为大西安府为小【朔之时刻往西为少往东为多】
　　一大綂法月之大小皆从顺天府定今新法亦然葢以顺天府为推算厯元之地
　　定每月节气及闰法【第十七章】
　　大统有各月中节具见民厯然节气有二类有平节气有实节气平节气者为十五日有竒乃平分歳周二十四分之一分也实节气者乃天上太阳所行之节以天周三百六十度作二十四平分各得十五度【平节气谓之地节气实节气谓之天节气】然太阳行此十五度冬夏日数不同冬月约十四日十六时夏月十五日又十九时是歳周二十四分有盈有缩此测太阳在天之行实节气日不得平分也
　　问闰月如何曰无宫次之月是闰月天上十二宫为一年十二月各月有定宫次如冬至在星纪宫为十一月之中节大寒在枵宫为十二月之中节若一月之中积内太阳无入宫次谓之闰
　　系若用实节气以定闰月则夏时多冬时少葢冬至二十九日三十二刻太阳行一宫此数于二朔之小中积相近夏至太阳约三十一日行一宫比二朔之大中积更多其中有二朔葢合朔大数不过二十九日八十余刻也

　　新法算书巻四十三
<子部,天文算法类,推步之属,新法算书>
　　钦定四库全书
　　新法算书卷四十四　　　明　徐光启等　撰五纬厯指卷九【五纬后论】
　　五纬之理最奥且赜故各有本指以分解之又复有总论以合明之然犹有所未备也因着为后论以补其遗而于奥赜终难穷尽凡十二章
　　五纬天各距地【第一章】
　　月离厯指第二十六章求月距地之髙其法有五又求太阳距地其法有三皆以地半径为度又各法因髙差【亦名视差地半径差等】或日月交食为本
　　恒星厯指三卷中亦测恒星之逺借用五星之测略定土星之髙并亦得恒星在上之髙今因五纬无视差【土木二星甚逺其视差不过数秒如无差难测水星常在蒙气中亦不能测火星或有视差然不足为测其髙之本説见下】欲测其髙法有二算或用古图或新图各有本论如左
　　左右图以地为日月五星恒星诸天之心设诸曜各居一层天其厚内函有小轮【亦名歳轮】各层相切而无空又各层上下有两面下内为凹上外为凸

　　各天之厚因函小轮其小轮于地有近有逺如两心差之理则各天之厚为小轮全径及两心差之倍分数【谓分数者葢各有均圏于最髙减距髙去两心差之防分】图上各天小轮比本天许小以指外有两心差数
　　本厯测各星小轮及两心差定本天半径皆为十万分若加小轮半径及两心差数必得其最髙距地若干若减之则得最卑距地若干如图
　　系凡设一层天上面距地若干度【以地半径为一度】必得次层下面距地之若干度葢两面中无空隙又设内面所距若

　　干度及次层上下两面距本心比例以三率法求之并可得其厚距地之度法曰依内面距本心多寡分数得度多寡则上距分之某数必亦可知其度
　　月离设三家之数以测定其距地之度今所为第谷法曰太隂大距地为六十地半径有六十分之三十六或百分之六十
　　水星天两心差为六八二二【十万分为全本天半径下同】小轮半径为三八五○○两数并之【水星均圏法凡在最髙不减其距地见本厯指】又加半径【全数】得一四五三二二乃水星最大距之数又前两数相并于全数内减之得五四六七八乃极近之数也置极近数为六十度有六十分之三十六乃月天极髙数也以此度数或约为五分之三乗极髙之数以小距数除之得一六一乃水星天上面距地之度也
　　金星在水星上则其下面距地为一六一【竒零不算】设金星两心差为三二○八用其半因有均圈用其半他星仿此为一六○四小轮半径为七二二四八两数并加于全数得大距数为一七三八五二又两数相并减于全数得二六一四八为近距之数法以内面距度之数乗大距数以近距数除之得一○七一乃金星外面距地之度数也
　　太阳有本法求其中距地得一一四十二地半径诸家小异以求大距或用均圏【见日躔厯有表】或不用均圏两法略差今不用只因太阳两心差求之得近距为一一○一逺距为一一八二
　　问太阳天内面切金星外面是也今因太阳本算其内面盈金星外面三十度两算不合何也曰此测难求其密其较虽盈三十度以全数计之不及百分之三数则小矣又曰所测定各天之数皆以日月星诸体之心为测其体之厚未尝入数必月及水星金星各数略大而后算始无差又曰所用之数乃新图之数不谓各曜各丽一天而相切故其数于此论不合或曰星体到本天最髙在此其天或仍厚防许要未可知所定之数亦其大略而已
　　火星两心差为一九六○取五分之三【均圏心距地心为三分不同心圏心距地心五分】为一一七六○小轮极大半径【有盈有缩故用大数】为六五八○○两数并之加于全数得逺大距为一七七五六○两数并之减于全数得近小距为二二四四○用法以太阳大距数一一八二乗火星逺大距数以近距除之得九三五二乃火星外面距地之度数或木星天内面距地之数也
　　木星两心差为九一六○用其半得四五八○小轮半径为一九二九四两数并加全数得一二三八七四乃木星逺大距数两数并减于全数得小距数为七六一二六依前法以内面乗大距以小距数除之得一五二一七乃木星上面距地之数或土星下面距地之度数也
　　土星两心差为一一六二八用其半得五八一四小轮心半径为一○四二六两数并加于全数得一一六二四○乃土星大距数也若以前两数并减于全数得小距数为八三七六○依前法乗除得二一一一七乃土星上面距地之数或恒星天距地之数也
　　右算皆用古图以明今测之数然亚耳罢德于唐僖宗广明右算得水星本天中距地为一百一十五度金星中距为六百一十八度火星中距为四千五百八十四度木星中距一万○千四百二十三度土星中距为一万五千八百度恒星中距为一万九千度
　　因各星距地及其体之视径亦并可推其大小下有本篇用新图算各星距地【第二章】
　　新图以地为太阳太隂恒星所行之心别五纬以太阳为本行之心又土木火三星以太阳所行之圏为古法所谓年歳圏即上所用法今非其真因用本法
　　又新图不言各星各有一天而强星在本重之内但各所行之轮或相切或相割耳
　　土木火三星以太阳为本行之心又因其心从太阳即以
　　太阳所行之
　　轮为人目所
　　见每年各星
　　之行【见本厯指】欲
　　知小轮于本
　　天及两心差
　　各数比例则
　　设太阳距地
　　若干可得各
　　星距地若干如图设甲乙【日距地或小轮半径】乙丙【星本天半径为全数】及丙丁【两心之差】又设甲乙为若干度依法可得乙丙丙丁各线之度并之得甲丁乃星距地之度也上三星之法无二今置土星各圏之数如上用三率法甲乙【小轮半径】为一○四二六得距地为一千一百四十二度【太阳中距度】今乙丙全数【本天半径】得若干算得一○九五三有竒又丙丁五八一四【两心半差】得六三六以甲乙乙丙丙丁三线之数并之得一二九三二度或地半径乃土星大距地之数也若于乙丙全数或乙戊半径数内减去甲乙及戊己【与丙丁等】一七七八得九一七五乃土星近距数若求其中距地【引数为三宫九宫】得一○五五○
　　木星用法如上求得大距度数为六一九○中距为三九九○近距为五九一九
　　火星用法求得大距为二九九八中距为一七四五近距为二二二
　　下金水二星因不围地球其算法与上三星略不等如图甲乙为日距之线或小轮心距地之线乙丙为小轮之半径以乙甲加减得大小两距之数
　　金星两心差半之得一六○四
　　并加小轮半径得一七三八五
　　二用法乙甲全数【本天半径】得距地
　　二四二度今算乙丙分数得度为八四三以加于甲丙得一九八五乃金星距地之度数也若减之得三百度乃近距之度也
　　水星以法求之得大距度为一六五九小距为六二五度以上因其度数可推各距地之里数葢以地半径为度有一度之里数因可得各距之里数置地半径为二万八千六百六十二里以各星距地之度乗之先用古图数
　　月距地小数为六十万七千六百四十六里有竒大距数为八十六万七千里有竒此古今小异
　　水星小距数与太隂大距数等其大距数为四百六十一万二千三百二十八里
　　金星大距数为三千○六十七万二千○○八里太阳中距为三千二百七十一万六千○一十六里大距为三千三百八十六万一千九百三十六里
　　火星大距数为二万六千七百九十一万六千○九十六里
　　木星大距数为四万三千五百八十五万六千六百一十六里
　　土星大距数为六万○四百九十五万九千八百一十六里
　　恒星依法切土星上面则得其距地之数
　　若用新图推算亦可得各星之里数
　　五星视差【地半径差第三章】
　　各星既有距地之度数则可知视差之分数借日躔视差
　　图以明之甲地心乙人目丙为某星
　　甲乙为一度若知甲丙边之度则可
　　得乙丙甲角乃视差角也【甲丙当全数甲乙为
　　切线】
　　依古图得各星视差如左【设星在地平求其视差地平以上若星更髙其差更小在顶无】
　　月近地视差
　　水星距逺视差为二十一分
　　金星距逺视差与太阳距近差数等为三分七秒太阳中距为三分大距为二分五十四秒
　　火木土三星其视差皆不满一分故不算
　　若用新图日月各视差无二
　　金水二星中距与太阳为近金星距逺视差为二分弱极近距为十一分水星大距亦为二分小距为六分
　　上三星之差亦防但火星在极近之距即太阳之冲其差为十五分葢其道切割太阳之道而于地更近
　　以上视差之数日月以外难测难定是以各家不合且不常用故不设表
　　五星体视实两径【第四章】
　　测日月视径实径见月离及交食诸书皆有本论但日月体大可用仪器测定五纬体小测之为难惟以人目所见或于日月相比以定其视径后以近逺之数求其实径大小相比等数
