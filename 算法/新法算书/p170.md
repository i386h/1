<!-- { "loadSidebar": true } -->
　　如一图甲为两测之初所加仪向次所乙先作主线次向午己戊癸等物作各线后至乙亦如之即得各两线之交为午己戊癸各物之定所
　　若物在中不可得至欲绘其形即用仪几次周遭测之如二图

　　新法算书卷八十九
　　钦定四库全书
　　新法算书卷九十　　　　明　徐光启等　撰测量全义
　　界説
　　第一界
　　面者有长有广
　　第二界
　　平面者一面平
　　第三界
　　曲面者一面曲
　　无界者如球卵之面有界者如窑桥之面
　　第四界
　　一界之面
　　一曲线内之形如圆形在圏界之内凡有三一平圆从心
　　至界各线俱等一撱圆如
　　圆柱而斜剡之得两面焉
　　一无法曲线如桃棃之面
　　第五界
　　二界之面
　　如两弧或无法之曲线或一直
　　线一曲线而形之有法与否则
　　视曲线
　　第六界
　　三界之面
　　三边或直或曲以曲线为边者先定曲线之有法与否面因之量与二界同法以直线为本
　　如丙丁戊曲边形从丙角至丁作丙丁直线成丙乙丁两角襍形从丙至戊从戊至丁亦如之细分元形各依法量之用所得或加或减以得其容凡三边形或俱等或
　　俱不等或两边等或有直角或无直角皆有法之形也第七界
　　四界之面
　　方面有五边角俱等者正方也角等边不等者长方也边等角不等者斜方也各对角对边等者长斜方也边角俱不等者无法之方也首两种之外皆属无法葢有设边
　　无设角或大或小容积
　　因之异焉欲求其容须
　　定角之度或中长线也
　　第八界
　　五以上多界之面
　　邉角俱等者有法之形也或邉或
　　角不等者皆无法之形也

　　第九界
　　定度者求两物之比例
　　凡量度万形先定一有几何之度如三丈之物以一丈之度量之谓之某物与定度为三倍大则一丈之度名曰公度因其能量之势定各所量之物也凡量髙长广逺皆属线类则以线为公度葢比例之两率为同类也故量线者先具一定线或一丈或一尺以为公度量面者先具一定面或方歩或方丈邉等角直以为公度量线用直线以直线在万线中为最短故量面用平面用正方以平面在万面中为最短正方之理视万形之理为最凖故【量体亦定一度如一石斗为六面体各面等各角及邉等】第十界
　　量算
　　丈尺寸分满十进位畆法歩法则否二百四十方歩为畆二十五方尺为歩一百方寸复为尺也凡若干歩之积歩约为畆以二百四十方歩而一若干尺之积约为歩以二十五方尺而一若干寸之积约为尺以一百方寸而一约歩约畆则逓以歩法畆法除之
　　第十一界
　　中垂线
　　从形心至邉作直角者为中垂线有法形之各中垂线必等无法形各邉不等中垂线亦不等
　　第十二界
　　中长线
　　从形之一邉或一角至对边作垂线是各邉上极逺之线以得本形中之直角三边形
　　第十三界
　　直线为有法形之径
　　直线形本无径聊借圆形之径名之然有法之形周内周外可作全圏在外者形之各邉切圏周在内者各用切圏周故圏之径亦可谓容形之径
　　第一题
　　量四邉形【其法有三】
　　形之类有二有直线有曲线兹先解直线形若曲线形
　　后方详之
　　公量为方有法之方形二有正方四邉四
　　角俱等【直角也】以所设一邉自之得面之容
　　如正方田一叚各邉四歩自之其容为十六方歩有长方以所设两邉相乗得面之容如长方田一叚纵五横六相乗其容为三十方歩若斜方具邉无角亦无法之类也有中长线之数则以底数乘之得斜方之容若无中长线之数而知一角之数则先以角求中长线如乙丁斜方形有长濶若干有丁角之数即从丙钝角作丙甲垂线【即中长线】则丙丁甲直角形有丙丁边丁角依法求甲得数以乗乙丙得元形之容若等边斜方形作两对角线分元形为四
　　句股形两对角线之交为直
　　法法以两对角线相乗二而
　　一

　　四邉形有上下不等而在平行线内者名梯田旧法并两广半之以中长线乗之　论曰戊己丁丙形从上广之两界己戊作己甲戊乙两垂线【即中长线】中成长方形旁有两句股形次引戊己广至庚得庚己与乙丙等成己庚丁句股形与丙乙戊形等则庚乙方形与梯田形等丙乙甲丁为两广之较半之者损下广以益上广也兹旧法所自出也

　　凡斜田箕田诸法俱同前两腰之等与不等角之等与不等俱以平行线为本若不知中长线而知斜边或一角者如下文
　　知斜邉如丁己先分形成甲丁己直角形有甲丁为两广之半较有己丁法以两
　　数自之相减开方得己甲中长线
　　知角者如己甲丁形有甲丁邉有丁角或己角求己甲即全数与丁角之切线若丁甲边与己甲边
　　旧法曰一面长乗中濶得形之容驳曰中广必垂线乃
　　准垂线而外皆斜线必长于
　　中长线况斜邉乎今设两形
　　之同边异积如上图其理易
　　见

　　二不等田东长三十六西长三十北广二十五无南广
　　问田旧法并两长折半乗北广
　　驳曰若北两皆直角者即梯田之类也否则从何定南广之度乎
　　旧法四不等田北四十二南五十六东六十四西五十八并东西两邉半之并南北两邉亦半之两半相乗得二九八九歩为其容驳曰若甲为直角试作乙丁对直角线成甲乙丁句股形有句股以求为七十六
　　又一五三之九四其积为一三四四又以乙丙丁形之三邉求其容得一五三七【此法见后第三题】并两形积得二八七一知法为未合也
　　论曰两广或两长在平行线内者并而折半损有余补不足改为方形也以中长线乗之则得其容若四不等无法形也损此益彼一不能为方一不能为中长线何縁得合乎
　　第二题
　　量三邉形
　　乙丙丁三边形有邉数无角数求实其法并三邉数半之为实以每边之数为法各减之三较连乗得数以半总数乗之为实
　　平方开之得实
　　如三边为七为十二为九并得二十八半之为一十四减七较七减十二较二减九较五三较连乗得七十以半总十四乘之得九百八十○开方得三十一又六十二之一十九不尽
　　又如三边为十三十八二十一并得五十二半之为二十六减十三较十三减十八较八减二十一较五三较连乘得五百二十○以半总数二十六乘之得一万三千六百二十○
　　开方得一百一十六又二三
　　二七之一六四不尽
　　解曰如图乙丙丁斜角形先
　　平分丙丁二角作丙戊丁戊
　　二线遇于戊从戊向各边作
　　垂线为戊壬戊己戊庚三线
　　皆等【戊壬丙戊己丙两直角形同用戊丙邉两丙角
　　亦等形必等则戊己戊壬亦等又壬戊丁丁戊庚两直角
　　形同用戊丁边两丁角亦等形必等则壬戊戊庚亦等】次从乙作乙戊平分乙角乙
　　戊己乙戊庚两直角形有己
　　戊戊庚两邉等同用乙戊邉
　　形必等则两乙角亦等依三角形推壬丙与丙己己乙与乙庚庚丁与丁壬各等共六线三等次于三相等邉各取一邉如乙己己丙壬丁合之为元形三邉并之半【或丁庚庚乙壬丙或每相等两形邉减一边得三较亦元形三邉并之半】次乙丙边引长之取丙辛与丁壬等乙丁边引长之取丁癸与己丙等则乙辛乙癸皆元形三边并之半亦三较之总数也次从辛从癸作两垂线遇于子乙戊引长之亦与辛子癸子遇于子【乙癸子乙辛子两直角形之乙癸乙辛两邉等两乙角亦等即乙子必等而辛子子癸亦等】次截丙午与壬丁等作午子线又截辛丑与壬丙等作丑子线即丑子与丁子必等【癸丁子辛丑子两直角形之丁癸与辛丑等癸子与辛子等则其丁子丑子必等】又午丁子辛丑子两形亦等【丁子与丑子等丁午与辛丑等则午子与辛子必等】则午为直角【相似之辛角先已为直角】而丙辛子丙
　　午子两直角形亦等又此两
　　形并成一斜方形而丙辛子
　　午四角内减午辛两直角余
　　子丙两角并为两直角【凡四邉形
　　之四角并为四直角】又□　丙壬壬丙辛
　　两角并亦等两直角而减共
　　用之壬丙辛余午子辛壬丙己两角等其各半角亦等【即丙子辛己丙戊两角】即己丙戊辛子丙两直角形相似【己辛等为直角己丙戊辛子丙两角又等即其对邉相似】而戊己【小句一率】与己丙【小股二率】若丙辛【大句三率】与辛子【大股四率】次以线变为数【乙丙三十五乙丁五十丁丙五十乙己十七强己丙十八弱丙壬十八弱壬丁三十二强辛子四十八各有竒今约用成数令直截易算也】则戊己十二与己丙十八若丙辛三十二与辛子四十八也
　　又以第一率乘第四以
　　第二率乘第三得数必
　　等则戊己辛子之矩内
　　实己丙丙辛之矩内实
　　【各五七六】通用可也又戊己
　　【小句一率】与辛子【大句二率】若乙
　　己【小股三率】与乙辛【大股四率】而以第一自乘又以
　　乘第二其两方之比
　　例亦若第三与第四
　　【见几何七卷十七题】则戊己方
　　【一四四】与戊己【十二】辛子
　　【四八】矩【五七六】若戊己【十二】
　　与辛子【四八其比例皆四之一】亦若乙己【十七】与乙辛【六八何者乙己戊乙辛子两直角形同用己乙戊角则相似则乙己与己戊若乙辛与辛子】反之则乙己【十七一率】与乙辛【六八二率】若戊己方【一四四三率】与戊己辛子矩【五七六四率】或与己丙丙辛矩【又四率亦五七六也一二与三四异类而为比例者根与根若积与积也四与四异形而为同比例者论积不论形也故先定戊己辛子矩己丙丙辛矩可通用也】
　　又四率法既云一乘四二乘三
　　两矩积等今依法乘之即得乙
　　己根【十七一率】乗己丙丙辛矩【五七六第
　　四率】所得数【九七九二】与乙辛根【六八二率】乗戊己方【一四四第三率】所得数【九七九二】等次再以乙辛乗之即得乙辛
　　根【第一率六十八二邉总之半】乗乙辛根
　　【六八】偕戊己【元形中垂线】方【一四四】之
　　矩实【共九七九二为第二率】所得数【六六
　　五八五六】与乙辛根【第三率六十八三邉总之
　　半】乘乙己根【十七】偕己丙辛丙
　　矩【五七六乙己己丙辛丙者三差之各数也】之矩
　　实【共九七九二为第四率】所得数【六六五八五六】等依此用三较连相乘又以半总乘之得数为实开平方得元形之积此用前所得数本法也或用元形中垂线自乘以乘半总又以
　　半总乘之得数为实
　　开平方亦得元形之
　　积此用后所得数证
　　法也
　　何谓中垂线自乘以
　　乘半总又再乘而得
　　积以句股法解之如
　　戊己丙句股形若以戊己句乘己丙股得戊己丙形之倍积即己戊壬丙两形并之
　　积【两形等故】又乙戊己句股形以戊己句
　　乘乙己股得倍积即乙庚戊己两形
　　并之积又以戊壬句乘壬丁股【或戊己乘
　　丙辛】得倍积即庚戊壬丁两形并之积
　　故戊己乘乙辛得元形之积如此即
