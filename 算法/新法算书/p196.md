<!-- { "loadSidebar": true } -->
　　先是肃宗初大衍厯有误诏韩颖直司天台增益旧术行至德厯至宝应元年六月望月食不効乃诏司天台郭献之等复用麟德元纪更立岁差增损迟疾交食及五星差数以写大衍旧术上元七曜起赤道虚四度帝为制序题曰五纪厯史称献之加减大衍偶与天合遂颁用之
　　德宗兴元元年甲子徐承嗣造正元厯
　　积年四十万三千三百九十七
　　日法一千九十五
　　是时五纪厯气朔加时后天诏司天徐承嗣与夏官正杨景风等杂麟德大衍之防治新厯上元七曜起赤道虚四度建中四年厯成名为正元要不出五纪旧术范围也
　　穆宗长庆二年壬寅徐昻造宣明厯
　　积年七百七万五百九十七
　　日法八千四百
　　宪宗卽位司天徐昻上新厯名曰观象起元和二年用之然无蔀章之数至于察敛啓闭之候循用旧法测验不合至穆宗立以为累世缵绪必更厯纪乃诏日官改撰厯法名曰宣明上元七曜起赤道虚九度其气朔发敛日躔月离皆因大衍旧术晷漏交防则稍增损之更立新数以歩五星大约皆凖大衍厯法其分秒不同则各据本厯母法云起长庆二年自敬宗至于僖宗皆遵用之
　　昭宗景福元年壬子边冈造崇厯
　　积年五千三百九十四万七千六百九十七
　　日法一万三千五百
　　是时宣明厯数渐差诏太子少詹事边冈治新厯冈巧于用算然实防于本原其上元七曜起赤道虚四度其气朔发敛盈缩朓朒定朔望九道月度交会入食限去交前后皆大衍之旧余虽不同亦殊涂而至者景福元年厯成赐名崇按冈用算巧能立术简防虽仍大衍而皆变其名如策实曰岁实揲法曰朔实干实曰周天分之类明白使人易晓较之闭藏闪烁者不同是可尚也其治晷度凖阳城日晷前后消息加减得宜九服中晷各于其地立表候之在阳城之南之北者各有距差以加减阳城二至中晷九服所在各于其地置水漏以定漏率各以阳城二至晷漏母除之得加时黄道日躔交道有差其术甚善后世郭守敬仿之测验诸方惜未能尽用其术也
　　周
　　世宗显徳三年丙辰王朴造钦天厯
　　积年七千二百六十九万八千七百七十七
　　日法七千二百
　　五代初用唐厯后诸国各有厯皆行之未久法不传惟周世宗钦天厯乃端明殿学士王朴所造其厯以隂三阳二化成之数得诸法较之八十一取之黄钟三千四十取之大衍其牵附为尤甚行五行周亡
　　宋
　　太祖建隆三年壬戌王处讷造应天厯
　　积年四百八十二万五千八百七十七
　　日法一万零二
　　太平兴国六年辛巳吴昭素造乾元厯
　　积年三千五十四万四千二百七十七
　　日法二千九百四十
　　眞宗咸平四年辛丑史序造仪天厯
　　积年七十一万六千七百七十七
　　日法一万一百
　　显德钦天厯行五年周亡宋初犹用之建隆二年五月以其厯推验疎濶乃诏司天少监王处讷等别造厯法四年四月新法成赐名应天至太平兴国间有上言应天厯气候渐差诏处讷等重加详定六年表上新厯会冬官正吴昭业所献新厯气朔稍均众所推服遂用之赐号乾元应天乾元皆御制序焉眞宗嗣位命判官司天监史序等考验前法研覈旧文取其枢要编为新厯咸平四年三月厯成赐号仪天夫天道运行皆有常度厯家之术古今不同葢变法以从天随时而推数故法有疎宻数有繁简虽条例稍殊而纲目一也
　　仁宗天圣元年癸亥宋行古造崇天厯
　　积年九千七百五十五万六千五百九十七
　　日法一万五百九十
　　宋兴百余年至干兴初诏厯官宋行古等改造新厯至天圣元年八月厯成诏翰林学士晏殊制序而施行焉命曰崇天其积年上考徃古岁减一算下騐将来岁加一算厯成以来年甲子岁用之是年五月丁亥朔日食不效诏候騐至七年会周琮言古之造厯必使千百年间星度交食若应绳凖今厯成而不验则厯法为未宻又有杨皥于渊者与琮求较验而皥术于木为得渊于金为得琮于月土为得诏增入崇天厯具改用率数云
　　英宗治平元年甲辰周琮造明天厯
　　积年七十一万一千九百七十七
　　日法三万九十
　　崇天厯行至嘉祐末英宗卽位命殿中丞判司天监周琮等作新厯三年而成琮言旧厯节气加时后天半日五星之行差半次日食之候差十刻旣而司天中官正舒易简等更陈家学于是诏翰林学士范鎭等考定是非上推尚书辰弗集于房与春秋之日食参今厯之所候而易简等所学疎濶不可用新书为宻遂赐名明天厯诏翰林学士王珪序之未久以月食不效诏厯官重造新厯至神宗熈宁元年上之占验亦差遂复行崇天厯
　　神宗熈宁七年甲寅卫朴造奉元厯
　　积年八千三百一十八万五千二百七十七
　　日法二万三千七百
　　厯行十八年至元祐间测有差
　　哲宗元祐七年壬申皇居造观天厯
　　积年五百九十四万四千九百九十七
　　日法一万二千三十
　　厯行十一年崇宁间冬至有差
　　徽宗崇宁二年癸未姚舜辅造占天厯
　　积年二千五百五十万一千九百三十七
　　日法二万二千八十
　　厯行三年不效
　　崇宁五年丙戌姚舜辅造纪元厯
　　积年二千八百六十一万三千四百六十七
　　日法七千二百九十
　　厯行二十一年
　　金
　　太宗天会五年丁未【南宋高宗建炎元年】杨级造大明厯
　　积年三亿八千三百七十六万八千六百五十七日法五千二百三十
　　大定二十年庚子【南宋孝宗淳熈七年】赵知微重修大明厯积年八千八百六十三万九千七百五十七
　　日法五千二百三十
　　天会五年司天杨级始造大明厯十五年春正月朔始颁行之其法不知所本或曰因宋纪元厯而增损之至正隆戊寅三月辛酉朔推日当食而不食大定癸巳五月壬辰朔日食甲午十一月甲申朔日食加时皆先天丁酉九月丁酉朔食乃后天由是占候渐差至庚子乃命史官赵知微重修大明厯十一年厯成二十一年十一月望月食验知知微厯为亲遂用之
　　南宋
　　高宗绍兴五年乙卯陈得一造统元厯
　　积年九千四百二十五万一千七百三十七
　　日法六千九百三十
　　厯行三十二年
　　孝宗乾道三年丁亥刘孝荣造乾道厯
　　积年九千一百六十四万五千九百三十七
　　日法三万
　　厯行九年
　　淳熈三年丙申刘孝荣造淳熈厯
　　积年五千二百四十二万二千七十七
　　日法五千六百四十
　　厯行十五年
　　光宗绍熈二年辛亥刘孝荣造会元厯
　　积年二千五百四十九万四千八百五十七
　　日法三万八千七百
　　厯行八年
　　宁宗庆元五年己未杨忠辅造统天厯
　　积年三千九百一十七
　　日法一万二千
　　厯行八年
　　开禧三年丁卯鲍澣之造开禧厯
　　积年七百八十四万八千一百五十七
　　日法一万六千九百
　　厯行四十四年
　　理宗淳祐十年辛亥李德造淳祐厯
　　积年一亿二千二十六万七千六百七十七
　　日法三千五百三十
　　厯行一年
　　宝祐元年癸丑谭玉造会天厯
　　积年一千一百三十五万六千一百五十七
　　日法九千七百四十
　　厯行十八年
　　度宗咸淳七年辛未陈鼎造成天厯
　　积年七千一百七十五万八千一百五十七
　　日法七千四百二十
　　厯行四年
　　高宗时中原旣失星翁离散纪元厯亡绍兴二年高宗重购得之乃命常州布衣陈得一改造统元厯厯成诏翰林院学士孙近为序颁行乃有司不善用之暗用纪元法推歩推得乾道三年丁亥岁十一月甲子朔裴伯寿陈统元法当进作乙丑于是依统元正之光州士人刘孝荣言是年四月戊辰朔日食一分日官言食二分旣而精明不食是年孝宗命孝荣治厯乃采五代民间万分厯作三万分以为日法造乾道厯时谈天者各以技术相高互相诋毁纷纷不已至淳熈三年因推太阳不合仍命孝荣改厯四年颁行赐名淳熈淳熈末验合朔差光宗绍兴二年诏改新厯仍命孝荣为之赐名会元四年布衣王孝礼言陈得一造统元厯刘孝荣造乾道淳熈会元三厯皆未尝测景是以冬至皆后天一日今宜立表测验是时朝廷虽从未暇改作庆元四年会元厯占候多差日官草泽互有异同旧厯后天十一刻诏杨忠辅造新厯五年厯成赐名统天是年六月乙酉朔推日食不验又嘉泰二年五月甲辰朔日食统天厯先天一辰有半乃诏草泽有通厯者应聘修治开禧三年大理评事鲍澣之言统天厯气朔五星皆立虚加虚减之数气朔积分乃有泛积定积之繁其余差漏不可备言杨忠辅今见统天厯舛私成新厯容臣太史草泽诸人所着厯参攷之检讨曾渐亦言愿以诸厯下本省参攷以最近者颁用于是改定新厯厯成赐名开禧诏以戊辰年权附统天厯颁之于是附行于世四十五年嘉定十一年太史局推七月朔日食不验因命李德卿改造新厯淳祐十年厯成赐名淳祐是年淳祐新厯推壬子岁立春
　　时刻与开禧厯所推相差六刻又推日食分亦差六刻有余十二年秘书省言李德卿厯与谭玉所进新厯各有得失请商确推算合众长而为一未几厯成赐名防天宝祐元年行之咸淳六年十一月三十日冬至后为闰十一月旣已颁厯浙江安抚司凖备差遣臧元震言十九岁为一章至朔同日谓之章月今以十一月三十日为冬至又以冬至后为闰十一月自淳祐壬子至咸淳庚午凡十九年是为章岁以十九年七闰推之则闰月当在冬至前不当在冬至后以至朔同日论之则冬至当在十一月初一日不当在三十日因更造厯六年成七年颁行卽成天厯也
　　按宋史云宋开国以来其厯曰应天曰乾元曰仪天曰崇天曰明天曰奉天曰观天曰纪元迨靖康丙午百六十余年而八改厯南渡之后曰统元曰乾道曰淳熈曰防元曰统天曰开禧曰防天曰成天至德祐丙子又百五十年复八改厯使其初立法脗合天道则千岁日至可坐而致奚必数数更法以求幸合象哉虽然天歩惟艰古今通患天运日行左右旣分不能无忒谓七十九年差一度虽视古差宻亦仅得其槩耳又况黄赤道度有斜正濶狭之殊日月运行有盈缩朏朒表里之异测北极者率以千里差三度有竒晷景称是古今测验止于岳台而岳台岂必天地之中余杭则东南相距二千余里华夏幅员东西万里发敛晷刻岂能尽谐又造厯者追求厯元逾越旷古抑不知二帝授时齐政之治毕殚于是否乎今其遗法具在方册惟奉天防天二法不存大抵数异术同因仍增损以追合乾象俱无以大相过也
　　元
