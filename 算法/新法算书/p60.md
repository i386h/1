<!-- { "loadSidebar": true } -->
　　开立方亦有积数有啇数啇有方法有平廉法长廉法隅法置积为实从末位向前隔二位作防每一防有一啇次视立方筹内再乘之数有与实首相等者即除之若无相等则取其近少者除之但实首以左第一防为主若防前无位则再乘止于零数如一如八是也若防前有一位则再乘应有十数如二七如六四是也若防前有二位则再乘应有百数如一二五至七二九是也而此乘数在第几格则第几数即初啇数如所用数是八八为二之再乘在第二格即二为初啇也若有二防者以初啇数自乘而三倍之如二之自乘得四四之三倍为一十二为平廉法以初啇数三倍之如二之三倍得六为长廉法次以平廉法数查筹列立方筹左又以长廉法数查筹列立方筹右次视左筹与方筹并之横行内数啇其少于余实者平行取数为约数即以此数为次啇如在五格即次啇五也次以次啇自乘之数与长廉法数相乘进一位书于约数之下以此二数并之除其余实即得立方根不尽者以法命之三防以上仿此
　　解曰立方形者六方面积为一实体也每面等每边每角各等立方积者一数自乘再乘之所积也线有长面有长有广体有长有广有高所谓一乘作面再乘作体是也开立方者亦以积求形之术其异于平方者平方为面面有四等线开之求得四线之一为方根也立方为体体有十二等线开之求得十二线
　　之一为方根也三乘方以上亦
　　皆十二线有等有不等而皆求
　　其最初第一面之一界线为方
　　根也今解立方廉隅法姑作分
　　合图论之若截木或镕蜡作八
　　体分合解之尤易晓矣　其一
　　作六方面形一事诸面线角皆
　　相等此名方法体即上图甲乙
　　丙丁立方体是也　其二作六
　　面扁方体三事其上下面各与
　　方法等旁四面之高少于方法之高【任意多寡开讫乃得】而四棱线皆等此名平廉法体即上图戊己庚辛是也其三作六面长方体三事其上下左右四面与平廉之旁面等两端之四界线皆与平廉之高等此名长廉法体即上图壬癸是也　其四作六面小立方体一事六面之广袤皆与长廉之两端等此名隅法体即上图子丑是也
　　右度数家以度理解数学【度者防线面体量法也数者一十百千等算法也】亦以数理解度学如鸟两翼交相待而为用也今依
　　此借数以明立方之体如初方
　　体之边各四则一面之积为一
　　六其容积六四平廉之两大面
　　亦一六其高设五相乘得容积
　　八○长廉之长亦四其两端之
　　高广各五则其容积一○○立隅之边各五则其容一二五此八体并之以三平廉合于初方之甲丙乙丙丙丁三面以三长廉补三平廉三阙以立隅补三长廉之阙即成一总立方也　又算法单数乘单数生单数【如四乘六为二四是为六者四积为二十四而其根四乃单数也】单数乘十数生十数【如四乘三十为一二是为三十者四积为一百二十而其根二乃十数也】十数乘十数生百数【如三十乘八十为二四是为八十者三十积为二千四百而其根四乃四百也】推之则十乘百生千百乘百生万也　今依此推前总立方以四十五为全根其初方之一边为四十其面则为四十者四十是一千六百也是十乘十生百也其容积为一千六百者四十是六万四千也是十乘百生千也　其平廉之两大面与初方之面等亦一千六百其高五是单数以乘百得八十者百是八千也是单乘百生百也立廉三三倍之得二万四千也　长廉之高广皆与平廉之高等为五是单数其面为二五单根也其长与初方等为四十相乘得四十者二十五是为一百者十则一千也是单乘十生十也长廉三三倍之得三千也　立隅体与平廉之高等为五是单数自乘得二五亦单数也再乘得一二五亦单数也是单乘单生单数也　已上共得九万一千一百二十五为两啇之总立方积其根四十五右以数明立体之理其在筹则右行自一至九者立方根数也左三行自一至七二九者即方根自乘再乘之数也自乘再乘止于三位如三自乘再乘为二十七九自乘再乘为七百二十九故列实下隔二位作防查实下几防知立方根当几位也法先于第一防以上查实简筹或适足或畧少者即初啇之立方体平行求得其根也　次初啇根自乘得平廉面与初啇之体等三倍者三平廉也平廉之筹列立方筹之左者立方筹之右行为单数中行为十左行为百平廉筹右行之号亦百数也以合于立筹之左行共为几百也　次平廉之面积三偕初啇之根三并为分率数以求六廉一隅之高于立筹平筹上求余实之近少数【不欲太少为尚有长廉之容故也】约可用者平行取根即次啇也不言隅法者次啇之再乘即是立隅筹上所自有也又平行取次啇之平方积乘长廉筹之数得长廉之容长廉之号为十数以列于约数之下进一位作十数　次求七体之总积初体之外有平廉三长廉三立隅一其定位立隅在本筹之上为单数次啇与三长廉法相乘得数为三长廉之实此数之号为十数三平廉之筹加于立筹之外其号为百数通并之以除余实未尽而原实有三防者以先两啇之总方为初体复如前法三啇之亦并八体为一总体不及啇为一者依法命之
　　同文算指曰先得之根【初啇也】乘于三十今曰三之【长廉法也】所得之号为十数也又曰先根之方【初体之面】乘于三百今曰三之【平廉法也】所得之号为百数也一也
　　假如有积四千九百一十三别列为实从末位三向前隔二位各作一防即知啇二位也防在实首四为单数视立方筹内再乘之数无四下八过实用其上一实之近少数也平行向右取一为方法【即方根】另列之为初啇即以一【千】减四【千】存三【千】以并次防之实得三九一三为余实次用初啇一自乘【为平廉面】而三倍之【三平廉故】得三百为平廉法【亦名倍方数】取三号筹列立方
　　筹左又以初啇一十三倍之
　　【一者长廉边三长廉故三倍】得三为长廉
　　法【亦名倍根数】取三号筹列立方
　　筹右于列筹【立方筹与平廉筹也】内并
　　数取其少于余实者为约数
　　第其中有长廉之实不得过
　　少又不得多多者如第九格
　　遇三四二九以为约数近少
　　矣另列之向右平筹自乘数
　　内平行取八十一乘于长廉法三得二百四十三列近少数【三四二九】下进一位并得五八五九则多于余实也至第七格遇二四四三以为约数另列之向右平筹自乘数平行取四十九以乘长廉法三得一百四十九列近少数【二四四三】下进一位并得三九一三除实尽【平廉筹之二千一百平廉实也立方筹之三百四十三立隅积也平方筹之四十九长廉两端之面也以乘长廉法三十得一四七长廉积也诸筹之上一一分明】平行求其根得七即七为次啇也得总立方之根一十七
　　又如积九百一十五万九千八百九十九别列为实从末位九向前隔二位作一防凡三防当啇三位也防在实首九为单数视立方筹内再乘之数无九下二七过实用其上八实之近少数也平行向右取二
　　为方法另列为初啇即以八
　　减九存一以并下位得一一
　　五九为余实次用初啇二自
　　乘而三倍之得一十二为平
　　廉法取一号二号两筹列立
　　方筹左又以初啇二三倍之
　　得六为长廉法取六号筹列
　　立方筹右于列筹【立方与平廉共三筹】内并数取其少于余实者为
　　约数试之而无有【最少者为第一格之
　　一二○一】则知啇有空位于初啇
　　下作圏以当次啇复开第三
　　防之余实为一一五九八九
　　九前二啇二○【百十也】自乘之
　　得四○○【四万也】三倍之为一
　　二○○【一千二百】依数取四筹为
　　平廉法列立方筹左前啇二
　　○三倍之得六○取二筹为
　　长廉法列立方筹右于列筹
　　【立方与平廉共五筹】内并数取其少于
　　余实者为约数至第九格方
　　得一○八○七二九另列之
　　向右平筹自乘数平行取八
　　十一以乘长廉法六○得四
　　八六○列近少数【一○八○七二九】下进一位并得一一二九三
　　二九除实不尽三○五七○
　　其三啇平行取根得九并初
　　二啇得立方根二○九不尽
　　者更欲细分之则用命分第
　　二法于余实后加三圏得三
　　○五七○○○○为余实依
　　上法再开之以前啇二○九
　　自乘为四三六八一又三倍
　　之为一三一○四三取此六
　　筹列方筹左为平廉法又以
　　前啇二○九三倍之为六二
　　七取此三筹列方筹右为长
　　廉法于列筹【左筹七】内并数取
　　其近少为约数试之至第二
　　格遇二六二○八六○八为
　　近少于余实【三○五七○○○○】另列
　　之向右平筹自乘数内平行
　　取四乘于长廉法六二七得
　　二五○八列近少数【二六二○八六
　　○八】下进一位并得二六二三
　　三六八八以除实不尽四三
　　三六三一二即取右根二为
　　啇数依法命为一十分之二
　　分也若欲再开则余实后又
　　加三圏得四三三六三一二
　　○○○为余实依上法以前
　　啇二○九二自乘为四三七
　　六四六四又三倍之得一三
　　一二九三九二取此八筹列
　　方筹左为平廉法又以前啇
　　二○九二三倍之为六二七
　　六取此四筹列方筹右为长
　　廉法于列筹【左九筹】内并数取
　　其近少至第三格遇三九三
　　八八一七六二七为近少于
　　余实【四三三六三一二○○○】另列之向
　　右平筹自乘数平行取九乘
　　于长廉法六二七六得五六
　　四八四列近少数【三九三八八一七六
　　二七】下进一位并得三九三九
　　三八二四六七以除实不尽
　　三九六九二九五三三即取
　　右根三为啇数依法命为二
　　百○九又一百分之二十三
　　分也若再开则余实后又加
　　三圏得三九六九二九五三
　　三○○○为余实依上法以
　　前啇二○九二三自乘为四
　　三七七七一九二九又三倍
　　之得一三一三三一五七八
　　七取此十筹列方筹左为平
　　廉法又以前啇二○九二三
　　三倍之得六二七六九取此
　　五筹列方筹右为长廉法于
　　列筹【左十一筹】并数取约至第三
　　格遇三九三九九四七三六
　　一二七为近少于余实【三九六九
　　二九五三三○○○】另列之向右平筹
　　自乘数平行取九乘于长廉
　　法六二七六九得五六四九二一列近少数【三九三九九四七三六一二七】下进一位并得三九四○○○三八五三三七以除实不尽为二九二九一四七六六三即取右根三为啇数依法命为二百○九又一千分之二百三十三也余实任开之终不尽何者无立方数不得有立方根也
　　算子钱法【増】
　　以筹布算其乘除诸法皆能去繁就简不待论矣若算章中有用开平立方者有用开无名方者至难至赜也用筹则比他算特为简易故附载此法　按九章算衰分篇中有借本还利皆用乘法即此法之还原也今法必用开方故为难耳
