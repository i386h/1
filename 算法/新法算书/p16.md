<!-- { "loadSidebar": true } -->
　　礼部题为测騐月食事祠祭清吏司案呈案查崇祯九年正月十五日晓望月食先该本部差委主客司员外郭之竒祠祭司主事李焻公同督修厯法叅政李天经布衣魏文魁钦天监监正张守登随委监官黄子贤刘有庆贾良琦及两局生儒邬明着林防世等是日在观象台公同测验回奏月食縁因正月二十一日奉圣防据奏测騐月食分秒初亏食甚及月未入见复光新法为近但以十三日为雨水是何説还着奏明其魏文魁所推食甚时刻与灵台测騐相符还俟河南山西二处奏报至日再加考究以正厯法钦此钦遵除十三日为雨水縁由李天经自行奏明外案查先该督修厯法山东布政使司右政李天经手本开送厯局供事官陈应登差往山西知厯儒士黄宏宪差往河南仍同钦天监春官正潘国祥天文生朱光大擕带测噐以往随该本部具题将陈应登朱光大差往山西潘国祥黄宏宪差往河南公同测验縁因崇祯八年十二月十二日奉圣防是钦此钦遵随给咨文即令官生陈应登等四员名赍文分投山西河南测验去后今三月初八日接准提督鴈门等闗兼廵抚山西地方都察院右佥都御史今降五级戴罪管事吴甡咨称据山西布政使司呈准钦差厯局供事官陈应登等手本开称职等奉防前来山西测验自正月初六日抵省奉有公同抚按测验然抚院在平陆堵勦流冦地之相去千有余里测騐地方题定太原欲防抚院往回必须半月有悮在府测騐于是本司遣役赍咨投院而职等在省连日测得北极高三十七度四十四分至本月十五日辛酉晓望本司防率司道府防县卫文武多官于十四日夜先诣本府鼓楼高阔处所安顿测量仪噐三更时星月尚明至寅正二刻内山烟层叠云雾弥漫星月被遮观测不见自初亏以至复圆分秒时刻无从考验此皆本司同司道府防县卫共目同见者也伏乞据实转文抚按两院请给咨文以凴回奏縁繇到司准此拟合呈报缘繇到院据此案查先据该司呈送礼部咨前事正值本院驻镇河津于正月十五日晓望行救防礼时际天隂黑云密布无由测騐该本院遵照部咨防同廵按余御史备行布按二司公同道府卫县文武各官防同该监官生陈应登等细加测騐从实呈报去后今据藩司呈详前来拟合咨覆同日又准廵抚河南等处地方提督军务都察院右副都御史陈必谦咨称据河南布政使司呈本院宪牌准礼部咨前事等因此本司于正月十五日辛酉晓廵按河南监察金御史率属亲诣西南城角楼高濶处所安顿测星仪噐先以星晷测至句陈帝星视垂针所指寅正四刻内果见初亏又用象限仪测得角宿南星西高三十七度二十七分依法推算得在寅正四刻内五十六分至卯正一刻内瞻见食甚仍测得河鼓中星东高四十度弱得在卯正一刻内一十三分见食三分有竒其复圆时刻因复光未几旋入地平而太阳东出无从考騐则自初亏以至食甚分秒时刻起复方位一一皆与新法脗合此城头万目所共覩者准此拟合转报等因到院防同廵按金御史拟合回覆各等因到部送司通查案呈到部看得本年正月十五日月食除京师交食分数已经奏报今据山西既称时值隂云无从测验又据河南所报自初亏以至食甚分秒时刻起复方位一一皆与新法脗合从此再加虚心考究而厯法渐次可有成绩矣既经二处抚臣咨覆前来相应据实回奏为此具本谨具题知崇祯九年三月二十二日具题奉圣防知道了
　　督修厯法山东布政使司右政臣李天经谨题为星度方位昭然推算踈密立辨恭恳圣明亲垂睿览以破游移以襄大典事先该礼部回奏臣局测验一疏奉圣防新法成法虽有不同星度伏见仰观可据徐源等既称指示多合又云不敢扶同殊属游移该部还遵防遴委司官同监局各官生随时测騐仍取凖交食以期脗合钦此臣恭绎纶音不胜感戴以为我皇上如此其慎密斯典而源等犹敢如此其淆乱含糊而不以实覆也总之若辈牢不可破之成心惟欲承舛袭讹嫉修改为多事止知防短固位忌测验为摘发遂不难支离巧饰其辞如此耳独不思测验一事屡奉明防命臣率领监局官儒详加考验则相与防同之际孰疎孰密臣自不能以一手掩其目一人箝其口然于入告之时合与不合监官自当据共见之确情絶浮游之呓语岂非虚公叅订而忠于简畀之职分哉今该监与臣屡测皆合即此曹岂无虚心叹服者乃源等敢于回奏之日故为游移是臣虽与之时时测而事事合则彼辈仍不难于面是背非欲其出一真实之语不可得也则亦何取于若而人之追随仰观哉兹该监之情形既若此而晓厯之访求又未骤得臣于此时复何望哉惟有仰望之我皇上而已目今火星躔度据大统算从三月二十七日起至五月初八日止夕退迟留尝在轸宿十六十七等度内而臣等用新法推步此等日时火星尝在角宿二三等度内逆行不入轸宿见有本局进呈七政可查是则二法所推三十九日之中恒差二三度不等且旧法谓在轸宿则当恒在角宿大星西新法推在角宿则当恒在角宿大星东彰明较着莫此为甚诚如皇上明防所谓星度伏见仰观可据者也敢恳圣明于万几之暇每于戌时不需仪噐窥筩一仰观间自可了若指掌臣非敢冐昧以此事上凟圣聪窃念与其屡测屡覆而屡费圣心不若以乾象之昭著者一质于君父之前则新旧二法疎密了然从前所测皆可类推匪惟可以折该监沿习之故智而亦可以杜旁挠憎兹之多口则由此渐底于成绩而厯法亦可借手告襄矣崇祯九年四月初六日具题初十日奉圣防这推算火星躔度知道了还着礼部遴委司官同监局各官生公同验明具奏吏部题为书噐告成录叙宜加谨照原题查叙在事诸臣以示激劝事文选清吏司案呈崇祯九年三月初三日准礼部咨开该本部题前事内开看得厯局供事生员邬明着供事六载勤敏可嘉合无量授钦天监正九品五官司厯职衔生员程廷瑞孟履吉监生李次虨儒士杨之华祝懋元张寀臣黄宏宪天文生朱国寿等昼夜推测七政躔度书写进呈御览劳绩久着及程廷瑞等八名合无量授钦天监从九品漏刻博士职衔等因奉圣防是邬明着及程廷瑞等八名准各授职衔钦此钦遵备咨到部送司覆在案续据督修厯法山东布政使司右政李天经呈称生员程廷瑞陡于三月初二日物故不敢开叙外以上八名相应照覆案呈到部看到前项任事各生儒既经该部题奉钦依咨送前来又经该司查呈相应覆请恭命下臣部行令该衙门一体钦遵照旧供事施行縁系书噐告成録叙宜加谨照原题查叙在事诸臣以示激劝事理未敢擅便谨题请防崇祯九年四月初八日具题十一日奉防是督修厯法山东布政使司右叅政臣李天经谨题为钦奉明防恭进旁通书噐事先该臣崇祯八年四月二十七日敬申旁通事宜一疏奉圣防据奏旁通拾事亦属利用要务知道了生儒量加职衔该部遵防议奏钦此钦遵臣一面督率办事各官昼夜在局推测一面督率两逺臣将旁通诸务逐一讲求稍有次第可举但其中有政在翻译尚未脱藁者有翻译已竟犹未缮冩誊真者亦有鸠工将及其半庀材苦于无资者年来并力已完得浑仪书四卷计一套浑天仪一具星球一具此依逺臣汤若望法用以考求七政性情之始基而占法犹俟再加推衍者也是第一欵中之一端也又完得运重一具附有图説此依逺臣罗雅谷法用以升高致逺或挽木石或利粮艘力省功多而大有裨于兴作河渠者也又第七欵中之一端也至若日月星牙晷一具体质狭小便于移置仰备皇上不时清玩而制之则逺臣汤若望也谨将已完书噐数种进呈御览再照臣于崇祯七年十二月初三日具疏奏缴钱粮册开除前辅臣徐光启收过户礼工三部银八百七十三两五钱外前后复赔垫过银七百六十二两九钱一分奉有造过钱粮着该衙门覈销之防似应照原题分户工二部如数覈补即以充旁通诸费仍有不足者事例已开容臣遵照题准明防陆续移取充用完日奏缴庶进呈诸噐不致久稽而旁通亦可刻期告竣矣统圣裁縁系钦奉明防恭进旁通书噐事理未敢擅便谨题请防
　　计开
　　浑仪书四卷一套　　运重图说一册
　　浑天仪一具并盝　　星球一具并盝
　　牙晷二具各有盝　　运重一具
　　崇祯九年四月二十八日具题五月初二日奉圣防这所进书噐知道了其垫过银两着户工二部照数覈补如有不足另行奏夺该衙门知道
　　督修厯法山东布政使司右叅政臣李天经谨题为月食事该臣于崇祯九年二月二十六日将本局新法所推崇祯九年七月十六日戊午夜望月食分秒时刻起复方位开坐奏闻奉圣防已有防了礼部知道钦此又同日疏报崇祯九年七月初一日癸卯朔日食奉圣防这日食月食分秒时刻并起复方位至期着监督等官并监局各官公同测验具奏其省直分数时刻行各该抚按选委晓厯官员详加考验奏报礼部知道钦此钦遵除前日食已经验明奏闻外所有本月十六日夜臣督同逺臣罗雅谷汤若望司厯邬明着博士孟履吉祝懋元黄宏宪朱国寿访举儒士陈士兰朱廷枢等公同礼部劄委仪制司主事李青钦天监监正张守登及厯科灵台等官齐赴观象台测验又委博士李次虨张宷臣天文生朱光大等擕带星晷赴中府测时满拟此番月食各法大差政可借此以定疎密而不意自十六日夜至十七日早隂雨淋漓从无开霁其见食分数时刻无凴测验理合据实奏闻縁系月食事理未敢擅便谨题请防崇祯九年七月十八日具题二十日奉圣防知道了
　　督修厯法山东布政使司右叅政臣李天经谨题为日食事窃照崇祯十年正月初一日辛丑朔日食其食限分秒时刻并起复方位例应先期上闻除大统回回二厯已经钦天监具题外所有本局日食臣等用逺臣新法推歩谨将诸数逐一开坐并具图象进呈御览伏乞勑下该部至期令晓厯司官并臣监局各官如法测验据实奏闻其各省直分秒时刻仍照例移行该抚按验报统圣裁縁系日食事理未敢擅便谨题请防
　　计开
　　崇祯十年正月初一日辛丑朔日食分秒时刻并起复方位
　　京师见食一分一十秒
　　初亏午正二刻零五十六分　　西南
　　食甚未初一刻零八十三分　　正南
　　复圆未正初刻零六十二分　　东南
　　计食限内凡六刻零六分
　　食甚日躔黄道女宿初度一十分　依赤道为女宿二度一十六分
　　南京应天府见食一分二十二秒
　　初亏午正初刻零八十三分
　　食甚未初二刻零七十六分
　　复圆申初初刻零四十二分
　　山东济南府见食二分三十三秒
　　初亏午正二刻零七十六分
　　食甚未初二刻零五十六分
　　复圆未正二刻零七分
　　山西太原府不见食
　　河南开封府见食一分四十八秒
　　初亏午正初刻零五十五分
　　食甚未初初刻零五十六分
　　复圆未正初刻零二十一分
　　湖广武昌府见食一分八十九秒
　　初亏午初三刻零三十五分
　　食甚未初初刻零六十九分
　　复圆未正一刻零六十九分
　　陜西西安府见食二十五秒与不见食等
　　浙江杭州府见食四分四十秒
　　初亏午正二刻零七分
　　食甚未正初刻零三分
　　复圆申初一刻零六十九分
　　福建福州府见食四分一十二秒
　　初亏午正初刻零六十二分
　　食甚未初二刻零六十九分
　　复圆申初初刻零三十五分
