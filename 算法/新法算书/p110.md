<!-- { "loadSidebar": true } -->
　　角六十度【引数之倍】依法作戊午
　　垂线先求戊午边得三二一
　　三次求丙午边得一八五五
　　以丙甲全线减之得午甲为一二九八五次求午甲戊角得十三度五十四分又求戊甲边得一三三七二
　　次甲戊丁形有甲丁十万甲戊【先得】有戊甲丁角【先置乙甲丙引数三十度次得丙甲戊十三度有竒并之得四十三度五十四分其余乃戊甲丁角也】一百二十六
　　度○六分依法作戊午垂线先
　　求戊午线得九二七二又求午
　　甲线得九六三五并加甲丁全
　　数得一○九六三五午丁也午戊丁形有午戊午丁两边求丁角得四度五十分乃三十度引数之均数也又求丁戊得一○九九○三乃火星年歳圏心距地心之数也
　　右因图并法可知丙甲戊角比乙甲丙角或相加或相减则凡引数【距最髙度】不过九十度者宜相加若过九十度者宜相减又两圏半径并之因甲丁全数即为戊丁甲极大角之正线查表得十度三十四分二秒【凡戊甲丁角为直角者丁角更大】
　　土木金水四星次均表説【第五章】
　　五星次均之理土木金水为同而火星为异故别论之今先论四星之同者凡星与太阳不会不冲之时必不在丁乙实行线上而在或左或右多寡之间则前所得丁乙巳角之均数犹不足以定星之视行如后图置星在小轮左如夘作夘丁乙角则宜减于先所得庚丁乙实行角而得夘丁庚视行角若星在小轮右如丑则作乙丁丑角宜加于先乙丁庚角而得视角此角名谓之次均数乃星会太阳之时在子故次均表自子起从子丑午夘回子满三百六十度先半周子丑午为加后半周午夘子为减
　　算夘丁乙等角先置设乙夘线若干【小轮半径数见各星厯指】又设午
　　乙夘角【或左或右无二法从子到夘弧
　　度之余】又设丁乙边【即前算加
　　减所得数】可推夘丁乙等角
　　然乙丁线之数非一若
　　乙心近于庚最髙则乙
　　丁大若乙心近辛最低则丁乙小若乙心在髙庳之中有多寡则丁乙线亦有大小乙丁线有大小则夘丁乙均角亦有大小欲算全表宜先设庚乙若干度从庚至辛为一百八十度则一百八十度算夘丁乙等角一百八十次又夘乙丁角非一则从子极逺至午极近亦一百八十度则庚辛各度及子午各度皆宜算一百八十次当有三万二千四百角不亦烦且难而表且赜乎故约为中分法如曰最髙及其冲之中先定小轮在庚最髙因法设夘乙丁角自一度至一百八十推算所得数于表中子夘弧度下即次均数书之又置小轮在辛最髙冲推算夘丁乙角一百八十所得数与在最髙本弧各数相比其较于表中子夘弧度次均度下亦书之各谓之较分有极髙极卑两数则可推其中数今试举土星为法如左
　　己乙两心差为十万分之二七○八因均圏用其半得五八五四加于己庚半径全数得丁庚线又减之得丁辛线小轮半径乙丑为一○四二八用夘丁乙直角试法【置直角于夘便算】求夘丁庚角为五度三十九分十五秒【法以小轮半径加五位为实以庚丁线一二五八五四为法而一查切线表】即夘丁乙角也其余八十四度二十八分四十五秒为夘乙丁角或夘午弧则其余子夘弧为九十五度三十九分入表九十五度有竒次均数下书五度有竒
　　又置乙心在辛最卑依法推算【丁辛线为九四一四六】夘丁乙角得六度二十一分三秒两数之较为四十一分四十八秒于九十五度有竒较分行内书之
　　中分较分説【第六章】
　　凡有大小之较兼有距两限若干因法亦可得较数之比数或减于大或加于小则得中处之本数如置小轮平
　　行距庚最髙为五十度
　　求己乙丁前均角得四
　　度五十四分二十七秒
　　减之得四十五度○五
　　分三十三秒乃己丁乙角也用法以己丁乙形求丁乙线得一○七八○五【己乙半径十万全数】减全数以所余除两心之差得三之一法曰乙丁丑角比庚丁夘角【最髙角】为大则大小两数差分三之一
　　解曰小轮近逺为次均数大小之根置在近逺之中则其均数在大小之中古定逺近之差为六十分法曰六十分得全差若属防分应得若干又从最髙庚起则所得若干加于在庚之均数以近逺之分数用己丁乙形定庚乙弧若干而求丁乙线之数此以六十乗以己丁倍除之得数为分为秒于本表庚乙弧即自行引数本宫度下书之名谓之中分【用三率比例法庚丁丁辛两线全差得六十分今庚丁丁乙两线应差若干】
　　又法庚丁丁辛两线之交以六十除之取一分而于庚丁线减之得某数用己乙丁形此形有己丁两心差有己乙全数又有丁乙线比庚丁为少于大差六十分之一形有三腰依法求乙己丁角其余为庚己乙或庚乙弧为中分一分之弧则小轮在此逺近差为六十分之一若以庚丁再减六十分之二三四再算得二三四分之数亦于本弧表中自行引数宫度下书中分之数画六十中分图
　　以己为心庚为界作本
　　圈又以丁地心为心最
　　髙及其冲为界作圈又
　　两圏中积作六分或六
　　十分以丁心作六圈各
　　切本行之圈从庚最髙
　　左右本圈上至交同心
　　圏数度分则得一中分十中分之度分数若亦画小轮而作丁夘丁丑线上下亦可见乙丁夘各角之差此中分表上以自行【即庚乙弧】为引数乃从本天所生之数也
　　中分较分用法【第七章】
　　以自行引数求第一加减均数又求中分数另记次以日实行内减去星实行得相距为次引求二均即小轮如在最髙之均数又求较分乃某星在小轮某度髙卑之较差用三率法髙卑大差内数六十分为中分得小轮某度之某数为较分今从最髙所得中分即六十分中之几分欲得较分若干入法以乗除得之其所得数名谓三均恒加于二均数得实次均数并或加或减于实行得视行曰恒加者葢所得次均为在最髙极小在最髙外恒大故命恒加见假如
　　火星加减表説【第八章】
　　表设宫度分及自行均数与诸星无二但其行独异他星故其加减理非一致其引数每度下有三类一名距日二名日差三名半径
　　火星以太阳为本行之心如太阳以地为心亦非本行之心因有不同心圈火星从之近逺各不等此火星与日近逺之数书于本表宫度之下曰火星距日数即距心数其算法载本星厯指第七章内测设引数为二百五十九度四十二分二十秒用本法算得自行均数为十度三十二分半又求本图上乙寅线乃火星体寅距太阳乙若干得九九六九七乃表上引数下所列火星距日之数也【因分秒表上之中约取其中分】
　　本厯指有论曰火星歳轮半径大小所以有二其一从太阳髙卑近逺之行有本表今以简法于本表各度下记之所名日差【用太阳引数即从最髙起算】
　　又论火星歳轮半径大小繇本天髙低其数约为太阳之算十之十一即以十一乗太阳差数以十除之或减尾后一字此二数恒宜加于小轮极小半径即六三○二七五今本表已加过本轮差两书于宫度下即以火星平引数行歳轮半径但宜加太阳之差耳
　　引数以每十分为逓加而有均数与上三数不同者葢每度逓加因二度中所差有限可用中比例此则不然是以详而不略表旁有引数各十分各数之较以加得某度分之本数
　　加减表用法【第九章】
　　表上下有宫度分皆从最髙起算名引数上横行从○宫○度○分起顺列止六宫下横行从六宫起自后逆列往前至满天周而止上下相对二引数第有一均数与诸加减表法同若用第一加减则上者曰减下者曰加葢前六宫为减后六宫为加也引数属上行则从顺查引数属下行则从逆查所得均数以加以减于平行则得视行若欲宻推亦用中比例法第二均凡前六宫即顺算曰加后六宫即逆算曰减
　　今以图明其理
　　上下二引数于最髙左右距弧之度为等如图庚最髙左
　　右取庚乙庚丙相等二弧各得
　　己乙丁己丙丁二均角【因防何法】亦
　　相等然庚己乙平行角比庚丁
　　乙丁视行角为大故法曰先六
　　宫即庚乙辛以均数减于平行得视行而庚己丙平行外角比庚丁丙视行外角为小故法曰从六宫即辛丙庚以均数加于平行得视行【系一均数有二引又有二号在乙曰减在丙曰加】五星各均数限【第十章】
　　土星本天上歳轮【又名年歳圏小轮下同】心距最髙九十三度得其均数为六度三十八分十七秒乃首引数之极大均数歳轮心在本天最髙从其极逺处九十六度得次均数五度三十九分一十五秒若在本天最髙冲从极逺处一百○二度得次均数六度二十一分二十秒乃次均之极大数也二大均数并得一十二度五十九分三十七秒乃平视二行之大差也
　　木星本天上歳轮心距最髙九十三度有竒得五度二十七分乃首引数之大均数歳轮心在最髙者从极逺处九十九度得十度三十八分三十三秒在最髙冲距极逺处一百一十度得十一度四十三分○二秒乃次均大数也二大数并之得十七度一十分乃木星平视二行大差也
　　火星本天歳轮心距最髙九十六度得十度三十四分二十秒乃首引数之大均数论歳均差则有四限如火星歳轮心及太阳各在本天最髙从极逺处一百二十六度五十六分得三十六度五十六分二十六秒若火星歳轮心在最髙太阳在本天最卑得三十七度四十二分若太阳在最髙星在最卑得四十六度十五分若两各在最卑得四十七度二十一分四十五秒大小之差为十度二十五分两大均数并之得五十七度四十六分乃火星平视二行之大差也
　　金星伏见轮心距本天最髙九十一度得一度五十分十六秒乃自行之大均数也　伏见轮在最髙从极逺处为一百三十五度得四十五度十九分二十秒若在最卑得四十七度十二分两数并之得四十九度○一分一十六秒乃金星平视二行大差也
　　水星伏见轮心距本天最髙一百○八度得三度三十四分乃自行之大均数也　伏见轮心在最髙星距极逺处一百二十一度得二十一度七分三十三秒乃伏见轮大均数也若在最卑得二十三度四十四分三十三秒二数并之得二十七度十九分三十三秒乃水星平视二行大差也金水二星以太阳平行为自平行若前大差为加号而太阳有减号之均二均并之金星得五十余度水星得二十六度乃各引距太阳之视行五星纬行表説【第十一章】
　　纬行有二根其一为本天斜交黄道半在北半在南交有逺近则纬度有多寡其一为歳圏亦斜交本道而恒为黄道之平行欲得纬度之真宜用二引数歳轮心距正交若干所谓实行【本天之纬】又星距日或歳轮上星距极逺之处
　　表中以第一引数求中分以距日之引数求纬限数即本天从交九十度以二道同升度分六十分次设歳轮在距交九十度推小轮各度之纬名为纬限排表用三率法【如加减表中有中分较分之数】如星距交九十度或六十分得纬度若干今距交四十五度或三十分应得纬度若干向南向北各有本数
　　表有宫有度先以距交求中分次以距日求纬限度分凡距交在六宫下者纬在北用向北之数在六宫上者纬在南用向南之数以中分乗纬限度分则得正纬度分【先六宫向北该正交为隂厯之初】
　　金水二星纬行表説
