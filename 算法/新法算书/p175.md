<!-- { "loadSidebar": true } -->
　　【股方】开方得一十九又一十三之一【即股即面形之中长线】次求底形之中长线用正法以五【底之边数】为法三百六十【全圈之周】为实【几何论凡有法之形形外可作圈切形之各角形内可作圈切形之各边】而一得七十二度为一边之弧半弧之正【即底之半边】为五八七七九第一率也【内】半边之数六为二率【外】半弧之余八○九○二为三率【内】算得八又四之一不尽【外】为五边底形从心所出之中垂线又正【内】与半边【外】若全数【内】与半径【外】得一十又五之一强【形外圈之半径】两数并得一十八又二十之九强为五边形之中长线次以面形之中长线底形之中长线及一棱之度三线相遇成一三角形【平分全体所分之两面】有三边之数求中长线得一十六又半不尽为所求元体之正高
　　底之周六十半之得三十以中垂线乗之得五七二又十三之四为底积以正高乗之得九四三八三而一为元体之容得三一四六也
　　若棱之度长短不等则用最长之棱及其对面之中长线求体之正高
　　论曰角体为立面体三之一者何也如正立方体自上而下对角平分之为两堑堵毎一堑堵得正立方二之一又于堑堵之两方面自上而下对角平分之成大小二分大者为阳马得堑堵三之二小者为鼈臑得堑堵三之一则一正立方分之为堑堵得二阳马则三鼈臑则六角体者阳马也故得立面体三之一也【说见九章算】

　　又外切圈之半径为句棱数为用句股法求股即元体之正高【此法甚简易但须各棱俱等乃可非公法也】
　　截圆角体法有五从其轴平分直截之所截两平面为三角形一也横截之与底平行截面为平圆形二也斜截之与边平行截面为圭窦形【顶不锐近底之两腰稍平行】三也直

　　截之与轴平行截面为陶邱形【顶曲渐下渐直底两旁为锐角】四也无平行任斜截之截面为撱圆形五也内第一第二第五
　　【有本】论第三第四其面皆为一直线一曲
　　线两界之面所截体之一分皆为两平
　　面一曲面三界之体亚竒黙徳备论其
　　量法然非测量所必须又各截面皆有
　　底有轴【即中长线】有曲线若转轴环行即径
　　线为平底界曲线为曲面界生二界之
　　体其边名曰平曲之边平曲者从曲顶
　　而下渐趋平也若以此体为空体则皆造作燧鉴之法以其浅深为光心之逺近亦非测天所用未及详焉
　　第三名斗体古名方窖圆窖等其上下两面不等而相似盖角体之截分也引长其棱即相遇而成全角之体【凡置斗体大面居下本角体之截分角体欲自立底必在下也其置截分亦然】
　　法曰若知本角体之高即先求本
　　角体之容后求所阙截分之容相
　　减余为元体之容假如斗体之底
　　长方一边得八一边得九则其积
　　七十二以全高二十四乗之得一七二八以三为法而一得五七六全角体之容也次置斗体上面之一边四一边四又半其积十八【即阙分之底】以阙分之高十二乗之得二一六以三为法而一得七二阙分之容也以减全角体其较五○四斗体之容也
　　若不知全角体之高则截体分求之
　　法曰如甲乙丙丁斗体之大面也边
　　各二十四戊已庚辛小面也边各一
　　十八用垂线截斗体从戊已边向下
　　至午未底分元体为二从辛庚边向下至申酉底从庚已至戍亥从辛戊至子丑皆如之分元体为九一居中成立面体四边四体为堑堵【正二面一立一斜侧二面为句股】四隅四体为阳马【即角体亦名方锥】各以本法求其容并为斗体之容【堑堵以高乗底积二而一阳马以高乗底积三而一】
　　立面体上下两面等各边十八其积为三二四以高十五乗之得四八六○堑堵【一名句股体】其底长方辛子三【两面之较六折半得】
　　【三】辛庚为十八乗得五十四为底积以正高乗之得八
　　一二为法而一得四○五四倍之得一
　　六二○【四边四体故】阳马其底各三其积九
　　以正高乗之得一三五以三为法而一
　　得五四四倍之得一八○

　　若斗面为多边形而无法或其棱不等亦用次法从上
　　边向下截成众体如图甲皆为堑堵
　　乙皆为阳马其中间无法之形则以
　　形为底分之中作一立面体余为四
　　三边形各形有棱有高可知其容又
　　公法【上二法遇圆体而穷】设上下面之边与正高与两面之积法曰上下两面积各开方两根相乗得数并入两面积以正高乗之得数三而一为斗体之容如斗体各率同前下面各边二四其积为五七六上面之各边一八其积为三二四两根相乗得四三二与前两积并以高一五

　　乗之得一九九八○以三除之得六六六○斗体之容也
　　又便法【小差而不逺】并两面之边半之自乗得数以高乗之得斗之容如前数上面边一八下面边二四并得四二半之得二一自之得四四一以高一五乗之得六六一五比前少四五其差为一四七之一耳
　　凡有法之体五其面其棱皆等其大小相容相抱与球相似【几何十一十二十二十四卷极论此理今稍引用为比例之法】
　　一曰四面体各面为三边等形用坚楮依图裁而合之
　　成一全体有六棱四隅
　　设各边一百因前法求
　　其容为一一七四七二
　　半　此下五则皆名法体求容凡同类之体皆依此为例以显推隐故下文称例体例边
　　二曰六面体立方也各面各棱等有十二棱八隅其面
　　为正方形设各边一百
　　因前法求其容为十万

　　三曰八面等之体各面为三边等形有十二棱六隅各
　　边设一百因几何求其
　　容为四七一四二五有
　　竒
　　四曰十二面等之体各面为五边等形有三十棱二十
　　隅边设一百其容为七
　　六八六三八九

　　五曰二十面等之体各面为三边等形有三十棱十二
　　隅边设一百其
　　容为五二三八
　　○九
　　依几何之説得一体之容可推同类【同类者同若干面数也】万体之容盖同类两体之容之比例与两体边上立方之比例等
　　假如置四面两体大者边设一百小者边设五十两数各再自之得一百万与一二五○○○此两数为两体之容之比例而以大不等为一百万之一二五○○○约为八之一用三率法则命分数为一率得分数为三率前所立例体之容为二率得四率为所求他体之容
　　如前数欲知五十边上小体之容以例体大边上立方一百万为一率以所求小体边上立方为二率以大体之容为三率用法得一四六八四又四之一为小体之容【第三率大体之容于前法体求容五例内简其同类者即用之】
　　一率　一百万
　　二率　　一二五○○
　　三率　一七七四七二半为前例所立大体之容四率得一四六八四又四之一为所求小体之容
　　又欲知十二面体之容各边二五法以同类之例体边再自之得一百万所设体之边亦再自之得一五六二五如前推之
　　一率　　一百万
　　二率　　一五六二五
　　三率　　七六八六三八九为前例所立十二面体之容四率　　得一二○○九九为所求十二面体之容
　　又设一体之容欲知其边若干因此容与他容若此边上立方与他边上立方其法以例体之容为一率设体之容为二率例体边上之立方数为三率得设体边上之立方为四率开方得根即所求边也如有一四六八四又四之一为今设四面等之容求其边若干查前例其同类之体边一百其容一一七四七二又半依三率法得立方根为五十即所求设体边数
　　一率　一一七四七二半【例容】
　　二率　一四六八四又四之一【设容】
　　三率　一百万【例边】
　　四率得一二五○○○为所求边上立方开得五十为所求设体之边
　　量圆球之容
　　圆球之全体见亚竒黙徳圆球圆柱书并见几何一十四卷兹借数题明之
　　第一题
　　球上大平圜之积为本球圜面积四之一【此亚竒黙徳之一卷三十一题也大平圜者从大圏过心剖球体为二所分两平面是也圜面积者全球大曲面之平积也】系　凡周乗径生球圆面之积亦生大平圜积之四倍大圜周线上方形与球圆面之比例若大圜之周线与其径　解曰如图甲乙丙丁球上之大平圜也甲丙其径【与球径等】己辛与圜之周线等上成己壬方形形之庚辛与甲丙径等而己壬方形外复成庚戊方形题言己庚
　　矩形为大平圜之四倍壬戊矩形与
　　庚己矩形等盖壬辛己辛同为矩方
　　形之一边戊辛辛庚亦同为矩方形
　　之一边则两矩方形必等夫己壬周
　　线上之方形也壬戊为大平圜之四倍而与球之圆面等则其比例如己辛与辛戊矣【五卷二周与径比例之数为二二三之七一或二十二之七】又大圜径上方形与球之圆面若圜之径与其周盖己庚矩方形与球之圆面等庚戊为径上之方形则两形之比例必若己辛周与辛戊径矣
　　二系　球径上方形与球之圆面为一与三又七一之十或一与三又七之一
　　第二题
　　径三之二乗大平圜之积生球容之数【亚竒黙徳之一卷三十二题】解曰设大平圜之周一【凡大测当以全数为母则易推故设周为一自之再自之恒为一】其大径为二二三之七一其半为四四六之七一以半周二之一乗之得八九二之七一此大平圜之盈积也又以六六九之一四二【此大径三分之二】乗之约之为二九八三七四之五○四一得球容之数
　　又大平圜之周再自之恒为一知大圜周上立方与球容之比例何者全数为母【即一几何谓之命分数】是周上之立方也子数【几何之得分数】为球容则球容与大圜周上立方之比例若五○四一与二九八三七四而盈用小径之数得四九与二九○四
　　又球径上立方与球容之比例若二十一与一十一而盈若四二六与二二三而朒法置球径一大平圜之大积为十四分径上方之十一以径三之二乗之得四十二之二十二约之得二十一之十一为球之容又球径上立方为一则其与球容之比例为二十一与十一而盈或用朒法则大平圜之小积得四二六与二二三亦径上立方与球容之比例也【右径上立方与球容之比例】因前论置球之径　一求球之圜面以二十二乗径数以七除之以所得之径乗之得圆面之积【用二十二与七而盈用二二三与七十一则朒】　一求球之容以二十二乗径以七除之得数以径三之二乘之得球之容【右以径求圜面积及球之容】又径上立方与球之容若二一与一一而盈若四二六与二二三则朒　置大圜之周大圜周上之立方与球容若二九八三七四与五○四一而盈若二九四与四九则朒　置径置球之圆面相乗六而一
　　置径【四之一乗圆面三之二三之一乘圆面二之一】　乗大圜之积三而二或径乗积三分之二　或径三分之二乗积俱得球之容
　　或半径乗大圜积三分之二所得为球容之半　或大圜半积乘径三分之二所得亦半
　　量球一分之曲面
　　凡截球面过心其一分为全球之若干量法与全球无
　　异【或半球或四之一或五之一俱同法】　若截球面不
　　过心为直面而曲面界为球上之圏
　　则借天球之界以明之
